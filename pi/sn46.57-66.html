<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
<div id="menu">
<ul><li><a id="menu57" href="#sn46.57">57. Aṭṭhikamahapphalasutta</a></li>
<li><a id="menu58" href="#sn46.58">58. Aññataraphalasutta</a></li>
<li><a id="menu59" href="#sn46.59">59. Mahatthasutta</a></li>
<li><a id="menu60" href="#sn46.60">60. Yogakkhemasutta</a></li>
<li><a id="menu61" href="#sn46.61">61. Saṃvegasutta</a></li>
<li><a id="menu62" href="#sn46.62">62. Phāsuvihārasutta</a></li>
<li><a id="menu58" href="#sn46.58">58. Puḷavakasutta</a></li>
<li><a id="menu59" href="#sn46.59">59. Vinīlakasutta</a></li>
<li><a id="menu60" href="#sn46.60">60. Vicchiddakasutta</a></li>
<li><a id="menu61" href="#sn46.61">61. Uddhumātakasutta</a></li>
<li><a id="menu62" href="#sn46.62">62. Mettāsutta</a></li>
<li><a id="menu63" href="#sn46.63">63. Karuṇāsutta</a></li>
<li><a id="menu64" href="#sn46.64">64. Muditāsutta</a></li>
<li><a id="menu65" href="#sn46.65">65. Upekkhāsutta</a></li>
<li><a id="menu66" href="#sn46.66">66. Ānāpānasutta</a></li>
</ul></div>
</div>
<section id="vagga"><section class="sutta" id="57"><article><hgroup id="sn46.57"><h2>Saṃyutta Nikāya 46</h2> <h3>7. Ānāpānavagga</h3><h1><a href="#menu">57. Aṭṭhikamahapphalasutta</a></h1></hgroup><p><a id="p_14S5_665" class="ms"></a><a class="msdiv" id="msdiv238"></a><a class="sc" id="sn46.57.1"></a> Sāvatthinidānaṃ. “Aṭṭhikasaññā, bhikkhave, bhāvitā bahulīkatā mahapphalā hoti mahānisaṃsā. Kathaṃ bhāvitā ca, bhikkhave, aṭṭhikasaññā kathaṃ bahulīkatā mahapphalā hoti mahānisaṃsā? Idha, bhikkhave, bhikkhu aṭṭhikasaññāsahagataṃ satisambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ … pe … aṭṭhikasaññāsahagataṃ upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Evaṃ bhāvitā kho, bhikkhave, aṭṭhikasaññā evaṃ bahulīkatā mahapphalā hoti mahānisaṃsā”ti.</p></article></section><section class="sutta" id="58"><article><hgroup id="sn46.58"><h1><a href="#menu">58. Aññataraphalasutta</a></h1></hgroup><p><a id="p_14S5_666" class="ms"></a><a class="sc" id="sn46.58.1"></a>
“Aṭṭhikasaññāya, bhikkhave, bhāvitāya bahulīkatāya dvinnaṃ phalānaṃ aññataraṃ phalaṃ pāṭikaṅkhaṃ–  diṭṭheva dhamme aññā, sati vā upādisese anāgāmitā. Kathaṃ bhāvitāya ca kho, bhikkhave, aṭṭhikasaññāya kathaṃ bahulīkatāya dvinnaṃ phalānaṃ aññataraṃ phalaṃ pāṭikaṅkhaṃ–  diṭṭheva dhamme aññā, sati vā upādisese anāgāmitā? Idha, bhikkhave, bhikkhu aṭṭhikasaññāsahagataṃ satisambojjhaṅgaṃ bhāveti … pe … aṭṭhikasaññāsahagataṃ upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Evaṃ bhāvitāya kho, bhikkhave, aṭṭhikasaññāya evaṃ bahulīkatāya dvinnaṃ phalānaṃ aññataraṃ phalaṃ pāṭikaṅkhaṃ–  diṭṭheva dhamme aññā, sati vā upādisese anāgāmitā”ti.</p></article></section><section class="sutta" id="59"><article><hgroup id="sn46.59"><h1><a href="#menu">59. Mahatthasutta</a></h1></hgroup><p><a id="p_14S5_667" class="ms"></a><a class="sc" id="sn46.59.1"></a>
“Aṭṭhikasaññā, bhikkhave, bhāvitā bahulīkatā mahato atthāya saṃvattati. Kathaṃ bhāvitā ca, bhikkhave, aṭṭhikasaññā kathaṃ bahulīkatā mahato atthāya saṃvattati? Idha, bhikkhave, bhikkhu aṭṭhikasaññāsahagataṃ satisambojjhaṅgaṃ bhāveti … pe … aṭṭhikasaññāsahagataṃ upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Evaṃ bhāvitā kho, bhikkhave, aṭṭhikasaññā evaṃ bahulīkatā mahato atthāya saṃvattatī”ti.</p></article></section><section class="sutta" id="60"><article><hgroup id="sn46.60"><h1><a href="#menu">60. Yogakkhemasutta</a></h1></hgroup><p><a id="p_14S5_668" class="ms"></a><a class="sc" id="sn46.60.1"></a>
“Aṭṭhikasaññā, bhikkhave, bhāvitā bahulīkatā mahato yogakkhemāya saṃvattati. Kathaṃ bhāvitā ca, bhikkhave, aṭṭhikasaññā kathaṃ bahulīkatā mahato yogakkhemāya saṃvattati? Idha, bhikkhave, bhikkhu aṭṭhikasaññāsahagataṃ satisambojjhaṅgaṃ bhāveti … pe … aṭṭhikasaññāsahagataṃ upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Evaṃ bhāvitā kho, bhikkhave, aṭṭhikasaññā evaṃ bahulīkatā mahato yogakkhemāya saṃvattatī”ti.</p></article></section><section class="sutta" id="61"><article><hgroup id="sn46.61"><h1><a href="#menu">61. Saṃvegasutta</a></h1></hgroup><p><a id="p_14S5_669" class="ms"></a><a class="sc" id="sn46.61.1"></a>
“Aṭṭhikasaññā, bhikkhave, bhāvitā bahulīkatā mahato saṃvegāya saṃvattati. Kathaṃ bhāvitā ca, bhikkhave, aṭṭhikasaññā kathaṃ bahulīkatā mahato saṃvegāya saṃvattati? Idha, bhikkhave, bhikkhu aṭṭhikasaññāsahagataṃ satisambojjhaṅgaṃ bhāveti … pe … aṭṭhikasaññāsahagataṃ upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Evaṃ bhāvitā kho, bhikkhave, aṭṭhikasaññā evaṃ bahulīkatā mahato saṃvegāya saṃvattatī”ti.</p></article></section><section class="sutta" id="62"><article><hgroup id="sn46.62"><h1><a href="#menu">62. Phāsuvihārasutta</a></h1></hgroup><p><a id="p_14S5_670" class="ms"></a><a class="sc" id="sn46.62.1"></a>
“Aṭṭhikasaññā, bhikkhave, bhāvitā bahulīkatā mahato phāsuvihārāya saṃvattati. Kathaṃ bhāvitā ca, bhikkhave, aṭṭhikasaññā kathaṃ bahulīkatā mahato phāsuvihārāya saṃvattati? Idha, bhikkhave, bhikkhu aṭṭhikasaññāsahagataṃ satisambojjhaṅgaṃ bhāveti … pe … aṭṭhikasaññāsahagataṃ upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Evaṃ bhāvitā kho, bhikkhave, aṭṭhikasaññā evaṃ bahulīkatā mahato phāsuvihārāya saṃvattatī”ti.</p>
<p class="endsection">Paṭhamaṃ.</p></article></section><section class="sutta" id="58"><article><hgroup id="sn46.58"><h1><a href="#menu">58. Puḷavakasutta</a></h1></hgroup><p><a id="p_14S5_672" class="ms"></a><a class="msdiv" id="msdiv239"></a><a class="sc" id="sn46.58.1"></a>
“Puḷavakasaññā, bhikkhave, bhāvitā … pe … dutiyaṃ.</p></article></section><section class="sutta" id="59"><article><hgroup id="sn46.59"><h1><a href="#menu">59. Vinīlakasutta</a></h1></hgroup><p><a id="p_14S5_673" class="ms"></a><a class="msdiv" id="msdiv240"></a><a class="sc" id="sn46.59.1"></a>
“Vinīlakasaññā, bhikkhave … pe … tatiyaṃ.</p></article></section><section class="sutta" id="60"><article><hgroup id="sn46.60"><h1><a href="#menu">60. Vicchiddakasutta</a></h1></hgroup><p><a id="p_14S5_674" class="ms"></a><a class="msdiv" id="msdiv241"></a><a class="sc" id="sn46.60.1"></a>
“Vicchiddakasaññā, bhikkhave … pe … catutthaṃ.</p></article></section><section class="sutta" id="61"><article><hgroup id="sn46.61"><h1><a href="#menu">61. Uddhumātakasutta</a></h1></hgroup><p><a id="p_14S5_675" class="ms"></a><a class="msdiv" id="msdiv242"></a><a class="sc" id="sn46.61.1"></a>
“Uddhumātakasaññā, bhikkhave … pe … pañcamaṃ.</p></article></section><section class="sutta" id="62"><article><hgroup id="sn46.62"><h1><a href="#menu">62. Mettāsutta</a></h1></hgroup><p><a id="p_14S5_676" class="ms"></a><a class="msdiv" id="msdiv243"></a><a class="sc" id="sn46.62.1"></a>
“Mettā, bhikkhave, bhāvitā … pe … chaṭṭhaṃ.</p></article></section><section class="sutta" id="63"><article><hgroup id="sn46.63"><h1><a href="#menu">63. Karuṇāsutta</a></h1></hgroup><p><a id="p_14S5_677" class="ms"></a><a class="msdiv" id="msdiv244"></a><a class="sc" id="sn46.63.1"></a>
“Karuṇā, bhikkhave, bhāvitā … pe … sattamaṃ.</p></article></section><section class="sutta" id="64"><article><hgroup id="sn46.64"><h1><a href="#menu">64. Muditāsutta</a></h1></hgroup><p><a id="p_14S5_678" class="ms"></a><a class="msdiv" id="msdiv245"></a><a class="sc" id="sn46.64.1"></a>
“Muditā, bhikkhave, bhāvitā … pe … aṭṭhamaṃ.</p></article></section><section class="sutta" id="65"><article><hgroup id="sn46.65"><h1><a href="#menu">65. Upekkhāsutta</a></h1></hgroup><p><a id="p_14S5_679" class="ms"></a><a class="msdiv" id="msdiv246"></a><a class="sc" id="sn46.65.1"></a>
“Upekkhā, bhikkhave, bhāvitā … pe … navamaṃ.</p></article></section><section class="sutta" id="66"><article><hgroup id="sn46.66"><h1><a href="#menu">66. Ānāpānasutta</a></h1></hgroup><p><a id="p_14S5_680" class="ms"></a><a class="msdiv" id="msdiv247"></a><a class="sc" id="sn46.66.1"></a>
“Ānāpānassati, bhikkhave, bhāvitā … pe … dasamaṃ.</p>
<p class="endsection">Ānāpānavaggo sattamo.</p><blockquote class="uddanagatha"><p><a id="p_14S5_683" class="ms"></a><a class="sc" id="sn46.66.2"></a>
Aṭṭhikapuḷavakaṃ vinīlakaṃ,<br> Vicchiddakaṃ uddhumātena pañcamaṃ;<br>
Mettā karuṇā muditā,<br>
Upekkhā ānāpānena te dasāti.
</p>
</blockquote><a href="../../sn46.51-56/pi/" rel="prev" class="previous">◀ Saṃyutta Nikāya 46.51–​56</a><a href="#" class="top">▲ TOP</a>
<a href="../../sn46.67-76/pi/" rel="prefetch" class="next">Saṃyutta Nikāya 46.67–​76 ▶</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Bojjhaṅgasaṃyutta</div>
<div class="hidden">
Ānāpānavagga</div>
<div class="hidden">
Aṭṭhikamahapphalasutta</div>
</div>
</body></html>