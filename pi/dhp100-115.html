<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title>dhp100–​115:Pali</title></head><body>
<div id="text" lang="pi">
<div id="toc">
<div id="menu">
<ul><li><a href="#dhp100">100. Tamba­dāṭhi­kaco­raghā­taka­vatthu</a></li>
<li><a href="#dhp101">101. Bāhiya­dāru­cīri­yatthe­ravatthu</a></li>
<li><a href="#dhp102">102. Kuṇḍalakesitherīvatthu</a></li>
<li><a href="#dhp103">103. Anattha­puccha­kabrāhma­ṇavatthu</a></li>
<li><a href="#dhp104">104. Sāriputtattherassa mātulabrāhmaṇavatthu</a></li>
<li><a href="#dhp105">105. Sāriputtattherassa bhāgineyyavatthu</a></li>
<li><a href="#dhp106">106. Sāriputtatherassa sahāyakabrāhmaṇavatthu</a></li>
<li><a href="#dhp107">107. Āyuvaḍḍhanakumāravatthu</a></li>
<li><a href="#dhp108">108. Saṅkiccasāmaṇeravatthu</a></li>
<li><a href="#dhp109">109. Khāṇu­koṇḍaññatthe­ravatthu</a></li>
<li><a href="#dhp110">110. Sabbadāsattheravatthu</a></li>
<li><a href="#dhp111">111. Paṭācārātherīvatthu</a></li>
<li><a href="#dhp112">112. Kisāgotamīvatthu</a></li>
<li><a href="#dhp113">113. Bahuputtikattherīvatthu</a></li>
</ul></div>
</div><section id="vagga"><section class="sutta" id="dhp100"><article><hgroup><h2><a href="#" id="s">Dhammapada 100–​115.</a></h2>
<h3>Sahassavagga</h3><h1><a href="#toc">100. Tamba­dāṭhi­kaco­raghā­taka­vatthu</a></h1></hgroup><blockquote class="gatha"><p><a id="p_18Dh_108" class="ms"></a><a class="msdiv" id="msdiv100"></a><a class="sc" id="dhp100.1"></a> Sahassamapi ce vācā,<br> anatthapadasaṃhitā;<br>
Ekaṃ atthapadaṃ seyyo,<br>
yaṃ sutvā upasammati.
</p>
</blockquote></article></section><section class="sutta" id="dhp101"><article><hgroup><h1><a href="#toc">101. Bāhiya­dāru­cīri­yatthe­ravatthu</a></h1></hgroup><blockquote class="gatha"><p><a id="p_18Dh_109" class="ms"></a><a class="msdiv" id="msdiv101"></a><a class="sc" id="dhp101.1"></a>
Sahassamapi ce gāthā,<br> anatthapadasaṃhitā;<br>
Ekaṃ gāthāpadaṃ seyyo,<br>
yaṃ sutvā upasammati.
</p>
</blockquote></article></section><section class="sutta" id="dhp102"><article><hgroup><h1><a href="#toc">102. Kuṇḍalakesitherīvatthu</a></h1></hgroup><blockquote class="gatha"><p><a id="p_18Dh_110" class="ms"></a><a class="msdiv" id="msdiv102"></a><a class="sc" id="dhp102.1"></a>
Yo ca gāthā sataṃ bhāse,<br> anatthapadasaṃhitā;<br>
Ekaṃ dhammapadaṃ seyyo,<br>
yaṃ sutvā upasammati.
</p><p><a id="p_18Dh_111" class="ms"></a><a class="msdiv" id="msdiv103"></a><a class="sc" id="dhp102.2"></a>
Yo sahassaṃ sahassena,<br> saṅgāme mānuse jine;<br>
Ekañca jeyyamattānaṃ,<br>
sa ve saṅgāmajuttamo.
</p>
</blockquote></article></section><section class="sutta" id="dhp103"><article><hgroup><h1><a href="#toc">103. Anattha­puccha­kabrāhma­ṇavatthu</a></h1></hgroup><blockquote class="gatha"><p><a id="p_18Dh_112" class="ms"></a><a class="msdiv" id="msdiv104"></a><a class="sc" id="dhp103.1"></a>
Attā have jitaṃ seyyo,<br> yā cāyaṃ itarā pajā;<br>
Attadantassa posassa,<br>
niccaṃ saññatacārino.
</p><p><a id="p_18Dh_113" class="ms"></a><a class="msdiv" id="msdiv105"></a><a class="sc" id="dhp103.2"></a>
Neva devo na gandhabbo,<br> na māro saha brahmunā;<br>
Jitaṃ apajitaṃ kayirā,<br>
tathārūpassa jantuno.
</p>
</blockquote></article></section><section class="sutta" id="dhp104"><article><hgroup><h1><a href="#toc">104. Sāriputtattherassa mātulabrāhmaṇavatthu</a></h1></hgroup><blockquote class="gatha"><p><a id="p_18Dh_114" class="ms"></a><a class="msdiv" id="msdiv106"></a><a class="sc" id="dhp104.1"></a>
Māse māse sahassena,<br> yo yajetha sataṃ samaṃ;<br>
Ekañca bhāvitattānaṃ,<br>
muhuttamapi pūjaye;<br>
Sāyeva pūjanā seyyo,<br>
yañce vassasataṃ hutaṃ.
</p>
</blockquote></article></section><section class="sutta" id="dhp105"><article><hgroup><h1><a href="#toc">105. Sāriputtattherassa bhāgineyyavatthu</a></h1></hgroup><blockquote class="gatha"><p><a id="p_18Dh_115" class="ms"></a><a class="msdiv" id="msdiv107"></a><a class="sc" id="dhp105.1"></a>
Yo ca vassasataṃ jantu,<br> aggiṃ paricare vane;<br>
Ekañca bhāvitattānaṃ,<br>
muhuttamapi pūjaye;<br>
Sāyeva pūjanā seyyo,<br>
yañce vassasataṃ hutaṃ.
</p>
</blockquote></article></section><section class="sutta" id="dhp106"><article><hgroup><h1><a href="#toc">106. Sāriputtatherassa sahāyakabrāhmaṇavatthu</a></h1></hgroup><blockquote class="gatha"><p><a id="p_18Dh_116" class="ms"></a><a class="msdiv" id="msdiv108"></a><a class="sc" id="dhp106.1"></a>
Yaṃ kiñci yiṭṭhaṃ va hutaṃ va loke,<br> Saṃvaccharaṃ yajetha puññapekkho;<br>
Sabbampi taṃ na catubhāgameti,<br>
Abhivādanā ujjugatesu seyyo.
</p>
</blockquote></article></section><section class="sutta" id="dhp107"><article><hgroup><h1><a href="#toc">107. Āyuvaḍḍhanakumāravatthu</a></h1></hgroup><blockquote class="gatha"><p><a id="p_18Dh_117" class="ms"></a><a class="msdiv" id="msdiv109"></a><a class="sc" id="dhp107.1"></a>
Abhivādanasīlissa,<br> niccaṃ vuḍḍhāpacāyino;<br>
Cattāro dhammā vaḍḍhanti,<br>
āyu vaṇṇo sukhaṃ balaṃ.
</p>
</blockquote></article></section><section class="sutta" id="dhp108"><article><hgroup><h1><a href="#toc">108. Saṅkiccasāmaṇeravatthu</a></h1></hgroup><blockquote class="gatha"><p><a id="p_18Dh_118" class="ms"></a><a class="msdiv" id="msdiv110"></a><a class="sc" id="dhp108.1"></a>
Yo ca vassasataṃ jīve,<br> dussīlo asamāhito;<br>
Ekāhaṃ jīvitaṃ seyyo,<br>
sīlavantassa jhāyino.
</p>
</blockquote></article></section><section class="sutta" id="dhp109"><article><hgroup><h1><a href="#toc">109. Khāṇu­koṇḍaññatthe­ravatthu</a></h1></hgroup><blockquote class="gatha"><p><a id="p_18Dh_119" class="ms"></a><a class="msdiv" id="msdiv111"></a><a class="sc" id="dhp109.1"></a>
Yo ca vassasataṃ jīve,<br> duppañño asamāhito;<br>
Ekāhaṃ jīvitaṃ seyyo,<br>
paññavantassa jhāyino.
</p>
</blockquote></article></section><section class="sutta" id="dhp110"><article><hgroup><h1><a href="#toc">110. Sabbadāsattheravatthu</a></h1></hgroup><blockquote class="gatha"><p><a id="p_18Dh_120" class="ms"></a><a class="msdiv" id="msdiv112"></a><a class="sc" id="dhp110.1"></a>
Yo ca vassasataṃ jīve,<br> kusīto hīnavīriyo;<br>
Ekāhaṃ jīvitaṃ seyyo,<br>
vīriyamārabhato daḷhaṃ.
</p>
</blockquote></article></section><section class="sutta" id="dhp111"><article><hgroup><h1><a href="#toc">111. Paṭācārātherīvatthu</a></h1></hgroup><blockquote class="gatha"><p><a id="p_18Dh_121" class="ms"></a><a class="msdiv" id="msdiv113"></a><a class="sc" id="dhp111.1"></a>
Yo ca vassasataṃ jīve,<br> apassaṃ udayabbayaṃ;<br>
Ekāhaṃ jīvitaṃ seyyo,<br>
passato udayabbayaṃ.
</p>
</blockquote></article></section><section class="sutta" id="dhp112"><article><hgroup><h1><a href="#toc">112. Kisāgotamīvatthu</a></h1></hgroup><blockquote class="gatha"><p><a id="p_18Dh_122" class="ms"></a><a class="msdiv" id="msdiv114"></a><a class="sc" id="dhp112.1"></a>
Yo ca vassasataṃ jīve,<br> apassaṃ amataṃ padaṃ;<br>
Ekāhaṃ jīvitaṃ seyyo,<br>
passato amataṃ padaṃ.
</p>
</blockquote></article></section><section class="sutta" id="dhp113"><article><hgroup><h1><a href="#toc">113. Bahuputtikattherīvatthu</a></h1></hgroup><blockquote class="gatha"><p><a id="p_18Dh_123" class="ms"></a><a class="msdiv" id="msdiv115"></a><a class="sc" id="dhp113.1"></a>
Yo ca vassasataṃ jīve,<br> apassaṃ dhammamuttamaṃ;<br>
Ekāhaṃ jīvitaṃ seyyo,<br>
passato dhammamuttamaṃ.
</p>
</blockquote>
<p class="endsection">Sahassavaggo aṭṭhamo.</p><a href="../../dhp90-99/pi/" rel="prev" class="previous">◀ Dhammapada 90–​99</a><a href="#" class="top">▲ TOP</a>
<a href="../../dhp116-128/pi/" rel="prefetch" class="next">Dhammapada 116–​128 ▶</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Sahassavagga</div>
<div class="hidden">
Tamba­dāṭhi­kaco­raghā­taka­vatthu</div>
</div>
</body></html>