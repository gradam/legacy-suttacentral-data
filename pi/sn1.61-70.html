<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
<div id="menu">
<ul><li><a id="menu61" href="#sn1.61">61. Nāmasutta</a></li>
<li><a id="menu62" href="#sn1.62">62. Cittasutta</a></li>
<li><a id="menu63" href="#sn1.63">63. Taṇhāsutta</a></li>
<li><a id="menu64" href="#sn1.64">64. Saṃyojanasutta</a></li>
<li><a id="menu65" href="#sn1.65">65. Bandhanasutta</a></li>
<li><a id="menu66" href="#sn1.66">66. Attahatasutta</a></li>
<li><a id="menu67" href="#sn1.67">67. Uḍḍitasutta</a></li>
<li><a id="menu68" href="#sn1.68">68. Pihitasutta</a></li>
<li><a id="menu69" href="#sn1.69">69. Icchāsutta</a></li>
<li><a id="menu70" href="#sn1.70">70. Lokasutta</a></li>
</ul></div>
</div>
<section id="vagga"><section class="sutta" id="61"><article><hgroup id="sn1.61"><h2>Saṃyutta Nikāya 1</h2> <h3>7. Addhavagga</h3><h1><a href="#menu">61. Nāmasutta</a></h1></hgroup><blockquote class="gatha"><p><a id="p_12S1_311" class="ms"></a><a class="msdiv" id="msdiv61"></a><a class="sc" id="sn1.61.1"></a> “Kiṃsu sabbaṃ addhabhavi,<br> kismā bhiyyo na vijjati;<br>
Kissassu ekadhammassa,<br>
sabbeva vasamanvagū”ti.
</p><p><a id="p_12S1_312" class="ms"></a><a class="sc" id="sn1.61.2"></a>
“Nāmaṃ sabbaṃ addhabhavi,<br> nāmā bhiyyo na vijjati;<br>
Nāmassa ekadhammassa,<br>
sabbeva vasamanvagū”ti.
</p>
</blockquote></article></section><section class="sutta" id="62"><article><hgroup id="sn1.62"><h1><a href="#menu">62. Cittasutta</a></h1></hgroup><blockquote class="gatha"><p><a id="p_12S1_313" class="ms"></a><a class="msdiv" id="msdiv62"></a><a class="sc" id="sn1.62.1"></a>
“Kenassu nīyati loko,<br> kenassu parikassati;<br>
Kissassu ekadhammassa,<br>
sabbeva vasamanvagū”ti.
</p><p><a id="p_12S1_314" class="ms"></a><a class="sc" id="sn1.62.2"></a>
“Cittena nīyati loko,<br> cittena parikassati;<br>
Cittassa ekadhammassa,<br>
sabbeva vasamanvagū”ti.
</p>
</blockquote></article></section><section class="sutta" id="63"><article><hgroup id="sn1.63"><h1><a href="#menu">63. Taṇhāsutta</a></h1></hgroup><blockquote class="gatha"><p><a id="p_12S1_315" class="ms"></a><a class="msdiv" id="msdiv63"></a><a class="sc" id="sn1.63.1"></a>
“Kenassu nīyati loko,<br> kenassu parikassati;<br>
Kissassu ekadhammassa,<br>
sabbeva vasamanvagū”ti.
</p><p><a id="p_12S1_316" class="ms"></a><a class="sc" id="sn1.63.2"></a>
“Taṇhāya nīyati loko,<br> taṇhāya parikassati;<br>
Taṇhāya ekadhammassa,<br>
sabbeva vasamanvagū”ti.
</p>
</blockquote></article></section><section class="sutta" id="64"><article><hgroup id="sn1.64"><h1><a href="#menu">64. Saṃyojanasutta</a></h1></hgroup><blockquote class="gatha"><p><a id="p_12S1_317" class="ms"></a><a class="msdiv" id="msdiv64"></a><a class="sc" id="sn1.64.1"></a>
“Kiṃsu saṃyojano loko,<br> kiṃsu tassa vicāraṇaṃ;<br>
Kissassu vippahānena,<br>
nibbānaṃ iti vuccatī”ti.
</p><p><a id="p_12S1_318" class="ms"></a><a class="sc" id="sn1.64.2"></a>
“Nandīsaṃyojano loko,<br> vitakkassa vicāraṇaṃ;<br>
Taṇhāya vippahānena,<br>
nibbānaṃ iti vuccatī”ti.
</p>
</blockquote></article></section><section class="sutta" id="65"><article><hgroup id="sn1.65"><h1><a href="#menu">65. Bandhanasutta</a></h1></hgroup><blockquote class="gatha"><p><a id="p_12S1_319" class="ms"></a><a class="msdiv" id="msdiv65"></a><a class="sc" id="sn1.65.1"></a>
“Kiṃsu sambandhano loko,<br> kiṃsu tassa vicāraṇaṃ;<br>
Kissassu vippahānena,<br>
sabbaṃ chindati bandhanan”ti.
</p><p><a id="p_12S1_320" class="ms"></a><a class="sc" id="sn1.65.2"></a>
“Nandīsambandhano loko,<br> vitakkassa vicāraṇaṃ;<br>
Taṇhāya vippahānena,<br>
sabbaṃ chindati bandhanan”ti.
</p>
</blockquote></article></section><section class="sutta" id="66"><article><hgroup id="sn1.66"><h1><a href="#menu">66. Attahatasutta</a></h1></hgroup><blockquote class="gatha"><p><a id="p_12S1_321" class="ms"></a><a class="msdiv" id="msdiv66"></a><a class="sc" id="sn1.66.1"></a>
“Kenassubbhāhato loko,<br> kenassu parivārito;<br>
Kena sallena otiṇṇo,<br>
kissa dhūpāyito sadā”ti.
</p><p><a id="p_12S1_322" class="ms"></a><a class="sc" id="sn1.66.2"></a>
“Maccunābbhāhato loko,<br> jarāya parivārito;<br>
Taṇhāsallena otiṇṇo,<br>
icchādhūpāyito sadā”ti.
</p>
</blockquote></article></section><section class="sutta" id="67"><article><hgroup id="sn1.67"><h1><a href="#menu">67. Uḍḍitasutta</a></h1></hgroup><blockquote class="gatha"><p><a id="p_12S1_323" class="ms"></a><a class="msdiv" id="msdiv67"></a><a class="sc" id="sn1.67.1"></a>
“Kenassu uḍḍito loko,<br> kenassu parivārito;<br>
Kenassu pihito loko,<br>
kismiṃ loko patiṭṭhito”ti.
</p><p><a id="p_12S1_324" class="ms"></a><a class="sc" id="sn1.67.2"></a>
“Taṇhāya uḍḍito loko,<br> jarāya parivārito;<br>
Maccunā pihito loko,<br>
dukkhe loko patiṭṭhito”ti.
</p>
</blockquote></article></section><section class="sutta" id="68"><article><hgroup id="sn1.68"><h1><a href="#menu">68. Pihitasutta</a></h1></hgroup><blockquote class="gatha"><p><a id="p_12S1_325" class="ms"></a><a class="msdiv" id="msdiv68"></a><a class="sc" id="sn1.68.1"></a>
“Kenassu pihito loko,<br> kismiṃ loko patiṭṭhito;<br>
Kenassu uḍḍito loko,<br>
kenassu parivārito”ti.
</p><p><a id="p_12S1_326" class="ms"></a><a class="sc" id="sn1.68.2"></a>
“Maccunā pihito loko,<br> dukkhe loko patiṭṭhito;<br>
Taṇhāya uḍḍito loko,<br>
jarāya parivārito”ti.
</p>
</blockquote></article></section><section class="sutta" id="69"><article><hgroup id="sn1.69"><h1><a href="#menu">69. Icchāsutta</a></h1></hgroup><blockquote class="gatha"><p><a id="p_12S1_327" class="ms"></a><a class="msdiv" id="msdiv69"></a><a class="sc" id="sn1.69.1"></a>
“Kenassu bajjhatī loko,<br> kissa vinayāya muccati;<br>
Kissassu vippahānena,<br>
sabbaṃ chindati bandhanan”ti.
</p><p><a id="p_12S1_328" class="ms"></a><a class="sc" id="sn1.69.2"></a>
“Icchāya bajjhatī loko,<br> icchāvinayāya muccati;<br>
Icchāya vippahānena,<br>
sabbaṃ chindati bandhanan”ti.
</p>
</blockquote></article></section><section class="sutta" id="70"><article><hgroup id="sn1.70"><h1><a href="#menu">70. Lokasutta</a></h1></hgroup><blockquote class="gatha"><p><a id="p_12S1_329" class="ms"></a><a class="msdiv" id="msdiv70"></a><a class="sc" id="sn1.70.1"></a>
“Kismiṃ loko samuppanno,<br> kismiṃ kubbati santhavaṃ;<br>
Kissa loko upādāya,<br>
kismiṃ loko vihaññatī”ti.
</p><p><a id="p_12S1_330" class="ms"></a><a class="sc" id="sn1.70.2"></a>
“Chasu loko samuppanno,<br> chasu kubbati santhavaṃ;<br>
Channameva upādāya,<br>
chasu loko vihaññatī”ti.
</p>
</blockquote>
<p class="endsection">Addhavaggo sattamo.</p><blockquote class="uddanagatha"><p><a id="p_12S1_333" class="ms"></a><a class="sc" id="sn1.70.3"></a>
Nāmaṃ cittañca taṇhā ca,<br> saṃyojanañca bandhanā;<br>
Abbhāhatuḍḍito pihito,<br>
icchā lokena te dasāti.
</p>
</blockquote><a href="../../sn1.51-60/pi/" rel="prev" class="previous">◀ Saṃyutta Nikāya 1.51–​60</a><a href="#" class="top">▲ TOP</a>
<a href="../../sn1.71-81/pi/" rel="prefetch" class="next">Saṃyutta Nikāya 1.71–​81 ▶</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Devatāsaṃyutta</div>
<div class="hidden">
Addhavagga</div>
<div class="hidden">
Nāmasutta</div>
</div>
</body></html>