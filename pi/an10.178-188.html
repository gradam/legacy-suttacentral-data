<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
<div id="menu">
<ul><li><a id="menu178" href="#an10.178">178. Sādhusutta</a></li>
<li><a id="menu179" href="#an10.179">179. Ariyadhammasutta</a></li>
<li><a id="menu180" href="#an10.180">180. Kusalasutta</a></li>
<li><a id="menu181" href="#an10.181">181. Atthasutta</a></li>
<li><a id="menu182" href="#an10.182">182. Dhammasutta</a></li>
<li><a id="menu183" href="#an10.183">183. Āsavasutta</a></li>
<li><a id="menu184" href="#an10.184">184. Vajjasutta</a></li>
<li><a id="menu185" href="#an10.185">185. Tapanīyasutta</a></li>
<li><a id="menu186" href="#an10.186">186. Ācayagāmisutta</a></li>
<li><a id="menu187" href="#an10.187">187. Dukkhudrayasutta</a></li>
<li><a id="menu188" href="#an10.188">188. Vipākasutta</a></li>
</ul></div>
</div>
<section id="vagga"><section class="sutta" id="178"><article><hgroup id="an10.178"><h2>Aṅguttara Nikāya 10</h2> <h3>18. Sādhuvagga</h3><h1><a href="#menu">178. Sādhusutta</a></h1></hgroup><p><a id="p_17A10_1320" class="ms"></a><a class="msdiv" id="msdiv178"></a><a class="sc" id="an10.178.1"></a> “Sādhuñca vo, bhikkhave, desessāmi asādhuñca. Taṃ suṇātha, sādhukaṃ manasi karotha, bhāsissāmī”ti. “Evaṃ, bhante”ti kho te bhikkhū bhagavato paccassosuṃ. Bhagavā etadavoca: </p><p><a id="p_17A10_1321" class="ms"></a><a class="sc" id="an10.178.2"></a>
“Katamañca, bhikkhave, asādhu? Pāṇātipāto, adinnādānaṃ, kāmesumicchācāro, musāvādo, pisuṇā vācā, pharusā vācā, samphappalāpo, abhijjhā, byāpādo, micchādiṭṭhi–  idaṃ vuccati, bhikkhave, asādhu.</p><p><a id="p_17A10_1322" class="ms"></a><a class="sc" id="an10.178.3"></a>
Katamañca, bhikkhave, sādhu? Pāṇātipātā veramaṇī, adinnādānā veramaṇī, kāmesumicchācārā veramaṇī, musāvādā veramaṇī, pisuṇāya vācāya veramaṇī, pharusāya vācāya veramaṇī, samphappalāpā veramaṇī, anabhijjhā, abyāpādo, sammādiṭṭhi–  idaṃ vuccati, bhikkhave, sādhū”ti.</p>
<p class="endsection">Paṭhamaṃ.</p></article></section><section class="sutta" id="179"><article><hgroup id="an10.179"><h1><a href="#menu">179. Ariyadhammasutta</a></h1></hgroup><p><a id="p_17A10_1324" class="ms"></a><a class="msdiv" id="msdiv179"></a><a class="sc" id="an10.179.1"></a>
“Ariyadhammañca vo, bhikkhave, desessāmi anariyadhammañca. Taṃ suṇātha … pe … katamo ca, bhikkhave, anariyo dhammo? Pāṇātipāto … pe … micchādiṭṭhi–  ayaṃ vuccati, bhikkhave, anariyo dhammo.</p><p><a id="p_17A10_1325" class="ms"></a><a class="sc" id="an10.179.2"></a>
Katamo ca, bhikkhave, ariyo dhammo? Pāṇātipātā veramaṇī … pe … sammādiṭṭhi–  ayaṃ vuccati, bhikkhave, ariyo dhammo”ti.</p>
<p class="endsection">Dutiyaṃ.</p></article></section><section class="sutta" id="180"><article><hgroup id="an10.180"><h1><a href="#menu">180. Kusalasutta</a></h1></hgroup><p><a id="p_17A10_1327" class="ms"></a><a class="msdiv" id="msdiv180"></a><a class="sc" id="an10.180.1"></a>
“Kusalañca vo, bhikkhave, desessāmi akusalañca. Taṃ suṇātha … pe … katamañca, bhikkhave, akusalaṃ? Pāṇātipāto … pe … micchādiṭṭhi–  idaṃ vuccati, bhikkhave, akusalaṃ.</p><p><a id="p_17A10_1328" class="ms"></a><a class="sc" id="an10.180.2"></a>
Katamañca, bhikkhave, kusalaṃ? Pāṇātipātā veramaṇī … pe … sammādiṭṭhi–  idaṃ vuccati, bhikkhave, kusalan”ti.</p>
<p class="endsection">Tatiyaṃ.</p></article></section><section class="sutta" id="181"><article><hgroup id="an10.181"><h1><a href="#menu">181. Atthasutta</a></h1></hgroup><p><a id="p_17A10_1330" class="ms"></a><a class="msdiv" id="msdiv181"></a><a class="sc" id="an10.181.1"></a>
“Atthañca vo, bhikkhave, desessāmi anatthañca. Taṃ suṇātha … pe … katamo ca, bhikkhave, anattho? Pāṇātipāto … pe … micchādiṭṭhi–  ayaṃ vuccati, bhikkhave, anattho.</p><p><a id="p_17A10_1331" class="ms"></a><a class="sc" id="an10.181.2"></a>
Katamo ca, bhikkhave, attho? Pāṇātipātā veramaṇī … pe … sammādiṭṭhi–  ayaṃ vuccati, bhikkhave, attho”ti.</p>
<p class="endsection">Catutthaṃ.</p></article></section><section class="sutta" id="182"><article><hgroup id="an10.182"><h1><a href="#menu">182. Dhammasutta</a></h1></hgroup><p><a id="p_17A10_1333" class="ms"></a><a class="msdiv" id="msdiv182"></a><a class="sc" id="an10.182.1"></a>
“Dhammañca vo, bhikkhave, desessāmi adhammañca. Taṃ suṇātha … pe … katamo ca, bhikkhave, adhammo? Pāṇātipāto … pe … micchādiṭṭhi–  ayaṃ vuccati, bhikkhave, adhammo.</p><p><a id="p_17A10_1334" class="ms"></a><a class="sc" id="an10.182.2"></a>
Katamo ca, bhikkhave, dhammo? Pāṇātipātā veramaṇī … pe … sammādiṭṭhi–  ayaṃ vuccati, bhikkhave, dhammo”ti.</p>
<p class="endsection">Pañcamaṃ.</p></article></section><section class="sutta" id="183"><article><hgroup id="an10.183"><h1><a href="#menu">183. Āsavasutta</a></h1></hgroup><p><a id="p_17A10_1336" class="ms"></a><a class="msdiv" id="msdiv183"></a><a class="sc" id="an10.183.1"></a>
“Sāsavañca vo, bhikkhave, dhammaṃ desessāmi anāsavañca. Taṃ suṇātha … pe … katamo ca, bhikkhave, sāsavo dhammo? Pāṇātipāto … pe … micchādiṭṭhi–  ayaṃ vuccati, bhikkhave, sāsavo dhammo.</p><p><a id="p_17A10_1337" class="ms"></a><a class="sc" id="an10.183.2"></a>
Katamo ca, bhikkhave, anāsavo dhammo? Pāṇātipātā veramaṇī … pe … sammādiṭṭhi–  ayaṃ vuccati, bhikkhave, anāsavo dhammo”ti.</p>
<p class="endsection">Chaṭṭhaṃ.</p></article></section><section class="sutta" id="184"><article><hgroup id="an10.184"><h1><a href="#menu">184. Vajjasutta</a></h1></hgroup><p><a id="p_17A10_1339" class="ms"></a><a class="msdiv" id="msdiv184"></a><a class="sc" id="an10.184.1"></a>
“Sāvajjañca vo, bhikkhave, dhammaṃ desessāmi anavajjañca. Taṃ suṇātha … pe … katamo ca, bhikkhave, sāvajjo dhammo? Pāṇātipāto … pe … micchādiṭṭhi–  ayaṃ vuccati, bhikkhave, sāvajjo dhammo.</p><p><a id="p_17A10_1340" class="ms"></a><a class="sc" id="an10.184.2"></a>
Katamo ca, bhikkhave, anavajjo dhammo? Pāṇātipātā veramaṇī … pe … sammādiṭṭhi–  ayaṃ vuccati, bhikkhave, anavajjo dhammo”ti.</p>
<p class="endsection">Sattamaṃ.</p></article></section><section class="sutta" id="185"><article><hgroup id="an10.185"><h1><a href="#menu">185. Tapanīyasutta</a></h1></hgroup><p><a id="p_17A10_1342" class="ms"></a><a class="msdiv" id="msdiv185"></a><a class="sc" id="an10.185.1"></a>
“Tapanīyañca vo, bhikkhave, dhammaṃ desessāmi atapanīyañca. Taṃ suṇātha … pe … katamo ca, bhikkhave, tapanīyo dhammo? Pāṇātipāto … pe … micchādiṭṭhi–  ayaṃ vuccati, bhikkhave, tapanīyo dhammo.</p><p><a id="p_17A10_1343" class="ms"></a><a class="sc" id="an10.185.2"></a>
Katamo ca, bhikkhave, atapanīyo dhammo? Pāṇātipātā veramaṇī … pe … sammādiṭṭhi–  ayaṃ vuccati, bhikkhave, atapanīyo dhammo”ti.</p>
<p class="endsection">Aṭṭhamaṃ.</p></article></section><section class="sutta" id="186"><article><hgroup id="an10.186"><h1><a href="#menu">186. Ācayagāmisutta</a></h1></hgroup><p><a id="p_17A10_1345" class="ms"></a><a class="msdiv" id="msdiv186"></a><a class="sc" id="an10.186.1"></a>
“Ācayagāmiñca vo, bhikkhave, dhammaṃ desessāmi apacayagāmiñca. Taṃ suṇātha … pe … katamo ca, bhikkhave, ācayagāmī dhammo? Pāṇātipāto … pe … micchādiṭṭhi–  ayaṃ vuccati, bhikkhave, ācayagāmī dhammo.</p><p><a id="p_17A10_1346" class="ms"></a><a class="sc" id="an10.186.2"></a>
Katamo ca, bhikkhave, apacayagāmī dhammo? Pāṇātipātā veramaṇī … pe … sammādiṭṭhi–  ayaṃ vuccati, bhikkhave, apacayagāmī dhammo”ti.</p>
<p class="endsection">Navamaṃ.</p></article></section><section class="sutta" id="187"><article><hgroup id="an10.187"><h1><a href="#menu">187. Dukkhudrayasutta</a></h1></hgroup><p><a id="p_17A10_1348" class="ms"></a><a class="msdiv" id="msdiv187"></a><a class="sc" id="an10.187.1"></a>
“Dukkhudrayañca vo, bhikkhave, dhammaṃ desessāmi sukhudrayañca. Taṃ suṇātha … pe … katamo ca, bhikkhave, dukkhudrayo dhammo? Pāṇātipāto … pe … micchādiṭṭhi–  ayaṃ vuccati, bhikkhave, dukkhudrayo dhammo.</p><p><a id="p_17A10_1349" class="ms"></a><a class="sc" id="an10.187.2"></a>
Katamo ca, bhikkhave, sukhudrayo dhammo? Pāṇātipātā veramaṇī … pe … sammādiṭṭhi–  ayaṃ vuccati, bhikkhave, sukhudrayo dhammo”ti.</p>
<p class="endsection">Dasamaṃ.</p></article></section><section class="sutta" id="188"><article><hgroup id="an10.188"><h1><a href="#menu">188. Vipākasutta</a></h1></hgroup><p><a id="p_17A10_1351" class="ms"></a><a class="msdiv" id="msdiv188"></a><a class="sc" id="an10.188.1"></a>
“Dukkhavipākañca vo, bhikkhave, dhammaṃ desessāmi sukhavipākañca. Taṃ suṇātha … pe … katamo ca, bhikkhave, dukkhavipāko dhammo? Pāṇātipāto … pe … micchādiṭṭhi–  ayaṃ vuccati, bhikkhave, dukkhavipāko dhammo.</p><p><a id="p_17A10_1352" class="ms"></a><a class="sc" id="an10.188.2"></a>
Katamo ca, bhikkhave, sukhavipāko dhammo? Pāṇātipātā veramaṇī … pe … sammādiṭṭhi–  ayaṃ vuccati, bhikkhave, sukhavipāko dhammo”ti.</p>
<p class="endsection">Ekādasamaṃ.</p>
<p class="endsection">Sādhuvaggo tatiyo.</p><a href="../../an10.167-177/pi/" rel="prev" class="previous">◀ Aṅguttara Nikāya 10.167–​177</a><a href="#" class="top">▲ TOP</a>
<a href="../../an10.189-198/pi/" rel="prefetch" class="next">Aṅguttara Nikāya 10.189–​198 ▶</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Catutthapaṇṇāsaka</div>
<div class="hidden">
Sādhuvagga</div>
<div class="hidden">
Sādhusutta</div>
</div>
</body></html>