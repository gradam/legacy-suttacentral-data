<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title>dhp306–​319:Pali</title></head><body>
<div id="text" lang="pi">
<div id="toc">
<div id="menu">
<ul><li><a id="menu1" href="#heading1">1. Sundarīparibbājikāvatthu</a></li>
<li><a id="menu2" href="#heading2">2. Ducca­rita­phala­pīḷi­tavatthu</a></li>
<li><a id="menu3" href="#heading3">3. Vaggu­mudā­tīri­yabhikkhu­vatthu</a></li>
<li><a id="menu4" href="#heading4">4. Khemakaseṭṭhiputtavatthu</a></li>
<li><a id="menu5" href="#heading5">5. Dubbacabhikkhuvatthu</a></li>
<li><a id="menu6" href="#heading6">6. Issāpakataitthivatthu</a></li>
<li><a id="menu7" href="#heading7">7. Sambahulabhikkhuvatthu</a></li>
<li><a id="menu8" href="#heading8">8. Nigaṇṭhavatthu</a></li>
<li><a id="menu9" href="#heading9">9. Titthiyasāvakavatthu</a></li>
</ul></div>
</div><section id="vagga"><section class="sutta" id="306"><article><hgroup><h2><a href="#" id="s">Dhammapada 306–​319.</a></h2>
<h3>Nirayavagga</h3><h1><a id="heading1" href="#menu1">306. Sundarīparibbājikāvatthu</a></h1></hgroup><blockquote class="gatha"><p><a id="p_18Dh_330" class="ms"></a><a class="msdiv" id="msdiv306"></a><a class="sc" id="dhp306.1"></a> Abhūtavādī nirayaṃ upeti,<br> Yo vāpi katvā na karomi cāha;<br>
Ubhopi te pecca samā bhavanti,<br>
Nihīnakammā manujā parattha.
</p>
</blockquote></article></section><section class="sutta" id="307"><article><hgroup><h1><a id="heading2" href="#menu2">307. Ducca­rita­phala­pīḷi­tavatthu</a></h1></hgroup><blockquote class="gatha"><p><a id="p_18Dh_331" class="ms"></a><a class="msdiv" id="msdiv307"></a><a class="sc" id="dhp307.1"></a>
Kāsāvakaṇṭhā bahavo,<br> pāpadhammā asaññatā;<br>
Pāpā pāpehi kammehi,<br>
nirayaṃ te upapajjare.
</p>
</blockquote></article></section><section class="sutta" id="308"><article><hgroup><h1><a id="heading3" href="#menu3">308. Vaggu­mudā­tīri­yabhikkhu­vatthu</a></h1></hgroup><blockquote class="gatha"><p><a id="p_18Dh_332" class="ms"></a><a class="msdiv" id="msdiv308"></a><a class="sc" id="dhp308.1"></a>
Seyyo ayoguḷo bhutto,<br> tatto aggisikhūpamo;<br>
Yañce bhuñjeyya dussīlo,<br>
raṭṭhapiṇḍamasaññato.
</p>
</blockquote></article></section><section class="sutta" id="309"><article><hgroup><h1><a id="heading4" href="#menu4">309. Khemakaseṭṭhiputtavatthu</a></h1></hgroup><blockquote class="gatha"><p><a id="p_18Dh_333" class="ms"></a><a class="msdiv" id="msdiv309"></a><a class="sc" id="dhp309.1"></a>
Cattāri ṭhānāni naro pamatto,<br> Āpajjati paradārūpasevī;<br>
Apuññalābhaṃ na nikāmaseyyaṃ,<br>
Nindaṃ tatīyaṃ nirayaṃ catutthaṃ.
</p><p><a id="p_18Dh_334" class="ms"></a><a class="msdiv" id="msdiv310"></a><a class="sc" id="dhp309.2"></a>
Apuññalābho ca gatī ca pāpikā,<br> Bhītassa bhītāya ratī ca thokikā;<br>
Rājā ca daṇḍaṃ garukaṃ paṇeti,<br>
Tasmā naro paradāraṃ na seve.
</p>
</blockquote></article></section><section class="sutta" id="310"><article><hgroup><h1><a id="heading5" href="#menu5">310. Dubbacabhikkhuvatthu</a></h1></hgroup><blockquote class="gatha"><p><a id="p_18Dh_335" class="ms"></a><a class="msdiv" id="msdiv311"></a><a class="sc" id="dhp310.1"></a>
Kuso yathā duggahito,<br> hatthamevānukantati;<br>
Sāmaññaṃ dupparāmaṭṭhaṃ,<br>
nirayāyupakaḍḍhati.
</p><p><a id="p_18Dh_336" class="ms"></a><a class="msdiv" id="msdiv312"></a><a class="sc" id="dhp310.2"></a>
Yaṃ kiñci sithilaṃ kammaṃ,<br> saṃkiliṭṭhañca yaṃ vataṃ;<br>
Saṅkassaraṃ brahmacariyaṃ,<br>
na taṃ hoti mahapphalaṃ.
</p><p><a id="p_18Dh_337" class="ms"></a><a class="msdiv" id="msdiv313"></a><a class="sc" id="dhp310.3"></a>
Kayirā ce kayirāthenaṃ,<br> daḷhamenaṃ parakkame;<br>
Sithilo hi paribbājo,<br>
bhiyyo ākirate rajaṃ.
</p>
</blockquote></article></section><section class="sutta" id="311"><article><hgroup><h1><a id="heading6" href="#menu6">311. Issāpakataitthivatthu</a></h1></hgroup><blockquote class="gatha"><p><a id="p_18Dh_338" class="ms"></a><a class="msdiv" id="msdiv314"></a><a class="sc" id="dhp311.1"></a>
Akataṃ dukkaṭaṃ seyyo,<br> pacchā tappati dukkaṭaṃ;<br>
Katañca sukataṃ seyyo,<br>
yaṃ katvā nānutappati.
</p>
</blockquote></article></section><section class="sutta" id="312"><article><hgroup><h1><a id="heading7" href="#menu7">312. Sambahulabhikkhuvatthu</a></h1></hgroup><blockquote class="gatha"><p><a id="p_18Dh_339" class="ms"></a><a class="msdiv" id="msdiv315"></a><a class="sc" id="dhp312.1"></a>
Nagaraṃ yathā paccantaṃ,<br> guttaṃ santarabāhiraṃ;<br>
Evaṃ gopetha attānaṃ,<br>
khaṇo vo mā upaccagā;<br>
Khaṇātītā hi socanti,<br>
nirayamhi samappitā.
</p>
</blockquote></article></section><section class="sutta" id="313"><article><hgroup><h1><a id="heading8" href="#menu8">313. Nigaṇṭhavatthu</a></h1></hgroup><blockquote class="gatha"><p><a id="p_18Dh_340" class="ms"></a><a class="msdiv" id="msdiv316"></a><a class="sc" id="dhp313.1"></a>
Alajjitāye lajjanti,<br> lajjitāye na lajjare;<br>
Micchādiṭṭhisamādānā,<br>
sattā gacchanti duggatiṃ.
</p><p><a id="p_18Dh_341" class="ms"></a><a class="msdiv" id="msdiv317"></a><a class="sc" id="dhp313.2"></a>
Abhaye bhayadassino,<br> bhaye cābhayadassino;<br>
Micchādiṭṭhisamādānā,<br>
sattā gacchanti duggatiṃ.
</p>
</blockquote></article></section><section class="sutta" id="314"><article><hgroup><h1><a id="heading9" href="#menu9">314. Titthiyasāvakavatthu</a></h1></hgroup><blockquote class="gatha"><p><a id="p_18Dh_342" class="ms"></a><a class="msdiv" id="msdiv318"></a><a class="sc" id="dhp314.1"></a>
Avajje vajjamatino,<br> vajje cāvajjadassino;<br>
Micchādiṭṭhisamādānā,<br>
sattā gacchanti duggatiṃ.
</p><p><a id="p_18Dh_343" class="ms"></a><a class="msdiv" id="msdiv319"></a><a class="sc" id="dhp314.2"></a>
Vajjañca vajjato ñatvā,<br> avajjañca avajjato;<br>
Sammādiṭṭhisamādānā,<br>
sattā gacchanti suggatiṃ.
</p>
</blockquote>
<p class="endsection">Nirayavaggo dvāvīsatimo.</p><a href="../../dhp290-305/pi/" rel="prev" class="previous">◀ Dhammapada 290–​305</a><a href="#" class="top">▲ TOP</a>
<a href="../../dhp320-333/pi/" rel="prefetch" class="next">Dhammapada 320–​333 ▶</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Nirayavagga</div>
<div class="hidden">
Sundarīparibbājikāvatthu</div>
</div>
</body></html>