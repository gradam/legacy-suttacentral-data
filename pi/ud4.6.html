<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title>ud4.6:Pali</title></head><body>
<div id="text" lang="pi">
<div id="toc">
</div><section class="sutta" id="ud4.6"><article><hgroup><h2>Udāna 4.6</h2>
<h1>Piṇḍolasutta</h1></hgroup><p><a id="p_18Ud_308" class="ms"></a><a class="msdiv" id="msdiv36"></a><a class="sc" id="ud4.6.1"></a> <span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā piṇḍolabhāradvājo bhagavato avidūre nisinno hoti pallaṅkaṃ ābhujitvā ujuṃ kāyaṃ paṇidhāya āraññiko piṇḍapātiko paṃsukūliko tecīvariko appiccho santuṭṭho pavivitto asaṃsaṭṭho āraddhavīriyo dhutavādo adhicittamanuyutto.</p><p><a id="p_18Ud_309" class="ms"></a><a class="sc" id="ud4.6.2"></a>
Addasā kho bhagavā āyasmantaṃ piṇḍolabhāradvājaṃ avidūre nisinnaṃ pallaṅkaṃ ābhujitvā ujuṃ kāyaṃ paṇidhāya āraññikaṃ piṇḍapātikaṃ paṃsukūlikaṃ tecīvarikaṃ appicchaṃ santuṭṭhaṃ pavivittaṃ asaṃsaṭṭhaṃ āraddhavīriyaṃ dhutavādaṃ adhicittamanuyuttaṃ.</p><p><a id="p_18Ud_310" class="ms"></a><a class="sc" id="ud4.6.3"></a>
Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi: </p><blockquote class="gatha"><p><a class="brnum" id="br45"></a><a id="p_18Ud_311" class="ms"></a><a class="sc" id="ud4.6.4"></a>
“Anūpavādo anūpaghāto,<br> Pātimokkhe ca saṃvaro;<br>
Mattaññutā ca bhattasmiṃ,<br>
Pantañca sayanāsanaṃ;<br>
Adhicitte ca āyogo,<br>
Etaṃ buddhāna sāsanan”ti. 
</p>
</blockquote>
<p class="endsection">Chaṭṭhaṃ.</p>
</article></section><a class="previous" href="/ud4.5/pi/">◀ Udāna  4.5</a><a class="top" href="#"> ▲ TOP </a><a class="next" href="/ud4.7/pi/">Udāna  4.7 ▶</a></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Meghiyavagga</div>
<div class="hidden">
Piṇḍolasutta</div>
</div>
</body></html>