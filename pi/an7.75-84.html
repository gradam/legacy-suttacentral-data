<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
<div id="menu">
<ul><li><a id="menu75" href="#an7.75">75. Paṭhamavinayadharasutta</a></li>
<li><a id="menu76" href="#an7.76">76. Dutiyavinayadharasutta</a></li>
<li><a id="menu77" href="#an7.77">77. Tatiyavinayadharasutta</a></li>
<li><a id="menu78" href="#an7.78">78. Catutthavinayadharasutta</a></li>
<li><a id="menu79" href="#an7.79">79. Paṭha­mavi­naya­dhara­sobha­nasutta</a></li>
<li><a id="menu80" href="#an7.80">80. Dutiya­vina­yadha­raso­bhana­sutta</a></li>
<li><a id="menu81" href="#an7.81">81. Tatiya­vina­yadha­raso­bhana­sutta</a></li>
<li><a id="menu82" href="#an7.82">82. Catuttha­vina­yadha­raso­bhana­sutta</a></li>
<li><a id="menu83" href="#an7.83">83. Satthusāsanasutta</a></li>
<li><a id="menu84" href="#an7.84">84. Adhikaraṇasamathasutta</a></li>
</ul></div>
</div>
<section id="vagga"><section class="sutta" id="75"><article><hgroup id="an7.75"><h2>Aṅguttara Nikāya 7</h2> <h3>8. Vinayavagga</h3><h1><a href="#menu">75. Paṭhamavinayadharasutta</a></h1></hgroup><p><a id="p_16A7_608" class="ms"></a><a class="msdiv" id="msdiv75"></a><a class="sc" id="an7.75.1"></a> “Sattahi, bhikkhave, dhammehi samannāgato bhikkhu vinayadharo hoti. Katamehi sattahi? Āpattiṃ jānāti, anāpattiṃ jānāti, lahukaṃ āpattiṃ jānāti, garukaṃ āpattiṃ jānāti, sīlavā hoti pātimokkhasaṃvarasaṃvuto viharati ācāragocarasampanno aṇumattesu vajjesu bhayadassāvī samādāya sikkhati sikkhāpadesu, catunnaṃ jhānānaṃ ābhicetasikānaṃ diṭṭha­dhamma­sukha­vihā­rānaṃ nikāmalābhī hoti akicchalābhī akasiralābhī, āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Imehi kho, bhikkhave, sattahi dhammehi samannāgato bhikkhu vinayadharo hotī”ti.</p>
<p class="endsection">Paṭhamaṃ.</p></article></section><section class="sutta" id="76"><article><hgroup id="an7.76"><h1><a href="#menu">76. Dutiyavinayadharasutta</a></h1></hgroup><p><a id="p_16A7_610" class="ms"></a><a class="msdiv" id="msdiv76"></a><a class="sc" id="an7.76.1"></a>
“Sattahi, bhikkhave, dhammehi samannāgato bhikkhu vinayadharo hoti. Katamehi sattahi? Āpattiṃ jānāti, anāpattiṃ jānāti, lahukaṃ āpattiṃ jānāti, garukaṃ āpattiṃ jānāti, ubhayāni kho panassa pātimokkhāni vitthārena svāgatāni honti suvibhattāni suppavattīni suvinicchitāni suttaso anubyañjanaso, catunnaṃ jhānānaṃ ābhicetasikānaṃ diṭṭha­dhamma­sukha­vihā­rānaṃ nikāmalābhī hoti akicchalābhī akasiralābhī, āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Imehi kho, bhikkhave, sattahi dhammehi samannāgato bhikkhu vinayadharo hotī”ti.</p>
<p class="endsection">Dutiyaṃ.</p></article></section><section class="sutta" id="77"><article><hgroup id="an7.77"><h1><a href="#menu">77. Tatiyavinayadharasutta</a></h1></hgroup><p><a id="p_16A7_612" class="ms"></a><a class="msdiv" id="msdiv77"></a><a class="sc" id="an7.77.1"></a>
“Sattahi, bhikkhave, dhammehi samannāgato bhikkhu vinayadharo hoti. Katamehi sattahi? Āpattiṃ jānāti, anāpattiṃ jānāti, lahukaṃ āpattiṃ jānāti, garukaṃ āpattiṃ jānāti, vinaye kho pana ṭhito hoti asaṃhīro, catunnaṃ jhānānaṃ ābhicetasikānaṃ diṭṭha­dhamma­sukha­vihā­rānaṃ nikāmalābhī hoti akicchalābhī akasiralābhī, āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Imehi kho, bhikkhave, sattahi dhammehi samannāgato bhikkhu vinayadharo hotī”ti.</p>
<p class="endsection">Tatiyaṃ.</p></article></section><section class="sutta" id="78"><article><hgroup id="an7.78"><h1><a href="#menu">78. Catutthavinayadharasutta</a></h1></hgroup><p><a id="p_16A7_614" class="ms"></a><a class="msdiv" id="msdiv78"></a><a class="sc" id="an7.78.1"></a>
“Sattahi, bhikkhave, dhammehi samannāgato bhikkhu vinayadharo hoti. Katamehi sattahi? Āpattiṃ jānāti, anāpattiṃ jānāti, lahukaṃ āpattiṃ jānāti, garukaṃ āpattiṃ jānāti, anekavihitaṃ pubbenivāsaṃ anussarati, seyyathidaṃ–  ekampi jātiṃ, dvepi jātiyo … pe … iti sākāraṃ sauddesaṃ anekavihitaṃ pubbenivāsaṃ anussarati. Dibbena cakkhunā visuddhena atikkantamānusakena yathākammūpage satte pajānāti. Āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Imehi kho, bhikkhave, sattahi dhammehi samannāgato bhikkhu vinayadharo hotī”ti.</p>
<p class="endsection">Catutthaṃ.</p></article></section><section class="sutta" id="79"><article><hgroup id="an7.79"><h1><a href="#menu">79. Paṭha­mavi­naya­dhara­sobha­nasutta</a></h1></hgroup><p><a id="p_16A7_616" class="ms"></a><a class="msdiv" id="msdiv79"></a><a class="sc" id="an7.79.1"></a>
“Sattahi, bhikkhave, dhammehi samannāgato vinayadharo sobhati. Katamehi sattahi? Āpattiṃ jānāti, anāpattiṃ jānāti, lahukaṃ āpattiṃ jānāti, garukaṃ āpattiṃ jānāti, sīlavā hoti … pe … samādāya sikkhati sikkhāpadesu, catunnaṃ jhānānaṃ ābhicetasikānaṃ nikāmalābhī hoti akicchalābhī akasiralābhī, āsavānaṃ khayā … pe … sacchikatvā upasampajja viharati. Imehi kho, bhikkhave, sattahi dhammehi samannāgato vinayadharo sobhatī”ti.</p>
<p class="endsection">Pañcamaṃ.</p></article></section><section class="sutta" id="80"><article><hgroup id="an7.80"><h1><a href="#menu">80. Dutiya­vina­yadha­raso­bhana­sutta</a></h1></hgroup><p><a id="p_16A7_618" class="ms"></a><a class="msdiv" id="msdiv80"></a><a class="sc" id="an7.80.1"></a>
“Sattahi, bhikkhave, dhammehi samannāgato vinayadharo sobhati. Katamehi sattahi? Āpattiṃ jānāti, anāpattiṃ jānāti, lahukaṃ āpattiṃ jānāti, garukaṃ āpattiṃ jānāti, ubhayāni kho panassa pātimokkhāni vitthārena svāgatāni honti suvibhattāni suppavattīni suvinicchitāni suttaso anubyañjanaso, catunnaṃ jhānānaṃ … pe … akasiralābhī, āsavānaṃ khayā … pe … sacchikatvā upasampajja viharati. Imehi kho, bhikkhave, sattahi dhammehi samannāgato vinayadharo sobhatī”ti.</p>
<p class="endsection">Chaṭṭhaṃ.</p></article></section><section class="sutta" id="81"><article><hgroup id="an7.81"><h1><a href="#menu">81. Tatiya­vina­yadha­raso­bhana­sutta</a></h1></hgroup><p><a id="p_16A7_620" class="ms"></a><a class="msdiv" id="msdiv81"></a><a class="sc" id="an7.81.1"></a>
“Sattahi, bhikkhave, dhammehi samannāgato vinayadharo sobhati. Katamehi sattahi? Āpattiṃ jānāti, anāpattiṃ jānāti, lahukaṃ āpattiṃ jānāti, garukaṃ āpattiṃ jānāti, vinaye kho pana ṭhito hoti asaṃhīro, catunnaṃ jhānānaṃ … pe … akasiralābhī, āsavānaṃ khayā … pe … sacchikatvā upasampajja viharati. Imehi kho, bhikkhave, sattahi dhammehi samannāgato vinayadharo sobhatī”ti.</p>
<p class="endsection">Sattamaṃ.</p></article></section><section class="sutta" id="82"><article><hgroup id="an7.82"><h1><a href="#menu">82. Catuttha­vina­yadha­raso­bhana­sutta</a></h1></hgroup><p><a id="p_16A7_622" class="ms"></a><a class="msdiv" id="msdiv82"></a><a class="sc" id="an7.82.1"></a>
“Sattahi, bhikkhave, dhammehi samannāgato vinayadharo sobhati. Katamehi sattahi? Āpattiṃ jānāti, anāpattiṃ jānāti, lahukaṃ āpattiṃ jānāti, garukaṃ āpattiṃ jānāti, anekavihitaṃ pubbenivāsaṃ anussarati, seyyathidaṃ–  ekampi jātiṃ, dvepi jātiyo … pe … iti sākāraṃ sauddesaṃ anekavihitaṃ pubbenivāsaṃ anussarati, dibbena cakkhunā visuddhena atikkantamānusakena … pe … āsavānaṃ khayā … pe … sacchikatvā upasampajja viharati. Imehi kho, bhikkhave, sattahi dhammehi samannāgato vinayadharo sobhatī”ti.</p>
<p class="endsection">Aṭṭhamaṃ.</p></article></section><section class="sutta" id="83"><article><hgroup id="an7.83"><h1><a href="#menu">83. Satthusāsanasutta</a></h1></hgroup><p><a id="p_16A7_624" class="ms"></a><a class="msdiv" id="msdiv83"></a><a class="sc" id="an7.83.1"></a>
Atha kho āyasmā upāli yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā upāli bhagavantaṃ etadavoca: </p><p><a id="p_16A7_625" class="ms"></a><a class="sc" id="an7.83.2"></a>
“Sādhu me, bhante, bhagavā saṃkhittena dhammaṃ desetu, yamahaṃ bhagavato dhammaṃ sutvā eko vūpakaṭṭho appamatto ātāpī pahitatto vihareyyan”ti. “Ye kho tvaṃ, upāli, dhamme jāneyyāsi:  ‘ime dhammā na ekantanibbidāya virāgāya nirodhāya upasamāya abhiññāya sambodhāya nibbānāya saṃvattantī’ti; ekaṃsena, upāli, dhāreyyāsi:  ‘neso dhammo neso vinayo netaṃ satthusāsanan’ti. Ye ca kho tvaṃ, upāli, dhamme jāneyyāsi:  ‘ime dhammā ekantanibbidāya virāgāya nirodhāya upasamāya abhiññāya sambodhāya nibbānāya saṃvattantī’ti; ekaṃsena, upāli, dhāreyyāsi:  ‘eso dhammo eso vinayo etaṃ satthusāsanan’”ti.</p>
<p class="endsection">Navamaṃ.</p></article></section><section class="sutta" id="84"><article><hgroup id="an7.84"><h1><a href="#menu">84. Adhikaraṇasamathasutta</a></h1></hgroup><p><a id="p_16A7_627" class="ms"></a><a class="msdiv" id="msdiv84"></a><a class="sc" id="an7.84.1"></a>
“Sattime, bhikkhave, adhikaraṇasamathā dhammā uppannuppannānaṃ adhikaraṇānaṃ samathāya vūpasamāya. Katame satta? Sammukhāvinayo dātabbo, sativinayo dātabbo, amūḷhavinayo dātabbo, paṭiññātakaraṇaṃ dātabbaṃ, yebhuyyasikā dātabbā, tassapāpiyasikā dātabbā, tiṇavatthārako dātabbo. Ime kho, bhikkhave, satta adhikaraṇasamathā dhammā uppannuppannānaṃ adhikaraṇānaṃ samathāya vūpasamāyā”ti.</p>
<p class="endsection">Dasamaṃ.</p>
<p class="endsection">Vinayavaggo aṭṭhamo.</p><blockquote class="uddanagatha"><p><a id="p_16A7_631" class="ms"></a><a class="sc" id="an7.84.2"></a>
Caturo vinayadharā,<br> caturo ceva sobhanā;<br>
Sāsanaṃ adhikaraṇa—​<br>
samathenaṭṭhame dasāti.
</p>
</blockquote><a href="../../an7.65-74/pi/" rel="prev" class="previous">◀ Aṅguttara Nikāya 7.65–​74</a><a href="#" class="top">▲ TOP</a>
<a href="../../an7.85-94/pi/" rel="prefetch" class="next">Aṅguttara Nikāya 7.85–​94 ▶</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Dutiyapaṇṇāsaka</div>
<div class="hidden">
Vinayavagga</div>
<div class="hidden">
Paṭhamavinayadharasutta</div>
</div>
</body></html>