<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
<div id="menu">
<ul><li><a id="menu43-51" href="#sn35.43">43–​51. Aniccādisuttanavaka</a></li>
<li><a id="menu52" href="#sn35.52">52. Upassaṭṭhasutta</a></li>
</ul></div>
</div>
<section id="vagga"><section class="sutta" id="43-51"><article><hgroup id="sn35.43"><h2>Saṃyutta Nikāya 35</h2> <h3>5. Sabbaaniccavagga</h3><h1><a href="#menu">43–​51. Aniccādisuttanavaka</a></h1></hgroup><p><a id="p_13S4_138" class="ms"></a><a class="msdiv" id="msdiv43"></a><a href="#sc43-51.1" id="sc43-51.1" class="sc"></a> Sāvatthinidānaṃ. Tatra kho … pe … “sabbaṃ, bhikkhave, aniccaṃ. Kiñca, bhikkhave, sabbaṃ aniccaṃ? Cakkhu, bhikkhave, aniccaṃ, rūpā aniccā, cakkhuviññāṇaṃ aniccaṃ, cakkhusamphasso anicco. Yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aniccaṃ … pe … jivhā aniccā, rasā aniccā, jivhāviññāṇaṃ aniccaṃ, jivhāsamphasso anicco. Yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aniccaṃ. Kāyo anicco … pe … mano anicco, dhammā aniccā, manoviññāṇaṃ aniccaṃ, manosamphasso anicco. Yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aniccaṃ. Evaṃ passaṃ, bhikkhave, sutavā ariyasāvako cakkhusmimpi nibbindati, rūpesupi nibbindati, cakkhuviññāṇepi nibbindati, cakkhusamphassepi nibbindati. Yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati … pe … manasmimpi nibbindati, dhammesupi nibbindati, manoviññāṇepi nibbindati, manosamphassepi nibbindati, yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. Nibbindaṃ virajjati; virāgā vimuccati; vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti.</p>
<p class="endsection">Paṭhamaṃ.</p><p><a id="p_13S4_140" class="ms"></a><a class="msdiv" id="msdiv44"></a><a href="#sc43-51.2" id="sc43-51.2" class="sc"></a>
“Sabbaṃ, bhikkhave, dukkhaṃ … pe ….</p>
<p class="endsection">Dutiyaṃ.</p><p><a id="p_13S4_142" class="ms"></a><a class="msdiv" id="msdiv45"></a><a href="#sc43-51.3" id="sc43-51.3" class="sc"></a>
“Sabbaṃ, bhikkhave, anattā … pe ….</p>
<p class="endsection">Tatiyaṃ.</p><p><a id="p_13S4_144" class="ms"></a><a class="msdiv" id="msdiv46"></a><a href="#sc43-51.4" id="sc43-51.4" class="sc"></a>
“Sabbaṃ, bhikkhave, abhiññeyyaṃ … pe ….</p>
<p class="endsection">Catutthaṃ.</p><p><a id="p_13S4_146" class="ms"></a><a class="msdiv" id="msdiv47"></a><a href="#sc43-51.5" id="sc43-51.5" class="sc"></a>
“Sabbaṃ, bhikkhave, pariññeyyaṃ … pe ….</p>
<p class="endsection">Pañcamaṃ.</p><p><a id="p_13S4_148" class="ms"></a><a class="msdiv" id="msdiv48"></a><a href="#sc43-51.6" id="sc43-51.6" class="sc"></a>
“Sabbaṃ, bhikkhave, pahātabbaṃ … pe ….</p>
<p class="endsection">Chaṭṭhaṃ.</p><p><a id="p_13S4_150" class="ms"></a><a class="msdiv" id="msdiv49"></a><a href="#sc43-51.7" id="sc43-51.7" class="sc"></a>
“Sabbaṃ, bhikkhave, sacchikātabbaṃ … pe ….</p>
<p class="endsection">Sattamaṃ.</p><p><a id="p_13S4_152" class="ms"></a><a class="msdiv" id="msdiv50"></a><a href="#sc43-51.8" id="sc43-51.8" class="sc"></a>
“Sabbaṃ, bhikkhave, abhiññāpariññeyyaṃ … pe ….</p>
<p class="endsection">Aṭṭhamaṃ.</p><p><a id="p_13S4_154" class="ms"></a><a class="msdiv" id="msdiv51"></a><a href="#sc43-51.9" id="sc43-51.9" class="sc"></a>
“Sabbaṃ, bhikkhave, upaddutaṃ … pe ….</p>
<p class="endsection">Navamaṃ.</p></article></section><section class="sutta" id="52"><article><hgroup id="sn35.52"><h1><a href="#menu">52. Upassaṭṭhasutta</a></h1></hgroup><p><a id="p_13S4_156" class="ms"></a><a class="msdiv" id="msdiv52"></a><a class="sc" id="sn35.52.1"></a>
“Sabbaṃ, bhikkhave, upassaṭṭhaṃ. Kiñca, bhikkhave, sabbaṃ upassaṭṭhaṃ? Cakkhu, bhikkhave, upassaṭṭhaṃ, rūpā upassaṭṭhā, cakkhuviññāṇaṃ upassaṭṭhaṃ, cakkhusamphasso upassaṭṭho. Yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi upassaṭṭhaṃ … pe … jivhā upassaṭṭhā, rasā upassaṭṭhā, jivhāviññāṇaṃ upassaṭṭhaṃ, jivhāsamphasso upassaṭṭho. Yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi upassaṭṭhaṃ. Kāyo upassaṭṭho … mano upassaṭṭho, dhammā upassaṭṭhā, manoviññāṇaṃ upassaṭṭhaṃ, manosamphasso upassaṭṭho. Yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi upassaṭṭhaṃ. Evaṃ passaṃ, bhikkhave, sutavā ariyasāvako cakkhusmimpi nibbindati, rūpesupi nibbindati, cakkhuviññāṇepi nibbindati, cakkhusamphassepi nibbindati. Yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati … pe … manasmimpi nibbindati, dhammesupi nibbindati, manoviññāṇepi nibbindati, manosamphassepi nibbindati. Yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. Nibbindaṃ virajjati; virāgā vimuccati; vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti.</p>
<p class="endsection">Dasamaṃ.</p>
<p class="endsection">Sabbaaniccavaggo pañcamo.</p><blockquote class="uddanagatha"><p><a id="p_13S4_160" class="ms"></a><a class="sc" id="sn35.52.2"></a>
Aniccaṃ dukkhaṃ anattā,<br> abhiññeyyaṃ pariññeyyaṃ;<br>
Pahātabbaṃ sacchikātabbaṃ,<br>
abhiññeyyapariññeyyaṃ;<br>
Upaddutaṃ upassaṭṭhaṃ,<br>
vaggo tena pavuccatīti.
</p>
</blockquote>
<p class="endsection">Saḷāyatanavagge paṭhamapaṇṇāsako samatto.</p><blockquote class="vagguddanagatha"><p><a id="p_13S4_163" class="ms"></a><a class="sc" id="sn35.52.3"></a>
Aniccavaggaṃ yamakaṃ,<br> Sabbaṃ vaggaṃ jātidhammaṃ;<br>
Aniccavaggena paññāsaṃ,<br>
Pañcamo tena pavuccatīti.
</p>
</blockquote><a href="../../sn35.33-42/pi/" rel="prev" class="previous">◀ Saṃyutta Nikāya 35.33–​42</a><a href="#" class="top">▲ TOP</a>
<a href="../../sn35.53-62/pi/" rel="prefetch" class="next">Saṃyutta Nikāya 35.53–​62 ▶</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Saḷāyatanasaṃyutta</div>
<div class="hidden">
Paṭhamapaṇṇāsaka</div>
<div class="hidden">
Sabbaaniccavagga</div>
<div class="hidden">
Aniccādisuttanavaka</div>
</div>
</body></html>