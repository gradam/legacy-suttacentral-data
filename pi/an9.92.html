<html><head><meta charset="utf-8"><title></title></head><body>
<div id="text" lang="pi">
<div id="toc"></div>
<section class="sutta" id="92"><article><hgroup id="an9.92"><h2>Aṅguttara Nikāya 9</h2> <h3>9. Iddhipādavagga</h3><h1>92. Cetasovinibandhasutta</h1></hgroup><p><a id="p_17A9_483" class="ms"></a><a class="msdiv" id="msdiv92"></a><a class="sc" id="an9.92.1"></a>
“Pañcime, bhikkhave, cetasovinibandhā. Katame pañca? Idha, bhikkhave, bhikkhu kāmesu avītarāgo hoti … pe … ime kho, bhikkhave, pañca cetasovinibandhā.</p><p><a id="p_17A9_484" class="ms"></a><a class="sc" id="an9.92.2"></a>
Imesaṃ kho, bhikkhave, pañcannaṃ cetasovinibandhānaṃ pahānāya ime cattāro iddhipādā bhāvetabbā. Katame cattāro? Idha, bhikkhave, bhikkhu chanda­samā­dhipa­dhāna­saṅkhā­rasa­mannā­gataṃ iddhipādaṃ bhāveti, vīriyasamādhi … cittasamādhi … vīmaṃsā­samā­dhipa­dhāna­saṅkhā­rasa­mannā­gataṃ iddhipādaṃ bhāveti. Imesaṃ kho, bhikkhave, pañcannaṃ cetasovinibandhānaṃ pahānāya ime cattāro iddhipādā bhāvetabbā”ti.</p>
<p class="endsection">Dasamaṃ.</p>
<p class="endsection">Iddhipādavaggo catuttho.</p><blockquote class="gatha"><p><a id="p_17A9_487" class="ms"></a><a class="sc" id="an9.92.3"></a>
Yatheva satipaṭṭhānā,<br> padhānā caturopi ca;<br>
Cattāro iddhipādā ca,<br>
tatheva sampayojayeti.
</p>
</blockquote>
</article><div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Dutiyapaṇṇāsaka</div>
<div class="hidden">
Iddhipādavagga</div>
<div class="hidden">
Sikkhasutta</div>
</div>
</section><a class="previous" href="/an9.84-91/pi/">◀ Aṅguttara Nikāya  9.84–​91</a><a class="top" href="#"> ▲ TOP </a><a class="next" href="/an9.93/pi/">Aṅguttara Nikāya  9.93 ▶</a></div>
</body></html>