<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
<div id="menu">
<ul><li><a id="menu77" href="#sn45.77">77. Kalyāṇamittasutta</a></li>
<li><a id="menu78-82" href="#sn45.78">78–​82. Sīlasampa­dādi­sutta­pañcaka</a></li>
<li><a id="menu83" href="#sn45.83">83. Yoniso­mana­sikā­rasampa­dāsutta</a></li>
<li><a id="menu84" href="#sn45.84">84. Dutiyakalyāṇamittasutta</a></li>
<li><a id="menu85-89" href="#sn45.85">85–​89. Dutiya­sīla­sampa­dādi­sutta­pañcaka</a></li>
<li><a id="menu90" href="#sn45.90">90. Dutiya­yoni­soma­nasi­kāra­sampa­dāsutta</a></li>
</ul></div>
</div>
<section id="vagga"><section class="sutta" id="77"><article><hgroup id="sn45.77"><h2>Saṃyutta Nikāya 45</h2> <h3>8. Dutiya­eka­dhamma­peyyā­lavagga</h3><h1><a href="#menu">77. Kalyāṇamittasutta</a></h1></hgroup><p><a id="p_14S5_185" class="ms"></a><a class="msdiv" id="msdiv77"></a><a class="sc" id="sn45.77.1"></a> Sāvatthinidānaṃ. “Nāhaṃ, bhikkhave, aññaṃ ekadhammampi samanupassāmi, yena anuppanno vā ariyo aṭṭhaṅgiko maggo uppajjati, uppanno vā ariyo aṭṭhaṅgiko maggo bhāvanāpāripūriṃ gacchati, yathayidaṃ, bhikkhave, kalyāṇamittatā. Kalyāṇamittassetaṃ, bhikkhave, bhikkhuno pāṭikaṅkhaṃ–  ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati. Kathañca, bhikkhave, bhikkhu kalyāṇamitto ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? Idha, bhikkhave, bhikkhu sammādiṭṭhiṃ bhāveti vivekanissitaṃ … pe … sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Evaṃ kho, bhikkhave, bhikkhu kalyāṇamitto ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti.</p>
<p class="endsection">Paṭhamaṃ.</p></article></section><section class="sutta" id="78-82"><article><hgroup id="sn45.78"><h1><a href="#menu">78–​82. Sīlasampa­dādi­sutta­pañcaka</a></h1></hgroup><p><a id="p_14S5_187" class="ms"></a><a class="msdiv" id="msdiv78–82."></a><a href="#sc78-82.1" id="sc78-82.1" class="sc"></a>
“Nāhaṃ, bhikkhave, aññaṃ ekadhammampi samanupassāmi, yena anuppanno vā ariyo aṭṭhaṅgiko maggo uppajjati, uppanno vā ariyo aṭṭhaṅgiko maggo bhāvanāpāripūriṃ gacchati, yathayidaṃ, bhikkhave, sīlasampadā … pe … yathayidaṃ, bhikkhave, chandasampadā … pe … yathayidaṃ, bhikkhave, attasampadā … pe … yathayidaṃ, bhikkhave, diṭṭhisampadā … pe … yathayidaṃ, bhikkhave, appamādasampadā … pe ….</p>
<p class="endsection">Chaṭṭhaṃ.</p></article></section><section class="sutta" id="83"><article><hgroup id="sn45.83"><h1><a href="#menu">83. Yoniso­mana­sikā­rasampa­dāsutta</a></h1></hgroup><p><a id="p_14S5_189" class="ms"></a><a class="msdiv" id="msdiv83"></a><a class="sc" id="sn45.83.1"></a>
“Yathayidaṃ, bhikkhave, yonisomanasikārasampadā. Yoniso­mana­sikā­rasampannassetaṃ, bhikkhave, bhikkhuno pāṭikaṅkhaṃ–  ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati. Kathañca, bhikkhave, bhikkhu yonisomanasikārasampanno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? Idha, bhikkhave, bhikkhu sammādiṭṭhiṃ bhāveti vivekanissitaṃ … pe … sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Evaṃ kho, bhikkhave, bhikkhu yonisomanasikārasampanno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti.</p>
<p class="endsection">Sattamaṃ.</p></article></section><section class="sutta" id="84"><article><hgroup id="sn45.84"><h1><a href="#menu">84. Dutiyakalyāṇamittasutta</a></h1></hgroup><p><a id="p_14S5_191" class="ms"></a><a class="msdiv" id="msdiv84"></a><a class="sc" id="sn45.84.1"></a>
“Nāhaṃ, bhikkhave, aññaṃ ekadhammampi samanupassāmi, yena anuppanno vā ariyo aṭṭhaṅgiko maggo uppajjati, uppanno vā ariyo aṭṭhaṅgiko maggo bhāvanāpāripūriṃ gacchati, yathayidaṃ, bhikkhave, kalyāṇamittatā. Kalyāṇamittassetaṃ, bhikkhave, bhikkhuno pāṭikaṅkhaṃ–  ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati. Kathañca, bhikkhave, bhikkhu kalyāṇamitto ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? Idha, bhikkhave, bhikkhu sammādiṭṭhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ … pe … sammāsamādhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ. Evaṃ kho, bhikkhave, bhikkhu kalyāṇamitto ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti.</p>
<p class="endsection">Paṭhamaṃ.</p></article></section><section class="sutta" id="85-89"><article><hgroup id="sn45.85"><h1><a href="#menu">85–​89. Dutiya­sīla­sampa­dādi­sutta­pañcaka</a></h1></hgroup><p><a id="p_14S5_193" class="ms"></a><a class="msdiv" id="msdiv85–89."></a><a href="#sc85-89.1" id="sc85-89.1" class="sc"></a>
“Nāhaṃ, bhikkhave, aññaṃ ekadhammampi samanupassāmi, yena anuppanno vā ariyo aṭṭhaṅgiko maggo uppajjati, uppanno vā ariyo aṭṭhaṅgiko maggo bhāvanāpāripūriṃ gacchati, yathayidaṃ, bhikkhave, sīlasampadā … pe … yathayidaṃ, bhikkhave, chandasampadā … pe … yathayidaṃ, bhikkhave, attasampadā … pe … yathayidaṃ, bhikkhave, diṭṭhisampadā … pe … yathayidaṃ, bhikkhave, appamādasampadā … pe ….</p>
<p class="endsection">Chaṭṭhaṃ.</p></article></section><section class="sutta" id="90"><article><hgroup id="sn45.90"><h1><a href="#menu">90. Dutiya­yoni­soma­nasi­kāra­sampa­dāsutta</a></h1></hgroup><p><a id="p_14S5_195" class="ms"></a><a class="msdiv" id="msdiv90"></a><a class="sc" id="sn45.90.1"></a>
“Yathayidaṃ, bhikkhave, yonisomanasikārasampadā. Yoniso­mana­sikā­rasampannassetaṃ, bhikkhave, bhikkhuno pāṭikaṅkhaṃ–  ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati. Kathañca, bhikkhave, bhikkhu yonisomanasikārasampanno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? Idha, bhikkhave, bhikkhu sammādiṭṭhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ … pe … sammāsamādhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ. Evaṃ kho, bhikkhave, bhikkhu yonisomanasikārasampanno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti.</p>
<p class="endsection">Sattamaṃ.</p>
<p class="endsection">Dutiyaekadhammapeyyālaṃ.</p><blockquote class="uddanagatha"><p><a id="p_14S5_199" class="ms"></a><a class="sc" id="sn45.90.2"></a>
Kalyāṇamittaṃ sīlañca,<br> chando ca attasampadā;<br>
Diṭṭhi ca appamādo ca,<br>
yoniso bhavati sattamaṃ.
</p>
</blockquote><a href="../../sn45.63-76/pi/" rel="prev" class="previous">◀ Saṃyutta Nikāya 45.63–​76</a><a href="#" class="top">▲ TOP</a>
<a href="../../sn45.91-102/pi/" rel="prefetch" class="next">Saṃyutta Nikāya 45.91–​102 ▶</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Maggasaṃyutta</div>
<div class="hidden">
Dutiya­eka­dhamma­peyyā­lavagga</div>
<div class="hidden">
Kalyāṇamittasutta</div>
</div>
</body></html>