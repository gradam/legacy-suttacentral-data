<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title>dhp383–​423:Pali</title></head><body>
<div id="text" lang="pi">
<div id="toc">
<div id="menu">
<ul><li><a href="#dhp383">383. Pasāda­bahu­labrāhma­ṇavatthu</a></li>
<li><a href="#dhp384">384. Sambahulabhikkhuvatthu</a></li>
<li><a href="#dhp385">385. Māravatthu</a></li>
<li><a href="#dhp386">386. Aññatarabrāhmaṇavatthu</a></li>
<li><a href="#dhp387">387. Ānandattheravatthu</a></li>
<li><a href="#dhp388">388. Aññata­rabrāhma­ṇapabba­jita­vatthu</a></li>
<li><a href="#dhp389">389. Sāriputtattheravatthu</a></li>
<li><a href="#dhp390">390. Mahāpajāpatigotamīvatthu</a></li>
<li><a href="#dhp391">391. Sāriputtattheravatthu</a></li>
<li><a href="#dhp392">392. Jaṭilabrāhmaṇavatthu</a></li>
<li><a href="#dhp393">393. Kuhakabrāhmaṇavatthu</a></li>
<li><a href="#dhp394">394. Kisāgotamīvatthu</a></li>
<li><a href="#dhp395">395. Ekabrāhmaṇavatthu</a></li>
<li><a href="#dhp396">396. Uggase­naseṭṭhi­putta­vatthu</a></li>
<li><a href="#dhp397">397. Dvebrāhmaṇavatthu</a></li>
<li><a href="#dhp398">398. Akkosakabhāradvājavatthu</a></li>
<li><a href="#dhp399">399. Sāriputtattheravatthu</a></li>
<li><a href="#dhp400">400. Uppalavaṇṇāttherīvatthu</a></li>
<li><a href="#dhp401">401. Aññatarabrāhmaṇavatthu</a></li>
<li><a href="#dhp402">402. Khemābhikkhunīvatthu</a></li>
<li><a href="#dhp403">403. Pabbhā­ravā­sitissatthe­ravatthu</a></li>
<li><a href="#dhp404">404. Aññatarabhikkhuvatthu</a></li>
<li><a href="#dhp405">405. Sāmaṇerānaṃvatthu</a></li>
<li><a href="#dhp406">406. Mahāpanthakattheravatthu</a></li>
<li><a href="#dhp407">407. Pilinda­vacchatthe­ravatthu</a></li>
<li><a href="#dhp408">408. Aññatarattheravatthu</a></li>
<li><a href="#dhp409">409. Sāriputtattheravatthu</a></li>
<li><a href="#dhp410">410. Mahāmoggallā­natthe­ravatthu</a></li>
<li><a href="#dhp411">411. Revatattheravatthu</a></li>
<li><a href="#dhp412">412. Candābhattheravatthu</a></li>
<li><a href="#dhp413">413. Sīvalittheravatthu</a></li>
<li><a href="#dhp414">414. Sunda­rasa­muddatthe­ravatthu</a></li>
<li><a href="#dhp415">415. Jaṭilattheravatthu</a></li>
<li><a href="#dhp416">416. Jotikattheravatthu</a></li>
<li><a href="#dhp417">417. Naṭaputtakattheravatthu</a></li>
<li><a href="#dhp418">418. Naṭaputtakattheravatthu</a></li>
<li><a href="#dhp419">419. Vaṅgīsattheravatthu</a></li>
<li><a href="#dhp420">420. Dhammadinnāttherīvatthu</a></li>
<li><a href="#dhp421">421. Aṅgulimālattheravatthu</a></li>
<li><a href="#dhp422">422. Devahitabrāhmaṇavatthu</a></li>
</ul></div>
</div><section id="vagga"><section class="sutta" id="dhp383"><article><hgroup><h2><a href="#" id="s">Dhammapada 383–​423.</a></h2>
<h3>Brāhmaṇavagga</h3><h1><a href="#toc">383. Pasāda­bahu­labrāhma­ṇavatthu</a></h1></hgroup><blockquote class="gatha"><p><a id="p_18Dh_411" class="ms"></a><a class="msdiv" id="msdiv383"></a><a class="sc" id="dhp383.1"></a> Chinda sotaṃ parakkamma,<br> kāme panuda brāhmaṇa;<br>
Saṅkhārānaṃ khayaṃ ñatvā,<br>
akataññūsi brāhmaṇa.
</p>
</blockquote></article></section><section class="sutta" id="dhp384"><article><hgroup><h1><a href="#toc">384. Sambahulabhikkhuvatthu</a></h1></hgroup><blockquote class="gatha"><p><a id="p_18Dh_412" class="ms"></a><a class="msdiv" id="msdiv384"></a><a class="sc" id="dhp384.1"></a>
Yadā dvayesu dhammesu,<br> pāragū hoti brāhmaṇo;<br>
Athassa sabbe saṃyogā,<br>
atthaṃ gacchanti jānato.
</p>
</blockquote></article></section><section class="sutta" id="dhp385"><article><hgroup><h1><a href="#toc">385. Māravatthu</a></h1></hgroup><blockquote class="gatha"><p><a id="p_18Dh_413" class="ms"></a><a class="msdiv" id="msdiv385"></a><a class="sc" id="dhp385.1"></a>
Yassa pāraṃ apāraṃ vā,<br> pārāpāraṃ na vijjati;<br>
Vītaddaraṃ visaṃyuttaṃ,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp386"><article><hgroup><h1><a href="#toc">386. Aññatarabrāhmaṇavatthu</a></h1></hgroup><blockquote class="gatha"><p><a id="p_18Dh_414" class="ms"></a><a class="msdiv" id="msdiv386"></a><a class="sc" id="dhp386.1"></a>
Jhāyiṃ virajamāsīnaṃ,<br> katakiccamanāsavaṃ;<br>
Uttamatthamanuppattaṃ,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp387"><article><hgroup><h1><a href="#toc">387. Ānandattheravatthu</a></h1></hgroup><blockquote class="gatha"><p><a id="p_18Dh_415" class="ms"></a><a class="msdiv" id="msdiv387"></a><a class="sc" id="dhp387.1"></a>
Divā tapati ādicco,<br> rattimābhāti candimā;<br>
Sannaddho khattiyo tapati,<br>
jhāyī tapati brāhmaṇo;<br>
Atha sabbamahorattiṃ,<br>
buddho tapati tejasā.
</p>
</blockquote></article></section><section class="sutta" id="dhp388"><article><hgroup><h1><a href="#toc">388. Aññata­rabrāhma­ṇapabba­jita­vatthu</a></h1></hgroup><blockquote class="gatha"><p><a id="p_18Dh_416" class="ms"></a><a class="msdiv" id="msdiv388"></a><a class="sc" id="dhp388.1"></a>
Bāhitapāpoti brāhmaṇo,<br> Samacariyā samaṇoti vuccati;<br>
Pabbājayamattano malaṃ,<br>
Tasmā “pabbajito”ti vuccati.
</p>
</blockquote></article></section><section class="sutta" id="dhp389"><article><hgroup><h1><a href="#toc">389. Sāriputtattheravatthu</a></h1></hgroup><blockquote class="gatha"><p><a id="p_18Dh_417" class="ms"></a><a class="msdiv" id="msdiv389"></a><a class="sc" id="dhp389.1"></a>
Na brāhmaṇassa pahareyya,<br> nāssa muñcetha brāhmaṇo;<br>
Dhī brāhmaṇassa hantāraṃ,<br>
tato dhī yassa muñcati.
</p><p><a id="p_18Dh_418" class="ms"></a><a class="msdiv" id="msdiv390"></a><a class="sc" id="dhp389.2"></a>
Na brāhmaṇassetadakiñci seyyo,<br> Yadā nisedho manaso piyehi;<br>
Yato yato hiṃsamano nivattati,<br>
Tato tato sammatimeva dukkhaṃ.
</p>
</blockquote></article></section><section class="sutta" id="dhp390"><article><hgroup><h1><a href="#toc">390. Mahāpajāpatigotamīvatthu</a></h1></hgroup><blockquote class="gatha"><p><a id="p_18Dh_419" class="ms"></a><a class="msdiv" id="msdiv391"></a><a class="sc" id="dhp390.1"></a>
Yassa kāyena vācāya,<br> manasā natthi dukkaṭaṃ;<br>
Saṃvutaṃ tīhi ṭhānehi,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp391"><article><hgroup><h1><a href="#toc">391. Sāriputtattheravatthu</a></h1></hgroup><blockquote class="gatha"><p><a id="p_18Dh_420" class="ms"></a><a class="msdiv" id="msdiv392"></a><a class="sc" id="dhp391.1"></a>
Yamhā dhammaṃ vijāneyya,<br> sammāsambuddhadesitaṃ;<br>
Sakkaccaṃ taṃ namasseyya,<br>
aggihuttaṃva brāhmaṇo.
</p>
</blockquote></article></section><section class="sutta" id="dhp392"><article><hgroup><h1><a href="#toc">392. Jaṭilabrāhmaṇavatthu</a></h1></hgroup><blockquote class="gatha"><p><a id="p_18Dh_421" class="ms"></a><a class="msdiv" id="msdiv393"></a><a class="sc" id="dhp392.1"></a>
Na jaṭāhi na gottena,<br> na jaccā hoti brāhmaṇo;<br>
Yamhi saccañca dhammo ca,<br>
so sucī so ca brāhmaṇo.
</p>
</blockquote></article></section><section class="sutta" id="dhp393"><article><hgroup><h1><a href="#toc">393. Kuhakabrāhmaṇavatthu</a></h1></hgroup><blockquote class="gatha"><p><a id="p_18Dh_422" class="ms"></a><a class="msdiv" id="msdiv394"></a><a class="sc" id="dhp393.1"></a>
Kiṃ te jaṭāhi dummedha,<br> kiṃ te ajinasāṭiyā;<br>
Abbhantaraṃ te gahanaṃ,<br>
bāhiraṃ parimajjasi.
</p>
</blockquote></article></section><section class="sutta" id="dhp394"><article><hgroup><h1><a href="#toc">394. Kisāgotamīvatthu</a></h1></hgroup><blockquote class="gatha"><p><a id="p_18Dh_423" class="ms"></a><a class="msdiv" id="msdiv395"></a><a class="sc" id="dhp394.1"></a>
Paṃsukūladharaṃ jantuṃ,<br> kisaṃ dhamanisanthataṃ;<br>
Ekaṃ vanasmiṃ jhāyantaṃ,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp395"><article><hgroup><h1><a href="#toc">395. Ekabrāhmaṇavatthu</a></h1></hgroup><blockquote class="gatha"><p><a id="p_18Dh_424" class="ms"></a><a class="msdiv" id="msdiv396"></a><a class="sc" id="dhp395.1"></a>
Na cāhaṃ brāhmaṇaṃ brūmi,<br> yonijaṃ mattisambhavaṃ;<br>
Bhovādi nāma so hoti,<br>
sace hoti sakiñcano;<br>
Akiñcanaṃ anādānaṃ,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp396"><article><hgroup><h1><a href="#toc">396. Uggase­naseṭṭhi­putta­vatthu</a></h1></hgroup><blockquote class="gatha"><p><a id="p_18Dh_425" class="ms"></a><a class="msdiv" id="msdiv397"></a><a class="sc" id="dhp396.1"></a>
Sabbasaṃyojanaṃ chetvā,<br> yo ve na paritassati;<br>
Saṅgātigaṃ visaṃyuttaṃ,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp397"><article><hgroup><h1><a href="#toc">397. Dvebrāhmaṇavatthu</a></h1></hgroup><blockquote class="gatha"><p><a id="p_18Dh_426" class="ms"></a><a class="msdiv" id="msdiv398"></a><a class="sc" id="dhp397.1"></a>
Chetvā naddhiṃ varattañca,<br> sandānaṃ sahanukkamaṃ;<br>
Ukkhittapalighaṃ buddhaṃ,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp398"><article><hgroup><h1><a href="#toc">398. Akkosakabhāradvājavatthu</a></h1></hgroup><blockquote class="gatha"><p><a id="p_18Dh_427" class="ms"></a><a class="msdiv" id="msdiv399"></a><a class="sc" id="dhp398.1"></a>
Akkosaṃ vadhabandhañca,<br> aduṭṭho yo titikkhati;<br>
Khantībalaṃ balānīkaṃ,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp399"><article><hgroup><h1><a href="#toc">399. Sāriputtattheravatthu</a></h1></hgroup><blockquote class="gatha"><p><a id="p_18Dh_428" class="ms"></a><a class="msdiv" id="msdiv400"></a><a class="sc" id="dhp399.1"></a>
Akkodhanaṃ vatavantaṃ,<br> sīlavantaṃ anussadaṃ;<br>
Dantaṃ antimasārīraṃ,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp400"><article><hgroup><h1><a href="#toc">400. Uppalavaṇṇāttherīvatthu</a></h1></hgroup><blockquote class="gatha"><p><a id="p_18Dh_429" class="ms"></a><a class="msdiv" id="msdiv401"></a><a class="sc" id="dhp400.1"></a>
Vāri pokkharapatteva,<br> āraggeriva sāsapo;<br>
Yo na limpati kāmesu,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp401"><article><hgroup><h1><a href="#toc">401. Aññatarabrāhmaṇavatthu</a></h1></hgroup><blockquote class="gatha"><p><a id="p_18Dh_430" class="ms"></a><a class="msdiv" id="msdiv402"></a><a class="sc" id="dhp401.1"></a>
Yo dukkhassa pajānāti,<br> idheva khayamattano;<br>
Pannabhāraṃ visaṃyuttaṃ,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp402"><article><hgroup><h1><a href="#toc">402. Khemābhikkhunīvatthu</a></h1></hgroup><blockquote class="gatha"><p><a id="p_18Dh_431" class="ms"></a><a class="msdiv" id="msdiv403"></a><a class="sc" id="dhp402.1"></a>
Gambhīrapaññaṃ medhāviṃ,<br> maggāmaggassa kovidaṃ;<br>
Uttamatthamanuppattaṃ,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp403"><article><hgroup><h1><a href="#toc">403. Pabbhā­ravā­sitissatthe­ravatthu</a></h1></hgroup><blockquote class="gatha"><p><a id="p_18Dh_432" class="ms"></a><a class="msdiv" id="msdiv404"></a><a class="sc" id="dhp403.1"></a>
Asaṃsaṭṭhaṃ gahaṭṭhehi,<br> anāgārehi cūbhayaṃ;<br>
Anokasārimappicchaṃ,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp404"><article><hgroup><h1><a href="#toc">404. Aññatarabhikkhuvatthu</a></h1></hgroup><blockquote class="gatha"><p><a id="p_18Dh_433" class="ms"></a><a class="msdiv" id="msdiv405"></a><a class="sc" id="dhp404.1"></a>
Nidhāya daṇḍaṃ bhūtesu,<br> tasesu thāvaresu ca;<br>
Yo na hanti na ghāteti,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp405"><article><hgroup><h1><a href="#toc">405. Sāmaṇerānaṃvatthu</a></h1></hgroup><blockquote class="gatha"><p><a id="p_18Dh_434" class="ms"></a><a class="msdiv" id="msdiv406"></a><a class="sc" id="dhp405.1"></a>
Aviruddhaṃ viruddhesu,<br> attadaṇḍesu nibbutaṃ;<br>
Sādānesu anādānaṃ,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp406"><article><hgroup><h1><a href="#toc">406. Mahāpanthakattheravatthu</a></h1></hgroup><blockquote class="gatha"><p><a id="p_18Dh_435" class="ms"></a><a class="msdiv" id="msdiv407"></a><a class="sc" id="dhp406.1"></a>
Yassa rāgo ca doso ca,<br> māno makkho ca pātito;<br>
Sāsaporiva āraggā,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp407"><article><hgroup><h1><a href="#toc">407. Pilinda­vacchatthe­ravatthu</a></h1></hgroup><blockquote class="gatha"><p><a id="p_18Dh_436" class="ms"></a><a class="msdiv" id="msdiv408"></a><a class="sc" id="dhp407.1"></a>
Akakkasaṃ viññāpaniṃ,<br> giraṃ saccamudīraye;<br>
Yāya nābhisaje kañci,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp408"><article><hgroup><h1><a href="#toc">408. Aññatarattheravatthu</a></h1></hgroup><blockquote class="gatha"><p><a id="p_18Dh_437" class="ms"></a><a class="msdiv" id="msdiv409"></a><a class="sc" id="dhp408.1"></a>
Yodha dīghaṃ va rassaṃ vā,<br> aṇuṃ thūlaṃ subhāsubhaṃ;<br>
Loke adinnaṃ nādiyati,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp409"><article><hgroup><h1><a href="#toc">409. Sāriputtattheravatthu</a></h1></hgroup><blockquote class="gatha"><p><a id="p_18Dh_438" class="ms"></a><a class="msdiv" id="msdiv410"></a><a class="sc" id="dhp409.1"></a>
Āsā yassa na vijjanti,<br> asmiṃ loke paramhi ca;<br>
Nirāsāsaṃ visaṃyuttaṃ,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp410"><article><hgroup><h1><a href="#toc">410. Mahāmoggallā­natthe­ravatthu</a></h1></hgroup><blockquote class="gatha"><p><a id="p_18Dh_439" class="ms"></a><a class="msdiv" id="msdiv411"></a><a class="sc" id="dhp410.1"></a>
Yassālayā na vijjanti,<br> aññāya akathaṃkathī;<br>
Amatogadhamanuppattaṃ,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp411"><article><hgroup><h1><a href="#toc">411. Revatattheravatthu</a></h1></hgroup><blockquote class="gatha"><p><a id="p_18Dh_440" class="ms"></a><a class="msdiv" id="msdiv412"></a><a class="sc" id="dhp411.1"></a>
Yodha puññañca pāpañca,<br> ubho saṅgamupaccagā;<br>
Asokaṃ virajaṃ suddhaṃ,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp412"><article><hgroup><h1><a href="#toc">412. Candābhattheravatthu</a></h1></hgroup><blockquote class="gatha"><p><a id="p_18Dh_441" class="ms"></a><a class="msdiv" id="msdiv413"></a><a class="sc" id="dhp412.1"></a>
Candaṃva vimalaṃ suddhaṃ,<br> vippasannamanāvilaṃ;<br>
Nandībhavaparikkhīṇaṃ,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp413"><article><hgroup><h1><a href="#toc">413. Sīvalittheravatthu</a></h1></hgroup><blockquote class="gatha"><p><a id="p_18Dh_442" class="ms"></a><a class="msdiv" id="msdiv414"></a><a class="sc" id="dhp413.1"></a>
Yomaṃ palipathaṃ duggaṃ,<br> saṃsāraṃ mohamaccagā;<br>
Tiṇṇo pāraṅgato jhāyī,<br>
anejo akathaṃkathī;<br>
Anupādāya nibbuto,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp414"><article><hgroup><h1><a href="#toc">414. Sunda­rasa­muddatthe­ravatthu</a></h1></hgroup><blockquote class="gatha"><p><a id="p_18Dh_443" class="ms"></a><a class="msdiv" id="msdiv415"></a><a class="sc" id="dhp414.1"></a>
Yodha kāme pahantvāna,<br> anāgāro paribbaje;<br>
Kāmabhavaparikkhīṇaṃ,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp415"><article><hgroup><h1><a href="#toc">415. Jaṭilattheravatthu</a></h1></hgroup><blockquote class="gatha"><p><a id="p_18Dh_444" class="ms"></a><a class="msdiv" id="msdiv416"></a><a class="sc" id="dhp415.1"></a>
Yodha taṇhaṃ pahantvāna,<br> anāgāro paribbaje;<br>
Taṇhābhavaparikkhīṇaṃ,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp416"><article><hgroup><h1><a href="#toc">416. Jotikattheravatthu</a></h1></hgroup><blockquote class="gatha"><p><a id="p_18Dh_445" class="ms"></a><a class="msdiv" id="msdiv417"></a><a class="sc" id="dhp416.1"></a>
Yodha taṇhaṃ pahantvāna,<br> anāgāro paribbaje;<br>
Taṇhābhavaparikkhīṇaṃ,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp417"><article><hgroup><h1><a href="#toc">417. Naṭaputtakattheravatthu</a></h1></hgroup><blockquote class="gatha"><p><a id="p_18Dh_446" class="ms"></a><a class="msdiv" id="msdiv418"></a><a class="sc" id="dhp417.1"></a>
Hitvā mānusakaṃ yogaṃ,<br> dibbaṃ yogaṃ upaccagā;<br>
Sabbayogavisaṃyuttaṃ,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp418"><article><hgroup><h1><a href="#toc">418. Naṭaputtakattheravatthu</a></h1></hgroup><blockquote class="gatha"><p><a id="p_18Dh_447" class="ms"></a><a class="msdiv" id="msdiv419"></a><a class="sc" id="dhp418.1"></a>
Hitvā ratiñca aratiñca,<br> sītibhūtaṃ nirūpadhiṃ;<br>
Sabbalokābhibhuṃ vīraṃ,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp419"><article><hgroup><h1><a href="#toc">419. Vaṅgīsattheravatthu</a></h1></hgroup><blockquote class="gatha"><p><a id="p_18Dh_448" class="ms"></a><a class="msdiv" id="msdiv420"></a><a class="sc" id="dhp419.1"></a>
Cutiṃ yo vedi sattānaṃ,<br> upapattiñca sabbaso;<br>
Asattaṃ sugataṃ buddhaṃ,<br>
tamahaṃ brūmi brāhmaṇaṃ.
</p><p><a id="p_18Dh_449" class="ms"></a><a class="msdiv" id="msdiv421"></a><a class="sc" id="dhp419.2"></a>
Yassa gatiṃ na jānanti,<br> devā gandhabbamānusā;<br>
Khīṇāsavaṃ arahantaṃ,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp420"><article><hgroup><h1><a href="#toc">420. Dhammadinnāttherīvatthu</a></h1></hgroup><blockquote class="gatha"><p><a id="p_18Dh_450" class="ms"></a><a class="msdiv" id="msdiv422"></a><a class="sc" id="dhp420.1"></a>
Yassa pure ca pacchā ca,<br> majjhe ca natthi kiñcanaṃ;<br>
Akiñcanaṃ anādānaṃ,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp421"><article><hgroup><h1><a href="#toc">421. Aṅgulimālattheravatthu</a></h1></hgroup><blockquote class="gatha"><p><a id="p_18Dh_451" class="ms"></a><a class="msdiv" id="msdiv423"></a><a class="sc" id="dhp421.1"></a>
Usabhaṃ pavaraṃ vīraṃ,<br> mahesiṃ vijitāvinaṃ;<br>
Anejaṃ nhātakaṃ buddhaṃ,<br>
tamahaṃ brūmi brāhmaṇaṃ.
</p>
</blockquote></article></section><section class="sutta" id="dhp422"><article><hgroup><h1><a href="#toc">422. Devahitabrāhmaṇavatthu</a></h1></hgroup><blockquote class="gatha"><p><a id="p_18Dh_452" class="ms"></a><a class="msdiv" id="msdiv424"></a><a class="sc" id="dhp422.1"></a>
Pubbenivāsaṃ yo vedi,<br> saggāpāyañca passati;<br>
Atho jātikkhayaṃ patto,<br>
abhiññāvosito muni;<br>
Sabbavositavosānaṃ,<br>
tamahaṃ brūmi brāhmaṇaṃ.
</p>
</blockquote>
<p class="endsection">Brāhmaṇavaggo chabbīsatimo.</p><p><a id="p_18Dh_454" class="ms"></a><a class="sc" id="dhp422.2"></a>
Ettāvatā sabbapaṭhame yamakavagge cuddasa vatthūni, appamādavagge nava, cittavagge nava, pupphavagge dvādasa, bālavagge pannarasa, paṇḍitavagge ekādasa, arahantavagge dasa, sahassavagge cuddasa, pāpavagge dvādasa, daṇḍavagge ekādasa, jarāvagge nava, attavagge dasa, lokavagge ekādasa, buddhavagge nava, sukhavagge aṭṭha, piyavagge nava, kodhavagge aṭṭha, malavagge dvādasa, dhammaṭṭhavagge dasa, maggavagge dvādasa, pakiṇṇakavagge nava, nirayavagge nava, nāgavagge aṭṭha, taṇhāvagge dvādasa, bhikkhuvagge dvādasa, brāhmaṇavagge cattālīsāti pañcādhikāni tīṇi vatthusatāni.</p><blockquote class="gatha"><p><a id="p_18Dh_455" class="ms"></a><a class="sc" id="dhp422.3"></a>
Satevīsacatussatā,<br> catusaccavibhāvinā;<br>
Satattayañca vatthūnaṃ,<br>
pañcādhikaṃ samuṭṭhitāti.
</p>
</blockquote><blockquote class="vagguddanagatha"><p><a id="p_18Dh_457" class="ms"></a><a class="sc" id="dhp422.4"></a>
Yamakappamādo cittaṃ,<br> pupphaṃ bālena paṇḍito;<br>
Arahanto sahassañca,<br>
pāpaṃ daṇḍena te dasa.
</p><p><a id="p_18Dh_458" class="ms"></a><a class="sc" id="dhp422.5"></a>
Jarā attā ca loko ca,<br> buddho sukhaṃ piyena ca;<br>
Kodho malañca dhammaṭṭho,<br>
maggavaggena vīsati.
</p><p><a id="p_18Dh_459" class="ms"></a><a class="sc" id="dhp422.6"></a>
Pakiṇṇaṃ nirayo nāgo,<br> taṇhā bhikkhu ca brāhmaṇo;<br>
Ete chabbīsati vaggā,<br>
desitādiccabandhunā.
</p>
</blockquote><blockquote class="uddanagatha"><p><a id="p_18Dh_461" class="ms"></a><a class="sc" id="dhp422.7"></a>
Yamake vīsati gāthā,<br> appamādamhi dvādasa;<br>
Ekādasa cittavagge,<br>
pupphavaggamhi soḷasa.
</p><p><a id="p_18Dh_462" class="ms"></a><a class="sc" id="dhp422.8"></a>
Bāle ca soḷasa gāthā,<br> paṇḍitamhi catuddasa;<br>
Arahante dasa gāthā,<br>
sahasse honti soḷasa.
</p><p><a id="p_18Dh_463" class="ms"></a><a class="sc" id="dhp422.9"></a>
Terasa pāpavaggamhi,<br> daṇḍamhi dasa satta ca;<br>
Ekādasa jarā vagge,<br>
attavaggamhi tā dasa.
</p><p><a id="p_18Dh_464" class="ms"></a><a class="sc" id="dhp422.10"></a>
Dvādasa lokavaggamhi,<br> buddhavaggamhi ṭhārasa;<br>
Sukhe ca piyavagge ca,<br>
gāthāyo honti dvādasa.
</p><p><a id="p_18Dh_465" class="ms"></a><a class="sc" id="dhp422.11"></a>
Cuddasa kodhavaggamhi,<br> malavaggekavīsati;<br>
Sattarasa ca dhammaṭṭhe,<br>
maggavagge sattarasa.
</p><p><a id="p_18Dh_466" class="ms"></a><a class="sc" id="dhp422.12"></a>
Pakiṇṇe soḷasa gāthā,<br> niraye nāge ca cuddasa;<br>
Chabbīsa taṇhāvaggamhi,<br>
tevīsa bhikkhuvaggikā.
</p><p><a id="p_18Dh_467" class="ms"></a><a class="sc" id="dhp422.13"></a>
Ekatālīsagāthāyo,<br> brāhmaṇe vaggamuttame;<br>
Gāthāsatāni cattāri,<br>
tevīsa ca punāpare;<br>
Dhammapade nipātamhi,<br>
desitādiccabandhunāti.
</p>
</blockquote>
<p class="endbook">Dhammapadapāḷi samattā.</p><a href="../../dhp360-382/pi/" rel="prev" class="previous">◀ Dhammapada 360–​382</a>
<a href="#" class="top">▲ TOP</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Brāhmaṇavagga</div>
<div class="hidden">
Pasāda­bahu­labrāhma­ṇavatthu</div>
</div>
</body></html>