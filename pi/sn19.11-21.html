<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
<div id="menu">
<ul><li><a id="menu11" href="#sn19.11">11. Sasīsakasutta</a></li>
<li><a id="menu12" href="#sn19.12">12. Gūthakhādasutta</a></li>
<li><a id="menu13" href="#sn19.13">13. Nicchavitthisutta</a></li>
<li><a id="menu14" href="#sn19.14">14. Maṅgulitthisutta</a></li>
<li><a id="menu15" href="#sn19.15">15. Okilinīsutta</a></li>
<li><a id="menu16" href="#sn19.16">16. Asīsakasutta</a></li>
<li><a id="menu17" href="#sn19.17">17. Pāpabhikkhusutta</a></li>
<li><a id="menu18" href="#sn19.18">18. Pāpabhikkhunīsutta</a></li>
<li><a id="menu19" href="#sn19.19">19. Pāpasikkhamānasutta</a></li>
<li><a id="menu20" href="#sn19.20">20. Pāpasāmaṇerasutta</a></li>
<li><a id="menu21" href="#sn19.21">21. Pāpasāmaṇerīsutta</a></li>
</ul></div>
</div>
<section id="vagga"><section class="sutta" id="11"><article><hgroup id="sn19.11"><h2>Saṃyutta Nikāya 19</h2> <h3>2. Dutiyavagga</h3><h1><a href="#menu">11. Sasīsakasutta</a></h1></hgroup><p><a id="p_12S2_1184" class="ms"></a><a class="msdiv" id="msdiv212"></a><a class="sc" id="sn19.11.1"></a> <span class="evam">Evaṃ me sutaṃ—​</span>   ekaṃ samayaṃ rājagahe veḷuvane. “Idhāhaṃ, āvuso, gijjhakūṭā pabbatā orohanto addasaṃ purisaṃ gūthakūpe sasīsakaṃ nimuggaṃ … pe … eso, bhikkhave, satto imasmiṃyeva rājagahe pāradāriko ahosi … pe ….</p>
<p class="endsection">Paṭhamaṃ.</p></article></section><section class="sutta" id="12"><article><hgroup id="sn19.12"><h1><a href="#menu">12. Gūthakhādasutta</a></h1></hgroup><p><a id="p_12S2_1186" class="ms"></a><a class="msdiv" id="msdiv213"></a><a class="sc" id="sn19.12.1"></a>
“Idhāhaṃ, āvuso, gijjhakūṭā pabbatā orohanto addasaṃ purisaṃ gūthakūpe nimuggaṃ ubhohi hatthehi gūthaṃ khādantaṃ … pe … eso, bhikkhave, satto imasmiṃyeva rājagahe duṭṭhabrāhmaṇo ahosi. So kassapassa sammāsambuddhassa pāvacane bhikkhusaṃghaṃ bhattena nimantetvā doṇiyo gūthassa pūrāpetvā etadavoca–  aho bhonto yāvadatthaṃ bhuñjantu ceva harantu cā’ti … pe ….</p>
<p class="endsection">Dutiyaṃ.</p></article></section><section class="sutta" id="13"><article><hgroup id="sn19.13"><h1><a href="#menu">13. Nicchavitthisutta</a></h1></hgroup><p><a id="p_12S2_1188" class="ms"></a><a class="msdiv" id="msdiv214"></a><a class="sc" id="sn19.13.1"></a>
“Idhāhaṃ, āvuso, gijjhakūṭā pabbatā orohanto addasaṃ nicchaviṃ itthiṃ vehāsaṃ gacchantiṃ. Tamenaṃ gijjhāpi kākāpi kulalāpi anupatitvā anupatitvā vitacchenti virājenti. Sā sudaṃ aṭṭassaraṃ karoti … pe … esā, bhikkhave, itthī imasmiṃyeva rājagahe aticārinī ahosi … pe ….</p>
<p class="endsection">Tatiyaṃ.</p></article></section><section class="sutta" id="14"><article><hgroup id="sn19.14"><h1><a href="#menu">14. Maṅgulitthisutta</a></h1></hgroup><p><a id="p_12S2_1190" class="ms"></a><a class="msdiv" id="msdiv215"></a><a class="sc" id="sn19.14.1"></a>
“Idhāhaṃ, āvuso, gijjhakūṭā pabbatā orohanto addasaṃ itthiṃ duggandhaṃ maṅguliṃ vehāsaṃ gacchantiṃ. Tamenaṃ gijjhāpi kākāpi kulalāpi anupatitvā anupatitvā vitacchenti virājenti. Sā sudaṃ aṭṭassaraṃ karoti … pe … esā, bhikkhave, itthī imasmiṃyeva rājagahe ikkhaṇikā ahosi … pe ….</p>
<p class="endsection">Catutthaṃ.</p></article></section><section class="sutta" id="15"><article><hgroup id="sn19.15"><h1><a href="#menu">15. Okilinīsutta</a></h1></hgroup><p><a id="p_12S2_1192" class="ms"></a><a class="msdiv" id="msdiv216"></a><a class="sc" id="sn19.15.1"></a>
“Idhāhaṃ, āvuso, gijjhakūṭā pabbatā orohanto addasaṃ itthiṃ uppakkaṃ okiliniṃ okiriniṃ vehāsaṃ gacchantiṃ. Sā sudaṃ aṭṭassaraṃ karoti … pe … esā, bhikkhave, itthī kaliṅgassa rañño aggamahesī ahosi. Sā issāpakatā sapattiṃ aṅgārakaṭāhena okiri … pe ….</p>
<p class="endsection">Pañcamaṃ.</p></article></section><section class="sutta" id="16"><article><hgroup id="sn19.16"><h1><a href="#menu">16. Asīsakasutta</a></h1></hgroup><p><a id="p_12S2_1194" class="ms"></a><a class="msdiv" id="msdiv217"></a><a class="sc" id="sn19.16.1"></a>
“Idhāhaṃ, āvuso, gijjhakūṭā pabbatā orohanto addasaṃ asīsakaṃ kabandhaṃ vehāsaṃ gacchantaṃ. Tassa ure akkhīni ceva honti mukhañca. Tamenaṃ gijjhāpi kākāpi kulalāpi anupatitvā anupatitvā vitacchenti virājenti. So sudaṃ aṭṭassaraṃ karoti … pe … eso, bhikkhave, satto imasmiṃyeva rājagahe hāriko nāma coraghātako ahosi … pe ….</p>
<p class="endsection">Chaṭṭhaṃ.</p></article></section><section class="sutta" id="17"><article><hgroup id="sn19.17"><h1><a href="#menu">17. Pāpabhikkhusutta</a></h1></hgroup><p><a id="p_12S2_1196" class="ms"></a><a class="msdiv" id="msdiv218"></a><a class="sc" id="sn19.17.1"></a>
“Idhāhaṃ, āvuso, gijjhakūṭā pabbatā orohanto addasaṃ bhikkhuṃ vehāsaṃ gacchantaṃ. Tassa saṅghāṭipi ādittā sampajjalitā sajotibhūtā, pattopi āditto sampajjalito sajotibhūto, kāyabandhanampi ādittaṃ sampajjalitaṃ sajotibhūtaṃ, kāyopi āditto sampajjalito sajotibhūto. So sudaṃ aṭṭassaraṃ karoti … pe … eso, bhikkhave, bhikkhu kassapassa sammāsambuddhassa pāvacane pāpabhikkhu ahosi … pe ….</p>
<p class="endsection">Sattamaṃ.</p></article></section><section class="sutta" id="18"><article><hgroup id="sn19.18"><h1><a href="#menu">18. Pāpabhikkhunīsutta</a></h1></hgroup><p><a id="p_12S2_1198" class="ms"></a><a class="msdiv" id="msdiv219"></a><a class="sc" id="sn19.18.1"></a>
“Addasaṃ bhikkhuniṃ vehāsaṃ gacchantiṃ. Tassā saṅghāṭipi ādittā … pe … pāpabhikkhunī ahosi … pe ….</p>
<p class="endsection">Aṭṭhamaṃ.</p></article></section><section class="sutta" id="19"><article><hgroup id="sn19.19"><h1><a href="#menu">19. Pāpasikkhamānasutta</a></h1></hgroup><p><a id="p_12S2_1200" class="ms"></a><a class="msdiv" id="msdiv220"></a><a class="sc" id="sn19.19.1"></a>
“Addasaṃ sikkhamānaṃ vehāsaṃ gacchantiṃ. Tassā saṅghāṭipi ādittā … pe … pāpasikkhamānā ahosi … pe ….</p>
<p class="endsection">Navamaṃ.</p></article></section><section class="sutta" id="20"><article><hgroup id="sn19.20"><h1><a href="#menu">20. Pāpasāmaṇerasutta</a></h1></hgroup><p><a id="p_12S2_1202" class="ms"></a><a class="msdiv" id="msdiv221"></a><a class="sc" id="sn19.20.1"></a>
“Addasaṃ sāmaṇeraṃ vehāsaṃ gacchantaṃ. Tassa saṅghāṭipi ādittā … pe … pāpasāmaṇero ahosi … pe ….</p>
<p class="endsection">Dasamaṃ.</p></article></section><section class="sutta" id="21"><article><hgroup id="sn19.21"><h1><a href="#menu">21. Pāpasāmaṇerīsutta</a></h1></hgroup><p><a id="p_12S2_1204" class="ms"></a><a class="msdiv" id="msdiv222"></a><a class="sc" id="sn19.21.1"></a>
“Idhāhaṃ, āvuso, gijjhakūṭā pabbatā orohanto addasaṃ sāmaṇeriṃ vehāsaṃ gacchantiṃ. Tassā saṅghāṭipi ādittā sampajjalitā sajotibhūtā, pattopi āditto sampajjalito sajotibhūto, kāyabandhanampi ādittaṃ sampajjalitaṃ sajotibhūtaṃ, kāyopi āditto sampajjalito sajotibhūto. Sā sudaṃ aṭṭassaraṃ karoti. Tassa mayhaṃ, āvuso, etadahosi:  ‘acchariyaṃ vata bho, abbhutaṃ vata bho. Evarūpopi nāma satto bhavissati. Evarūpopi nāma yakkho bhavissati. Evarūpopi nāma attabhāvapaṭilābho bhavissatī’”ti.</p><p><a id="p_12S2_1205" class="ms"></a><a class="sc" id="sn19.21.2"></a>
Atha kho bhagavā bhikkhū āmantesi:  “cakkhubhūtā vata, bhikkhave, sāvakā viharanti; ñāṇabhūtā vata, bhikkhave, sāvakā viharanti, yatra hi nāma sāvako evarūpaṃ ñassati vā dakkhati vā sakkhiṃ vā karissati. Pubbeva me sā, bhikkhave, sāmaṇerī diṭṭhā ahosi. Api cāhaṃ na byākāsiṃ. Ahañcetaṃ byākareyyaṃ, pare ca me na saddaheyyuṃ. Ye me na saddaheyyuṃ, tesaṃ taṃ assa dīgharattaṃ ahitāya dukkhāya. Esā, bhikkhave, sāmaṇerī kassapassa sammāsambuddhassa pāvacane pāpasāmaṇerī ahosi. Sā tassa kammassa vipākena bahūni vassāni bahūni vassasatāni bahūni vassasahassāni bahūni vassasatasahassāni niraye paccitvā tasseva kammassa vipākāvasesena evarūpaṃ attabhāvapaṭilābhaṃ paṭisaṃvedayatī”ti.</p>
<p class="endsection">Ekādasamaṃ.</p>
<p class="endsection">Dutiyo vaggo.</p><blockquote class="uddanagatha"><p><a id="p_12S2_1209" class="ms"></a><a class="sc" id="sn19.21.3"></a>
Kūpe nimuggo hi so pāradāriko,<br> Gūthakhādi ahu duṭṭhabrāhmaṇo;<br>
Nicchavitthi aticārinī ahu,<br>
Maṅgulitthi ahu ikkhaṇitthikā;<br>
Okilini sapattaṅgārokiri,<br>
Sīsacchinno ahu coraghātako.
</p><p><a id="p_12S2_1210" class="ms"></a><a class="sc" id="sn19.21.4"></a>
Bhikkhu bhikkhunī sikkhamānā,<br> Sāmaṇero atha sāmaṇerikā;<br>
Kassapassa vinayasmiṃ pabbajjaṃ,<br>
Pāpakammaṃ kariṃsu tāvadeti.
</p>
</blockquote>
<p class="endsutta">Lakkhaṇasaṃyuttaṃ samattaṃ.</p><a href="../../sn19.1-10/pi/" rel="prev" class="previous">◀ Saṃyutta Nikāya 19.1–​10</a>
<a href="#" class="top">▲ TOP</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Lakkhaṇasaṃyutta</div>
<div class="hidden">
Dutiyavagga</div>
<div class="hidden">
Sasīsakasutta</div>
</div>
</body></html>