<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title>dhp44–​59:Pali</title></head><body>
<div id="text" lang="pi">
<div id="toc">
<div id="menu">
<ul><li><a href="#dhp44">44. Patha­vika­thāpa­suta­pañca­sata­bhikkhu­vatthu</a></li>
<li><a href="#dhp45">45. Marīci­kammaṭṭhā­nika­bhikkhu­vatthu</a></li>
<li><a href="#dhp46">46. Viṭaṭūbhavatthu</a></li>
<li><a href="#dhp47">47. Patipūjikakumārivatthu</a></li>
<li><a href="#dhp48">48. Maccha­riya­kosi­yaseṭṭhi­vatthu</a></li>
<li><a href="#dhp49">49. Pāveyyaājīvakavatthu</a></li>
<li><a href="#dhp50">50. Chattapāṇiupāsakavatthu</a></li>
<li><a href="#dhp51">51. Visākhāvatthu</a></li>
<li><a href="#dhp52">52. Ānandattherapañhavatthu</a></li>
<li><a href="#dhp53">53. Mahākassa­patthe­rapiṇḍa­pāta­dinna­vatthu</a></li>
<li><a href="#dhp54">54. Godhi­katthe­rapa­rinibbā­navatthu</a></li>
<li><a href="#dhp55">55. Garahadinnavatthu</a></li>
</ul></div>
</div><section id="vagga"><section class="sutta" id="dhp44"><article><hgroup><h2>Dhammapada 44–​59.</h2>
<h3>Pupphavagga</h3><h1>44. Patha­vika­thāpa­suta­pañca­sata­bhikkhu­vatthu</h1></hgroup><blockquote class="gatha"><p><a id="p_18Dh_48" class="ms"></a><a class="msdiv" id="msdiv44"></a><a class="sc" id="dhp44.1"></a> Ko imaṃ pathaviṃ vicessati,<br> Yamalokañca imaṃ sadevakaṃ;<br>
Ko dhammapadaṃ sudesitaṃ,<br>
Kusalo pupphamiva pacessati.
</p><p><a id="p_18Dh_49" class="ms"></a><a class="msdiv" id="msdiv45"></a><a class="sc" id="dhp44.2"></a>
Sekho pathaviṃ vicessati,<br> Yamalokañca imaṃ sadevakaṃ;<br>
Sekho dhammapadaṃ sudesitaṃ,<br>
Kusalo pupphamiva pacessati.
</p>
</blockquote></article></section><section class="sutta" id="dhp45"><article><hgroup><h1>45. Marīci­kammaṭṭhā­nika­bhikkhu­vatthu</h1></hgroup><blockquote class="gatha"><p><a id="p_18Dh_50" class="ms"></a><a class="msdiv" id="msdiv46"></a><a class="sc" id="dhp45.1"></a>
Pheṇūpamaṃ kāyamimaṃ viditvā,<br> Marīcidhammaṃ abhisambudhāno;<br>
Chetvāna mārassa papupphakāni,<br>
Adassanaṃ maccurājassa gacche.
</p>
</blockquote></article></section><section class="sutta" id="dhp46"><article><hgroup><h1>46. Viṭaṭūbhavatthu</h1></hgroup><blockquote class="gatha"><p><a id="p_18Dh_51" class="ms"></a><a class="msdiv" id="msdiv47"></a><a class="sc" id="dhp46.1"></a>
Pupphāni heva pacinantaṃ,<br> byāsattamanasaṃ naraṃ;<br>
Suttaṃ gāmaṃ mahoghova,<br>
maccu ādāya gacchati.
</p>
</blockquote></article></section><section class="sutta" id="dhp47"><article><hgroup><h1>47. Patipūjikakumārivatthu</h1></hgroup><blockquote class="gatha"><p><a id="p_18Dh_52" class="ms"></a><a class="msdiv" id="msdiv48"></a><a class="sc" id="dhp47.1"></a>
Pupphāni heva pacinantaṃ,<br> byāsattamanasaṃ naraṃ;<br>
Atittaññeva kāmesu,<br>
antako kurute vasaṃ.
</p>
</blockquote></article></section><section class="sutta" id="dhp48"><article><hgroup><h1>48. Maccha­riya­kosi­yaseṭṭhi­vatthu</h1></hgroup><blockquote class="gatha"><p><a id="p_18Dh_53" class="ms"></a><a class="msdiv" id="msdiv49"></a><a class="sc" id="dhp48.1"></a>
Yathāpi bhamaro pupphaṃ,<br> vaṇṇagandhamaheṭhayaṃ;<br>
Paleti rasamādāya,<br>
evaṃ gāme munī care.
</p>
</blockquote></article></section><section class="sutta" id="dhp49"><article><hgroup><h1>49. Pāveyyaājīvakavatthu</h1></hgroup><blockquote class="gatha"><p><a id="p_18Dh_54" class="ms"></a><a class="msdiv" id="msdiv50"></a><a class="sc" id="dhp49.1"></a>
Na paresaṃ vilomāni,<br> na paresaṃ katākataṃ;<br>
Attanova avekkheyya,<br>
katāni akatāni ca.
</p>
</blockquote></article></section><section class="sutta" id="dhp50"><article><hgroup><h1>50. Chattapāṇiupāsakavatthu</h1></hgroup><blockquote class="gatha"><p><a id="p_18Dh_55" class="ms"></a><a class="msdiv" id="msdiv51"></a><a class="sc" id="dhp50.1"></a>
Yathāpi ruciraṃ pupphaṃ,<br> vaṇṇavantaṃ agandhakaṃ;<br>
Evaṃ subhāsitā vācā,<br>
aphalā hoti akubbato.
</p><p><a id="p_18Dh_56" class="ms"></a><a class="msdiv" id="msdiv52"></a><a class="sc" id="dhp50.2"></a>
Yathāpi ruciraṃ pupphaṃ,<br> Vaṇṇavantaṃ sagandhakaṃ;<br>
Evaṃ subhāsitā vācā,<br>
Saphalā hoti kubbato.
</p>
</blockquote></article></section><section class="sutta" id="dhp51"><article><hgroup><h1>51. Visākhāvatthu</h1></hgroup><blockquote class="gatha"><p><a id="p_18Dh_57" class="ms"></a><a class="msdiv" id="msdiv53"></a><a class="sc" id="dhp51.1"></a>
Yathāpi puppharāsimhā,<br> kayirā mālāguṇe bahū;<br>
Evaṃ jātena maccena,<br>
kattabbaṃ kusalaṃ bahuṃ.
</p>
</blockquote></article></section><section class="sutta" id="dhp52"><article><hgroup><h1>52. Ānandattherapañhavatthu</h1></hgroup><blockquote class="gatha"><p><a id="p_18Dh_58" class="ms"></a><a class="msdiv" id="msdiv54"></a><a class="sc" id="dhp52.1"></a>
Na pupphagandho paṭivātameti,<br> Na candanaṃ tagaramallikā vā;<br>
Satañca gandho paṭivātameti,<br>
Sabbā disā sappuriso pavāyati.
</p><p><a id="p_18Dh_59" class="ms"></a><a class="msdiv" id="msdiv55"></a><a class="sc" id="dhp52.2"></a>
Candanaṃ tagaraṃ vāpi,<br> uppalaṃ atha vassikī;<br>
Etesaṃ gandhajātānaṃ,<br>
sīlagandho anuttaro.
</p>
</blockquote></article></section><section class="sutta" id="dhp53"><article><hgroup><h1>53. Mahākassa­patthe­rapiṇḍa­pāta­dinna­vatthu</h1></hgroup><blockquote class="gatha"><p><a id="p_18Dh_60" class="ms"></a><a class="msdiv" id="msdiv56"></a><a class="sc" id="dhp53.1"></a>
Appamatto ayaṃ gandho,<br> yāyaṃ tagaracandanī;<br>
Yo ca sīlavataṃ gandho,<br>
vāti devesu uttamo.
</p>
</blockquote></article></section><section class="sutta" id="dhp54"><article><hgroup><h1>54. Godhi­katthe­rapa­rinibbā­navatthu</h1></hgroup><blockquote class="gatha"><p><a id="p_18Dh_61" class="ms"></a><a class="msdiv" id="msdiv57"></a><a class="sc" id="dhp54.1"></a>
Tesaṃ sampannasīlānaṃ,<br> appamādavihārinaṃ;<br>
Sammadaññāvimuttānaṃ,<br>
māro maggaṃ na vindati.
</p>
</blockquote></article></section><section class="sutta" id="dhp55"><article><hgroup><h1>55. Garahadinnavatthu</h1></hgroup><blockquote class="gatha"><p><a id="p_18Dh_62" class="ms"></a><a class="msdiv" id="msdiv58"></a><a class="sc" id="dhp55.1"></a>
Yathā saṅkāradhānasmiṃ,<br> ujjhitasmiṃ mahāpathe;<br>
Padumaṃ tattha jāyetha,<br>
sucigandhaṃ manoramaṃ.
</p><p><a id="p_18Dh_63" class="ms"></a><a class="msdiv" id="msdiv59"></a><a class="sc" id="dhp55.2"></a>
Evaṃ saṅkārabhūtesu,<br> andhabhūte puthujjane;<br>
Atirocati paññāya,<br>
sammāsambuddhasāvako.
</p>
</blockquote>
<p class="endsection">Pupphavaggo catuttho.</p>
</article></section></section><a class="previous" href="/dhp33-43/pi/">◀ Dhammapada  33–​43</a><a class="top" href="#"> ▲ TOP </a><a class="next" href="/dhp60-75/pi/">Dhammapada  60–​75 ▶</a></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Pupphavagga</div>
<div class="hidden">
Patha­vika­thāpa­suta­pañca­sata­bhikkhu­vatthu</div>
</div>
</body></html>