<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
</div>
<section class="sutta"><article><hgroup id="sn49.23"><h2>Saṃyutta Nikāya 49</h2> <h3>3. Balakaraṇīyavagga</h3><h1>23–​34. Balakaraṇīyādisutta</h1></hgroup><p><a id="p_14S5_1294" class="ms"></a><a class="msdiv" id="msdiv673–684."></a><a href="#sc23-34.1" id="sc23-34.1" class="sc"></a> “Seyyathāpi, bhikkhave, ye keci balakaraṇīyā kammantā kayiranti, sabbe te pathaviṃ nissāya pathaviyaṃ patiṭṭhāya evamete balakaraṇīyā kammantā kayiranti; evameva kho, bhikkhave, bhikkhu sīlaṃ nissāya sīle patiṭṭhāya cattāro sammappadhāne bhāveti, cattāro sammappadhāne bahulīkaroti. Kathañca, bhikkhave, bhikkhu sīlaṃ nissāya sīle patiṭṭhāya cattāro sammappadhāne bhāveti, cattāro sammappadhāne bahulīkaroti? Idha, bhikkhave, bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati … pe … uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. Evaṃ kho, bhikkhave, bhikkhu sīlaṃ nissāya sīle patiṭṭhāya cattāro sammappadhāne bhāveti, cattāro sammappadhāne bahulīkarotī”ti. (Evaṃ balakaraṇīyavaggo sammappadhānavasena vitthāretabbo.)</p>
<p class="endsection">Dvādasamaṃ.</p>
<p class="endsection">Balakaraṇīyavaggo tatiyo.</p><blockquote class="uddanagatha"><p><a id="p_14S5_1298" class="ms"></a><a href="#sc23-34.2" id="sc23-34.2" class="sc"></a>
Balaṃ bījañca nāgo ca,<br> rukkho kumbhena sūkiyā;<br>
Ākāsena ca dve meghā,<br>
nāvā āgantukā nadīti.
</p>
</blockquote>
</article></section><a class="previous" href="/sn49.13-22/pi/">◀ Saṃyutta Nikāya  49.13–​22</a><a class="top" href="#"> ▲ TOP </a><a class="next" href="/sn49.35-44/pi/">Saṃyutta Nikāya  49.35–​44 ▶</a></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Sammappadhānasaṃyutta</div>
<div class="hidden">
Balakaraṇīyavagga</div>
<div class="hidden">
Balakaraṇīyādisutta</div>
</div>
</body></html>