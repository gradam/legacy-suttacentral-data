<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
<div id="menu">
<ul><li><a id="menu1" href="#sn27.1">1. Cakkhusutta</a></li>
<li><a id="menu2" href="#sn27.2">2. Rūpasutta</a></li>
<li><a id="menu3" href="#sn27.3">3. Viññāṇasutta</a></li>
<li><a id="menu4" href="#sn27.4">4. Samphassasutta</a></li>
<li><a id="menu5" href="#sn27.5">5. Samphassajasutta</a></li>
<li><a id="menu6" href="#sn27.6">6. Saññāsutta</a></li>
<li><a id="menu7" href="#sn27.7">7. Sañcetanāsutta</a></li>
<li><a id="menu8" href="#sn27.8">8. Taṇhāsutta</a></li>
<li><a id="menu9" href="#sn27.9">9. Dhātusutta</a></li>
<li><a id="menu10" href="#sn27.10">10. Khandhasutta</a></li>
</ul></div>
</div>
<section id="vagga"><section class="sutta" id="1"><article><hgroup id="sn27.1"><h2>Saṃyutta Nikāya 27</h2> <h3>1. Kilesavagga</h3><h1><a href="#menu">1. Cakkhusutta</a></h1></hgroup><p><a id="p_13S3_1093" class="ms"></a><a class="msdiv" id="msdiv322"></a><a class="sc" id="sn27.1.1"></a> Sāvatthinidānaṃ. “Yo, bhikkhave, cakkhusmiṃ chandarāgo, cittasseso upakkileso. Yo sotasmiṃ chandarāgo, cittasseso upakkileso. Yo ghānasmiṃ chandarāgo, cittasseso upakkileso. Yo jivhāya chandarāgo, cittasseso upakkileso. Yo kāyasmiṃ chandarāgo, cittasseso upakkileso. Yo manasmiṃ chandarāgo, cittasseso upakkileso. Yato kho, bhikkhave, bhikkhuno imesu chasu ṭhānesu cetaso upakkileso pahīno hoti, nekkhammaninnañcassa cittaṃ hoti. Nekkhammaparibhāvitaṃ cittaṃ kammaniyaṃ khāyati, abhiññā sacchikaraṇīyesu dhammesū”ti.</p>
<p class="endsection">Paṭhamaṃ.</p></article></section><section class="sutta" id="2"><article><hgroup id="sn27.2"><h1><a href="#menu">2. Rūpasutta</a></h1></hgroup><p><a id="p_13S3_1095" class="ms"></a><a class="msdiv" id="msdiv323"></a><a class="sc" id="sn27.2.1"></a>
Sāvatthinidānaṃ. “Yo, bhikkhave, rūpesu chandarāgo, cittasseso upakkileso. Yo saddesu … yo gandhesu … yo rasesu … yo phoṭṭhabbesu … yo dhammesu chandarāgo, cittasseso upakkileso. Yato kho, bhikkhave, bhikkhuno imesu chasu ṭhānesu cetaso upakkileso pahīno hoti, nekkhammaninnañcassa cittaṃ hoti. Nekkhammaparibhāvitaṃ cittaṃ kammaniyaṃ khāyati, abhiññā sacchikaraṇīyesu dhammesū”ti.</p>
<p class="endsection">Dutiyaṃ.</p></article></section><section class="sutta" id="3"><article><hgroup id="sn27.3"><h1><a href="#menu">3. Viññāṇasutta</a></h1></hgroup><p><a id="p_13S3_1097" class="ms"></a><a class="msdiv" id="msdiv324"></a><a class="sc" id="sn27.3.1"></a>
Sāvatthinidānaṃ. “Yo, bhikkhave, cakkhuviññāṇasmiṃ chandarāgo, cittasseso upakkileso. Yo sotaviññāṇasmiṃ … yo ghānaviññāṇasmiṃ … yo jivhāviññāṇasmiṃ … yo kāyaviññāṇasmiṃ … yo manoviññāṇasmiṃ chandarāgo, cittasseso upakkileso. Yato kho, bhikkhave, bhikkhuno imesu chasu ṭhānesu cetaso upakkileso pahīno hoti, nekkhammaninnañcassa cittaṃ hoti. Nekkhammaparibhāvitaṃ cittaṃ kammaniyaṃ khāyati, abhiññā sacchikaraṇīyesu dhammesū”ti.</p>
<p class="endsection">Tatiyaṃ.</p></article></section><section class="sutta" id="4"><article><hgroup id="sn27.4"><h1><a href="#menu">4. Samphassasutta</a></h1></hgroup><p><a id="p_13S3_1099" class="ms"></a><a class="msdiv" id="msdiv325"></a><a class="sc" id="sn27.4.1"></a>
Sāvatthinidānaṃ. “Yo, bhikkhave, cakkhusamphassasmiṃ chandarāgo, cittasseso upakkileso. Yo sotasamphassasmiṃ … yo ghānasamphassasmiṃ … yo jivhāsamphassasmiṃ … yo kāyasamphassasmiṃ … yo manosamphassasmiṃ chandarāgo, cittasseso upakkileso. Yato kho, bhikkhave, bhikkhuno … pe … abhiññā sacchikaraṇīyesu dhammesū”ti.</p>
<p class="endsection">Catutthaṃ.</p></article></section><section class="sutta" id="5"><article><hgroup id="sn27.5"><h1><a href="#menu">5. Samphassajasutta</a></h1></hgroup><p><a id="p_13S3_1101" class="ms"></a><a class="msdiv" id="msdiv326"></a><a class="sc" id="sn27.5.1"></a>
Sāvatthinidānaṃ. “Yo, bhikkhave, cakkhusamphassajāya vedanāya chandarāgo, cittasseso upakkileso. Yo sotasamphassajāya vedanāya … yo ghānasamphassajāya vedanāya … yo jivhāsamphassajāya vedanāya … yo kāyasamphassajāya vedanāya … yo manosamphassajāya vedanāya chandarāgo, cittasseso upakkileso. Yato kho, bhikkhave, bhikkhuno … pe … abhiññā sacchikaraṇīyesu dhammesū”ti.</p>
<p class="endsection">Pañcamaṃ.</p></article></section><section class="sutta" id="6"><article><hgroup id="sn27.6"><h1><a href="#menu">6. Saññāsutta</a></h1></hgroup><p><a id="p_13S3_1103" class="ms"></a><a class="msdiv" id="msdiv327"></a><a class="sc" id="sn27.6.1"></a>
Sāvatthinidānaṃ. “Yo, bhikkhave, rūpasaññāya chandarāgo, cittasseso upakkileso. Yo saddasaññāya … yo gandhasaññāya … yo rasasaññāya … yo phoṭṭhabbasaññāya … yo dhammasaññāya chandarāgo, cittasseso upakkileso. Yato kho, bhikkhave, bhikkhuno … pe … abhiññā sacchikaraṇīyesu dhammesū”ti.</p>
<p class="endsection">Chaṭṭhaṃ.</p></article></section><section class="sutta" id="7"><article><hgroup id="sn27.7"><h1><a href="#menu">7. Sañcetanāsutta</a></h1></hgroup><p><a id="p_13S3_1105" class="ms"></a><a class="msdiv" id="msdiv328"></a><a class="sc" id="sn27.7.1"></a>
Sāvatthinidānaṃ. “Yo, bhikkhave, rūpasañcetanāya chandarāgo, cittasseso upakkileso. Yo saddasañcetanāya … yo gandhasañcetanāya … yo rasasañcetanāya … yo phoṭṭhabbasañcetanāya … yo dhammasañcetanāya chandarāgo, cittasseso upakkileso. Yato kho, bhikkhave, bhikkhuno … pe … abhiññā sacchikaraṇīyesu dhammesū”ti.</p>
<p class="endsection">Sattamaṃ.</p></article></section><section class="sutta" id="8"><article><hgroup id="sn27.8"><h1><a href="#menu">8. Taṇhāsutta</a></h1></hgroup><p><a id="p_13S3_1107" class="ms"></a><a class="msdiv" id="msdiv329"></a><a class="sc" id="sn27.8.1"></a>
Sāvatthinidānaṃ. “Yo, bhikkhave, rūpataṇhāya chandarāgo, cittasseso upakkileso. Yo saddataṇhāya … yo gandhataṇhāya … yo rasataṇhāya … yo phoṭṭhabbataṇhāya … yo dhammataṇhāya chandarāgo, cittasseso upakkileso. Yato kho, bhikkhave, bhikkhuno … pe … abhiññā sacchikaraṇīyesu dhammesū”ti.</p>
<p class="endsection">Aṭṭhamaṃ.</p></article></section><section class="sutta" id="9"><article><hgroup id="sn27.9"><h1><a href="#menu">9. Dhātusutta</a></h1></hgroup><p><a id="p_13S3_1109" class="ms"></a><a class="msdiv" id="msdiv330"></a><a class="sc" id="sn27.9.1"></a>
Sāvatthinidānaṃ. “Yo, bhikkhave, pathavīdhātuyā chandarāgo, cittasseso upakkileso. Yo āpodhātuyā … yo tejodhātuyā … yo vāyodhātuyā … yo ākāsadhātuyā … yo viññāṇadhātuyā chandarāgo, cittasseso upakkileso. Yato kho, bhikkhave, bhikkhuno imesu chasu ṭhānesu cetaso upakkileso pahīno hoti, nekkhammaninnañcassa cittaṃ hoti. Nekkhammaparibhāvitaṃ cittaṃ kammaniyaṃ khāyati, abhiññā sacchikaraṇīyesu dhammesū”ti.</p>
<p class="endsection">Navamaṃ.</p></article></section><section class="sutta" id="10"><article><hgroup id="sn27.10"><h1><a href="#menu">10. Khandhasutta</a></h1></hgroup><p><a id="p_13S3_1111" class="ms"></a><a class="msdiv" id="msdiv331"></a><a class="sc" id="sn27.10.1"></a>
Sāvatthinidānaṃ. “Yo, bhikkhave, rūpasmiṃ chandarāgo, cittasseso upakkileso … pe … yo viññāṇasmiṃ chandarāgo, cittasseso upakkileso. Yato kho, bhikkhave, bhikkhuno imesu pañcasu ṭhānesu cetaso upakkileso pahīno hoti, nekkhammaninnañcassa cittaṃ hoti. Nekkhammaparibhāvitaṃ cittaṃ kammaniyaṃ khāyati, abhiññā sacchikaraṇīyesu dhammesū”ti.</p>
<p class="endsection">Dasamaṃ.</p>
<p class="endsection">Kilesavaggo paṭhamo.</p><blockquote class="uddanagatha"><p><a id="p_13S3_1115" class="ms"></a><a class="sc" id="sn27.10.2"></a>
Cakkhu rūpañca viññāṇaṃ,<br> phasso ca vedanāya ca;<br>
Saññā ca cetanā taṇhā,<br>
dhātu khandhena te dasāti.
</p>
</blockquote>
<p class="endsutta">Kilesasaṃyuttaṃ samattaṃ.</p><a href="../../sn26.1-10/pi/" rel="prev" class="previous">◀◀ Saṃyutta Nikāya 26.1–​10</a>
<a href="#" class="top">▲ TOP</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Kilesasaṃyutta</div>
<div class="hidden">
Kilesavagga</div>
<div class="hidden">
Cakkhusutta</div>
</div>
</body></html>