<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title>dhp209–​220:Pali</title></head><body>
<div id="text" lang="pi">
<div id="toc">
<div id="menu">
<ul><li><a id="menu1" href="#heading1">1. Tayojanapabbajitavatthu</a></li>
<li><a id="menu2" href="#heading2">2. Aññatarakuṭumbikavatthu</a></li>
<li><a id="menu3" href="#heading3">3. Visākhāvatthu</a></li>
<li><a id="menu4" href="#heading4">4. Licchavīvatthu</a></li>
<li><a id="menu5" href="#heading5">5. Anitthi­gandha­kumā­ravatthu</a></li>
<li><a id="menu6" href="#heading6">6. Aññatarabrāhmaṇavatthu</a></li>
<li><a id="menu7" href="#heading7">7. Pañcasatadārakavatthu</a></li>
<li><a id="menu8" href="#heading8">8. Ekaanāgāmittheravatthu</a></li>
<li><a id="menu9" href="#heading9">9. Nandiyavatthu</a></li>
</ul></div>
</div><section id="vagga"><section class="sutta" id="209"><article><hgroup><h2><a href="#" id="s">Dhammapada 209–​220.</a></h2>
<h3>Piyavagga</h3><h1><a id="heading1" href="#menu1">209. Tayojanapabbajitavatthu</a></h1></hgroup><blockquote class="gatha"><p><a id="p_18Dh_227" class="ms"></a><a class="msdiv" id="msdiv209"></a><a class="sc" id="dhp209.1"></a> Ayoge yuñjamattānaṃ,<br> yogasmiñca ayojayaṃ;<br>
Atthaṃ hitvā piyaggāhī,<br>
pihetattānuyoginaṃ.
</p><p><a id="p_18Dh_228" class="ms"></a><a class="msdiv" id="msdiv210"></a><a class="sc" id="dhp209.2"></a>
Mā piyehi samāgañchi,<br> appiyehi kudācanaṃ;<br>
Piyānaṃ adassanaṃ dukkhaṃ,<br>
appiyānañca dassanaṃ.
</p><p><a id="p_18Dh_229" class="ms"></a><a class="msdiv" id="msdiv211"></a><a class="sc" id="dhp209.3"></a>
Tasmā piyaṃ na kayirātha,<br> piyāpāyo hi pāpako;<br>
Ganthā tesaṃ na vijjanti,<br>
yesaṃ natthi piyāppiyaṃ.
</p>
</blockquote></article></section><section class="sutta" id="210"><article><hgroup><h1><a id="heading2" href="#menu2">210. Aññatarakuṭumbikavatthu</a></h1></hgroup><blockquote class="gatha"><p><a id="p_18Dh_230" class="ms"></a><a class="msdiv" id="msdiv212"></a><a class="sc" id="dhp210.1"></a>
Piyato jāyatī soko,<br> piyato jāyatī bhayaṃ;<br>
Piyato vippamuttassa,<br>
natthi soko kuto bhayaṃ.
</p>
</blockquote></article></section><section class="sutta" id="211"><article><hgroup><h1><a id="heading3" href="#menu3">211. Visākhāvatthu</a></h1></hgroup><blockquote class="gatha"><p><a id="p_18Dh_231" class="ms"></a><a class="msdiv" id="msdiv213"></a><a class="sc" id="dhp211.1"></a>
Pemato jāyatī soko,<br> pemato jāyatī bhayaṃ;<br>
Pemato vippamuttassa,<br>
natthi soko kuto bhayaṃ.
</p>
</blockquote></article></section><section class="sutta" id="212"><article><hgroup><h1><a id="heading4" href="#menu4">212. Licchavīvatthu</a></h1></hgroup><blockquote class="gatha"><p><a id="p_18Dh_232" class="ms"></a><a class="msdiv" id="msdiv214"></a><a class="sc" id="dhp212.1"></a>
Ratiyā jāyatī soko,<br> ratiyā jāyatī bhayaṃ;<br>
Ratiyā vippamuttassa,<br>
natthi soko kuto bhayaṃ.
</p>
</blockquote></article></section><section class="sutta" id="213"><article><hgroup><h1><a id="heading5" href="#menu5">213. Anitthi­gandha­kumā­ravatthu</a></h1></hgroup><blockquote class="gatha"><p><a id="p_18Dh_233" class="ms"></a><a class="msdiv" id="msdiv215"></a><a class="sc" id="dhp213.1"></a>
Kāmato jāyatī soko,<br> kāmato jāyatī bhayaṃ;<br>
Kāmato vippamuttassa,<br>
natthi soko kuto bhayaṃ.
</p>
</blockquote></article></section><section class="sutta" id="214"><article><hgroup><h1><a id="heading6" href="#menu6">214. Aññatarabrāhmaṇavatthu</a></h1></hgroup><blockquote class="gatha"><p><a id="p_18Dh_234" class="ms"></a><a class="msdiv" id="msdiv216"></a><a class="sc" id="dhp214.1"></a>
Taṇhāya jāyatī soko,<br> taṇhāya jāyatī bhayaṃ;<br>
Taṇhāya vippamuttassa,<br>
natthi soko kuto bhayaṃ.
</p>
</blockquote></article></section><section class="sutta" id="215"><article><hgroup><h1><a id="heading7" href="#menu7">215. Pañcasatadārakavatthu</a></h1></hgroup><blockquote class="gatha"><p><a id="p_18Dh_235" class="ms"></a><a class="msdiv" id="msdiv217"></a><a class="sc" id="dhp215.1"></a>
Sīladassanasampannaṃ,<br> dhammaṭṭhaṃ saccavedinaṃ;<br>
Attano kamma kubbānaṃ,<br>
taṃ jano kurute piyaṃ.
</p>
</blockquote></article></section><section class="sutta" id="216"><article><hgroup><h1><a id="heading8" href="#menu8">216. Ekaanāgāmittheravatthu</a></h1></hgroup><blockquote class="gatha"><p><a id="p_18Dh_236" class="ms"></a><a class="msdiv" id="msdiv218"></a><a class="sc" id="dhp216.1"></a>
Chandajāto anakkhāte,<br> Manasā ca phuṭo siyā;<br>
Kāmesu ca appaṭibaddhacitto,<br>
Uddhaṃsototi vuccati.
</p>
</blockquote></article></section><section class="sutta" id="217"><article><hgroup><h1><a id="heading9" href="#menu9">217. Nandiyavatthu</a></h1></hgroup><blockquote class="gatha"><p><a id="p_18Dh_237" class="ms"></a><a class="msdiv" id="msdiv219"></a><a class="sc" id="dhp217.1"></a>
Cirappavāsiṃ purisaṃ,<br> dūrato sotthimāgataṃ;<br>
Ñātimittā suhajjā ca,<br>
abhinandanti āgataṃ.
</p><p><a id="p_18Dh_238" class="ms"></a><a class="msdiv" id="msdiv220"></a><a class="sc" id="dhp217.2"></a>
Tatheva katapuññampi,<br> asmā lokā paraṃ gataṃ;<br>
Puññāni paṭigaṇhanti,<br>
piyaṃ ñātīva āgataṃ.
</p>
</blockquote>
<p class="endsection">Piyavaggo soḷasamo.</p><a href="../../dhp197-208/pi/" rel="prev" class="previous">◀ Dhammapada 197–​208</a><a href="#" class="top">▲ TOP</a>
<a href="../../dhp221-234/pi/" rel="prefetch" class="next">Dhammapada 221–​234 ▶</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Piyavagga</div>
<div class="hidden">
Tayojanapabbajitavatthu</div>
</div>
</body></html>