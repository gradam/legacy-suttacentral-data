<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title>dhp179–​196:Pali</title></head><body>
<div id="text" lang="pi">
<div id="toc">
<div id="menu">
<ul><li><a id="menu1" href="#heading1">1. Māradhītaravatthu</a></li>
<li><a id="menu2" href="#heading2">2. Devorohaṇavatthu</a></li>
<li><a id="menu3" href="#heading3">3. Erakapattanāgarājavatthu</a></li>
<li><a id="menu4" href="#heading4">4. Ānandattherapañhavatthu</a></li>
<li><a id="menu5" href="#heading5">5. Anabhiratabhikkhuvatthu</a></li>
<li><a id="menu6" href="#heading6">6. Aggidattabrāhmaṇavatthu</a></li>
<li><a id="menu7" href="#heading7">7. Ānandattherapañhavatthu</a></li>
<li><a id="menu8" href="#heading8">8. Sambahulabhikkhuvatthu</a></li>
<li><a id="menu9" href="#heading9">9. Kassa­pada­saba­lassa­suvaṇṇa­ceti­yavatthu</a></li>
</ul></div>
</div><section id="vagga"><section class="sutta" id="179"><article><hgroup><h2><a href="#" id="s">Dhammapada 179–​196.</a></h2>
<h3>Buddhavagga</h3><h1><a id="heading1" href="#menu1">179. Māradhītaravatthu</a></h1></hgroup><blockquote class="gatha"><p><a id="p_18Dh_193" class="ms"></a><a class="msdiv" id="msdiv179"></a><a class="sc" id="dhp179.1"></a> Yassa jitaṃ nāvajīyati,<br> Jitaṃ yassa noyāti koci loke;<br>
Taṃ buddhamanantagocaraṃ,<br>
Apadaṃ kena padena nessatha.
</p><p><a id="p_18Dh_194" class="ms"></a><a class="msdiv" id="msdiv180"></a><a class="sc" id="dhp179.2"></a>
Yassa jālinī visattikā,<br> Taṇhā natthi kuhiñci netave;<br>
Taṃ buddhamanantagocaraṃ,<br>
Apadaṃ kena padena nessatha.
</p>
</blockquote></article></section><section class="sutta" id="180"><article><hgroup><h1><a id="heading2" href="#menu2">180. Devorohaṇavatthu</a></h1></hgroup><blockquote class="gatha"><p><a id="p_18Dh_195" class="ms"></a><a class="msdiv" id="msdiv181"></a><a class="sc" id="dhp180.1"></a>
Ye jhānapasutā dhīrā,<br> nekkhammūpasame ratā;<br>
Devāpi tesaṃ pihayanti,<br>
sambuddhānaṃ satīmataṃ.
</p>
</blockquote></article></section><section class="sutta" id="181"><article><hgroup><h1><a id="heading3" href="#menu3">181. Erakapattanāgarājavatthu</a></h1></hgroup><blockquote class="gatha"><p><a id="p_18Dh_196" class="ms"></a><a class="msdiv" id="msdiv182"></a><a class="sc" id="dhp181.1"></a>
Kiccho manussapaṭilābho,<br> kicchaṃ maccāna jīvitaṃ;<br>
Kicchaṃ saddhammassavanaṃ,<br>
kiccho buddhānamuppādo.
</p>
</blockquote></article></section><section class="sutta" id="182"><article><hgroup><h1><a id="heading4" href="#menu4">182. Ānandattherapañhavatthu</a></h1></hgroup><blockquote class="gatha"><p><a id="p_18Dh_197" class="ms"></a><a class="msdiv" id="msdiv183"></a><a class="sc" id="dhp182.1"></a>
Sabbapāpassa akaraṇaṃ,<br> kusalassa upasampadā;<br>
Sacittapariyodapanaṃ,<br>
etaṃ buddhāna sāsanaṃ.
</p><p><a id="p_18Dh_198" class="ms"></a><a class="msdiv" id="msdiv184"></a><a class="sc" id="dhp182.2"></a>
Khantī paramaṃ tapo titikkhā,<br> Nibbānaṃ paramaṃ vadanti buddhā;<br>
Na hi pabbajito parūpaghātī,<br>
Na samaṇo hoti paraṃ viheṭhayanto.
</p><p><a id="p_18Dh_199" class="ms"></a><a class="msdiv" id="msdiv185"></a><a class="sc" id="dhp182.3"></a>
Anūpavādo anūpaghāto,<br> Pātimokkhe ca saṃvaro;<br>
Mattaññutā ca bhattasmiṃ,<br>
Pantañca sayanāsanaṃ;<br>
Adhicitte ca āyogo,<br>
Etaṃ buddhāna sāsanaṃ.
</p>
</blockquote></article></section><section class="sutta" id="183"><article><hgroup><h1><a id="heading5" href="#menu5">183. Anabhiratabhikkhuvatthu</a></h1></hgroup><blockquote class="gatha"><p><a id="p_18Dh_200" class="ms"></a><a class="msdiv" id="msdiv186"></a><a class="sc" id="dhp183.1"></a>
Na kahāpaṇavassena,<br> titti kāmesu vijjati;<br>
Appassādā dukhā kāmā,<br>
iti viññāya paṇḍito.
</p><p><a id="p_18Dh_201" class="ms"></a><a class="msdiv" id="msdiv187"></a><a class="sc" id="dhp183.2"></a>
Api dibbesu kāmesu,<br> ratiṃ so nādhigacchati;<br>
Taṇhakkhayarato hoti,<br>
sammāsambuddhasāvako.
</p>
</blockquote></article></section><section class="sutta" id="184"><article><hgroup><h1><a id="heading6" href="#menu6">184. Aggidattabrāhmaṇavatthu</a></h1></hgroup><blockquote class="gatha"><p><a id="p_18Dh_202" class="ms"></a><a class="msdiv" id="msdiv188"></a><a class="sc" id="dhp184.1"></a>
Bahuṃ ve saraṇaṃ yanti,<br> pabbatāni vanāni ca;<br>
Ārāmarukkhacetyāni,<br>
manussā bhayatajjitā.
</p><p><a id="p_18Dh_203" class="ms"></a><a class="msdiv" id="msdiv189"></a><a class="sc" id="dhp184.2"></a>
Netaṃ kho saraṇaṃ khemaṃ,<br> netaṃ saraṇamuttamaṃ;<br>
Netaṃ saraṇamāgamma,<br>
sabbadukkhā pamuccati.
</p><p><a id="p_18Dh_204" class="ms"></a><a class="msdiv" id="msdiv190"></a><a class="sc" id="dhp184.3"></a>
Yo ca buddhañca dhammañca,<br> saṃghañca saraṇaṃ gato;<br>
Cattāri ariyasaccāni,<br>
sammappaññāya passati.
</p><p><a id="p_18Dh_205" class="ms"></a><a class="msdiv" id="msdiv191"></a><a class="sc" id="dhp184.4"></a>
Dukkhaṃ dukkhasamuppādaṃ,<br> dukkhassa ca atikkamaṃ;<br>
Ariyaṃ caṭṭhaṅgikaṃ maggaṃ,<br>
dukkhūpasamagāminaṃ.
</p><p><a id="p_18Dh_206" class="ms"></a><a class="msdiv" id="msdiv192"></a><a class="sc" id="dhp184.5"></a>
Etaṃ kho saraṇaṃ khemaṃ,<br> etaṃ saraṇamuttamaṃ;<br>
Etaṃ saraṇamāgamma,<br>
sabbadukkhā pamuccati.
</p>
</blockquote></article></section><section class="sutta" id="185"><article><hgroup><h1><a id="heading7" href="#menu7">185. Ānandattherapañhavatthu</a></h1></hgroup><blockquote class="gatha"><p><a id="p_18Dh_207" class="ms"></a><a class="msdiv" id="msdiv193"></a><a class="sc" id="dhp185.1"></a>
Dullabho purisājañño,<br> na so sabbattha jāyati;<br>
Yattha so jāyati dhīro,<br>
taṃ kulaṃ sukhamedhati.
</p>
</blockquote></article></section><section class="sutta" id="186"><article><hgroup><h1><a id="heading8" href="#menu8">186. Sambahulabhikkhuvatthu</a></h1></hgroup><blockquote class="gatha"><p><a id="p_18Dh_208" class="ms"></a><a class="msdiv" id="msdiv194"></a><a class="sc" id="dhp186.1"></a>
Sukho buddhānamuppādo,<br> sukhā saddhammadesanā;<br>
Sukhā saṃghassa sāmaggī,<br>
samaggānaṃ tapo sukho.
</p>
</blockquote></article></section><section class="sutta" id="187"><article><hgroup><h1><a id="heading9" href="#menu9">187. Kassa­pada­saba­lassa­suvaṇṇa­ceti­yavatthu</a></h1></hgroup><blockquote class="gatha"><p><a id="p_18Dh_209" class="ms"></a><a class="msdiv" id="msdiv195"></a><a class="sc" id="dhp187.1"></a>
Pūjārahe pūjayato,<br> buddhe yadi va sāvake;<br>
Papañcasamatikkante,<br>
tiṇṇasokapariddave.
</p><p><a id="p_18Dh_210" class="ms"></a><a class="msdiv" id="msdiv196"></a><a class="sc" id="dhp187.2"></a>
Te tādise pūjayato,<br> nibbute akutobhaye;<br>
Na sakkā puññaṃ saṅkhātuṃ,<br>
imettamapi kenaci.
</p>
</blockquote>
<p class="endsection">Buddhavaggo cuddasamo.</p>
<p class="endsection">Paṭhamabhāṇavāraṃ.</p><a href="../../dhp167-178/pi/" rel="prev" class="previous">◀ Dhammapada 167–​178</a><a href="#" class="top">▲ TOP</a>
<a href="../../dhp197-208/pi/" rel="prefetch" class="next">Dhammapada 197–​208 ▶</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Buddhavagga</div>
<div class="hidden">
Māradhītaravatthu</div>
</div>
</body></html>