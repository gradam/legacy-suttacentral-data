<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title>dhp320–​333:Pali</title></head><body>
<div id="text" lang="pi">
<div id="toc">
<div id="menu">
<ul><li><a id="menu1" href="#heading1">1. Attadantavatthu</a></li>
<li><a id="menu2" href="#heading2">2. Hatthā­cari­yapubba­kabhikkhu­vatthu</a></li>
<li><a id="menu3" href="#heading3">3. Parijiṇṇabrāhma­ṇaputta­vatthu</a></li>
<li><a id="menu4" href="#heading4">4. Pasenadikosalavatthu</a></li>
<li><a id="menu5" href="#heading5">5. Sānusāmaṇeravatthu</a></li>
<li><a id="menu6" href="#heading6">6. Pāveyyakahatthivatthu</a></li>
<li><a id="menu7" href="#heading7">7. Sambahulabhikkhuvatthu</a></li>
<li><a id="menu8" href="#heading8">8. Māravatthu</a></li>
</ul></div>
</div><section id="vagga"><section class="sutta" id="320"><article><hgroup><h2><a href="#" id="s">Dhammapada 320–​333.</a></h2>
<h3>Nāgavagga</h3><h1><a id="heading1" href="#menu1">320. Attadantavatthu</a></h1></hgroup><blockquote class="gatha"><p><a id="p_18Dh_345" class="ms"></a><a class="msdiv" id="msdiv320"></a><a class="sc" id="dhp320.1"></a> Ahaṃ nāgova saṅgāme,<br> cāpato patitaṃ saraṃ;<br>
Ativākyaṃ titikkhissaṃ,<br>
dussīlo hi bahujjano.
</p><p><a id="p_18Dh_346" class="ms"></a><a class="msdiv" id="msdiv321"></a><a class="sc" id="dhp320.2"></a>
Dantaṃ nayanti samitiṃ,<br> dantaṃ rājābhirūhati;<br>
Danto seṭṭho manussesu,<br>
yotivākyaṃ titikkhati.
</p><p><a id="p_18Dh_347" class="ms"></a><a class="msdiv" id="msdiv322"></a><a class="sc" id="dhp320.3"></a>
Varamassatarā dantā,<br> ājānīyā ca sindhavā;<br>
Kuñjarā ca mahānāgā,<br>
attadanto tato varaṃ.
</p>
</blockquote></article></section><section class="sutta" id="321"><article><hgroup><h1><a id="heading2" href="#menu2">321. Hatthā­cari­yapubba­kabhikkhu­vatthu</a></h1></hgroup><blockquote class="gatha"><p><a id="p_18Dh_348" class="ms"></a><a class="msdiv" id="msdiv323"></a><a class="sc" id="dhp321.1"></a>
Na hi etehi yānehi,<br> gaccheyya agataṃ disaṃ;<br>
Yathāttanā sudantena,<br>
danto dantena gacchati.
</p>
</blockquote></article></section><section class="sutta" id="322"><article><hgroup><h1><a id="heading3" href="#menu3">322. Parijiṇṇabrāhma­ṇaputta­vatthu</a></h1></hgroup><blockquote class="gatha"><p><a id="p_18Dh_349" class="ms"></a><a class="msdiv" id="msdiv324"></a><a class="sc" id="dhp322.1"></a>
Dhanapālo nāma kuñjaro,<br> Kaṭukabhedano dunnivārayo;<br>
Baddho kabaḷaṃ na bhuñjati,<br>
Sumarati nāgavanassa kuñjaro.
</p>
</blockquote></article></section><section class="sutta" id="323"><article><hgroup><h1><a id="heading4" href="#menu4">323. Pasenadikosalavatthu</a></h1></hgroup><blockquote class="gatha"><p><a id="p_18Dh_350" class="ms"></a><a class="msdiv" id="msdiv325"></a><a class="sc" id="dhp323.1"></a>
Middhī yadā hoti mahagghaso ca,<br> Niddāyitā samparivattasāyī;<br>
Mahāvarāhova nivāpapuṭṭho,<br>
Punappunaṃ gabbhamupeti mando.
</p>
</blockquote></article></section><section class="sutta" id="324"><article><hgroup><h1><a id="heading5" href="#menu5">324. Sānusāmaṇeravatthu</a></h1></hgroup><blockquote class="gatha"><p><a id="p_18Dh_351" class="ms"></a><a class="msdiv" id="msdiv326"></a><a class="sc" id="dhp324.1"></a>
Idaṃ pure cittamacāri cārikaṃ,<br> Yenicchakaṃ yatthakāmaṃ yathāsukhaṃ;<br>
Tadajjahaṃ niggahessāmi yoniso,<br>
Hatthippabhinnaṃ viya aṅkusaggaho.
</p>
</blockquote></article></section><section class="sutta" id="325"><article><hgroup><h1><a id="heading6" href="#menu6">325. Pāveyyakahatthivatthu</a></h1></hgroup><blockquote class="gatha"><p><a id="p_18Dh_352" class="ms"></a><a class="msdiv" id="msdiv327"></a><a class="sc" id="dhp325.1"></a>
Appamādaratā hotha,<br> sacittamanurakkhatha;<br>
Duggā uddharathattānaṃ,<br>
paṅke sannova kuñjaro.
</p>
</blockquote></article></section><section class="sutta" id="326"><article><hgroup><h1><a id="heading7" href="#menu7">326. Sambahulabhikkhuvatthu</a></h1></hgroup><blockquote class="gatha"><p><a id="p_18Dh_353" class="ms"></a><a class="msdiv" id="msdiv328"></a><a class="sc" id="dhp326.1"></a>
Sace labhetha nipakaṃ sahāyaṃ,<br> Saddhiṃ caraṃ sādhuvihāridhīraṃ;<br>
Abhibhuyya sabbāni parissayāni,<br>
Careyya tenattamano satīmā.
</p><p><a id="p_18Dh_354" class="ms"></a><a class="msdiv" id="msdiv329"></a><a class="sc" id="dhp326.2"></a>
No ce labhetha nipakaṃ sahāyaṃ,<br> Saddhiṃ caraṃ sādhuvihāridhīraṃ;<br>
Rājāva raṭṭhaṃ vijitaṃ pahāya,<br>
Eko care mātaṅgaraññeva nāgo.
</p><p><a id="p_18Dh_355" class="ms"></a><a class="msdiv" id="msdiv330"></a><a class="sc" id="dhp326.3"></a>
Ekassa caritaṃ seyyo,<br> Natthi bāle sahāyatā;<br>
Eko care na ca pāpāni kayirā,<br>
Appossukko mātaṅgaraññeva nāgo.
</p>
</blockquote></article></section><section class="sutta" id="327"><article><hgroup><h1><a id="heading8" href="#menu8">327. Māravatthu</a></h1></hgroup><blockquote class="gatha"><p><a id="p_18Dh_356" class="ms"></a><a class="msdiv" id="msdiv331"></a><a class="sc" id="dhp327.1"></a>
Atthamhi jātamhi sukhā sahāyā,<br> Tuṭṭhī sukhā yā itarītarena;<br>
Puññaṃ sukhaṃ jīvitasaṅkhayamhi,<br>
Sabbassa dukkhassa sukhaṃ pahānaṃ.
</p><p><a id="p_18Dh_357" class="ms"></a><a class="msdiv" id="msdiv332"></a><a class="sc" id="dhp327.2"></a>
Sukhā matteyyatā loke,<br> atho petteyyatā sukhā;<br>
Sukhā sāmaññatā loke,<br>
atho brahmaññatā sukhā.
</p><p><a id="p_18Dh_358" class="ms"></a><a class="msdiv" id="msdiv333"></a><a class="sc" id="dhp327.3"></a>
Sukhaṃ yāva jarā sīlaṃ,<br> sukhā saddhā patiṭṭhitā;<br>
Sukho paññāya paṭilābho,<br>
pāpānaṃ akaraṇaṃ sukhaṃ.
</p>
</blockquote>
<p class="endsection">Nāgavaggo tevīsatimo.</p><a href="../../dhp306-319/pi/" rel="prev" class="previous">◀ Dhammapada 306–​319</a><a href="#" class="top">▲ TOP</a>
<a href="../../dhp334-359/pi/" rel="prefetch" class="next">Dhammapada 334–​359 ▶</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Nāgavagga</div>
<div class="hidden">
Attadantavatthu</div>
</div>
</body></html>