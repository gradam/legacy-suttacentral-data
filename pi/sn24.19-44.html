<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
<div id="menu">
<ul><li><a id="menu19" href="#sn24.19">19. Vātasutta</a></li>
<li><a id="menu20-35" href="#sn24.20">20–​35. Etaṃmamādisutta</a></li>
<li><a id="menu36" href="#sn24.36">36. Nevahotinanahotisutta</a></li>
<li><a id="menu37" href="#sn24.37">37. Rūpīattāsutta</a></li>
<li><a id="menu38" href="#sn24.38">38. Arūpīattāsutta</a></li>
<li><a id="menu39" href="#sn24.39">39. Rūpīcaarūpīcaattāsutta</a></li>
<li><a id="menu40" href="#sn24.40">40. Nevarūpīnārūpīattāsutta</a></li>
<li><a id="menu41" href="#sn24.41">41. Ekantasukhīsutta</a></li>
<li><a id="menu42" href="#sn24.42">42. Ekantadukkhīsutta</a></li>
<li><a id="menu43" href="#sn24.43">43. Sukhadukkhīsutta</a></li>
<li><a id="menu44" href="#sn24.44">44. Adukkhamasukhīsutta</a></li>
</ul></div>
</div>
<section id="vagga"><section class="sutta" id="19"><article><hgroup id="sn24.19"><h2>Saṃyutta Nikāya 24</h2> <h3>2. Dutiyagamanavagga</h3><h1><a href="#menu">19. Vātasutta</a></h1></hgroup><p><a id="p_13S3_980" class="ms"></a><a class="msdiv" id="msdiv224"></a><a class="sc" id="sn24.19.1"></a> Sāvatthinidānaṃ. “Kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati:  ‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā, esikaṭṭhāyiṭṭhitā’”ti? “Bhagavaṃmūlakā no, bhante, dhammā … pe …</p><p><a id="p_13S3_981" class="ms"></a><a class="sc" id="sn24.19.2"></a>
“Rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati:  ‘na vātā vāyanti … pe … esikaṭṭhāyiṭṭhitā’ti. Vedanāya sati … pe … saññāya sati … pe … saṅkhāresu sati … viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati:  ‘na vātā vāyanti … pe … esikaṭṭhāyiṭṭhitā’ti.</p><p><a id="p_13S3_982" class="ms"></a><a class="sc" id="sn24.19.3"></a>
Taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “Aniccaṃ, bhante” … pe … vipariṇāmadhammaṃ, api nu taṃ anupādāya evaṃ diṭṭhi uppajjeyya–  na vātā vāyanti … pe … esikaṭṭhāyiṭṭhitā”ti? “No hetaṃ, bhante”. “Iti kho, bhikkhave, dukkhe sati, dukkhaṃ upādāya, dukkhaṃ abhinivissa evaṃ diṭṭhi uppajjati:  ‘na vātā vāyanti … pe … esikaṭṭhāyiṭṭhitā’”ti. “Vedanā … saññā … saṅkhārā … viññāṇaṃ niccaṃ vā aniccaṃ vā”ti? “Aniccaṃ, bhante” … pe … vipariṇāmadhammaṃ, api nu taṃ anupādāya evaṃ diṭṭhi uppajjeyya ‘na vātā vāyanti … pe … esikaṭṭhāyiṭṭhitā’”ti? “No hetaṃ, bhante”. “Iti kho, bhikkhave, dukkhe sati, dukkhaṃ upādāya, dukkhaṃ abhinivissa evaṃ diṭṭhi uppajjeyya:  ‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā, esikaṭṭhāyiṭṭhitā’”ti.</p>
<p class="endsection">Paṭhamaṃ.</p></article></section><section class="sutta" id="20-35"><article><hgroup id="sn24.20"><h1><a href="#menu">20–​35. Etaṃmamādisutta</a></h1></hgroup><p><a id="p_13S3_984" class="ms"></a><a class="msdiv" id="msdiv225–240."></a><a href="#sc20-35.1" id="sc20-35.1" class="sc"></a>
(Purimavagge viya aṭṭhārasa veyyākaraṇāni vitthāretabbānīti.)</p>
<p class="endsection">Sattarasamaṃ.</p></article></section><section class="sutta" id="36"><article><hgroup id="sn24.36"><h1><a href="#menu">36. Nevahotinanahotisutta</a></h1></hgroup><p><a id="p_13S3_986" class="ms"></a><a class="msdiv" id="msdiv241"></a><a class="sc" id="sn24.36.1"></a>
Sāvatthinidānaṃ. “Kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati:  ‘neva hoti na na hoti tathāgato paraṃ maraṇā’”ti? “Bhagavaṃmūlakā no, bhante, dhammā … pe …</p><p><a id="p_13S3_987" class="ms"></a><a class="sc" id="sn24.36.2"></a>
“Rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati:  ‘neva hoti na na hoti tathāgato paraṃ maraṇā’”ti. “Vedanāya sati … saññāya sati … saṅkhāresu sati … viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati:  ‘neva hoti na na hoti tathāgato paraṃ maraṇā’ti.</p><p><a id="p_13S3_988" class="ms"></a><a class="sc" id="sn24.36.3"></a>
Taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “Aniccaṃ, bhante” … pe … vipariṇāmadhammaṃ, api nu taṃ anupādāya evaṃ diṭṭhi uppajjeyya:  ‘neva hoti na na hoti tathāgato paraṃ maraṇā’”ti? “No hetaṃ, bhante”. “Iti kho, bhikkhave, dukkhe sati, dukkhaṃ upādāya, dukkhaṃ abhinivissa evaṃ diṭṭhi uppajjati:  ‘neva hoti na na hoti tathāgato paraṃ maraṇā’”ti. “Vedanā … saññā … saṅkhārā … viññāṇaṃ niccaṃ vā aniccaṃ vā”ti? “Aniccaṃ, bhante” … pe … vipariṇāmadhammaṃ, api nu taṃ anupādāya evaṃ diṭṭhi uppajjeyya:  ‘neva hoti na na hoti tathāgato paraṃ maraṇā’”ti? “No hetaṃ, bhante”. “Iti kho, bhikkhave, dukkhe sati, dukkhaṃ upādāya dukkhaṃ abhinivissa evaṃ diṭṭhi uppajjati:  ‘neva hoti na na hoti tathāgato paraṃ maraṇā’”ti.</p>
<p class="endsection">Aṭṭhārasamaṃ.</p></article></section><section class="sutta" id="37"><article><hgroup id="sn24.37"><h1><a href="#menu">37. Rūpīattāsutta</a></h1></hgroup><p><a id="p_13S3_990" class="ms"></a><a class="msdiv" id="msdiv242"></a><a class="sc" id="sn24.37.1"></a>
Sāvatthinidānaṃ. “Kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati:  ‘rūpī attā hoti arogo paraṃ maraṇā’”ti? “Bhagavaṃmūlakā no, bhante, dhammā … pe …</p><p><a id="p_13S3_991" class="ms"></a><a class="sc" id="sn24.37.2"></a>
“Rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati:  ‘rūpī attā hoti arogo paraṃ maraṇā’ti. Vedanāya sati … pe … saññāya sati … saṅkhāresu sati … viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati:  ‘rūpī attā hoti arogo paraṃ maraṇā’ti.</p><p><a id="p_13S3_992" class="ms"></a><a class="sc" id="sn24.37.3"></a>
Taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “Aniccaṃ, bhante” … pe … vipariṇāmadhammaṃ, api nu taṃ anupādāya evaṃ diṭṭhi uppajjeyya:  ‘rūpī attā hoti arogo paraṃ maraṇā’”ti? “No hetaṃ, bhante”. “Iti kho, bhikkhave, dukkhe sati, dukkhaṃ upādāya, dukkhaṃ abhinivissa evaṃ diṭṭhi uppajjati:  ‘rūpī attā hoti arogo paraṃ maraṇā’”ti? “Vedanā … pe … “no hetaṃ, bhante”. “Iti kho, bhikkhave, dukkhe sati, dukkhaṃ upādāya, dukkhaṃ abhinivissa evaṃ diṭṭhi uppajjati:  ‘rūpī attā hoti arogo paraṃ maraṇā’”ti.</p>
<p class="endsection">Ekūnavīsatimaṃ.</p></article></section><section class="sutta" id="38"><article><hgroup id="sn24.38"><h1><a href="#menu">38. Arūpīattāsutta</a></h1></hgroup><p><a id="p_13S3_994" class="ms"></a><a class="msdiv" id="msdiv243"></a><a class="sc" id="sn24.38.1"></a>
Sāvatthinidānaṃ. “Kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati:  ‘arūpī attā hoti arogo paraṃ maraṇā’”ti? (Peyyālo.)</p>
<p class="endsection">Vīsatimaṃ.</p></article></section><section class="sutta" id="39"><article><hgroup id="sn24.39"><h1><a href="#menu">39. Rūpīcaarūpīcaattāsutta</a></h1></hgroup><p><a id="p_13S3_996" class="ms"></a><a class="msdiv" id="msdiv244"></a><a class="sc" id="sn24.39.1"></a>
Sāvatthinidānaṃ. “Rūpī ca arūpī ca attā hoti arogo paraṃ maraṇā”ti … pe ….</p>
<p class="endsection">Ekavīsatimaṃ.</p></article></section><section class="sutta" id="40"><article><hgroup id="sn24.40"><h1><a href="#menu">40. Nevarūpīnārūpīattāsutta</a></h1></hgroup><p><a id="p_13S3_998" class="ms"></a><a class="msdiv" id="msdiv245"></a><a class="sc" id="sn24.40.1"></a>
“Neva rūpī nārūpī attā hoti arogo paraṃ maraṇā”ti … pe ….</p>
<p class="endsection">Bāvīsatimaṃ.</p></article></section><section class="sutta" id="41"><article><hgroup id="sn24.41"><h1><a href="#menu">41. Ekantasukhīsutta</a></h1></hgroup><p><a id="p_13S3_1000" class="ms"></a><a class="msdiv" id="msdiv246"></a><a class="sc" id="sn24.41.1"></a>
“Ekantasukhī attā hoti arogo paraṃ maraṇā”ti … pe ….</p>
<p class="endsection">Tevīsatimaṃ.</p></article></section><section class="sutta" id="42"><article><hgroup id="sn24.42"><h1><a href="#menu">42. Ekantadukkhīsutta</a></h1></hgroup><p><a id="p_13S3_1002" class="ms"></a><a class="msdiv" id="msdiv247"></a><a class="sc" id="sn24.42.1"></a>
“Ekantadukkhī attā hoti arogo paraṃ maraṇā”ti … pe ….</p>
<p class="endsection">Catuvīsatimaṃ.</p></article></section><section class="sutta" id="43"><article><hgroup id="sn24.43"><h1><a href="#menu">43. Sukhadukkhīsutta</a></h1></hgroup><p><a id="p_13S3_1004" class="ms"></a><a class="msdiv" id="msdiv248"></a><a class="sc" id="sn24.43.1"></a>
“Sukhadukkhī attā hoti arogo paraṃ maraṇā”ti … pe ….</p>
<p class="endsection">Pañcavīsatimaṃ.</p></article></section><section class="sutta" id="44"><article><hgroup id="sn24.44"><h1><a href="#menu">44. Adukkhamasukhīsutta</a></h1></hgroup><p><a id="p_13S3_1006" class="ms"></a><a class="msdiv" id="msdiv249"></a><a class="sc" id="sn24.44.1"></a>
“Adukkhamasukhī attā hoti arogo paraṃ maraṇā”ti? “Bhagavaṃmūlakā no, bhante, dhammā … pe …</p><p><a id="p_13S3_1007" class="ms"></a><a class="sc" id="sn24.44.2"></a>
“Rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati:  ‘adukkhamasukhī attā hoti arogo paraṃ maraṇā’ti. Vedanāya sati … saññāya sati … saṅkhāresu sati … viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati:  ‘adukkhamasukhī attā hoti arogo paraṃ maraṇā’ti.</p><p><a id="p_13S3_1008" class="ms"></a><a class="sc" id="sn24.44.3"></a>
Taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “Aniccaṃ, bhante” … pe … vipariṇāmadhammaṃ, api nu taṃ anupādāya evaṃ diṭṭhi uppajjeyya:  ‘adukkhamasukhī attā hoti arogo paraṃ maraṇā’”ti? “No hetaṃ, bhante”. “Iti kho, bhikkhave, dukkhe sati, dukkhaṃ upādāya, dukkhaṃ abhinivissa evaṃ diṭṭhi uppajjati:  ‘adukkhamasukhī attā hoti arogo paraṃ maraṇā’”ti. “Vedanā … saññā … saṅkhārā … viññāṇaṃ niccaṃ vā aniccaṃ vā”ti? “Aniccaṃ, bhante” … pe … vipariṇāmadhammaṃ, api nu taṃ anupādāya evaṃ diṭṭhi uppajjeyya:  ‘adukkhamasukhī attā hoti arogo paraṃ maraṇā’”ti? “No hetaṃ, bhante”. “Iti kho, bhikkhave, dukkhe sati, dukkhaṃ upādāya, dukkhaṃ abhinivissa evaṃ diṭṭhi uppajjati:  ‘adukkhamasukhī attā hoti arogo paraṃ maraṇā’”ti. Chabbīsatimaṃ.</p>
<p class="endsection">Dutiyapeyyālo.</p><blockquote class="uddanagatha"><p><a id="p_13S3_1011" class="ms"></a><a class="sc" id="sn24.44.4"></a>
Vātaṃ etaṃ mama so,<br> attā no ca me siyā;<br>
Natthi karoto hetu ca,<br>
mahādiṭṭhena aṭṭhamaṃ.
</p><p><a id="p_13S3_1012" class="ms"></a><a class="sc" id="sn24.44.5"></a>
Sassato asassato ceva,<br> antānantavā ca vuccati;<br>
Taṃ jīvaṃ aññaṃ jīvañca,<br>
tathāgatena cattāro.
</p><p><a id="p_13S3_1013" class="ms"></a><a class="sc" id="sn24.44.6"></a>
Rūpī attā hoti arūpī ca attā hoti,<br> Rūpī ca arūpī ca attā hoti;<br>
Neva rūpī nārūpī attā hoti,<br>
Ekantasukhī attā hoti.
</p><p><a id="p_13S3_1014" class="ms"></a><a class="sc" id="sn24.44.7"></a>
Ekantadukkhī attā hoti,<br> Sukhadukkhī attā hoti;<br>
Adukkhamasukhī attā hoti,<br>
Arogo paraṃ maraṇāti;<br>
Ime chabbīsati suttā,<br>
Dutiyavārena desitā.
</p>
</blockquote><a href="../../sn24.1-18/pi/" rel="prev" class="previous">◀ Saṃyutta Nikāya 24.1–​18</a><a href="#" class="top">▲ TOP</a>
<a href="../../sn24.45-70/pi/" rel="prefetch" class="next">Saṃyutta Nikāya 24.45–​70 ▶</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Diṭṭhisaṃyutta</div>
<div class="hidden">
Dutiyagamanavagga</div>
<div class="hidden">
Vātasutta</div>
</div>
</body></html>