<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
<div id="menu">
<ul><li><a id="menu1" href="#sn37.1">1. Mātugāmasutta</a></li>
<li><a id="menu2" href="#sn37.2">2. Purisasutta</a></li>
<li><a id="menu3" href="#sn37.3">3. Āveṇikadukkhasutta</a></li>
<li><a id="menu4" href="#sn37.4">4. Tīhidhammehisutta</a></li>
<li><a id="menu5" href="#sn37.5">5. Kodhanasutta</a></li>
<li><a id="menu6" href="#sn37.6">6. Upanāhīsutta</a></li>
<li><a id="menu7" href="#sn37.7">7. Issukīsutta</a></li>
<li><a id="menu8" href="#sn37.8">8. Maccharīsutta</a></li>
<li><a id="menu9" href="#sn37.9">9. Aticārīsutta</a></li>
<li><a id="menu10" href="#sn37.10">10. Dussīlasutta</a></li>
<li><a id="menu11" href="#sn37.11">11. Appassutasutta</a></li>
<li><a id="menu12" href="#sn37.12">12. Kusītasutta</a></li>
<li><a id="menu13" href="#sn37.13">13. Muṭṭhassatisutta</a></li>
<li><a id="menu14" href="#sn37.14">14. Pañcaverasutta</a></li>
</ul></div>
</div>
<section id="vagga"><section class="sutta" id="1"><article><hgroup id="sn37.1"><h2>Saṃyutta Nikāya 37</h2> <h3>1. Paṭhamapeyyālavagga</h3><h1><a href="#menu">1. Mātugāmasutta</a></h1></hgroup><p><a id="p_13S4_1239" class="ms"></a><a class="msdiv" id="msdiv280"></a><a class="sc" id="sn37.1.1"></a> “Pañcahi, bhikkhave, aṅgehi samannāgato mātugāmo ekantaamanāpo hoti purisassa. Katamehi pañcahi? Na ca rūpavā hoti, na ca bhogavā hoti, na ca sīlavā hoti, alaso ca hoti, pajañcassa na labhati–  imehi kho, bhikkhave, pañcahi aṅgehi samannāgato mātugāmo ekantaamanāpo hoti purisassa. Pañcahi, bhikkhave, aṅgehi samannāgato mātugāmo ekantamanāpo hoti purisassa. Katamehi pañcahi? Rūpavā ca hoti, bhogavā ca hoti, sīlavā ca hoti, dakkho ca hoti analaso, pajañcassa labhati–  imehi kho, bhikkhave, pañcahi aṅgehi samannāgato mātugāmo ekantamanāpo hoti purisassā”ti.</p>
<p class="endsection">Paṭhamaṃ.</p></article></section><section class="sutta" id="2"><article><hgroup id="sn37.2"><h1><a href="#menu">2. Purisasutta</a></h1></hgroup><p><a id="p_13S4_1241" class="ms"></a><a class="msdiv" id="msdiv281"></a><a class="sc" id="sn37.2.1"></a>
“Pañcahi, bhikkhave, aṅgehi samannāgato puriso ekantaamanāpo hoti mātugāmassa. Katamehi pañcahi? Na ca rūpavā hoti, na ca bhogavā hoti, na ca sīlavā hoti, alaso ca hoti, pajañcassa na labhati–  imehi kho, bhikkhave, pañcahi aṅgehi samannāgato puriso ekantaamanāpo hoti mātugāmassa. Pañcahi, bhikkhave, aṅgehi samannāgato puriso ekantamanāpo hoti mātugāmassa. Katamehi pañcahi? Rūpavā ca hoti, bhogavā ca hoti, sīlavā ca hoti, dakkho ca hoti analaso, pajañcassa labhati–  imehi kho, bhikkhave, pañcahi aṅgehi samannāgato puriso ekantamanāpo hoti mātugāmassā”ti.</p>
<p class="endsection">Dutiyaṃ.</p></article></section><section class="sutta" id="3"><article><hgroup id="sn37.3"><h1><a href="#menu">3. Āveṇikadukkhasutta</a></h1></hgroup><p><a id="p_13S4_1243" class="ms"></a><a class="msdiv" id="msdiv282"></a><a class="sc" id="sn37.3.1"></a>
“Pañcimāni, bhikkhave, mātugāmassa āveṇikāni dukkhāni, yāni mātugāmo paccanubhoti, aññatreva purisehi. Katamāni pañca? Idha, bhikkhave, mātugāmo daharova samāno patikulaṃ gacchati, ñātakehi vinā hoti. Idaṃ, bhikkhave, mātugāmassa paṭhamaṃ āveṇikaṃ dukkhaṃ, yaṃ mātugāmo paccanubhoti, aññatreva purisehi. Puna caparaṃ, bhikkhave, mātugāmo utunī hoti. Idaṃ, bhikkhave, mātugāmassa dutiyaṃ āveṇikaṃ dukkhaṃ, yaṃ mātugāmo paccanubhoti, aññatreva purisehi. Puna caparaṃ, bhikkhave, mātugāmo gabbhinī hoti. Idaṃ, bhikkhave, mātugāmassa tatiyaṃ āveṇikaṃ dukkhaṃ, yaṃ mātugāmo paccanubhoti, aññatreva purisehi. Puna caparaṃ, bhikkhave, mātugāmo vijāyati. Idaṃ, bhikkhave, mātugāmassa catutthaṃ āveṇikaṃ dukkhaṃ, yaṃ mātugāmo paccanubhoti, aññatreva purisehi. Puna caparaṃ, bhikkhave, mātugāmo purisassa pāricariyaṃ upeti. Idaṃ kho, bhikkhave, mātugāmassa pañcamaṃ āveṇikaṃ dukkhaṃ, yaṃ mātugāmo paccanubhoti, aññatreva purisehi. Imāni kho, bhikkhave, pañca mātugāmassa āveṇikāni dukkhāni, yāni mātugāmo paccanubhoti, aññatreva purisehī”ti.</p>
<p class="endsection">Tatiyaṃ.</p></article></section><section class="sutta" id="4"><article><hgroup id="sn37.4"><h1><a href="#menu">4. Tīhidhammehisutta</a></h1></hgroup><p><a id="p_13S4_1245" class="ms"></a><a class="msdiv" id="msdiv283"></a><a class="sc" id="sn37.4.1"></a>
“Tīhi, bhikkhave, dhammehi samannāgato mātugāmo yebhuyyena kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Katamehi tīhi? Idha, bhikkhave, mātugāmo pubbaṇhasamayaṃ macche­rama­lapa­riyuṭṭhi­tena cetasā agāraṃ ajjhāvasati. Majjhanhikasamayaṃ issāpariyuṭṭhitena cetasā agāraṃ ajjhāvasati. Sāyanhasamayaṃ kāmarāgapariyuṭṭhitena cetasā agāraṃ ajjhāvasati. Imehi kho, bhikkhave, tīhi dhammehi samannāgato mātugāmo yebhuyyena kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatī”ti.</p>
<p class="endsection">Catutthaṃ.</p>
<p class="endsection">()</p></article></section><section class="sutta" id="5"><article><hgroup id="sn37.5"><h1><a href="#menu">5. Kodhanasutta</a></h1></hgroup><p><a id="p_13S4_1248" class="ms"></a><a class="msdiv" id="msdiv284"></a><a class="sc" id="sn37.5.1"></a>
Atha kho āyasmā anuruddho yena bhagavā tenupasaṅkami; upasaṅkamitvā ekamantaṃ nisīdi. Ekamantaṃ nisinno kho āyasmā anuruddho bhagavantaṃ etadavoca:  “idhāhaṃ, bhante, mātugāmaṃ passāmi dibbena cakkhunā visuddhena atikkantamānusakena kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjantaṃ. Katīhi nu kho, bhante, dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatī”ti?</p><p><a id="p_13S4_1249" class="ms"></a><a class="sc" id="sn37.5.2"></a>
“Pañcahi kho, anuruddha, dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Katamehi pañcahi? Assaddho ca hoti, ahiriko ca hoti, anottappī ca hoti, kodhano ca hoti, duppañño ca hoti–  imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatī”ti.</p>
<p class="endsection">Pañcamaṃ.</p></article></section><section class="sutta" id="6"><article><hgroup id="sn37.6"><h1><a href="#menu">6. Upanāhīsutta</a></h1></hgroup><p><a id="p_13S4_1251" class="ms"></a><a class="msdiv" id="msdiv285"></a><a class="sc" id="sn37.6.1"></a>
“Pañcahi, anuruddha, dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Katamehi pañcahi? Assaddho ca hoti, ahiriko ca hoti, anottappī ca hoti, upanāhī ca hoti, duppañño ca hoti–  imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatī”ti.</p>
<p class="endsection">Chaṭṭhaṃ.</p></article></section><section class="sutta" id="7"><article><hgroup id="sn37.7"><h1><a href="#menu">7. Issukīsutta</a></h1></hgroup><p><a id="p_13S4_1253" class="ms"></a><a class="msdiv" id="msdiv286"></a><a class="sc" id="sn37.7.1"></a>
“Pañcahi, anuruddha, dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Katamehi pañcahi? Assaddho ca hoti, ahiriko ca hoti, anottappī ca hoti, issukī ca hoti, duppañño ca hoti–  imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatī”ti.</p>
<p class="endsection">Sattamaṃ.</p></article></section><section class="sutta" id="8"><article><hgroup id="sn37.8"><h1><a href="#menu">8. Maccharīsutta</a></h1></hgroup><p><a id="p_13S4_1255" class="ms"></a><a class="msdiv" id="msdiv287"></a><a class="sc" id="sn37.8.1"></a>
“Pañcahi, anuruddha, dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Katamehi pañcahi? Assaddho ca hoti, ahiriko ca hoti, anottappī ca hoti, maccharī ca hoti, duppañño ca hoti–  imehi kho, anuruddha, pañcahi dhammehi samannāgato mātugāmo … pe … apāyaṃ duggatiṃ vinipātaṃ nirayaṃ upapajjatī”ti.</p>
<p class="endsection">Aṭṭhamaṃ.</p></article></section><section class="sutta" id="9"><article><hgroup id="sn37.9"><h1><a href="#menu">9. Aticārīsutta</a></h1></hgroup><p><a id="p_13S4_1257" class="ms"></a><a class="msdiv" id="msdiv288"></a><a class="sc" id="sn37.9.1"></a>
“Pañcahi, anuruddha, dhammehi samannāgato mātugāmo … pe … apāyaṃ duggatiṃ vinipātaṃ nirayaṃ upapajjati. Katamehi pañcahi? Assaddho ca hoti, ahiriko ca hoti, anottappī ca hoti, aticārī ca hoti, duppañño ca hoti–  imehi kho, anuruddha, pañcahi dhammehi samannāgato mātugāmo … pe … upapajjatī”ti.</p>
<p class="endsection">Navamaṃ.</p></article></section><section class="sutta" id="10"><article><hgroup id="sn37.10"><h1><a href="#menu">10. Dussīlasutta</a></h1></hgroup><p><a id="p_13S4_1259" class="ms"></a><a class="msdiv" id="msdiv289"></a><a class="sc" id="sn37.10.1"></a>
“Pañcahi, anuruddha, dhammehi samannāgato mātugāmo … pe … nirayaṃ upapajjati. Katamehi pañcahi? Assaddho ca hoti, ahiriko ca hoti, anottappī ca hoti, dussīlo ca hoti, duppañño ca hoti–  imehi kho, anuruddha, pañcahi dhammehi samannāgato mātugāmo … pe … nirayaṃ upapajjatī”ti.</p>
<p class="endsection">Dasamaṃ.</p></article></section><section class="sutta" id="11"><article><hgroup id="sn37.11"><h1><a href="#menu">11. Appassutasutta</a></h1></hgroup><p><a id="p_13S4_1261" class="ms"></a><a class="msdiv" id="msdiv290"></a><a class="sc" id="sn37.11.1"></a>
“Pañcahi, anuruddha, dhammehi samannāgato mātugāmo … pe … nirayaṃ upapajjati. Katamehi pañcahi? Assaddho ca hoti, ahiriko ca hoti, anottappī ca hoti, appassuto ca hoti, duppañño ca hoti–  imehi kho, anuruddha, pañcahi dhammehi samannāgato mātugāmo … pe … nirayaṃ upapajjatī”ti.</p>
<p class="endsection">Ekādasamaṃ.</p></article></section><section class="sutta" id="12"><article><hgroup id="sn37.12"><h1><a href="#menu">12. Kusītasutta</a></h1></hgroup><p><a id="p_13S4_1263" class="ms"></a><a class="msdiv" id="msdiv291"></a><a class="sc" id="sn37.12.1"></a>
“Pañcahi, anuruddha, dhammehi samannāgato mātugāmo … pe … nirayaṃ upapajjati. Katamehi pañcahi? Assaddho ca hoti, ahiriko ca hoti, anottappī ca hoti, kusīto ca hoti, duppañño ca hoti–  imehi kho, anuruddha, pañcahi dhammehi samannāgato mātugāmo … pe … apāyaṃ duggatiṃ vinipātaṃ nirayaṃ upapajjatī”ti.</p>
<p class="endsection">Dvādasamaṃ.</p></article></section><section class="sutta" id="13"><article><hgroup id="sn37.13"><h1><a href="#menu">13. Muṭṭhassatisutta</a></h1></hgroup><p><a id="p_13S4_1265" class="ms"></a><a class="msdiv" id="msdiv292"></a><a class="sc" id="sn37.13.1"></a>
“Pañcahi, anuruddha, dhammehi samannāgato mātugāmo … pe … nirayaṃ upapajjati. Katamehi pañcahi? Assaddho ca hoti, ahiriko ca hoti, anottappī ca hoti, muṭṭhassati ca hoti, duppañño ca hoti–  imehi kho, anuruddha, pañcahi dhammehi samannāgato mātugāmo … pe … nirayaṃ upapajjatī”ti.</p>
<p class="endsection">Terasamaṃ.</p></article></section><section class="sutta" id="14"><article><hgroup id="sn37.14"><h1><a href="#menu">14. Pañcaverasutta</a></h1></hgroup><p><a id="p_13S4_1267" class="ms"></a><a class="msdiv" id="msdiv293"></a><a class="sc" id="sn37.14.1"></a>
“Pañcahi, anuruddha, dhammehi samannāgato mātugāmo … pe … nirayaṃ upapajjati. Katamehi pañcahi? Pāṇātipātī ca hoti, adinnādāyī ca hoti, kāmesumicchācārī ca hoti, musāvādī ca hoti, surāme­raya­majjappa­mādaṭṭhāyī ca hoti–  imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatī”ti.</p>
<p class="endsection">Cuddasamaṃ.</p>
<p class="endsection">Paṭhamapeyyālavaggo.</p><blockquote class="uddanagatha"><p><a id="p_13S4_1271" class="ms"></a><a class="sc" id="sn37.14.2"></a>
Mātugāmo puriso ca,<br> āveṇikā tidhammo ca;<br>
Kodhano upanāhī ca,<br>
issukī maccharena ca;<br>
Aticārī ca dussīlo,<br>
appassuto ca kusīto;<br>
Muṭṭhassati pañcaveraṃ,<br>
kaṇhapakkhe pakāsito.
</p>
</blockquote><a href="../../sn36.21-31/pi/" rel="prev" class="previous">◀◀ Saṃyutta Nikāya 36.21–​31</a><a href="#" class="top">▲ TOP</a>
<a href="../../sn37.15-24/pi/" rel="prefetch" class="next">Saṃyutta Nikāya 37.15–​24 ▶</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Mātugāmasaṃyutta</div>
<div class="hidden">
Paṭhamapeyyālavagga</div>
<div class="hidden">
Mātugāmasutta</div>
</div>
</body></html>