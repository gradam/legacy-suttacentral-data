<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
<div id="menu">
<ul><li><a id="menu333" href="#an1.333">333 </a></li>
<li><a id="menu334" href="#an1.334">334 </a></li>
<li><a id="menu335" href="#an1.335">335 </a></li>
<li><a id="menu336" href="#an1.336">336 </a></li>
<li><a id="menu337" href="#an1.337">337 </a></li>
<li><a id="menu338" href="#an1.338">338 </a></li>
<li><a id="menu339" href="#an1.339">339 </a></li>
<li><a id="menu340" href="#an1.340">340 </a></li>
<li><a id="menu341" href="#an1.341">341 </a></li>
<li><a id="menu342" href="#an1.342">342 </a></li>
<li><a id="menu343" href="#an1.343">343 </a></li>
<li><a id="menu344" href="#an1.344">344 </a></li>
<li><a id="menu345" href="#an1.345">345 </a></li>
<li><a id="menu346" href="#an1.346">346 </a></li>
<li><a id="menu347-349" href="#an1.347">347–​349 </a></li>
<li><a id="menu350-352" href="#an1.350">350–​352 </a></li>
<li><a id="menu353-355" href="#an1.353">353–​355 </a></li>
<li><a id="menu356-358" href="#an1.356">356–​358 </a></li>
<li><a id="menu359-361" href="#an1.359">359–​361 </a></li>
<li><a id="menu362-364" href="#an1.362">362–​364 </a></li>
<li><a id="menu365-367" href="#an1.365">365–​367 </a></li>
<li><a id="menu368-370" href="#an1.368">368–​370 </a></li>
<li><a id="menu371-373" href="#an1.371">371–​373 </a></li>
<li><a id="menu374-377" href="#an1.374">374–​377 </a></li>
</ul></div>
</div><section id="vagga"><section class="sutta"><article><hgroup id="an1.333"><h3>Aṅguttara Nikāya 1</h3> <h2>27. Catutthavagga</h2><h1><span id="r333−377">333 </span></h1></hgroup><span id="r333−377"></span><p><span id="r333−377"><a id="p_15A1_412" class="ms"></a><a class="msdiv" id="msdiv322"></a><a class="sc" id="an1.333.1"></a>
“Seyyathāpi, bhikkhave, appamattakaṃ imasmiṃ jambudīpe ārāmarāmaṇeyyakaṃ vanarāmaṇeyyakaṃ bhūmirāmaṇeyyakaṃ pokkharaṇirāmaṇeyyakaṃ; atha kho etadeva bahutaraṃ yadidaṃ ukkūlavikūlaṃ nadīviduggaṃ khāṇukaṇṭakaṭṭhānaṃ pabbatavisamaṃ; evamevaṃ kho, bhikkhave, appakā te sattā ye thalajā, atha kho eteva sattā bahutarā ye odakā.</span></p><span id="r333−377"></span></article></section><section class="sutta"><article><hgroup id="an1.334"><h1><span id="r333−377">334 </span></h1></hgroup><span id="r333−377"></span><p><span id="r333−377"><a id="p_15A1_413" class="ms"></a><a class="msdiv" id="msdiv323"></a><a class="sc" id="an1.334.1"></a>
…  Evamevaṃ kho, bhikkhave, appakā te sattā ye manussesu paccājāyanti; atha kho eteva sattā bahutarā ye aññatra manussehi paccājāyanti.</span></p><span id="r333−377"></span><p><span id="r333−377"><a id="p_15A1_414" class="ms"></a><a class="sc" id="an1.334.2"></a>
…  Evamevaṃ kho, bhikkhave, appakā te sattā ye majjhimesu janapadesu paccājāyanti; atha kho eteva sattā bahutarā ye paccantimesu janapadesu paccājāyanti aviññātāresu milakkhesu.</span></p><span id="r333−377"></span></article></section><section class="sutta"><article><hgroup id="an1.335"><h1><span id="r333−377">335 </span></h1></hgroup><span id="r333−377"></span><p><span id="r333−377"><a id="p_15A1_415" class="ms"></a><a class="msdiv" id="msdiv324"></a><a class="sc" id="an1.335.1"></a>
…  Evamevaṃ kho, bhikkhave, appakā te sattā ye paññavanto ajaḷā aneḷamūgā paṭibalā subhāsitadubbhāsitassa atthamaññātuṃ; atha kho eteva sattā bahutarā ye duppaññā jaḷā eḷamūgā na paṭibalā subhāsitadubbhāsitassa atthamaññātuṃ.</span></p><span id="r333−377"></span></article></section><section class="sutta"><article><hgroup id="an1.336"><h1><span id="r333−377">336 </span></h1></hgroup><span id="r333−377"></span><p><span id="r333−377"><a id="p_15A1_416" class="ms"></a><a class="msdiv" id="msdiv325"></a><a class="sc" id="an1.336.1"></a>
…  Evamevaṃ kho, bhikkhave, appakā te sattā ye ariyena paññācakkhunā samannāgatā; atha kho eteva sattā bahutarā ye avijjāgatā sammūḷhā.</span></p><span id="r333−377"></span></article></section><section class="sutta"><article><hgroup id="an1.337"><h1><span id="r333−377">337 </span></h1></hgroup><span id="r333−377"></span><p><span id="r333−377"><a id="p_15A1_417" class="ms"></a><a class="msdiv" id="msdiv326"></a><a class="sc" id="an1.337.1"></a>
…  Evamevaṃ kho, bhikkhave, appakā te sattā ye labhanti tathāgataṃ dassanāya; atha kho eteva sattā bahutarā ye na labhanti tathāgataṃ dassanāya.</span></p><span id="r333−377"></span></article></section><section class="sutta"><article><hgroup id="an1.338"><h1><span id="r333−377">338 </span></h1></hgroup><span id="r333−377"></span><p><span id="r333−377"><a id="p_15A1_418" class="ms"></a><a class="msdiv" id="msdiv327"></a><a class="sc" id="an1.338.1"></a>
…  Evamevaṃ kho, bhikkhave, appakā te sattā ye labhanti tathāgatappaveditaṃ dhammavinayaṃ savanāya; atha kho eteva sattā bahutarā ye na labhanti tathāgatappaveditaṃ dhammavinayaṃ savanāya.</span></p><span id="r333−377"></span></article></section><section class="sutta"><article><hgroup id="an1.339"><h1><span id="r333−377">339 </span></h1></hgroup><span id="r333−377"></span><p><span id="r333−377"><a id="p_15A1_419" class="ms"></a><a class="msdiv" id="msdiv328"></a><a class="sc" id="an1.339.1"></a>
…  Evamevaṃ kho, bhikkhave, appakā te sattā ye sutvā dhammaṃ dhārenti; atha kho eteva sattā bahutarā ye sutvā dhammaṃ na dhārenti.</span></p><span id="r333−377"></span></article></section><section class="sutta"><article><hgroup id="an1.340"><h1><span id="r333−377">340 </span></h1></hgroup><span id="r333−377"></span><p><span id="r333−377"><a id="p_15A1_420" class="ms"></a><a class="msdiv" id="msdiv329"></a><a class="sc" id="an1.340.1"></a>
…  Evamevaṃ kho, bhikkhave, appakā te sattā ye dhātānaṃ dhammānaṃ atthaṃ upaparikkhanti; atha kho eteva sattā bahutarā ye dhātānaṃ dhammānaṃ atthaṃ na upaparikkhanti.</span></p><span id="r333−377"></span></article></section><section class="sutta"><article><hgroup id="an1.341"><h1><span id="r333−377">341 </span></h1></hgroup><span id="r333−377"></span><p><span id="r333−377"><a id="p_15A1_421" class="ms"></a><a class="msdiv" id="msdiv330"></a><a class="sc" id="an1.341.1"></a>
…  Evamevaṃ kho, bhikkhave, appakā te sattā ye atthamaññāya dhammamaññāya dhammānudhammaṃ paṭipajjanti; atha kho eteva sattā bahutarā ye atthamaññāya dhammamaññāya dhammānudhammaṃ na paṭipajjanti.</span></p><span id="r333−377"></span></article></section><section class="sutta"><article><hgroup id="an1.342"><h1><span id="r333−377">342 </span></h1></hgroup><span id="r333−377"></span><p><span id="r333−377"><a id="p_15A1_422" class="ms"></a><a class="msdiv" id="msdiv331"></a><a class="sc" id="an1.342.1"></a>
…  Evamevaṃ kho, bhikkhave, appakā te sattā ye saṃvejaniyesu ṭhānesu saṃvijjanti; atha kho eteva sattā bahutarā ye saṃvejaniyesu ṭhānesu na saṃvijjanti.</span></p><span id="r333−377"></span></article></section><section class="sutta"><article><hgroup id="an1.343"><h1><span id="r333−377">343 </span></h1></hgroup><span id="r333−377"></span><p><span id="r333−377"><a id="p_15A1_423" class="ms"></a><a class="msdiv" id="msdiv332"></a><a class="sc" id="an1.343.1"></a>
…  Evamevaṃ kho, bhikkhave, appakā te sattā ye saṃviggā yoniso padahanti; atha kho eteva sattā bahutarā ye saṃviggā yoniso na padahanti.</span></p><span id="r333−377"></span></article></section><section class="sutta"><article><hgroup id="an1.344"><h1><span id="r333−377">344 </span></h1></hgroup><span id="r333−377"></span><p><span id="r333−377"><a id="p_15A1_424" class="ms"></a><a class="msdiv" id="msdiv333"></a><a class="sc" id="an1.344.1"></a>
…  Evamevaṃ kho, bhikkhave, appakā te sattā ye vavassaggārammaṇaṃ karitvā labhanti samādhiṃ labhanti cittassekaggataṃ; atha kho eteva sattā bahutarā ye vavassaggārammaṇaṃ karitvā na labhanti samādhiṃ na labhanti cittassekaggataṃ.</span></p><span id="r333−377"></span></article></section><section class="sutta"><article><hgroup id="an1.345"><h1><span id="r333−377">345 </span></h1></hgroup><span id="r333−377"></span><p><span id="r333−377"><a id="p_15A1_425" class="ms"></a><a class="msdiv" id="msdiv334"></a><a class="sc" id="an1.345.1"></a>
…  Evamevaṃ kho, bhikkhave, appakā te sattā ye annaggarasaggānaṃ lābhino; atha kho eteva sattā bahutarā ye annaggarasaggānaṃ na lābhino, uñchena kapālābhatena yāpenti.</span></p><span id="r333−377"></span></article></section><section class="sutta"><article><hgroup id="an1.346"><h1><span id="r333−377">346 </span></h1></hgroup><span id="r333−377"></span><p><span id="r333−377"><a id="p_15A1_426" class="ms"></a><a class="msdiv" id="msdiv335"></a><a class="sc" id="an1.346.1"></a>
…  Evamevaṃ kho, bhikkhave, appakā te sattā ye attharasassa dhammarasassa vimuttirasassa lābhino; atha kho eteva sattā bahutarā ye attharasassa dhammarasassa vimuttirasassa na lābhino. Tasmātiha, bhikkhave, evaṃ sikkhitabbaṃ:  ‘attharasassa dhammarasassa vimuttirasassa lābhino bhavissāmā’ti. Evañhi vo, bhikkhave, sikkhitabban”ti.</span></p><span id="r333−377"></span></article></section><section class="sutta"><article><hgroup id="an1.347"><h1><span id="r333−377">347–​349 </span></h1></hgroup><span id="r333−377"></span><p><span id="r333−377"><a id="p_15A1_427" class="ms"></a><a class="msdiv" id="msdiv336–338."></a><a href="#sc347-349.1" id="sc347-349.1" class="sc"></a>
“Seyyathāpi, bhikkhave, appamattakaṃ imasmiṃ jambudīpe ārāmarāmaṇeyyakaṃ vanarāmaṇeyyakaṃ bhūmirāmaṇeyyakaṃ pokkharaṇirāmaṇeyyakaṃ; atha kho etadeva bahutaraṃ yadidaṃ ukkūlavikūlaṃ nadīviduggaṃ khāṇukaṇṭakaṭṭhānaṃ pabbatavisamaṃ. Evamevaṃ kho, bhikkhave, appakā te sattā ye manussā cutā manussesu paccājāyanti, atha kho eteva sattā bahutarā ye manussā cutā niraye paccājāyanti … pe … tiracchānayoniyā paccājāyanti … pe … pettivisaye paccājāyanti”.</span></p><span id="r333−377"></span></article></section><section class="sutta"><article><hgroup id="an1.350"><h1><span id="r333−377">350–​352 </span></h1></hgroup><span id="r333−377"></span><p><span id="r333−377"><a id="p_15A1_428" class="ms"></a><a class="msdiv" id="msdiv339–341."></a><a href="#sc350-352.1" id="sc350-352.1" class="sc"></a>
…  Evamevaṃ kho, bhikkhave, appakā te sattā ye manussā cutā devesu paccājāyanti; atha kho eteva sattā bahutarā ye manussā cutā niraye paccājāyanti … tiracchānayoniyā paccājāyanti … pettivisaye paccājāyanti.</span></p><span id="r333−377"></span></article></section><section class="sutta"><article><hgroup id="an1.353"><h1><span id="r333−377">353–​355 </span></h1></hgroup><span id="r333−377"></span><p><span id="r333−377"><a id="p_15A1_429" class="ms"></a><a class="msdiv" id="msdiv342–344."></a><a href="#sc353-355.1" id="sc353-355.1" class="sc"></a>
…  Evamevaṃ kho, bhikkhave, appakā te sattā ye devā cutā devesu paccājāyanti; atha kho eteva sattā bahutarā ye devā cutā niraye paccājāyanti … tiracchānayoniyā paccājāyanti … pettivisaye paccājāyanti.</span></p><span id="r333−377"></span></article></section><section class="sutta"><article><hgroup id="an1.356"><h1><span id="r333−377">356–​358 </span></h1></hgroup><span id="r333−377"></span><p><span id="r333−377"><a id="p_15A1_430" class="ms"></a><a class="msdiv" id="msdiv345–347."></a><a href="#sc356-358.1" id="sc356-358.1" class="sc"></a>
…  Evamevaṃ kho, bhikkhave, appakā te sattā ye devā cutā manussesu paccājāyanti; atha kho eteva sattā bahutarā ye devā cutā niraye paccājāyanti … tiracchānayoniyā paccājāyanti … pettivisaye paccājāyanti.</span></p><span id="r333−377"></span></article></section><section class="sutta"><article><hgroup id="an1.359"><h1><span id="r333−377">359–​361 </span></h1></hgroup><span id="r333−377"></span><p><span id="r333−377"><a id="p_15A1_431" class="ms"></a><a class="msdiv" id="msdiv348–350."></a><a href="#sc359-361.1" id="sc359-361.1" class="sc"></a>
…  Evamevaṃ kho, bhikkhave, appakā te sattā ye nirayā cutā manussesu paccājāyanti; atha kho eteva sattā bahutarā ye nirayā cutā niraye paccājāyanti … tiracchānayoniyā paccājāyanti … pettivisaye paccājāyanti.</span></p><span id="r333−377"></span></article></section><section class="sutta"><article><hgroup id="an1.362"><h1><span id="r333−377">362–​364 </span></h1></hgroup><span id="r333−377"></span><p><span id="r333−377"><a id="p_15A1_432" class="ms"></a><a class="msdiv" id="msdiv351–353."></a><a href="#sc362-364.1" id="sc362-364.1" class="sc"></a>
…  Evamevaṃ kho, bhikkhave, appakā te sattā ye nirayā cutā devesu paccājāyanti; atha kho eteva sattā bahutarā ye nirayā cutā niraye paccājāyanti … tiracchānayoniyā paccājāyanti … pettivisaye paccājāyanti.</span></p><span id="r333−377"></span></article></section><section class="sutta"><article><hgroup id="an1.365"><h1><span id="r333−377">365–​367 </span></h1></hgroup><span id="r333−377"></span><p><span id="r333−377"><a id="p_15A1_433" class="ms"></a><a class="msdiv" id="msdiv354–356."></a><a href="#sc365-367.1" id="sc365-367.1" class="sc"></a>
…  Evamevaṃ kho, bhikkhave, appakā te sattā ye tiracchānayoniyā cutā manussesu paccājāyanti; atha kho eteva sattā bahutarā ye tiracchānayoniyā cutā niraye paccājāyanti … tiracchānayoniyā paccājāyanti … pettivisaye paccājāyanti.</span></p><span id="r333−377"></span></article></section><section class="sutta"><article><hgroup id="an1.368"><h1><span id="r333−377">368–​370 </span></h1></hgroup><span id="r333−377"></span><p><span id="r333−377"><a id="p_15A1_434" class="ms"></a><a class="msdiv" id="msdiv357–359."></a><a href="#sc368-370.1" id="sc368-370.1" class="sc"></a>
…  Evamevaṃ kho, bhikkhave, appakā te sattā ye tiracchānayoniyā cutā devesu paccājāyanti; atha kho eteva sattā bahutarā ye tiracchānayoniyā cutā niraye paccājāyanti … tiracchānayoniyā paccājāyanti … pettivisaye paccājāyanti.</span></p><span id="r333−377"></span></article></section><section class="sutta"><article><hgroup id="an1.371"><h1><span id="r333−377">371–​373 </span></h1></hgroup><span id="r333−377"></span><p><span id="r333−377"><a id="p_15A1_435" class="ms"></a><a class="msdiv" id="msdiv360–362."></a><a href="#sc371-373.1" id="sc371-373.1" class="sc"></a>
…  Evamevaṃ kho, bhikkhave, appakā te sattā ye pettivisayā cutā manussesu paccājāyanti; atha kho eteva sattā bahutarā ye pettivisayā cutā niraye paccājāyanti … tiracchānayoniyā paccājāyanti … pettivisaye paccājāyanti.</span></p><span id="r333−377"></span></article></section><section class="sutta"><article><hgroup id="an1.374"><h1><span id="r333−377">374–​377 </span></h1></hgroup><span id="r333−377"></span><p><span id="r333−377"><a id="p_15A1_436" class="ms"></a><a class="msdiv" id="msdiv363–365."></a><a href="#sc374-377.1" id="sc374-377.1" class="sc"></a>
…  Evamevaṃ kho, bhikkhave, appakā te sattā ye pettivisayā cutā devesu paccājāyanti; atha kho eteva sattā bahutarā ye pettivisayā cutā niraye paccājāyanti … tiracchānayoniyā paccājāyanti … pettivisaye paccājāyan”ti.</span></p><span id="r333−377"></span>
<p class="endsection"><span id="r333−377">Vaggo catuttho.<br> (Jambudīpapeyyālo niṭṭhito.)
</span></p><span id="r333−377">
</span><span id="r333−377"></span></article></section></section><span id="r333−377"></span><span id="r333−377"></span><span id="r333−377"></span> <a class="previous" href="/an1.316-332/pi/">◀ Aṅguttara Nikāya  1.316–​332</a><a class="top" href="#"> ▲ TOP </a><a class="next" href="/an1.378-393/pi/">Aṅguttara Nikāya  1.378–​393 ▶</a></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
<span id="r333−377">Ekadhammapāḷi</span></div>
<div class="hidden">
<span id="r333−377">Catutthavagga</span></div>
</div>
</body></html>