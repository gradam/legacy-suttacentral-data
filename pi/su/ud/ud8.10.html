<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div><section class="sutta" id="ud8.10"><article><hgroup><h2>Udāna 8.10</h2>
<h1>Dutiyadabbasutta</h1></hgroup><p><a id="p_18Ud_753" class="ms"></a><a class="msdiv" id="msdiv_80"></a><a class="sc" id="1"></a> <span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi:  “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca: </p><p><a id="p_18Ud_754" class="ms"></a><a class="sc" id="2"></a>
“Dabbassa, bhikkhave, mallaputtassa vehāsaṃ abbhuggantvā ākāse antalikkhe pallaṅkena nisīditvā tejodhātuṃ samāpajjitvā vuṭṭhahitvā parinibbutassa sarīrassa jhāyamānassa ḍayhamānassa neva chārikā paññāyittha na masi. Seyyathāpi nāma sappissa vā telassa vā jhāyamānassa ḍayhamānassa neva chārikā paññāyati na masi; evamevaṃ kho, bhikkhave, dabbassa mallaputtassa vehāsaṃ abbhuggantvā ākāse antalikkhe pallaṅkena nisīditvā tejodhātuṃ samāpajjitvā vuṭṭhahitvā parinibbutassa sarīrassa jhāyamānassa ḍayhamānassa neva chārikā paññāyittha na masī”ti.</p><p><a id="p_18Ud_755" class="ms"></a><a class="sc" id="3"></a>
Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi: </p><blockquote class="gatha"><p><a class="brnum" id="br94"></a><a id="p_18Ud_756" class="ms"></a><a class="sc" id="4"></a>
“Ayoghanahatasseva,<br> jalato jātavedaso;<br>
Anupubbūpasantassa,<br>
yathā na ñāyate gati. 
</p><p><a class="brnum" id="br95"></a><a id="p_18Ud_757" class="ms"></a><a class="sc" id="5"></a>
Evaṃ sammāvimuttānaṃ,<br> kāmabandhoghatārinaṃ;<br>
Paññāpetuṃ gati natthi,<br>
pattānaṃ acalaṃ sukhan”ti. 
</p>
</blockquote>
<p class="endsection">Dasamaṃ.</p>
<p class="endsection">Pāṭaligāmiyavaggo aṭṭhamo.</p><blockquote class="uddanagatha"><p><a id="p_18Ud_761" class="ms"></a><a class="sc" id="6"></a>
Nibbānā caturo vuttā,<br> cundo pāṭaligāmiyā;<br>
Dvidhāpatho visākhā ca,<br>
dabbena saha te dasāti.
</p>
</blockquote><blockquote class="vagguddanagatha"><p><a id="p_18Ud_763" class="ms"></a><a class="sc" id="7"></a>
Vaggamidaṃ paṭhamaṃ varabodhi,<br> Vaggamidaṃ dutiyaṃ mucalindo;<br>
Nandakavaggavaro tatiyo tu,<br>
Meghiyavaggavaro ca catuttho.
</p><p><a id="p_18Ud_764" class="ms"></a><a class="sc" id="8"></a>
Pañcamavaggavarantidha soṇo,<br> Chaṭṭhamavaggavaranti jaccandho;<br>
Sattamavaggavaranti ca cūḷo,<br>
Pāṭali­gāmi­yamaṭṭha­mavaggo.
</p><p><a id="p_18Ud_765" class="ms"></a><a class="sc" id="9"></a>
Asītimanūnakasuttavaraṃ,<br> Vaggamidaṭṭhakaṃ suvibhattaṃ;<br>
Dassitaṃ cakkhumatā vimalena,<br>
Addhā hi taṃ udānamitīdamāhu.
</p>
</blockquote>
<p class="endbook">Udānapāḷi niṭṭhitā.</p>
</article></section><a class="previous" href="/ud8.9/pi/">◀ Udāna  8.9</a><a class="top" href="#"> ▲ TOP </a></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Pāṭaligāmiyavagga</div>
<div class="hidden">
Dutiyadabbasutta</div>
</div>
</body>
</html>