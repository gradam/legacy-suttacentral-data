<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title>ud5.4:Pali</title></head><body>
<div id="text" lang="pi">
<div id="toc">
</div><section class="sutta" id="ud5.4"><article><hgroup><h2>Udāna 5.4</h2>
<h1>Kumārakasutta</h1></hgroup><p><a id="p_18Ud_377" class="ms"></a><a class="msdiv" id="msdiv_44"></a><a class="sc" id="1"></a> <span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena sambahulā kumārakā antarā ca sāvatthiṃ antarā ca jetavanaṃ macchake bādhenti.</p><p><a id="p_18Ud_378" class="ms"></a><a class="sc" id="2"></a>
Atha kho bhagavā pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi. Addasā kho bhagavā te sambahule kumārake antarā ca sāvatthiṃ antarā ca jetavanaṃ macchake bādhente. Disvāna yena te kumārakā tenupasaṅkami; upasaṅkamitvā te kumārake etadavoca:  “bhāyatha vo, tumhe kumārakā, dukkhassa, appiyaṃ vo dukkhan”ti? “Evaṃ, bhante, bhāyāma mayaṃ, bhante, dukkhassa, appiyaṃ no dukkhan”ti.</p><p><a id="p_18Ud_379" class="ms"></a><a class="sc" id="3"></a>
Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi: </p><blockquote class="gatha"><p><a class="brnum" id="br54"></a><a id="p_18Ud_380" class="ms"></a><a class="sc" id="4"></a>
“Sace bhāyatha dukkhassa,<br> sace vo dukkhamappiyaṃ;<br>
Mākattha pāpakaṃ kammaṃ,<br>
āvi vā yadi vā raho. 
</p><p><a class="brnum" id="br55"></a><a id="p_18Ud_381" class="ms"></a><a class="sc" id="5"></a>
Sace ca pāpakaṃ kammaṃ,<br> karissatha karotha vā;<br>
Na vo dukkhā pamutyatthi,<br>
upeccapi palāyatan”ti. 
</p>
</blockquote>
<p class="endsection">Catutthaṃ.</p>
</article></section><a class="previous" href="/ud5.3/pi/">◀ Udāna  5.3</a><a class="top" href="#"> ▲ TOP </a><a class="next" href="/ud5.5/pi/">Udāna  5.5 ▶</a></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Soṇavagga</div>
<div class="hidden">
Kumārakasutta</div>
</div>
</body></html>