<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
</html>
</html>
<div id="text" lang="pi">
<div id="toc">
</div><section class="sutta" id="snp5.14"><article><hgroup><h2>Sutta Nipāta 5.14</h2>
<h1>Udayamāṇavapucchā</h1></hgroup><blockquote class="gatha"> <span class="speaker">(iccāyasmā udayo):</span><p><a class="sc" id="630"></a><a id="p_18Sn_1310" class="ms"></a> “Jhāyiṃ virajamāsīnaṃ,<br> Katakiccaṃ anāsavaṃ;<br>
Pāraguṃ sabbadhammānaṃ,<br>
Atthi pañhena āgamaṃ;<br>
Aññāvimokkhaṃ pabrūhi,<br>
Avijjāya pabhedanaṃ”. 
</p>
<span class="speaker">(udayāti bhagavā):</span><p><a class="sc" id="631"></a><a class="brnum" id="br2"></a><a id="p_18Sn_1311" class="ms"></a> “Pahānaṃ kāmacchandānaṃ,<br> Domanassāna cūbhayaṃ;<br>
Thinassa ca panūdanaṃ,<br>
Kukkuccānaṃ nivāraṇaṃ. 
</p><p><a class="sc" id="632"></a><a class="brnum" id="br3"></a><a id="p_18Sn_1312" class="ms"></a>
Upekkhāsatisaṃsuddhaṃ,<br> dhammatakkapurejavaṃ;<br>
Aññāvimokkhaṃ pabrūmi,<br>
avijjāya pabhedanaṃ”. 
</p><p><a class="sc" id="633"></a><a class="brnum" id="br4"></a><a id="p_18Sn_1313" class="ms"></a>
“Kiṃsu saṃyojano loko,<br> kiṃsu tassa vicāraṇaṃ;<br>
Kissassa vippahānena,<br>
nibbānaṃ iti vuccati”. 
</p><p><a class="sc" id="634"></a><a class="brnum" id="br5"></a><a id="p_18Sn_1314" class="ms"></a>
“Nandisaṃyojano loko,<br> vitakkassa vicāraṇaṃ;<br>
Taṇhāya vippahānena,<br>
nibbānaṃ iti vuccati”. 
</p><p><a class="sc" id="635"></a><a class="brnum" id="br6"></a><a id="p_18Sn_1315" class="ms"></a>
“Kathaṃ satassa carato,<br> viññāṇaṃ uparujjhati;<br>
Bhagavantaṃ puṭṭhumāgamma,<br>
taṃ suṇoma vaco tava”. 
</p><p><a class="sc" id="636"></a><a class="brnum" id="br7"></a><a id="p_18Sn_1316" class="ms"></a>
“Ajjhattañca bahiddhā ca,<br> Vedanaṃ nābhinandato;<br>
Evaṃ satassa carato,<br>
Viññāṇaṃ uparujjhatī”ti. 
</p>
</blockquote>
<p class="endsection">Udayamāṇavapucchā terasamā.</p>
</article></section><a class="previous" href="/snp5.13/pi/">◀ Sutta Nipāta  5.13</a><a class="top" href="#"> ▲ TOP </a><a class="next" href="/snp5.15/pi/">Sutta Nipāta  5.15 ▶</a></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Pārāyanavagga</div>
<div class="hidden">
Udayamāṇavapucchā</div>
</div>
</body>
</html>
