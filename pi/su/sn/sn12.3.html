<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
</html>
</html>
<div id="text" lang="pi">
<div id="toc"></div>
<section class="sutta" id="3"><article><hgroup id="sn12.3"><h2>Saṃyutta Nikāya 12</h2> <h3>1. Buddhavagga</h3><h1>3. Paṭipadāsutta</h1></hgroup><p><a id="p_12S2_22" class="ms"></a><a class="msdiv" id="msdiv_3"></a><a class="sc" id="1"></a>
Sāvatthiyaṃ viharati … pe … “micchāpaṭipadañca vo, bhikkhave, desessāmi sammāpaṭipadañca. Taṃ suṇātha, sādhukaṃ manasi karotha, bhāsissāmī”ti. “Evaṃ, bhante”ti kho te bhikkhū bhagavato paccassosuṃ. Bhagavā etadavoca: </p><p><a id="p_12S2_23" class="ms"></a><a class="sc" id="2"></a>
“Katamā ca, bhikkhave, micchāpaṭipadā? Avijjāpaccayā, bhikkhave, saṅkhārā; saṅkhārapaccayā viññāṇaṃ … pe … evametassa kevalassa dukkhakkhandhassa samudayo hoti. Ayaṃ vuccati, bhikkhave, micchāpaṭipadā.</p><p><a id="p_12S2_24" class="ms"></a><a class="sc" id="3"></a>
Katamā ca, bhikkhave, sammāpaṭipadā? Avijjāya tveva asesavirāganirodhā saṅkhāranirodho; saṅkhāranirodhā viññāṇanirodho … pe … evametassa kevalassa dukkhakkhandhassa nirodho hoti. Ayaṃ vuccati, bhikkhave, sammāpaṭipadā”ti.</p>
<p class="endsection">Tatiyaṃ.</p></article><div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Nidānasaṃyutta</div>
<div class="hidden">
Buddhavagga</div>
<div class="hidden">
Paṭiccasamuppādasutta</div>
</div>
</section><a class="previous" href="/sn12.2/pi/">◀ Saṃyutta Nikāya  12.2</a><a class="top" href="#"> ▲ TOP </a><a class="next" href="/sn12.4/pi/">Saṃyutta Nikāya  12.4 ▶</a></div>
</body>
</html>
