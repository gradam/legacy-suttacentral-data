<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
</html>
</html>
<div id="text" lang="pi">
<div id="toc"></div>
<section class="sutta" id="66"><article><hgroup id="an8.66"><h2>Aṅguttara Nikāya 8</h2> <h3>7. Bhūmicālavagga</h3><h1>66. Vimokkhasutta</h1></hgroup><p><a id="p_17A8_672" class="ms"></a><a class="msdiv" id="msdiv_66"></a><a class="sc" id="1"></a>
“Aṭṭhime, bhikkhave, vimokkhā. Katame aṭṭha? Rūpī rūpāni passati. Ayaṃ paṭhamo vimokkho. <span class="brnum">(1)</span></p><p><a id="p_17A8_673" class="ms"></a><a class="sc" id="2"></a>
Ajjhattaṃ arūpasaññī, bahiddhā rūpāni passati. Ayaṃ dutiyo vimokkho. <span class="brnum">(2)</span></p><p><a id="p_17A8_674" class="ms"></a><a class="sc" id="3"></a>
Subhanteva adhimutto hoti. Ayaṃ tatiyo vimokkho. <span class="brnum">(3)</span></p><p><a id="p_17A8_675" class="ms"></a><a class="sc" id="4"></a>
Sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanaṃ upasampajja viharati. Ayaṃ catuttho vimokkho. <span class="brnum">(4)</span></p><p><a id="p_17A8_676" class="ms"></a><a class="sc" id="5"></a>
Sabbaso ākāsānañcāyatanaṃ samatikkamma ‘anantaṃ viññāṇan’ti viññāṇañcāyatanaṃ upasampajja viharati. Ayaṃ pañcamo vimokkho. <span class="brnum">(5)</span></p><p><a id="p_17A8_677" class="ms"></a><a class="sc" id="6"></a>
Sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanaṃ upasampajja viharati. Ayaṃ chaṭṭho vimokkho. <span class="brnum">(6)</span></p><p><a id="p_17A8_678" class="ms"></a><a class="sc" id="7"></a>
Sabbaso ākiñcaññāyatanaṃ samatikkamma nevasaññānāsaññāyatanaṃ upasampajja viharati. Ayaṃ sattamo vimokkho. <span class="brnum">(7)</span></p><p><a id="p_17A8_679" class="ms"></a><a class="sc" id="8"></a>
Sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati. Ayaṃ aṭṭhamo vimokkho. Ime kho, bhikkhave, aṭṭha vimokkhā”ti. <span class="brnum">(8)</span></p>
<p class="endsection">Chaṭṭhaṃ.</p></article><div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Dutiyapaṇṇāsaka</div>
<div class="hidden">
Bhūmicālavagga</div>
<div class="hidden">
Icchāsutta</div>
</div>
</section><a class="previous" href="/an8.65/pi/">◀ Aṅguttara Nikāya  8.65</a><a class="top" href="#"> ▲ TOP </a><a class="next" href="/an8.67/pi/">Aṅguttara Nikāya  8.67 ▶</a></div>
</body>
</html>
