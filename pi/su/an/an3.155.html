<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
</html>
</html>
<div id="text" lang="pi">
<div id="toc"></div>
<section class="sutta" id="155"><article><hgroup id="an3.155"><h2>Aṅguttara Nikāya 3</h2> <h3>15. Maṅgalavagga</h3><h1>155. Pubbaṇhasutta</h1></hgroup><p><a id="p_15A3_1089" class="ms"></a><a class="msdiv" id="msdiv_156"></a><a class="sc" id="1"></a>
“Ye, bhikkhave, sattā pubbaṇhasamayaṃ kāyena sucaritaṃ caranti, vācāya sucaritaṃ caranti, manasā sucaritaṃ caranti, supubbaṇho, bhikkhave, tesaṃ sattānaṃ.</p><p><a id="p_15A3_1090" class="ms"></a><a class="sc" id="2"></a>
Ye, bhikkhave, sattā majjhanhikasamayaṃ kāyena sucaritaṃ caranti, vācāya sucaritaṃ caranti, manasā sucaritaṃ caranti, sumajjhanhiko, bhikkhave, tesaṃ sattānaṃ.</p><p><a id="p_15A3_1091" class="ms"></a><a class="sc" id="3"></a>
Ye, bhikkhave, sattā sāyanhasamayaṃ kāyena sucaritaṃ caranti, vācāya sucaritaṃ caranti, manasā sucaritaṃ caranti, susāyanho, bhikkhave, tesaṃ sattānanti.</p><blockquote class="gatha"><p><a id="p_15A3_1092" class="ms"></a><a class="sc" id="4"></a>
Sunakkhattaṃ sumaṅgalaṃ,<br> suppabhātaṃ suhuṭṭhitaṃ;<br>
Sukhaṇo sumuhutto ca,<br>
suyiṭṭhaṃ brahmacārisu.
</p><p><a id="p_15A3_1093" class="ms"></a><a class="sc" id="5"></a>
Padakkhiṇaṃ kāyakammaṃ,<br> vācākammaṃ padakkhiṇaṃ;<br>
Padakkhiṇaṃ manokammaṃ,<br>
paṇīdhi te padakkhiṇe;<br>
Padakkhiṇāni katvāna,<br>
labhantatthe padakkhiṇe.
</p><p><a id="p_15A3_1094" class="ms"></a><a class="sc" id="6"></a>
Te atthaladdhā sukhitā,<br> viruḷhā buddhasāsane;<br>
Arogā sukhitā hotha,<br>
saha sabbehi ñātibhī”ti.
</p>
</blockquote>
<p class="endsection">Dasamaṃ.</p>
<p class="endsection">Maṅgalavaggo pañcamo.</p><blockquote class="uddanagatha"><p><a id="p_15A3_1098" class="ms"></a><a class="sc" id="7"></a>
Akusalañca sāvajjaṃ,<br> visamāsucinā saha;<br>
Caturo khatā vandanā,<br>
pubbaṇhena ca te dasāti.
</p>
</blockquote>
<p class="endsection">Tatiyo paṇṇāsako samatto.</p>
</article><div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Tatiyapaṇṇāsaka</div>
<div class="hidden">
Maṅgalavagga</div>
<div class="hidden">
Akusalasutta</div>
</div>
</section><a class="previous" href="/an3.154/pi/">◀ Aṅguttara Nikāya  3.154</a><a class="top" href="#"> ▲ TOP </a><a class="next" href="/an3.156-162/pi/">Aṅguttara Nikāya  3.156–​162 ▶</a></div>
</body>
</html>
