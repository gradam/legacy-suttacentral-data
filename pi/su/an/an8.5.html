<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
</html>
</html>
<div id="text" lang="pi">
<div id="toc"></div>
<section class="sutta" id="5"><article><hgroup id="an8.5"><h2>Aṅguttara Nikāya 8</h2> <h3>1. Mettāvagga</h3><h1>5. Paṭhamalokadhammasutta</h1></hgroup><p><a id="p_17A8_34" class="ms"></a><a class="msdiv" id="msdiv_5"></a><a class="sc" id="1"></a>
“Aṭṭhime, bhikkhave, lokadhammā lokaṃ anuparivattanti, loko ca aṭṭha lokadhamme anuparivattati. Katame aṭṭha? Lābho ca, alābho ca, yaso ca, ayaso ca, nindā ca, pasaṃsā ca, sukhañca, dukkhañca. Ime kho, bhikkhave, aṭṭha lokadhammā lokaṃ anuparivattanti, loko ca ime aṭṭha lokadhamme anuparivattatīti.</p><blockquote class="gatha"><p><a id="p_17A8_35" class="ms"></a><a class="sc" id="2"></a>
Lābho alābho ca yasāyaso ca,<br> Nindā pasaṃsā ca sukhaṃ dukhañca;<br>
Ete aniccā manujesu dhammā,<br>
Asassatā vipariṇāmadhammā.
</p><p><a id="p_17A8_36" class="ms"></a><a class="sc" id="3"></a>
Ete ca ñatvā satimā sumedho,<br> Avekkhati vipariṇāmadhamme;<br>
Iṭṭhassa dhammā na mathenti cittaṃ,<br>
Aniṭṭhato no paṭighātameti.
</p><p><a id="p_17A8_37" class="ms"></a><a class="sc" id="4"></a>
Tassānurodhā atha vā virodhā,<br> Vidhūpitā atthaṅgatā na santi;<br>
Padañca ñatvā virajaṃ asokaṃ,<br>
Sammappajānāti bhavassa pāragū”ti.
</p>
</blockquote>
<p class="endsection">Pañcamaṃ.</p></article><div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Paṭhamapaṇṇāsaka</div>
<div class="hidden">
Mettāvagga</div>
<div class="hidden">
Mettāsutta</div>
</div>
</section><a class="previous" href="/an8.4/pi/">◀ Aṅguttara Nikāya  8.4</a><a class="top" href="#"> ▲ TOP </a><a class="next" href="/an8.6/pi/">Aṅguttara Nikāya  8.6 ▶</a></div>
</body>
</html>
