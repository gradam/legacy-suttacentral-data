<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
</html>
</html>
<div id="text" lang="pi">
<div id="toc"></div>
<section class="sutta" id="95"><article><hgroup id="an6.95"><h2>Aṅguttara Nikāya 6</h2> <h3>9. Sītivagga</h3><h1>95. Catuttha­abhabbaṭṭhā­nasutta</h1></hgroup><p><a id="p_16A6_709" class="ms"></a><a class="msdiv" id="msdiv_95"></a><a class="sc" id="1"></a>
“Chayimāni, bhikkhave, abhabbaṭṭhānāni. Katamāni cha? Abhabbo diṭṭhisampanno puggalo sayaṅkataṃ sukhadukkhaṃ paccāgantuṃ, abhabbo diṭṭhisampanno puggalo paraṅkataṃ sukhadukkhaṃ paccāgantuṃ, abhabbo diṭṭhisampanno puggalo sayaṅkatañca paraṅkatañca sukhadukkhaṃ paccāgantuṃ, abhabbo diṭṭhisampanno puggalo asayaṅkāraṃ adhiccasamuppannaṃ sukhadukkhaṃ paccāgantuṃ, abhabbo diṭṭhisampanno puggalo aparaṅkāraṃ adhiccasamuppannaṃ sukhadukkhaṃ paccāgantuṃ, abhabbo diṭṭhisampanno puggalo asayaṅkārañca aparaṅkārañca adhiccasamuppannaṃ sukhadukkhaṃ paccāgantuṃ. Taṃ kissa hetu? Tathā hissa, bhikkhave, diṭṭhisampannassa puggalassa hetu ca sudiṭṭho hetusamuppannā ca dhammā. Imāni kho, bhikkhave, cha abhabbaṭṭhānānī”ti.</p>
<p class="endsection">Ekādasamaṃ.</p>
<p class="endsection">Sītivaggo navamo.</p><blockquote class="uddanagatha"><p><a id="p_16A6_713" class="ms"></a><a class="sc" id="2"></a>
Sītibhāvaṃ āvaraṇaṃ,<br> voropitā sussūsati;<br>
Appahāya pahīnābhabbo,<br>
taṭṭhānā caturopi cāti.
</p>
</blockquote>
</article><div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Dutiyapaṇṇāsaka</div>
<div class="hidden">
Sītivagga</div>
<div class="hidden">
Sītibhāvasutta</div>
</div>
</section><a class="previous" href="/an6.94/pi/">◀ Aṅguttara Nikāya  6.94</a><a class="top" href="#"> ▲ TOP </a><a class="next" href="/an6.96/pi/">Aṅguttara Nikāya  6.96 ▶</a></div>
</body>
</html>
