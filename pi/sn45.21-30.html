<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
<div id="menu">
<ul><li><a id="menu21" href="#sn45.21">21. Micchattasutta</a></li>
<li><a id="menu22" href="#sn45.22">22. Akusaladhammasutta</a></li>
<li><a id="menu23" href="#sn45.23">23. Paṭhamapaṭipadāsutta</a></li>
<li><a id="menu24" href="#sn45.24">24. Dutiyapaṭipadāsutta</a></li>
<li><a id="menu25" href="#sn45.25">25. Paṭhamaasappurisasutta</a></li>
<li><a id="menu26" href="#sn45.26">26. Dutiyaasappurisasutta</a></li>
<li><a id="menu27" href="#sn45.27">27. Kumbhasutta</a></li>
<li><a id="menu28" href="#sn45.28">28. Samādhisutta</a></li>
<li><a id="menu29" href="#sn45.29">29. Vedanāsutta</a></li>
<li><a id="menu30" href="#sn45.30">30. Uttiyasutta</a></li>
</ul></div>
</div>
<section id="vagga"><section class="sutta" id="21"><article><hgroup id="sn45.21"><h2>Saṃyutta Nikāya 45</h2> <h3>3. Micchattavagga</h3><h1><a href="#menu">21. Micchattasutta</a></h1></hgroup><p><a id="p_14S5_88" class="ms"></a><a class="msdiv" id="msdiv21"></a><a class="sc" id="sn45.21.1"></a> Sāvatthinidānaṃ. “Micchattañca vo, bhikkhave, desessāmi, sammattañca. Taṃ suṇātha. Katamañca, bhikkhave, micchattaṃ? Seyyathidaṃ–  micchādiṭṭhi … pe … micchāsamādhi. Idaṃ vuccati, bhikkhave, micchattaṃ. Katamañca, bhikkhave, sammattaṃ? Seyyathidaṃ–  sammādiṭṭhi … pe … sammāsamādhi. Idaṃ vuccati, bhikkhave, sammattan”ti.</p>
<p class="endsection">Paṭhamaṃ.</p></article></section><section class="sutta" id="22"><article><hgroup id="sn45.22"><h1><a href="#menu">22. Akusaladhammasutta</a></h1></hgroup><p><a id="p_14S5_90" class="ms"></a><a class="msdiv" id="msdiv22"></a><a class="sc" id="sn45.22.1"></a>
Sāvatthinidānaṃ. “Akusale ca kho, bhikkhave, dhamme desessāmi, kusale ca dhamme. Taṃ suṇātha. Katame ca, bhikkhave, akusalā dhammā? Seyyathidaṃ–  micchādiṭṭhi … pe … micchāsamādhi. Ime vuccanti, bhikkhave, akusalā dhammā. Katame ca, bhikkhave, kusalā dhammā? Seyyathidaṃ–  sammādiṭṭhi … pe … sammāsamādhi. Ime vuccanti, bhikkhave, kusalā dhammā”ti.</p>
<p class="endsection">Dutiyaṃ.</p></article></section><section class="sutta" id="23"><article><hgroup id="sn45.23"><h1><a href="#menu">23. Paṭhamapaṭipadāsutta</a></h1></hgroup><p><a id="p_14S5_92" class="ms"></a><a class="msdiv" id="msdiv23"></a><a class="sc" id="sn45.23.1"></a>
Sāvatthinidānaṃ. “Micchāpaṭipadañca vo, bhikkhave, desessāmi, sammāpaṭipadañca. Taṃ suṇātha. Katamā ca, bhikkhave, micchāpaṭipadā? Seyyathidaṃ–  micchādiṭṭhi … pe … micchāsamādhi. Ayaṃ vuccati, bhikkhave, micchāpaṭipadā. Katamā ca, bhikkhave, sammāpaṭipadā? Seyyathidaṃ–  sammādiṭṭhi … pe … sammāsamādhi. Ayaṃ vuccati, bhikkhave, sammāpaṭipadā”ti.</p>
<p class="endsection">Tatiyaṃ.</p></article></section><section class="sutta" id="24"><article><hgroup id="sn45.24"><h1><a href="#menu">24. Dutiyapaṭipadāsutta</a></h1></hgroup><p><a id="p_14S5_94" class="ms"></a><a class="msdiv" id="msdiv24"></a><a class="sc" id="sn45.24.1"></a>
Sāvatthinidānaṃ. “Gihino vāhaṃ, bhikkhave, pabbajitassa vā micchāpaṭipadaṃ na vaṇṇemi. Gihi vā, bhikkhave, pabbajito vā micchāpaṭipanno micchā­paṭi­pattā­dhika­raṇa­hetu nārādhako hoti ñāyaṃ dhammaṃ kusalaṃ.</p><p><a id="p_14S5_95" class="ms"></a><a class="sc" id="sn45.24.2"></a>
Katamā ca, bhikkhave, micchāpaṭipadā? Seyyathidaṃ–  micchādiṭṭhi … pe … micchāsamādhi. Ayaṃ vuccati, bhikkhave, micchāpaṭipadā. Gihino vāhaṃ, bhikkhave, pabbajitassa vā micchāpaṭipadaṃ na vaṇṇemi. Gihi vā, bhikkhave, pabbajito vā micchāpaṭipanno micchā­paṭi­pattā­dhika­raṇa­hetu nārādhako hoti ñāyaṃ dhammaṃ kusalaṃ.</p><p><a id="p_14S5_96" class="ms"></a><a class="sc" id="sn45.24.3"></a>
Gihino vāhaṃ, bhikkhave, pabbajitassa vā sammāpaṭipadaṃ vaṇṇemi. Gihi vā, bhikkhave, pabbajito vā sammāpaṭipanno sammā­paṭi­pattā­dhika­raṇa­hetu ārādhako hoti ñāyaṃ dhammaṃ kusalaṃ. Katamā ca, bhikkhave, sammāpaṭipadā? Seyyathidaṃ–  sammādiṭṭhi … pe … sammāsamādhi. Ayaṃ vuccati, bhikkhave, sammāpaṭipadā. Gihino vāhaṃ, bhikkhave, pabbajitassa vā sammāpaṭipadaṃ vaṇṇemi. Gihi vā, bhikkhave, pabbajito vā sammāpaṭipanno sammā­paṭi­pattā­dhika­raṇa­hetu ārādhako hoti ñāyaṃ dhammaṃ kusalan”ti.</p>
<p class="endsection">Catutthaṃ.</p></article></section><section class="sutta" id="25"><article><hgroup id="sn45.25"><h1><a href="#menu">25. Paṭhamaasappurisasutta</a></h1></hgroup><p><a id="p_14S5_98" class="ms"></a><a class="msdiv" id="msdiv25"></a><a class="sc" id="sn45.25.1"></a>
Sāvatthinidānaṃ. “Asappurisañca vo, bhikkhave, desessāmi, sappurisañca. Taṃ suṇātha. Katamo ca, bhikkhave, asappuriso? Idha, bhikkhave, ekacco micchādiṭṭhiko hoti, micchāsaṅkappo, micchāvāco, micchākammanto, micchāājīvo, micchāvāyāmo, micchāsati, micchāsamādhi–  ayaṃ vuccati, bhikkhave, asappuriso.</p><p><a id="p_14S5_99" class="ms"></a><a class="sc" id="sn45.25.2"></a>
Katamo ca, bhikkhave, sappuriso? Idha, bhikkhave, ekacco sammādiṭṭhiko hoti, sammāsaṅkappo, sammāvāco, sammākammanto, sammāājīvo, sammāvāyāmo, sammāsati, sammāsamādhi–  ayaṃ vuccati, bhikkhave, sappuriso”ti.</p>
<p class="endsection">Pañcamaṃ.</p></article></section><section class="sutta" id="26"><article><hgroup id="sn45.26"><h1><a href="#menu">26. Dutiyaasappurisasutta</a></h1></hgroup><p><a id="p_14S5_101" class="ms"></a><a class="msdiv" id="msdiv26"></a><a class="sc" id="sn45.26.1"></a>
Sāvatthinidānaṃ. “Asappurisañca vo, bhikkhave, desessāmi, asappurisena asappurisatarañca. Sappurisañca vo, bhikkhave, desessāmi sappurisena sappurisatarañca. Taṃ suṇātha. Katamo ca, bhikkhave, asappuriso? Idha, bhikkhave, ekacco micchādiṭṭhiko hoti … pe … micchāsamādhi–  ayaṃ vuccati, bhikkhave, asappuriso.</p><p><a id="p_14S5_102" class="ms"></a><a class="sc" id="sn45.26.2"></a>
Katamo ca, bhikkhave, asappurisena asappurisataro? Idha, bhikkhave, ekacco micchādiṭṭhiko hoti … pe … micchāsamādhi, micchāñāṇī, micchāvimutti–  ayaṃ vuccati, bhikkhave, asappurisena asappurisataro.</p><p><a id="p_14S5_103" class="ms"></a><a class="sc" id="sn45.26.3"></a>
Katamo ca, bhikkhave, sappuriso? Idha, bhikkhave, ekacco sammādiṭṭhiko hoti … pe … sammāsamādhi–  ayaṃ vuccati, bhikkhave, sappuriso.</p><p><a id="p_14S5_104" class="ms"></a><a class="sc" id="sn45.26.4"></a>
Katamo ca, bhikkhave, sappurisena sappurisataro? Idha, bhikkhave, ekacco sammādiṭṭhiko hoti … pe … sammāsamādhi, sammāñāṇī, sammāvimutti–  ayaṃ vuccati, bhikkhave, sappurisena sappurisataro”ti.</p>
<p class="endsection">Chaṭṭhaṃ.</p></article></section><section class="sutta" id="27"><article><hgroup id="sn45.27"><h1><a href="#menu">27. Kumbhasutta</a></h1></hgroup><p><a id="p_14S5_106" class="ms"></a><a class="msdiv" id="msdiv27"></a><a class="sc" id="sn45.27.1"></a>
Sāvatthinidānaṃ. “Seyyathāpi, bhikkhave, kumbho anādhāro suppavattiyo hoti, sādhāro duppavattiyo hoti; evameva kho, bhikkhave, cittaṃ anādhāraṃ suppavattiyaṃ hoti, sādhāraṃ duppavattiyaṃ hoti. Ko ca, bhikkhave, cittassa ādhāro? Ayameva ariyo aṭṭhaṅgiko maggo, seyyathidaṃ–  sammādiṭṭhi … pe … sammāsamādhi. Ayaṃ cittassa ādhāro. Seyyathāpi, bhikkhave, kumbho anādhāro suppavattiyo hoti, sādhāro duppavattiyo hoti; evameva kho, bhikkhave, cittaṃ anādhāraṃ suppavattiyaṃ hoti, sādhāraṃ duppavattiyaṃ hotī”ti.</p>
<p class="endsection">Sattamaṃ.</p></article></section><section class="sutta" id="28"><article><hgroup id="sn45.28"><h1><a href="#menu">28. Samādhisutta</a></h1></hgroup><p><a id="p_14S5_108" class="ms"></a><a class="msdiv" id="msdiv28"></a><a class="sc" id="sn45.28.1"></a>
Sāvatthinidānaṃ. “Ariyaṃ vo, bhikkhave, sammāsamādhiṃ desessāmi saupanisaṃ saparikkhāraṃ. Taṃ suṇātha. Katamo ca, bhikkhave, ariyo sammāsamādhi saupaniso saparikkhāro? Seyyathidaṃ–  sammādiṭṭhi … pe … sammāsati. Yā kho, bhikkhave, imehi sattahaṅgehi cittassa ekaggatā saparikkhāratā–  ayaṃ vuccati, bhikkhave, ariyo sammāsamādhi saupaniso itipi saparikkhāro itipī”ti.</p>
<p class="endsection">Aṭṭhamaṃ.</p></article></section><section class="sutta" id="29"><article><hgroup id="sn45.29"><h1><a href="#menu">29. Vedanāsutta</a></h1></hgroup><p><a id="p_14S5_110" class="ms"></a><a class="msdiv" id="msdiv29"></a><a class="sc" id="sn45.29.1"></a>
Sāvatthinidānaṃ. “Tisso imā, bhikkhave, vedanā. Katamā tisso? Sukhā vedanā, dukkhā vedanā, adukkhamasukhā vedanā–  imā kho, bhikkhave, tisso vedanā. Imāsaṃ kho, bhikkhave, tissannaṃ vedanānaṃ pariññāya ariyo aṭṭhaṅgiko maggo bhāvetabbo. Katamo ariyo aṭṭhaṅgiko maggo? Seyyathidaṃ–  sammādiṭṭhi … pe … sammāsamādhi. Imāsaṃ kho, bhikkhave, tissannaṃ vedanānaṃ pariññāya ariyo aṭṭhaṅgiko maggo bhāvetabbo”ti.</p>
<p class="endsection">Navamaṃ.</p></article></section><section class="sutta" id="30"><article><hgroup id="sn45.30"><h1><a href="#menu">30. Uttiyasutta</a></h1></hgroup><p><a id="p_14S5_112" class="ms"></a><a class="msdiv" id="msdiv30"></a><a class="sc" id="sn45.30.1"></a>
Sāvatthinidānaṃ. Atha kho āyasmā uttiyo yena bhagavā tenupasaṅkami … pe … ekamantaṃ nisinno kho āyasmā uttiyo bhagavantaṃ etadavoca:  “idha mayhaṃ, bhante, rahogatassa paṭisallīnassa evaṃ cetaso parivitakko udapādi:  ‘pañca kāmaguṇā vuttā bhagavatā. Katame nu kho pañca kāmaguṇā vuttā bhagavatā’”ti? “Sādhu sādhu, uttiya. Pañcime kho, uttiya, kāmaguṇā vuttā mayā. Katame pañca? Cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā, sotaviññeyyā saddā … pe … ghānaviññeyyā gandhā … pe … jivhāviññeyyā rasā … pe … kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā–  ime kho, uttiya, pañca kāmaguṇā vuttā mayā. Imesaṃ kho, uttiya, pañcannaṃ kāmaguṇānaṃ pahānāya ariyo aṭṭhaṅgiko maggo bhāvetabbo. Katamo ariyo aṭṭhaṅgiko maggo? Seyyathidaṃ–  sammādiṭṭhi … pe … sammāsamādhi. Imesaṃ kho, uttiya, pañcannaṃ kāmaguṇānaṃ pahānāya ayaṃ ariyo aṭṭhaṅgiko maggo bhāvetabbo”ti.</p>
<p class="endsection">Dasamaṃ.</p>
<p class="endsection">Micchattavaggo tatiyo.</p><blockquote class="uddanagatha"><p><a id="p_14S5_116" class="ms"></a><a class="sc" id="sn45.30.2"></a>
Micchattaṃ akusalaṃ dhammaṃ,<br> Duve paṭipadāpi ca;<br>
Asappurisena dve kumbho,<br>
Samādhi vedanuttiyenāti.
</p>
</blockquote><a href="../../sn45.11-20/pi/" rel="prev" class="previous">◀ Saṃyutta Nikāya 45.11–​20</a><a href="#" class="top">▲ TOP</a>
<a href="../../sn45.31-40/pi/" rel="prefetch" class="next">Saṃyutta Nikāya 45.31–​40 ▶</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Maggasaṃyutta</div>
<div class="hidden">
Micchattavagga</div>
<div class="hidden">
Micchattasutta</div>
</div>
</body></html>