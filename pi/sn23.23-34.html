<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
<div id="menu">
<ul><li><a id="menu23-33" href="#sn23.23">23–​33. Mārādisuttaekādasaka</a></li>
<li><a id="menu34" href="#sn23.34">34. Nirodhadhammasutta</a></li>
</ul></div>
</div>
<section id="vagga"><section class="sutta" id="23-33"><article><hgroup id="sn23.23"><h2>Saṃyutta Nikāya 23</h2> <h3>3. Āyācanavagga</h3><h1><a href="#menu">23–​33. Mārādisuttaekādasaka</a></h1></hgroup><p><a id="p_13S3_875" class="ms"></a><a class="msdiv" id="msdiv182"></a><a href="#sc23-33.1" id="sc23-33.1" class="sc"></a> Sāvatthinidānaṃ. Ekamantaṃ nisinno kho āyasmā rādho bhagavantaṃ etadavoca:  “sādhu me, bhante, bhagavā saṃkhittena dhammaṃ desetu, yamahaṃ bhagavato dhammaṃ sutvā eko vūpakaṭṭho appamatto ātāpī pahitatto vihareyyan”ti.</p><p><a id="p_13S3_876" class="ms"></a><a href="#sc23-33.2" id="sc23-33.2" class="sc"></a>
“Yo kho, rādha, māro; tatra te chando pahātabbo, rāgo pahātabbo, chandarāgo pahātabbo. Ko ca, rādha, māro? Rūpaṃ kho, rādha, māro; tatra te chando pahātabbo, rāgo pahātabbo, chandarāgo pahātabbo. Vedanā māro; tatra te chando pahātabbo … pe … saññā māro; tatra te chando pahātabbo … pe … saṅkhārā māro; tatra te chando pahātabbo … pe … viññāṇaṃ māro; tatra te chando pahātabbo … pe … yo kho, rādha, māro; tatra te chando pahātabbo, rāgo pahātabbo, chandarāgo pahātabbo”ti. <a class="gatn" id="1"></a></p><p><a id="p_13S3_877" class="ms"></a><a class="msdiv" id="msdiv183"></a><a href="#sc23-33.3" id="sc23-33.3" class="sc"></a>
“Yo kho, rādha, māradhammo; tatra te chando pahātabbo, rāgo pahātabbo, chandarāgo pahātabbo … pe …. <span class="brnum">(2)</span></p><p><a id="p_13S3_878" class="ms"></a><a class="msdiv" id="msdiv184"></a><a href="#sc23-33.4" id="sc23-33.4" class="sc"></a>
“Yaṃ kho, rādha, aniccaṃ … pe …. <span class="brnum">(3)</span></p><p><a id="p_13S3_879" class="ms"></a><a class="msdiv" id="msdiv185"></a><a href="#sc23-33.5" id="sc23-33.5" class="sc"></a>
“Yo kho, rādha, aniccadhammo … pe …. <span class="brnum">(4)</span></p><p><a id="p_13S3_880" class="ms"></a><a class="msdiv" id="msdiv186"></a><a href="#sc23-33.6" id="sc23-33.6" class="sc"></a>
“Yaṃ kho, rādha, dukkhaṃ … pe …. <span class="brnum">(5)</span></p><p><a id="p_13S3_881" class="ms"></a><a class="msdiv" id="msdiv187"></a><a href="#sc23-33.7" id="sc23-33.7" class="sc"></a>
“Yo kho, rādha, dukkhadhammo … pe …. <span class="brnum">(6)</span></p><p><a id="p_13S3_882" class="ms"></a><a class="msdiv" id="msdiv188"></a><a href="#sc23-33.8" id="sc23-33.8" class="sc"></a>
“Yo kho, rādha, anattā … pe …. <span class="brnum">(7)</span></p><p><a id="p_13S3_883" class="ms"></a><a class="msdiv" id="msdiv189"></a><a href="#sc23-33.9" id="sc23-33.9" class="sc"></a>
“Yo kho, rādha, anattadhammo … pe …. <span class="brnum">(8)</span></p><p><a id="p_13S3_884" class="ms"></a><a class="msdiv" id="msdiv190"></a><a href="#sc23-33.10" id="sc23-33.10" class="sc"></a>
“Yo kho, rādha, khayadhammo … pe …. <span class="brnum">(9)</span></p><p><a id="p_13S3_885" class="ms"></a><a class="msdiv" id="msdiv191"></a><a href="#sc23-33.11" id="sc23-33.11" class="sc"></a>
“Yo kho, rādha, vayadhammo … pe …. <span class="brnum">(10)</span></p><p><a id="p_13S3_886" class="ms"></a><a class="msdiv" id="msdiv192"></a><a href="#sc23-33.12" id="sc23-33.12" class="sc"></a>
“Yo kho, rādha, samudayadhammo; tatra te chando pahātabbo, rāgo pahātabbo, chandarāgo pahātabbo … pe …. <span class="brnum">(11)</span></p></article></section><section class="sutta" id="34"><article><hgroup id="sn23.34"><h1><a href="#menu">34. Nirodhadhammasutta</a></h1></hgroup><p><a id="p_13S3_887" class="ms"></a><a class="msdiv" id="msdiv193"></a><a class="sc" id="sn23.34.1"></a>
Sāvatthinidānaṃ. Āyasmā rādho bhagavantaṃ etadavoca:  “sādhu me, bhante, bhagavā saṃkhittena dhammaṃ desetu, yamahaṃ bhagavato dhammaṃ sutvā eko vūpakaṭṭho appamatto ātāpī pahitatto vihareyyan”ti.</p><p><a id="p_13S3_888" class="ms"></a><a class="sc" id="sn23.34.2"></a>
“Yo kho, rādha, nirodhadhammo; tatra te chando pahātabbo, rāgo pahātabbo, chandarāgo pahātabbo. Ko ca, rādha, nirodhadhammo? Rūpaṃ kho, rādha, nirodhadhammo; tatra te chando pahātabbo … pe … vedanā nirodhadhammo; tatra te chando pahātabbo … pe … saññā nirodhadhammo; tatra te chando pahātabbo … pe … saṅkhārā nirodhadhammo; tatra te chando pahātabbo … pe … viññāṇaṃ nirodhadhammo; tatra te chando pahātabbo … pe … yo kho, rādha, nirodhadhammo; tatra te chando pahātabbo, rāgo pahātabbo, chandarāgo pahātabbo”ti.</p>
<p class="endsection">Āyācanavaggo tatiyo.</p><blockquote class="uddanagatha"><p><a id="p_13S3_891" class="ms"></a><a class="sc" id="sn23.34.3"></a>
Māro ca māradhammo ca,<br> Aniccena apare duve;<br>
Dukkhena ca duve vuttā,<br>
Anattena tatheva ca;<br>
Khayavayasamudayaṃ,<br>
Nirodhadhammena dvādasāti.
</p>
</blockquote><a href="../../sn23.11-22/pi/" rel="prev" class="previous">◀ Saṃyutta Nikāya 23.11–​22</a><a href="#" class="top">▲ TOP</a>
<a href="../../sn23.35-46/pi/" rel="prefetch" class="next">Saṃyutta Nikāya 23.35–​46 ▶</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Rādhasaṃyutta</div>
<div class="hidden">
Āyācanavagga</div>
<div class="hidden">
Mārādisuttaekādasaka</div>
</div>
</body></html>