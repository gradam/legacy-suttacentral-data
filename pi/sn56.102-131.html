<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
<div id="menu">
<ul><li><a id="menu102" href="#sn56.102">102. Manussacutinirayasutta</a></li>
<li><a id="menu103" href="#sn56.103">103. Manussa­cuti­tiracchā­nasutta</a></li>
<li><a id="menu104" href="#sn56.104">104. Manussa­cuti­petti­visa­yasutta</a></li>
<li><a id="menu105-107" href="#sn56.105">105–​107. Manussa­cuti­deva­nira­yādi­sutta</a></li>
<li><a id="menu108-110" href="#sn56.108">108–​110. Devacutinirayādisutta</a></li>
<li><a id="menu111-113" href="#sn56.111">111–​113. Devamanussanirayādisutta</a></li>
<li><a id="menu114-116" href="#sn56.114">114–​116. Niraya­manussa­nira­yādi­sutta</a></li>
<li><a id="menu117-119" href="#sn56.117">117–​119. Nirayadevanirayādisutta</a></li>
<li><a id="menu120-122" href="#sn56.120">120–​122. Tiracchā­nama­nussa­nira­yādi­sutta</a></li>
<li><a id="menu123-125" href="#sn56.123">123–​125. Tiracchā­nade­vani­rayā­disutta</a></li>
<li><a id="menu126-128" href="#sn56.126">126–​128. Petti­manussa­nira­yādi­sutta</a></li>
<li><a id="menu129-130" href="#sn56.129">129–​130. Pettidevanirayādisutta</a></li>
<li><a id="menu131" href="#sn56.131">131. Petti­deva­petti­visa­yasutta</a></li>
</ul></div>
</div>
<section id="vagga"><section class="sutta" id="102"><article><hgroup id="sn56.102"><h2>Saṃyutta Nikāya 56</h2> <h3>11. Pañcagatipeyyālavagga</h3><h1><a href="#menu">102. Manussacutinirayasutta</a></h1></hgroup><p><a id="p_14S5_2521" class="ms"></a><a class="msdiv" id="msdiv1172"></a><a class="sc" id="sn56.102.1"></a> Atha kho bhagavā parittaṃ nakhasikhāyaṃ paṃsuṃ āropetvā bhikkhū āmantesi:  “taṃ kiṃ maññatha, bhikkhave, katamaṃ nu kho bahutaraṃ–  yo vāyaṃ mayā paritto nakhasikhāyaṃ paṃsu āropito, ayaṃ vā mahāpathavī”ti? “Etadeva, bhante, bahutaraṃ, yadidaṃ–  mahāpathavī; appamattakāyaṃ bhagavatā paritto nakhasikhāyaṃ paṃsu āropito. Saṅkhampi na upeti, upanidhampi na upeti, kalabhāgampi na upeti mahāpathaviṃ upanidhāya bhagavatā paritto nakhasikhāyaṃ paṃsu āropito”ti. “Evameva kho, bhikkhave, appakā te sattā ye manussā cutā manussesu paccājāyanti; atha kho eteva bahutarā sattā ye manussā cutā niraye paccājāyanti … pe ….</p>
<p class="endsection">Paṭhamaṃ.</p></article></section><section class="sutta" id="103"><article><hgroup id="sn56.103"><h1><a href="#menu">103. Manussa­cuti­tiracchā­nasutta</a></h1></hgroup><p><a id="p_14S5_2523" class="ms"></a><a class="msdiv" id="msdiv1173"></a><a class="sc" id="sn56.103.1"></a>
…  “Evameva kho, bhikkhave, appakā te sattā ye manussā cutā manussesu paccājāyanti; atha kho eteva bahutarā sattā ye manussā cutā tiracchānayoniyā paccājāyanti … pe ….</p>
<p class="endsection">Dutiyaṃ.</p></article></section><section class="sutta" id="104"><article><hgroup id="sn56.104"><h1><a href="#menu">104. Manussa­cuti­petti­visa­yasutta</a></h1></hgroup><p><a id="p_14S5_2525" class="ms"></a><a class="msdiv" id="msdiv1174"></a><a class="sc" id="sn56.104.1"></a>
…  “Evameva kho, bhikkhave, appakā te sattā ye manussā cutā manussesu paccājāyanti; atha kho eteva bahutarā sattā ye manussā cutā pettivisaye paccājāyanti … pe ….</p>
<p class="endsection">Tatiyaṃ.</p></article></section><section class="sutta" id="105-107"><article><hgroup id="sn56.105"><h1><a href="#menu">105–​107. Manussa­cuti­deva­nira­yādi­sutta</a></h1></hgroup><p><a id="p_14S5_2527" class="ms"></a><a class="msdiv" id="msdiv1175–1177."></a><a href="#sc105-107.1" id="sc105-107.1" class="sc"></a>
…  “Evameva kho, bhikkhave, appakā te sattā ye manussā cutā devesu paccājāyanti; atha kho eteva bahutarā sattā ye manussā cutā niraye paccājāyanti … pe … tiracchānayoniyā paccājāyanti … pe … pettivisaye paccājāyanti … pe ….</p>
<p class="endsection">Chaṭṭhaṃ.</p></article></section><section class="sutta" id="108-110"><article><hgroup id="sn56.108"><h1><a href="#menu">108–​110. Devacutinirayādisutta</a></h1></hgroup><p><a id="p_14S5_2529" class="ms"></a><a class="msdiv" id="msdiv1178–1180."></a><a href="#sc108-110.1" id="sc108-110.1" class="sc"></a>
…  “Evameva kho, bhikkhave, appakā te sattā ye devā cutā devesu paccājāyanti; atha kho eteva bahutarā sattā ye devā cutā niraye paccājāyanti … pe … tiracchānayoniyā paccājāyanti … pe … pettivisaye paccājāyanti … pe ….</p>
<p class="endsection">Navamaṃ.</p></article></section><section class="sutta" id="111-113"><article><hgroup id="sn56.111"><h1><a href="#menu">111–​113. Devamanussanirayādisutta</a></h1></hgroup><p><a id="p_14S5_2531" class="ms"></a><a class="msdiv" id="msdiv1181–1183."></a><a href="#sc111-113.1" id="sc111-113.1" class="sc"></a>
…  “Evameva kho, bhikkhave, appakā te sattā ye devā cutā manussesu paccājāyanti; atha kho eteva bahutarā sattā ye devā cutā niraye paccājāyanti … pe … tiracchānayoniyā paccājāyanti … pe … pettivisaye paccājāyanti … pe ….</p>
<p class="endsection">Dvādasamaṃ.</p></article></section><section class="sutta" id="114-116"><article><hgroup id="sn56.114"><h1><a href="#menu">114–​116. Niraya­manussa­nira­yādi­sutta</a></h1></hgroup><p><a id="p_14S5_2533" class="ms"></a><a class="msdiv" id="msdiv1184–1186."></a><a href="#sc114-116.1" id="sc114-116.1" class="sc"></a>
…  “Evameva kho, bhikkhave, appakā te sattā ye nirayā cutā manussesu paccājāyanti; atha kho eteva bahutarā sattā ye nirayā cutā niraye paccājāyanti … pe … tiracchānayoniyā paccājāyanti … pe … pettivisaye paccājāyanti … pe ….</p>
<p class="endsection">Pannarasamaṃ.</p></article></section><section class="sutta" id="117-119"><article><hgroup id="sn56.117"><h1><a href="#menu">117–​119. Nirayadevanirayādisutta</a></h1></hgroup><p><a id="p_14S5_2535" class="ms"></a><a class="msdiv" id="msdiv1187–1189."></a><a href="#sc117-119.1" id="sc117-119.1" class="sc"></a>
…  “Evameva kho, bhikkhave, appakā te sattā ye nirayā cutā devesu paccājāyanti; atha kho eteva bahutarā sattā ye nirayā cutā niraye paccājāyanti … pe … tiracchānayoniyā paccājāyanti … pe … pettivisaye paccājāyanti … pe ….</p>
<p class="endsection">Aṭṭhārasamaṃ.</p></article></section><section class="sutta" id="120-122"><article><hgroup id="sn56.120"><h1><a href="#menu">120–​122. Tiracchā­nama­nussa­nira­yādi­sutta</a></h1></hgroup><p><a id="p_14S5_2537" class="ms"></a><a class="msdiv" id="msdiv1190–1192."></a><a href="#sc120-122.1" id="sc120-122.1" class="sc"></a>
…  “Evameva kho, bhikkhave, appakā te sattā ye tiracchānayoniyā cutā manussesu paccājāyanti; atha kho eteva bahutarā sattā ye tiracchānayoniyā cutā niraye paccājāyanti … pe … tiracchānayoniyā paccājāyanti … pe … pettivisaye paccājāyanti … pe ….</p>
<p class="endsection">Ekavīsatimaṃ.</p></article></section><section class="sutta" id="123-125"><article><hgroup id="sn56.123"><h1><a href="#menu">123–​125. Tiracchā­nade­vani­rayā­disutta</a></h1></hgroup><p><a id="p_14S5_2539" class="ms"></a><a class="msdiv" id="msdiv1193–1195."></a><a href="#sc123-125.1" id="sc123-125.1" class="sc"></a>
…  “Evameva kho, bhikkhave, appakā te sattā ye tiracchānayoniyā cutā devesu paccājāyanti; atha kho eteva bahutarā sattā ye tiracchānayoniyā cutā niraye paccājāyanti … pe … tiracchānayoniyā paccājāyanti … pe … pettivisaye paccājāyanti … pe ….</p>
<p class="endsection">Catuvīsatimaṃ.</p></article></section><section class="sutta" id="126-128"><article><hgroup id="sn56.126"><h1><a href="#menu">126–​128. Petti­manussa­nira­yādi­sutta</a></h1></hgroup><p><a id="p_14S5_2541" class="ms"></a><a class="msdiv" id="msdiv1196–1198."></a><a href="#sc126-128.1" id="sc126-128.1" class="sc"></a>
…  “Evameva kho, bhikkhave, appakā te sattā ye pettivisayā cutā manussesu paccājāyanti; atha kho eteva bahutarā sattā ye pettivisayā cutā niraye paccājāyanti … pe … tiracchānayoniyā paccājāyanti … pe … pettivisaye paccājāyanti … pe ….</p>
<p class="endsection">Sattavīsatimaṃ.</p></article></section><section class="sutta" id="129-130"><article><hgroup id="sn56.129"><h1><a href="#menu">129–​130. Pettidevanirayādisutta</a></h1></hgroup><p><a id="p_14S5_2543" class="ms"></a><a class="msdiv" id="msdiv1199–1200."></a><a href="#sc129-130.1" id="sc129-130.1" class="sc"></a>
…  “Evameva kho, bhikkhave, appakā te sattā ye pettivisayā cutā devesu paccājāyanti; atha kho eteva bahutarā sattā ye pettivisayā cutā niraye paccājāyanti … pe … evameva kho, bhikkhave, appakā te sattā ye pettivisayā cutā devesu paccājāyanti; atha kho eteva bahutarā sattā ye pettivisayā cutā tiracchānayoniyā paccājāyanti … pe ….</p>
<p class="endsection">Ekūnatiṃsatimaṃ.</p></article></section><section class="sutta" id="131"><article><hgroup id="sn56.131"><h1><a href="#menu">131. Petti­deva­petti­visa­yasutta</a></h1></hgroup><p><a id="p_14S5_2545" class="ms"></a><a class="msdiv" id="msdiv1201"></a><a class="sc" id="sn56.131.1"></a>
…  “Evameva kho, bhikkhave, appakā te sattā ye pettivisayā cutā devesu paccājāyanti; atha kho eteva bahutarā sattā ye pettivisayā cutā pettivisaye paccājāyanti. Taṃ kissa hetu? Adiṭṭhattā, bhikkhave, catunnaṃ ariyasaccānaṃ. Katamesaṃ catunnaṃ? Dukkhassa ariyasaccassa, dukkhasamudayassa ariyasaccassa, dukkhanirodhassa ariyasaccassa, dukkhanirodhagāminiyā paṭipadāya ariyasaccassa.</p><p><a id="p_14S5_2546" class="ms"></a><a class="sc" id="sn56.131.2"></a>
Tasmātiha, bhikkhave, ‘idaṃ dukkhan’ti yogo karaṇīyo, ‘ayaṃ dukkhasamudayo’ti yogo karaṇīyo, ‘ayaṃ dukkhanirodho’ti yogo karaṇīyo, ‘ayaṃ dukkhanirodhagāminī paṭipadā’ti yogo karaṇīyo”ti.</p><p><a id="p_14S5_2547" class="ms"></a><a class="sc" id="sn56.131.3"></a>
Idamavoca bhagavā. Attamanā te bhikkhū bhagavato bhāsitaṃ abhinandunti.</p>
<p class="endsection">Tiṃsatimaṃ.</p>
<p class="endsection">Pañcagatipeyyālavaggo ekādasamo.</p><blockquote class="uddanagatha"><p><a id="p_14S5_2551" class="ms"></a><a class="sc" id="sn56.131.4"></a>
Manussato cutā chāpi,<br> devā cutā nirayato;<br>
Tiracchānapettivisayā,<br>
tiṃsamatto gativaggoti.
</p>
</blockquote>
<p class="endsutta">Saccasaṃyuttaṃ dvādasamaṃ.</p>
<p class="endsutta">Mahāvaggo pañcamo.</p><blockquote class="uddanagatha"><p><a id="p_14S5_2555" class="ms"></a><a class="sc" id="sn56.131.5"></a>
Maggabojjhaṅgaṃ satiyā,<br> indriyaṃ sammappadhānaṃ;<br>
Baliddhipādānuruddhā,<br>
jhānānāpānasaṃyutaṃ;<br>
Sotāpatti saccañcāti,<br>
mahāvaggoti vuccatīti.
</p>
</blockquote>
<p class="endbook">Mahāvaggasaṃyuttapāḷi niṭṭhitā.</p>
<p class="endbook">Saṃyuttanikāyo samatto.</p><a href="../../sn56.91-101/pi/" rel="prev" class="previous">◀ Saṃyutta Nikāya 56.91–​101</a>
<a href="#" class="top">▲ TOP</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Saccasaṃyutta</div>
<div class="hidden">
Pañcagatipeyyālavagga</div>
<div class="hidden">
Manussacutinirayasutta</div>
</div>
</body></html>