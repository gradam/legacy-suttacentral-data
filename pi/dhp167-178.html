<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title>dhp167–​178:Pali</title></head><body>
<div id="text" lang="pi">
<div id="toc">
<div id="menu">
<ul><li><a href="#dhp167">167. Daharabhikkhuvatthu</a></li>
<li><a href="#dhp168">168. Suddhodanavatthu</a></li>
<li><a href="#dhp169">169. Pañca­sata­vipassa­kabhikkhu­vatthu</a></li>
<li><a href="#dhp170">170. Abhayarājakumāravatthu</a></li>
<li><a href="#dhp171">171. Sammajjanattheravatthu</a></li>
<li><a href="#dhp172">172. Aṅgulimālattheravatthu</a></li>
<li><a href="#dhp173">173. Pesakāradhītāvatthu</a></li>
<li><a href="#dhp174">174. Tiṃsabhikkhuvatthu</a></li>
<li><a href="#dhp175">175. Ciñcamāṇavikāvatthu</a></li>
<li><a href="#dhp176">176. Asadisadānavatthu</a></li>
<li><a href="#dhp177">177. Anātha­piṇḍi­kaputta­kāla­vatthu</a></li>
</ul></div>
</div><section id="vagga"><section class="sutta" id="dhp167"><article><hgroup><h2>Dhammapada 167–​178.</h2>
<h3>Lokavagga</h3><h1>167. Daharabhikkhuvatthu</h1></hgroup><blockquote class="gatha"><p><a id="p_18Dh_180" class="ms"></a><a class="msdiv" id="msdiv_167"></a><a class="sc" id="1"></a> Hīnaṃ dhammaṃ na seveyya,<br> pamādena na saṃvase;<br>
Micchādiṭṭhiṃ na seveyya,<br>
na siyā lokavaḍḍhano.
</p>
</blockquote></article></section><section class="sutta" id="dhp168"><article><hgroup><h1>168. Suddhodanavatthu</h1></hgroup><blockquote class="gatha"><p><a id="p_18Dh_181" class="ms"></a><a class="msdiv" id="msdiv_168"></a><a class="sc" id="1"></a>
Uttiṭṭhe nappamajjeyya,<br> dhammaṃ sucaritaṃ care;<br>
Dhammacārī sukhaṃ seti,<br>
asmiṃ loke paramhi ca.
</p><p><a id="p_18Dh_182" class="ms"></a><a class="msdiv" id="msdiv_169"></a><a class="sc" id="2"></a>
Dhammaṃ care sucaritaṃ,<br> na naṃ duccaritaṃ care;<br>
Dhammacārī sukhaṃ seti,<br>
asmiṃ loke paramhi ca.
</p>
</blockquote></article></section><section class="sutta" id="dhp169"><article><hgroup><h1>169. Pañca­sata­vipassa­kabhikkhu­vatthu</h1></hgroup><blockquote class="gatha"><p><a id="p_18Dh_183" class="ms"></a><a class="msdiv" id="msdiv_170"></a><a class="sc" id="1"></a>
Yathā pubbuḷakaṃ passe,<br> yathā passe marīcikaṃ;<br>
Evaṃ lokaṃ avekkhantaṃ,<br>
maccurājā na passati.
</p>
</blockquote></article></section><section class="sutta" id="dhp170"><article><hgroup><h1>170. Abhayarājakumāravatthu</h1></hgroup><blockquote class="gatha"><p><a id="p_18Dh_184" class="ms"></a><a class="msdiv" id="msdiv_171"></a><a class="sc" id="1"></a>
Etha passathimaṃ lokaṃ,<br> cittaṃ rājarathūpamaṃ;<br>
Yattha bālā visīdanti,<br>
natthi saṅgo vijānataṃ.
</p>
</blockquote></article></section><section class="sutta" id="dhp171"><article><hgroup><h1>171. Sammajjanattheravatthu</h1></hgroup><blockquote class="gatha"><p><a id="p_18Dh_185" class="ms"></a><a class="msdiv" id="msdiv_172"></a><a class="sc" id="1"></a>
Yo ca pubbe pamajjitvā,<br> pacchā so nappamajjati;<br>
Somaṃ lokaṃ pabhāseti,<br>
abbhā muttova candimā.
</p>
</blockquote></article></section><section class="sutta" id="dhp172"><article><hgroup><h1>172. Aṅgulimālattheravatthu</h1></hgroup><blockquote class="gatha"><p><a id="p_18Dh_186" class="ms"></a><a class="msdiv" id="msdiv_173"></a><a class="sc" id="1"></a>
Yassa pāpaṃ kataṃ kammaṃ,<br> kusalena pidhīyati;<br>
Somaṃ lokaṃ pabhāseti,<br>
abbhā muttova candimā.
</p>
</blockquote></article></section><section class="sutta" id="dhp173"><article><hgroup><h1>173. Pesakāradhītāvatthu</h1></hgroup><blockquote class="gatha"><p><a id="p_18Dh_187" class="ms"></a><a class="msdiv" id="msdiv_174"></a><a class="sc" id="1"></a>
Andhabhūto ayaṃ loko,<br> tanukettha vipassati;<br>
Sakuṇo jālamuttova,<br>
appo saggāya gacchati.
</p>
</blockquote></article></section><section class="sutta" id="dhp174"><article><hgroup><h1>174. Tiṃsabhikkhuvatthu</h1></hgroup><blockquote class="gatha"><p><a id="p_18Dh_188" class="ms"></a><a class="msdiv" id="msdiv_175"></a><a class="sc" id="1"></a>
Haṃsādiccapathe yanti,<br> ākāse yanti iddhiyā;<br>
Nīyanti dhīrā lokamhā,<br>
jetvā māraṃ savāhiniṃ.
</p>
</blockquote></article></section><section class="sutta" id="dhp175"><article><hgroup><h1>175. Ciñcamāṇavikāvatthu</h1></hgroup><blockquote class="gatha"><p><a id="p_18Dh_189" class="ms"></a><a class="msdiv" id="msdiv_176"></a><a class="sc" id="1"></a>
Ekaṃ dhammaṃ atītassa,<br> musāvādissa jantuno;<br>
Vitiṇṇaparalokassa,<br>
natthi pāpaṃ akāriyaṃ.
</p>
</blockquote></article></section><section class="sutta" id="dhp176"><article><hgroup><h1>176. Asadisadānavatthu</h1></hgroup><blockquote class="gatha"><p><a id="p_18Dh_190" class="ms"></a><a class="msdiv" id="msdiv_177"></a><a class="sc" id="1"></a>
Na ve kadariyā devalokaṃ vajanti,<br> Bālā have nappasaṃsanti dānaṃ;<br>
Dhīro ca dānaṃ anumodamāno,<br>
Teneva so hoti sukhī parattha.
</p>
</blockquote></article></section><section class="sutta" id="dhp177"><article><hgroup><h1>177. Anātha­piṇḍi­kaputta­kāla­vatthu</h1></hgroup><blockquote class="gatha"><p><a id="p_18Dh_191" class="ms"></a><a class="msdiv" id="msdiv_178"></a><a class="sc" id="1"></a>
Pathabyā ekarajjena,<br> saggassa gamanena vā;<br>
Sabbalokādhipaccena,<br>
sotāpattiphalaṃ varaṃ.
</p>
</blockquote>
<p class="endsection">Lokavaggo terasamo.</p>
</article></section></section><a class="previous" href="/dhp157-166/pi/">◀ Dhammapada  157–​166</a><a class="top" href="#"> ▲ TOP </a><a class="next" href="/dhp179-196/pi/">Dhammapada  179–​196 ▶</a></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Lokavagga</div>
<div class="hidden">
Daharabhikkhuvatthu</div>
</div>
</body></html>