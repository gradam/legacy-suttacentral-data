<html><head><meta charset="utf-8"><title></title></head><body>
<div id="text" lang="pi">
<div id="toc"></div>
<section class="sutta" id="156"><article><hgroup id="an4.156"><h2>Aṅguttara Nikāya 4</h2> <h3>16. Indriyavagga</h3><h1>156. Kappasutta</h1></hgroup><p><a id="p_15A4_917" class="ms"></a><a class="msdiv" id="msdiv_156"></a><a class="sc" id="1"></a>
“Cattārimāni, bhikkhave, kappassa asaṅkhyeyyāni. Katamāni cattāri? Yadā, bhikkhave, kappo saṃvaṭṭati, taṃ na sukaraṃ saṅkhātuṃ–  ettakāni vassānīti vā, ettakāni vassasatānīti vā, ettakāni vassasahassānīti vā, ettakāni vassasatasahassānīti vā.</p><p><a id="p_15A4_918" class="ms"></a><a class="sc" id="2"></a>
Yadā, bhikkhave, kappo saṃvaṭṭo tiṭṭhati, taṃ na sukaraṃ saṅkhātuṃ–  ettakāni vassānīti vā, ettakāni vassasatānīti vā, ettakāni vassasahassānīti vā, ettakāni vassasatasahassānīti vā.</p><p><a id="p_15A4_919" class="ms"></a><a class="sc" id="3"></a>
Yadā, bhikkhave, kappo vivaṭṭati, taṃ na sukaraṃ saṅkhātuṃ–  ettakāni vassānīti vā, ettakāni vassasatānīti vā, ettakāni vassasahassānīti vā, ettakāni vassasatasahassānīti vā.</p><p><a id="p_15A4_920" class="ms"></a><a class="sc" id="4"></a>
Yadā, bhikkhave, kappo vivaṭṭo tiṭṭhati, taṃ na sukaraṃ saṅkhātuṃ–  ettakāni vassānīti vā, ettakāni vassasatānīti vā, ettakāni vassasahassānīti vā, ettakāni vassasatasahassānīti vā. Imāni kho, bhikkhave, cattāri kappassa asaṅkhyeyyānī”ti.</p>
<p class="endsection">Chaṭṭhaṃ.</p></article><div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Catutthapaṇṇāsaka</div>
<div class="hidden">
Indriyavagga</div>
<div class="hidden">
Indriyasutta</div>
</div>
</section><a class="previous" href="/an4.155/pi/">◀ Aṅguttara Nikāya  4.155</a><a class="top" href="#"> ▲ TOP </a><a class="next" href="/an4.157/pi/">Aṅguttara Nikāya  4.157 ▶</a></div>
</body></html>