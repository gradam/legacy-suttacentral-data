<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title>snp2.11:Pali</title></head><body>
<div id="text" lang="pi">
<div id="toc">
</div><section class="sutta" id="snp2.11"><article><hgroup><h2>Sutta Nipāta 2.11</h2>
<h1>Rāhulasutta</h1></hgroup><blockquote class="gatha"><p><a class="sc" id="357"></a><a id="p_18Sn_391" class="ms"></a> “Kacci abhiṇhasaṃvāsā,<br> nāvajānāsi paṇḍitaṃ;<br>
Ukkādhāro manussānaṃ,<br>
kacci apacito tayā”. 
</p><p><a class="sc" id="358"></a><a class="brnum" id="br2"></a><a id="p_18Sn_392" class="ms"></a>
“Nāhaṃ abhiṇhasaṃvāsā,<br> avajānāmi paṇḍitaṃ;<br>
Ukkādhāro manussānaṃ,<br>
niccaṃ apacito mayā”. 
</p><p><a class="sc" id="359"></a><a class="brnum" id="br3"></a><a id="p_18Sn_393" class="ms"></a>
“Pañca kāmaguṇe hitvā,<br> piyarūpe manorame;<br>
Saddhāya gharā nikkhamma,<br>
dukkhassantakaro bhava. 
</p><p><a class="sc" id="360"></a><a class="brnum" id="br4"></a><a id="p_18Sn_394" class="ms"></a>
Mitte bhajassu kalyāṇe,<br> pantañca sayanāsanaṃ;<br>
Vivittaṃ appanigghosaṃ,<br>
mattaññū hohi bhojane. 
</p><p><a class="sc" id="361"></a><a class="brnum" id="br5"></a><a id="p_18Sn_395" class="ms"></a>
Cīvare piṇḍapāte ca,<br> paccaye sayanāsane;<br>
Etesu taṇhaṃ mākāsi,<br>
mā lokaṃ punarāgami. 
</p><p><a class="sc" id="362"></a><a class="brnum" id="br6"></a><a id="p_18Sn_396" class="ms"></a>
Saṃvuto pātimokkhasmiṃ,<br> indriyesu ca pañcasu;<br>
Sati kāyagatā tyatthu,<br>
nibbidābahulo bhava. 
</p><p><a class="sc" id="363"></a><a class="brnum" id="br7"></a><a id="p_18Sn_397" class="ms"></a>
Nimittaṃ parivajjehi,<br> subhaṃ rāgūpasañhitaṃ;<br>
Asubhāya cittaṃ bhāvehi,<br>
ekaggaṃ susamāhitaṃ. 
</p><p><a class="sc" id="364"></a><a class="brnum" id="br8"></a><a id="p_18Sn_398" class="ms"></a>
Animittañca bhāvehi,<br> Mānānusayamujjaha;<br>
Tato mānābhisamayā,<br>
Upasanto carissatī”ti. 
</p>
</blockquote><p><a id="p_18Sn_399" class="ms"></a>
Itthaṃ sudaṃ bhagavā āyasmantaṃ rāhulaṃ imāhi gāthāhi abhiṇhaṃ ovadatīti.</p>
<p class="endsection">Rāhulasuttaṃ ekādasamaṃ.</p>
</article></section><a class="previous" href="/snp2.10/pi/">◀ Sutta Nipāta  2.10</a><a class="top" href="#"> ▲ TOP </a><a class="next" href="/snp2.12/pi/">Sutta Nipāta  2.12 ▶</a></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Cūḷavagga</div>
<div class="hidden">
Rāhulasutta</div>
</div>
</body></html>