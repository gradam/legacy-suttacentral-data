<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title>snp5.2:Pali</title></head><body>
<div id="text" lang="pi">
<div id="toc">
</div><section class="sutta" id="snp5.2"><article><hgroup><h2>Sutta Nipāta 5.2</h2>
<h1>Ajitamāṇavapucchā</h1></hgroup><blockquote class="gatha"> <span class="speaker">(iccāyasmā ajito):</span><p><a class="sc" id="sc86"></a><a id="p_18Sn_1221" class="ms"></a> “Kenassu nivuto loko,<br> Kenassu nappakāsati;<br>
Kissābhilepanaṃ brūsi,<br>
Kiṃsu tassa mahabbhayaṃ”. 
</p>
<span class="speaker">(ajitāti bhagavā):</span><p><a class="sc" id="sc87"></a><a class="brnum" id="br2"></a><a id="p_18Sn_1222" class="ms"></a> “Avijjāya nivuto loko,<br> Vevicchā pamādā nappakāsati;<br>
Jappābhilepanaṃ brūmi,<br>
Dukkhamassa mahabbhayaṃ”. 
</p>
<span class="speaker">(iccāyasmā ajito):</span><p><a class="sc" id="sc88"></a><a class="brnum" id="br3"></a><a id="p_18Sn_1223" class="ms"></a> “Savanti sabbadhi sotā,<br> Sotānaṃ kiṃ nivāraṇaṃ;<br>
Sotānaṃ saṃvaraṃ brūhi,<br>
Kena sotā pidhiyyare”. 
</p>
<span class="speaker">(ajitāti bhagavā):</span><p><a class="sc" id="sc89"></a><a class="brnum" id="br4"></a><a id="p_18Sn_1224" class="ms"></a> “Yāni sotāni lokasmiṃ,<br> Sati tesaṃ nivāraṇaṃ;<br>
Sotānaṃ saṃvaraṃ brūmi,<br>
Paññāyete pidhiyyare”. 
</p>
<span class="speaker">(iccāyasmā ajito):</span><p><a class="sc" id="sc90"></a><a class="brnum" id="br5"></a><a id="p_18Sn_1225" class="ms"></a> “Paññā ceva sati yañca,<br> Nāmarūpañca mārisa;<br>
Etaṃ me puṭṭho pabrūhi,<br>
Katthetaṃ uparujjhati”. 
</p><p><a class="sc" id="sc91"></a><a class="brnum" id="br6"></a><a id="p_18Sn_1226" class="ms"></a>
“Yametaṃ pañhaṃ apucchi,<br> ajita taṃ vadāmi te;<br>
Yattha nāmañca rūpañca,<br>
asesaṃ uparujjhati;<br>
Viññāṇassa nirodhena,<br>
etthetaṃ uparujjhati”. 
</p><p><a class="sc" id="sc92"></a><a class="brnum" id="br7"></a><a id="p_18Sn_1227" class="ms"></a>
“Ye ca saṅkhātadhammāse,<br> ye ca sekhā puthū idha;<br>
Tesaṃ me nipako iriyaṃ,<br>
puṭṭho pabrūhi mārisa”. 
</p><p><a class="sc" id="sc93"></a><a class="brnum" id="br8"></a><a id="p_18Sn_1228" class="ms"></a>
“Kāmesu nābhigijjheyya,<br> Manasānāvilo siyā;<br>
Kusalo sabbadhammānaṃ,<br>
Sato bhikkhu paribbaje”ti. 
</p>
</blockquote>
<p class="endsection">Ajitamāṇavapucchā paṭhamā.</p>
</article></section><a class="previous" href="/snp5.1/pi/">◀ Sutta Nipāta  5.1</a><a class="top" href="#"> ▲ TOP </a><a class="next" href="/snp5.3/pi/">Sutta Nipāta  5.3 ▶</a></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Pārāyanavagga</div>
<div class="hidden">
Ajitamāṇavapucchā</div>
</div>
</body></html>