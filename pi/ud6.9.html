<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title>ud6.9:Pali</title></head><body>
<div id="text" lang="pi">
<div id="toc">
</div><section class="sutta" id="ud6.9"><article><hgroup><h2>Udāna 6.9</h2>
<h1>Upātidhāvantisutta</h1></hgroup><p><a id="p_18Ud_587" class="ms"></a><a class="msdiv" id="msdiv59"></a><a class="sc" id="ud6.9.1"></a> <span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena bhagavā rattandhakāratimisāyaṃ abbhokāse nisinno hoti telappadīpesu jhāyamānesu.</p><p><a id="p_18Ud_588" class="ms"></a><a class="sc" id="ud6.9.2"></a>
Tena kho pana samayena sambahulā adhipātakā tesu telappadīpesu āpātaparipātaṃ anayaṃ āpajjanti, byasanaṃ āpajjanti, anayabyasanaṃ āpajjanti. Addasā kho bhagavā te sambahule adhipātake tesu telappadīpesu āpātaparipātaṃ anayaṃ āpajjante, byasanaṃ āpajjante, anayabyasanaṃ āpajjante.</p><p><a id="p_18Ud_589" class="ms"></a><a class="sc" id="ud6.9.3"></a>
Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi: </p><blockquote class="gatha"><p><a class="brnum" id="br71"></a><a id="p_18Ud_590" class="ms"></a><a class="sc" id="ud6.9.4"></a>
“Upātidhāvanti na sāramenti,<br> Navaṃ navaṃ bandhanaṃ brūhayanti;<br>
Patanti pajjotamivādhipātakā,<br>
Diṭṭhe sute itiheke niviṭṭhā”ti. 
</p>
</blockquote>
<p class="endsection">Navamaṃ.</p>
</article></section><a class="previous" href="/ud6.8/pi/">◀ Udāna  6.8</a><a class="top" href="#"> ▲ TOP </a><a class="next" href="/ud6.10/pi/">Udāna  6.10 ▶</a></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Jaccandhavagga</div>
<div class="hidden">
Upātidhāvantisutta</div>
</div>
</body></html>