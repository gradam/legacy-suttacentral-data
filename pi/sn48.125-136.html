<html><head><meta charset="utf-8"><title></title></head><body>
<div id="text" lang="pi">
<div id="toc"></div>
<section class="sutta" id="125-136"><article><hgroup id="sn48.125"><h2>Saṃyutta Nikāya 48</h2> <h3>13. Punagaṅgāpeyyālavagga</h3><h1>125–​136. Punapācīnādisutta</h1></hgroup><p><a id="p_14S5_1273" class="ms"></a><a class="msdiv" id="msdiv597–608."></a><a class="sc" id="1"></a> “Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā; evameva kho, bhikkhave, bhikkhu pañcindriyāni bhāvento pañcindriyāni bahulīkaronto nibbānaninno hoti nibbānapoṇo nibbānapabbhāro. Kathañca, bhikkhave, bhikkhu pañcindriyāni bhāvento pañcindriyāni bahulīkaronto nibbānaninno hoti nibbānapoṇo nibbānapabbhāro? Idha, bhikkhave, bhikkhu saddhindriyaṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ … pe … paññindriyaṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ. Evaṃ kho, bhikkhave, bhikkhu pañcindriyāni bhāvento pañcindriyāni bahulīkaronto nibbānaninno hoti nibbānapoṇo nibbānapabbhāro”ti.</p>
<p class="endsection">Dvādasamaṃ.</p>
<p class="endsection">Gaṅgāpeyyālavaggo terasamo.</p><blockquote class="uddanagatha"><p><a id="p_14S5_1277" class="ms"></a><a class="sc" id="2"></a>
Cha pācīnato ninnā,<br> cha ninnā ca samuddato;<br>
Dvete cha dvādasa honti,<br>
vaggo tena pavuccatīti.
</p>
</blockquote></article><div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Indriyasaṃyutta</div>
<div class="hidden">
Punagaṅgāpeyyālavagga</div>
<div class="hidden">
Punapācīnādisutta</div>
</div>
</section><a class="previous" href="/sn48.115-124/pi/">◀ Saṃyutta Nikāya  48.115–​124</a><a class="top" href="#"> ▲ TOP </a><a class="next" href="/sn48.137/pi/">Saṃyutta Nikāya  48.137 ▶</a></div>
</body></html>