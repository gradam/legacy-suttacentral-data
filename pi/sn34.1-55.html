<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
<div id="menu">
<ul><li><a id="menu1" href="#sn34.1">1. Samādhi­mūla­kasa­māpatti­sutta</a></li>
<li><a id="menu2" href="#sn34.2">2. Samādhimūlakaṭhitisutta</a></li>
<li><a id="menu3" href="#sn34.3">3. Samādhi­mūla­kavuṭṭhā­nasutta</a></li>
<li><a id="menu4" href="#sn34.4">4. Samādhi­mūla­kakalli­tasutta</a></li>
<li><a id="menu5" href="#sn34.5">5. Samādhi­mūla­ka­āramma­ṇasutta</a></li>
<li><a id="menu6" href="#sn34.6">6. Samādhimūlakagocarasutta</a></li>
<li><a id="menu7" href="#sn34.7">7. Samādhi­mūla­ka­abhi­nīhā­rasutta</a></li>
<li><a id="menu8" href="#sn34.8">8. Samādhi­mūla­kasakkacca­kārī­sutta</a></li>
<li><a id="menu9" href="#sn34.9">9. Samādhi­mūla­kasā­tacca­kārī­sutta</a></li>
<li><a id="menu10" href="#sn34.10">10. Samādhi­mūla­kasappā­yakā­rīsutta</a></li>
<li><a id="menu11" href="#sn34.11">11. Samāpatti­mūla­kaṭhi­tisutta</a></li>
<li><a id="menu12" href="#sn34.12">12. Samāpatti­mūla­kavuṭṭhā­nasutta</a></li>
<li><a id="menu13" href="#sn34.13">13. Samāpatti­mūla­kakalli­tasutta</a></li>
<li><a id="menu14" href="#sn34.14">14. Samāpatti­mūla­ka­āramma­ṇasutta</a></li>
<li><a id="menu15" href="#sn34.15">15. Samāpatti­mūla­kago­cara­sutta</a></li>
<li><a id="menu16" href="#sn34.16">16. Samāpatti­mūla­ka­abhi­nīhā­rasutta</a></li>
<li><a id="menu17" href="#sn34.17">17. Samāpatti­mūla­kasakkacca­sutta</a></li>
<li><a id="menu18" href="#sn34.18">18. Samāpatti­mūla­kasā­tacca­sutta</a></li>
<li><a id="menu19" href="#sn34.19">19. Samāpatti­mūla­kasappā­yakā­rīsutta</a></li>
<li><a id="menu20-27" href="#sn34.20">20–​27. Ṭhiti­mūla­kavuṭṭhā­nasuttā­di­aṭṭhaka</a></li>
<li><a id="menu28-34" href="#sn34.28">28–​34. Vuṭṭhā­namū­laka­kalli­tasuttā­disattaka</a></li>
<li><a id="menu35-40" href="#sn34.35">35–​40. Kalli­tamū­laka­āramma­ṇasuttā­dichakka</a></li>
<li><a id="menu41-45" href="#sn34.41">41–​45. Āramma­ṇamū­laka­goca­rasuttā­dipañcaka</a></li>
<li><a id="menu46-49" href="#sn34.46">46–​49. Gocara­mūla­ka­abhi­nīhā­rasuttā­dica­tukka</a></li>
<li><a id="menu50-52" href="#sn34.50">50–​52. Abhinī­hāra­mūla­kasakkacca­suttā­ditika</a></li>
<li><a id="menu53-54" href="#sn34.53">53–​54. Sakkacca­mūla­kasā­tacca­kārī­sutta­dukādi</a></li>
<li><a id="menu55" href="#sn34.55">55. Sātacca­mūla­kasappā­yakā­rīsutta</a></li>
</ul></div>
</div>
<section id="vagga"><section class="sutta" id="1"><article><hgroup id="sn34.1"><h2>Saṃyutta Nikāya 34</h2> <h3>1. Jhānavagga</h3><h1><a href="#menu">1. Samādhi­mūla­kasa­māpatti­sutta</a></h1></hgroup><p><a id="p_13S3_1280" class="ms"></a><a class="msdiv" id="msdiv662"></a><a class="sc" id="sn34.1.1"></a> Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samādhikusalo hoti, na samādhismiṃ samāpattikusalo. Idha pana, bhikkhave, ekacco jhāyī samādhismiṃ samāpattikusalo hoti, na samādhismiṃ samādhikusalo. Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ samāpattikusalo. Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ samāpattikusalo ca. Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ samāpattikusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. Seyyathāpi, bhikkhave, gavā khīraṃ, khīramhā dadhi, dadhimhā navanītaṃ, navanītamhā sappi, sappimhā sappimaṇḍo tatra aggamakkhāyati; evameva kho, bhikkhave, yvāyaṃ jhāyī samādhismiṃ samādhikusalo ca hoti samādhismiṃ samāpattikusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro cā”ti.</p>
<p class="endsection">Paṭhamaṃ.</p></article></section><section class="sutta" id="2"><article><hgroup id="sn34.2"><h1><a href="#menu">2. Samādhimūlakaṭhitisutta</a></h1></hgroup><p><a id="p_13S3_1282" class="ms"></a><a class="msdiv" id="msdiv663"></a><a class="sc" id="sn34.2.1"></a>
Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samādhikusalo hoti, na samādhismiṃ ṭhitikusalo. Idha pana, bhikkhave, ekacco jhāyī samādhismiṃ ṭhitikusalo hoti, na samādhismiṃ samādhikusalo. Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ ṭhitikusalo. Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ ṭhitikusalo ca. Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ ṭhitikusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. Seyyathāpi, bhikkhave, gavā khīraṃ, khīramhā dadhi, dadhimhā navanītaṃ, navanītamhā sappi, sappimhā sappimaṇḍo tatra aggamakkhāyati; evameva kho, bhikkhave, yvāyaṃ jhāyī samādhismiṃ samādhikusalo ca hoti samādhismiṃ ṭhitikusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro cā”ti.</p>
<p class="endsection">Dutiyaṃ.</p></article></section><section class="sutta" id="3"><article><hgroup id="sn34.3"><h1><a href="#menu">3. Samādhi­mūla­kavuṭṭhā­nasutta</a></h1></hgroup><p><a id="p_13S3_1284" class="ms"></a><a class="msdiv" id="msdiv664"></a><a class="sc" id="sn34.3.1"></a>
Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samādhikusalo hoti, na samādhismiṃ vuṭṭhānakusalo. Idha pana, bhikkhave, ekacco jhāyī samādhismiṃ vuṭṭhānakusalo hoti, na samādhismiṃ samādhikusalo. Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ vuṭṭhānakusalo. Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ vuṭṭhānakusalo ca. Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ vuṭṭhānakusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. Seyyathāpi, bhikkhave, gavā khīraṃ … pe … pavaro cā”ti.</p>
<p class="endsection">Tatiyaṃ.</p></article></section><section class="sutta" id="4"><article><hgroup id="sn34.4"><h1><a href="#menu">4. Samādhi­mūla­kakalli­tasutta</a></h1></hgroup><p><a id="p_13S3_1286" class="ms"></a><a class="msdiv" id="msdiv665"></a><a class="sc" id="sn34.4.1"></a>
Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samādhikusalo hoti, na samādhismiṃ kallitakusalo. Idha pana, bhikkhave, ekacco jhāyī samādhismiṃ kallitakusalo hoti, na samādhismiṃ samādhikusalo. Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ kallitakusalo. Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ kallitakusalo ca. Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ kallitakusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. Seyyathāpi, bhikkhave, gavā khīraṃ … pe … pavaro cā”ti.</p>
<p class="endsection">Catutthaṃ.</p></article></section><section class="sutta" id="5"><article><hgroup id="sn34.5"><h1><a href="#menu">5. Samādhi­mūla­ka­āramma­ṇasutta</a></h1></hgroup><p><a id="p_13S3_1288" class="ms"></a><a class="msdiv" id="msdiv666"></a><a class="sc" id="sn34.5.1"></a>
Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samādhikusalo hoti, na samādhismiṃ ārammaṇakusalo. Idha pana, bhikkhave, ekacco jhāyī samādhismiṃ ārammaṇakusalo hoti, na samādhismiṃ samādhikusalo. Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ ārammaṇakusalo. Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ ārammaṇakusalo ca. Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ ārammaṇakusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. Seyyathāpi, bhikkhave, gavā khīraṃ … pe … pavaro cā”ti.</p>
<p class="endsection">Pañcamaṃ.</p></article></section><section class="sutta" id="6"><article><hgroup id="sn34.6"><h1><a href="#menu">6. Samādhimūlakagocarasutta</a></h1></hgroup><p><a id="p_13S3_1290" class="ms"></a><a class="msdiv" id="msdiv667"></a><a class="sc" id="sn34.6.1"></a>
Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samādhikusalo hoti, na samādhismiṃ gocarakusalo. Idha pana, bhikkhave, ekacco jhāyī samādhismiṃ gocarakusalo hoti, na samādhismiṃ samādhikusalo. Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ gocarakusalo. Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ gocarakusalo ca. Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ gocarakusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. Seyyathāpi, bhikkhave, gavā khīraṃ … pe … pavaro cā”ti.</p>
<p class="endsection">Chaṭṭhaṃ.</p></article></section><section class="sutta" id="7"><article><hgroup id="sn34.7"><h1><a href="#menu">7. Samādhi­mūla­ka­abhi­nīhā­rasutta</a></h1></hgroup><p><a id="p_13S3_1292" class="ms"></a><a class="msdiv" id="msdiv668"></a><a class="sc" id="sn34.7.1"></a>
Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samādhikusalo hoti, na samādhismiṃ abhinīhārakusalo. Idha pana, bhikkhave, ekacco jhāyī samādhismiṃ abhinīhārakusalo hoti, na samādhismiṃ samādhikusalo. Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ abhinīhārakusalo. Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ abhinīhārakusalo ca. Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ abhinīhārakusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. Seyyathāpi, bhikkhave, gavā khīraṃ … pe … pavaro cā”ti.</p>
<p class="endsection">Sattamaṃ.</p></article></section><section class="sutta" id="8"><article><hgroup id="sn34.8"><h1><a href="#menu">8. Samādhi­mūla­kasakkacca­kārī­sutta</a></h1></hgroup><p><a id="p_13S3_1294" class="ms"></a><a class="msdiv" id="msdiv669"></a><a class="sc" id="sn34.8.1"></a>
Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samādhikusalo hoti, na samādhismiṃ sakkaccakārī. Idha pana, bhikkhave, ekacco jhāyī samādhismiṃ sakkaccakārī hoti, na samādhismiṃ samādhikusalo. Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ sakkaccakārī. Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ sakkaccakārī ca. Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ sakkaccakārī ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. Seyyathāpi, bhikkhave, gavā khīraṃ … pe … pavaro cā”ti.</p>
<p class="endsection">Aṭṭhamaṃ.</p></article></section><section class="sutta" id="9"><article><hgroup id="sn34.9"><h1><a href="#menu">9. Samādhi­mūla­kasā­tacca­kārī­sutta</a></h1></hgroup><p><a id="p_13S3_1296" class="ms"></a><a class="msdiv" id="msdiv670"></a><a class="sc" id="sn34.9.1"></a>
Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samādhikusalo hoti, na samādhismiṃ sātaccakārī. Idha pana, bhikkhave, ekacco jhāyī samādhismiṃ sātaccakārī hoti, na samādhismiṃ samādhikusalo. Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ sātaccakārī. Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ sātaccakārī ca. Tatra, bhikkhave, yvāyaṃ jhāyī samādhismiṃ samādhikusalo ca hoti, samādhismiṃ sātaccakārī ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. Seyyathāpi, bhikkhave, gavā khīraṃ … pe … pavaro cā”ti.</p>
<p class="endsection">Navamaṃ.</p></article></section><section class="sutta" id="10"><article><hgroup id="sn34.10"><h1><a href="#menu">10. Samādhi­mūla­kasappā­yakā­rīsutta</a></h1></hgroup><p><a id="p_13S3_1298" class="ms"></a><a class="msdiv" id="msdiv671"></a><a class="sc" id="sn34.10.1"></a>
Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samādhikusalo hoti, na samādhismiṃ sappāyakārī. Idha pana, bhikkhave, ekacco jhāyī samādhismiṃ sappāyakārī hoti, na samādhismiṃ samādhikusalo. Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ sappāyakārī. Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ sappāyakārī ca. Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ sappāyakārī ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. Seyyathāpi, bhikkhave, gavā khīraṃ … pe … pavaro cā”ti.</p>
<p class="endsection">Dasamaṃ.</p>
<p class="endsection">(Samādhimūlakaṃ.)</p></article></section><section class="sutta" id="11"><article><hgroup id="sn34.11"><h1><a href="#menu">11. Samāpatti­mūla­kaṭhi­tisutta</a></h1></hgroup><p><a id="p_13S3_1301" class="ms"></a><a class="msdiv" id="msdiv672"></a><a class="sc" id="sn34.11.1"></a>
Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samāpattikusalo hoti, na samādhismiṃ ṭhitikusalo. Idha pana, bhikkhave, ekacco jhāyī samādhismiṃ ṭhitikusalo hoti, na samādhismiṃ samāpattikusalo. Idha pana, bhikkhave, ekacco jhāyī neva samādhismiṃ samāpattikusalo hoti, na ca samādhismiṃ ṭhitikusalo. Idha pana, bhikkhave, ekacco jhāyī samādhismiṃ samāpattikusalo ca hoti, samādhismiṃ ṭhitikusalo ca. Tatra, bhikkhave, yvāyaṃ jhāyī samādhismiṃ samāpattikusalo ca hoti, samādhismiṃ ṭhitikusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. Seyyathāpi, bhikkhave, gavā khīraṃ … pe … pavaro cā”ti.</p>
<p class="endsection">Ekādasamaṃ.</p></article></section><section class="sutta" id="12"><article><hgroup id="sn34.12"><h1><a href="#menu">12. Samāpatti­mūla­kavuṭṭhā­nasutta</a></h1></hgroup><p><a id="p_13S3_1303" class="ms"></a><a class="msdiv" id="msdiv673"></a><a class="sc" id="sn34.12.1"></a>
Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samāpattikusalo hoti, na samādhismiṃ vuṭṭhānakusalo. Idha pana, bhikkhave, ekacco jhāyī samādhismiṃ vuṭṭhānakusalo hoti, na samādhismiṃ samāpattikusalo. Idha pana, bhikkhave, ekacco jhāyī neva samādhismiṃ samāpattikusalo hoti, na ca samādhismiṃ vuṭṭhānakusalo. Idha pana, bhikkhave, ekacco jhāyī samādhismiṃ samāpattikusalo ca hoti, samādhismiṃ vuṭṭhānakusalo ca. Tatra, bhikkhave, yvāyaṃ jhāyī … pe … pavaro cā”ti.</p>
<p class="endsection">Dvādasamaṃ.</p></article></section><section class="sutta" id="13"><article><hgroup id="sn34.13"><h1><a href="#menu">13. Samāpatti­mūla­kakalli­tasutta</a></h1></hgroup><p><a id="p_13S3_1305" class="ms"></a><a class="msdiv" id="msdiv674"></a><a class="sc" id="sn34.13.1"></a>
Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samāpattikusalo hoti, na samādhismiṃ kallitakusalo. Idha pana, bhikkhave, ekacco jhāyī samādhismiṃ kallitakusalo hoti, na samādhismiṃ samāpattikusalo. Idha pana, bhikkhave, ekacco jhāyī neva samādhismiṃ samāpattikusalo hoti, na ca samādhismiṃ kallitakusalo. Idha pana, bhikkhave, ekacco jhāyī samādhismiṃ samāpattikusalo ca hoti, samādhismiṃ kallitakusalo ca. Tatra … pe … pavaro cā”ti.</p>
<p class="endsection">Terasamaṃ.</p></article></section><section class="sutta" id="14"><article><hgroup id="sn34.14"><h1><a href="#menu">14. Samāpatti­mūla­ka­āramma­ṇasutta</a></h1></hgroup><p><a id="p_13S3_1307" class="ms"></a><a class="msdiv" id="msdiv675"></a><a class="sc" id="sn34.14.1"></a>
Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samāpattikusalo hoti, na samādhismiṃ ārammaṇakusalo. Idha pana, bhikkhave, ekacco jhāyī samādhismiṃ ārammaṇakusalo hoti, na samādhismiṃ samāpattikusalo. Idha pana, bhikkhave, ekacco jhāyī neva samādhismiṃ samāpattikusalo hoti, na ca samādhismiṃ ārammaṇakusalo. Idha pana, bhikkhave, ekacco jhāyī samādhismiṃ samāpattikusalo ca hoti, samādhismiṃ ārammaṇakusalo ca. Tatra … pe … pavaro cā”ti.</p>
<p class="endsection">Cuddasamaṃ.</p></article></section><section class="sutta" id="15"><article><hgroup id="sn34.15"><h1><a href="#menu">15. Samāpatti­mūla­kago­cara­sutta</a></h1></hgroup><p><a id="p_13S3_1309" class="ms"></a><a class="msdiv" id="msdiv676"></a><a class="sc" id="sn34.15.1"></a>
Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samāpattikusalo hoti, na samādhismiṃ gocarakusalo. Idha pana, bhikkhave, ekacco jhāyī samādhismiṃ gocarakusalo hoti, na samādhismiṃ samāpattikusalo. Idha pana, bhikkhave, ekacco jhāyī neva samādhismiṃ samāpattikusalo hoti, na ca samādhismiṃ gocarakusalo. Idha pana, bhikkhave, ekacco jhāyī samādhismiṃ samāpattikusalo ca hoti, samādhismiṃ gocarakusalo ca. Tatra … pe … pavaro cā”ti.</p>
<p class="endsection">Pannarasamaṃ.</p></article></section><section class="sutta" id="16"><article><hgroup id="sn34.16"><h1><a href="#menu">16. Samāpatti­mūla­ka­abhi­nīhā­rasutta</a></h1></hgroup><p><a id="p_13S3_1311" class="ms"></a><a class="msdiv" id="msdiv677"></a><a class="sc" id="sn34.16.1"></a>
Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samāpattikusalo hoti, na samādhismiṃ abhinīhārakusalo. Idha pana, bhikkhave, ekacco jhāyī samādhismiṃ abhinīhārakusalo hoti, na samādhismiṃ samāpattikusalo. Idha pana, bhikkhave, ekacco jhāyī neva samādhismiṃ samāpattikusalo hoti, na ca samādhismiṃ abhinīhārakusalo. Idha pana, bhikkhave, ekacco jhāyī samādhismiṃ samāpattikusalo ca hoti, samādhismiṃ abhinīhārakusalo ca. Tatra … pe … pavaro cā”ti.</p>
<p class="endsection">Soḷasamaṃ.</p></article></section><section class="sutta" id="17"><article><hgroup id="sn34.17"><h1><a href="#menu">17. Samāpatti­mūla­kasakkacca­sutta</a></h1></hgroup><p><a id="p_13S3_1313" class="ms"></a><a class="msdiv" id="msdiv678"></a><a class="sc" id="sn34.17.1"></a>
Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samāpattikusalo hoti, na samādhismiṃ sakkaccakārī. Idha pana, bhikkhave, ekacco jhāyī samādhismiṃ sakkaccakārī hoti, na samādhismiṃ samāpattikusalo. Idha pana, bhikkhave, ekacco jhāyī neva samādhismiṃ samāpattikusalo hoti, na ca samādhismiṃ sakkaccakārī. Idha pana, bhikkhave, ekacco jhāyī samādhismiṃ samāpattikusalo ca hoti, samādhismiṃ sakkaccakārī ca. Tatra … pe … pavaro cā”ti.</p>
<p class="endsection">Sattarasamaṃ.</p></article></section><section class="sutta" id="18"><article><hgroup id="sn34.18"><h1><a href="#menu">18. Samāpatti­mūla­kasā­tacca­sutta</a></h1></hgroup><p><a id="p_13S3_1315" class="ms"></a><a class="msdiv" id="msdiv679"></a><a class="sc" id="sn34.18.1"></a>
Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samāpattikusalo hoti, na samādhismiṃ sātaccakārī. Idha pana, bhikkhave, ekacco jhāyī samādhismiṃ sātaccakārī hoti, na samādhismiṃ samāpattikusalo. Idha pana, bhikkhave, ekacco jhāyī neva samādhismiṃ samāpattikusalo hoti, na ca samādhismiṃ sātaccakārī. Idha pana, bhikkhave, ekacco jhāyī samādhismiṃ samāpattikusalo ca hoti, samādhismiṃ sātaccakārī ca. Tatra … pe … pavaro cā”ti.</p>
<p class="endsection">Aṭṭhārasamaṃ.</p></article></section><section class="sutta" id="19"><article><hgroup id="sn34.19"><h1><a href="#menu">19. Samāpatti­mūla­kasappā­yakā­rīsutta</a></h1></hgroup><p><a id="p_13S3_1317" class="ms"></a><a class="msdiv" id="msdiv680"></a><a class="sc" id="sn34.19.1"></a>
Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samāpattikusalo hoti, na samādhismiṃ sappāyakārī. Idha pana, bhikkhave, ekacco jhāyī samādhismiṃ sappāyakārī hoti, na samādhismiṃ samāpattikusalo. Idha pana, bhikkhave, ekacco jhāyī neva samādhismiṃ samāpattikusalo hoti, na ca samādhismiṃ sappāyakārī. Idha pana, bhikkhave, ekacco jhāyī samādhismiṃ samāpattikusalo ca hoti, samādhismiṃ sappāyakārī ca. Tatra, bhikkhave, yvāyaṃ jhāyī samādhismiṃ samāpattikusalo ca hoti samādhismiṃ sappāyakārī ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. Seyyathāpi, bhikkhave, gavā khīraṃ, khīramhā dadhi, dadhimhā navanītaṃ, navanītamhā sappi, sappimhā sappimaṇḍo tatra aggamakkhāyati; evameva kho, bhikkhave, yvāyaṃ jhāyī samādhismiṃ samāpattikusalo ca hoti samādhismiṃ sappāyakārī ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro cā”ti.</p>
<p class="endsection">Ekūnavīsatimaṃ.</p>
<p class="endsection">(Samāpattimūlakaṃ.)</p></article></section><section class="sutta" id="20-27"><article><hgroup id="sn34.20"><h1><a href="#menu">20–​27. Ṭhiti­mūla­kavuṭṭhā­nasuttā­di­aṭṭhaka</a></h1></hgroup><p><a id="p_13S3_1320" class="ms"></a><a class="msdiv" id="msdiv681–688."></a><a href="#sc20-27.1" id="sc20-27.1" class="sc"></a>
Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ ṭhitikusalo hoti, na samādhismiṃ vuṭṭhānakusalo. Idha pana, bhikkhave, ekacco jhāyī samādhismiṃ vuṭṭhānakusalo hoti, na samādhismiṃ ṭhitikusalo. Idha pana, bhikkhave, ekacco jhāyī neva samādhismiṃ ṭhitikusalo hoti, na ca samādhismiṃ vuṭṭhānakusalo. Idha pana, bhikkhave, ekacco jhāyī samādhismiṃ ṭhitikusalo ca hoti, samādhismiṃ vuṭṭhānakusalo ca. Tatra, bhikkhave, yvāyaṃ jhāyī … pe … uttamo ca pavaro cā”ti.</p>
<p class="endsection">Vīsatimaṃ.</p>
<p class="endsection">(Purimamūlakāni viya yāva sattavīsatimā ṭhiti­mūla­kasappā­yakā­rīsuttā aṭṭha suttāni pūretabbāni. Ṭhitimūlakaṃ.)</p></article></section><section class="sutta" id="28-34"><article><hgroup id="sn34.28"><h1><a href="#menu">28–​34. Vuṭṭhā­namū­laka­kalli­tasuttā­disattaka</a></h1></hgroup><p><a id="p_13S3_1323" class="ms"></a><a class="msdiv" id="msdiv689–695."></a><a href="#sc28-34.1" id="sc28-34.1" class="sc"></a>
Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ vuṭṭhānakusalo hoti, na samādhismiṃ kallitakusalo … samādhismiṃ kallitakusalo hoti, na samādhismiṃ vuṭṭhānakusalo … neva samādhismiṃ vuṭṭhānakusalo hoti, na ca samādhismiṃ kallitakusalo … samādhismiṃ vuṭṭhānakusalo ca hoti samādhismiṃ kallitakusalo ca. Tatra, bhikkhave, yvāyaṃ jhāyī … pe … uttamo ca pavaro cā”ti.</p>
<p class="endsection">Aṭṭhavīsatimaṃ.</p>
<p class="endsection">(Purimamūlakāni viya yāva catuttiṃsatimā vuṭṭhā­namū­laka­sappā­yakā­rīsuttā satta suttāni pūretabbāni. Vuṭṭhānamūlakaṃ.)</p></article></section><section class="sutta" id="35-40"><article><hgroup id="sn34.35"><h1><a href="#menu">35–​40. Kalli­tamū­laka­āramma­ṇasuttā­dichakka</a></h1></hgroup><p><a id="p_13S3_1326" class="ms"></a><a class="msdiv" id="msdiv696–701."></a><a href="#sc35-40.1" id="sc35-40.1" class="sc"></a>
Sāvatthinidānaṃ … “samādhismiṃ kallitakusalo hoti, na samādhismiṃ ārammaṇakusalo … samādhismiṃ ārammaṇakusalo hoti, na samādhismiṃ kallitakusalo … neva samādhismiṃ kallitakusalo hoti, na ca samādhismiṃ ārammaṇakusalo … samādhismiṃ kallitakusalo ca hoti, samādhismiṃ ārammaṇakusalo ca. Tatra, bhikkhave, yvāyaṃ jhāyī … pe … uttamo ca pavaro cā”ti.</p>
<p class="endsection">Pañcatiṃsatimaṃ.</p>
<p class="endsection">(Purimamūlakāni viya yāva cattālīsamā kalli­tamū­laka­sappā­yakā­rīsuttā cha suttāni pūretabbāni. Kallitamūlakaṃ.)</p></article></section><section class="sutta" id="41-45"><article><hgroup id="sn34.41"><h1><a href="#menu">41–​45. Āramma­ṇamū­laka­goca­rasuttā­dipañcaka</a></h1></hgroup><p><a id="p_13S3_1329" class="ms"></a><a class="msdiv" id="msdiv702–706."></a><a href="#sc41-45.1" id="sc41-45.1" class="sc"></a>
Sāvatthinidānaṃ … “samādhismiṃ ārammaṇakusalo hoti, na samādhismiṃ gocarakusalo … samādhismiṃ gocarakusalo hoti, na samādhismiṃ ārammaṇakusalo … neva samādhismiṃ ārammaṇakusalo hoti, na ca samādhismiṃ gocarakusalo … samādhismiṃ ārammaṇakusalo ca hoti, samādhismiṃ gocarakusalo ca. Tatra, bhikkhave, yvāyaṃ jhāyī … pe … uttamo ca pavaro cā”ti.</p>
<p class="endsection">Ekacattālīsamaṃ.</p>
<p class="endsection">(Purimamūlakāni viya yāva pañcacattālīsamā āramma­ṇamū­laka­sappā­yakā­rīsuttā pañca suttāni pūretabbāni. Ārammaṇamūlakaṃ.)</p></article></section><section class="sutta" id="46-49"><article><hgroup id="sn34.46"><h1><a href="#menu">46–​49. Gocara­mūla­ka­abhi­nīhā­rasuttā­dica­tukka</a></h1></hgroup><p><a id="p_13S3_1332" class="ms"></a><a class="msdiv" id="msdiv707"></a><a href="#sc46-49.1" id="sc46-49.1" class="sc"></a>
Sāvatthinidānaṃ … “samādhismiṃ gocarakusalo hoti, na samādhismiṃ abhinīhārakusalo … samādhismiṃ abhinīhārakusalo hoti, na samādhismiṃ gocarakusalo … neva samādhismiṃ gocarakusalo hoti, na ca samādhismiṃ abhinīhārakusalo … samādhismiṃ gocarakusalo ca hoti, samādhismiṃ abhinīhārakusalo ca … seyyathāpi, bhikkhave, gavā khīraṃ, khīramhā dadhi, dadhimhā navanītaṃ, navanītamhā sappi, sappimhā sappimaṇḍo tatra aggamakkhāyati; evameva kho, bhikkhave, yvāyaṃ jhāyī samādhismiṃ gocarakusalo ca hoti samādhismiṃ abhinīhārakusalo ca ayaṃ imesaṃ catunnaṃ jhāyīnaṃ … pe … uttamo ca pavaro cā”ti. Chacattālīsamaṃ.</p><p><a id="p_13S3_1333" class="ms"></a><a class="msdiv" id="msdiv708"></a><a href="#sc46-49.2" id="sc46-49.2" class="sc"></a>
“Samādhismiṃ gocarakusalo hoti, na samādhismiṃ sakkaccakārī … pe …. Vitthāretabbaṃ. Sattacattālīsamaṃ.</p><p><a id="p_13S3_1334" class="ms"></a><a class="msdiv" id="msdiv709"></a><a href="#sc46-49.3" id="sc46-49.3" class="sc"></a>
“Samādhismiṃ gocarakusalo hoti, na samādhismiṃ sātaccakārī … pe …. Aṭṭhacattālīsamaṃ.</p><p><a id="p_13S3_1335" class="ms"></a><a class="msdiv" id="msdiv710"></a><a href="#sc46-49.4" id="sc46-49.4" class="sc"></a>
“Samādhismiṃ gocarakusalo hoti, na samādhismiṃ sappāyakārī … pe ….</p>
<p class="endsection">Ekūnapaññāsamaṃ.</p>
<p class="endsection">(Gocaramūlakaṃ.)</p></article></section><section class="sutta" id="50-52"><article><hgroup id="sn34.50"><h1><a href="#menu">50–​52. Abhinī­hāra­mūla­kasakkacca­suttā­ditika</a></h1></hgroup><p><a id="p_13S3_1338" class="ms"></a><a class="msdiv" id="msdiv711"></a><a href="#sc50-52.1" id="sc50-52.1" class="sc"></a>
Sāvatthinidānaṃ … “samādhismiṃ abhinīhārakusalo hoti, na samādhismiṃ sakkaccakārī … samādhismiṃ sakkaccakārī hoti, na samādhismiṃ abhinīhārakusalo … neva samādhismiṃ abhinīhārakusalo hoti, na ca samādhismiṃ sakkaccakārī … samādhismiṃ abhinīhārakusalo ca hoti, samādhismiṃ sakkaccakārī ca. Tatra, bhikkhave, yvāyaṃ jhāyī … pe … uttamo ca pavaro cā”ti.</p>
<p class="endsection">Paññāsamaṃ.</p><p><a id="p_13S3_1340" class="ms"></a><a class="msdiv" id="msdiv712"></a><a href="#sc50-52.2" id="sc50-52.2" class="sc"></a>
“Samādhismiṃ abhinīhārakusalo hoti, na samādhismiṃ sātaccakārī … pe ….</p>
<p class="endsection">Ekapaññāsamaṃ.</p><p><a id="p_13S3_1342" class="ms"></a><a class="msdiv" id="msdiv713"></a><a href="#sc50-52.3" id="sc50-52.3" class="sc"></a>
“Samādhismiṃ abhinīhārakusalo hoti, na samādhismiṃ sappāyakārī … pe ….</p>
<p class="endsection">Dvepaññāsamaṃ.</p>
<p class="endsection">(Abhinīhāramūlakaṃ.)</p></article></section><section class="sutta" id="53-54"><article><hgroup id="sn34.53"><h1><a href="#menu">53–​54. Sakkacca­mūla­kasā­tacca­kārī­sutta­dukādi</a></h1></hgroup><p><a id="p_13S3_1345" class="ms"></a><a class="msdiv" id="msdiv714"></a><a href="#sc53-54.1" id="sc53-54.1" class="sc"></a>
Sāvatthinidānaṃ … “samādhismiṃ sakkaccakārī hoti, na samādhismiṃ sātaccakārī … samādhismiṃ sātaccakārī hoti, na samādhismiṃ sakkaccakārī … neva samādhismiṃ sakkaccakārī hoti, na ca samādhismiṃ sātaccakārī … samādhismiṃ sakkaccakārī ca hoti, samādhismiṃ sātaccakārī ca. Tatra, bhikkhave, yvāyaṃ … pe … uttamo ca pavaro cā”ti.</p>
<p class="endsection">Tepaññāsamaṃ.</p><p><a id="p_13S3_1347" class="ms"></a><a class="msdiv" id="msdiv715"></a><a href="#sc53-54.2" id="sc53-54.2" class="sc"></a>
“Samādhismiṃ sakkaccakārī hoti, na samādhismiṃ sappāyakārī … pe ….</p>
<p class="endsection">Catupaññāsamaṃ.</p></article></section><section class="sutta" id="55"><article><hgroup id="sn34.55"><h1><a href="#menu">55. Sātacca­mūla­kasappā­yakā­rīsutta</a></h1></hgroup><p><a id="p_13S3_1349" class="ms"></a><a class="msdiv" id="msdiv716"></a><a class="sc" id="sn34.55.1"></a>
Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ sātaccakārī hoti, na samādhismiṃ sappāyakārī. Idha pana, bhikkhave, ekacco jhāyī samādhismiṃ sappāyakārī hoti, na samādhismiṃ sātaccakārī. Idha pana, bhikkhave, ekacco jhāyī neva samādhismiṃ sātaccakārī hoti, na ca samādhismiṃ sappāyakārī. Idha pana, bhikkhave, ekacco jhāyī samādhismiṃ sātaccakārī ca hoti, samādhismiṃ sappāyakārī ca. Tatra, bhikkhave, yvāyaṃ jhāyī samādhismiṃ sātaccakārī ca hoti samādhismiṃ sappāyakārī ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. Seyyathāpi, bhikkhave, gavā khīraṃ, khīramhā dadhi, dadhimhā navanītaṃ, navanītamhā sappi, sappimhā sappimaṇḍo tatra aggamakkhāyati; evameva kho, bhikkhave, yvāyaṃ jhāyī samādhismiṃ sātaccakārī ca hoti, samādhismiṃ sappāyakārī ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro cā”ti. Idamavoca bhagavā. Attamanā te bhikkhū bhagavato bhāsitaṃ abhinandunti.</p>
<p class="endsection">Pañcapaññāsamaṃ.</p>
<p class="endsection">(Yathā pañcapaññāsaṃ veyyākaraṇāni honti tathā vitthāretabbāni.)</p>
<p class="endsection">Khandhavaggo tatiyo.</p><blockquote class="uddanagatha"><p><a id="p_13S3_1354" class="ms"></a><a class="sc" id="sn34.55.2"></a>
Samādhi samāpatti ṭhiti ca,<br> Vuṭṭhānaṃ kallitārammaṇena ca;<br>
Gocarā abhinīhāro sakkacca,<br>
Sātacca athopi sappāyanti.
</p>
</blockquote>
<p class="endsutta">Jhānasaṃyuttaṃ samattaṃ.</p><blockquote class="uddanagatha"><p><a id="p_13S3_1357" class="ms"></a><a class="sc" id="sn34.55.3"></a>
Khandha rādhasaṃyuttañca,<br> diṭṭhiokkanta uppādā;<br>
Kilesa sāriputtā ca,<br>
nāgā supaṇṇa gandhabbā;<br>
Valāha vacchajhānanti,<br>
khandhavaggamhi terasāti.
</p>
</blockquote>
<p class="endbook">Khandhavaggasaṃyuttapāḷi niṭṭhitā.</p><a href="../../sn33.1-55/pi/" rel="prev" class="previous">◀◀ Saṃyutta Nikāya 33.1–​55</a>
<a href="#" class="top">▲ TOP</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Jhānasaṃyutta</div>
<div class="hidden">
Jhānavagga</div>
<div class="hidden">
Samādhi­mūla­kasa­māpatti­sutta</div>
</div>
</body></html>