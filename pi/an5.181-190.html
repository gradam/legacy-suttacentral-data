<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
<div id="menu">
<ul><li><a id="menu181" href="#an5.181">181. Āraññikasutta</a></li>
<li><a id="menu182" href="#an5.182">182. Cīvarasutta</a></li>
<li><a id="menu183" href="#an5.183">183. Rukkhamūlikasutta</a></li>
<li><a id="menu184" href="#an5.184">184. Sosānikasutta</a></li>
<li><a id="menu185" href="#an5.185">185. Abbhokāsikasutta</a></li>
<li><a id="menu186" href="#an5.186">186. Nesajjikasutta</a></li>
<li><a id="menu187" href="#an5.187">187. Yathāsanthatikasutta</a></li>
<li><a id="menu188" href="#an5.188">188. Ekāsanikasutta</a></li>
<li><a id="menu189" href="#an5.189">189. Khalupacchābhattikasutta</a></li>
<li><a id="menu190" href="#an5.190">190. Pattapiṇḍikasutta</a></li>
</ul></div>
</div>
<section id="vagga"><section class="sutta" id="181"><article><hgroup id="an5.181"><h2>Aṅguttara Nikāya 5</h2> <h3>19. Araññavagga</h3><h1><a href="#menu">181. Āraññikasutta</a></h1></hgroup><p><a id="p_16A5_1073" class="ms"></a><a class="msdiv" id="msdiv181"></a><a class="sc" id="an5.181.1"></a> “Pañcime, bhikkhave, āraññikā. Katame pañca? Mandattā momūhattā āraññiko hoti, pāpiccho icchāpakato āraññiko hoti, ummādā cittakkhepā āraññiko hoti, vaṇṇitaṃ buddhehi buddhasāvakehīti āraññiko hoti, appicchataṃyeva nissāya santuṭṭhiṃyeva nissāya sallekhaṃyeva nissāya pavivekaṃyeva nissāya idamatthitaṃyeva nissāya āraññiko hoti. Ime kho, bhikkhave, pañca āraññikā. Imesaṃ kho, bhikkhave, pañcannaṃ āraññikānaṃ yvāyaṃ āraññiko appicchataṃyeva nissāya santuṭṭhiṃyeva nissāya sallekhaṃyeva nissāya pavivekaṃyeva nissāya idamatthitaṃyeva nissāya āraññiko hoti, ayaṃ imesaṃ pañcannaṃ āraññikānaṃ aggo ca seṭṭho ca mokkho ca uttamo ca pavaro ca.</p><p><a id="p_16A5_1074" class="ms"></a><a class="sc" id="an5.181.2"></a>
Seyyathāpi, bhikkhave, gavā khīraṃ, khīramhā dadhi, dadhimhā navanītaṃ, navanītamhā sappi, sappimhā sappimaṇḍo, sappimaṇḍo tattha aggamakkhāyati; evamevaṃ kho, bhikkhave, imesaṃ pañcannaṃ āraññikānaṃ yvāyaṃ āraññiko appicchataṃyeva nissāya santuṭṭhiṃyeva nissāya sallekhaṃyeva nissāya pavivekaṃyeva nissāya idamatthitaṃyeva nissāya āraññiko hoti, ayaṃ imesaṃ pañcannaṃ āraññikānaṃ aggo ca seṭṭho ca mokkho ca uttamo ca pavaro cā”ti.</p>
<p class="endsection">Paṭhamaṃ.</p></article></section><section class="sutta" id="182"><article><hgroup id="an5.182"><h1><a href="#menu">182. Cīvarasutta</a></h1></hgroup><p><a id="p_16A5_1076" class="ms"></a><a class="msdiv" id="msdiv182"></a><a class="sc" id="an5.182.1"></a>
“Pañcime, bhikkhave, paṃsukūlikā. Katame pañca? Mandattā momūhattā paṃsukūliko hoti … pe … idamatthitaṃyeva nissāya paṃsukūliko hoti. Ime kho, bhikkhave, pañca paṃsukūlikā”ti.</p>
<p class="endsection">Dutiyaṃ.</p></article></section><section class="sutta" id="183"><article><hgroup id="an5.183"><h1><a href="#menu">183. Rukkhamūlikasutta</a></h1></hgroup><p><a id="p_16A5_1078" class="ms"></a><a class="msdiv" id="msdiv183"></a><a class="sc" id="an5.183.1"></a>
“Pañcime, bhikkhave, rukkhamūlikā. Katame pañca? Mandattā momūhattā rukkhamūliko hoti … pe … idamatthitaṃyeva nissāya rukkhamūliko hoti. Ime kho, bhikkhave, pañca rukkhamūlikā”ti.</p>
<p class="endsection">Tatiyaṃ.</p></article></section><section class="sutta" id="184"><article><hgroup id="an5.184"><h1><a href="#menu">184. Sosānikasutta</a></h1></hgroup><p><a id="p_16A5_1080" class="ms"></a><a class="msdiv" id="msdiv184"></a><a class="sc" id="an5.184.1"></a>
“Pañcime, bhikkhave, sosānikā. Katame pañca? Mandattā momūhattā sosāniko hoti … pe … idamatthitaṃyeva nissāya sosāniko hoti. Ime kho, bhikkhave, pañca sosānikā”ti.</p>
<p class="endsection">Catutthaṃ.</p></article></section><section class="sutta" id="185"><article><hgroup id="an5.185"><h1><a href="#menu">185. Abbhokāsikasutta</a></h1></hgroup><p><a id="p_16A5_1082" class="ms"></a><a class="msdiv" id="msdiv185"></a><a class="sc" id="an5.185.1"></a>
“Pañcime, bhikkhave, abbhokāsikā … pe ….</p>
<p class="endsection">Pañcamaṃ.</p></article></section><section class="sutta" id="186"><article><hgroup id="an5.186"><h1><a href="#menu">186. Nesajjikasutta</a></h1></hgroup><p><a id="p_16A5_1084" class="ms"></a><a class="msdiv" id="msdiv186"></a><a class="sc" id="an5.186.1"></a>
“Pañcime, bhikkhave, nesajjikā … pe ….</p>
<p class="endsection">Chaṭṭhaṃ.</p></article></section><section class="sutta" id="187"><article><hgroup id="an5.187"><h1><a href="#menu">187. Yathāsanthatikasutta</a></h1></hgroup><p><a id="p_16A5_1086" class="ms"></a><a class="msdiv" id="msdiv187"></a><a class="sc" id="an5.187.1"></a>
“Pañcime, bhikkhave, yathāsanthatikā … pe ….</p>
<p class="endsection">Sattamaṃ.</p></article></section><section class="sutta" id="188"><article><hgroup id="an5.188"><h1><a href="#menu">188. Ekāsanikasutta</a></h1></hgroup><p><a id="p_16A5_1088" class="ms"></a><a class="msdiv" id="msdiv188"></a><a class="sc" id="an5.188.1"></a>
“Pañcime, bhikkhave, ekāsanikā … pe ….</p>
<p class="endsection">Aṭṭhamaṃ.</p></article></section><section class="sutta" id="189"><article><hgroup id="an5.189"><h1><a href="#menu">189. Khalupacchābhattikasutta</a></h1></hgroup><p><a id="p_16A5_1090" class="ms"></a><a class="msdiv" id="msdiv189"></a><a class="sc" id="an5.189.1"></a>
“Pañcime, bhikkhave, khalupacchābhattikā … pe ….</p>
<p class="endsection">Navamaṃ.</p></article></section><section class="sutta" id="190"><article><hgroup id="an5.190"><h1><a href="#menu">190. Pattapiṇḍikasutta</a></h1></hgroup><p><a id="p_16A5_1092" class="ms"></a><a class="msdiv" id="msdiv190"></a><a class="sc" id="an5.190.1"></a>
“Pañcime, bhikkhave, pattapiṇḍikā. Katame pañca? Mandattā momūhattā pattapiṇḍiko hoti, pāpiccho icchāpakato pattapiṇḍiko hoti, ummādā cittakkhepā pattapiṇḍiko hoti, ‘vaṇṇitaṃ buddhehi buddhasāvakehī’ti pattapiṇḍiko hoti, appicchataṃyeva nissāya santuṭṭhiṃyeva nissāya sallekhaṃyeva nissāya pavivekaṃyeva nissāya idamatthitaṃyeva nissāya pattapiṇḍiko hoti. Ime kho, bhikkhave, pañca pattapiṇḍikā. Imesaṃ kho, bhikkhave, pañcannaṃ pattapiṇḍikānaṃ yvāyaṃ pattapiṇḍiko appicchataṃyeva nissāya santuṭṭhiṃyeva nissāya sallekhaṃyeva nissāya pavivekaṃyeva nissāya idamatthitaṃyeva nissāya pattapiṇḍiko hoti, ayaṃ imesaṃ pañcannaṃ pattapiṇḍikānaṃ aggo ca seṭṭho ca mokkho ca uttamo ca pavaro ca.</p><p><a id="p_16A5_1093" class="ms"></a><a class="sc" id="an5.190.2"></a>
Seyyathāpi, bhikkhave, gavā khīraṃ, khīramhā dadhi, dadhimhā navanītaṃ, navanītamhā sappi, sappimhā sappimaṇḍo, sappimaṇḍo tattha aggamakkhāyati; evamevaṃ kho, bhikkhave, imesaṃ pañcannaṃ pattapiṇḍikānaṃ yvāyaṃ pattapiṇḍiko appicchataṃyeva nissāya santuṭṭhiṃyeva nissāya sallekhaṃyeva nissāya pavivekaṃyeva nissāya idamatthitaṃyeva nissāya pattapiṇḍiko hoti, ayaṃ imesaṃ pañcannaṃ pattapiṇḍikānaṃ aggo ca seṭṭho ca mokkho ca uttamo ca pavaro cā”ti.</p>
<p class="endsection">Dasamaṃ.</p>
<p class="endsection">Araññavaggo catuttho.</p><blockquote class="uddanagatha"><p><a id="p_16A5_1097" class="ms"></a><a class="sc" id="an5.190.3"></a>
Araññaṃ cīvaraṃ rukkha,<br> Susānaṃ abbhokāsikaṃ;<br>
Nesajjaṃ santhataṃ ekāsanikaṃ,<br>
Khalupacchāpiṇḍikena cāti.
</p>
</blockquote><a href="../../an5.171-180/pi/" rel="prev" class="previous">◀ Aṅguttara Nikāya 5.171–​180</a><a href="#" class="top">▲ TOP</a>
<a href="../../an5.191-200/pi/" rel="prefetch" class="next">Aṅguttara Nikāya 5.191–​200 ▶</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Catutthapaṇṇāsaka</div>
<div class="hidden">
Araññavagga</div>
<div class="hidden">
Āraññikasutta</div>
</div>
</body></html>