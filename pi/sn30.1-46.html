<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
<div id="menu">
<ul><li><a id="menu1" href="#sn30.1">1. Suddhikasutta</a></li>
<li><a id="menu2" href="#sn30.2">2. Harantisutta</a></li>
<li><a id="menu3" href="#sn30.3">3. Dvayakārīsutta</a></li>
<li><a id="menu4-6" href="#sn30.4">4–​6. Dutiyā­didva­yakā­rīsuttattika</a></li>
<li><a id="menu7-16" href="#sn30.7">7–​16. Aṇḍaja­dānū­pakā­rasutta­dasaka</a></li>
<li><a id="menu17-46" href="#sn30.17">17–​46. Jalābujadānūpakārasutta</a></li>
</ul></div>
</div>
<section id="vagga"><section class="sutta" id="1"><article><hgroup id="sn30.1"><h2>Saṃyutta Nikāya 30</h2> <h3>1. Supaṇṇavagga</h3><h1><a href="#menu">1. Suddhikasutta</a></h1></hgroup><p><a id="p_13S3_1185" class="ms"></a><a class="msdiv" id="msdiv392"></a><a class="sc" id="sn30.1.1"></a> Sāvatthinidānaṃ. “Catasso imā, bhikkhave, supaṇṇayoniyo. Katamā catasso? Aṇḍajā supaṇṇā, jalābujā supaṇṇā, saṃsedajā supaṇṇā, opapātikā supaṇṇā–  imā kho, bhikkhave, catasso supaṇṇayoniyo”ti.</p>
<p class="endsection">Paṭhamaṃ.</p></article></section><section class="sutta" id="2"><article><hgroup id="sn30.2"><h1><a href="#menu">2. Harantisutta</a></h1></hgroup><p><a id="p_13S3_1187" class="ms"></a><a class="msdiv" id="msdiv393"></a><a class="sc" id="sn30.2.1"></a>
Sāvatthinidānaṃ. “Catasso imā, bhikkhave, supaṇṇayoniyo. Katamā catasso? Aṇḍajā … pe … imā kho, bhikkhave, catasso supaṇṇayoniyo. Tatra, bhikkhave, aṇḍajā supaṇṇā aṇḍajeva nāge haranti, na jalābuje, na saṃsedaje, na opapātike. Tatra, bhikkhave, jalābujā supaṇṇā aṇḍaje ca jalābuje ca nāge haranti, na saṃsedaje, na opapātike. Tatra, bhikkhave, saṃsedajā supaṇṇā aṇḍaje ca jalābuje ca saṃsedaje ca nāge haranti, na opapātike. Tatra, bhikkhave, opapātikā supaṇṇā aṇḍaje ca jalābuje ca saṃsedaje ca opapātike ca nāge haranti. Imā kho, bhikkhave, catasso supaṇṇayoniyo”ti.</p>
<p class="endsection">Dutiyaṃ.</p></article></section><section class="sutta" id="3"><article><hgroup id="sn30.3"><h1><a href="#menu">3. Dvayakārīsutta</a></h1></hgroup><p><a id="p_13S3_1189" class="ms"></a><a class="msdiv" id="msdiv394"></a><a class="sc" id="sn30.3.1"></a>
Sāvatthinidānaṃ. Aññataro bhikkhu yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho so bhikkhu bhagavantaṃ etadavoca:  “ko nu kho, bhante, hetu, ko paccayo, yena midhekacco kāyassa bhedā paraṃ maraṇā aṇḍajānaṃ supaṇṇānaṃ sahabyataṃ upapajjatī”ti? “Idha, bhikkhu, ekacco kāyena dvayakārī hoti, vācāya dvayakārī, manasā dvayakārī. Tassa sutaṃ hoti:  ‘aṇḍajā supaṇṇā dīghāyukā vaṇṇavanto sukhabahulā’ti. Tassa evaṃ hoti:  ‘aho vatāhaṃ kāyassa bhedā paraṃ maraṇā aṇḍajānaṃ supaṇṇānaṃ sahabyataṃ upapajjeyyan’ti. So kāyassa bhedā paraṃ maraṇā aṇḍajānaṃ supaṇṇānaṃ sahabyataṃ upapajjati. Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā aṇḍajānaṃ supaṇṇānaṃ sahabyataṃ upapajjatī”ti.</p>
<p class="endsection">Tatiyaṃ.</p></article></section><section class="sutta" id="4-6"><article><hgroup id="sn30.4"><h1><a href="#menu">4–​6. Dutiyā­didva­yakā­rīsuttattika</a></h1></hgroup><p><a id="p_13S3_1191" class="ms"></a><a class="msdiv" id="msdiv395–397."></a><a href="#sc4-6.1" id="sc4-6.1" class="sc"></a>
Sāvatthinidānaṃ. Ekamantaṃ nisinno kho so bhikkhu bhagavantaṃ etadavoca:  “ko nu kho, bhante, hetu, ko paccayo, yena midhekacco kāyassa bhedā paraṃ maraṇā jalābujānaṃ supaṇṇānaṃ … pe … saṃsedajānaṃ supaṇṇānaṃ … pe … opapātikānaṃ supaṇṇānaṃ sahabyataṃ upapajjatī”ti? “Idha, bhikkhu, ekacco kāyena dvayakārī hoti, vācāya dvayakārī, manasā dvayakārī. Tassa sutaṃ hoti:  ‘opapātikā supaṇṇā dīghāyukā vaṇṇavanto sukhabahulā’ti. Tassa evaṃ hoti:  ‘aho vatāhaṃ kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjeyyan’ti. So kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjati. Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjatī”ti.</p>
<p class="endsection">Chaṭṭhaṃ.</p></article></section><section class="sutta" id="7-16"><article><hgroup id="sn30.7"><h1><a href="#menu">7–​16. Aṇḍaja­dānū­pakā­rasutta­dasaka</a></h1></hgroup><p><a id="p_13S3_1193" class="ms"></a><a class="msdiv" id="msdiv398–407."></a><a href="#sc7-16.1" id="sc7-16.1" class="sc"></a>
Sāvatthinidānaṃ. Ekamantaṃ nisinno kho so bhikkhu bhagavantaṃ etadavoca:  “ko nu kho, bhante, hetu, ko paccayo, yena midhekacco kāyassa bhedā paraṃ maraṇā aṇḍajānaṃ supaṇṇānaṃ sahabyataṃ upapajjatī”ti? “Idha, bhikkhu, ekacco kāyena dvayakārī hoti, vācāya dvayakārī, manasā dvayakārī. Tassa sutaṃ hoti:  ‘aṇḍajā supaṇṇā dīghāyukā vaṇṇavanto sukhabahulā’ti. Tassa evaṃ hoti:  ‘aho vatāhaṃ kāyassa bhedā paraṃ maraṇā aṇḍajānaṃ supaṇṇānaṃ sahabyataṃ upapajjeyyan’ti. So annaṃ deti … pe … pānaṃ deti … vatthaṃ deti … yānaṃ deti … mālaṃ deti … gandhaṃ deti … vilepanaṃ deti … seyyaṃ deti … āvasathaṃ deti … padīpeyyaṃ deti. So kāyassa bhedā paraṃ maraṇā aṇḍajānaṃ supaṇṇānaṃ sahabyataṃ upapajjati. Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā aṇḍajānaṃ supaṇṇānaṃ sahabyataṃ upapajjatī”ti.</p>
<p class="endsection">Soḷasamaṃ.</p></article></section><section class="sutta" id="17-46"><article><hgroup id="sn30.17"><h1><a href="#menu">17–​46. Jalābujadānūpakārasutta</a></h1></hgroup><p><a id="p_13S3_1195" class="ms"></a><a class="msdiv" id="msdiv408–437."></a><a href="#sc17-46.1" id="sc17-46.1" class="sc"></a>
Sāvatthinidānaṃ. Ekamantaṃ nisinno kho so bhikkhu bhagavantaṃ etadavoca:  “ko nu kho, bhante, hetu, ko paccayo, yena midhekacco kāyassa bhedā paraṃ maraṇā jalābujānaṃ supaṇṇānaṃ … pe … saṃsedajānaṃ supaṇṇānaṃ … pe … opapātikānaṃ supaṇṇānaṃ sahabyataṃ upapajjatī”ti? “Idha, bhikkhu, ekacco kāyena dvayakārī hoti, vācāya dvayakārī, manasā dvayakārī. Tassa sutaṃ hoti:  ‘opapātikā supaṇṇā dīghāyukā vaṇṇavanto sukhabahulā’ti. Tassa evaṃ hoti:  ‘aho vatāhaṃ kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjeyyan’ti. So annaṃ deti … pe … pānaṃ deti … pe … padīpeyyaṃ deti. So kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjati. Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjatī”ti. Chacattālīsamaṃ.</p>
<p class="endsection">(Evaṃ piṇḍakena chacattālīsaṃ suttantā honti.)<br> Supaṇṇavaggo paṭhamo.
</p><blockquote class="uddanagatha"><p><a id="p_13S3_1198" class="ms"></a><a href="#sc17-46.2" id="sc17-46.2" class="sc"></a>
Suddhikaṃ haranti ceva,<br> dvayakārī ca caturo;<br>
Dānūpakārā tālīsaṃ,<br>
supaṇṇe suppakāsitāti.
</p>
</blockquote>
<p class="endsutta">Supaṇṇasaṃyuttaṃ samattaṃ.</p><a href="../../sn29.1-50/pi/" rel="prev" class="previous">◀◀ Saṃyutta Nikāya 29.1–​50</a>
<a href="#" class="top">▲ TOP</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Supaṇṇasaṃyutta</div>
<div class="hidden">
Supaṇṇavagga</div>
<div class="hidden">
Suddhikasutta</div>
</div>
</body></html>