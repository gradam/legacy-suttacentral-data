<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
<div id="menu">
<ul><li><a id="menu1" href="#sn33.1">1. Rūpaaññāṇasutta</a></li>
<li><a id="menu2" href="#sn33.2">2. Vedanāaññāṇasutta</a></li>
<li><a id="menu3" href="#sn33.3">3. Saññāaññāṇasutta</a></li>
<li><a id="menu4" href="#sn33.4">4. Saṅkhāraaññāṇasutta</a></li>
<li><a id="menu5" href="#sn33.5">5. Viññāṇaaññāṇasutta</a></li>
<li><a id="menu6-10" href="#sn33.6">6–​10. Rūpa­adassa­nādi­sutta­pañcaka</a></li>
<li><a id="menu11-15" href="#sn33.11">11–​15. Rūpa­ana­bhisa­mayā­disutta­pañcaka</a></li>
<li><a id="menu16-20" href="#sn33.16">16–​20. Rūpa­ana­nubo­dhādi­sutta­pañcaka</a></li>
<li><a id="menu21-25" href="#sn33.21">21–​25. Rūpa­appa­ṭive­dhādi­sutta­pañcaka</a></li>
<li><a id="menu26-30" href="#sn33.26">26–​30. Rūpa­asallakkha­ṇādi­sutta­pañcaka</a></li>
<li><a id="menu31-35" href="#sn33.31">31–​35. Rūpa­anu­palakkha­ṇādi­sutta­pañcaka</a></li>
<li><a id="menu36-40" href="#sn33.36">36–​40. Rūpa­appaccu­palakkha­ṇādi­sutta­pañcaka</a></li>
<li><a id="menu41-45" href="#sn33.41">41–​45. Rūpa­asa­mapekkha­ṇādi­sutta­pañcaka</a></li>
<li><a id="menu46-50" href="#sn33.46">46–​50. Rūpa­appaccu­pekkha­ṇādi­sutta­pañcaka</a></li>
<li><a id="menu51-54" href="#sn33.51">51–​54. Rūpa­appaccakkha­kammā­disutta­catukka</a></li>
<li><a id="menu55" href="#sn33.55">55. Viññā­ṇa­appaccakkha­kamma­sutta</a></li>
</ul></div>
</div>
<section id="vagga"><section class="sutta" id="1"><article><hgroup id="sn33.1"><h2>Saṃyutta Nikāya 33</h2> <h3>1. Vacchagottavagga</h3><h1><a href="#menu">1. Rūpaaññāṇasutta</a></h1></hgroup><p><a id="p_13S3_1236" class="ms"></a><a class="msdiv" id="msdiv607"></a><a class="sc" id="sn33.1.1"></a> Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho vacchagotto paribbājako yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho vacchagotto paribbājako bhagavantaṃ etadavoca:  “ko nu kho, bho gotama, hetu, ko paccayo, yānimāni anekavihitāni diṭṭhigatāni loke uppajjanti–  sassato lokoti vā, asassato lokoti vā, antavā lokoti vā, anantavā lokoti vā, taṃ jīvaṃ taṃ sarīranti vā, aññaṃ jīvaṃ aññaṃ sarīranti vā, hoti tathāgato paraṃ maraṇāti vā, na hoti tathāgato paraṃ maraṇāti vā, hoti ca na ca hoti tathāgato paraṃ maraṇāti vā, neva hoti na na hoti tathāgato paraṃ maraṇāti vā”ti? “Rūpe kho, vaccha, aññāṇā, rūpasamudaye aññāṇā, rūpanirodhe aññāṇā, rūpanirodhagāminiyā paṭipadāya aññāṇā; evamimāni anekavihitāni diṭṭhigatāni loke uppajjanti–  sassato lokoti vā … pe … neva hoti na na hoti tathāgato paraṃ maraṇāti vāti. Ayaṃ kho, vaccha, hetu, ayaṃ paccayo, yānimāni anekavihitāni diṭṭhigatāni loke uppajjanti–  sassato lokoti vā, asassato lokoti vā … pe … neva hoti na na hoti tathāgato paraṃ maraṇāti vā”ti.</p>
<p class="endsection">Paṭhamaṃ.</p></article></section><section class="sutta" id="2"><article><hgroup id="sn33.2"><h1><a href="#menu">2. Vedanāaññāṇasutta</a></h1></hgroup><p><a id="p_13S3_1238" class="ms"></a><a class="msdiv" id="msdiv608"></a><a class="sc" id="sn33.2.1"></a>
Sāvatthinidānaṃ. Ekamantaṃ nisinno kho vacchagotto paribbājako bhagavantaṃ etadavoca:  “ko nu kho, bho gotama, hetu, ko paccayo, yānimāni anekavihitāni diṭṭhigatāni loke uppajjanti–  sassato lokoti vā, asassato lokoti vā … pe … neva hoti na na hoti tathāgato paraṃ maraṇāti vā”ti? “Vedanāya kho, vaccha, aññāṇā, vedanāsamudaye aññāṇā, vedanānirodhe aññāṇā, vedanānirodhagāminiyā paṭipadāya aññāṇā; evamimāni anekavihitāni diṭṭhigatāni loke uppajjanti–  sassato lokoti vā, asassato lokoti vā … pe … neva hoti na na hoti tathāgato paraṃ maraṇāti vāti. Ayaṃ kho, vaccha, hetu, ayaṃ paccayo, yānimāni anekavihitāni diṭṭhigatāni loke uppajjanti–  sassato lokoti vā, asassato lokoti vā … pe … neva hoti na na hoti tathāgato paraṃ maraṇāti vā”ti.</p>
<p class="endsection">Dutiyaṃ.</p></article></section><section class="sutta" id="3"><article><hgroup id="sn33.3"><h1><a href="#menu">3. Saññāaññāṇasutta</a></h1></hgroup><p><a id="p_13S3_1240" class="ms"></a><a class="msdiv" id="msdiv609"></a><a class="sc" id="sn33.3.1"></a>
Sāvatthinidānaṃ. Ekamantaṃ nisinno kho vacchagotto paribbājako bhagavantaṃ etadavoca:  “ko nu kho, bho gotama, hetu, ko paccayo, yānimāni anekavihitāni diṭṭhigatāni loke uppajjanti–  sassato lokoti vā, asassato lokoti vā … pe … neva hoti na na hoti tathāgato paraṃ maraṇāti vā”ti? “Saññāya kho, vaccha, aññāṇā, saññāsamudaye aññāṇā, saññānirodhe aññāṇā, saññānirodhagāminiyā paṭipadāya aññāṇā; evamimāni anekavihitāni diṭṭhigatāni loke uppajjanti–  sassato lokoti vā, asassato lokoti vā … pe … neva hoti na na hoti tathāgato paraṃ maraṇāti vāti. Ayaṃ kho, vaccha, hetu, ayaṃ paccayo, yānimāni anekavihitāni diṭṭhigatāni loke uppajjanti–  sassato lokoti vā, asassato lokoti vā … pe … neva hoti na na hoti tathāgato paraṃ maraṇāti vā”ti.</p>
<p class="endsection">Tatiyaṃ.</p></article></section><section class="sutta" id="4"><article><hgroup id="sn33.4"><h1><a href="#menu">4. Saṅkhāraaññāṇasutta</a></h1></hgroup><p><a id="p_13S3_1242" class="ms"></a><a class="msdiv" id="msdiv610"></a><a class="sc" id="sn33.4.1"></a>
Sāvatthinidānaṃ. Ekamantaṃ nisinno kho vacchagotto paribbājako bhagavantaṃ etadavoca:  “ko nu kho, bho gotama, hetu, ko paccayo, yānimāni anekavihitāni diṭṭhigatāni loke uppajjanti–  sassato lokoti vā, asassato lokoti vā … pe … neva hoti na na hoti tathāgato paraṃ maraṇāti vā”ti? “Saṅkhāresu kho, vaccha, aññāṇā, saṅkhārasamudaye aññāṇā, saṅkhāranirodhe aññāṇā, saṅkhāranirodhagāminiyā paṭipadāya aññāṇā; evamimāni anekavihitāni diṭṭhigatāni loke uppajjanti–  sassato lokoti vā, asassato lokoti vā … pe … neva hoti na na hoti tathāgato paraṃ maraṇāti vāti. Ayaṃ kho, vaccha, hetu, ayaṃ paccayo, yānimāni anekavihitāni diṭṭhigatāni loke uppajjanti–  sassato lokoti vā, asassato lokoti vā … pe … neva hoti na na hoti tathāgato paraṃ maraṇāti vā”ti.</p>
<p class="endsection">Catutthaṃ.</p></article></section><section class="sutta" id="5"><article><hgroup id="sn33.5"><h1><a href="#menu">5. Viññāṇaaññāṇasutta</a></h1></hgroup><p><a id="p_13S3_1244" class="ms"></a><a class="msdiv" id="msdiv611"></a><a class="sc" id="sn33.5.1"></a>
Sāvatthinidānaṃ. Ekamantaṃ nisinno kho vacchagotto paribbājako bhagavantaṃ etadavoca:  “ko nu kho, bho gotama, hetu, ko paccayo, yānimāni anekavihitāni diṭṭhigatāni loke uppajjanti–  sassato lokoti vā, asassato lokoti vā … pe … neva hoti na na hoti tathāgato paraṃ maraṇāti vā”ti? “Viññāṇe kho, vaccha, aññāṇā, viññāṇasamudaye aññāṇā, viññāṇanirodhe aññāṇā, viññāṇanirodhagāminiyā paṭipadāya aññāṇā; evamimāni anekavihitāni diṭṭhigatāni loke uppajjanti–  sassato lokoti vā, asassato lokoti vā … pe … neva hoti na na hoti tathāgato paraṃ maraṇāti vāti. Ayaṃ kho, vaccha, hetu, ayaṃ paccayo, yānimāni anekavihitāni diṭṭhigatāni loke uppajjanti–  sassato lokoti vā, asassato lokoti vā … pe … neva hoti na na hoti tathāgato paraṃ maraṇāti vā”ti.</p>
<p class="endsection">Pañcamaṃ.</p></article></section><section class="sutta" id="6-10"><article><hgroup id="sn33.6"><h1><a href="#menu">6–​10. Rūpa­adassa­nādi­sutta­pañcaka</a></h1></hgroup><p><a id="p_13S3_1246" class="ms"></a><a class="msdiv" id="msdiv612–616."></a><a href="#sc6-10.1" id="sc6-10.1" class="sc"></a>
Sāvatthinidānaṃ. Ekamantaṃ nisinno kho vacchagotto paribbājako bhagavantaṃ etadavoca:  “ko nu kho, bho gotama, hetu, ko paccayo, yānimāni anekavihitāni diṭṭhigatāni loke uppajjanti–  sassato lokoti vā, asassato lokoti vā … pe … neva hoti na na hoti tathāgato paraṃ maraṇāti vā”ti? “Rūpe kho, vaccha, adassanā … pe … rūpanirodhagāminiyā paṭipadāya adassanā … pe … vedanāya … saññāya … saṅkhāresu kho, vaccha, adassanā … pe … viññāṇe kho, vaccha, adassanā … pe … viññāṇanirodhagāminiyā paṭipadāya adassanā … pe ….</p>
<p class="endsection">Dasamaṃ.</p></article></section><section class="sutta" id="11-15"><article><hgroup id="sn33.11"><h1><a href="#menu">11–​15. Rūpa­ana­bhisa­mayā­disutta­pañcaka</a></h1></hgroup><p><a id="p_13S3_1248" class="ms"></a><a class="msdiv" id="msdiv617–621."></a><a href="#sc11-15.1" id="sc11-15.1" class="sc"></a>
Sāvatthinidānaṃ. “Rūpe kho, vaccha, anabhisamayā … pe … rūpanirodhagāminiyā paṭipadāya anabhisamayā … pe ….</p><p><a id="p_13S3_1249" class="ms"></a><a href="#sc11-15.2" id="sc11-15.2" class="sc"></a>
Sāvatthinidānaṃ. “Vedanāya kho, vaccha, anabhisamayā … pe ….</p><p><a id="p_13S3_1250" class="ms"></a><a href="#sc11-15.3" id="sc11-15.3" class="sc"></a>
Sāvatthinidānaṃ. “Saññāya kho, vaccha, anabhisamayā … pe ….</p><p><a id="p_13S3_1251" class="ms"></a><a href="#sc11-15.4" id="sc11-15.4" class="sc"></a>
Sāvatthinidānaṃ. “Saṅkhāresu kho, vaccha, anabhisamayā … pe ….</p><p><a id="p_13S3_1252" class="ms"></a><a href="#sc11-15.5" id="sc11-15.5" class="sc"></a>
Sāvatthinidānaṃ. “Viññāṇe kho, vaccha, anabhisamayā … pe ….</p>
<p class="endsection">Pannarasamaṃ.</p></article></section><section class="sutta" id="16-20"><article><hgroup id="sn33.16"><h1><a href="#menu">16–​20. Rūpa­ana­nubo­dhādi­sutta­pañcaka</a></h1></hgroup><p><a id="p_13S3_1254" class="ms"></a><a class="msdiv" id="msdiv622–626."></a><a href="#sc16-20.1" id="sc16-20.1" class="sc"></a>
Sāvatthinidānaṃ. Ekamantaṃ nisinno kho vacchagotto paribbājako bhagavantaṃ etadavoca–  ko nu kho, bho gotama, hetu, ko paccayo … pe … rūpe kho, vaccha, ananubodhā … pe … “rūpanirodhagāminiyā paṭipadāya ananubodhā … pe ….</p><p><a id="p_13S3_1255" class="ms"></a><a href="#sc16-20.2" id="sc16-20.2" class="sc"></a>
Sāvatthinidānaṃ. “Vedanāya kho, vaccha … pe ….</p><p><a id="p_13S3_1256" class="ms"></a><a href="#sc16-20.3" id="sc16-20.3" class="sc"></a>
Sāvatthinidānaṃ. “Saññāya kho, vaccha … pe ….</p><p><a id="p_13S3_1257" class="ms"></a><a href="#sc16-20.4" id="sc16-20.4" class="sc"></a>
Sāvatthinidānaṃ. “Saṅkhāresu kho, vaccha … pe ….</p><p><a id="p_13S3_1258" class="ms"></a><a href="#sc16-20.5" id="sc16-20.5" class="sc"></a>
Sāvatthinidānaṃ. “Viññāṇe kho, vaccha, ananubodhā … pe … viññāṇanirodhagāminiyā paṭipadāya ananubodhā … pe … vīsatimaṃ.</p></article></section><section class="sutta" id="21-25"><article><hgroup id="sn33.21"><h1><a href="#menu">21–​25. Rūpa­appa­ṭive­dhādi­sutta­pañcaka</a></h1></hgroup><p><a id="p_13S3_1259" class="ms"></a><a class="msdiv" id="msdiv627–631."></a><a href="#sc21-25.1" id="sc21-25.1" class="sc"></a>
Sāvatthinidānaṃ. Ko nu kho, bho gotama, hetu, ko paccayo … pe …. “Rūpe kho, vaccha, appaṭivedhā … pe … viññāṇe kho, vaccha, appaṭivedhā … pe ….</p>
<p class="endsection">Pañcavīsatimaṃ.</p></article></section><section class="sutta" id="26-30"><article><hgroup id="sn33.26"><h1><a href="#menu">26–​30. Rūpa­asallakkha­ṇādi­sutta­pañcaka</a></h1></hgroup><p><a id="p_13S3_1261" class="ms"></a><a class="msdiv" id="msdiv632–636."></a><a href="#sc26-30.1" id="sc26-30.1" class="sc"></a>
Sāvatthinidānaṃ. “Rūpe kho, vaccha, asallakkhaṇā … pe … viññāṇe kho, vaccha, asallakkhaṇā … pe ….</p>
<p class="endsection">Tiṃsatimaṃ.</p></article></section><section class="sutta" id="31-35"><article><hgroup id="sn33.31"><h1><a href="#menu">31–​35. Rūpa­anu­palakkha­ṇādi­sutta­pañcaka</a></h1></hgroup><p><a id="p_13S3_1263" class="ms"></a><a class="msdiv" id="msdiv637–641."></a><a href="#sc31-35.1" id="sc31-35.1" class="sc"></a>
Sāvatthinidānaṃ. “Rūpe kho, vaccha, anupalakkhaṇā … pe … viññāṇe kho, vaccha, anupalakkhaṇā … pe ….</p>
<p class="endsection">Pañcatiṃsatimaṃ.</p></article></section><section class="sutta" id="36-40"><article><hgroup id="sn33.36"><h1><a href="#menu">36–​40. Rūpa­appaccu­palakkha­ṇādi­sutta­pañcaka</a></h1></hgroup><p><a id="p_13S3_1265" class="ms"></a><a class="msdiv" id="msdiv642–646."></a><a href="#sc36-40.1" id="sc36-40.1" class="sc"></a>
Sāvatthinidānaṃ. “Rūpe kho, vaccha, appaccupalakkhaṇā … pe … viññāṇe kho, vaccha, appaccupalakkhaṇā … pe …. Cattālīsamaṃ.</p></article></section><section class="sutta" id="41-45"><article><hgroup id="sn33.41"><h1><a href="#menu">41–​45. Rūpa­asa­mapekkha­ṇādi­sutta­pañcaka</a></h1></hgroup><p><a id="p_13S3_1266" class="ms"></a><a class="msdiv" id="msdiv647–651."></a><a href="#sc41-45.1" id="sc41-45.1" class="sc"></a>
Sāvatthinidānaṃ. “Rūpe kho, vaccha, asamapekkhaṇā … pe … viññāṇe kho, vaccha, asamapekkhaṇā … pe …. Pañcacattālīsamaṃ.</p></article></section><section class="sutta" id="46-50"><article><hgroup id="sn33.46"><h1><a href="#menu">46–​50. Rūpa­appaccu­pekkha­ṇādi­sutta­pañcaka</a></h1></hgroup><p><a id="p_13S3_1267" class="ms"></a><a class="msdiv" id="msdiv652–656."></a><a href="#sc46-50.1" id="sc46-50.1" class="sc"></a>
Sāvatthinidānaṃ. “Rūpe kho, vaccha, appaccupekkhaṇā … pe … viññāṇe kho, vaccha, appaccupekkhaṇā … pe ….</p>
<p class="endsection">Paññāsamaṃ.</p></article></section><section class="sutta" id="51-54"><article><hgroup id="sn33.51"><h1><a href="#menu">51–​54. Rūpa­appaccakkha­kammā­disutta­catukka</a></h1></hgroup><p><a id="p_13S3_1269" class="ms"></a><a class="msdiv" id="msdiv657–660."></a><a href="#sc51-54.1" id="sc51-54.1" class="sc"></a>
Sāvatthinidānaṃ. Atha kho vacchagotto paribbājako yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho vacchagotto paribbājako bhagavantaṃ etadavoca:  “ko nu kho, bho gotama, hetu, ko paccayo, yānimāni anekavihitāni diṭṭhigatāni loke uppajjanti–  sassato lokoti vā … pe … neva hoti na na hoti tathāgato paraṃ maraṇāti vā”ti? “Rūpe kho, vaccha, appaccakkhakammā, rūpasamudaye appaccakkhakammā, rūpanirodhe appaccakkhakammā, rūpanirodhagāminiyā paṭipadāya appaccakkhakammā … pe ….</p><p><a id="p_13S3_1270" class="ms"></a><a href="#sc51-54.2" id="sc51-54.2" class="sc"></a>
Sāvatthinidānaṃ. “Vedanāya kho, vaccha, appaccakkhakammā … pe … vedanānirodhagāminiyā paṭipadāya appaccakkhakammā … pe ….</p><p><a id="p_13S3_1271" class="ms"></a><a href="#sc51-54.3" id="sc51-54.3" class="sc"></a>
Sāvatthinidānaṃ. “Saññāya kho, vaccha, appaccakkhakammā … pe … saññānirodhagāminiyā paṭipadāya appaccakkhakammā … pe ….</p><p><a id="p_13S3_1272" class="ms"></a><a href="#sc51-54.4" id="sc51-54.4" class="sc"></a>
Sāvatthinidānaṃ. “Saṅkhāresu kho, vaccha, appaccakkhakammā … pe … saṅkhāranirodhagāminiyā paṭipadāya appaccakkhakammā … pe ….</p>
<p class="endsection">Catupaññāsamaṃ.</p></article></section><section class="sutta" id="55"><article><hgroup id="sn33.55"><h1><a href="#menu">55. Viññā­ṇa­appaccakkha­kamma­sutta</a></h1></hgroup><p><a id="p_13S3_1274" class="ms"></a><a class="msdiv" id="msdiv661"></a><a class="sc" id="sn33.55.1"></a>
Sāvatthinidānaṃ. “Viññāṇe kho, vaccha, appaccakkhakammā, viññāṇasamudaye appaccakkhakammā, viññāṇanirodhe appaccakkhakammā, viññāṇanirodhagāminiyā paṭipadāya appaccakkhakammā; evamimāni anekavihitāni diṭṭhigatāni loke uppajjanti–  sassato lokoti vā, asassato lokoti vā … pe … neva hoti na na hoti tathāgato paraṃ maraṇāti vāti. Ayaṃ kho, vaccha, hetu, ayaṃ paccayo, yānimāni anekavihitāni diṭṭhigatāni loke uppajjanti–  sassato lokoti vā, asassato lokoti vā, antavā lokoti vā, anantavā lokoti vā, taṃ jīvaṃ taṃ sarīranti vā, aññaṃ jīvaṃ aññaṃ sarīranti vā, hoti tathāgato paraṃ maraṇāti vā, na hoti tathāgato paraṃ maraṇāti vā, hoti ca na ca hoti tathāgato paraṃ maraṇāti vā, neva hoti na na hoti tathāgato paraṃ maraṇāti vā”ti.</p>
<p class="endsection">Pañcapaññāsamaṃ.</p>
<p class="endsection">Vacchagottavaggo paṭhamo.</p><blockquote class="uddanagatha"><p><a id="p_13S3_1278" class="ms"></a><a class="sc" id="sn33.55.2"></a>
Aññāṇā adassanā ceva,<br> Anabhisamayā ananubodhā;<br>
Appaṭivedhā asallakkhaṇā,<br>
Anupalakkhaṇena appaccupalakkhaṇā;<br>
Asamapekkhaṇā appaccupekkhaṇā,<br>
Appaccakkhakammanti.
</p>
</blockquote>
<p class="endsutta">Vacchagottasaṃyuttaṃ samattaṃ.</p><a href="../../sn32.1-57/pi/" rel="prev" class="previous">◀◀ Saṃyutta Nikāya 32.1–​57</a>
<a href="#" class="top">▲ TOP</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Vacchagottasaṃyutta</div>
<div class="hidden">
Vacchagottavagga</div>
<div class="hidden">
Rūpaaññāṇasutta</div>
</div>
</body></html>