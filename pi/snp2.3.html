<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title>snp2.3:Pali</title></head><body>
<div id="text" lang="pi">
<div id="toc">
</div><section class="sutta"><article><hgroup><h2><a href="#" id="s">Sutta Nipāta 2.3</a></h2>
<h1>Hirisutta</h1></hgroup><blockquote class="gatha"><p><a class="sc" id="sc977"></a><a id="p_18Sn_294" class="ms"></a> Hiriṃ tarantaṃ vijigucchamānaṃ,<br> Tavāhamasmi iti bhāsamānaṃ;<br>
Sayhāni kammāni anādiyantaṃ,<br>
Neso mamanti iti naṃ vijaññā. 
</p><p><a class="sc" id="sc978"></a><a class="brnum" id="br2"></a><a id="p_18Sn_295" class="ms"></a>
Ananvayaṃ piyaṃ vācaṃ,<br> yo mittesu pakubbati;<br>
Akarontaṃ bhāsamānaṃ,<br>
parijānanti paṇḍitā. 
</p><p><a class="sc" id="sc979"></a><a class="brnum" id="br3"></a><a id="p_18Sn_296" class="ms"></a>
Na so mitto yo sadā appamatto,<br> Bhedāsaṅkī randhamevānupassī;<br>
Yasmiñca seti urasīva putto,<br>
Sa ve mitto yo parehi abhejjo. 
</p><p><a class="sc" id="sc980"></a><a class="brnum" id="br4"></a><a id="p_18Sn_297" class="ms"></a>
Pāmujjakaraṇaṃ ṭhānaṃ,<br> pasaṃsāvahanaṃ sukhaṃ;<br>
Phalānisaṃso bhāveti,<br>
vahanto porisaṃ dhuraṃ. 
</p><p><a class="sc" id="sc981"></a><a class="brnum" id="br5"></a><a id="p_18Sn_298" class="ms"></a>
Pavivekarasaṃ pitvā,<br> Rasaṃ upasamassa ca;<br>
Niddaro hoti nippāpo,<br>
Dhammapītirasaṃ pivanti. 
</p>
</blockquote>
<p class="endsection">Hirisuttaṃ tatiyaṃ.</p><a href="../../snp2.2/pi/" rel="prev" class="previous">◀ Sutta Nipāta 2.2</a><a href="#" class="top">▲ TOP</a>
<a href="../../snp2.4/pi/" rel="prefetch" class="next">Sutta Nipāta 2.4 ▶</a></article></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Cūḷavagga</div>
<div class="hidden">
Hirisutta</div>
</div>
</body></html>