<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title>dhp157–​166:Pali</title></head><body>
<div id="text" lang="pi">
<div id="toc">
<div id="menu">
<ul><li><a id="menu1" href="#heading1">1. Bodhirājakumāravatthu</a></li>
<li><a id="menu2" href="#heading2">2. Upananda­sakya­puttatthe­ravatthu</a></li>
<li><a id="menu3" href="#heading3">3. Padhā­nika­tissatthe­ravatthu</a></li>
<li><a id="menu4" href="#heading4">4. Kumāra­kassa­pamā­tutthe­rivatthu</a></li>
<li><a id="menu5" href="#heading5">5. Mahākālaupāsakavatthu</a></li>
<li><a id="menu6" href="#heading6">6. Devadattavatthu</a></li>
<li><a id="menu7" href="#heading7">7. Saṃgha­bheda­pari­sakka­navatthu</a></li>
<li><a id="menu8" href="#heading8">8. Kālattheravatthu</a></li>
<li><a id="menu9" href="#heading9">9. Cūḷakālaupāsakavatthu</a></li>
<li><a id="menu10" href="#heading10">10. Attadatthattheravatthu</a></li>
</ul></div>
</div><section id="vagga"><section class="sutta" id="157"><article><hgroup><h2><a href="#" id="s">Dhammapada 157–​166.</a></h2>
<h3>Attavagga</h3><h1><a id="heading1" href="#menu1">157. Bodhirājakumāravatthu</a></h1></hgroup><blockquote class="gatha"><p><a id="p_18Dh_169" class="ms"></a><a class="msdiv" id="msdiv157"></a><a class="sc" id="dhp157.1"></a> Attānañce piyaṃ jaññā,<br> rakkheyya naṃ surakkhitaṃ;<br>
Tiṇṇaṃ aññataraṃ yāmaṃ,<br>
paṭijaggeyya paṇḍito.
</p>
</blockquote></article></section><section class="sutta" id="158"><article><hgroup><h1><a id="heading2" href="#menu2">158. Upananda­sakya­puttatthe­ravatthu</a></h1></hgroup><blockquote class="gatha"><p><a id="p_18Dh_170" class="ms"></a><a class="msdiv" id="msdiv158"></a><a class="sc" id="dhp158.1"></a>
Attānameva paṭhamaṃ,<br> patirūpe nivesaye;<br>
Athaññamanusāseyya,<br>
na kilisseyya paṇḍito.
</p>
</blockquote></article></section><section class="sutta" id="159"><article><hgroup><h1><a id="heading3" href="#menu3">159. Padhā­nika­tissatthe­ravatthu</a></h1></hgroup><blockquote class="gatha"><p><a id="p_18Dh_171" class="ms"></a><a class="msdiv" id="msdiv159"></a><a class="sc" id="dhp159.1"></a>
Attānañce tathā kayirā,<br> yathāññamanusāsati;<br>
Sudanto vata dametha,<br>
attā hi kira duddamo.
</p>
</blockquote></article></section><section class="sutta" id="160"><article><hgroup><h1><a id="heading4" href="#menu4">160. Kumāra­kassa­pamā­tutthe­rivatthu</a></h1></hgroup><blockquote class="gatha"><p><a id="p_18Dh_172" class="ms"></a><a class="msdiv" id="msdiv160"></a><a class="sc" id="dhp160.1"></a>
Attā hi attano nātho,<br> ko hi nātho paro siyā;<br>
Attanā hi sudantena,<br>
nāthaṃ labhati dullabhaṃ.
</p>
</blockquote></article></section><section class="sutta" id="161"><article><hgroup><h1><a id="heading5" href="#menu5">161. Mahākālaupāsakavatthu</a></h1></hgroup><blockquote class="gatha"><p><a id="p_18Dh_173" class="ms"></a><a class="msdiv" id="msdiv161"></a><a class="sc" id="dhp161.1"></a>
Attanā hi kataṃ pāpaṃ,<br> Attajaṃ attasambhavaṃ;<br>
Abhimatthati dummedhaṃ,<br>
Vajiraṃvasmamayaṃ maṇiṃ.
</p>
</blockquote></article></section><section class="sutta" id="162"><article><hgroup><h1><a id="heading6" href="#menu6">162. Devadattavatthu</a></h1></hgroup><blockquote class="gatha"><p><a id="p_18Dh_174" class="ms"></a><a class="msdiv" id="msdiv162"></a><a class="sc" id="dhp162.1"></a>
Yassa accantadussilyaṃ,<br> māluvā sālamivotthataṃ;<br>
Karoti so tathattānaṃ,<br>
yathā naṃ icchatī diso.
</p>
</blockquote></article></section><section class="sutta" id="163"><article><hgroup><h1><a id="heading7" href="#menu7">163. Saṃgha­bheda­pari­sakka­navatthu</a></h1></hgroup><blockquote class="gatha"><p><a id="p_18Dh_175" class="ms"></a><a class="msdiv" id="msdiv163"></a><a class="sc" id="dhp163.1"></a>
Sukarāni asādhūni,<br> attano ahitāni ca;<br>
Yaṃ ve hitañca sādhuñca,<br>
taṃ ve paramadukkaraṃ.
</p>
</blockquote></article></section><section class="sutta" id="164"><article><hgroup><h1><a id="heading8" href="#menu8">164. Kālattheravatthu</a></h1></hgroup><blockquote class="gatha"><p><a id="p_18Dh_176" class="ms"></a><a class="msdiv" id="msdiv164"></a><a class="sc" id="dhp164.1"></a>
Yo sāsanaṃ arahataṃ,<br> ariyānaṃ dhammajīvinaṃ;<br>
Paṭikkosati dummedho,<br>
diṭṭhiṃ nissāya pāpikaṃ;<br>
Phalāni kaṭṭhakasseva,<br>
attaghātāya phallati.
</p>
</blockquote></article></section><section class="sutta" id="165"><article><hgroup><h1><a id="heading9" href="#menu9">165. Cūḷakālaupāsakavatthu</a></h1></hgroup><blockquote class="gatha"><p><a id="p_18Dh_177" class="ms"></a><a class="msdiv" id="msdiv165"></a><a class="sc" id="dhp165.1"></a>
Attanā hi kataṃ pāpaṃ,<br> attanā saṅkilissati;<br>
Attanā akataṃ pāpaṃ,<br>
attanāva visujjhati;<br>
Suddhī asuddhi paccattaṃ,<br>
nāñño aññaṃ visodhaye.
</p>
</blockquote></article></section><section class="sutta" id="166"><article><hgroup><h1><a id="heading10" href="#menu10">166. Attadatthattheravatthu</a></h1></hgroup><blockquote class="gatha"><p><a id="p_18Dh_178" class="ms"></a><a class="msdiv" id="msdiv166"></a><a class="sc" id="dhp166.1"></a>
Attadatthaṃ paratthena,<br> bahunāpi na hāpaye;<br>
Attadatthamabhiññāya,<br>
sadatthapasuto siyā.
</p>
</blockquote>
<p class="endsection">Attavaggo dvādasamo.</p><a href="../../dhp146-156/pi/" rel="prev" class="previous">◀ Dhammapada 146–​156</a><a href="#" class="top">▲ TOP</a>
<a href="../../dhp167-178/pi/" rel="prefetch" class="next">Dhammapada 167–​178 ▶</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Attavagga</div>
<div class="hidden">
Bodhirājakumāravatthu</div>
</div>
</body></html>