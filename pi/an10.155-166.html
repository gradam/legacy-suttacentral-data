<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
<div id="menu">
<ul><li><a id="menu155" href="#an10.155">155. Sevitabbasutta</a></li>
<li><a id="menu156-166" href="#an10.156">156–​166. Bhajitabbādisutta</a></li>
</ul></div>
</div>
<section id="vagga"><section class="sutta" id="155"><article><hgroup id="an10.155"><h2>Aṅguttara Nikāya 10</h2> <h3>16. Puggalavagga</h3><h1><a href="#menu">155. Sevitabbasutta</a></h1></hgroup><p><a id="p_17A10_1151" class="ms"></a><a class="msdiv" id="msdiv155"></a><a class="sc" id="an10.155.1"></a> “Dasahi, bhikkhave, dhammehi samannāgato puggalo na sevitabbo. Katamehi dasahi? Micchādiṭṭhiko hoti, micchāsaṅkappo hoti, micchāvāco hoti, micchākammanto hoti, micchāājīvo hoti, micchāvāyāmo hoti, micchāsati hoti, micchāsamādhi hoti, micchāñāṇī hoti, micchāvimutti hoti–  imehi kho, bhikkhave, dasahi dhammehi samannāgato puggalo na sevitabbo.</p><p><a id="p_17A10_1152" class="ms"></a><a class="sc" id="an10.155.2"></a>
Dasahi, bhikkhave, dhammehi samannāgato puggalo sevitabbo. Katamehi dasahi? Sammādiṭṭhiko hoti, sammāsaṅkappo hoti, sammāvāco hoti, sammākammanto hoti, sammāājīvo hoti, sammāvāyāmo hoti, sammāsati hoti, sammāsamādhi hoti, sammāñāṇī hoti, sammāvimutti hoti–  imehi kho, bhikkhave, dasahi dhammehi samannāgato puggalo sevitabbo”ti.</p></article></section><section class="sutta" id="156-166"><article><hgroup id="an10.156"><h1><a href="#menu">156–​166. Bhajitabbādisutta</a></h1></hgroup><p><a id="p_17A10_1153" class="ms"></a><a class="msdiv" id="msdiv156–166."></a><a href="#sc156-166.1" id="sc156-166.1" class="sc"></a>
“Dasahi, bhikkhave, dhammehi samannāgato puggalo na bhajitabbo … pe … bhajitabbo … pe … na payirupāsitabbo … payirupāsitabbo … pe … na pujjo hoti … pujjo hoti … pe … na pāsaṃso hoti … pāsaṃso hoti … pe … agāravo hoti … sagāravo hoti … pe … appatisso hoti … sappatisso hoti … pe … na ārādhako hoti … ārādhako hoti … pe … na visujjhati … visujjhati … pe … mānaṃ nādhibhoti … mānaṃ adhibhoti … pe … paññāya na vaḍḍhati … paññāya vaḍḍhati … pe ….</p><p><a id="p_17A10_1154" class="ms"></a><a href="#sc156-166.2" id="sc156-166.2" class="sc"></a>
Bahuṃ apuññaṃ pasavati … bahuṃ puññaṃ pasavati. Katamehi dasahi? Sammādiṭṭhiko hoti, sammāsaṅkappo hoti, sammāvāco hoti, sammākammanto hoti, sammāājīvo hoti, sammāvāyāmo hoti, sammāsati hoti, sammāsamādhi hoti, sammāñāṇī hoti, sammāvimutti hoti–  imehi kho, bhikkhave, dasahi dhammehi samannāgato puggalo bahuṃ puññaṃ pasavatī”ti.</p>
<p class="endsection">Puggalavaggo paṭhamo.</p><a href="../../an10.145-154/pi/" rel="prev" class="previous">◀ Aṅguttara Nikāya 10.145–​154</a><a href="#" class="top">▲ TOP</a>
<a href="../../an10.167-177/pi/" rel="prefetch" class="next">Aṅguttara Nikāya 10.167–​177 ▶</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Catutthapaṇṇāsaka</div>
<div class="hidden">
Puggalavagga</div>
<div class="hidden">
Sevitabbasutta</div>
</div>
</body></html>