<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
<div id="menu">
<ul><li><a id="menu146" href="#an3.146">146. Akusalasutta</a></li>
<li><a id="menu147" href="#an3.147">147. Sāvajjasutta</a></li>
<li><a id="menu148" href="#an3.148">148. Visamasutta</a></li>
<li><a id="menu149" href="#an3.149">149. Asucisutta</a></li>
<li><a id="menu150" href="#an3.150">150. Paṭhamakhatasutta</a></li>
<li><a id="menu151" href="#an3.151">151. Dutiyakhatasutta</a></li>
<li><a id="menu152" href="#an3.152">152. Tatiyakhatasutta</a></li>
<li><a id="menu153" href="#an3.153">153. Catutthakhatasutta</a></li>
<li><a id="menu154" href="#an3.154">154. Vandanāsutta</a></li>
<li><a id="menu155" href="#an3.155">155. Pubbaṇhasutta</a></li>
</ul></div>
</div>
<section id="vagga"><section class="sutta" id="146"><article><hgroup id="an3.146"><h2>Aṅguttara Nikāya 3</h2> <h3>15. Maṅgalavagga</h3><h1><a href="#menu">146. Akusalasutta</a></h1></hgroup><p><a id="p_15A3_1063" class="ms"></a><a class="msdiv" id="msdiv147"></a><a class="sc" id="an3.146.1"></a> “Tīhi, bhikkhave, dhammehi samannāgato yathābhataṃ nikkhitto evaṃ niraye. Katamehi tīhi? Akusalena kāyakammena, akusalena vacīkammena, akusalena manokammena–  imehi kho, bhikkhave, tīhi dhammehi samannāgato yathābhataṃ nikkhitto evaṃ niraye.</p><p><a id="p_15A3_1064" class="ms"></a><a class="sc" id="an3.146.2"></a>
Tīhi, bhikkhave, dhammehi samannāgato yathābhataṃ nikkhitto evaṃ sagge. Katamehi tīhi? Kusalena kāyakammena, kusalena vacīkammena, kusalena manokammena–  imehi kho, bhikkhave, tīhi dhammehi samannāgato yathābhataṃ nikkhitto evaṃ sagge”ti.</p>
<p class="endsection">Paṭhamaṃ.</p></article></section><section class="sutta" id="147"><article><hgroup id="an3.147"><h1><a href="#menu">147. Sāvajjasutta</a></h1></hgroup><p><a id="p_15A3_1066" class="ms"></a><a class="msdiv" id="msdiv148"></a><a class="sc" id="an3.147.1"></a>
“Tīhi, bhikkhave, dhammehi samannāgato yathābhataṃ nikkhitto evaṃ niraye. Katamehi tīhi? Sāvajjena kāyakammena, sāvajjena vacīkammena, sāvajjena manokammena–  imehi kho, bhikkhave, tīhi dhammehi samannāgato yathābhataṃ nikkhitto evaṃ niraye.</p><p><a id="p_15A3_1067" class="ms"></a><a class="sc" id="an3.147.2"></a>
Tīhi, bhikkhave, dhammehi samannāgato yathābhataṃ nikkhitto evaṃ sagge. Katamehi tīhi? Anavajjena kāyakammena, anavajjena vacīkammena, anavajjena manokammena–  imehi kho … pe … evaṃ sagge”ti.</p>
<p class="endsection">Dutiyaṃ.</p></article></section><section class="sutta" id="148"><article><hgroup id="an3.148"><h1><a href="#menu">148. Visamasutta</a></h1></hgroup><p><a id="p_15A3_1069" class="ms"></a><a class="msdiv" id="msdiv149"></a><a class="sc" id="an3.148.1"></a>
“Tīhi, bhikkhave … pe … visamena kāyakammena, visamena vacīkammena, visamena manokammena–  imehi kho … pe … evaṃ niraye.</p><p><a id="p_15A3_1070" class="ms"></a><a class="sc" id="an3.148.2"></a>
Tīhi, bhikkhave, dhammehi … pe … samena kāyakammena, samena vacīkammena, samena manokammena–  imehi kho … pe … evaṃ sagge”ti.</p>
<p class="endsection">Tatiyaṃ.</p></article></section><section class="sutta" id="149"><article><hgroup id="an3.149"><h1><a href="#menu">149. Asucisutta</a></h1></hgroup><p><a id="p_15A3_1072" class="ms"></a><a class="msdiv" id="msdiv150"></a><a class="sc" id="an3.149.1"></a>
“Tīhi, bhikkhave … pe … asucinā kāyakammena, asucinā vacīkammena, asucinā manokammena–  imehi kho … pe … evaṃ niraye.</p><p><a id="p_15A3_1073" class="ms"></a><a class="sc" id="an3.149.2"></a>
Tīhi, bhikkhave … pe … sucinā kāyakammena, sucinā vacīkammena, sucinā manokammena–  imehi kho, bhikkhave, tīhi dhammehi samannāgato yathābhataṃ nikkhitto evaṃ sagge”ti.</p>
<p class="endsection">Catutthaṃ.</p></article></section><section class="sutta" id="150"><article><hgroup id="an3.150"><h1><a href="#menu">150. Paṭhamakhatasutta</a></h1></hgroup><p><a id="p_15A3_1075" class="ms"></a><a class="msdiv" id="msdiv151"></a><a class="sc" id="an3.150.1"></a>
“Tīhi, bhikkhave, dhammehi samannāgato bālo abyatto asappuriso khataṃ upahataṃ attānaṃ pariharati, sāvajjo ca hoti sānuvajjo ca viññūnaṃ, bahuñca apuññaṃ pasavati. Katamehi tīhi? Akusalena kāyakammena, akusalena vacīkammena, akusalena manokammena–  imehi kho, bhikkhave, tīhi dhammehi samannāgato bālo abyatto asappuriso khataṃ upahataṃ attānaṃ pariharati, sāvajjo ca hoti sānuvajjo ca viññūnaṃ, bahuñca apuññaṃ pasavati.</p><p><a id="p_15A3_1076" class="ms"></a><a class="sc" id="an3.150.2"></a>
Tīhi, bhikkhave, dhammehi samannāgato paṇḍito viyatto sappuriso akkhataṃ anupahataṃ attānaṃ pariharati, anavajjo ca hoti ananuvajjo ca viññūnaṃ, bahuñca puññaṃ pasavati. Katamehi tīhi? Kusalena kāyakammena, kusalena vacīkammena, kusalena manokammena … pe ….</p>
<p class="endsection">Pañcamaṃ.</p></article></section><section class="sutta" id="151"><article><hgroup id="an3.151"><h1><a href="#menu">151. Dutiyakhatasutta</a></h1></hgroup><p><a id="p_15A3_1078" class="ms"></a><a class="msdiv" id="msdiv152"></a><a class="sc" id="an3.151.1"></a>
“Tīhi, bhikkhave … pe … sāvajjena kāyakammena, sāvajjena vacīkammena, sāvajjena manokammena … pe ….</p><p><a id="p_15A3_1079" class="ms"></a><a class="sc" id="an3.151.2"></a>
Tīhi, bhikkhave … pe … anavajjena kāyakammena, anavajjena vacīkammena, anavajjena manokammena … pe ….</p>
<p class="endsection">Chaṭṭhaṃ.</p></article></section><section class="sutta" id="152"><article><hgroup id="an3.152"><h1><a href="#menu">152. Tatiyakhatasutta</a></h1></hgroup><p><a id="p_15A3_1081" class="ms"></a><a class="msdiv" id="msdiv153"></a><a class="sc" id="an3.152.1"></a>
“Tīhi, bhikkhave … pe … visamena kāyakammena, visamena vacīkammena, visamena manokammena … pe ….</p><p><a id="p_15A3_1082" class="ms"></a><a class="sc" id="an3.152.2"></a>
Tīhi, bhikkhave … pe … samena kāyakammena, samena vacīkammena, samena manokammena … pe ….</p>
<p class="endsection">Sattamaṃ.</p></article></section><section class="sutta" id="153"><article><hgroup id="an3.153"><h1><a href="#menu">153. Catutthakhatasutta</a></h1></hgroup><p><a id="p_15A3_1084" class="ms"></a><a class="msdiv" id="msdiv154"></a><a class="sc" id="an3.153.1"></a>
“Tīhi, bhikkhave … pe … asucinā kāyakammena, asucinā vacīkammena, asucinā manokammena … pe ….</p><p><a id="p_15A3_1085" class="ms"></a><a class="sc" id="an3.153.2"></a>
Tīhi, bhikkhave … pe … sucinā kāyakammena, sucinā vacīkammena, sucinā manokammena–  imehi kho, bhikkhave, tīhi dhammehi samannāgato paṇḍito viyatto sappuriso akkhataṃ anupahataṃ attānaṃ pariharati, anavajjo ca hoti ananuvajjo ca viññūnaṃ, bahuñca puññaṃ pasavatī”ti.</p>
<p class="endsection">Aṭṭhamaṃ.</p></article></section><section class="sutta" id="154"><article><hgroup id="an3.154"><h1><a href="#menu">154. Vandanāsutta</a></h1></hgroup><p><a id="p_15A3_1087" class="ms"></a><a class="msdiv" id="msdiv155"></a><a class="sc" id="an3.154.1"></a>
“Tisso imā, bhikkhave, vandanā. Katamā tisso? Kāyena, vācāya, manasā–  imā kho, bhikkhave, tisso vandanā”ti.</p>
<p class="endsection">Navamaṃ.</p></article></section><section class="sutta" id="155"><article><hgroup id="an3.155"><h1><a href="#menu">155. Pubbaṇhasutta</a></h1></hgroup><p><a id="p_15A3_1089" class="ms"></a><a class="msdiv" id="msdiv156"></a><a class="sc" id="an3.155.1"></a>
“Ye, bhikkhave, sattā pubbaṇhasamayaṃ kāyena sucaritaṃ caranti, vācāya sucaritaṃ caranti, manasā sucaritaṃ caranti, supubbaṇho, bhikkhave, tesaṃ sattānaṃ.</p><p><a id="p_15A3_1090" class="ms"></a><a class="sc" id="an3.155.2"></a>
Ye, bhikkhave, sattā majjhanhikasamayaṃ kāyena sucaritaṃ caranti, vācāya sucaritaṃ caranti, manasā sucaritaṃ caranti, sumajjhanhiko, bhikkhave, tesaṃ sattānaṃ.</p><p><a id="p_15A3_1091" class="ms"></a><a class="sc" id="an3.155.3"></a>
Ye, bhikkhave, sattā sāyanhasamayaṃ kāyena sucaritaṃ caranti, vācāya sucaritaṃ caranti, manasā sucaritaṃ caranti, susāyanho, bhikkhave, tesaṃ sattānanti.</p><blockquote class="gatha"><p><a id="p_15A3_1092" class="ms"></a><a class="sc" id="an3.155.4"></a>
Sunakkhattaṃ sumaṅgalaṃ,<br> suppabhātaṃ suhuṭṭhitaṃ;<br>
Sukhaṇo sumuhutto ca,<br>
suyiṭṭhaṃ brahmacārisu.
</p><p><a id="p_15A3_1093" class="ms"></a><a class="sc" id="an3.155.5"></a>
Padakkhiṇaṃ kāyakammaṃ,<br> vācākammaṃ padakkhiṇaṃ;<br>
Padakkhiṇaṃ manokammaṃ,<br>
paṇīdhi te padakkhiṇe;<br>
Padakkhiṇāni katvāna,<br>
labhantatthe padakkhiṇe.
</p><p><a id="p_15A3_1094" class="ms"></a><a class="sc" id="an3.155.6"></a>
Te atthaladdhā sukhitā,<br> viruḷhā buddhasāsane;<br>
Arogā sukhitā hotha,<br>
saha sabbehi ñātibhī”ti.
</p>
</blockquote>
<p class="endsection">Dasamaṃ.</p>
<p class="endsection">Maṅgalavaggo pañcamo.</p><blockquote class="uddanagatha"><p><a id="p_15A3_1098" class="ms"></a><a class="sc" id="an3.155.7"></a>
Akusalañca sāvajjaṃ,<br> visamāsucinā saha;<br>
Caturo khatā vandanā,<br>
pubbaṇhena ca te dasāti.
</p>
</blockquote>
<p class="endsection">Tatiyo paṇṇāsako samatto.</p><a href="../../an3.133-145/pi/" rel="prev" class="previous">◀ Aṅguttara Nikāya 3.133–​145</a><a href="#" class="top">▲ TOP</a>
<a href="../../an3.156-162/pi/" rel="prefetch" class="next">Aṅguttara Nikāya 3.156–​162 ▶</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Tatiyapaṇṇāsaka</div>
<div class="hidden">
Maṅgalavagga</div>
<div class="hidden">
Akusalasutta</div>
</div>
</body></html>