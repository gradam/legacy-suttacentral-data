<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
<div id="menu">
<ul><li><a id="menu141" href="#an2.141">141 </a></li>
<li><a id="menu142" href="#an2.142">142 </a></li>
<li><a id="menu143" href="#an2.143">143 </a></li>
<li><a id="menu144" href="#an2.144">144 </a></li>
<li><a id="menu145" href="#an2.145">145 </a></li>
<li><a id="menu146" href="#an2.146">146 </a></li>
<li><a id="menu147" href="#an2.147">147 </a></li>
<li><a id="menu148" href="#an2.148">148 </a></li>
<li><a id="menu149" href="#an2.149">149 </a></li>
<li><a id="menu150" href="#an2.150">150 </a></li>
</ul></div>
</div>
<section id="vagga"><section class="sutta" id="141"><article><hgroup id="an2.141"><h2>Aṅguttara Nikāya 2</h2> <h3>13. Dānavagga</h3><h1>141 </h1></hgroup><p><a id="p_15A2_233" class="ms"></a><a class="msdiv" id="msdiv142"></a><a class="sc" id="an2.141.1"></a> “Dvemāni, bhikkhave, dānāni. Katamāni dve? Āmisadānañca dhammadānañca. Imāni kho, bhikkhave, dve dānāni. Etadaggaṃ, bhikkhave, imesaṃ dvinnaṃ dānānaṃ yadidaṃ dhammadānan”ti.</p></article></section><section class="sutta" id="142"><article><hgroup id="an2.142"><h1>142 </h1></hgroup><p><a id="p_15A2_234" class="ms"></a><a class="msdiv" id="msdiv143"></a><a class="sc" id="an2.142.1"></a>
“Dveme, bhikkhave, yāgā. Katame dve? Āmisayāgo ca dhammayāgo ca. Ime kho, bhikkhave, dve yāgā. Etadaggaṃ, bhikkhave, imesaṃ dvinnaṃ yāgānaṃ yadidaṃ dhammayāgo”ti.</p></article></section><section class="sutta" id="143"><article><hgroup id="an2.143"><h1>143 </h1></hgroup><p><a id="p_15A2_235" class="ms"></a><a class="msdiv" id="msdiv144"></a><a class="sc" id="an2.143.1"></a>
“Dveme, bhikkhave, cāgā. Katame dve? Āmisacāgo ca dhammacāgo ca. Ime kho, bhikkhave, dve cāgā. Etadaggaṃ, bhikkhave, imesaṃ dvinnaṃ cāgānaṃ yadidaṃ dhammacāgo”ti.</p></article></section><section class="sutta" id="144"><article><hgroup id="an2.144"><h1>144 </h1></hgroup><p><a id="p_15A2_236" class="ms"></a><a class="msdiv" id="msdiv145"></a><a class="sc" id="an2.144.1"></a>
“Dveme, bhikkhave, pariccāgā. Katame dve? Āmisapariccāgo ca dhammapariccāgo ca. Ime kho, bhikkhave, dve pariccāgā. Etadaggaṃ, bhikkhave, imesaṃ dvinnaṃ pariccāgānaṃ yadidaṃ dhammapariccāgo”ti.</p></article></section><section class="sutta" id="145"><article><hgroup id="an2.145"><h1>145 </h1></hgroup><p><a id="p_15A2_237" class="ms"></a><a class="msdiv" id="msdiv146"></a><a class="sc" id="an2.145.1"></a>
“Dveme, bhikkhave, bhogā. Katame dve? Āmisabhogo ca dhammabhogo ca. Ime kho, bhikkhave, dve bhogā. Etadaggaṃ, bhikkhave, imesaṃ dvinnaṃ bhogānaṃ yadidaṃ dhammabhogo”ti.</p></article></section><section class="sutta" id="146"><article><hgroup id="an2.146"><h1>146 </h1></hgroup><p><a id="p_15A2_238" class="ms"></a><a class="msdiv" id="msdiv147"></a><a class="sc" id="an2.146.1"></a>
“Dveme, bhikkhave, sambhogā. Katame dve? Āmisasambhogo ca dhammasambhogo ca. Ime kho, bhikkhave, dve sambhogā. Etadaggaṃ, bhikkhave, imesaṃ dvinnaṃ sambhogānaṃ yadidaṃ dhammasambhogo”ti.</p></article></section><section class="sutta" id="147"><article><hgroup id="an2.147"><h1>147 </h1></hgroup><p><a id="p_15A2_239" class="ms"></a><a class="msdiv" id="msdiv148"></a><a class="sc" id="an2.147.1"></a>
“Dveme, bhikkhave, saṃvibhāgā. Katame dve? Āmisasaṃvibhāgo ca dhammasaṃvibhāgo ca. Ime kho, bhikkhave, dve saṃvibhāgā. Etadaggaṃ, bhikkhave, imesaṃ dvinnaṃ saṃvibhāgānaṃ yadidaṃ dhammasaṃvibhāgo”ti.</p></article></section><section class="sutta" id="148"><article><hgroup id="an2.148"><h1>148 </h1></hgroup><p><a id="p_15A2_240" class="ms"></a><a class="msdiv" id="msdiv149"></a><a class="sc" id="an2.148.1"></a>
“Dveme, bhikkhave, saṅgahā. Katame dve? Āmisasaṅgaho ca dhammasaṅgaho ca. Ime kho, bhikkhave, dve saṅgahā. Etadaggaṃ, bhikkhave, imesaṃ dvinnaṃ saṅgahānaṃ yadidaṃ dhammasaṅgaho”ti.</p></article></section><section class="sutta" id="149"><article><hgroup id="an2.149"><h1>149 </h1></hgroup><p><a id="p_15A2_241" class="ms"></a><a class="msdiv" id="msdiv150"></a><a class="sc" id="an2.149.1"></a>
“Dveme, bhikkhave, anuggahā. Katame dve? Āmisānuggaho ca dhammānuggaho ca. Ime kho, bhikkhave, dve anuggahā. Etadaggaṃ, bhikkhave, imesaṃ dvinnaṃ anuggahānaṃ yadidaṃ dhammānuggaho”ti.</p></article></section><section class="sutta" id="150"><article><hgroup id="an2.150"><h1>150 </h1></hgroup><p><a id="p_15A2_242" class="ms"></a><a class="msdiv" id="msdiv151"></a><a class="sc" id="an2.150.1"></a>
“Dvemā, bhikkhave, anukampā. Katamā dve? Āmisānukampā ca dhammānukampā ca. Imā kho, bhikkhave, dve anukampā. Etadaggaṃ, bhikkhave, imāsaṃ dvinnaṃ anukampānaṃ yadidaṃ dhammānukampā”ti.</p>
<p class="endsection">Dānavaggo tatiyo.</p>
</article></section></section><a class="previous" href="/an2.130-140/pi/">◀ Aṅguttara Nikāya  2.130–​140</a><a class="top" href="#"> ▲ TOP </a><a class="next" href="/an2.151-162/pi/">Aṅguttara Nikāya  2.151–​162 ▶</a></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Tatiyapaṇṇāsaka</div>
<div class="hidden">
Dānavagga</div>
</div>
</body></html>