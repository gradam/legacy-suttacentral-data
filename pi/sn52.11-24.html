<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
<div id="menu">
<ul><li><a id="menu11" href="#sn52.11">11. Kappasahassasutta</a></li>
<li><a id="menu12" href="#sn52.12">12. Iddhividhasutta</a></li>
<li><a id="menu13" href="#sn52.13">13. Dibbasotasutta</a></li>
<li><a id="menu14" href="#sn52.14">14. Cetopariyasutta</a></li>
<li><a id="menu15" href="#sn52.15">15. Ṭhānasutta</a></li>
<li><a id="menu16" href="#sn52.16">16. Kammasamādānasutta</a></li>
<li><a id="menu17" href="#sn52.17">17. Sabbatthagāminisutta</a></li>
<li><a id="menu18" href="#sn52.18">18. Nānādhātusutta</a></li>
<li><a id="menu19" href="#sn52.19">19. Nānādhimuttisutta</a></li>
<li><a id="menu20" href="#sn52.20">20. Indri­yapa­ropa­riyatta­sutta</a></li>
<li><a id="menu21" href="#sn52.21">21. Jhānādisutta</a></li>
<li><a id="menu22" href="#sn52.22">22. Pubbenivāsasutta</a></li>
<li><a id="menu23" href="#sn52.23">23. Dibbacakkhusutta</a></li>
<li><a id="menu24" href="#sn52.24">24. Āsavakkhayasutta</a></li>
</ul></div>
</div>
<section id="vagga"><section class="sutta" id="11"><article><hgroup id="sn52.11"><h2>Saṃyutta Nikāya 52</h2> <h3>2. Dutiyavagga</h3><h1><a href="#menu">11. Kappasahassasutta</a></h1></hgroup><p><a id="p_14S5_1592" class="ms"></a><a class="msdiv" id="msdiv909"></a><a class="sc" id="sn52.11.1"></a> Ekaṃ samayaṃ āyasmā anuruddho sāvatthiyaṃ viharati jetavane anāthapiṇḍikassa ārāme. Atha kho sambahulā bhikkhū yenāyasmā anuruddho tenupasaṅkamiṃsu; upasaṅkamitvā āyasmatā anuruddhena saddhiṃ … pe … ekamantaṃ nisinnā kho te bhikkhū āyasmantaṃ anuruddhaṃ etadavocuṃ: </p><p><a id="p_14S5_1593" class="ms"></a><a class="sc" id="sn52.11.2"></a>
“Katamesaṃ āyasmā anuruddho dhammānaṃ bhāvitattā bahulīkatattā mahābhiññataṃ patto”ti? “Catunnaṃ khvāhaṃ, āvuso, satipaṭṭhānānaṃ bhāvitattā bahulīkatattā mahābhiññataṃ patto. Katamesaṃ catunnaṃ? Idhāhaṃ, āvuso, kāye kāyānupassī viharāmi … pe … vedanāsu … pe … citte … pe … dhammesu dhammānupassī viharāmi ātāpī sampajāno satimā, vineyya loke abhijjhādomanassaṃ–  imesaṃ khvāhaṃ, āvuso, catunnaṃ satipaṭṭhānānaṃ bhāvitattā bahulīkatattā mahābhiññataṃ patto. Imesañca panāhaṃ, āvuso, catunnaṃ satipaṭṭhānānaṃ bhāvitattā bahulīkatattā kappasahassaṃ anussarāmī”ti.</p>
<p class="endsection">Paṭhamaṃ.</p></article></section><section class="sutta" id="12"><article><hgroup id="sn52.12"><h1><a href="#menu">12. Iddhividhasutta</a></h1></hgroup><p><a id="p_14S5_1595" class="ms"></a><a class="msdiv" id="msdiv910"></a><a class="sc" id="sn52.12.1"></a>
“Imesañca panāhaṃ, āvuso, catunnaṃ satipaṭṭhānānaṃ bhāvitattā bahulīkatattā anekavihitaṃ iddhividhaṃ paccanubhomi–  ekopi hutvā bahudhā homi … pe … yāva brahmalokāpi kāyena vasaṃ vattemī”ti.</p>
<p class="endsection">Dutiyaṃ.</p></article></section><section class="sutta" id="13"><article><hgroup id="sn52.13"><h1><a href="#menu">13. Dibbasotasutta</a></h1></hgroup><p><a id="p_14S5_1597" class="ms"></a><a class="msdiv" id="msdiv911"></a><a class="sc" id="sn52.13.1"></a>
“Imesañca panāhaṃ, āvuso, catunnaṃ satipaṭṭhānānaṃ bhāvitattā bahulīkatattā dibbāya sotadhātuyā visuddhāya atikkantamānusikāya ubho sadde suṇāmi dibbe ca mānuse ca ye dūre santike cā”ti.</p>
<p class="endsection">Tatiyaṃ.</p></article></section><section class="sutta" id="14"><article><hgroup id="sn52.14"><h1><a href="#menu">14. Cetopariyasutta</a></h1></hgroup><p><a id="p_14S5_1599" class="ms"></a><a class="msdiv" id="msdiv912"></a><a class="sc" id="sn52.14.1"></a>
“Imesañca panāhaṃ, āvuso, catunnaṃ satipaṭṭhānānaṃ bhāvitattā bahulīkatattā parasattānaṃ parapuggalānaṃ cetasā ceto paricca pajānāmi–  sarāgaṃ vā cittaṃ ‘sarāgaṃ cittan’ti pajānāmi … pe … avimuttaṃ vā cittaṃ ‘avimuttaṃ cittan’ti pajānāmī”ti.</p>
<p class="endsection">Catutthaṃ.</p></article></section><section class="sutta" id="15"><article><hgroup id="sn52.15"><h1><a href="#menu">15. Ṭhānasutta</a></h1></hgroup><p><a id="p_14S5_1601" class="ms"></a><a class="msdiv" id="msdiv913"></a><a class="sc" id="sn52.15.1"></a>
“Imesañca panāhaṃ, āvuso, catunnaṃ satipaṭṭhānānaṃ bhāvitattā bahulīkatattā ṭhānañca ṭhānato aṭṭhānañca aṭṭhānato yathābhūtaṃ pajānāmī”ti.</p>
<p class="endsection">Pañcamaṃ.</p></article></section><section class="sutta" id="16"><article><hgroup id="sn52.16"><h1><a href="#menu">16. Kammasamādānasutta</a></h1></hgroup><p><a id="p_14S5_1603" class="ms"></a><a class="msdiv" id="msdiv914"></a><a class="sc" id="sn52.16.1"></a>
“Imesañca panāhaṃ, āvuso, catunnaṃ satipaṭṭhānānaṃ bhāvitattā bahulīkatattā atītā­nāga­tapaccuppannānaṃ kammasamādānānaṃ ṭhānaso hetuso vipākaṃ yathābhūtaṃ pajānāmī”ti.</p>
<p class="endsection">Chaṭṭhaṃ.</p></article></section><section class="sutta" id="17"><article><hgroup id="sn52.17"><h1><a href="#menu">17. Sabbatthagāminisutta</a></h1></hgroup><p><a id="p_14S5_1605" class="ms"></a><a class="msdiv" id="msdiv915"></a><a class="sc" id="sn52.17.1"></a>
“Imesañca panāhaṃ, āvuso, catunnaṃ satipaṭṭhānānaṃ bhāvitattā bahulīkatattā sabbattha­gāmi­nippa­ṭipadaṃ yathābhūtaṃ pajānāmī”ti.</p>
<p class="endsection">Sattamaṃ.</p></article></section><section class="sutta" id="18"><article><hgroup id="sn52.18"><h1><a href="#menu">18. Nānādhātusutta</a></h1></hgroup><p><a id="p_14S5_1607" class="ms"></a><a class="msdiv" id="msdiv916"></a><a class="sc" id="sn52.18.1"></a>
“Imesañca panāhaṃ, āvuso, catunnaṃ satipaṭṭhānānaṃ bhāvitattā bahulīkatattā anekadhātunānādhātulokaṃ yathābhūtaṃ pajānāmī”ti.</p>
<p class="endsection">Aṭṭhamaṃ.</p></article></section><section class="sutta" id="19"><article><hgroup id="sn52.19"><h1><a href="#menu">19. Nānādhimuttisutta</a></h1></hgroup><p><a id="p_14S5_1609" class="ms"></a><a class="msdiv" id="msdiv917"></a><a class="sc" id="sn52.19.1"></a>
“Imesañca panāhaṃ, āvuso, catunnaṃ satipaṭṭhānānaṃ bhāvitattā bahulīkatattā sattānaṃ nānādhimuttikataṃ yathābhūtaṃ pajānāmī”ti.</p>
<p class="endsection">Navamaṃ.</p></article></section><section class="sutta" id="20"><article><hgroup id="sn52.20"><h1><a href="#menu">20. Indri­yapa­ropa­riyatta­sutta</a></h1></hgroup><p><a id="p_14S5_1611" class="ms"></a><a class="msdiv" id="msdiv918"></a><a class="sc" id="sn52.20.1"></a>
“Imesañca panāhaṃ, āvuso, catunnaṃ satipaṭṭhānānaṃ bhāvitattā bahulīkatattā parasattānaṃ parapuggalānaṃ indriyaparopariyattaṃ yathābhūtaṃ pajānāmī”ti.</p>
<p class="endsection">Dasamaṃ.</p></article></section><section class="sutta" id="21"><article><hgroup id="sn52.21"><h1><a href="#menu">21. Jhānādisutta</a></h1></hgroup><p><a id="p_14S5_1613" class="ms"></a><a class="msdiv" id="msdiv919"></a><a class="sc" id="sn52.21.1"></a>
“Imesañca panāhaṃ, āvuso, catunnaṃ satipaṭṭhānānaṃ bhāvitattā bahulīkatattā jhāna­vimokkha­samā­dhisa­māpattīnaṃ saṃkilesaṃ vodānaṃ vuṭṭhānaṃ yathābhūtaṃ pajānāmī”ti.</p>
<p class="endsection">Ekādasamaṃ.</p></article></section><section class="sutta" id="22"><article><hgroup id="sn52.22"><h1><a href="#menu">22. Pubbenivāsasutta</a></h1></hgroup><p><a id="p_14S5_1615" class="ms"></a><a class="msdiv" id="msdiv920"></a><a class="sc" id="sn52.22.1"></a>
“Imesañca panāhaṃ, āvuso, catunnaṃ satipaṭṭhānānaṃ bhāvitattā bahulīkatattā anekavihitaṃ pubbenivāsaṃ anussarāmi, seyyathidaṃ–  ekampi jātiṃ dvepi jātiyo … pe … iti sākāraṃ sauddesaṃ anekavihitaṃ pubbenivāsaṃ anussarāmī”ti.</p>
<p class="endsection">Dvādasamaṃ.</p></article></section><section class="sutta" id="23"><article><hgroup id="sn52.23"><h1><a href="#menu">23. Dibbacakkhusutta</a></h1></hgroup><p><a id="p_14S5_1617" class="ms"></a><a class="msdiv" id="msdiv921"></a><a class="sc" id="sn52.23.1"></a>
“Imesañca panāhaṃ, āvuso, catunnaṃ satipaṭṭhānānaṃ bhāvitattā bahulīkatattā dibbena cakkhunā visuddhena atikkantamānusakena satte passāmi cavamāne upapajjamāne … pe … iti dibbena cakkhunā visuddhena atikkantamānusakena yathākammūpage satte pajānāmī”ti.</p>
<p class="endsection">Terasamaṃ.</p></article></section><section class="sutta" id="24"><article><hgroup id="sn52.24"><h1><a href="#menu">24. Āsavakkhayasutta</a></h1></hgroup><p><a id="p_14S5_1619" class="ms"></a><a class="msdiv" id="msdiv922"></a><a class="sc" id="sn52.24.1"></a>
“Imesañca panāhaṃ, āvuso, catunnaṃ satipaṭṭhānānaṃ bhāvitattā bahulīkatattā āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharāmī”ti.</p>
<p class="endsection">Cuddasamaṃ.</p>
<p class="endsection">Dutiyo vaggo.</p><blockquote class="uddanagatha"><p><a id="p_14S5_1623" class="ms"></a><a class="sc" id="sn52.24.2"></a>
Mahābhiññaṃ iddhi dibbaṃ,<br> Cetopariyaṃ ṭhānaṃ kammaṃ;<br>
Sabbatthadhātudhimutti,<br>
Indriyaṃ jhānaṃ tisso vijjāti.
</p>
</blockquote>
<p class="endsutta">Anuruddhasaṃyuttaṃ aṭṭhamaṃ.</p><a href="../../sn52.1-10/pi/" rel="prev" class="previous">◀ Saṃyutta Nikāya 52.1–​10</a>
<a href="#" class="top">▲ TOP</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Anuruddhasaṃyutta</div>
<div class="hidden">
Dutiyavagga</div>
<div class="hidden">
Kappasahassasutta</div>
</div>
</body></html>