<html><head><meta charset="utf-8"><title></title></head><body>
<div id="text" lang="pi">
<div id="toc"></div>
<section class="sutta" id="10"><article><hgroup id="sn19.10"><h2>Saṃyutta Nikāya 19</h2> <h3>1. Paṭhamavagga</h3><h1>10. Kumbhaṇḍasutta</h1></hgroup><p><a id="p_12S2_1179" class="ms"></a><a class="msdiv" id="msdiv211"></a><a class="sc" id="sn19.10.1"></a>
“Idhāhaṃ, āvuso, gijjhakūṭā pabbatā orohanto addasaṃ kumbhaṇḍaṃ purisaṃ vehāsaṃ gacchantaṃ. So gacchantopi teva aṇḍe khandhe āropetvā gacchati. Nisīdantopi tesveva aṇḍesu nisīdati. Tamenaṃ gijjhāpi kākāpi kulalāpi anupatitvā anupatitvā vitacchenti virājenti. So sudaṃ aṭṭassaraṃ karoti … pe … eso, bhikkhave, satto imasmiṃyeva rājagahe gāmakūṭako ahosi … pe ….</p>
<p class="endsection">Dasamaṃ.</p>
<p class="endsection">Paṭhamo vaggo.</p><blockquote class="uddanagatha"><p><a id="p_12S2_1183" class="ms"></a><a class="sc" id="sn19.10.2"></a>
Aṭṭhi pesi ubho gāvaghātakā,<br> Piṇḍo sākuṇiyo nicchavorabbhi;<br>
Asi sūkariko sattimāgavi,<br>
Usu kāraṇiko sūci sārathi;<br>
Yo ca sibbiyati sūcako hi so,<br>
Aṇḍabhāri ahu gāmakūṭakoti.
</p>
</blockquote>
</article><div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Lakkhaṇasaṃyutta</div>
<div class="hidden">
Paṭhamavagga</div>
<div class="hidden">
Aṭṭhisutta</div>
</div>
</section><a class="previous" href="/sn19.9/pi/">◀ Saṃyutta Nikāya  19.9</a><a class="top" href="#"> ▲ TOP </a><a class="next" href="/sn19.11/pi/">Saṃyutta Nikāya  19.11 ▶</a></div>
</body></html>