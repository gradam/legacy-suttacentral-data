<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title>snp5.4:Pali</title></head><body>
<div id="text" lang="pi">
<div id="toc">
</div><section class="sutta" id="snp5.4"><article><hgroup><h2>Sutta Nipāta 5.4</h2>
<h1>Puṇṇakamāṇavapucchā</h1></hgroup><blockquote class="gatha"> <span class="speaker">(iccāyasmā puṇṇako):</span><p><a class="sc" id="sc1137"></a><a id="p_18Sn_1234" class="ms"></a> “Anejaṃ mūladassāviṃ,<br> Atthi pañhena āgamaṃ;<br>
Kiṃ nissitā isayo manujā,<br>
Khattiyā brāhmaṇā devatānaṃ;<br>
Yaññamakappayiṃsu puthūdha loke,<br>
Pucchāmi taṃ bhagavā brūhi me taṃ”. 
</p>
<span class="speaker">(puṇṇakāti bhagavā):</span><p><a class="sc" id="sc1138"></a><a class="brnum" id="br2"></a><a id="p_18Sn_1235" class="ms"></a> “Ye kecime isayo manujā,<br> Khattiyā brāhmaṇā devatānaṃ;<br>
Yaññamakappayiṃsu puthūdha loke,<br>
Āsīsamānā puṇṇaka itthattaṃ;<br>
Jaraṃ sitā yaññamakappayiṃsu”. 
</p>
<span class="speaker">(iccāyasmā puṇṇako):</span><p><a class="sc" id="sc1139"></a><a class="brnum" id="br3"></a><a id="p_18Sn_1236" class="ms"></a> “Ye kecime isayo manujā,<br> Khattiyā brāhmaṇā devatānaṃ;<br>
Yaññamakappayiṃsu puthūdha loke,<br>
Kaccissu te bhagavā yaññapathe appamattā;<br>
Atāruṃ jātiñca jarañca mārisa,<br>
Pucchāmi taṃ bhagavā brūhi metaṃ”. 
</p>
<span class="speaker">(puṇṇakāti bhagavā):</span><p><a class="sc" id="sc1140"></a><a class="brnum" id="br4"></a><a id="p_18Sn_1237" class="ms"></a> “Āsīsanti thomayanti abhijappanti juhanti,<br> Kāmābhijappanti paṭicca lābhaṃ;<br>
Te yājayogā bhavarāgarattā,<br>
Nātariṃsu jātijaranti brūmi”. 
</p>
<span class="speaker">(iccāyasmā puṇṇako):</span><p><a class="sc" id="sc1141"></a><a class="brnum" id="br5"></a><a id="p_18Sn_1238" class="ms"></a> “Te ce nātariṃsu yājayogā,<br> Yaññehi jātiñca jarañca mārisa;<br>
Atha ko carahi devamanussaloke,<br>
Atāri jātiñca jarañca mārisa;<br>
Pucchāmi taṃ bhagavā brūhi me taṃ”. 
</p>
<span class="speaker">(puṇṇakāti bhagavā):</span><p><a class="sc" id="sc1142"></a><a class="brnum" id="br6"></a><a id="p_18Sn_1239" class="ms"></a> “Saṅkhāya lokasmi paroparāni,<br> Yassiñjitaṃ natthi kuhiñci loke;<br>
Santo vidhūmo anīgho nirāso,<br>
Atāri so jātijaranti brūmī”ti. 
</p>
</blockquote>
<p class="endsection">Puṇṇakamāṇavapucchā tatiyā.</p>
</article></section><a class="previous" href="/snp5.3/pi/">◀ Sutta Nipāta  5.3</a><a class="top" href="#"> ▲ TOP </a><a class="next" href="/snp5.5/pi/">Sutta Nipāta  5.5 ▶</a></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Pārāyanavagga</div>
<div class="hidden">
Puṇṇakamāṇavapucchā</div>
</div>
</body></html>