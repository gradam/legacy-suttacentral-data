<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title>dhp90–​99:Pali</title></head><body>
<div id="text" lang="pi">
<div id="toc">
<div id="menu">
<ul><li><a id="menu1" href="#heading1">1. Jīvakapañhavatthu</a></li>
<li><a id="menu2" href="#heading2">2. Mahākassapattheravatthu</a></li>
<li><a id="menu3" href="#heading3">3. Belaṭṭhasīsattheravatthu</a></li>
<li><a id="menu4" href="#heading4">4. Anuruddhattheravatthu</a></li>
<li><a id="menu5" href="#heading5">5. Mahākaccā­yanatthe­ravatthu</a></li>
<li><a id="menu6" href="#heading6">6. Sāriputtattheravatthu</a></li>
<li><a id="menu7" href="#heading7">7. Kosambi­vāsi­tissatthe­rasā­maṇe­ravatthu</a></li>
<li><a id="menu8" href="#heading8">8. Sāriputtattheravatthu</a></li>
<li><a id="menu9" href="#heading9">9. Khadi­rava­niya­reva­tatthe­ravatthu</a></li>
<li><a id="menu10" href="#heading10">10. Aññataraitthivatthu</a></li>
</ul></div>
</div><section id="vagga"><section class="sutta" id="90"><article><hgroup><h2><a href="#" id="s">Dhammapada 90–​99.</a></h2>
<h3>Arahantavagga</h3><h1><a id="heading1" href="#menu1">90. Jīvakapañhavatthu</a></h1></hgroup><blockquote class="gatha"><p><a id="p_18Dh_97" class="ms"></a><a class="msdiv" id="msdiv90"></a><a class="sc" id="dhp90.1"></a> Gataddhino visokassa,<br> vippamuttassa sabbadhi;<br>
Sabbaganthappahīnassa,<br>
pariḷāho na vijjati.
</p>
</blockquote></article></section><section class="sutta" id="91"><article><hgroup><h1><a id="heading2" href="#menu2">91. Mahākassapattheravatthu</a></h1></hgroup><blockquote class="gatha"><p><a id="p_18Dh_98" class="ms"></a><a class="msdiv" id="msdiv91"></a><a class="sc" id="dhp91.1"></a>
Uyyuñjanti satīmanto,<br> na nikete ramanti te;<br>
Haṃsāva pallalaṃ hitvā,<br>
okamokaṃ jahanti te.
</p>
</blockquote></article></section><section class="sutta" id="92"><article><hgroup><h1><a id="heading3" href="#menu3">92. Belaṭṭhasīsattheravatthu</a></h1></hgroup><blockquote class="gatha"><p><a id="p_18Dh_99" class="ms"></a><a class="msdiv" id="msdiv92"></a><a class="sc" id="dhp92.1"></a>
Yesaṃ sannicayo natthi,<br> ye pariññātabhojanā;<br>
Suññato animitto ca,<br>
vimokkho yesaṃ gocaro;<br>
Ākāseva sakuntānaṃ,<br>
gati tesaṃ durannayā.
</p>
</blockquote></article></section><section class="sutta" id="93"><article><hgroup><h1><a id="heading4" href="#menu4">93. Anuruddhattheravatthu</a></h1></hgroup><blockquote class="gatha"><p><a id="p_18Dh_100" class="ms"></a><a class="msdiv" id="msdiv93"></a><a class="sc" id="dhp93.1"></a>
Yassāsavā parikkhīṇā,<br> āhāre ca anissito;<br>
Suññato animitto ca,<br>
vimokkho yassa gocaro;<br>
Ākāseva sakuntānaṃ,<br>
padaṃ tassa durannayaṃ.
</p>
</blockquote></article></section><section class="sutta" id="94"><article><hgroup><h1><a id="heading5" href="#menu5">94. Mahākaccā­yanatthe­ravatthu</a></h1></hgroup><blockquote class="gatha"><p><a id="p_18Dh_101" class="ms"></a><a class="msdiv" id="msdiv94"></a><a class="sc" id="dhp94.1"></a>
Yassindriyāni samathaṅgatāni,<br> Assā yathā sārathinā sudantā;<br>
Pahīnamānassa anāsavassa,<br>
Devāpi tassa pihayanti tādino.
</p>
</blockquote></article></section><section class="sutta" id="95"><article><hgroup><h1><a id="heading6" href="#menu6">95. Sāriputtattheravatthu</a></h1></hgroup><blockquote class="gatha"><p><a id="p_18Dh_102" class="ms"></a><a class="msdiv" id="msdiv95"></a><a class="sc" id="dhp95.1"></a>
Pathavisamo no virujjhati,<br> Indakhilupamo tādi subbato;<br>
Rahadova apetakaddamo,<br>
Saṃsārā na bhavanti tādino.
</p>
</blockquote></article></section><section class="sutta" id="96"><article><hgroup><h1><a id="heading7" href="#menu7">96. Kosambi­vāsi­tissatthe­rasā­maṇe­ravatthu</a></h1></hgroup><blockquote class="gatha"><p><a id="p_18Dh_103" class="ms"></a><a class="msdiv" id="msdiv96"></a><a class="sc" id="dhp96.1"></a>
Santaṃ tassa manaṃ hoti,<br> santā vācā ca kamma ca;<br>
Sammadaññāvimuttassa,<br>
upasantassa tādino.
</p>
</blockquote></article></section><section class="sutta" id="97"><article><hgroup><h1><a id="heading8" href="#menu8">97. Sāriputtattheravatthu</a></h1></hgroup><blockquote class="gatha"><p><a id="p_18Dh_104" class="ms"></a><a class="msdiv" id="msdiv97"></a><a class="sc" id="dhp97.1"></a>
Assaddho akataññū ca,<br> sandhicchedo ca yo naro;<br>
Hatāvakāso vantāso,<br>
sa ve uttamaporiso.
</p>
</blockquote></article></section><section class="sutta" id="98"><article><hgroup><h1><a id="heading9" href="#menu9">98. Khadi­rava­niya­reva­tatthe­ravatthu</a></h1></hgroup><blockquote class="gatha"><p><a id="p_18Dh_105" class="ms"></a><a class="msdiv" id="msdiv98"></a><a class="sc" id="dhp98.1"></a>
Gāme vā yadi vāraññe,<br> Ninne vā yadi vā thale;<br>
Yattha arahanto viharanti,<br>
Taṃ bhūmirāmaṇeyyakaṃ.
</p>
</blockquote></article></section><section class="sutta" id="99"><article><hgroup><h1><a id="heading10" href="#menu10">99. Aññataraitthivatthu</a></h1></hgroup><blockquote class="gatha"><p><a id="p_18Dh_106" class="ms"></a><a class="msdiv" id="msdiv99"></a><a class="sc" id="dhp99.1"></a>
Ramaṇīyāni araññāni,<br> yattha na ramatī jano;<br>
Vītarāgā ramissanti,<br>
na te kāmagavesino.
</p>
</blockquote>
<p class="endsection">Arahantavaggo sattamo.</p><a href="../../dhp76-89/pi/" rel="prev" class="previous">◀ Dhammapada 76–​89</a><a href="#" class="top">▲ TOP</a>
<a href="../../dhp100-115/pi/" rel="prefetch" class="next">Dhammapada 100–​115 ▶</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Arahantavagga</div>
<div class="hidden">
Jīvakapañhavatthu</div>
</div>
</body></html>