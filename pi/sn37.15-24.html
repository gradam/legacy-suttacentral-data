<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
<div id="menu">
<ul><li><a id="menu15" href="#sn37.15">15. Akkodhanasutta</a></li>
<li><a id="menu16" href="#sn37.16">16. Anupanāhīsutta</a></li>
<li><a id="menu17" href="#sn37.17">17. Anissukīsutta</a></li>
<li><a id="menu18" href="#sn37.18">18. Amaccharīsutta</a></li>
<li><a id="menu19" href="#sn37.19">19. Anaticārīsutta</a></li>
<li><a id="menu20" href="#sn37.20">20. Susīlasutta</a></li>
<li><a id="menu21" href="#sn37.21">21. Bahussutasutta</a></li>
<li><a id="menu22" href="#sn37.22">22. Āraddhavīriyasutta</a></li>
<li><a id="menu23" href="#sn37.23">23. Upaṭṭhitassatisutta</a></li>
<li><a id="menu24" href="#sn37.24">24. Pañcasīlasutta</a></li>
</ul></div>
</div>
<section id="vagga"><section class="sutta" id="15"><article><hgroup id="sn37.15"><h2>Saṃyutta Nikāya 37</h2> <h3>2. Dutiyapeyyālavagga</h3><h1><a href="#menu">15. Akkodhanasutta</a></h1></hgroup><p><a id="p_13S4_1273" class="ms"></a><a class="msdiv" id="msdiv294"></a><a class="sc" id="sn37.15.1"></a> Atha kho āyasmā anuruddho yena bhagavā tenupasaṅkami; upasaṅkamitvā … pe … ekamantaṃ nisinno kho āyasmā anuruddho bhagavantaṃ etadavoca:  “idhāhaṃ, bhante, mātugāmaṃ passāmi dibbena cakkhunā visuddhena atikkantamānusakena kāyassa bhedā paraṃ maraṇā sugatiṃ saggaṃ lokaṃ upapajjantaṃ. Katīhi nu kho, bhante, dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjatī”ti?</p><p><a id="p_13S4_1274" class="ms"></a><a class="sc" id="sn37.15.2"></a>
“Pañcahi kho, anuruddha, dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjati. Katamehi pañcahi? Saddho ca hoti, hirimā ca hoti, ottappī ca hoti, akkodhano ca hoti, paññavā ca hoti–  imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjatī”ti.</p>
<p class="endsection">Paṭhamaṃ.</p></article></section><section class="sutta" id="16"><article><hgroup id="sn37.16"><h1><a href="#menu">16. Anupanāhīsutta</a></h1></hgroup><p><a id="p_13S4_1276" class="ms"></a><a class="msdiv" id="msdiv295"></a><a class="sc" id="sn37.16.1"></a>
“Pañcahi, anuruddha, dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjati. Katamehi pañcahi? Saddho ca hoti, hirimā ca hoti, ottappī ca hoti, anupanāhī ca hoti, paññavā ca hoti–  imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjatī”ti.</p>
<p class="endsection">Dutiyaṃ.</p></article></section><section class="sutta" id="17"><article><hgroup id="sn37.17"><h1><a href="#menu">17. Anissukīsutta</a></h1></hgroup><p><a id="p_13S4_1278" class="ms"></a><a class="msdiv" id="msdiv296"></a><a class="sc" id="sn37.17.1"></a>
“Pañcahi, anuruddha, dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjati. Katamehi pañcahi? Saddho ca hoti, hirimā ca hoti, ottappī ca hoti, anissukī ca hoti, paññavā ca hoti … pe ….</p>
<p class="endsection">Tatiyaṃ.</p></article></section><section class="sutta" id="18"><article><hgroup id="sn37.18"><h1><a href="#menu">18. Amaccharīsutta</a></h1></hgroup><p><a id="p_13S4_1280" class="ms"></a><a class="msdiv" id="msdiv297"></a><a class="sc" id="sn37.18.1"></a>
“Amaccharī ca hoti, paññavā ca hoti … pe ….</p>
<p class="endsection">Catutthaṃ.</p></article></section><section class="sutta" id="19"><article><hgroup id="sn37.19"><h1><a href="#menu">19. Anaticārīsutta</a></h1></hgroup><p><a id="p_13S4_1282" class="ms"></a><a class="msdiv" id="msdiv298"></a><a class="sc" id="sn37.19.1"></a>
“Anaticārī ca hoti, paññavā ca hoti … pe ….</p>
<p class="endsection">Pañcamaṃ.</p></article></section><section class="sutta" id="20"><article><hgroup id="sn37.20"><h1><a href="#menu">20. Susīlasutta</a></h1></hgroup><p><a id="p_13S4_1284" class="ms"></a><a class="msdiv" id="msdiv299"></a><a class="sc" id="sn37.20.1"></a>
“Sīlavā ca hoti, paññavā ca hoti … pe ….</p>
<p class="endsection">Chaṭṭhaṃ.</p></article></section><section class="sutta" id="21"><article><hgroup id="sn37.21"><h1><a href="#menu">21. Bahussutasutta</a></h1></hgroup><p><a id="p_13S4_1286" class="ms"></a><a class="msdiv" id="msdiv300"></a><a class="sc" id="sn37.21.1"></a>
“Bahussuto ca hoti, paññavā ca hoti … pe ….</p>
<p class="endsection">Sattamaṃ.</p></article></section><section class="sutta" id="22"><article><hgroup id="sn37.22"><h1><a href="#menu">22. Āraddhavīriyasutta</a></h1></hgroup><p><a id="p_13S4_1288" class="ms"></a><a class="msdiv" id="msdiv301"></a><a class="sc" id="sn37.22.1"></a>
“Āraddhavīriyo ca hoti, paññavā ca hoti … pe ….</p>
<p class="endsection">Aṭṭhamaṃ.</p></article></section><section class="sutta" id="23"><article><hgroup id="sn37.23"><h1><a href="#menu">23. Upaṭṭhitassatisutta</a></h1></hgroup><p><a id="p_13S4_1290" class="ms"></a><a class="msdiv" id="msdiv302"></a><a class="sc" id="sn37.23.1"></a>
“Upaṭṭhitassati ca hoti, paññavā ca hoti … pe … imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjatī”ti.</p>
<p class="endsection">Navamaṃ.</p><p><a id="p_13S4_1292" class="ms"></a><a class="sc" id="sn37.23.2"></a>
Ime aṭṭha suttantasaṅkhepā.</p></article></section><section class="sutta" id="24"><article><hgroup id="sn37.24"><h1><a href="#menu">24. Pañcasīlasutta</a></h1></hgroup><p><a id="p_13S4_1293" class="ms"></a><a class="msdiv" id="msdiv303"></a><a class="sc" id="sn37.24.1"></a>
“Pañcahi, anuruddha, dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjati. Katamehi pañcahi? Pāṇātipātā paṭivirato ca hoti, adinnādānā paṭivirato ca hoti, kāmesumicchācārā paṭivirato ca hoti, musāvādā paṭivirato ca hoti, surāme­raya­majjappa­mādaṭṭhānā paṭivirato ca hoti–  imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjatī”ti.</p>
<p class="endsection">Dasamaṃ.</p>
<p class="endsection">Dutiyapeyyālavaggo.</p><blockquote class="uddanagatha"><p><a id="p_13S4_1297" class="ms"></a><a class="sc" id="sn37.24.2"></a>
Dutiye ca akkodhano,<br> anupanāhī anissukī;<br>
Amaccharī anaticārī,<br>
sīlavā ca bahussuto;<br>
Vīriyaṃ sati sīlañca,<br>
sukkapakkhe pakāsito.
</p>
</blockquote><a href="../../sn37.1-14/pi/" rel="prev" class="previous">◀ Saṃyutta Nikāya 37.1–​14</a><a href="#" class="top">▲ TOP</a>
<a href="../../sn37.25-34/pi/" rel="prefetch" class="next">Saṃyutta Nikāya 37.25–​34 ▶</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Mātugāmasaṃyutta</div>
<div class="hidden">
Dutiyapeyyālavagga</div>
<div class="hidden">
Akkodhanasutta</div>
</div>
</body></html>