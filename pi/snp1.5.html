<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title>snp1.5:Pali</title></head><body>
<div id="text" lang="pi">
<div id="toc">
</div><section class="sutta"><article><hgroup><h2><a href="#" id="s">Sutta Nipāta 1.5</a></h2>
<h1>Cundasutta</h1></hgroup><blockquote class="gatha"> <span class="speaker">(iti cundo kammāraputto):</span><p><a class="sc" id="sc61"></a><a id="p_18Sn_97" class="ms"></a> “Pucchāmi muniṃ pahūtapaññaṃ,<br> Buddhaṃ dhammassāmiṃ vītataṇhaṃ;<br>
Dvipaduttamaṃ sārathīnaṃ pavaraṃ,<br>
Kati loke samaṇā tadiṅgha brūhi”. 
</p>
<span class="speaker">(cundāti bhagavā):</span><p><a class="sc" id="sc62"></a><a class="brnum" id="br2"></a><a id="p_18Sn_98" class="ms"></a> “Caturo samaṇā na pañcamatthi,<br> Te te āvikaromi sakkhipuṭṭho;<br>
Maggajino maggadesako ca,<br>
Magge jīvati yo ca maggadūsī”. 
</p>
<span class="speaker">(iti cundo kammāraputto):</span><p><a class="sc" id="sc63"></a><a class="brnum" id="br3"></a><a id="p_18Sn_99" class="ms"></a> “Kaṃ maggajinaṃ vadanti buddhā,<br> Maggakkhāyī kathaṃ atulyo hoti;<br>
Magge jīvati me brūhi puṭṭho,<br>
Atha me āvikarohi maggadūsiṃ”. 
</p><p><a class="sc" id="sc64"></a><a class="brnum" id="br4"></a><a id="p_18Sn_100" class="ms"></a>
“Yo tiṇṇakathaṃkatho visallo,<br> Nibbānābhirato anānugiddho;<br>
Lokassa sadevakassa netā,<br>
Tādiṃ maggajinaṃ vadanti buddhā. 
</p><p><a class="sc" id="sc65"></a><a class="brnum" id="br5"></a><a id="p_18Sn_101" class="ms"></a>
Paramaṃ paramanti yodha ñatvā,<br> Akkhāti vibhajate idheva dhammaṃ;<br>
Taṃ kaṅkhachidaṃ muniṃ anejaṃ,<br>
Dutiyaṃ bhikkhunamāhu maggadesiṃ. 
</p><p><a class="sc" id="sc66"></a><a class="brnum" id="br6"></a><a id="p_18Sn_102" class="ms"></a>
Yo dhammapade sudesite,<br> Magge jīvati saññato satīmā;<br>
Anavajjapadāni sevamāno,<br>
Tatiyaṃ bhikkhunamāhu maggajīviṃ. 
</p><p><a class="sc" id="sc67"></a><a class="brnum" id="br7"></a><a id="p_18Sn_103" class="ms"></a>
Chadanaṃ katvāna subbatānaṃ,<br> Pakkhandī kuladūsako pagabbho;<br>
Māyāvī asaññato palāpo,<br>
Patirūpena caraṃ sa maggadūsī. 
</p><p><a class="sc" id="sc68"></a><a class="brnum" id="br8"></a><a id="p_18Sn_104" class="ms"></a>
Ete ca paṭivijjhi yo gahaṭṭho,<br> Sutavā ariyasāvako sapañño;<br>
Sabbe netādisāti ñatvā,<br>
Iti disvā na hāpeti tassa saddhā;<br>
Kathaṃ hi duṭṭhena asampaduṭṭhaṃ,<br>
Suddhaṃ asuddhena samaṃ kareyyā”ti. 
</p>
</blockquote>
<p class="endsection">Cundasuttaṃ pañcamaṃ.</p><a href="../../snp1.4/pi/" rel="prev" class="previous">◀ Sutta Nipāta 1.4</a><a href="#" class="top">▲ TOP</a>
<a href="../../snp1.6/pi/" rel="prefetch" class="next">Sutta Nipāta 1.6 ▶</a></article></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Uragavagga</div>
<div class="hidden">
Cundasutta</div>
</div>
</body></html>