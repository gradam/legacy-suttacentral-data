<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title>dhp76–​89:Pali</title></head><body>
<div id="text" lang="pi">
<div id="toc">
<div id="menu">
<ul><li><a id="menu1" href="#heading1">1. Rādhattheravatthu</a></li>
<li><a id="menu2" href="#heading2">2. Assajipunabbasukavatthu</a></li>
<li><a id="menu3" href="#heading3">3. Channattheravatthu</a></li>
<li><a id="menu4" href="#heading4">4. Mahākappinattheravatthu</a></li>
<li><a id="menu5" href="#heading5">5. Paṇḍitasāmaṇeravatthu</a></li>
<li><a id="menu6" href="#heading6">6. Lakuṇḍa­kabhaddi­yatthe­ravatthu</a></li>
<li><a id="menu7" href="#heading7">7. Kāṇamātāvatthu</a></li>
<li><a id="menu8" href="#heading8">8. Pañcasatabhikkhuvatthu</a></li>
<li><a id="menu9" href="#heading9">9. Dhammikattheravatthu</a></li>
<li><a id="menu10" href="#heading10">10. Dhammassa­vanatthe­ravatthu</a></li>
<li><a id="menu11" href="#heading11">11. Pañca­sata­āgantu­kabhikkhu­vatthu</a></li>
</ul></div>
</div><section id="vagga"><section class="sutta" id="76"><article><hgroup><h2><a href="#" id="s">Dhammapada 76–​89.</a></h2>
<h3>Paṇḍitavagga</h3><h1><a id="heading1" href="#menu1">76. Rādhattheravatthu</a></h1></hgroup><blockquote class="gatha"><p><a id="p_18Dh_82" class="ms"></a><a class="msdiv" id="msdiv76"></a><a class="sc" id="dhp76.1"></a> Nidhīnaṃva pavattāraṃ,<br> yaṃ passe vajjadassinaṃ;<br>
Niggayhavādiṃ medhāviṃ,<br>
tādisaṃ paṇḍitaṃ bhaje;<br>
Tādisaṃ bhajamānassa,<br>
seyyo hoti na pāpiyo.
</p>
</blockquote></article></section><section class="sutta" id="77"><article><hgroup><h1><a id="heading2" href="#menu2">77. Assajipunabbasukavatthu</a></h1></hgroup><blockquote class="gatha"><p><a id="p_18Dh_83" class="ms"></a><a class="msdiv" id="msdiv77"></a><a class="sc" id="dhp77.1"></a>
Ovadeyyānusāseyya,<br> asabbhā ca nivāraye;<br>
Satañhi so piyo hoti,<br>
asataṃ hoti appiyo.
</p>
</blockquote></article></section><section class="sutta" id="78"><article><hgroup><h1><a id="heading3" href="#menu3">78. Channattheravatthu</a></h1></hgroup><blockquote class="gatha"><p><a id="p_18Dh_84" class="ms"></a><a class="msdiv" id="msdiv78"></a><a class="sc" id="dhp78.1"></a>
Na bhaje pāpake mitte,<br> na bhaje purisādhame;<br>
Bhajetha mitte kalyāṇe,<br>
bhajetha purisuttame.
</p>
</blockquote></article></section><section class="sutta" id="79"><article><hgroup><h1><a id="heading4" href="#menu4">79. Mahākappinattheravatthu</a></h1></hgroup><blockquote class="gatha"><p><a id="p_18Dh_85" class="ms"></a><a class="msdiv" id="msdiv79"></a><a class="sc" id="dhp79.1"></a>
Dhammapīti sukhaṃ seti,<br> vippasannena cetasā;<br>
Ariyappavedite dhamme,<br>
sadā ramati paṇḍito.
</p>
</blockquote></article></section><section class="sutta" id="80"><article><hgroup><h1><a id="heading5" href="#menu5">80. Paṇḍitasāmaṇeravatthu</a></h1></hgroup><blockquote class="gatha"><p><a id="p_18Dh_86" class="ms"></a><a class="msdiv" id="msdiv80"></a><a class="sc" id="dhp80.1"></a>
Udakañhi nayanti nettikā,<br> Usukārā namayanti tejanaṃ;<br>
Dāruṃ namayanti tacchakā,<br>
Attānaṃ damayanti paṇḍitā.
</p>
</blockquote></article></section><section class="sutta" id="81"><article><hgroup><h1><a id="heading6" href="#menu6">81. Lakuṇḍa­kabhaddi­yatthe­ravatthu</a></h1></hgroup><blockquote class="gatha"><p><a id="p_18Dh_87" class="ms"></a><a class="msdiv" id="msdiv81"></a><a class="sc" id="dhp81.1"></a>
Selo yathā ekaghano,<br> vātena na samīrati;<br>
Evaṃ nindāpasaṃsāsu,<br>
na samiñjanti paṇḍitā.
</p>
</blockquote></article></section><section class="sutta" id="82"><article><hgroup><h1><a id="heading7" href="#menu7">82. Kāṇamātāvatthu</a></h1></hgroup><blockquote class="gatha"><p><a id="p_18Dh_88" class="ms"></a><a class="msdiv" id="msdiv82"></a><a class="sc" id="dhp82.1"></a>
Yathāpi rahado gambhīro,<br> vippasanno anāvilo;<br>
Evaṃ dhammāni sutvāna,<br>
vippasīdanti paṇḍitā.
</p>
</blockquote></article></section><section class="sutta" id="83"><article><hgroup><h1><a id="heading8" href="#menu8">83. Pañcasatabhikkhuvatthu</a></h1></hgroup><blockquote class="gatha"><p><a id="p_18Dh_89" class="ms"></a><a class="msdiv" id="msdiv83"></a><a class="sc" id="dhp83.1"></a>
Sabbattha ve sappurisā cajanti,<br> Na kāmakāmā lapayanti santo;<br>
Sukhena phuṭṭhā atha vā dukhena,<br>
Na uccāvacaṃ paṇḍitā dassayanti.
</p>
</blockquote></article></section><section class="sutta" id="84"><article><hgroup><h1><a id="heading9" href="#menu9">84. Dhammikattheravatthu</a></h1></hgroup><blockquote class="gatha"><p><a id="p_18Dh_90" class="ms"></a><a class="msdiv" id="msdiv84"></a><a class="sc" id="dhp84.1"></a>
Na attahetu na parassa hetu,<br> Na puttamicche na dhanaṃ na raṭṭhaṃ;<br>
Na iccheyya adhammena samiddhimattano,<br>
Sa sīlavā paññavā dhammiko siyā.
</p>
</blockquote></article></section><section class="sutta" id="85"><article><hgroup><h1><a id="heading10" href="#menu10">85. Dhammassa­vanatthe­ravatthu</a></h1></hgroup><blockquote class="gatha"><p><a id="p_18Dh_91" class="ms"></a><a class="msdiv" id="msdiv85"></a><a class="sc" id="dhp85.1"></a>
Appakā te manussesu,<br> ye janā pāragāmino;<br>
Athāyaṃ itarā pajā,<br>
tīramevānudhāvati.
</p><p><a id="p_18Dh_92" class="ms"></a><a class="msdiv" id="msdiv86"></a><a class="sc" id="dhp85.2"></a>
Ye ca kho sammadakkhāte,<br> dhamme dhammānuvattino;<br>
Te janā pāramessanti,<br>
maccudheyyaṃ suduttaraṃ.
</p>
</blockquote></article></section><section class="sutta" id="86"><article><hgroup><h1><a id="heading11" href="#menu11">86. Pañca­sata­āgantu­kabhikkhu­vatthu</a></h1></hgroup><blockquote class="gatha"><p><a id="p_18Dh_93" class="ms"></a><a class="msdiv" id="msdiv87"></a><a class="sc" id="dhp86.1"></a>
Kaṇhaṃ dhammaṃ vippahāya,<br> Sukkaṃ bhāvetha paṇḍito;<br>
Okā anokamāgamma,<br>
Viveke yattha dūramaṃ.
</p><p><a id="p_18Dh_94" class="ms"></a><a class="msdiv" id="msdiv88"></a><a class="sc" id="dhp86.2"></a>
Tatrābhiratimiccheyya,<br> hitvā kāme akiñcano;<br>
Pariyodapeyya attānaṃ,<br>
cittaklesehi paṇḍito.
</p><p><a id="p_18Dh_95" class="ms"></a><a class="msdiv" id="msdiv89"></a><a class="sc" id="dhp86.3"></a>
Yesaṃ sambodhiyaṅgesu,<br> sammā cittaṃ subhāvitaṃ;<br>
Ādānapaṭinissagge,<br>
anupādāya ye ratā;<br>
Khīṇāsavā jutimanto,<br>
te loke parinibbutā.
</p>
</blockquote>
<p class="endsection">Paṇḍitavaggo chaṭṭho.</p><a href="../../dhp60-75/pi/" rel="prev" class="previous">◀ Dhammapada 60–​75</a><a href="#" class="top">▲ TOP</a>
<a href="../../dhp90-99/pi/" rel="prefetch" class="next">Dhammapada 90–​99 ▶</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Paṇḍitavagga</div>
<div class="hidden">
Rādhattheravatthu</div>
</div>
</body></html>