<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
</div>
<section class="sutta"><article><hgroup id="sn47.95"><h2>Saṃyutta Nikāya 47</h2> <h3>10. Oghavagga</h3><h1>95–​104. Uddhambhāgiyādisutta</h1></hgroup><p><a id="p_14S5_992" class="ms"></a><a class="msdiv" id="msdiv461–470."></a><a href="#sc95-104.1" id="sc95-104.1" class="sc"></a> “Pañcimāni, bhikkhave, uddhambhāgiyāni saṃyojanāni. Katamāni pañca? Rūparāgo, arūparāgo, māno, uddhaccaṃ, avijjā–  imāni kho, bhikkhave, pañcuddhambhāgiyāni saṃyojanāni. Imesaṃ kho, bhikkhave, pañcannaṃ uddhambhāgiyānaṃ saṃyojanānaṃ abhiññāya pariññāya parikkhayāya pahānāya cattāro satipaṭṭhānā bhāvetabbā.</p><p><a id="p_14S5_993" class="ms"></a><a href="#sc95-104.2" id="sc95-104.2" class="sc"></a>
Katame cattāro? Idha, bhikkhave, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṃ; vedanāsu … pe … citte … pe … dhammesu dhammānupassī viharati ātāpī sampajāno satimā, vineyya loke abhijjhādomanassaṃ. Imesaṃ kho, bhikkhave, pañcannaṃ uddhambhāgiyānaṃ saṃyojanānaṃ abhiññāya pariññāya parikkhayāya pahānāya ime cattāro satipaṭṭhānā bhāvetabbā”ti.</p>
<p class="endsection">Dasamaṃ.</p><p><a id="p_14S5_995" class="ms"></a><a href="#sc95-104.3" id="sc95-104.3" class="sc"></a>
(Yathā maggasaṃyuttaṃ tathā satipaṭṭhānasaṃyuttaṃ vitthāretabbaṃ.)</p>
<p class="endsection">Oghavaggo dasamo.</p><blockquote class="uddanagatha"><p><a id="p_14S5_998" class="ms"></a><a href="#sc95-104.4" id="sc95-104.4" class="sc"></a>
Ogho yogo upādānaṃ,<br> ganthā anusayena ca;<br>
Kāmaguṇā nīvaraṇā,<br>
khandhā oruddhambhāgiyāti.
</p>
</blockquote>
<p class="endsutta">Satipaṭṭhānasaṃyuttaṃ tatiyaṃ.</p>
</article></section><a class="previous" href="/sn47.85-94/pi/">◀ Saṃyutta Nikāya  47.85–​94</a><a class="top" href="#"> ▲ TOP </a><a class="next" href="/sn48.1/pi/">Saṃyutta Nikāya  48.1 ▶</a></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Satipaṭṭhānasaṃyutta</div>
<div class="hidden">
Oghavagga</div>
<div class="hidden">
Uddhambhāgiyādisutta</div>
</div>
</body></html>