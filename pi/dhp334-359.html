<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title>dhp334–​359:Pali</title></head><body>
<div id="text" lang="pi">
<div id="toc">
<div id="menu">
<ul><li><a id="menu1" href="#heading1">1. Kapilamacchavatthu</a></li>
<li><a id="menu2" href="#heading2">2. Sūkarapotikāvatthu</a></li>
<li><a id="menu3" href="#heading3">3. Vibbhantabhikkhuvatthu</a></li>
<li><a id="menu4" href="#heading4">4. Bandhanāgāravatthu</a></li>
<li><a id="menu5" href="#heading5">5. Khemātherīvatthu</a></li>
<li><a id="menu6" href="#heading6">6. Uggasenavatthu</a></li>
<li><a id="menu7" href="#heading7">7. Cūḷadha­nugga­hapaṇḍi­tavatthu</a></li>
<li><a id="menu8" href="#heading8">8. Māravatthu</a></li>
<li><a id="menu9" href="#heading9">9. Upakājīvakavatthu</a></li>
<li><a id="menu10" href="#heading10">10. Sakkapañhavatthu</a></li>
<li><a id="menu11" href="#heading11">11. Aputtakaseṭṭhivatthu</a></li>
<li><a id="menu12" href="#heading12">12. Aṅkuravatthu</a></li>
</ul></div>
</div><section id="vagga"><section class="sutta" id="334"><article><hgroup><h2><a href="#" id="s">Dhammapada 334–​359.</a></h2>
<h3>Taṇhāvagga</h3><h1><a id="heading1" href="#menu1">334. Kapilamacchavatthu</a></h1></hgroup><blockquote class="gatha"><p><a id="p_18Dh_360" class="ms"></a><a class="msdiv" id="msdiv334"></a><a class="sc" id="dhp334.1"></a> Manujassa pamattacārino,<br> Taṇhā vaḍḍhati māluvā viya;<br>
So plavatī hurā huraṃ,<br>
Phalamicchaṃva vanasmi vānaro.
</p><p><a id="p_18Dh_361" class="ms"></a><a class="msdiv" id="msdiv335"></a><a class="sc" id="dhp334.2"></a>
Yaṃ esā sahate jammī,<br> taṇhā loke visattikā;<br>
Sokā tassa pavaḍḍhanti,<br>
abhivaṭṭhaṃva bīraṇaṃ.
</p><p><a id="p_18Dh_362" class="ms"></a><a class="msdiv" id="msdiv336"></a><a class="sc" id="dhp334.3"></a>
Yo cetaṃ sahate jammiṃ,<br> taṇhaṃ loke duraccayaṃ;<br>
Sokā tamhā papatanti,<br>
udabinduva pokkharā.
</p><p><a id="p_18Dh_363" class="ms"></a><a class="msdiv" id="msdiv337"></a><a class="sc" id="dhp334.4"></a>
Taṃ vo vadāmi bhaddaṃ vo,<br> yāvantettha samāgatā;<br>
Taṇhāya mūlaṃ khaṇatha,<br>
usīratthova bīraṇaṃ;<br>
Mā vo naḷaṃva sotova,<br>
māro bhañji punappunaṃ.
</p>
</blockquote></article></section><section class="sutta" id="335"><article><hgroup><h1><a id="heading2" href="#menu2">335. Sūkarapotikāvatthu</a></h1></hgroup><blockquote class="gatha"><p><a id="p_18Dh_364" class="ms"></a><a class="msdiv" id="msdiv338"></a><a class="sc" id="dhp335.1"></a>
Yathāpi mūle anupaddave daḷhe,<br> Chinnopi rukkho punareva rūhati;<br>
Evampi taṇhānusaye anūhate,<br>
Nibbattatī dukkhamidaṃ punappunaṃ.
</p><p><a id="p_18Dh_365" class="ms"></a><a class="msdiv" id="msdiv339"></a><a class="sc" id="dhp335.2"></a>
Yassa chattiṃsati sotā,<br> manāpasavanā bhusā;<br>
Mahāvahanti duddiṭṭhiṃ,<br>
saṅkappā rāganissitā.
</p><p><a id="p_18Dh_366" class="ms"></a><a class="msdiv" id="msdiv340"></a><a class="sc" id="dhp335.3"></a>
Savanti sabbadhi sotā,<br> latā uppajja tiṭṭhati;<br>
Tañca disvā lataṃ jātaṃ,<br>
mūlaṃ paññāya chindatha.
</p><p><a id="p_18Dh_367" class="ms"></a><a class="msdiv" id="msdiv341"></a><a class="sc" id="dhp335.4"></a>
Saritāni sinehitāni ca,<br> Somanassāni bhavanti jantuno;<br>
Te sātasitā sukhesino,<br>
Te ve jātijarūpagā narā.
</p><p><a id="p_18Dh_368" class="ms"></a><a class="msdiv" id="msdiv342"></a><a class="sc" id="dhp335.5"></a>
Tasiṇāya purakkhatā pajā,<br> Parisappanti sasova bandhito;<br>
Saṃyojanasaṅgasattakā,<br>
Dukkhamupenti punappunaṃ cirāya.
</p><p><a id="p_18Dh_369" class="ms"></a><a class="msdiv" id="msdiv343"></a><a class="sc" id="dhp335.6"></a>
Tasiṇāya purakkhatā pajā,<br> Parisappanti sasova bandhito;<br>
Tasmā tasiṇaṃ vinodaye,<br>
Ākaṅkhanta virāgamattano.
</p>
</blockquote></article></section><section class="sutta" id="336"><article><hgroup><h1><a id="heading3" href="#menu3">336. Vibbhantabhikkhuvatthu</a></h1></hgroup><blockquote class="gatha"><p><a id="p_18Dh_370" class="ms"></a><a class="msdiv" id="msdiv344"></a><a class="sc" id="dhp336.1"></a>
Yo nibbanatho vanādhimutto,<br> Vanamutto vanameva dhāvati;<br>
Taṃ puggalametha passatha,<br>
Mutto bandhanameva dhāvati.
</p>
</blockquote></article></section><section class="sutta" id="337"><article><hgroup><h1><a id="heading4" href="#menu4">337. Bandhanāgāravatthu</a></h1></hgroup><blockquote class="gatha"><p><a id="p_18Dh_371" class="ms"></a><a class="msdiv" id="msdiv345"></a><a class="sc" id="dhp337.1"></a>
Na taṃ daḷhaṃ bandhanamāhu dhīrā,<br> Yadāyasaṃ dārujapabbajañca;<br>
Sārattarattā maṇikuṇḍalesu,<br>
Puttesu dāresu ca yā apekkhā.
</p><p><a id="p_18Dh_372" class="ms"></a><a class="msdiv" id="msdiv346"></a><a class="sc" id="dhp337.2"></a>
Etaṃ daḷhaṃ bandhanamāhu dhīrā,<br> Ohārinaṃ sithilaṃ duppamuñcaṃ;<br>
Etampi chetvāna paribbajanti,<br>
Anapekkhino kāmasukhaṃ pahāya.
</p>
</blockquote></article></section><section class="sutta" id="338"><article><hgroup><h1><a id="heading5" href="#menu5">338. Khemātherīvatthu</a></h1></hgroup><blockquote class="gatha"><p><a id="p_18Dh_373" class="ms"></a><a class="msdiv" id="msdiv347"></a><a class="sc" id="dhp338.1"></a>
Ye rāgarattānupatanti sotaṃ,<br> Sayaṃkataṃ makkaṭakova jālaṃ;<br>
Etampi chetvāna vajanti dhīrā,<br>
Anapekkhino sabbadukkhaṃ pahāya.
</p>
</blockquote></article></section><section class="sutta" id="339"><article><hgroup><h1><a id="heading6" href="#menu6">339. Uggasenavatthu</a></h1></hgroup><blockquote class="gatha"><p><a id="p_18Dh_374" class="ms"></a><a class="msdiv" id="msdiv348"></a><a class="sc" id="dhp339.1"></a>
Muñca pure muñca pacchato,<br> Majjhe muñca bhavassa pāragū;<br>
Sabbattha vimuttamānaso,<br>
Na punaṃ jātijaraṃ upehisi.
</p>
</blockquote></article></section><section class="sutta" id="340"><article><hgroup><h1><a id="heading7" href="#menu7">340. Cūḷadha­nugga­hapaṇḍi­tavatthu</a></h1></hgroup><blockquote class="gatha"><p><a id="p_18Dh_375" class="ms"></a><a class="msdiv" id="msdiv349"></a><a class="sc" id="dhp340.1"></a>
Vitakkamathitassa jantuno,<br> Tibbarāgassa subhānupassino;<br>
Bhiyyo taṇhā pavaḍḍhati,<br>
Esa kho daḷhaṃ karoti bandhanaṃ.
</p><p><a id="p_18Dh_376" class="ms"></a><a class="msdiv" id="msdiv350"></a><a class="sc" id="dhp340.2"></a>
Vitakkūpasame ca yo rato,<br> Asubhaṃ bhāvayate sadā sato;<br>
Esa kho byanti kāhiti,<br>
Esa checchati mārabandhanaṃ.
</p>
</blockquote></article></section><section class="sutta" id="341"><article><hgroup><h1><a id="heading8" href="#menu8">341. Māravatthu</a></h1></hgroup><blockquote class="gatha"><p><a id="p_18Dh_377" class="ms"></a><a class="msdiv" id="msdiv351"></a><a class="sc" id="dhp341.1"></a>
Niṭṭhaṅgato asantāsī,<br> vītataṇho anaṅgaṇo;<br>
Acchindi bhavasallāni,<br>
antimoyaṃ samussayo.
</p><p><a id="p_18Dh_378" class="ms"></a><a class="msdiv" id="msdiv352"></a><a class="sc" id="dhp341.2"></a>
Vītataṇho anādāno,<br> Niruttipadakovido;<br>
Akkharānaṃ sannipātaṃ,<br>
Jaññā pubbāparāni ca;<br>
Sa ve “antimasārīro,<br>
Mahāpañño mahāpuriso”ti vuccati.
</p>
</blockquote></article></section><section class="sutta" id="342"><article><hgroup><h1><a id="heading9" href="#menu9">342. Upakājīvakavatthu</a></h1></hgroup><blockquote class="gatha"><p><a id="p_18Dh_379" class="ms"></a><a class="msdiv" id="msdiv353"></a><a class="sc" id="dhp342.1"></a>
Sabbābhibhū sabbavidūhamasmi,<br> Sabbesu dhammesu anūpalitto;<br>
Sabbañjaho taṇhakkhaye vimutto,<br>
Sayaṃ abhiññāya kamuddiseyyaṃ.
</p>
</blockquote></article></section><section class="sutta" id="343"><article><hgroup><h1><a id="heading10" href="#menu10">343. Sakkapañhavatthu</a></h1></hgroup><blockquote class="gatha"><p><a id="p_18Dh_380" class="ms"></a><a class="msdiv" id="msdiv354"></a><a class="sc" id="dhp343.1"></a>
Sabbadānaṃ dhammadānaṃ jināti,<br> Sabbarasaṃ dhammaraso jināti;<br>
Sabbaratiṃ dhammarati jināti,<br>
Taṇhakkhayo sabbadukkhaṃ jināti.
</p>
</blockquote></article></section><section class="sutta" id="344"><article><hgroup><h1><a id="heading11" href="#menu11">344. Aputtakaseṭṭhivatthu</a></h1></hgroup><blockquote class="gatha"><p><a id="p_18Dh_381" class="ms"></a><a class="msdiv" id="msdiv355"></a><a class="sc" id="dhp344.1"></a>
Hananti bhogā dummedhaṃ,<br> no ca pāragavesino;<br>
Bhogataṇhāya dummedho,<br>
hanti aññeva attanaṃ.
</p>
</blockquote></article></section><section class="sutta" id="345"><article><hgroup><h1><a id="heading12" href="#menu12">345. Aṅkuravatthu</a></h1></hgroup><blockquote class="gatha"><p><a id="p_18Dh_382" class="ms"></a><a class="msdiv" id="msdiv356"></a><a class="sc" id="dhp345.1"></a>
Tiṇadosāni khettāni,<br> rāgadosā ayaṃ pajā;<br>
Tasmā hi vītarāgesu,<br>
dinnaṃ hoti mahapphalaṃ.
</p><p><a id="p_18Dh_383" class="ms"></a><a class="msdiv" id="msdiv357"></a><a class="sc" id="dhp345.2"></a>
Tiṇadosāni khettāni,<br> dosadosā ayaṃ pajā;<br>
Tasmā hi vītadosesu,<br>
dinnaṃ hoti mahapphalaṃ.
</p><p><a id="p_18Dh_384" class="ms"></a><a class="msdiv" id="msdiv358"></a><a class="sc" id="dhp345.3"></a>
Tiṇadosāni khettāni,<br> mohadosā ayaṃ pajā;<br>
Tasmā hi vītamohesu,<br>
dinnaṃ hoti mahapphalaṃ.
</p><p><a id="p_18Dh_385" class="ms"></a><a class="msdiv" id="msdiv359"></a><a class="sc" id="dhp345.4"></a>
Tiṇadosāni khettāni,<br> icchādosā ayaṃ pajā;<br>
Tasmā hi vigaticchesu,<br>
dinnaṃ hoti mahapphalaṃ.
</p>
</blockquote>
<p class="endsection">Taṇhāvaggo catuvīsatimo.</p><a href="../../dhp320-333/pi/" rel="prev" class="previous">◀ Dhammapada 320–​333</a><a href="#" class="top">▲ TOP</a>
<a href="../../dhp360-382/pi/" rel="prefetch" class="next">Dhammapada 360–​382 ▶</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Taṇhāvagga</div>
<div class="hidden">
Kapilamacchavatthu</div>
</div>
</body></html>