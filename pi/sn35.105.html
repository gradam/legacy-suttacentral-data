<html><head><meta charset="utf-8"><title></title></head><body>
<div id="text" lang="pi">
<div id="toc"></div>
<section class="sutta" id="105"><article><hgroup id="sn35.105"><h2>Saṃyutta Nikāya 35</h2> <h3>11. Yogakkhemivagga</h3><h1>105. Upādāyasutta</h1></hgroup><p><a id="p_13S4_553" class="ms"></a><a class="msdiv" id="msdiv_105"></a><a class="sc" id="1"></a>
“Kismiṃ nu kho, bhikkhave, sati kiṃ upādāya uppajjati ajjhattaṃ sukhaṃ dukkhan”ti?</p><p><a id="p_13S4_554" class="ms"></a><a class="sc" id="2"></a>
“Bhagavaṃmūlakā no, bhante, dhammā … pe ….</p><p><a id="p_13S4_555" class="ms"></a><a class="sc" id="3"></a>
“Cakkhusmiṃ kho, bhikkhave, sati cakkhuṃ upādāya uppajjati ajjhattaṃ sukhaṃ dukkhaṃ … pe … manasmiṃ sati manaṃ upādāya uppajjati ajjhattaṃ sukhaṃ dukkhaṃ. Taṃ kiṃ maññatha, bhikkhave, cakkhu niccaṃ vā aniccaṃ vā”ti?</p><p><a id="p_13S4_556" class="ms"></a><a class="sc" id="4"></a>
“Aniccaṃ, bhante”.</p><p><a id="p_13S4_557" class="ms"></a><a class="sc" id="5"></a>
“Yaṃ panāniccaṃ dukkhaṃ vā taṃ sukhaṃ vā”ti?</p><p><a id="p_13S4_558" class="ms"></a><a class="sc" id="6"></a>
“Dukkhaṃ, bhante”.</p><p><a id="p_13S4_559" class="ms"></a><a class="sc" id="7"></a>
“Yaṃ panāniccaṃ dukkhaṃ vipariṇāmadhammaṃ, api nu taṃ anupādāya uppajjeyya ajjhattaṃ sukhaṃ dukkhan”ti?</p><p><a id="p_13S4_560" class="ms"></a><a class="sc" id="8"></a>
“No hetaṃ, bhante” … pe ….</p><p><a id="p_13S4_561" class="ms"></a><a class="sc" id="9"></a>
“Jivhā niccā vā aniccā vā”ti?</p><p><a id="p_13S4_562" class="ms"></a><a class="sc" id="10"></a>
“Aniccā, bhante”.</p><p><a id="p_13S4_563" class="ms"></a><a class="sc" id="11"></a>
“Yaṃ panāniccaṃ dukkhaṃ vā taṃ sukhaṃ vā”ti?</p><p><a id="p_13S4_564" class="ms"></a><a class="sc" id="12"></a>
“Dukkhaṃ, bhante”.</p><p><a id="p_13S4_565" class="ms"></a><a class="sc" id="13"></a>
“Yaṃ panāniccaṃ dukkhaṃ vipariṇāmadhammaṃ, api nu taṃ anupādāya uppajjeyya ajjhattaṃ sukhaṃ dukkhan”ti?</p><p><a id="p_13S4_566" class="ms"></a><a class="sc" id="14"></a>
“No hetaṃ, bhante” … pe ….</p><p><a id="p_13S4_567" class="ms"></a><a class="sc" id="15"></a>
“Mano nicco vā anicco vā”ti?</p><p><a id="p_13S4_568" class="ms"></a><a class="sc" id="16"></a>
“Anicco, bhante”.</p><p><a id="p_13S4_569" class="ms"></a><a class="sc" id="17"></a>
“Yaṃ panāniccaṃ dukkhaṃ vā taṃ sukhaṃ vā”ti?</p><p><a id="p_13S4_570" class="ms"></a><a class="sc" id="18"></a>
“Dukkhaṃ, bhante”.</p><p><a id="p_13S4_571" class="ms"></a><a class="sc" id="19"></a>
“Yaṃ panāniccaṃ dukkhaṃ vipariṇāmadhammaṃ, api nu taṃ anupādāya uppajjeyya ajjhattaṃ sukhaṃ dukkhan”ti?</p><p><a id="p_13S4_572" class="ms"></a><a class="sc" id="20"></a>
“No hetaṃ, bhante”.</p><p><a id="p_13S4_573" class="ms"></a><a class="sc" id="21"></a>
“Evaṃ passaṃ, bhikkhave, sutavā ariyasāvako cakkhusmimpi nibbindati … pe … manasmimpi nibbindati. Nibbindaṃ virajjati; virāgā vimuccati; vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti.</p>
<p class="endsection">Dutiyaṃ.</p></article><div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Saḷāyatanasaṃyutta</div>
<div class="hidden">
Tatiyapaṇṇāsaka</div>
<div class="hidden">
Yogakkhemivagga</div>
<div class="hidden">
Yogakkhemisutta</div>
</div>
</section><a class="previous" href="/sn35.104/pi/">◀ Saṃyutta Nikāya  35.104</a><a class="top" href="#"> ▲ TOP </a><a class="next" href="/sn35.106/pi/">Saṃyutta Nikāya  35.106 ▶</a></div>
</body></html>