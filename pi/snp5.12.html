<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title>snp5.12:Pali</title></head><body>
<div id="text" lang="pi">
<div id="toc">
</div><section class="sutta" id="snp5.12"><article><hgroup><h2><a href="#" id="s">Sutta Nipāta 5.12</a></h2>
<h1>Jatukaṇṇimāṇavapucchā</h1></hgroup><blockquote class="gatha"> <span class="speaker">(iccāyasmā jatukaṇṇi):</span><p><a class="sc" id="sc204"></a><a id="p_18Sn_1299" class="ms"></a> “Sutvānahaṃ vīramakāmakāmiṃ,<br> Oghātigaṃ puṭṭhumakāmamāgamaṃ;<br>
Santipadaṃ brūhi sahajanetta,<br>
Yathātacchaṃ bhagavā brūhi metaṃ. 
</p><p><a class="sc" id="sc205"></a><a class="brnum" id="br2"></a><a id="p_18Sn_1300" class="ms"></a>
Bhagavā hi kāme abhibhuyya iriyati,<br> Ādiccova pathaviṃ tejī tejasā;<br>
Parittapaññassa me bhūripañña,<br>
Ācikkha dhammaṃ yamahaṃ vijaññaṃ;<br>
Jātijarāya idha vippahānaṃ”. 
</p>
<span class="speaker">(jatukaṇṇīti bhagavā):</span><p><a class="sc" id="sc206"></a><a class="brnum" id="br3"></a><a id="p_18Sn_1301" class="ms"></a> “Kāmesu vinaya gedhaṃ,<br> Nekkhammaṃ daṭṭhu khemato;<br>
Uggahītaṃ nirattaṃ vā,<br>
Mā te vijjittha kiñcanaṃ. 
</p><p><a class="sc" id="sc207"></a><a class="brnum" id="br4"></a><a id="p_18Sn_1302" class="ms"></a>
Yaṃ pubbe taṃ visosehi,<br> pacchā te māhu kiñcanaṃ;<br>
Majjhe ce no gahessasi,<br>
upasanto carissasi. 
</p><p><a class="sc" id="sc208"></a><a class="brnum" id="br5"></a><a id="p_18Sn_1303" class="ms"></a>
Sabbaso nāmarūpasmiṃ,<br> Vītagedhassa brāhmaṇa;<br>
Āsavāssa na vijjanti,<br>
Yehi maccuvasaṃ vaje”ti. 
</p>
</blockquote>
<p class="endsection">Jatukaṇṇimāṇavapucchā ekādasamā.</p><a href="../../snp5.11/pi/" rel="prev" class="previous">◀ Sutta Nipāta 5.11</a><a href="#" class="top">▲ TOP</a>
<a href="../../snp5.13/pi/" rel="prefetch" class="next">Sutta Nipāta 5.13 ▶</a></article></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Pārāyanavagga</div>
<div class="hidden">
Jatukaṇṇimāṇavapucchā</div>
</div>
</body></html>