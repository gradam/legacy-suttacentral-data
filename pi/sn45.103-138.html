<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title></title></head><body>
<div id="text" lang="pi">
<div id="toc">
<div id="menu">
<ul><li><a id="menu103" href="#sn45.103">103. Paṭhamapācīnaninnasutta</a></li>
<li><a id="menu104-108" href="#sn45.104">104–​108. Dutiyā­dipā­cīna­ninna­sutta­pañcaka</a></li>
<li><a id="menu109" href="#sn45.109">109. Paṭhamasamuddaninnasutta</a></li>
<li><a id="menu110-114" href="#sn45.110">110–​114. Dutiyā­disa­mudda­ninna­sutta</a></li>
<li><a id="menu115" href="#sn45.115">115. Paṭhamapācīnaninnasutta</a></li>
<li><a id="menu116-120" href="#sn45.116">116–​120. Dutiyādipācīnaninnasutta</a></li>
<li><a id="menu121" href="#sn45.121">121. Paṭhamasamuddaninnasutta</a></li>
<li><a id="menu122-126" href="#sn45.122">122–​126. Dutiyā­disa­mudda­ninna­sutta</a></li>
<li><a id="menu127" href="#sn45.127">127. Paṭhamapācīnaninnasutta</a></li>
<li><a id="menu128-132" href="#sn45.128">128–​132. Dutiyādipācīnaninnasutta</a></li>
<li><a id="menu133" href="#sn45.133">133. Paṭhamasamuddaninnasutta</a></li>
<li><a id="menu134-138" href="#sn45.134">134–​138. Dutiyā­disa­mudda­ninna­sutta</a></li>
</ul></div>
</div>
<section id="vagga"><section class="sutta" id="103"><article><hgroup id="sn45.103"><h2>Saṃyutta Nikāya 45</h2> <h3>10. Dutiyagaṅgāpeyyālavagga</h3><h1><a href="#menu">103. Paṭhamapācīnaninnasutta</a></h1></hgroup><p><a id="p_14S5_213" class="ms"></a><a class="msdiv" id="msdiv103"></a><a class="sc" id="sn45.103.1"></a> “Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā; evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? Idha, bhikkhave, bhikkhu sammādiṭṭhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ … pe … sammāsamādhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ. Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti.</p>
<p class="endsection">Paṭhamaṃ.</p></article></section><section class="sutta" id="104-108"><article><hgroup id="sn45.104"><h1><a href="#menu">104–​108. Dutiyā­dipā­cīna­ninna­sutta­pañcaka</a></h1></hgroup><p><a id="p_14S5_215" class="ms"></a><a class="msdiv" id="msdiv104"></a><a href="#sc104-108.1" id="sc104-108.1" class="sc"></a>
“Seyyathāpi, bhikkhave, yamunā nadī pācīnaninnā pācīnapoṇā pācīnapabbhārā; evameva kho, bhikkhave, bhikkhu … pe … dutiyaṃ.</p><p><a id="p_14S5_216" class="ms"></a><a class="msdiv" id="msdiv105"></a><a href="#sc104-108.2" id="sc104-108.2" class="sc"></a>
“Seyyathāpi, bhikkhave, aciravatī nadī pācīnaninnā pācīnapoṇā pācīnapabbhārā; evameva kho, bhikkhave, bhikkhu … pe … tatiyaṃ.</p><p><a id="p_14S5_217" class="ms"></a><a class="msdiv" id="msdiv106"></a><a href="#sc104-108.3" id="sc104-108.3" class="sc"></a>
“Seyyathāpi, bhikkhave, sarabhū nadī pācīnaninnā pācīnapoṇā pācīnapabbhārā; evameva kho, bhikkhave, bhikkhu … pe … catutthaṃ.</p><p><a id="p_14S5_218" class="ms"></a><a class="msdiv" id="msdiv107"></a><a href="#sc104-108.4" id="sc104-108.4" class="sc"></a>
“Seyyathāpi, bhikkhave, mahī nadī pācīnaninnā pācīnapoṇā pācīnapabbhārā; evameva kho, bhikkhave, bhikkhu … pe … pañcamaṃ.</p><p><a id="p_14S5_219" class="ms"></a><a class="msdiv" id="msdiv108"></a><a href="#sc104-108.5" id="sc104-108.5" class="sc"></a>
“Seyyathāpi, bhikkhave, yā kācimā mahānadiyo, seyyathidaṃ–  gaṅgā, yamunā, aciravatī, sarabhū, mahī, sabbā tā pācīnaninnā pācīnapoṇā pācīnapabbhārā; evameva kho, bhikkhave, bhikkhu … pe … chaṭṭhaṃ.</p></article></section><section class="sutta" id="109"><article><hgroup id="sn45.109"><h1><a href="#menu">109. Paṭhamasamuddaninnasutta</a></h1></hgroup><p><a id="p_14S5_220" class="ms"></a><a class="msdiv" id="msdiv109"></a><a class="sc" id="sn45.109.1"></a>
“Seyyathāpi, bhikkhave, gaṅgā nadī samuddaninnā samuddapoṇā samuddapabbhārā; evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? Idha, bhikkhave, bhikkhu sammādiṭṭhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ … pe … sammāsamādhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ. Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti.</p>
<p class="endsection">Paṭhamaṃ.</p></article></section><section class="sutta" id="110-114"><article><hgroup id="sn45.110"><h1><a href="#menu">110–​114. Dutiyā­disa­mudda­ninna­sutta</a></h1></hgroup><p><a id="p_14S5_222" class="ms"></a><a class="msdiv" id="msdiv110"></a><a href="#sc110-114.1" id="sc110-114.1" class="sc"></a>
“Seyyathāpi, bhikkhave, yamunā nadī samuddaninnā samuddapoṇā samuddapabbhārā; evameva kho, bhikkhave, bhikkhu … pe … dutiyaṃ.</p><p><a id="p_14S5_223" class="ms"></a><a class="msdiv" id="msdiv111"></a><a href="#sc110-114.2" id="sc110-114.2" class="sc"></a>
“Seyyathāpi, bhikkhave, aciravatī nadī samuddaninnā samuddapoṇā samuddapabbhārā; evameva kho, bhikkhave, bhikkhu … pe … tatiyaṃ.</p><p><a id="p_14S5_224" class="ms"></a><a class="msdiv" id="msdiv112"></a><a href="#sc110-114.3" id="sc110-114.3" class="sc"></a>
“Seyyathāpi, bhikkhave, sarabhū nadī samuddaninnā samuddapoṇā samuddapabbhārā; evameva kho, bhikkhave, bhikkhu … pe … catutthaṃ.</p><p><a id="p_14S5_225" class="ms"></a><a class="msdiv" id="msdiv113"></a><a href="#sc110-114.4" id="sc110-114.4" class="sc"></a>
“Seyyathāpi, bhikkhave, mahī nadī samuddaninnā samuddapoṇā samuddapabbhārā; evameva kho, bhikkhave, bhikkhu … pe … pañcamaṃ.</p><p><a id="p_14S5_226" class="ms"></a><a class="msdiv" id="msdiv114"></a><a href="#sc110-114.5" id="sc110-114.5" class="sc"></a>
“Seyyathāpi, bhikkhave, yā kācimā mahānadiyo, seyyathidaṃ–  gaṅgā, yamunā, aciravatī, sarabhū, mahī, sabbā tā samuddaninnā samuddapoṇā samuddapabbhārā; evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? Idha, bhikkhave, bhikkhu sammādiṭṭhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ … pe … sammāsamādhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ. Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti.</p>
<p class="endsection">Chaṭṭhaṃ.</p>
<p class="endsection">(Rāgavinayadvādasakī dutiyakī samuddaninnanti.)</p></article></section><section class="sutta" id="115"><article><hgroup id="sn45.115"><h1><a href="#menu">115. Paṭhamapācīnaninnasutta</a></h1></hgroup><p><a id="p_14S5_229" class="ms"></a><a class="msdiv" id="msdiv115"></a><a class="sc" id="sn45.115.1"></a>
“Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā; evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? Idha, bhikkhave, bhikkhu sammādiṭṭhiṃ bhāveti amatogadhaṃ amataparāyanaṃ amatapariyosānaṃ … pe … sammāsamādhiṃ bhāveti amatogadhaṃ amataparāyanaṃ amatapariyosānaṃ. Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti.</p>
<p class="endsection">Paṭhamaṃ.</p></article></section><section class="sutta" id="116-120"><article><hgroup id="sn45.116"><h1><a href="#menu">116–​120. Dutiyādipācīnaninnasutta</a></h1></hgroup><p><a id="p_14S5_231" class="ms"></a><a class="msdiv" id="msdiv116"></a><a href="#sc116-120.1" id="sc116-120.1" class="sc"></a>
“Seyyathāpi, bhikkhave, yamunā nadī pācīnaninnā pācīnapoṇā pācīnapabbhārā; evameva kho, bhikkhave, bhikkhu … pe … dutiyaṃ.</p><p><a id="p_14S5_232" class="ms"></a><a class="msdiv" id="msdiv117"></a><a href="#sc116-120.2" id="sc116-120.2" class="sc"></a>
“Seyyathāpi, bhikkhave, aciravatī nadī pācīnaninnā pācīnapoṇā pācīnapabbhārā; evameva kho, bhikkhave, bhikkhu … pe … tatiyaṃ.</p><p><a id="p_14S5_233" class="ms"></a><a class="msdiv" id="msdiv118"></a><a href="#sc116-120.3" id="sc116-120.3" class="sc"></a>
“Seyyathāpi, bhikkhave, sarabhū nadī pācīnaninnā pācīnapoṇā pācīnapabbhārā; evameva kho, bhikkhave, bhikkhu … pe … catutthaṃ.</p><p><a id="p_14S5_234" class="ms"></a><a class="msdiv" id="msdiv119"></a><a href="#sc116-120.4" id="sc116-120.4" class="sc"></a>
“Seyyathāpi, bhikkhave, mahī nadī pācīnaninnā pācīnapoṇā pācīnapabbhārā; evameva kho, bhikkhave, bhikkhu … pe … pañcamaṃ.</p><p><a id="p_14S5_235" class="ms"></a><a class="msdiv" id="msdiv120"></a><a href="#sc116-120.5" id="sc116-120.5" class="sc"></a>
“Seyyathāpi, bhikkhave, yā kācimā mahānadiyo, seyyathidaṃ–  gaṅgā, yamunā, aciravatī, sarabhū, mahī, sabbā tā pācīnaninnā pācīnapoṇā pācīnapabbhārā; evameva kho, bhikkhave, bhikkhu … pe … chaṭṭhaṃ.</p></article></section><section class="sutta" id="121"><article><hgroup id="sn45.121"><h1><a href="#menu">121. Paṭhamasamuddaninnasutta</a></h1></hgroup><p><a id="p_14S5_236" class="ms"></a><a class="msdiv" id="msdiv121"></a><a class="sc" id="sn45.121.1"></a>
“Seyyathāpi, bhikkhave, gaṅgā nadī samuddaninnā samuddapoṇā samuddapabbhārā; evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? Idha, bhikkhave, bhikkhu sammādiṭṭhiṃ bhāveti amatogadhaṃ amataparāyanaṃ amatapariyosānaṃ … pe … sammāsamādhiṃ bhāveti amatogadhaṃ amataparāyanaṃ amatapariyosānaṃ. Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti.</p>
<p class="endsection">Paṭhamaṃ.</p></article></section><section class="sutta" id="122-126"><article><hgroup id="sn45.122"><h1><a href="#menu">122–​126. Dutiyā­disa­mudda­ninna­sutta</a></h1></hgroup><p><a id="p_14S5_238" class="ms"></a><a class="msdiv" id="msdiv122–126."></a><a href="#sc122-126.1" id="sc122-126.1" class="sc"></a>
“Seyyathāpi, bhikkhave, yamunā nadī samuddaninnā samuddapoṇā samuddapabbhārā; evameva kho, bhikkhave, bhikkhu … pe … seyyathāpi, bhikkhave, aciravatī nadī samuddaninnā samuddapoṇā samuddapabbhārā; evameva kho, bhikkhave, bhikkhu … pe … seyyathāpi, bhikkhave, sarabhū nadī samuddaninnā samuddapoṇā samuddapabbhārā; evameva kho, bhikkhave, bhikkhu … pe … seyyathāpi, bhikkhave, mahī nadī samuddaninnā samuddapoṇā samuddapabbhārā; evameva kho, bhikkhave, bhikkhu … pe … seyyathāpi, bhikkhave, yā kācimā mahānadiyo, seyyathidaṃ–  gaṅgā, yamunā, aciravatī, sarabhū, mahī, sabbā tā samuddaninnā samuddapoṇā samuddapabbhārā; evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? Idha, bhikkhave, bhikkhu sammādiṭṭhiṃ bhāveti amatogadhaṃ amataparāyanaṃ amatapariyosānaṃ … pe … sammāsamādhiṃ bhāveti amatogadhaṃ amataparāyanaṃ amatapariyosānaṃ. Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti.</p>
<p class="endsection">Chaṭṭhaṃ.</p>
<p class="endsection">(Amatogadhadvādasakī tatiyakī.)</p></article></section><section class="sutta" id="127"><article><hgroup id="sn45.127"><h1><a href="#menu">127. Paṭhamapācīnaninnasutta</a></h1></hgroup><p><a id="p_14S5_241" class="ms"></a><a class="msdiv" id="msdiv127"></a><a class="sc" id="sn45.127.1"></a>
“Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā; evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? Idha, bhikkhave, bhikkhu sammādiṭṭhiṃ bhāveti nibbānaninnaṃ nibbānapoṇaṃ nibbānapabbhāraṃ … pe … sammāsamādhiṃ bhāveti nibbānaninnaṃ nibbānapoṇaṃ nibbānapabbhāraṃ. Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti.</p>
<p class="endsection">Paṭhamaṃ.</p></article></section><section class="sutta" id="128-132"><article><hgroup id="sn45.128"><h1><a href="#menu">128–​132. Dutiyādipācīnaninnasutta</a></h1></hgroup><p><a id="p_14S5_243" class="ms"></a><a class="msdiv" id="msdiv128–132."></a><a href="#sc128-132.1" id="sc128-132.1" class="sc"></a>
“Seyyathāpi, bhikkhave, yamunā nadī pācīnaninnā pācīnapoṇā pācīnapabbhārā; evameva kho, bhikkhave, bhikkhu … pe … seyyathāpi, bhikkhave, aciravatī nadī pācīnaninnā pācīnapoṇā pācīnapabbhārā; evameva kho, bhikkhave, bhikkhu … pe … seyyathāpi, bhikkhave, sarabhū nadī pācīnaninnā pācīnapoṇā pācīnapabbhārā; evameva kho, bhikkhave, bhikkhu … pe … seyyathāpi, bhikkhave, mahī nadī pācīnaninnā pācīnapoṇā pācīnapabbhārā; evameva kho, bhikkhave, bhikkhu … pe … seyyathāpi, bhikkhave, yā kācimā mahānadiyo, seyyathidaṃ–  gaṅgā, yamunā, aciravatī, sarabhū, mahī, sabbā tā pācīnaninnā pācīnapoṇā pācīnapabbhārā; evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? Idha, bhikkhave, bhikkhu sammādiṭṭhiṃ bhāveti nibbānaninnaṃ nibbānapoṇaṃ nibbānapabbhāraṃ … pe … sammāsamādhiṃ bhāveti nibbānaninnaṃ nibbānapoṇaṃ nibbānapabbhāraṃ. Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti.</p>
<p class="endsection">Chaṭṭhaṃ.</p></article></section><section class="sutta" id="133"><article><hgroup id="sn45.133"><h1><a href="#menu">133. Paṭhamasamuddaninnasutta</a></h1></hgroup><p><a id="p_14S5_245" class="ms"></a><a class="msdiv" id="msdiv133"></a><a class="sc" id="sn45.133.1"></a>
“Seyyathāpi, bhikkhave, gaṅgā nadī samuddaninnā samuddapoṇā samuddapabbhārā; evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? Idha, bhikkhave, bhikkhu sammādiṭṭhiṃ bhāveti nibbānaninnaṃ nibbānapoṇaṃ nibbānapabbhāraṃ … pe … sammāsamādhiṃ bhāveti nibbānaninnaṃ nibbānapoṇaṃ nibbānapabbhāraṃ. Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti.</p>
<p class="endsection">Paṭhamaṃ.</p></article></section><section class="sutta" id="134-138"><article><hgroup id="sn45.134"><h1><a href="#menu">134–​138. Dutiyā­disa­mudda­ninna­sutta</a></h1></hgroup><p><a id="p_14S5_247" class="ms"></a><a class="msdiv" id="msdiv134–138."></a><a href="#sc134-138.1" id="sc134-138.1" class="sc"></a>
“Seyyathāpi, bhikkhave, yamunā nadī samuddaninnā samuddapoṇā samuddapabbhārā; evameva kho, bhikkhave, bhikkhu … pe … seyyathāpi, bhikkhave, aciravatī nadī samuddaninnā samuddapoṇā samuddapabbhārā; evameva kho, bhikkhave, bhikkhu … pe … seyyathāpi, bhikkhave, sarabhū nadī samuddaninnā samuddapoṇā samuddapabbhārā; evameva kho, bhikkhave, bhikkhu … pe … seyyathāpi, bhikkhave, mahī nadī samuddaninnā samuddapoṇā samuddapabbhārā; evameva kho, bhikkhave, bhikkhu … pe … seyyathāpi, bhikkhave, yā kācimā mahānadiyo, seyyathidaṃ–  gaṅgā, yamunā, aciravatī, sarabhū, mahī, sabbā tā samuddaninnā samuddapoṇā samuddapabbhārā; evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? Idha, bhikkhave, bhikkhu sammādiṭṭhiṃ bhāveti nibbānaninnaṃ nibbānapoṇaṃ nibbānapabbhāraṃ … pe … sammāsamādhiṃ bhāveti nibbānaninnaṃ nibbānapoṇaṃ nibbānapabbhāraṃ. Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti.</p>
<p class="endsection">Chaṭṭhaṃ.</p>
<p class="endsection">(Gaṅgāpeyyālī.)</p><blockquote class="uddanagatha"><p><a id="p_14S5_251" class="ms"></a><a href="#sc134-138.2" id="sc134-138.2" class="sc"></a>
Cha pācīnato ninnā,<br> cha ninnā ca samuddato;<br>
Ete dve cha dvādasa honti,<br>
vaggo tena pavuccatīti;<br>
Nibbānaninno dvādasakī,<br>
catutthakī chaṭṭhā navakī.
</p>
</blockquote><a href="../../sn45.91-102/pi/" rel="prev" class="previous">◀ Saṃyutta Nikāya 45.91–​102</a><a href="#" class="top">▲ TOP</a>
<a href="../../sn45.139-148/pi/" rel="prefetch" class="next">Saṃyutta Nikāya 45.139–​148 ▶</a></article></section></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Maggasaṃyutta</div>
<div class="hidden">
Dutiyagaṅgāpeyyālavagga</div>
<div class="hidden">
Paṭhamapācīnaninnasutta</div>
</div>
</body></html>