<html lang="en"><head><meta name="generator" content="HTML Tidy for HTML5 (experimental) for Linux https://github.com/w3c/tidy-html5/tree/c63cc39"><script type="text/javascript" src="jquery.min.js"> </script><meta charset="UTF-8"><meta http-equiv="X-UA-Compatible" content="IE=edge,chrome=1"><meta name="description" content="Correspondence tables, references, text, and translations for early Buddhist discourses in all schools of Buddhism"><meta name="viewport" content="width=device-width"><link rel="stylesheet" href="sc.css"><link rel="shortcut icon" href="./favicon.ico"><link rel="apple-touch-icon-precomposed" href="apple-touch-icon-precomposed.png"><title>ud1.5:Pali</title></head><body>
<div id="text" lang="pi">
<div id="toc">
</div><section class="sutta"><article><hgroup><h2><a href="#" id="s">Udāna 1.5</a></h2>
<h1>Brāhmaṇasutta</h1></hgroup><p><a id="p_18Ud_23" class="ms"></a><a class="msdiv" id="msdiv5"></a><a class="sc" id="ud1.5.1"></a> <span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā ca sāriputto āyasmā ca mahāmoggallāno āyasmā ca mahākassapo āyasmā ca mahākaccāno āyasmā ca mahākoṭṭhiko āyasmā ca mahākappino āyasmā ca mahācundo āyasmā ca anuruddho āyasmā ca revato āyasmā ca nando yena bhagavā tenupasaṅkamiṃsu.</p><p><a id="p_18Ud_24" class="ms"></a><a class="sc" id="ud1.5.2"></a>
Addasā kho bhagavā te āyasmante dūratova āgacchante; disvāna bhikkhū āmantesi:  “ete, bhikkhave, brāhmaṇā āgacchanti; ete, bhikkhave, brāhmaṇā āgacchantī”ti. Evaṃ vutte, aññataro brāhmaṇajātiko bhikkhu bhagavantaṃ etadavoca:  “kittāvatā nu kho, bhante, brāhmaṇo hoti, katame ca pana brāhmaṇakaraṇā dhammā”ti?</p><p><a id="p_18Ud_25" class="ms"></a><a class="sc" id="ud1.5.3"></a>
Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi: </p><blockquote class="gatha"><p><a class="brnum" id="br5"></a><a id="p_18Ud_26" class="ms"></a><a class="sc" id="ud1.5.4"></a>
“Bāhitvā pāpake dhamme,<br> ye caranti sadā satā;<br>
Khīṇasaṃyojanā buddhā,<br>
te ve lokasmi brāhmaṇā”ti. 
</p>
</blockquote>
<p class="endsection">Pañcamaṃ.</p><a href="../../ud1.4/pi/" rel="prev" class="previous">◀ Udāna 1.4</a><a href="#" class="top">▲ TOP</a>
<a href="../../ud1.6/pi/" rel="prefetch" class="next">Udāna 1.6 ▶</a></article></section></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Bodhivagga</div>
<div class="hidden">
Brāhmaṇasutta</div>
</div>
</body></html>