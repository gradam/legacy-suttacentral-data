<!DOCTYPE html>
<html>
<head>
<meta charset="utf-8">
<title></title>
</head>
<body>
<div id="text" lang="sa">
<div id="toc">
<div id="metaarea">
<p>Based on the edition by F. <span class="author">Bernhard</span>, <cite class="book">Udānavarga, Band I: Einleitung, Beschreibung der Handschriften, Textausgabe, Bibliographie</cite>, Göttingen (Abhandlungen der Akademie der Wissenschaften in Göttingen, philologisch-historische Klasse, 3. Folge, Sanskrittexte aus den Turfanfunden, 10.</p>
<p>Electronically prepared by J. Gippert and K. Kupfer, Frankfurt a|M, 1996–1998. <a href="http://titus.uni-frankfurt.de/texte/etcs/ind/aind/bskt/udanav/udanat.htm" target="_blank" class="small-caps">TITUS</a> version by Jost Gippert, Frankfurt a|M, 11.1. | 1.6. | 20.11. | 3.12.</p>
</div>
</div>
<section class="sutta" id="uv21">
<article>
<hgroup>
<h2>Udānavarga</h2>
<h1>Tathāgatavarga</h1>
</hgroup>
<blockquote class="gatha">
<p><a class="uv">21.1</a><a class="dp">353</a>sarvābhibhūḥ sarvavid eva cāsmi<br>
sarvaiś ca dharmaiḥ satataṃ na liptaḥ |<br>
sarvaṃjahaḥ sarvabhayād vimuktaḥ<br>
svayaṃ hy abhijñāya kam uddiśeyam <span class="gatha-number">|| 1</span></p>
<p><a class="uv">21.2</a>kam uddiśeyaṃ tv asamo hy atu<span class="supplied">lyaḥ</span><br>
<span class="supplied">s</span>vayaṃ pravaktā hy adhigamya bodhim |<br>
tathāgato devamanuṣyaśāstā<br>
sarvajñatāṃ prāpya balair upetaḥ <span class="gatha-number">|| 2</span></p>
<p><a class="uv">21.3</a>ahaṃ hi lok<span class="supplied">e</span>ṣv ara<span class="supplied2">ha</span>n<span class="supplied">n</span><br>
ahaṃ lokeṣv anuttaraḥ |<br>
sadevakeṣu lokeṣu<br>
cāhaṃ mārābhibhūr jinaḥ <span class="gatha-number">|| 3</span></p>
<p><a class="uv">21.4</a>ācāryo me na vai kaś cit<br>
sadṛśaś ca na vidyate |<br>
eko ’smiṃ loke saṃbuddhaḥ<br>
prāptaḥ saṃbodhim uttamaṃ <span class="gatha-number">|| 4</span></p>
<p><a class="uv">21.5</a>jinā hi mādṛśā jñeyā<br>
ye prāptā hy āsravakṣayaṃ |<br>
jitā me p<span class="supplied">ā</span>pakā dharmā<span class="supplied">s</span><br>
<span class="supplied">tat</span>o ’ham upagā jinaḥ <span class="gatha-number">|| 5</span></p>
<p><a class="uv">21.6</a>bārāṇasīṃ gamiṣyāmi<br>
haniṣye ’mṛtadundubhiṃ |<br>
dharmacakraṃ pravartayiṣye<br>
lokeṣv aprativartitam <span class="gatha-number">|| 6</span></p>
<p><a class="uv">21.7</a>na hi santaḥ <span class="supplied2">prakāśya</span>nte<br>
vidit<span class="supplied2">v</span>ā lokaparyāyaṃ |<br>
ādeśayanto virajaḥ<br>
padaṃ sāntamanīṣiṇaḥ <span class="gatha-number">|| 7</span></p>
<p><a class="uv">21.8</a>nada<span class="supplied">n</span>tīha mahāvīrāḥ<br>
saddharmeṇa tathāgatāḥ |<br>
dharmeṇa nadamānānāṃ<br>
ke tv asūyed vijān<span class="supplied">a</span>kāḥ <span class="gatha-number">|| 8</span></p>
<p><a class="uv">21.9</a>ye dhyānaprasṛtā dhīrā<br>
naiṣkramyopaśame ratāḥ |<br>
devāpi spṛhaya<span class="supplied">n</span>ty eṣāṃ<br>
buddhānāṃ śrimatāṃ sadā <span class="gatha-number">|| 9</span></p>
<p><a class="uv">21.10</a>teṣāṃ devā manuṣyāś ca<br>
saṃbuddhānāṃ yaśasvināṃ |<br>
spṛhaya<span class="supplied">n</span>ty āśubuddhīnāṃ<br>
śarīrāntimadhāriṇām <span class="gatha-number">|| 10</span></p>
<p><a class="uv">21.11</a>ye cābhyatitā<span class="supplied">ḥ</span> saṃbuddhā<br>
ye ca buddhā hy anāgatāḥ |<br>
yaś cāpy etarhi saṃbuddho<br>
bahūnāṃ śokanāśakaḥ <span class="gatha-number">|| 11</span></p>
<p><a class="uv">21.12</a>sarve saddharmaguravo<br>
vyāhārṣu viharanti ca |<br>
athāpi vihariṣyanti<br>
eṣā buddheṣu dharmatā <span class="gatha-number">|| 12</span></p>
<p><a class="uv">21.13</a>tasmād ihātmakāmena<br>
māhātmyam abhikā<span class="supplied">ṅ</span>kṣatā |<br>
saddharmo gurukartavyaḥ<br>
smaratā buddhaśāsanam <span class="gatha-number">|| 13</span></p>
<p><a class="uv">21.14</a>na śraddhāsyanti vai ye tu<br>
narā buddhasya śāsanaṃ |<br>
vyasanaṃ te gamiṣyanti<br>
vaṇijo rākṣasīṣv iva <span class="gatha-number">|| 14</span></p>
<p><a class="uv">21.15</a>śraddhāsyanti tu ye nityaṃ<br>
narā buddhasya śāsanaṃ |<br>
svastinā te gamiṣyanti<br>
vālāhenaiva vāṇijāḥ <span class="gatha-number">|| 15</span></p>
<p><a class="uv">21.16</a>tathāgataṃ buddham iha svaya<span class="supplied">ṃ</span>bhuva<span class="supplied">ṃ</span><br>
dvau vai vitarkau bahul<span class="supplied">aṃ</span> samud<span class="supplied">ā</span>carete |<br>
<span class="supplied">kṣ</span>emas tathaiva pravivekayuktas<br>
tamonudaṃ pāragataṃ maharṣim <span class="gatha-number">|| 16</span></p>
<p><a class="uv">21.17</a>prāptaḥ sa cāryo vaśitā<span class="supplied2">m</span> aśeṣāṃ<br>
viśvottara<span class="supplied">ḥ</span> sarvabhayād vimukta<span class="supplied">ḥ</span> |<br>
tṛṣṇāprahīṇo vimalo nirāśaś<br>
cālokayaṃ lokahitāya satvān <span class="gatha-number">|| 17</span></p>
<p><a class="uv">21.18</a>śaile yathā parvatamūrdhani sthito<br>
yathai<span class="supplied2">va</span> paśyej janatāṃ samantāt |<br>
tathā hy asau dharmamayaṃ sumedhāḥ<br>
prāsādam āruhya samantacakṣuḥ |<br>
śokābhibhūtāṃ janatām aśoko<br>
<span class="supplied2">’drā</span>kṣīd imāṃ jātijarābhibhūtām <span class="gatha-number">|| 18</span></p>
</blockquote>
<p class="endsection">\\ tathāgatavarga \\\\</p>
</article>
</section>
</div>
</body>
</html>
