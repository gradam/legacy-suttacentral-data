<!DOCTYPE html>
<html>
<head>
<meta charset="utf-8">
<title></title>
</head>
<body>
<div id="text" lang="sa">
<div id="toc">
<div id="metaarea">
<p>Based on the edition by F. <span class="author">Bernhard</span>, <cite class="book">Udānavarga, Band I: Einleitung, Beschreibung der Handschriften, Textausgabe, Bibliographie</cite>, Göttingen (Abhandlungen der Akademie der Wissenschaften in Göttingen, philologisch-historische Klasse, 3. Folge, Sanskrittexte aus den Turfanfunden, 10.</p>
<p>Electronically prepared by J. Gippert and K. Kupfer, Frankfurt a|M, 1996–1998. <a href="http://titus.uni-frankfurt.de/texte/etcs/ind/aind/bskt/udanav/udanat.htm" target="_blank" class="small-caps">TITUS</a> version by Jost Gippert, Frankfurt a|M, 11.1. | 1.6. | 20.11. | 3.12.</p>
</div>
</div>
<section class="sutta" id="uv11">
<article>
<hgroup>
<h2>Udānavarga</h2>
<h1>śramaṇavarga</h1>
</hgroup>
<blockquote class="gatha">
<p><a class="uv">11.1</a>chindhi srotaḥ parākramya<br>
kāmāṃ praṇuda sarvaśaḥ |<br>
nāprahāya muniḥ kāmān<br>
ekatvam adhigacchati <span class="gatha-number">|| 1</span></p>
<p><a class="uv">11.2</a>kurvāṇo hi sadā prājño<br>
dṛḍham eva parākramet |<br>
śithilā khalu pravrajyā<br>
hy ādadāti puno rajaḥ <span class="gatha-number">|| 2</span></p>
<p><a class="uv">11.3</a><span class="supplied2">ya</span><span class="supplied">t k</span>i<span class="supplied">ṃ</span> cic chithilaṃ karma<br>
saṃkliṣṭaṃ vāpi yat tapaḥ |<br>
apariśuddhaṃ brahmacaryaṃ<br>
ha tad bhavati mahāphalam <span class="gatha-number">|| 3</span></p>
<p><a class="uv">11.4</a>śaro yathā durgṛhīto<br>
hastam evāpakṛntati |<br>
śrāmaṇyaṃ duṣparāmṛṣṭaṃ<br>
narakān upakarṣati <span class="gatha-number">|| 4</span></p>
<p><a class="uv">11.5</a>śaro yathā sugṛhīto<br>
na hastam apakṛntati |<br>
śrāmaṇyaṃ suparāmṛṣṭaṃ<br>
nirvāṇasyaiva so ’ntike <span class="gatha-number">|| 5</span></p>
<p><a class="uv">11.6</a>duṣkaraṃ dustitīkṣaṃ ca<br>
śrāmaṇyaṃ mandabuddhinā |<br>
bahavas tatra saṃbādhā<br>
yatra mando viṣīdati <span class="gatha-number">|| 6</span></p>
<p><a class="uv">11.7</a>ś<span class="supplied2">r</span>āmaṇye carate yas tu<br>
svac<span class="supplied2">ittam a</span>nivārayet |<br>
punaḥ punar viṣīdet sa<br>
saṃkalpān<span class="supplied2">ām</span> vaśaṃ gat<span class="supplied">a</span>ḥ <span class="gatha-number">|| 7</span></p>
<p><a class="uv">11.8</a>duṣpravrajyaṃ dura<span class="supplied2">bh</span>iramaṃ<br>
duradhy<span class="supplied2">ā</span>vasi<span class="supplied2">tā</span> gṛhāḥ |<br>
duḥkhāsamānasaṃvāsā<br>
duḥkhāś copacitā bhavāḥ <span class="gatha-number">|| 8</span></p>
<p><a class="uv">11.9</a>kāṣāyakaṇṭhā bahavaḥ<br>
papadharmā hy asaṃyatāḥ |<br>
pāpā hi karmabh<span class="supplied2">iḥ</span> p<span class="supplied2">ā</span>p<span class="supplied2">ai</span>r<br>
ito gacchanti durgatim <span class="gatha-number">|| 9</span></p>
<p><a class="uv">11.10</a><a class="dp">162</a>yo ’sāv atyantaduḥśīlaḥ<br>
sālavāṃ mālutā yathā |<br>
karoty asau tathātmānaṃ<br>
yathainaṃ dviṣa-d icchati <span class="gatha-number">|| 10</span></p>
<p><a class="uv">11.11</a>sthaviro na tāvatā bhavati<br>
yāvatā palitaṃ śiraḥ |<br>
paripakvaṃ vayas tasya<br>
mohajīrṇaḥ sa ucyate <span class="gatha-number">|| 11</span></p>
<p><a class="uv">11.12</a><a class="dp">267</a>yas tu puṇyaṃ ca pāpa<span class="supplied">ṃ</span> ca<br>
prahāya brahmacaryavān |<br>
viśreṇayitvā carati<br>
sa vai sthavira ucyate <span class="gatha-number">|| 12</span></p>
<p><a class="uv">11.13</a>na muṇḍabhāvāc chramaṇo<br>
hy avṛtas tv anṛtaṃ vada<span class="supplied">n</span> |<br>
icch<span class="supplied">ā</span>lobhasamāpannaḥ<br>
śramaṇaḥ kiṃ bhaviṣyati <span class="gatha-number">|| 13</span></p>
<p><a class="uv">11.14</a>na muṇḍabhāvāc chramaṇo<br>
hy avṛtas tv anṛtaṃ vadan |<br>
śamitaṃ yena pāpaṃ syād<br>
aṇusthūlaṃ hi sarvaśaḥ |<br>
śamitatvāt tu pāpānāṃ<br>
śramaṇo hi nirucyate <span class="gatha-number">|| 14</span></p>
<p><a class="uv">11.15</a><a class="dp">388</a>brāhmaṇo vāhitai<span class="supplied">ḥ</span> pāpaiḥ<br>
śrama<span class="supplied">ṇaḥ śami</span>tāśubhaḥ |<br>
pravrājayitvā tu malān<br>
uktaḥ pravrajitas tv iha <span class="gatha-number">|| 15</span><br></p>
</blockquote>
<p class="endsection">|| sramaṇavargaḥ || ||</p>
</article>
</section>
</div>
</body>
</html>
