<!DOCTYPE html>
<html>
<head>
<meta charset="utf-8">
<title></title>
</head>
<body>
<div id="text" lang="sa">
<div id="toc"></div>
<section class="sutta" id="sf128">
<article>
<div id="metaarea">
<p><span class="author">Sander</span>, Lore 1987. Nachträge zu “Kleinere Sanskrit-texte, Hefte <span class="roman_numerals">iii–v</span>” ( = Monographien zur indischen Archäologie, Kunst und Philologie, 3). Wiesbaden: Franz Steiner: 135–145</p>
<p>Transcription by David Dargie and Michelle Styles-Williams.</p>
<p>Transcription commissioned by Roderick S. Bucknell, University of Queensland.</p>
</div>
<h1>Dhvajāgrasūtra</h1>
<p><a class="san87">1</a> <span class="evam">evaṃ mayā śrutam</span> | esasmiṃ samaye bhagavāṃ śrāvastyāṃ viharati sma jetavane anāthapiṇḍadasyārāme |</p>
<p><a class="san87">2</a> tatra bhagavāṃ bhikṣūn āmantrayate sma |</p>
<p><a class="san87">3</a> sati vo bhikṣava araṇyagatānāṃ vā vṛkṣamūlagatānāṃ vā śunyāgāragatānāṃ vā utpadyeta bhayaṃ vā chambitatvaṃ vā romaharṣo vā |</p>
<p><a class="san87">4</a> māṃ yūyaṃ tasmiṃ samaye ākārataḥ samanusmarata |</p>
<p><a class="san87">5</a> iti hi sa bhagavāṃ tathāgato ’rhāṃ samyaksaṃbuddho vidyācaraṇasampanna sugato lokavid anuttaraḥ puruṣadamyasārathi śāstā devamanuṣyāṇāṃ buddho bhagavāṃ |</p>
<p><a class="san87">6</a> māṃ vas tasmiṃ samaye ākārataḥ samanusmaratām | yad utpatsyate bhayaṃ vā chambitatvaṃ vā romaharṣo vā tat prahāsyate |</p>
<p><a class="san87">7</a> bhūtapūrvaṃ bhikṣava śakro devendro devāsurasaṃgrāme pratyupasthite devāms trāyastriṃśān āmantrayati |</p>
<p><a class="san87">8</a> sati vo māriṣā devāsurasaṃgrāme samabhirūḍhāṇāṃ utpadyeta bhayaṃ vā chambitatvaṃ vā romaharṣo vā |</p>
<p><a class="san87">9</a> mama vas tasmiṃ samaye vaijayanto dhvajāgraḥ samanusmartavyaḥ | mama vas tasmiṃ samaye vaijayantaṃ dhvajāgraṃ samanusmaratāṃ | yad utpatsyate bhayaṃ vā chambitatvaṃ vā romaharṣo vā tat prahāsyate |</p>
<p><a class="san87">10</a> evam eva sati vo bhikṣava araṇyagatānāṃ vā vṛkṣamūlagatānāṃ vā śunyāgāragatānāṃ vā utpadyeta bhayaṃ vā chambitatvaṃ vā romaharṣo vā |</p>
<p><a class="san87">11</a> māṃ yūyaṃ tasmiṃ samaye ākārataḥ samanusmarata | iti hi sa bhagavāṃ yāvad buddho bhagavāṃ |</p>
<p><a class="san87">12</a> māṃ vas tasmiṃ samaye ākārataḥ samanusmaratāṃ yad utpatsyate bhayaṃ vā chambitatvaṃ vā romaharṣo vā tat prahāsyate |</p>
<p><a class="san87">13</a> tat kasmād dheto | sa hi śakro devendraḥ sarāgaḥ sadveṣaḥ samoha aparimukto jātijarāvyādhimaraṇaśokaparidevaduḥkhadaurmanasyopāyāsebhyaḥ aparimukto duḥkhād iti vadāmi |</p>
<p><a class="san87">14</a> bhīru chambī utrāsī palāyī sa ekatā bibhety api utrāsity api palāyaty api |</p>
<p><a class="san87">15</a> ahaṃ khalu tathāgato loke utpanna arhāṃ samyaksaṃbuddho vidyācaraṇasaṃpannaḥ sugato lokavid anuttaraḥ puruṣadamyasārathi śāstā devamanuṣyāṇāṃ buddho bhagavāṃ |</p>
<p><a class="san87">16</a> vigatarāgo vigatadveṣo vigatamohaḥ parimukto jātijarāvyādhimaraṇaśokaparidevaduḥkhadaurmanasyopāyāsebhya parimukto duḥkhād iti vadāmi |</p>
<p><a class="san87">17</a> abhīrur acchaṃbī anutrāsī apalāyī |</p>
<p><a class="san87">18</a> tasya mama bhikṣava abhīruṇa acchaṃbina anutrāsina apalāyinaḥ śrotavyaṃ vacanaṃ kartavyaṃ anuśāsanaṃ karaṇīyam idaṃ sthānam iti |</p>
<p><a class="san87">19</a> idam avocad bhagavāṃ āpatamanasas te bhikṣavo bhagavato bhāṣitam abhyanandam |</p>
<p class="endsutta"><a class="san87">20</a> dhvajāgrasūtraṃ | samāptaḥ ||</p>
</article>
</section>
</div>
</body>
</html>
