<!DOCTYPE html>
<html>
<head>
<meta charset="utf-8">
<title></title>
</head>
<body>
<div id="text" lang="sa">
<div id="toc"></div>
<section class="sutta" id="sf265">
<article>
<div id="metaarea">
<p><a class="sc" id="sf265.1"></a><span class="author">La Vallée-Poussin</span>, Louis de. <cite class="article">Mss Cecil Bendall</cite>. Journal of the Royal Asiatic Society of Great Britain and Ireland, 1907: 375–379.</p>
<p><a class="sc" id="sf265.2"></a>Transcription by David Dargie and Michelle Styles-Williams.</p>
<p><a class="sc" id="sf265.3"></a>Transcription commissioned by Roderick S. Bucknell, University of Queensland.</p>
</div>
<h1 class="supplied">Śroṇasūtra (2nd)</h1>
<p>rājagṛhe nidānam <span class="supplied">|</span></p>
<p><a class="sc" id="sf265.4"></a>atha śroṇo gṛhapatiputro divādinam eva jaṃghāvihāreṇānucaṃkramyamāṇo ’nuvicaran pādābhyām eva gṛdhrakūṭaparvatam abhiruhya yenāyuṣmāṃc chāriputras tenopasaṃkrānta <span class="supplied">|</span> upasaṃkramyāyuṣmanaḥ śāriputrasya pādau śirasā vanditvaikānte niṣaṇṇaḥ <span class="supplied">|</span> ekānte niṣaṇṇaṃ śroṇaṃ gṛhapatiputram āyusmāṃc chāriputra idam avocat <span class="supplied">|</span></p>
<p><a class="sc" id="sf265.5"></a>ye ke cic chroṇa śramaṇā vā brāhmaṇā vā rūpaṃ yathābhūtaṃ na prajānanti rūpasamudayaṃ rūpanirodhaṃ rūpanirodhagāminīṃ pratipadaṃ yathābhūtaṃ na prajānanty abhavyās te śroṇa śramaṇā vā brāhmaṇā vā tad rūpaṃ parijñātuṃ <span class="supplied">|</span></p>
<p><a class="sc" id="sf265.6"></a>ye ke cic chroṇa śramaṇā vā brāhmaṇā vā vedanāṃ saṃjñām saṃskārān vijñānaṃ yathābhūtaṃ na prajānanti vijñānasamudayaṃ vijñānanirodhaṃ vijñānanirodhagāminīṃ pratipadaṃ yathābhūtaṃ na prajānanty abhavyās te śroṇa śramaṇā vā brāhmaṇā vā tad vijñānaṃ parijñātuṃ <span class="supplied">|</span></p>
<p><a class="sc" id="sf265.7"></a>ye tu ke cic chroṇa śramaṇā vā brāhmaṇā vā rūpaṃ yathābhūtaṃ prajānanti <span class="supplied">|</span> rūpasamudayaṃ rūpanirodhaṃ rūpanirodhagāminīṃ pratipadaṃ yathābhūtaṃ prajānanti <span class="supplied">|</span> bhavyās te śroṇa śramaṇā vā brāhmaṇā vā tad rūpaṃ parijñātum <span class="supplied">|</span></p>
<p><a class="sc" id="sf265.8"></a>ye tu ke cic chroṇa śramaṇā vā brāhmaṇā vā vedanāṃ saṃjñāṃ saṃskārān vijñānaṃ yathābhūtaṃ <span class="supplied">pra</span>jānanti vijñānasamudayaṃ vijñānanirodhaṃ vijñānanirodhagāminīṃ pratipadaṃ yathābhūtaṃ prajānanti bhavyās te śroṇa śramaṇā vā brāhmaṇā vā tad vijñānaṃ parijñātum <span class="supplied">|</span></p>
<p>kiṃ manyase śroṇa rūpaṃ nityaṃ vā anityaṃ vā <span class="supplied">|</span></p>
<p>anityam idaṃ bhadanta śāripu<span class="supplied">tra</span> <span class="gap">…</span></p>
</article>
</section>
</div>
</body>
</html>
