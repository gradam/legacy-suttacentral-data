<!DOCTYPE html>
<html>
<head>
<meta charset="utf-8">
<title></title>
</head>
<body>
<div id="text" lang="sa">
<div id="toc">
<div id="metaarea">
<p>Based on the edition by F. <span class="author">Bernhard</span>, <cite class="book">Udānavarga, Band I: Einleitung, Beschreibung der Handschriften, Textausgabe, Bibliographie</cite>, Göttingen (Abhandlungen der Akademie der Wissenschaften in Göttingen, philologisch-historische Klasse, 3. Folge, Sanskrittexte aus den Turfanfunden, 10.</p>
<p>Electronically prepared by J. Gippert and K. Kupfer, Frankfurt a|M, 1996–1998. <a href="http://titus.uni-frankfurt.de/texte/etcs/ind/aind/bskt/udanav/udanat.htm" target="_blank" class="small-caps">TITUS</a> version by Jost Gippert, Frankfurt a|M, 11.1. | 1.6. | 20.11. | 3.12.</p>
</div>
</div>
<section class="sutta" id="uv32">
<article>
<hgroup>
<h2>Udānavarga</h2>
<h1>Bhikṣuvarga</h1>
</hgroup>
<blockquote class="gatha">
<p><a class="uv">32.1</a>piṇḍacārikāya bhikṣave<br>
h<span class="supplied">y</span> ātmabharāya hi nānyapoṣiṇe |<br>
devāḥ spṛhayanti tāyine<br>
hy upaśāutāya sadā smṛtātmane <span class="gatha-number">|| 1</span></p>
<p><a class="uv">32.2</a>piṇḍapātikāya bhikṣave<br>
hy ātmabharāya hi nānyapoṣiṇe |<br>
devāḥ spṛhayanti tāyine<br>
na tu satkārayaśo ’bhikā<span class="supplied">ṅ</span>kṣiṇe <span class="gatha-number">|| 2</span></p>
<p><a class="uv">32.3</a><span class="supplied">sarvakarmaja</span>hasya bhikṣuṇo<br>
dhunvānasya puraskṛtaṃ rajaḥ |<br>
amamasya sadā sthitātmano<br>
hy artho nāsti janasya l<span class="supplied2">āpana</span><span class="supplied">m</span> <span class="gatha-number">|| 3</span></p>
<p><a class="uv">32.4</a><span class="supplied">tuda</span>nti vācābhir asaṃyatā janāḥ<br>
śarair hi saṃgrāmagataṃ yathā gajam |<br>
śrutvā tu vācāṃ paruṣām udī<span class="supplied2">rita</span><span class="supplied2">m</span><br>
<span class="supplied2">adhivā</span><span class="supplied">sa</span><span class="supplied2">yed bhikur a</span><span class="supplied">d</span><span class="supplied2">u</span><span class="supplied">ṣṭaci</span>ttaḥ <span class="gatha-number">|| 4</span></p>
<p><a class="uv">32.5</a>yas tv alpajīvi laghur ātmakāmo<br>
yatendriyaḥ sarvagatiḥ pramuktaḥ |<br>
anokasārī hy amamo nirāśaḥ<br>
kāmaṃjahaś caikacaraḥ sa bhikṣuḥ <span class="gatha-number">|| 5</span></p>
<p><a class="uv">32.6</a><a class="dp">375</a>mātram bhajeta pratirūpaṃ<br>
suddh<span class="supplied2">ā</span>jivo <span class="supplied2">bha</span>vet sadā |<br>
pratisaṃstāravṛttiḥ syād<br>
ācārakuśalo bhavet<br>
tataḥ prāmodyabahulaḥ<br>
smṛto bhikṣuḥ parivrajet <span class="gatha-number">|| 6</span></p>
<p><a class="uv">32.7</a><a class="dp">362</a>hastasa<span class="supplied2">ṃ</span>yataḥ pādasaṃyato<br>
vācāsaṃyataḥ sarvasaṃyataḥ |<br>
ādhyātmarataḥ samāhito<br>
hy ekaḥ saṃtuṣito hi yaḥ sa bhikṣuḥ <span class="gatha-number">|| 7</span></p>
<p><a class="uv">32.8</a><a class="dp">364</a>dharmārāmo dharmarato<br>
dharmam evānucintayan |<br>
dharmaṃ cānusmaraṃ bhikṣur<br>
dharmān na parihīyate <span class="gatha-number">|| 8</span></p>
<p><a class="uv">32.9</a><a class="dp">373</a>śunyāgāraṃ praviṣṭasya<br>
prahitātmasya bhikṣuṇaḥ |<br>
amānuṣā ratir bhavati<br>
samyag dharmāṃ vipaśyataḥ <span class="gatha-number">|| 9</span></p>
<p><a class="uv">32.10</a><a class="dp">374</a>yato yataḥ saṃspṛśati<br>
skandhānām udayavyayam |<br>
prāmodyaṃ labhate tatra<br>
prītyā sukham analpakam |<br>
tataḥ prāmodyabahulaḥ<br>
smṛto bhikṣuḥ parivrajet <span class="gatha-number">|| 10</span></p>
<p><a class="uv">32.11</a>yathāpi parvataḥ śailo<br>
vāyunā na prakampate |<br>
evaṃ rāgakṣayād bhikṣuḥ<br>
śailavan na prakampate <span class="gatha-number">|| 11</span></p>
<p><a class="uv">32.12</a>yathāpi parvataḥ śailo<br>
vāyunā na prakampate |<br>
evaṃ dveṣakṣayād bhikṣuḥ<br>
śailava<span class="supplied">n</span> na prakampate <span class="gatha-number">|| 12</span></p>
<p><a class="uv">32.13</a>yathāpi parvataḥ śailo<br>
vāyunā na prakampate |<br>
evaṃ mohakṣayād bhikṣuḥ<br>
śailava<span class="supplied">n</span> na prakampate <span class="gatha-number">|| 13</span></p>
<p><a class="uv">32.14</a>yathāpi parvataḥ śailo<br>
vāyunā na prakampate |<br>
evaṃ manakṣayād bhikṣuḥ<br>
śailava<span class="supplied">n</span> na prakampate <span class="gatha-number">|| 14</span></p>
<p><a class="uv">32.15</a>yathāpi parvataḥ śailo<br>
vāyunā na prakampate |<br>
evaṃ lobhakṣayād bhikṣuḥ<br>
śailavan na prakampate <span class="gatha-number">|| 15</span></p>
<p><a class="uv">32.16</a>yathāpi parvataḥ śailo<br>
vāyunā na prakampate |<br>
evaṃ tṛṣṇākṣayād bhikṣuḥ<br>
śailava<span class="supplied">n</span> na prakampate <span class="gatha-number">|| 16</span></p>
<p><a class="uv">32.17</a><a class="dp">367</a>yasya saṃnicayo nāsti<br>
yasya nāsti mamāyitam |<br>
asantaṃ śocate naiva<br>
sa vai bhikṣur nirucyate <span class="gatha-number">|| 17</span></p>
<p><a class="uv">32.18</a><a class="dp">266</a>bhikṣur na tāvatā bhavati<br>
yāvatā bhikṣate parān |<br>
veśmāṃ dharmāṃ samādāya<br>
bhikṣur bhavati na tāvatā <span class="gatha-number">|| 18</span></p>
<p><a class="uv">32.19</a><a class="dp">267</a>yas tu puṇyaṃ ca pāpaṃ ca<br>
prahāya brahmacaryavā<span class="supplied">n</span> |<br>
viśreṇayitvā carati<br>
sa vai bhikṣur nirucyate <span class="gatha-number">|| 19</span></p>
<p><a class="uv">32.20</a>maitrāvihārī yo bhikṣuḥ<br>
prasanno buddhaśāsane |<br>
adhigacchet padaṃ śāntam<br>
asecanakadarśanam <span class="gatha-number">|| 20</span></p>
<p><a class="uv">32.21</a><a class="dp">368</a>maitrāvihārī yo bhikṣuḥ<br>
prasanno buddhaśāsane |<br>
adhigacchet padaṃ sāntaṃ<br>
saṃskāropaśamaṃ sukham <span class="gatha-number">|| 21</span></p>
<p><a class="uv">32.22</a><a class="dp">372</a>maitrāvihārī yo bhikṣuḥ<br>
prasanno buddhaśāsane |<br>
abhavyaḥ parihāṇāya<br>
nirvāṇasyaiva so ’ntike <span class="gatha-number">|| 22</span></p>
<p><a class="uv">32.23</a><a class="dp">381</a>udagracittaḥ sumanā<br>
hy abhibhūya priyāpriyam |<br>
prāmodyabahulo bhikṣur<br>
duḥkhakṣayam avāpnuyāt <span class="gatha-number">|| 23</span></p>
<p><a class="uv">32.24</a>śāntakāyaḥ<br>
śāntavāk susamāhitaḥ |<br>
vāntalokāmiṣo bhikṣur<br>
upaśānto nirucyate <span class="gatha-number">|| 24</span></p>
<p><a class="uv">32.25</a>nāsty aprajñasya vai dhyānaṃ<br>
prajñā nādhyāyato ’sti ca |<br>
yasya dhyānaṃ tathā prajñā<br>
sa vai nirvāṇasāntike <span class="gatha-number">|| 25</span></p>
<p><a class="uv">32.26</a><a class="dp">375</a>tasmād dhyānaṃ tathā prajñām<br>
anuyujyeta paṇḍitaḥ |<br>
tasyāyam ādir bhavati<br>
tathā prājñasya bhikṣuṇaḥ <span class="gatha-number">|| 26</span></p>
<p><a class="uv">32.27</a>saṃtuṣṭir indriyair guptiḥ<br>
prātimokṣe ca saṃvaraḥ |<br>
mātrajñatā ca bhakteṣu<br>
prāntaṃ ca śayanāsanam |<br>
adhicitte samāyogaṃ<br>
yasyāsau bhikṣur ucyate <span class="gatha-number">|| 27</span></p>
<p><a class="uv">32.28</a>yasya kāyena vācā ca<br>
manasā ca na duṣkṛtam |<br>
kalyāṇaśīlam āhus taṃ<br>
hrīmantaṃ bhikṣum uttamam <span class="gatha-number">|| 28</span></p>
<p><a class="uv">32.29</a>dharmā<span class="supplied">ḥ</span> subhāvitā <span class="supplied">yasya</span><br>
saptasaṃbodhapakṣikāḥ |<br>
kalyāṇadharmam āhus taṃ<br>
sadā bhikṣuṃ samāhitam <span class="gatha-number">|| 29</span></p>
<p><a class="uv">32.30</a><a class="dp">402</a>ihaiva yaḥ prajānāti<br>
duḥkhasya kṣaya<span class="supplied2">m a</span>tmanaḥ |<br>
kalyāṇaprajñam āhus taṃ<br>
sadā śīlam anāsravam <span class="gatha-number">|| 30</span></p>
<p><a class="uv">32.31</a><a class="dp">271</a>na śīlavratamātreṇa<br>
bahuśrutyena vā punaḥ |<br>
tathā samā<span class="supplied">dhi</span>lābhena<br>
viviktaśayanena vā <span class="gatha-number">|| 31</span></p>
<p><a class="uv">32.32</a>bhikṣur viśvāsam āpadyed<br>
aprāpte hy āsravakṣaye |<br>
spṛśet tu saṃbodhisukha<span class="supplied">m</span><br>
akāpuruṣasevitam <span class="gatha-number">|| 32</span></p>
<p><a class="uv">32.33</a>tāpajāto hy ayaṃ lokaḥ<br>
skandhā nātmeti manyate |<br>
manyate yena yenāhaṃ<br>
tat tad bhavati cānyathā <span class="gatha-number">|| 33</span></p>
<p><a class="uv">32.34</a>loko ’yam anyathābhūto<br>
bhavasakto bhave rataḥ |<br>
bhavābhinandī satataṃ<br>
bhavān na parimucyate <span class="gatha-number">|| 34</span></p>
<p><a class="uv">32.35</a>yan nandate sa hi bhavo<br>
duhkhasya sa bibheti ca |<br>
uṣyate bhavahānāya<br>
brahmacarya<span class="supplied">ṃ</span> mamāntike <span class="gatha-number">|| 35</span></p>
<p><a class="uv">32.36</a>ye bhavcna bhavasyaiva<br>
prāhur niḥsaraṇaṃ sadā |<br>
ani<span class="supplied">ḥ</span>sṛtāṃ bhavā sarvāṃs<br>
tāṃ vadāmi sadā v aham <span class="gatha-number">|| 36</span></p>
<p><a class="uv">32.37</a>pratītya duḥkham upadhiṃ<br>
bhavaty upadhisaṃbhavam |<br>
kṣayāt sarvopadhīnā<span class="supplied">ṃ</span> tu<br>
nāsti duḥkhasya saṃbhavaḥ <span class="gatha-number">|| 37</span></p>
<p><a class="uv">32.38</a>anityā hi bhavāḥ sarve<br>
duḥkhā vipariṇāminaḥ |<br>
paśyataḥ prajñayā sarve<br>
kṣīyante nābh<span class="supplied">i</span>nanditāḥ <span class="gatha-number">|| 38</span></p>
<p><a class="uv">32.39</a>nirvṛtasya sadā bhikṣor<br>
āyatyām upaśāmyate |<br>
abhibhūto bhavaḥ sarvo<br>
duḥkhāntaḥ sa nirucyate <span class="gatha-number">|| 39</span></p>
<p><a class="uv">32.40</a>sadopaś<span class="supplied">ā</span>ntacittasya<br>
vastucchinnasya bhikṣuṇaḥ |<br>
vikṣīṇo jātisaṃsāro<br>
mukto ’sau mārabandhanāt <span class="gatha-number">|| 40</span></p>
<p><a class="uv">32.41</a>sadopaśāntacittasya<br>
vastucchinnasya <span class="supplied">bhi</span>kṣuṇaḥ |<br>
vikṣīṇo jātisaṃsāro<br>
nāstīdaniṃ punarbhavaḥ <span class="gatha-number">|| 41</span></p>
<p><a class="uv">32.42</a>anavasrutacittasya<br>
vastucchinnasya bhikṣuṇaḥ |<br>
vikṣīṇo jātisaṃsāro<br>
mukto <span class="supplied">’sau māraban</span>dh<span class="supplied">a</span>nāt <span class="gatha-number">|| 42</span></p>
<p><a class="uv">32.43</a>anavasrutacittasya<br>
vastucchinnasya bhikṣuṇaḥ |<br>
vikṣīṇo jātisaṃsāro<br>
nāstīdānīṃ punarbhava<span class="supplied">ḥ</span> <span class="gatha-number">|| 43</span></p>
<p><a class="uv">32.44</a>vikṣīṇabhavatṛṣṇasya<br>
vastucchinnasya bhikṣuṇaḥ |<br>
vikṣīṇo jātisaṃsāro<br>
mukto ’sau mārabandhanāt <span class="gatha-number">|| 44</span></p>
<p><a class="uv">32.45</a>vikṣīṇabhavatṛṣṇasya<br>
vastucchinnasya bhikṣuṇaḥ |<br>
vikṣīṇo jātisaṃsāro<br>
nāstīdānīṃ punarbhavaḥ <span class="gatha-number">|| 45</span></p>
<p><a class="uv">32.46</a>ucchinnabhavatṛṣṇasya<br>
vastucchinnasya bhikṣuṇaḥ |<br>
vikṣīṇo jātisaṃsāro<br>
mukto ’sau mārabandhanāt <span class="gatha-number">|| 46</span></p>
<p><a class="uv">32.47</a>ucchinnabhavatṛṣṇasya<br>
vastucchinnasya bhikṣuṇaḥ |<br>
vikṣīṇo jātisaṃsāro<br>
nāstīdāniṃ punarbhavaḥ <span class="gatha-number">|| 47</span></p>
<p><a class="uv">32.48</a>uttīrṇo yena vai paṅko<br>
marditā grāmakaṇṭakāḥ |<br>
yaś ca rāgakṣayaṃ prāptaḥ<br>
sa vai bhikṣur nirucyate <span class="gatha-number">|| 48</span></p>
<p><a class="uv">32.49</a>uttīrṇo yena vai paṅko<br>
marditā grāmakaṇṭakāḥ |<br>
yaś ca dveṣakṣayaṃ prāptaḥ<br>
sa vai bhikṣur nirucyate <span class="gatha-number">|| 49</span></p>
<p><a class="uv">32.50</a>uttīrṇo yena vai paṅko<br>
marditā grāmakaṇṭakāḥ |<br>
yaś ca mohakṣayaṃ prāptaḥ<br>
sa vai bhikṣur nirucyato <span class="gatha-number">|| 50</span></p>
<p><a class="uv">32.51</a>uttīrṇo yena vai paṅko<br>
marditā grāmakaṇṭakāḥ |<br>
yaś ca mānakṣayaṃ prāptaḥ<br>
sa vai bhikṣur nirucyate <span class="gatha-number">|| 51</span></p>
<p><a class="uv">32.52</a>uttīrṇo yena vai paṅko<br>
marditā grāmakaṇṭakāḥ |<br>
yaś ca lobhakṣayaṃ prāptaḥ<br>
sa vai bhikṣur nirucyate <span class="gatha-number">|| 52</span></p>
<p><a class="uv">32.53</a>uttīrṇo yena vai paṅko<br>
marditā grāmakaṇṭakāḥ |<br>
yaś ca tṛṣṇakṣayaṃ prāptaḥ<br>
sa vai bhikṣur nirucyate <span class="gatha-number">|| 53</span></p>
<p><a class="uv">32.54</a>yena jitā grāmakaṇṭakā<br>
hy ākrośāś ca vadhāś ca bandhanaṃ ca |<br>
yaḥ parvatavat sthito hy aneyaḥ<br>
sukhaduḥkhena na vethate sa bhikṣuḥ <span class="gatha-number">|| 54</span></p>
<p><a class="uv">32.55</a>yo nātyasaraṃ na cātyaliyaṃ<br>
jñātvā vitatham imaṃ hi sarvalokam |<br>
sa tu bhikṣur idaṃ jahāty apāraṃ<br>
hy urago jīrṇam iva tvacaṃ purāṇam <span class="gatha-number">|| 55</span></p>
<p><a class="uv">32.56</a>yo rāgam udācchinatty aśeṣaṃ<br>
bisapuṣpam iva jaleruham vigāhya |<br>
sa tu bhikṣur idaṃ jahāty apāraṃ<br>
hy urago jīrṇam iva tvacaṃ pur<span class="supplied">āṃam</span> <span class="gatha-number">|| 56</span></p>
<p><a class="uv">32.57</a>yo dveṣa<span class="supplied">m udā</span>cchina<span class="supplied">t</span>ty aśeṣaṃ<br>
bisapuṣpam iva jaleruhaṃ vigāhya |<br>
sa tu bhikṣur idaṃ jahāty apāraṃ<br>
hy urago jīrṇam iva tva<span class="supplied">caṃ purāṇam</span> <span class="gatha-number">|| 57</span></p>
<p><a class="uv">32.58</a><span class="supplied">yo mo</span>ham ud<span class="supplied">ā</span>cchi<span class="supplied">natty a</span>śe<span class="supplied">ṣaṃ</span><br>
<span class="supplied">bisapu</span>ṣp<span class="supplied">am iva jaleruhaṃ v</span>igāhya |<br>
sa tu bhikṣ<span class="supplied">u</span>r idaṃ jahāty apāraṃ<br>
hy urago jīrṇam iva tvaca<span class="supplied">ṃ purāṇam</span> <span class="gatha-number">|| 58</span></p>
<p><a class="uv">32.59</a><span class="supplied">yo mānam udācchinatty a</span>śeṣaṃ<br>
<span class="supplied">bisapuṣpam iva jale</span>ruhaṃ vigāhya |<br>
sa tu bhi<span class="supplied">kṣur idaṃ</span> jahāty apāraṃ<br>
hy urago jīrṇam iva tvacaṃ purāṇa<span class="supplied">m</span> <span class="gatha-number">|| 59</span></p>
<p><a class="uv">32.60</a><span class="supplied">yo lobham udācchinatty aśeṣaṃ</span><br>
<span class="supplied">bisapuṣpam iva jaleruhaṃ vigāhya</span> |<br>
<span class="supplied">sa tu</span> bhikṣur ida<span class="supplied">ṃ jahāty apā</span>raṃ<br>
hy urago jī<span class="supplied">rṇam i</span>va tvacaṃ purāṇam <span class="gatha-number">|| 6</span></p>
<p><a class="uv">32.61</a>tṛṣṇā<span class="supplied">ṃ ya udāc</span>chin<span class="supplied">at</span>ty aśeṣ<span class="supplied">aṃ</span><br>
<span class="supplied">bisapuṣpam iva jaleruham vigāhya</span> |<br>
sa t bhi<span class="supplied">kṣu</span>r <span class="supplied">i</span>d<span class="supplied">aṃ jahāty a</span>pāraṃ<br>
hy urago j<span class="supplied">ī</span>rṇam iva <span class="supplied">tvacaṃ pu</span>rāṇam <span class="gatha-number">|| 61</span></p>
<p><a class="uv">32.62</a>yas t<span class="supplied">ū</span>tpa<span class="supplied">titaṃ nihanti rāgaṃ</span><br>
<span class="supplied">visṛtaṃ sarpaviṣaṃ</span> ya<span class="supplied">thau</span>ṣadhena<br>
sa tu bhikṣur idaṃ jahāty apāra<span class="supplied">ṃ</span><br>
<span class="supplied">hy ura</span>go jīrṇam iva tvacaṃ purāṇam <span class="gatha-number">|| 62</span></p>
<p><a class="uv">32.63</a>yas t<span class="supplied">ū</span>tpatitam nihanti <span class="supplied">dveṣam</span><br>
<span class="supplied">visṛtaṃ</span> sarpaviṣaṃ yath<span class="supplied">au</span>ṣadhena |<br>
sa tu bhikṣur i<span class="supplied">daṃ</span> jahāty apāraṃ<br>
hy urago jīrṇam iva tvacaṃ purāṇam <span class="gatha-number">|| 63</span></p>
<p><a class="uv">32.64</a>yas tūt<span class="supplied">patitaṃ nihan</span>t<span class="supplied">i moha</span>ṃ<br>
visrtaṃ sarpaviṣaṃ yathauṣadhena |<br>
sa tu bhikṣur idaṃ jahāty apāraṃ<br>
hy urago <span class="supplied">jīrṇam i</span>va tvacaṃ pur<span class="supplied">āṇam</span> <span class="gatha-number">|| 64</span></p>
<p><a class="uv">32.65</a><span class="supplied">yas tūt</span>patitaṃ nihanti mānaṃ<br>
visṛtaṃ sarpavisaṃ yathauṣadhena |<br>
sa tu bhikṣur idaṃ ja<span class="supplied">hāty a</span>pāraṃ<br>
hy urago <span class="supplied">jīrṇam iva tvacaṃ purāṇa</span>m <span class="gatha-number">|| 65</span></p>
<p><a class="uv">32.66</a>yas tutpatitaṃ niha<span class="supplied">n</span>ti lobham<br>
visrtam sarpavisam yathauṣadhena |<br>
sa tu bhikṣur i<span class="supplied">dam jahāty apā</span>raṃ<br>
hy ura<span class="supplied">go jīrṇam iva tvacam purā</span>ṇam <span class="gatha-number">|| 66</span></p>
<p><a class="uv">32.67</a>yas t<span class="supplied">ū</span>tpatitaṃ nihanti tṛṣṇāṃ<br>
vi<span class="supplied">sṛtaṃ</span> sarpaviṣa<span class="supplied">ṃ</span> yathauṣadhena |<br>
sa tu bhikṣur idaṃ jahāty apāraṃ<br>
hy urago jīrṇam iva tvacaṃ purāṇam <span class="gatha-number">|| 67</span></p>
<p><a class="uv">32.68</a>yo rāgam udācchinatty aśeṣaṃ<br>
naḍasetum iva sudurbalaṃ mahaughaḥ |<br>
sa tu bhikṣur idaṃ jahāty aparaṃ<br>
hy urago jīrṇam iva tvacaṃ purāṇam <span class="gatha-number">|| 68</span></p>
<p><a class="uv">32.69</a>yo dveṣam udācchinatty aśeṣaṃ<br>
naḍasetum iva sudurbalaṃ mahaughaḥ |<br>
sa tu bhikṣur idaṃ jahāty apāraṃ<br>
hy urago jīrṇam iva tvacaṃ purāṇam <span class="gatha-number">|| 69</span></p>
<p><a class="uv">32.70</a>yo moham udācchinatty aśeṣaṃ<br>
naḍasetum iva sudurbalaṃ mahaughaḥ |<br>
sa tu bhikṣur idaṃ jahāty apāraṃ<br>
hy urago jīrṇam iva tvacaṃ purāṇam <span class="gatha-number">|| 70</span></p>
<p><a class="uv">32.71</a>yo mānam ud<span class="supplied">ā</span>cchinatty aśeṣaṃ<br>
naḍasetum iva sudurbalaṃ mahaughaḥ<br>
sa tu bhikṣur idaṃ jahāty apāraṃ<br>
hy urago jīrṇam iva tvacaṃ purāṇam ||</p>
<p><a class="uv">32.72</a>yo lobham ud<span class="supplied">ā</span>cchinatty aśeṣaṃ<br>
naḍasetum i<span class="supplied">va</span> sudurbalaṃ mahau<span class="supplied">ghaḥ</span> |<br>
<span class="supplied">sa</span> tu bhikṣur idam jahāty apāraṃ<br>
hy urago jīrṇam iva tvacaṃ purāṇam <span class="gatha-number">|| 72</span></p>
<p><a class="uv">32.73</a>tṛṣṇā<span class="supplied">ṃ</span> ya udācchinat<span class="supplied">ty aśeṣaṃ</span><br>
<span class="supplied">naḍasetum iva su</span>d<span class="supplied">u</span>rbalaṃ mahaughaḥ |<br>
sa tu bhikṣur idaṃ jahāty apāraṃ<br>
hy urago jīrṇam iva tvacaṃ purāṇam <span class="gatha-number">|| 73</span></p>
<p><a class="uv">32.74</a><span class="supplied">tṛṣṇāṃ ya udāc</span>ch<span class="supplied">inatt</span>y <span class="supplied">aśeṣaṃ</span><br>
<span class="supplied">sarit</span>āṃ śī<span class="supplied">ghra</span>j<span class="supplied">a</span>v<span class="supplied">ā</span>m aśoṣayajñaḥ |<br>
sa tu bhikṣur idaṃ jahāty apāraṃ<br>
hy urago jī<span class="supplied">r</span>ṇa<span class="supplied">m</span> i<span class="supplied">va tvacaṃ</span> purāṇam <span class="gatha-number">|| 74</span></p>
<p><a class="uv">32.75</a>yaḥ kāmaguṇāṃ prahāya sarvāṃ<br>
chitvā kāmagatāni bandhanāni |<br>
sa tu bhikṣur idaṃ jahāty apāraṃ<br>
hy urago jīrṇam iva <span class="supplied">tvacam purāṇam</span> <span class="gatha-number">|| 75</span></p>
<p><a class="uv">32.76</a>yo nīvaraṇāṃ prahāya pañca<br>
tv anighaś chinnakathaṃkatho v<span class="supplied">i</span>śalyaḥ |<br>
sa tu bhikṣur idam jahāty apāraṃ<br>
hy u<span class="supplied">rago jīrṇam iva tvacaṃ purāṇam</span> <span class="gatha-number">|| 76</span></p>
<p><a class="uv">32.77</a>yasya vitarkā vidhūpitā<span class="supplied">s</span><br>
<span class="supplied">tv</span> ādhyātmaṃ vin<span class="supplied">i</span>vartitā hy aśeṣam |<br>
sa tu bhikṣur idaṃ jahāty apāraṃ<br>
hy urago jīrṇam iva tvacaṃ purāṇam <span class="gatha-number">|| 77</span></p>
<p><a class="uv">32.78</a>yasya hi vanasā na sa<span class="supplied">n</span>ti ke cin<br>
mula<span class="supplied">ṃ</span> cākuśalasya yasya naṣṭam |<br>
sa tu bhikṣur idaṃ jahāty apāraṃ<br>
hy urago jīrṇam iva tvacaṃ purāṇam <span class="gatha-number">|| 78</span></p>
<p><a class="uv">32.79</a>yasya jvarathā na sa<span class="supplied">n</span>ti ke cin<br>
mūlaṃ cākuśalasya yasya naṣṭam |<br>
sa tu bhikṣur idaṃ jahāty apāraṃ<br>
hy urago jīrṇam iva tvacaṃ purāṇam <span class="gatha-number">|| 79</span></p>
<p><a class="uv">32.80</a>yasyānuśayā na santi ke cin<br>
mūlam cākuśalasya yasya naṣṭam |<br>
sa tu bhikṣur idaṃ jahāty apāraṃ<br>
hy urago jīrṇam iva tvacaṃ purāṇam <span class="gatha-number">|| 80</span></p>
<p><a class="uv">32.81</a>sa bhikṣur yasya śīlāni<br>
sa dhyāyī yatra śunyatā|<br>
sa yogī yatra sātatyaṃ<br>
tat sukhaṃ yatra nirvṛtiḥ <span class="gatha-number">|| 81</span></p>
<p><a class="uv">32.82</a>aratiratisaho hi bhikṣur evaṃ<br>
<span class="suppliedmetre">⏔ ⏔ ⏔ ⏔ ¦ − ⏑ − ⏑ − − |</span><br>
<span class="suppliedmetre">⏔ ⏔ ⏔ ¦ − ⏑ − ⏑ − −</span><br>
<span class="suppliedmetre">⏔</span> <span class="supplied">rāgānu</span>śayaṃ samuddharaṃ hi <span class="gatha-number">|| 82</span><br></p>
</blockquote>
<p class="endsection">|| bhikṣuvargaḥ || ||</p>
</article>
</section>
</div>
</body>
</html>
