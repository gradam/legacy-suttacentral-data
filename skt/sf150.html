<!DOCTYPE html>
<html>
<head>
<meta charset="utf-8">
<title></title>
</head>
<body>
<div id="text" lang="sa">
<div id="toc"></div>
<section class="sutta" id="sf150">
<article>
<div id="metaarea">
<p>Based on the edition by <span class="author">C. Tripāṭhī</span>: <cite>Fünfundzwanzig Sūtras des Nidānasaṃyukta</cite>. Berlin 1962 (Sanskrittexte aus den Turfanfunden, <span class="roman_numeral">iii</span>).</p>
<p>Input by Seishi Karashima (Tokyo, Japan). Text sourced from <a href="http://fiindolo.sub.uni-goettingen.de/gretil/1_sanskr/4_rellit/buddh/nidansyu.htm">GRETIL</a></p>
</div>
<h1 class="supplied">Vadetasūtra</h1>
<p><a class="tri62">11.1</a> vadeta bhi<span class="supplied">k</span>ṣus tīrṇā m<span class="supplied">e</span> kāṃkṣā vigatā me kathaṃka<span class="supplied">thā |</span> atrocchi<span class="supplied">nno</span> me dṛṣṭiśalyaḥ | <span class="add">So Ed.: namety utāvartate; cf. SWTF s.v. pratyudāvṛt</span> na me pratyudāvartate mānasaṃ paritasyam upādāya | katha<span class="supplied">ṃ</span> syād dhi me ātmā |</p>
<p><a class="tri62">11.2</a> tasya bhikṣor dhārmyā<span class="supplied">ṃ</span> kath<span class="supplied">āyāṃ</span> ka<span class="supplied">th</span>yamānāyām āryā<span class="supplied">yāṃ</span> lok<span class="supplied">o</span>ttarāyāṃ</p>
<p>yad utāsm<span class="supplied">i</span>n satīdaṃ bha<span class="supplied">va</span>ty asyotpādād idam utpadyate |</p>
<p>yad utāvidyāpratyayāḥ saṃskārāḥ pūrvavad yāvat sam<span class="supplied">uda</span>yo nirodhaś ca bhavati |</p>
<p><a class="tri62">11.3</a> ity evaṃrūpāyāṃ kathāyāṃ kathyamānāyāṃ bhavati kāṃkṣā bhavati vic<span class="supplied">i</span>kitsā aprapte prāptasaṃjñy anadhigate ’dhigatasaṃjñy asākṣākṛte sākṣākṛtasaṃjñī duḥkhī durmanā vipratisārī vihanyate vigatam āpadyate |</p>
<p><a class="tri62">11.4</a> tat kasmād dhetoḥ | gaṃbhīram idaṃ sth<span class="supplied">ā</span>na<span class="supplied">ṃ</span> yad uta idaṃpratyayatā pratītyasamutpā<span class="supplied">daḥ</span> | idam api sudurdarśataraṃ padaṃ yad uta sarvopadhipratiniḥsargas tṛṣṇākṣayo virāgo nirodho nirvāṇam |</p>
<p><a class="tri62">11.5</a> dvayam idaṃ saṃskṛtañ cāsaṃskṛtañ ca | <span class="supplied">tat</span>r<span class="supplied">a</span> saṃskṛtasyotpādo ’pi prajñāyate vyayo ’pi sthityanyathātvam api | asaṃskṛtasya naivotpādaḥ prajñāyate na vyayo na sthityanyathātvam |</p>
<p><a class="tri62">11.6</a> iti hi bhikṣavo duḥkhāḥ saṃskārāḥ | <span class="supplied">śā</span>nta<span class="supplied">ṃ</span> nirvāṇam | h<span class="supplied">e</span>tusamudayād duḥkhasamudayaḥ | hetunirodhā<span class="supplied">d</span> duḥkhanirodhaḥ | chinnaṃ vartma na pravartate | apratisandhi nirudhyate | eṣa evānto duḥkhasya |</p>
<p><a class="tri62">11.7</a> tatra bhikṣavaḥ kaḥ parini<span class="supplied">r</span>vṛtaḥ anyatra yad duḥkhaṃ tan niruddhaṃ tad vyupaśāntaṃ tac chītībhūtaṃ tad astaṃgatam | śāntam idaṃ padaṃ yad uta sarvopadhiprati<span class="supplied">niḥ</span>sargas tṛṣṇākṣayo virāgo nirodho nirvāṇam //</p>
</article>
</section>
</div>
</body>
</html>
