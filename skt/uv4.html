<!DOCTYPE html>
<html>
<head>
<meta charset="utf-8">
<title></title>
</head>
<body>
<div id="text" lang="sa">
<div id="toc"></div>
<section class="sutta" id="uv4">
<article>
<hgroup>
<h2>Udānavarga</h2>
<h1>Apramādavarga</h1>
</hgroup>
<blockquote class="gatha">
<p><a class="uv" id="4.1"></a>apramādo hy amṛtapadaṃ<br>
pramādo mṛtyunaḥ padam |<br>
aprama<span class="supplied2">ttā</span> na mriyante<br>
ye pramattāḥ sadā mṛtāḥ <span class="gatha-number">|| 1</span></p>
<p><a class="uv" id="4.2"></a>etāṃ viśeṣatāṃ jñātvā<br>
hy apramādasya paṇḍitaḥ |<br>
apramādaṃ pram<span class="supplied">u</span>dyeta<br>
nityam āryaḥ svagocaram <span class="gatha-number">|| 2</span></p>
<p><a class="uv" id="4.3"></a><span class="supplied2">apramattaḥ</span> sātatikā<br>
nityaṃ dṛdhaparākramāḥ |<br>
spṛśanti dhīrā nirvāṇaṃ<br>
yogakṣemam anuttaram <span class="gatha-number">|| 3</span></p>
<p><a class="uv" id="4.4"></a>pramādam apramād<span class="supplied2">ena</span><br>
<span class="supplied2">yadā nudati paṇḍitaḥ</span> |<br>
<span class="supplied2">pra</span>jñāprāsādam āruhya<br>
tv aśokaḥ śokinīṃ prajā<span class="supplied2">m</span> |<br>
parvatasthaiva bhumisthāṃ<br>
dhīro bālān avekṣa<span class="supplied2">te</span> <span class="gatha-number">|| 4</span></p>
<p><a class="uv" id="4.5"></a>u<span class="supplied2">tth</span><span class="supplied">ā</span>nenāpramādena<br>
<span class="supplied2">saṃyamena dame</span>na ca |<br>
dvīpaṃ karoti medhāvī<br>
tam ogho nābhimardati <span class="gatha-number">|| 5</span></p>
<p><a class="uv" id="4.6"></a>utthānavataḥ smṛtātmanaḥ<br>
śubhacittasya ni<span class="supplied2">śām</span>ya<span class="supplied2">cā</span>r<span class="supplied2">i</span>ṇaḥ |<br>
saṃ<span class="supplied2">yata</span>sya hi dharmajīvino<br>
hy apramattasya yaśo ’bhivardhate <span class="gatha-number">|| 6</span></p>
<p><a class="uv" id="4.7"></a>adhicetasi mā pramadyata<br>
pratataṃ mauna<span class="supplied2">pa</span>de<span class="supplied2">ṣ</span>u śikṣata |<br>
<span class="supplied2">śokā na</span> bhava<span class="supplied">n</span>ti tāyino<br>
hy upaśānta<span class="supplied2">s</span>ya sadā smṛtātmanaḥ <span class="gatha-number">|| 7</span></p>
<p><a class="uv" id="4.8"></a>hīnāṃ dharmā<span class="supplied">ṃ</span> na seveta<br>
pramādena na saṃvaset |<br>
mithyādṛṣṭi<span class="supplied">ṃ</span> <span class="supplied2">na ro</span>ceta<br>
na bha<span class="supplied2">ve</span>l loka<span class="supplied2">va</span>rdhanaḥ <span class="gatha-number">|| 8</span></p>
<p><a class="uv" id="4.9"></a>samyag<span class="supplied2">dṛ</span>ṣṭir adhīmātrā<br>
laukikī yasya vi<span class="supplied2">dyate</span> |<br>
<span class="supplied2">a</span>pi jātisahasrāṇi<br>
nāsau gacchati durgatim <span class="gatha-number">|| 9</span></p>
<p><a class="uv" id="4.10"></a>pramādam anuvartante<br>
bālā durm<span class="supplied2">e</span>dhaso janāḥ |<br>
apramādaṃ tu medhāvī<br>
dhanaṃ śreṣṭhīva rakṣati <span class="gatha-number">|| 10</span></p>
<p><a class="uv" id="4.11"></a>pramādam anuvartante<br>
bālā durmedhaso janāh |<br>
apramattaḥ <span class="supplied2">sadā dhyāyī</span><br>
prāpnute hy āsravakṣayam <span class="gatha-number">|| 11</span></p>
<p><a class="uv" id="4.12"></a>pramādaṃ nānuyujyeta<br>
na kāmaratisaṃstavaṃ |<br>
apramattaḥ sadā dhyāyī<br>
prāpnute hy acalaṃ sukhaṃ <span class="gatha-number">|| 12</span></p>
<p><a class="uv" id="4.13"></a>nāyaṃ pramādakāla<span class="supplied2">ḥ</span> syād<br>
aprāpte hy āsravakṣaye |<br>
māraḥ pramattam anveti<br>
siṃhaṃ vā mṛgamātṛkā <span class="gatha-number">|| 13</span></p>
<p><a class="uv" id="4.14"></a>sthānāni catvāri naraḥ pramatta<br>
āpadyate yaḥ paradārasevī |<br>
apuṇyalābhaṃ h<span class="supplied">y</span> anikāmaśayyāṃ<br>
nindāṃ tṛtīyaṃ narakaṃ caturtham <span class="gatha-number">|| 14</span></p>
<p><a class="uv" id="4.15"></a><span class="choice"><span class="lem">apuṇyalābha<span class="supplied2">ṃ</span> ca gatiṃ ca pāpikāṃ</span><br>
<span class="rdg">apuṇyalābhas ca gatiś ca pāpikā</span></span> <span class="choice"><span class="lem">bhītasya bhītābhir athālpikāṃ ratiṃ |</span><br>
<span class="rdg"><span class="supplied">bhītasya bhītābhir athā</span>lpikā ratiḥ |</span></span> <span class="choice"><span class="lem">nindā<span class="supplied">ṃ</span> ca paśyaṃ nṛpateś ca daṇḍaṃ</span><br>
<span class="rdg">rājā ca daṇḍaṃ gurukaṃ dadāti</span></span> <span class="choice"><span class="lem">parasya dārāṇi vivarjayeta <span class="gatha-number">|| 15</span></span><br>
<span class="rdg">kāyasya bhe<span class="supplied">dād narakeṣu pa</span>c<span class="supplied">y</span>at<span class="supplied">e</span> <span class="gatha-number">|| 15</span></span></span></p>
<p><a class="uv" id="4.16"></a>pratiyatyeva tat kuryād<br>
yaj jāned dhitam ātmanaḥ |<br>
na śākaṭikacin<span class="supplied2">t</span>ābhir<br>
mandaṃ dhīraḥ parākramet <span class="gatha-number">|| 16</span></p>
<p><a class="uv" id="4.17"></a>yathā śākaṭiko mārgaṃ<br>
samaṃ hitvā mahāpathaṃ |<br>
viṣamaṃ mārgam āgamya<br>
cchinnākṣaḥ śocate bhṛśam <span class="gatha-number">|| 17</span></p>
<p><a class="uv" id="4.18"></a>evaṃ dharmād apakramya<br>
hy adharmam anuvartya ca<br>
bālo mṛtyuvaśaṃ prāptac<br>
chinnākṣa iva śocate <span class="gatha-number">|| 18</span></p>
<p><a class="uv" id="4.19"></a>yat kṛtyaṃ tad apaviddham<br>
akṛtyaṃ kriyate punaḥ |<br>
uddhatānāṃ pramattānāṃ<br>
tesāṃ vardhanti āsravaḥ |<br>
āśravās teṣu vardhante<br>
ārāt te hy āsravakṣayāt <span class="gatha-number">|| 19</span></p>
<p><a class="uv" id="4.20"></a>yeṣāṃ tu susamārabdhā<br>
nityaṃ kāyagatā smṛtiḥ |<br>
akṛtyaṃ te na kurvanti<br>
kṛtye sātatyakāriṇaḥ |<br>
smṛtānāṃ samprajānānām<br>
astaṃ gacchanti āsravāḥ <span class="gatha-number">|| 20</span></p>
<p><a class="uv" id="4.21"></a>na tāvatā dharmadharo<br>
yāvatā bahu bhāṣate |<br>
yas tv ihālpam api śrutvā<br>
dharmaṃ kāyena vai spṛśet |<br>
sa vai dharmadharo bhavati<br>
yo dharme na pramādyate <span class="gatha-number">|| 21</span></p>
<p><a class="uv" id="4.22"></a>subahv apīha sahitaṃ bhāṣamāṇo<br>
na tatkaro bhavati naraḥ pramattaḥ |<br>
gopaiva gāḥ saṃgaṇayaṃ pareṣāṃ<br>
na bhāgavāṃ cchrāmaṇyārthasya bhavati <span class="gatha-number">|| 22</span></p>
<p><a class="uv" id="4.23"></a>alpam api cet sahitaṃ bhāṣamāṇo<br>
dharmasya bhavati hy anudharmacārī |<br>
rāgaṃ ca doṣaṃ ca tathaiva mohaṃ<br>
prahāya bhāgī śrāmanyārthasya bhavati <span class="gatha-number">|| 23</span></p>
<p><a class="uv" id="4.24"></a>apramādaṃ praśaṃsa<span class="supplied2">n</span>ti<br>
pramādo garhitaḥ sadā |<br>
apramādena maghavāṃ<br>
devānāṃ śreṣṭhatāṃ gataḥ <span class="gatha-number">|| 24</span></p>
<p><a class="uv" id="4.25"></a>apramādaṃ <span class="supplied2">pra</span>śaṃsa<span class="supplied2">nti</span><br>
<span class="supplied2">sadā</span> kṛ<span class="supplied2">t</span>yeṣu paṇḍit<span class="supplied">ā</span><span class="supplied2">ḥ</span> |<br>
apramatto hy ubhāv arthāv<br>
atigṛhṇāti paṇḍitaḥ <span class="gatha-number">|| 25</span></p>
<p><a class="uv" id="4.26"></a>dṛṣṭadhārmika eko ’rthas<br>
tathānyaḥ sāmparāyikaḥ |<br>
arthābhisama<span class="supplied2">yād dhī</span>ra<span class="supplied2">ḥ</span><br>
paṇḍito hi ni<span class="supplied2">r</span>ucyate <span class="gatha-number">|| 26</span></p>
<p><a class="uv" id="4.27"></a>apramādarato bhikṣuḥ<br>
pramāde bhayadarśakaḥ |<br>
durgād uddharate tmānaṃ<br>
paṅkasa<span class="supplied2">n</span>naiva kuñjaraḥ <span class="gatha-number">|| 27</span></p>
<p><a class="uv" id="4.28"></a>apramādarato bhikṣuḥ<br>
pramāde bhayadarśaka<span class="supplied2">ḥ</span> |<br>
dhunāti pāpakaṃ dharmāṃ<br>
patrāṇīva hi mārutaḥ <span class="gatha-number">|| 28</span></p>
<p><a class="uv" id="4.29"></a><a class="dp">31</a>apramādarato bhikṣuḥ<br>
pramāde bhayadarśakaḥ |<br>
saṃyojanam aṇusth<span class="supplied2">ū</span>laṃ<br>
dahann agnir iva gacchati <span class="gatha-number">|| 29</span></p>
<p><a class="uv" id="4.30"></a>apramādarato bhikṣuḥ<br>
pramāde bhayadarśakaḥ |<br>
spṛśati hy anupūrveṇa<br>
sarvasaṃyojanakṣayam <span class="gatha-number">|| 30</span></p>
<p><a class="uv" id="4.31"></a>apramādarato bhikṣuḥ<br>
pramāde bhayadarśakaḥ |<br>
pratividhyate padaṃ śāntaṃ<br>
saṃskāropaśamaṃ sukham <span class="gatha-number">|| 31</span></p>
<p><a class="uv" id="4.32"></a><a class="dp">32</a>apramādarato bhikṣuḥ<br>
pramāde bhayadarśakaḥ |<br>
abhavyaḥ parihāṇāya<br>
nirvāṇasyaiva so ’ntike <span class="gatha-number">|| 32</span></p>
<p><a class="uv" id="4.33"></a>uttiṣṭhata vyāyamata<br>
dṛdhaṃ śikṣata <span class="supplied2">śā</span>ntaye |<br>
asmṛtiś ca pramādaś caiv<br>
ānutthānam asaṃyama<span class="supplied">ḥ</span> <span class="gatha-number">|| 33</span></p>
<p><a class="uv" id="4.34"></a>nidrā tan<span class="supplied">d</span>rīr anāyoga<br>
ete śikṣāntarāyikāḥ |<br>
tad aṅgaṃ pratibudhyadhvaṃ<br>
smṛtir m<span class="supplied">ā</span>ntaradhīyata <span class="gatha-number">|| 34</span></p>
<p><a class="uv" id="4.35"></a>uttiṣṭhen na pramādyeta<br>
dharmaṃ sucaritaṃ caret |<br>
dharmacārī sukhaṃ śete<br>
hy asmiṃ lo<span class="supplied2">ke paratra ca</span> <span class="gatha-number">|| 35</span></p>
<p><a class="uv" id="4.36"></a>apramādaratā bhavata<br>
suśīlā bhavata bhikṣavaḥ |<br>
susamāhitasaṃkalpāḥ<br>
svacittam anurakṣata <span class="gatha-number">|| 36</span></p>
<p><a class="uv" id="4.37"></a>ārabhadhvaṃ niṣkramadhvaṃ<br>
yujyadhvaṃ buddhaśāsane |<br>
dhunidhvaṃ mṛtyunaḥ sainyaṃ<br>
nadāgāram iva kuñjaraḥ <span class="gatha-number">|| 37</span></p>
<p><a class="uv" id="4.38"></a>yo hy asmiṃ dharmavinaye<br>
<span class="supplied2">tv</span> apramatto bhaviṣyati |<br>
p<span class="supplied2">r</span>ahāya jātisaṃsāraṃ<br>
duḥkhasyāntaṃ sa yāsyati <span class="gatha-number">|| 38</span><br></p>
</blockquote>
<p class="endsection">|| apramādavargaḥ || ||</p>
</article>
</section>
<div id="metaarea">
<p>Based on the edition by F. <span class="author">Bernhard</span>, <cite class="book">Udānavarga, Band I: Einleitung, Beschreibung der Handschriften, Textausgabe, Bibliographie</cite>, Göttingen (Abhandlungen der Akademie der Wissenschaften in Göttingen, philologisch-historische Klasse, 3. Folge, Sanskrittexte aus den Turfanfunden, 10.</p>
<p>Electronically prepared by J. Gippert and K. Kupfer, Frankfurt a|M, 1996–1998. <a href="http://titus.uni-frankfurt.de/texte/etcs/ind/aind/bskt/udanav/udanat.htm" target="_blank" class="small-caps">TITUS</a> version by Jost Gippert, Frankfurt a|M, 11.1. | 1.6. | 20.11. | 3.12.</p>
</div>
</div>
</body>
</html>
