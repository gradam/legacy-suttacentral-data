<!DOCTYPE html>
<html>
<head>
<meta charset="utf-8">
<title></title>
</head>
<body>
<div id="text" lang="sa">
<div id="toc"></div>
<section class="sutta" id="sf186">
<article>
<hgroup>
<h1><span class="add">Ekottarikāgama 5</span></h1>
</hgroup>
<p><a class="tri95" id="5.11"></a> tadyathā udakapātrī haridrayā vā maṣiṇā vā saṃsṛṣṭā syād āvilīkṛtā | tatra cakṣuṣm<span class="supplied">ān</span> pu<span class="supplied">ruṣaḥ svaṃ mukhanimittaṃ pratyavekṣamāṇo na paśyet | tat kasya hetor | āv</span>ilatvād udakapātryāḥ |</p>
<p><a class="tri95" id="5.12"></a> evam eva sa bata āvilena cittena ātmārthaṃ vā jñāsyati parārthaṃ vā ubhayā<span class="supplied">r</span>th<span class="supplied">a</span>ṃ <span class="supplied">vā uttaraṃ vā manuṣyadharmam alamāryaviśeṣādhigamaṃ jñānaṃ vā</span> darśanaṃ vā sparśavihāratāṃ vā jñāsyati vā drakṣyati vā nedaṃ sthānaṃ vidyate | tat kasya hetor | āvilatvāc cittasya |</p>
<p><a class="tri95" id="5.13"></a> tasmāt tarhy ev<span class="supplied">a</span>ṃ <span class="supplied">śikṣitavyaṃ yan na naḥ cittaṃ mithyāduṣpraṇihitaṃ bhaviṣyaty evaṃ vo bhikṣavaḥ śikṣitavyaṃ ||</span></p>
<p><a class="tri95" id="5.21"></a> tadyathā udakapātrī haridrayā vā maṣiṇā vā asaṃsṛṣṭā syād anāvilīkṛtā | tatra cakṣuṣmān puruṣaḥ svaṃ mukhanimittaṃ <span class="supplied">pratyavekṣamā</span>ṇaḥ paśyet | tat kasya hetor | a<span class="supplied">nāvilatvād udakapātryāḥ |</span></p>
<p><a class="tri95" id="5.22"></a> <span class="supplied">evam eva</span> sa bata anāvilena cittena ātmārthaṃ vā jñāsyati parārthaṃ vā ubhayārthaṃ vā uttaraṃ vā manuṣyadh<span class="supplied">ar</span>m<span class="supplied">am alamār</span>y<span class="supplied">a</span>v<span class="supplied">i</span>śeṣādhigamaṃ jñānaṃ vā darśanaṃ vā <span class="supplied">sparśavihāratāṃ vā jñāsyati vā drakṣyat</span>i vā sthānam etad vidyate | tat kasya hetor | anāvilatvāc cittasya |</p>
<p><a class="tri95" id="5.23"></a> tasmāt tarhy evaṃ śikṣitavyaṃ yac cittaṃ no ’nāvilaṃ bhaviṣyaty evaṃ vo bhikṣavaḥ śikṣitavyaṃ || ||</p>
<p><a class="tri95" id="6.11"></a> <span class="supplied">tadyathā udakapātrī</span> agninā taptā saṃtaptā kvathitā utsadakajātā syāt | tatra cakṣuṣmān puruṣaḥ svakaṃ mukhanimittaṃ pratyavekṣamāṇo na paśyet | tat kasya hetor | āvilatvād u<span class="supplied">dakapātryāḥ |</span></p>
<p><a class="tri95" id="6.12"></a> <span class="supplied">evam eva sa bata</span> āvilena cittena ātmārthaṃ vā jñāsyati parārthaṃ vā ubhayārthaṃ vā uttaraṃ vā manuṣyadharmam alamāryaviśeṣādhigamaṃ vā jñānaṃ vā darśanaṃ vā sparśavihā<span class="supplied">ratāṃ vā jñāsyati vā drakṣyati vā nedaṃ sthā</span>naṃ vidyate | tat kasya hetor | āvilatvāc cittasya |</p>
<p><a class="tri95" id="6.13"></a> ta<span class="supplied">s</span>māt tarhy evaṃ śikṣitavyaṃ yan na naś cittam āvilaṃ bhaviṣyaty evaṃ vo bh<span class="supplied">i</span>kṣavaḥ śikṣ<span class="supplied">i</span>tavyaṃ ||</p>
<p><a class="tri95" id="6.21"></a> tadyathā udakapātrī agninā a<span class="supplied">taptā asaṃtaptā amṛṣitā anutsadaka</span>jātā syāt | tatra cakṣuṣmān puruṣaḥ svaṃ mukhanimittaṃ pratyavekṣamāṇo na paśyet | tat kasya hetor | anāvilatvād udakapātryāḥ |</p>
<p><a class="tri95" id="6.22"></a> evam eva sa bata anāvilena cittena ātmā<span class="supplied">rthaṃ vā jñāsyati parārthaṃ vā ubhayārthaṃ vā u</span>ttaraṃ vā manuṣyadharmam alamāryaviśeṣādhigamaṃ jñānaṃ vā darśanaṃ vā sparśavihāratāṃ vā jñāsyati vā drakṣyati vā sthānam etad vidyate | tat kasya hetor | anāvi<span class="supplied">latvāc cittasya |</span></p>
<p><a class="tri95" id="6.23"></a> <span class="supplied">tasmāt tarhy evaṃ śikṣita</span>vyaṃ yac cittaṃ no ’nāvilaṃ bhaviṣyaty evaṃ vo bhikṣavaḥ śikṣitavyaṃ || ||</p>
<p><a class="tri95" id="7.11"></a> tadyathā udakapātrī śevālapaṇavaparyavanaddhā syāt | tatra cakṣuṣmān puruṣaḥ <span class="supplied">svaṃ mukhanimittaṃ pratyavekṣamā</span>ṇo na paśyet | tat kasya hetor | āvilatvād udakapātryāḥ |</p>
<p><a class="tri95" id="7.12"></a> evam eva sa bata āvilena cittena ātmārthaṃ vā jñāsyati parārthaṃ <span class="supplied">vā ubhayārthaṃ vā</span> uttaraṃ vā manuṣyadharmam alamāryavi<span class="supplied">śeṣādhigamaṃ jñānaṃ v</span>ā darśanaṃ vā sparśavihāratāṃ vā jñāsyati vā drakṣyati vā nedaṃ sthānaṃ vidyate | tat kasya hetor | āvilatvāc cittasya |</p>
<p><a class="tri95" id="7.13"></a> tasmāt ta<span class="supplied">rhy evaṃ śikṣitavyaṃ yan na naś c</span>ittam āvilaṃ bh<span class="supplied">a</span>vi<span class="supplied">ṣyaty evaṃ vo bhikṣavaḥ śikṣitavyaṃ ||</span></p>
<p><a class="tri95" id="7.21"></a> tadyathā udakapātrī na śevālapaṇavaparyavanaddhā syāt | tatra cakṣuṣmān puruṣaḥ svaṃ mukhanimittaṃ pratyavekṣamāṇo paśyet | <span class="supplied">tat kasya hetor | anāvilatvād udakapātryāḥ |</span></p>
<p><a class="tri95" id="7.22"></a> <span class="supplied">evam eva sa bata āvilena c</span>ittena ātmārthaṃ vā jñāsyati parārthaṃ vā ubhayārthaṃ vā uttaraṃ vā manuṣyadharmam alamāryaviśeṣādhigamaṃ vā jñānaṃ vā darśanaṃ vā sp<span class="supplied">arśavihāratāṃ vā j</span>ñ<span class="supplied">ās</span>y<span class="supplied">ati</span> vā drakṣyati vā sth<span class="supplied">ānam etad vidyate | tat kasya hetor | anāvi</span>latvāc cittasya |</p>
<p><a class="tri95" id="7.23"></a> tasmāt tarhy evaṃ śikṣitavyaṃ yac cittaṃ no ’nāvilaṃ bhaviṣyaty evaṃ vo bhikṣavaḥ śikṣitavyaṃ || ||</p>
<p><a class="tri95" id="8.11"></a> tadyathā udakapātrī vāyunā īritā pre<span class="supplied">ritā bhrāmitā</span> ||/ syāt | tatra cakṣuṣmān puruṣaḥ svaṃ mukhanimittaṃ pratyavekṣamāṇo na paśyet | tat kasya hetor | āvilatvād udakapātryāḥ |</p>
<p><a class="tri95" id="8.12"></a> evam eva sa bata āvilena <span class="supplied">cittena ātmārthaṃ vā jñāsyati parārthaṃ vā</span> ubhayārthaṃ vā uttaraṃ vā manuṣyadharmam alamāryaviśeṣādhigamaṃ vā jñānaṃ vā darśanaṃ vā sparśavihāratāṃ vā jñāsyati vā drakṣyati vā nedaṃ sthānaṃ vidyate | tat kasya <span class="supplied">hetor | āvilatvāc cittasya |</span></p>
<p><a class="tri95" id="8.13"></a> <span class="supplied">tasmā</span>t tarhy evaṃ śikṣitavyaṃ yan na naś cittam āvilaṃ bhaviṣyaty evaṃ vo bhikṣavaḥ śikṣitavyaṃ ||</p>
<p><a class="tri95" id="8.21"></a> tadyathā udakapātrī vāyunā anīritā syād ap<span class="supplied">r</span>e<span class="supplied">r</span>itā abhrāmitā a<span class="supplied">c</span>ā<span class="supplied">litā</span> ||/ <span class="supplied">syāt | tatra cakṣuṣmān</span> puruṣaḥ sva<span class="supplied">ṃ</span> mukhanimittaṃ pratyavekṣamāṇ<span class="supplied">aḥ paś</span>y<span class="supplied">e</span>t | tat kasya hetor | anāvilatvād udakapātryāḥ |</p>
<p><a class="tri95" id="8.22"></a> evam eva sa bata āvilena cittena ātmārtha<span class="supplied">ṃ</span> vā jñāsyati par<span class="supplied">ārthaṃ vā ubhayārthaṃ vā uttaraṃ vā manuṣyadharmam alamāryaviśeṣādhigamaṃ vā jñānaṃ vā darśanaṃ vā sparśavihāratāṃ vā jñāsyati vā drakṣyati vā sthānam etad vidyate | tat kasya</span> <span class="supplied">heto</span>r | anāvilatvāc cittasya |</p>
<p><a class="tri95" id="8.23"></a> tasmāt tarhy evaṃ śikṣitavyaṃ yac cittaṃ no ’nāvilaṃ bhaviṣyaty evaṃ vo bhikṣavaḥ śikṣitavyaṃ || ||</p>
<p><a class="tri95" id="9.11"></a> tadyathā udakapātrī andhakāre pradeśe upani<span class="supplied">kṣiptā syāt</span> ||/ <span class="supplied">cakṣuṣpa</span>the | tatra cakṣuṣmān puruṣaḥ svaṃ mukhanimittaṃ pratyavekṣamāṇo na paśyet | tat kasya hetor | andhakāropanikṣiptatvād udakapātryāḥ |</p>
<p><a class="tri95" id="9.12"></a> evam eva sa bata ā<span class="supplied">vilena cittena ātmārthaṃ vā jñāsyati</span> parārthaṃ vā ubhayārthaṃ vā uttaraṃ vā manuṣyadharmam alamāryaviśeṣādhigamaṃ vā jñānaṃ vā darśanaṃ vā sparśavihāratāṃ vā jñāsyati vā drakṣyati vā nedaṃ <span class="supplied">sthānaṃ vidyate | tat kasya hetor | a</span>ndhakārāyitatvāc cittasya |</p>
<p><a class="tri95" id="9.13"></a> tasmāt tarhy evaṃ śikṣitavyaṃ yan na naś cittam andhakāraṃ bhaviṣyaty evaṃ vo bhikṣavaḥ śikṣitavyaṃ ||</p>
<p><a class="tri95" id="9.21"></a> tadyathā udakapātrī anandhakāre pradeśe upa<span class="supplied">nikṣiptā syāt</span> ||/ dame sa cakṣuṣpathe | tatra cakṣuṣmān puruṣaḥ svaṃ mukhanimittaṃ pratyavekṣamāṇaḥ paśyet | tat kasya hetor | anandhak<span class="supplied">āropanikṣiptatvād udaka</span>pāt<span class="supplied">ry</span>āḥ |</p>
<p><a class="tri95" id="9.22"></a> <span class="supplied">evam eva sa bata anandhakārāyitena cittena ātmārthaṃ vā jñāsyati parā</span>rthaṃ vā ubhayārthaṃ vā uttaraṃ vā manuṣyadharmam alamāryaviśeṣādhigamaṃ vā jñānaṃ vā darśanaṃ vā sparśa<span class="supplied">v</span>i<span class="supplied">hāratāṃ vā j</span>ñ<span class="supplied">ās</span>y<span class="supplied">ati vā d</span>r<span class="supplied">ak</span>ṣy<span class="supplied">a</span>ti v<span class="supplied">ā sthānam etad vidyate | tat kasya hetor | anandhakārayitatvāc cittasya |</span></p>
<p><a class="tri95" id="9.23"></a> tasmāt tarhy evaṃ śikṣitavyaṃ yac cittaṃ no ’nandhakāraṃ bhaviṣyaty evaṃ vo bhikṣavaḥ śikṣitavyaṃ || ||</p>
</article>
</section>
<a class="previous" href="/sf183/skt/">◀&nbsp;Ekottarikāgama 4&nbsp;(SF&nbsp;183)</a><a class="top" href="#">▲&nbsp;TOP</a> <a class="next" href="/sf188/skt/">Ekottarikāgama 6&nbsp;(SF&nbsp;188)&nbsp;▶</a>
<div id="metaarea">
<p>Based on the edition by Chandra Bhal <span class="author">Tripāṭhī</span>, <cite class="article">Ekottarāgama-Fragmente der Gilgit-Handschrift</cite>, Reinbek 1995. (Studien zur Indologie und Iranistik, Monographie 2).</p>
<p>Input by Klaus Wille for <a href="http://fiindolo.sub.uni-goettingen.de/gretil/1_sanskr/4_rellit/buddh/ekottaru.htm" target="_blank"><span class="smallcaps">GRETIL</span></a>.</p>
</div>
</div>
</body>
</html>
