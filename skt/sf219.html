<!DOCTYPE html>
<html>
<head>
<meta charset="utf-8">
<title></title>
</head>
<body>
<div id="text" lang="sa">
<div id="toc"></div>
<section class="sutta" id="sf219">
<article>
<div id="metaarea">
<p><a class="sc" id="sc.sf219.1"></a><span class="author">Waldschmidt</span>, Ernst 1957c. <cite>Das Upasenasūtra, ein Zauber gegen Schlangenbiss aus dem Saṃyuktāgama.</cite> NAWG 1957/2: 27–46. Reprinted in VCBT, 329–346.</p>
<p><a class="sc" id="sc.sf219.2"></a>Transcription by David Dargie and Michelle Styles-Williams.</p>
<p><a class="sc" id="sc.sf219.3"></a>Transcription commissioned by Roderick S. Bucknell, University of Queensland.</p>
</div>
<h1 class="supplied">Upasenasūtra</h1>
<p><a class="wal57c">1</a> siddham | rājagṛhe nidānam |</p>
<p><a class="sc" id="sc.sf219.4"></a><a class="wal57c">2</a> tena khalu samayenāyuṣmān upaseno rājagṛhe viharati śītavane śmaśāne sarpaśauṇḍikaprāgbhāre kaliṃkopavicārāntarikāyām |</p>
<p><a class="sc" id="sc.sf219.5"></a><a class="wal57c">3</a> athāyuṣmata upasenasya ekākino rahasigatasya pratisaṃlīnas<span class="supplied">ya</span> āśīviṣaḥ kāye nipatita uggratejā ghoraviṣaḥ <span class="supplied">pari</span>ttas tadyathā āṃjanaśalākā |</p>
<p><a class="sc" id="sc.sf219.6"></a><a class="wal57c">4</a> tatrāyuṣmān upaseno bhikṣūn āmaṃtrayati | āśīviṣo me kāye ni<span class="supplied">pa</span>titaḥ tadyathā āṃjanaśalākā | aṃga tāvan me āyuṣmantaḥ kāyaṃ samaṃtato ’nuparigṛhya bahir abhinirharata mā ihaiva viśariṣyati tadyathā busamuṣṭiḥ |</p>
<p><a class="sc" id="sc.sf219.7"></a><a class="wal57c">5</a> tena khalu samayenāyuṣmāñ śāriputra āyuṣmata upasenasya nātidūre niṣaṇṇo ’bhūd anyataram vṛkṣamūlaṃ niśritya |</p>
<p><a class="sc" id="sc.sf219.8"></a><a class="wal57c">6</a> aśrauṣīd āyuṣmāñ śāriputra āyuṣmata upasenasya vāgvyāhāram | śrutvā ca punar yenāyuṣmān upasenas tenopajagāma | upetyāyuṣmantam upasenam idam avocat |</p>
<p><a class="sc" id="sc.sf219.9"></a><a class="wal57c">7</a> na khalu vayam ā<span class="supplied">yuṣmata</span> upasenasya paśyāmo mukhasya vā anyathātvam indr<span class="supplied">i</span>yāṇā<span class="supplied">ṃ</span> vā nānākaraṇam | atha ca punar āyuṣmān upasena evam āha | āśīviṣo me kāye nipatitaḥ <span class="supplied">pūrvavad yāvat</span> tadyathā busamuṣṭiḥ |</p>
<p><a class="sc" id="sc.sf219.10"></a><a class="wal57c">8</a> yasyāyuṣmāñ śariputra evaṃ syāt | ahaṃ cakṣur mama cakṣuḥ | ahaṃ śrottaṃ ghrāṇaṃ jihvā kāyaḥ | ahaṃ manaḥ | mama <span class="supplied">ma</span>naḥ | ahaṃ rūpaṃ mama rūpam | ahaṃ śabdagandharasaspṛṣṭavyadharmā mama dharmā<span class="supplied">ḥ |</span> ahaṃ pṛthivīdhātu<span class="supplied">r</span> mama pṛthivīdhātuḥ | aham abdhātus tejodhātur vāyudhātur ākāśadhātur vijñānadhātuḥ | ahaṃ rūpaskandho mama rūpaskandhaḥ | ahaṃ vedanāsaṃjñāsaṃskāravijñānaskandho mama vijñānaskandhaḥ | tasya syā<span class="supplied">d</span> mukhasya vā anyathā<span class="supplied">tva</span>m indriyāṇā<span class="supplied">ṃ</span> vā nānākaraṇam |</p>
<p><a class="sc" id="sc.sf219.11"></a><a class="wal57c">9</a> mama tu naiva<span class="supplied">ṃ</span> bhavati | ahaṃ cakṣur mama cakṣuḥ | tadyathā ahaṃ vijñānaskandho mama vijñānaskandhaḥ | tasya me kiṃ bhaviṣyati mukha<span class="supplied">sya</span> vā anyathātvam indriyāṇāṃ vā nānākaraṇam |</p>
<p><a class="sc" id="sc.sf219.12"></a><span class="wal57c">10</span> dīragharāttraṃ khalv āyuṣmata upasenasya ahaṃkaramamaṃkarāsmimānābhiniveśānuśayaḥ prahīṇāḥ parijñātā ucchinnamūlās tālamastakavad anābhavagatikā āyatyām anutpādadharmāṇaḥ | tasya te kiṃ bhaviṣyati mukhasya vā anyathātvam indriyāṇāṃ vā nānākaraṇam |</p>
<p><a class="sc" id="sc.sf219.13"></a><span class="wal57c">11</span> athāyuṣmā<span class="supplied">ñ</span> śariputtraḥ āyuṣmata upasenasya kāyaṃ sāmantakenānuparigṛhya bahir abhinirharati |</p>
<p><a class="sc" id="sc.sf219.14"></a><span class="wal57c">12</span> samanantarābhinirhṛta āyuṣmata upasena<span class="supplied">sya</span> <span class="supplied">kā</span>yaḥ śataśo viśirṇas tadyathā bu<span class="supplied">sa</span>muṣṭiḥ |</p>
<p><a class="sc" id="sc.sf219.15"></a><span class="wal57c">13</span> athāyuṣmā<span class="supplied">ñ</span> śāriputro ’syā<span class="supplied">ṃ</span> velāyāṃ gāthā babhāse |</p>
<blockquote class="verse">
<p><a class="sc" id="sc.sf219.16"></a><span class="wal57c">14</span> sucīrṇe brahmacarye ’smin mārge caiva subhāvite |<br>
tuṣṭa āyukṣayād bhavati viṣapāttra ivojjhite ||</p>
<p><a class="sc" id="sc.sf219.17"></a><span class="wal57c">15</span> sucīrṇe brahmacarye ’smin mārge caiva subhāvite |<br>
tuṣṭa āyukṣayād bhavati rogasyāpagame yathā ||</p>
<p><a class="sc" id="sc.sf219.18"></a><span class="wal57c">16</span> sucīrṇe brahmacarye ’smin mārge caiva subhāvite |<br>
ādīptād vā gṛhā<span class="supplied">d</span> mukto maraṇānte na śocate ||</p>
<p><a class="sc" id="sc.sf219.19"></a><span class="wal57c">17</span> sucīrṇe brahmacarye ’smin mārge caiva subhāvite |<br>
tṛṣṇakāṣṭhasamaṃ lokaṃ paśyati prajñayā yadā ||</p>
</blockquote>
<p><a class="sc" id="sc.sf219.20"></a><span class="wal57c">18</span> athāyuṣmā<span class="supplied">ñ</span> śāriputra āyuṣmata upasenasya śarīre śāripū<span class="supplied">jāṃ</span> kṛtvā yena bhagavāṃs tenopajagāma upetya bhagavatpādau śirasā vanditvā ekāṃte nyaṣīdat |</p>
<p><a class="sc" id="sc.sf219.21"></a><span class="wal57c">19</span> ekāṃ<span class="supplied">ta</span>niṣaṇṇa āyuṣmā<span class="supplied">ñ</span> śāriputtro bhagavaṃtam idam avocat |</p>
<p><a class="sc" id="sc.sf219.22"></a><span class="wal57c">20</span> āyuṣmato bhadaṃta upasenasya āśīviṣaḥ kāye nipatita ugratejā ghoraviṣaḥ parittas tadyathā<span class="supplied">ṃ</span> janaśalākā <span class="supplied">pūrvavad yāvat</span> tasya kāyo viśīrṇas tadyathā busamuṣṭiḥ |</p>
<p><a class="sc" id="sc.sf219.23"></a><span class="wal57c">21</span> sacec chāriputra upasenasya kulaputtrasya tasmiṃ samaye imā gāthāḥ pratyabhāsyaṃta imāni ca maṃtrapadāni nāsyāśīviṣa<span class="supplied">ḥ</span> kāye ’kramiṣyan nāsya kāyo viśariṣyat tadyathā busamuṣṭiḥ |</p>
<p><a class="sc" id="sc.sf219.24"></a><span class="wal57c">22</span> yā bhadaṃta katamā gāthāḥ katamāni maṃtrapadāni ||</p>
<blockquote class="verse">
<p><a class="sc" id="sc.sf219.25"></a><span class="wal57c">23</span> maitrī me dhṛtirāṣṭreṣu maitrī airāvaṇeṣu ca |<br>
chibbāputtreṣu me maitrī kaṃbalāśvatareṣu ca ||</p>
<p><a class="sc" id="sc.sf219.26"></a><span class="wal57c">24</span> karkoṭak<span class="supplied">e</span>ṣu me maitrī kṛṣṇagautamakeṣu ca |<br>
nandopandau ye nāgā teṣu maitrī ca me sadā ||</p>
<p><a class="sc" id="sc.sf219.27"></a><span class="wal57c">25</span> apādakeṣu me maitrī maitrī me dvipadeṣu ca |<br>
catuṣpadeṣu me maitrī maitrī bahupadeṣu ca ||</p>
<p><a class="sc" id="sc.sf219.28"></a><span class="wal57c">26</span> sarvvanāgeṣu me maitrī ye nāgā udadhiniśritāḥ |<br>
sarvvasatveṣu me maitrī ye ttrasāḥ sthāvarāś ca ye ||</p>
<p><a class="sc" id="sc.sf219.29"></a><span class="wal57c">27</span> sukhinaḥ sarvve satvā hi sarvve <span class="supplied">sa</span>tvā niramayāḥ |<br>
sarvve bhadrāṇi paśyaṃtu mā caiśāṃ pāpam āgamat ||</p>
<p><a class="sc" id="sc.sf219.30"></a><span class="wal57c">28</span> sarpaśauṇḍikaprāgbhāre nityaṃ viharato mama |<br>
āśīviṣo ghoraviṣo jīvitam uparundhati ||</p>
<p><a class="sc" id="sc.sf219.31"></a><span class="wal57c">29</span> yena me satyavākyena śāstā lokeṣv anuttaraḥ |<br>
tena me satyavākyena mā me kāye viṣaṃ kramet ||</p>
<p><a class="sc" id="sc.sf219.32"></a><span class="wal57c">30</span> rāgo dveṣaś ca mohaś ca ete loke viṣattrayam |<br>
nirvviṣo bhagavā<span class="supplied">n</span> buddhaḥ satyadharmahataṃ viṣam ||</p>
<p><a class="sc" id="sc.sf219.33"></a><span class="wal57c">31</span> hataṃ viṣaṃ ghoraviṣaṃ kṛto rakṣāparikaraḥ |<br>
sarvve hataviṣa biddhās tad uraga hataṃ viṣam ||</p>
</blockquote>
<p><a class="sc" id="sc.sf219.34"></a><span class="wal57c">32</span> tatremāni mantrapadāni bhava<span class="supplied">ṃ</span>ti tadyathā | otuṃbile | tuṃbile | tuṃbe | pratuṃbe | naṭṭe | sunaṭṭe | kevaṭṭe | munaye | samaye | datte | nīlakeśe | vālakupe | ole | oṅko | svāhā ||</p>
<p><a class="sc" id="sc.sf219.35"></a><span class="wal57c">33</span> sacec chāriputtra upasenasya kulaputrasya tasmiṃ samaye imā gāthāḥ pratyabhāyaṃta imāni ca maṃtrapadāni nāsyāśīviṣaṃ kāye ’kramiṣyat | nāsya kāyo vyaśariṣyat tadyathā busam<span class="supplied">u</span>ṣ<span class="supplied">ṭ</span>iḥ |</p>
<p><a class="sc" id="sc.sf219.36"></a><span class="wal57c">34</span> tat k<span class="supplied">u</span>ta etad bhadaṃta labhyam āyuṣmata upasenena yat tasmiṃ samaye aśrutapūrvv<span class="supplied">ā</span> gāthāḥ prati<span class="supplied">bhā</span>ṣyaṃte aśrutapūrvvāṇi vā ma<span class="supplied">ṃ</span>trapadāni tadyathā etarhi bhagavataḥ |</p>
<p><a class="sc" id="sc.sf219.37"></a><span class="wal57c">35</span> athāyuṣmā<span class="supplied">ñ</span> śāriputtro <span class="supplied">bhagavato</span> bhāṣitam abhinandyānumodya bhagavat<span class="supplied">pā</span>dau śirasā bhagavato ’nti<span class="supplied">kā</span>t prakrāṃtaḥ ||</p>
</article>
</section>
</div>
</body>
</html>
