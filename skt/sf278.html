<!DOCTYPE html>
<html>
<head>
<meta charset="utf-8">
<title></title>
</head>
<body>
<div id="text" lang="sa">
<div id="toc"></div>
<section class="sutta" id="sf278">
<article>
<div id="metaarea">
<p>Based on the edition by Chandra Bhal <span class="author">Tripāṭhi</span>, <cite class="article">Ekottarāgama-Fragmente der Gilgit-Handschrift</cite>, Reinbek 1995. (Studien zur Indologie und Iranistik, Monographie 2).</p>
<p>Input by Klaus Wille for <a href="http://fiindolo.sub.uni-goettingen.de/gretil/1_sanskr/4_rellit/buddh/ekottaru.htm" target="_blank">GRETIL</a></p>
</div>
<h1 class="supplied">Ekottarikāgama 6</h1>
<p><a class="tri95">6.11</a> <span class="supplied">tadyathā udakapātrī</span> agninā taptā saṃtaptā kvathitā utsadakajātā syāt / tatra cakṣuṣmān puruṣaḥ svakaṃ mukhanimittaṃ pratyavekṣamāṇo na paśyet / tat kasya hetor / āvilatvād u<span class="supplied">dakapātryāḥ /</span></p>
<p><a class="tri95">6.12</a> <span class="supplied">evam eva sa bata</span> āvilena cittena ātmārthaṃ vā jñāsyati parārthaṃ vā ubhayārthaṃ vā uttaraṃ vā manuṣyadharmam alamāryaviśeṣādhigamaṃ vā jñānaṃ vā darśanaṃ vā sparśavihā<span class="supplied">ratāṃ vā jñāsyati vā drakṣyati vā nedaṃ sthā</span>naṃ vidyate / tat kasya hetor / āvilatvāc cittasya /</p>
<p><a class="tri95">6.13</a> ta<span class="supplied">s</span>māt tarhy evaṃ śikṣitavyaṃ yan na naś cittam āvilaṃ bhaviṣyaty evaṃ vo bh<span class="supplied">i</span>kṣavaḥ śikṣ<span class="supplied">i</span>tavyaṃ //</p>
<p><a class="tri95">6.21</a> tadyathā udakapātrī agninā a<span class="supplied">taptā asaṃtaptā amṛṣitā anutsadaka</span>jātā syāt / tatra cakṣuṣmān puruṣaḥ svaṃ mukhanimittaṃ pratyavekṣamāṇo na paśyet / tat kasya hetor / anāvilatvād udakapātryāḥ /</p>
<p><a class="tri95">6.22</a> evam eva sa bata anāvilena cittena ātmā<span class="supplied">rthaṃ vā jñāsyati parārthaṃ vā ubhayārthaṃ vā u</span>ttaraṃ vā manuṣyadharmam alamāryaviśeṣādhigamaṃ jñānaṃ vā darśanaṃ vā sparśavihāratāṃ vā jñāsyati vā drakṣyati vā sthānam etad vidyate / tat kasya hetor / anāvi<span class="supplied">latvāc cittasya /</span></p>
<p><a class="tri95">6.23</a> <span class="supplied">tasmāt tarhy evaṃ śikṣita</span>vyaṃ yac cittaṃ no ’nāvilaṃ bhaviṣyaty evaṃ vo bhikṣavaḥ śikṣitavyaṃ // //</p>
</article>
</section>
</div>
</body>
</html>
