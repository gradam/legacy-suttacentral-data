<html><head><meta charset="utf-8"><title></title></head><body>
<div id="text" lang="sa">
<div id="toc"></div>
<section class="sutta" id="uv15"><article><hgroup><h2>Udānavarga</h2>
<h1>Smṛtivarga</h1>
</hgroup><blockquote class="gatha">
<p><a class="uv" id="15.1"></a>ānāpānasmṛtir yasya<br>
parip<span class="supplied2">ūr</span>nā subhāvitā |<br>
a<span class="supplied2">nupūrvaṃ</span> parijitā<br>
yathā buddhena deśitā |<br>
s<span class="supplied2">a</span> imaṃ bhā<span class="supplied2">sa</span>t<span class="supplied2">e</span> lok<span class="supplied">aṃ</span><br>
abhramukt<span class="supplied">ai</span><span class="supplied2">va</span> <span class="supplied2">candramāḥ</span> <span class="gatha-number">|| 1</span></p>
<p><a class="uv" id="15.2"></a>sthitena kāyena tathai<span class="supplied">va</span> cetasā<br>
sthito niṣaṇṇo ’py atha vā śayāna<span class="supplied2">ḥ</span> |<br><span class="supplied2">nityaṃ smṛto bhikṣ</span><span class="supplied">u</span><span class="supplied2">r</span> adhiṣṭhamāno<br><span class="supplied">labheta p</span><span class="supplied2">ū</span><span class="supplied">r</span><span class="supplied2">v</span><span class="supplied">ā</span><span class="supplied2">pa</span>rato vi<span class="supplied2">śeṣa</span>ṃ |<br>
la<span class="supplied2">bdhvā ca pū</span><span class="supplied">rvāparato viśeṣam</span><br><span class="supplied2">ada</span><span class="supplied">rśanaṃ mṛtyurājasya ga</span><span class="supplied2">cchet</span> <span class="gatha-number">|| 2</span></p>
<p><a class="uv" id="15.3"></a><span class="supplied2">smṛtiḥ kāyagatā nityaṃ</span><br><span class="supplied2">saṃvaraś cendriyaiḥ sadā</span> |<br><span class="supplied2">samāhitaḥ sa jānī</span><span class="supplied">yat</span><br><span class="supplied">tena</span> nirvāṇam ātmanaḥ <span class="gatha-number">|| 3</span></p>
<p><a class="uv" id="15.4"></a>yasya syāt sarvataḥ smṛtiḥ<br>
satataṃ kāyagatā <span class="supplied2">hy</span> upasthitā<br><span class="supplied2">no ca syān no ca me syā</span><span class="supplied">n</span><br><span class="supplied">na bhaviṣyati</span> <span class="supplied2">na ca</span> m<span class="supplied2">e</span> bhaviṣyati |<br>
anupūrvavihāravān asau<br>
kālenottarate viṣaktikām <span class="gatha-number">|| 4</span></p>
<p><a class="uv" id="15.5"></a>yo jāgaret smṛtimāṃ saṃprajā<span class="supplied2">naḥ</span><br><span class="supplied2">samāhi</span>to mu<span class="supplied2">dito</span> <span class="supplied2">vi</span>prasannaḥ |<br>
kālena dharmāṃ mīmā<span class="supplied2">ṃ</span>samānaḥ<br>
so ’tikramej jātijarā<span class="supplied2">ṃ</span> saśok<span class="supplied2">ā</span>m <span class="gatha-number">|| 5</span></p>
<p><a class="uv" id="15.6"></a>tasmāt sadā jāgarikāṃ bhaje<span class="supplied2">ta</span><br><span class="supplied2">yo</span> vīryavāṃ smṛ<span class="supplied2">ti</span>m<span class="supplied2">ā</span>n apramattaḥ |<br>
saṃyojanaṃ jātijarāṃ ca hitvā<br>
ihaiva duḥkhasya karoti so ’ntam <span class="gatha-number">|| 6</span></p>
<p><a class="uv" id="15.7"></a>jāgarantaḥ <span class="supplied2">śṛṇudhva</span><span class="supplied">ṃ</span> <span class="supplied2">me</span><br><span class="supplied2">suptāś ca</span> pratibudhyata<br>
supteṣu jāgaraṃ śreyā<br>
na hi jāgarato bhayam <span class="gatha-number">|| 7</span></p>
<p><a class="uv" id="15.8"></a>jāgaryam anuyuktānām<br>
ahorātrānuśikṣi<span class="supplied2">ṇāṃ</span> |<br>
amṛtaṃ cādhimuktānā<span class="supplied2">m</span><br>
astaṃ gacchanti āsravā<span class="supplied">ḥ</span> <span class="gatha-number">|| 8</span></p>
<p><a class="uv" id="15.9"></a>Iābhas teṣāṃ manuṣyā<span class="supplied">ṇ</span>āṃ<br>
ye buddhaṃ śaraṇaṃ gatā<span class="supplied">ḥ</span> |<br>
yeṣāṃ divā ca rātrau ca<br>
nityaṃ buddhagatā smṛtiḥ <span class="gatha-number">|| 9</span></p>
<p><a class="uv" id="15.10"></a>l<span class="supplied">ā</span>bhas teṣāṃ manuṣyāṇāṃ<br>
ye dharmaṃ śaraṇaṃ gatāḥ |<br>
yeṣā<span class="supplied">ṃ</span> divā ca rātrau ca<br>
nityaṃ dharmagatā smṛtiḥ <span class="gatha-number">|| 10</span></p>
<p><a class="uv" id="15.11"></a>lābhas teṣāṃ manu<span class="supplied2">ṣyā</span><span class="supplied">ṇ</span><span class="supplied2">āṃ</span><br><span class="supplied2">ye</span> saṃghaṃ śar<span class="supplied2">a</span>ṇaṃ gatā<span class="supplied">ḥ</span> |<br><span class="supplied">yeṣāṃ</span> divā ca r<span class="supplied">ā</span>trau ca<br>
nityaṃ saṃghagatā smṛti<span class="supplied">ḥ</span> <span class="gatha-number">|| 11</span></p>
<p><a class="uv" id="15.12"></a>suprabuddhaṃ prabudhyante<br>
ime gautamaśrāvakāḥ |<br>
yeṣā<span class="supplied2">ṃ</span> divā ca rātrau ca<br>
nityaṃ buddhagatā smṛtiḥ <span class="gatha-number">|| 12</span></p>
<p><a class="uv" id="15.13"></a>suprabuddhaṃ prabudhyante<br>
ime gautamaśrāvakāḥ |<br>
yeṣāṃ divā ca rātrau ca<br>
nityaṃ dharmagatā smṛtiḥ <span class="gatha-number">|| 13</span></p>
<p><a class="uv" id="15.14"></a>suprabuddhaṃ pra<span class="supplied2">budhyante</span><br>
ime gautamaśrāvakāḥ |<br>
yeṣāṃ divā ca rātrau ca<br>
nityaṃ saṃghagatā smṛtiḥ <span class="gatha-number">|| 14</span></p>
<p><a class="uv" id="15.15"></a>suprabuddhaṃ prabudhyante<br>
i<span class="supplied2">m</span>e <span class="supplied2">g</span>au<span class="supplied2">ta</span>maśrāvakāḥ |<br>
yeṣāṃ divā ca rātrau ca<br>
nityaṃ kāyagatā smṛtiḥ <span class="gatha-number">|| 15</span></p>
<p><a class="uv" id="15.15A"></a><span class="supplied">suprabuddhaṃ prabudhyante</span><br><span class="supplied">ime gautamaśrāvakāḥ</span> |<br><span class="supplied">yeṣāṃ divā ca rātrau ca</span><br><span class="supplied">nityaṃ samādhayaḥ smṛtāḥ</span> <span class="gatha-number">|| 15A</span></p>
<p><a class="uv" id="15.16"></a>suprabuddhaṃ prabudhyante<br>
ime gautamaśrāvakāḥ |<br>
yeṣāṃ divā ca rātrau ca<br>
nityaṃ śīlagatā smṛtiḥ <span class="gatha-number">|| 16</span></p>
<p><a class="uv" id="15.16A"></a><span class="supplied">suprabuddhaṃ prabudhyante</span><br><span class="supplied">ime gautamaśrāvakāḥ</span> |<br><span class="supplied">yeṣāṃ divā ca rātrau ca</span><br><span class="supplied">nityaṃ tyāgagatā smṛtiḥ</span> <span class="gatha-number">|| 16A</span></p>
<p><a class="uv" id="15.16B"></a><span class="supplied">suprabuddhaṃ prabudhyante</span><br><span class="supplied">ime gautamaśrāvakāḥ</span> |<br><span class="supplied">yeṣāṃ divā ca rātrau ca</span><br><span class="supplied">nityaṃ devagatā smṛtiḥ</span> <span class="gatha-number">|| 16B</span></p>
<p><a class="uv" id="15.17"></a>suprabuddhaṃ prabudhyante<br>
ime gautamaśrāvakāḥ |<br>
yeṣāṃ divā ca rātrau caiv<br>
āhiṃsāyāṃ rataṃ manaḥ <span class="gatha-number">|| 17</span></p>
<p><a class="uv" id="15.18"></a>suprabuddhaṃ prabudhya<span class="supplied2">n</span>te<br>
ime gautamaśrāvakāḥ |<br>
yeṣāṃ divā ca rātrau c<span class="supplied2">aiv</span><br>
āvyāpāde rataṃ manaḥ <span class="gatha-number">|| 18</span></p>
<p><a class="uv" id="15.19"></a>suprabuddhaṃ prabudhyante<br>
ime gautamaśrāvakāḥ |<br>
yeṣāṃ divā ca rātrau ca<br>
naiskramye ’bhirataṃ manaḥ <span class="gatha-number">|| 19</span></p>
<p><a class="uv" id="15.20"></a>suprabuddhaṃ prabudhyante<br>
ime gautamaśrāvakāḥ |<br>
yeṣāṃ divā ca rātrau ca<br>
nityaṃ dhyānarataṃ manaḥ <span class="gatha-number">|| 20</span></p>
<p><a class="uv" id="15.21"></a>suprabuddhaṃ prabudhyante<br>
ime gautamaśrāvakāḥ |<br>
yeṣaṃ divā ca rātrau ca<br>
viveke ’bhirataṃ manaḥ <span class="gatha-number">|| 21</span></p>
<p><a class="uv" id="15.22"></a>suprabuddhaṃ prabudhyante<br>
ime gautamasrāvakāḥ |<br>
yeṣāṃ diva ca rātrau ca<br>
śunyatāyāṃ rataṃ manaḥ <span class="gatha-number">|| 22</span></p>
<p><a class="uv" id="15.23"></a>suprabuddhaṃ prabudhyan<span class="supplied">t</span>e<br>
ime gautamaśrāvakāḥ |<br>
yeṣāṃ divā ca rātrau caiv<br>
ānimitte rataṃ manaḥ <span class="gatha-number">|| 23</span></p>
<p><a class="uv" id="15.24"></a>suprabuddhaṃ prabudhyante<br>
ime gautamaśr<span class="supplied">ā</span>va<span class="supplied">kāḥ</span> |<br><span class="supplied">yeṣāṃ divā</span> ca rātrau ca<br>
ākiñcanye rataṃ manaḥ <span class="gatha-number">|| 24</span></p>
<p><a class="uv" id="15.25"></a>suprabuddhaṃ prabudhyante<br>
ime gautamaśrāvakāḥ |<br>
yeṣāṃ divā ca rātrau ca<br>
bhāvanāyāṃ rataṃ manaḥ <span class="gatha-number">|| 25</span></p>
<p><a class="uv" id="15.26"></a>suprabuddhaṃ prabudhyante<br>
ime gautamaśrāvakāḥ |<br>
yeṣāṃ divā ca rātrau ca<br>
nirvāṇo ’bhirataṃ manaḥ <span class="gatha-number">|| 26</span><br></p>
</blockquote>
<p class="endsection">|| smṛtivargaḥ || ||</p>
</article></section><div id="metaarea">
<p>Based on the edition by F. <span class="author">Bernhard</span>, <cite class="book">Udānavarga, Band I: Einleitung, Beschreibung der Handschriften, Textausgabe, Bibliographie</cite>, Göttingen (Abhandlungen der Akademie der Wissenschaften in Göttingen, philologisch-historische Klasse, 3. Folge, Sanskrittexte aus den Turfanfunden, 10.</p>
<p>Electronically prepared by J. Gippert and K. Kupfer, Frankfurt a|M, 1996–1998. <a href="http://titus.uni-frankfurt.de/texte/etcs/ind/aind/bskt/udanav/udanat.htm" target="_blank" class="small-caps">TITUS</a> version by Jost Gippert, Frankfurt a|M, 11.1. | 1.6. | 20.11. | 3.12.</p>
</div>
<a class="previous" href="/uv14/skt/">◀ Udānavarga 14</a><a class="top" href="#"> ▲ TOP </a><a class="next" href="/uv16/skt/">Udānavarga 16 ▶</a></div>
</body></html>