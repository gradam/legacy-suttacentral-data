<html><head><meta charset="utf-8"><title></title></head><body>
<div id="text" lang="sa">
<div id="toc"></div>
<section class="sutta" id="sf102"><article><hgroup><h1>Mahāsudarśanavadāna</h1>
</hgroup><p><a class="mat88" id="1"></a> <a class="gbm">1451.8</a> || punar api mahārāja yan mayā anuttarāṃ samyaksaṃbodhiṃ prārthayatā satva<span class="supplied">hitaṃ</span> <a class="gbm">1550.1</a> <span class="supplied">kṛtaṃ tac chrūyatāṃ.</span></p>
<p><a class="mat88" id="2"></a> <span class="supplied">bhūtapūrvaṃ mahārāja r</span>ājā babhūva mahāsudarśano nāma saptabhi ratnaiḥ samanvāgataḥ catasṛbhiś ca mānuṣikābhi riddhibhiḥ. katamaiḥ saptabhi ratnaiḥ, tadyathā <a class="gbm">1550.2</a> <span class="supplied">cakraratnena hastiratnenāśvaratnena maṇi</span>ratnena strīratnena gṛhapatiratnena pariṇāyakaratnena saptamena. katamābhiś catasṛbhiḥ mānuṣikābhi riddhibhiḥ samanvāgata, rā<span class="supplied">jā</span> <a class="gbm">1550.3</a> <span class="supplied">mahārāja mahāsudarśano dīrghā</span>yur abhūc cirasthitikaḥ. sa caturaśītiṃ varṣasahasrāṇi kumārakrīḍāyāṃ krīḍitavāṃ, caturaśītiṃ varṣasahasrāṇi yauvarājyaṃ kāri<span class="supplied">tavāṃ,</span> <a class="gbm">1550.4</a> <span class="supplied">caturaśītiṃ varṣasahasrāṇi ma</span>hārājyaṃ kāritavāṃ, caturaśītiṃ varṣasahasrāṇi rājarṣibrahmacaryam acārṣīd. yan mahārāja rājā <span class="supplied">mahā</span>sudarśano <a class="gbm">1550.5</a> <span class="supplied">dīrghāyur abhūc cirasthitikaś caturaśī</span>t<span class="supplied">i</span>ṃ varṣasahasrāṇi yāvad rājarṣibrahmacaryam acārṣī, iyaṃ rājño mahāsudarśanasya riddhir ity ucyate.</p>
<p><a class="mat88" id="3"></a> punar aparaṃ mahā<span class="supplied">rāja</span> <a class="gbm">1550.6</a> <span class="supplied">rājā mahāsudarśano ’bhirūpo ’bhūd</span> darśanīyaḥ prāsādikaḥ atikrāntaś ca mānuṣaṃ varṇam asaṃprāptaś ca divyaṃ varṇaṃ. yan mahārāja <span class="supplied">rājā</span> mahāsudarśano ’bhirūpo <span class="supplied">’bhūd</span> darśanīyaḥ <a class="gbm">1550.7</a> <span class="supplied">prāsādikaḥ atikrāntaś ca mānu</span>ṣa<span class="supplied">ṃ</span> varṇam asaṃprāptaś ca divyaṃ varṇaṃ, iyaṃ rājño mahāsudarśanasya riddhir ity ucyate. ||</p>
<p><a class="mat88" id="4"></a> punar aparaṃ mahārāja rājā mahāsudarśano ’lpābā<span class="supplied">dho</span> <a class="gbm">1550.8</a> <span class="supplied">’bhūd arogajātīyaḥ sa</span>mapācanyā grahaṇyā samanvāgato nātyuṣṇayā nātiśītayā avyābādhayā ṛtusukhayā yayāsyāśitapītakhāditāsvāditāni samyak su<span class="supplied">khena</span> <a class="gbm">1551.1</a> <span class="supplied">paripākaṃ gacchanti yan ma</span>hārāja <span class="supplied">rājā mahāsudarśano ’lpābādho ’bhūd arogajātīyaḥ pūrvavad, iyaṃ</span> rājño mahāsudarśanasya riddhir ity ucyate. ||</p>
<p><a class="mat88" id="5"></a> punar aparaṃ mahārāja rājā mahāsudarśano naigamajānapadānāṃ priyaś cābhūn manāpaś ca <a class="gbm">1551.2</a> <span class="supplied">tadyathā putrāṇāṃ pitā. rājño ’pi ma</span>hāsudarśanasya naigamajānapadā priyaś cābhūvan manaāpaś ca tadyathā pituḥ putrāḥ. eko ’yaṃ mahārāja samayo rājā mahāsudarśana <a class="gbm">1551.3</a> <span class="supplied">udyānabhūmiṃ niryān sārathim āma</span>ntrayate. śanais tāvat sārathe mandamandaṃ rathaṃ preraya yāvad ahaṃ ciracirā naigamajānapadā<span class="supplied">ṃ</span> <span class="choice"><span class="sic">prakṣyāmi</span><span class="corr">Sic! So Matsumura. Correct to drakṣyāmi</span></span>. naigamajānapadā api sārathi<span class="supplied">m</span> <a class="gbm">1551.4</a> <span class="supplied">āmantrayante. śanais tāvat sārathe manda</span>mandaṃ rathaṃ preraya yāvad vayaṃ ciracirā devaṃ <span class="choice"><span class="sic">prakṣyāmaḥ</span><span class="corr">Sic! So Matsumura. Correct to drakṣyāmaḥ</span></span>. yan mahārāja rājā mahāsudarśano naigamajānapadānāṃ priya<span class="supplied">ś</span> <a class="gbm">1551.5</a> <span class="supplied">cābhūn manāpaś ca tadyathā putrāṇāṃ pitā</span> rājño ’pi mahāsudarśanasya naigamajānapadāḥ priyaś cābhū<span class="supplied">va</span>n manāpaś ca tadyathā pituḥ <span class="sic">Matsumura: om.</span> putrā, iyaṃ rajño mahāsu<span class="supplied">darśanasya</span> <a class="gbm">1551.6</a> <span class="supplied">riddhir ity ucyate.</span></p>
<p><a class="mat88" id="6"></a> <span class="supplied">athāpare</span>ṇa samayena naigamajānapadāḥ prabhūtaṃ hiraṇyasuvarṇam ādāya maṇiratnaṃ kaṃbalaratnaṃ ca, yena rājā mahāsudarśanas te<span class="supplied">nopasaṃkrāntā</span> <a class="gbm">1551.7</a> <span class="supplied">upasaṃkramya rājānaṃ ma</span>hāsudarśanam idam avocan. idam asmābhir devam uddiśya prabhūtaṃ hiraṇyasuvarṇaṃ maṇiratnam ānītaṃ kaṃbalaratnaṃ ca. tad devaḥ pra<span class="supplied">tigṛhṇātv</span> <a class="gbm">1551.8</a> <span class="supplied">anukaṃpām upādāya. alaṃ grāma</span>ṇyaḥ saṃvidyante me idam evaṃrūpaṃ<br>
dhanajātam ity uktvā nādhivāsayati. dvir api trir api naigamajānapadā rājānaṃ mahāsudarśana<span class="supplied">m</span> <a class="gbm">1552.1</a> <span class="supplied">idam avocan. idam asmābhir devam uddi</span>śya prabhūtaṃ hiraṇyasuvarṇam ānītaṃ maṇiratnaṃ kaṃbalaratnaṃ ca. tad devaḥ pratigṛhṇātv anukaṃpām upādāya. dvir api trir api rājā mahāsudarśano naigamajānapadān idam avo<span class="supplied">cat.</span> <a class="gbm">1552.4</a> <span class="supplied">alaṃ grāmaṇyaḥ saṃvidyante me i</span>dam evaṃrūpaṃ dhanajātam ity uktvā nādhivāsayati. atha naigamajānapadānām etad abhavan. nāsmākaṃ pratirūpaṃ syād yad a<span class="supplied">smābhir</span> <a class="gbm">1552.5</a> <span class="supplied">devam uddiśya prabhūtaṃ hiraṇ</span>yasuvarṇam ānīta<span class="supplied">ṃ</span> maṇiratnaṃ kaṃbalaratnaṃ ca, yad vayaṃ punar apy ādāya svakasvakāni niveśanāni prakrāmema, yan nu va<span class="supplied">yaṃ</span> <a class="gbm">1552.6</a> <span class="supplied">rājño mahāsudarśanasya p</span>urastān mahāntaṃ hiraṇyasuvarṇasya rāśim ākīrya maṇiratnaṃ kaṃbalaratnaṃ caikānte upanikṣipya etat te deva dhanajātam ity uktvā nirape<span class="supplied">kṣāḥ</span> <a class="gbm">1552.7</a> <span class="supplied">prakrāmema. iti naigamajā</span>napadā rājño mahāsudarśanasya purastān mahāntaṃ hiraṇyasuvarṇasya rāśim ākīrya maṇiratnaṃ kaṃbalaratnaṃ caikānte upanikṣipya etat te <a class="gbm">1552.8</a> <span class="supplied">deva dhanajā</span>tam ity uktvā nirapekṣāḥ prakrāntāḥ.</p>
<p><a class="mat88" id="7"></a> atha rājño mahāsudarśanasyaitad abhavat*. saṃpannaṃ me dhanajātaṃ dharmeṇa nādharmeṇa. yanv ahaṃ dharmyaṃ prāsādaṃ <a class="gbm">1553.1</a> <span class="supplied">māpayeyam. aśrauṣuś ca</span>turaśīti koṭṭarājasahasrāṇi rājā mahāsudarśana udyukto dharmyaṃ prāsāda<span class="supplied">ṃ</span> māpayitum. iti śrutvā ca punar yena rājā mahāsudarśanaḥ teno<span class="supplied">pasaṃkrāntā.</span> <a class="gbm">1553.2</a> <span class="supplied">upasaṃkramya rā</span>jānaṃ mahāsudarśanam idam avocaṃ. alpotsuko devo bhavatu dharmyāt prāsādād. vayaṃ devasya dharmyaṃ prāsāda<span class="supplied">ṃ</span> māpayiṣyāmo. <span class="choice"><span class="sic">lpaṃ</span><span class="corr">Sic! So Matsumura.Correct to ’laṃ</span></span> grāmaṇyaḥ <a class="gbm">1553.3</a> <span class="supplied">saṃvidyante me idam evaṃrūpaṃ dha</span>najātaṃ ity uktvā nādhivāsayati. dvir api trir api caturaśītiṃ koṭṭarājasahasrāṇi rājānaṃ mahāsudarśanam idam avocaṃ. alpotsu<span class="supplied">ko</span> <a class="gbm">1553.4</a> <span class="supplied">devo bhavatu dharmyāt prāsādā</span>d. <span class="supplied">va</span>yaṃ devasya dharmyaṃ prāsādaṃ māpayiṣyāmo. dvir api trir api rājā mahāsudarśana<span class="supplied">ś</span> caturaśītiṃ koṭṭarājasahasrāṇi-m-ida<span class="supplied">m</span> <a class="gbm">1553.5</a> <span class="supplied">avocat. alaṃ grāmaṇyaḥ saṃvidyante me i</span>dam evaṃrūpaṃ dhanajātam ity uktvā nādhivāsayati.</p>
<p><a class="mat88" id="8"></a> atha tad eke koṭṭarājānā<span class="supplied">ṃ</span> rājño mahāsudarśanasya pādayor nipa<span class="supplied">tya,</span> <a class="gbm">1553.6</a> <span class="supplied">eke bāhū pragṛhya, eke cīvara</span>karṇake <span class="supplied">pragṛhya</span>, eke yena rājā mahāsudarśanas tenāṃjaliṃ praṇamayya rājānaṃ mahāsudarśanam idam avocan*. alpotsuko devo bhava<span class="supplied">tu</span> <a class="gbm">1553.7</a> <span class="supplied">dharmyāt prāsādād. vayaṃ devasya dha</span>rmyaṃ prāsāda<span class="supplied">ṃ</span> māpayiṣyāmo. ’dhivāsayati rājā mahāsudarśanaś caturaśīti koṭṭarājasahasrāṇāṃ tūṣṇīṃbhāvena.</p>
<p><a class="mat88" id="9"></a> atha caturaśī<span class="supplied">ti</span> <a class="gbm">1553.8</a> <span class="supplied">koṭṭarājasahasrāṇi rājño</span> mahāsudarśanasya tūṣṇīṃbhāvenādhivāsanāṃ viditvā svakasvakāni vijitāni gatvā prabhūtaṃ hiraṇyasuvarṇam ādāya ekaikaṃ <a class="gbm">1554.1</a> <span class="supplied">ca ratnastaṃbhaṃ yena rājā mahāsu</span>darśanas tenopasaṃkrāntā, upasaṃkramya rājānaṃ mahāsudarśanam idam avocan*. kutra vayaṃ devasya dharmyaṃ prāsādaṃ māpayiṣyāmaḥ <a class="gbm">1554.2</a> <span class="supplied">kiyantaṃ vā. tena hi yūyaṃ grāma</span>ṇyaḥ pūrveṇa kuśāvatyāṃ dharmyaṃ prāsādaṃ māpayataḥ yojanam āyāmena yojanaṃ vistāreṇa. evaṃ deveti caturaśīti koṭṭarā<span class="supplied">jasahasrāṇi</span> <a class="gbm">1554.3</a> <span class="supplied">rājño mahāsudarśana</span>sya pratiśrutya pūrveṇa kuśāvatyāṃ dharmyaṃ prāsādaṃ māpayanti yojanam āyāmena yojanaṃ vistāreṇa.</p>
<p><a class="mat88" id="10.1"></a> dharmye mahārāja prā<span class="supplied">sāde</span> <a class="gbm">1554.4</a> <span class="supplied">caturvidhāḥ prācīnā māpit</span>ā abhūvaṃ suvarṇamayā rupyamayā vaiḍūryamayā sphaṭikamayāḥ.</p>
<p><a class="mat88" id="10.2"></a> dharm<span class="supplied">y</span>e prāsāde caturvidhā nyāsā <span class="choice"><span class="sic">nyaktā</span><span class="corr">Sic! So Matsumura. Correct to nyastā</span></span> abhūvaṃ suvarṇama<span class="supplied">yā</span> <a class="gbm">1554.5</a> <span class="supplied">rupyamayā vaiḍūryamayā sphaṭika</span>mayāḥ.</p>
<p><a class="mat88" id="10.3"></a> dharmye prāsāde caturvidhā staṃbhā ucchṛtā abhūvaṃ suvarṇamayā rupyamayā vaiḍūryamayā sphaṭikamayāḥ. suvarṇa<span class="supplied">mayasya</span> <a class="gbm">1554.6</a> <span class="supplied">staṃbhasya ru</span>pyamayaḥ kuṃbhakaḥ tṛkaṭakaḥ śīrṣako gosārako māpito ’bhūd. rupyamayasya suvarṇamayo. vaiḍūryamayasya sphaṭikamayaḥ. sphaṭikamaya<span class="supplied">sya</span> <a class="gbm">1554.7</a> <span class="supplied">staṃbhasya vaiḍū</span>ryamayaḥ kuṃbhakaḥ tṛkaṭaka<span class="supplied">ḥ</span> śīrṣako gosārako māpito ’bhū<span class="supplied">d</span>.</p>
<p><a class="mat88" id="10.4"></a> dharmye prāsāde caturvidhā avasaṃgā māpitā abhūvan* sauvarṇamayā ru<span class="supplied">pyamayā</span> <a class="gbm">1554.8</a> <span class="supplied">vaiḍūryamayā sphaṭ</span>ikamayā.</p>
<p><a class="mat88" id="10.5"></a> dharmye prāsāde caturvidhā annāgrā māpitā abhūvaṃ suvarṇamayā rupyamayā vaiḍūryamayā sphaṭikamayā.</p>
<p><a class="mat88" id="10.6"></a> dharmye prāsāde <a class="gbm">1555.1</a> <span class="supplied">caturvidhā baladharaṇyā mā</span>pitā abhūvaṃ suvarṇamayyo rupyamayyaḥ vaiḍūryamayyo sphaṭikamayyaḥ.</p>
<p><a class="mat88" id="10.7"></a> dharm<span class="supplied">y</span>e prāsāde caturvidhā niryūhā māpitā abhūvan* suvarṇamayāni <a class="gbm">1555.2</a> <span class="supplied">rupyamayāni vaiḍūryamayāṇi</span> sphaṭikamayāni.</p>
<p><a class="mat88" id="10.8"></a> dharmyaḥ prāsādaś caturvidhaiḥ phalakaiḥ cchanno ’bhūt* suvarṇamayai rupyamayaiḥ vaiḍūryamayaiḥ sphaṭikamayaiḥ.</p>
<p><a class="mat88" id="10.9"></a> dharm<span class="supplied">y</span>e prāsāde <a class="gbm">1555.3</a> <span class="supplied">caturvidhāni sopānāni mā</span>pitāny abhūvan* suvarṇamayāni rupyamayāni vaiḍūryamayāni sphaṭikamayāni.</p>
<p><a class="mat88" id="10.10"></a> dharmyaḥ prāsādaḥ caturvidhābhir vedikābhiḥ parikṣipto ’bhū<span class="supplied">t</span> <a class="gbm">1555.4</a> <span class="supplied">suvarṇamayībhi rupyamayībhi vai</span>ḍūryamayībhi sphaṭikamayībhiḥ. suvarṇamayyā vedikāyāḥ rupyamayaḥ ālaṃbanam adhiṣṭhānaṃ sūcako māpito ’bhūt*. ru<span class="supplied">pyamayyā</span> <a class="gbm">1555.5</a> <span class="supplied">suvarṇamayaḥ, vaiḍūryama</span>yyā sphaṭikamayaḥ, sphaṭikamayyā vaiḍūryamaya-m-ālaṃbanam adhiṣṭhānaṃ sūcako māpito ’bhūt*.</p>
<p><a class="mat88" id="10.11"></a> dharm<span class="supplied">y</span>e prāsāde caturvi<span class="supplied">dhāni</span> <a class="gbm">1555.6</a> <span class="supplied">kūṭāgārāṇi māpitāni abhū</span>van* suvarṇamayāni rupyamayāni vaiḍūryamayāni sphaṭikamayāni. <span class="supplied">su</span>varṇamaye kūṭāgāre rupyamayaḥ paryaṃka sthāpito ’bhūt* <a class="gbm">1555.7</a> <span class="supplied">paṭṭikāstṛto goṇikāstṛtas tūli</span>kāstṛtaḥ citṛkāstṛto vyahatikāstṛtaḥ palalikāstṛtaḥ kāliṃgaprāvārapratyāstaraṇaḥ sottarocchadapaṭaḥ ubhayatopa<span class="supplied">hitalohitopadhānaḥ.</span> <a class="gbm">1555.8</a> <span class="supplied">rupyama</span>ye suvarṇamayaḥ, vaiḍūryamaye sphaṭikamayaḥ, sphaṭikamaye mahārāja kūṭāgāre vaiḍūryamayaḥ paryaṅkaḥ sthāpito ’bhūt paṭṭi<span class="supplied">kāstṛto</span> <a class="gbm">1556.1</a> <span class="supplied">goṇikāstṛtas tūlikāstṛ</span>taḥ citrikāstṛtaḥ vyahatikāstṛto palalikāstṛtaḥ kāliṃgaprāvārapratyās<span class="supplied">t</span>araṇaḥ sottarocchadapaṭa ubhayatopahita<span class="supplied">lohitopadhānaḥ.</span> <a class="gbm">1556.2</a></p>
<p><a class="mat88" id="10.12"></a> <span class="supplied">suvarṇamayasya</span> kūṭāgārasya purastād rupyamayas tālo māpito ’bhūt suvarṇamayena patreṇa puṣpeṇa phalena. rupyamayasya suvarṇamayo, <a class="gbm">1556.3</a> <span class="supplied">vaiḍūryamayasya sphaṭikamayaḥ, spha</span>ṭ<span class="supplied">i</span>kamayasya kūṭāgārasya purastād vaiḍūryamayaḥ tālo māpito ’bhūt sphaṭikamayena patreṇa puṣpeṇa phalena.</p>
<p><a class="mat88" id="10.13"></a> teṣāṃ khalu <a class="gbm">1556.4</a> <span class="supplied">tālānāṃ vāyunā īryamāṇānā</span>ṃ <span class="supplied">a</span>yam evaṃrūpo manojñaḥ śabdo niścarati. tadyathā paṃcāṃ<span class="supplied">gi</span>kasya tūryasya kuśalena puruṣeṇa samyaksupravādi<span class="supplied">tasya.</span> <a class="gbm">1556.5</a></p>
<p><a class="mat88" id="10.14"></a> dharmyaḥ prāsādaḥ kanakavālukāstṛto ’bhūc candanavāripariṣikto hemajālāvanaddho suvarṇakaṅkaṇikāvṛtaḥ.</p>
<p><a class="mat88" id="11"></a> atha caturaśītiḥ koṭṭarāja<span class="supplied">sahasrāṇi</span> <a class="gbm">1556.6</a> <span class="supplied">sarvajātakṛtaniṣṭhi</span>taṃ dharmyaṃ prasādaṃ viditvā dharmyasya prāsādasya purastā<span class="supplied">d</span> dharmyāṃ puṣkariṇīṃ māpayanti yojanam āyāmena yojanaṃ vistāreṇa. dha<span class="supplied">rmyā</span> <a class="gbm">1556.7</a> <span class="supplied">puṣkariṇī caturvidhā</span>bhir iṣṭakābhiś citābhūt suvarṇamayībhiḥ rupyamayībhi vaiḍūryamayībhiḥ sphaṭikamayībhiḥ. dharmyāyaṃ puṣkariṇyāṃ caturvidhāni sopānā<span class="supplied">ni</span> <a class="gbm">1556.8</a> <span class="supplied">māpitāny abhūvan</span> suvarṇamayāni rupyamayāni vaiḍūryamayāni sphaṭikamayāni. dharmyā puṣkariṇīś caturvidhābhir vedikābhiḥ parikṣiptābhūt* suvarṇamayībhi <a class="gbm">1557.1</a> <span class="supplied">rupyamayībhi vaiḍūryama</span>yībhiḥ sphaṭikamayībhiḥ. suvarṇamayyā mahārāja vedikāyā rupyamayam ālaṃbanam adhiṣṭhānaṃ sūcako māpito ’bhūt*. rupyamayyāḥ suvarṇa<span class="supplied">mayaṃ,</span> <a class="gbm">1557.2</a> <span class="supplied">vaiḍūryamayyāḥ spha</span>ṭikamayaṃ, sphaṭikamayyāḥ vaiḍūryamayam ālaṃbanam adhiṣṭhānaṃ sūcako māpito ’bhūt*. dharmyāṃ puṣkariṇyāṃ vividhāni jalajāni mālyāni ro<span class="supplied">pitāny</span> <a class="gbm">1557.3</a> <span class="supplied">abhūvan tadyathotpalaṃ</span> padmaṃ kumudaṃ puṇḍarīkaṃ saugandhikaṃ mṛdugandhikaṃ sarvartukaṃ sarvakālikaṃ anāvṛtaṃ sarvajanasya. dharmyāyā mahārāja puṣkariṇyā ubhaya<span class="supplied">tīre</span> <a class="gbm">1557.4</a> <span class="supplied">vividhāni sthalajāni mālyāni ro</span>pitāny abhūvan* tadyathā atimuktaś caṃpaka pāṭalā vārṣikā mallikā navamālikā sumanā yūthikā dhānuṣkārī sa<span class="supplied">rvartukaṃ</span> <a class="gbm">1557.5</a> <span class="supplied">sarvakālikam anāvṛtaṃ</span> sarvajanasya. dharmyā puṣkariṇī kanakavālukāstṛtābhūc <span class="supplied">candanavāriṣiktā</span> hemajālāvanatā suvarṇakaṃkaṇikāvṛtā.</p>
<p><a class="mat88" id="12"></a> atha catura<span class="supplied">śīti</span> <a class="gbm">1557.6</a> <span class="supplied">koṭṭarājasahasrāṇi sarva</span>jātakṛtaniṣṭhitāṃ dharmyāṃ puṣkariṇīṃ viditvā dharmyāyāḥ puṣkariṇyā purastād dharmyaṃ tālavanaṃ māpayanti yojanam āyāme<span class="supplied">na</span> <a class="gbm">1557.7</a> <span class="supplied">yojanaṃ vistāreṇa. dharmye mahā</span>rāja tālavane caturvidhās tālā māpitā abhūvan* suvarṇamayā rupyamayā vaiḍūryamayā sphaṭikamayā. suvarṇamaya<span class="supplied">sya</span> <a class="gbm">1557.8</a> <span class="supplied">tālasya rupyamayaṃ patraṃ puṣpaṃ</span> phalaṃ māpitam abhūd. rupyamayasya suvarṇamayaṃ, vaiḍūryamayasya sphaṭikamayaṃ, sphaṭikamayasya vaiḍūryamayaṃ patraṃ puṣpaṃ pha<span class="supplied">laṃ</span> <a class="gbm">1558.1</a> <span class="supplied">māpitam abhūt. teṣāṃ khal</span>u tālānāṃ vāyunā īryamanānām ayaṃ evaṃrūpo manojñaḥ śabdo niścarati. tadyathā paṃcāṃgikasya tūryasya kuśalena pu<span class="supplied">ruṣeṇa</span> <a class="gbm">1558.2</a> <span class="supplied">samyaksupravādita</span>sya. dharmyaṃ tālavanaṃ caturvidhābhir vedikābhiḥ parikṣiptam abhūt suvarṇamayībhi rupyamayībhiḥ vaiḍūryamayībhiḥ sphaṭikamayībhiḥ. suvarṇa<span class="supplied">mayyā</span> <a class="gbm">1558.3</a> <span class="supplied">vedikāyā rupyama</span>yam ālaṃbanam adhiṣṭhānaṃ sūcako māpito ’bhūt*. rupyamayyā suvarṇamayaṃ, vaiḍūryamayyā sphaṭikamayaṃ, sphaṭikamayyā vaiḍūryamayam ā<span class="supplied">laṃbanam</span> <a class="gbm">1558.4</a> <span class="supplied">adhiṣṭhānaṃ sūcako</span> māpito ’bhūt*. dharmyaṃ tālavanaṃ kanakavālukāstṛtam abhūc candanavāripariṣiktaṃ hemajālāvanataṃ suvarṇakaṃkaṇikāvṛ<span class="supplied">tam.</span> <a class="gbm">1558.5</a></p>
<p><a class="mat88" id="13.1"></a> <span class="supplied">atha caturaśīti koṭ</span>ṭ<span class="supplied">a</span>rājasahasrāṇi sarvajātakṛtaniṣṭhitaṃ dharmyaṃ prāsādaṃ dharmyāṃ puṣkariṇīṃ dharmyaṃ tālavanaṃ viditvā yena rājā ma<span class="supplied">hāsudarśanas</span> <a class="gbm">1558.6</a> tenopasaṃkrāntāny. upasaṃkramya rājānaṃ mahāsudarśanam idam avocan*. sarvajātakṛtaniṣṭhito devasya dharmyaḥ prāsādo dharmyā puṣkariṇī <a class="gbm">1558.7</a> <span class="supplied">dharmyaṃ tālava</span>na<span class="supplied">ṃ</span>. yasyedānīṃ devaḥ kālaṃ manyate. atha rājño <span class="supplied">mahā</span>sudarśanasyaitad abhavan. na mama pratirūpaṃ syād yad aham evam eva tatprathamato dharmyaṃ prāsādam a<span class="supplied">dhi</span>ni<span class="supplied">vase</span>ya<span class="supplied">ṃ</span>. <a class="gbm">1558.8</a> yanv ahaṃ ye me vijite sādhurūpasaṃmatāḥ śramaṇabrāhmaṇāḥ prativasanti te tāṃ dharmye prāsāde bhojayitvā pratyekapratyekaṃ navena duṣya<span class="supplied">yugenā</span>cchadayeyam. <a class="gbm">1559.1</a></p>
<p><a class="mat88" id="13.2"></a> atha rājā mahāsudarśano ye ’sya vijite sādhurūpasaṃmatāḥ śrāmaṇabrāhmaṇāḥ prativasanti tāṃ dharmye prāsāde bhojayitvā pratyeka<span class="supplied">pratyekaṃ</span> <a class="gbm">1559.2</a> <span class="supplied">na</span>vena duṣyayugenācchādayati. atha rājño mahāsudarśanasyaitad abhavan. na mama pratirūpaṃ syād yad ahaṃ dharmye prāsāde paṃcabhiḥ kāmaguṇais sa<span class="supplied">marpitaḥ</span> <a class="gbm">1559.3</a> <span class="supplied">samanva</span>ṃgībhūtaḥ krīḍeyaṃ rameyaṃ paricārayeyaṃ. yanv ahaṃ dharmyaṃ prāsādaṃ abhiruhy’ ekena puruṣeṇopasthāyakena rājarṣibrahmacaryaṃ careyaṃ. <a class="gbm">1559.4</a> <span class="supplied">atha rājā mahāsu</span>darśano dharmyaṃ prāsādam abhiruhy’ ekena puruṣeṇopasthāyakena rājarṣibrahmacaryam acārṣīd.</p>
<p><a class="mat88" id="14"></a> atha rājā mahāsudarśana<span class="supplied">ḥ</span> su<span class="supplied">varṇamayaṃ</span> <a class="gbm">1559.5</a> <span class="supplied">kūṭāgāraṃ prav</span>iśya rupyamaye paryaṃke paryaṃke<span class="supplied">na</span> niṣadya viviktaṃ kāmair viviktaṃ pāpakair akuśalair dharmaiḥ savitarkaṃ savicāraṃ vivekajaṃ <a class="gbm">1559.6</a> <span class="supplied">prītisukhaṃ prathamaṃ dhyāna</span>m upasaṃpadya viharati. rupyamayā paryaṃkād avatīrya suvarṇamayāt kūṭāgārān niṣkramya rupyamayaṃ kūṭāgāraṃ praviśya suvarṇamaye <a class="gbm">1559.7</a> <span class="supplied">paryaṃke paryaṃkena niṣadya</span> viviktaṃ kāmair yāvat prathamaṃ dhyānam upasaṃpadya viharati. suvarṇamayāt paryaṃkād avatīrya rupyamayāt kūṭāgārān niṣkramya vaiḍū<span class="supplied">ryamayaṃ</span> <a class="gbm">1559.8</a> <span class="supplied">kūṭāgāraṃ pravi</span>śya sphaṭikamaye paryaṃke paryaṃkena niṣadya viviktaṃ kāmair yāvat prathamaṃ dhyānam upasaṃpadya viharati. sphaṭikamayāt paryaṃkā<span class="supplied">d avatīrya</span> <a class="gbm">1560.1</a> <span class="supplied">vaiḍūryamayāt kū</span>ṭāgāran niṣkramya sphaṭikamayaṃ kūṭāgāraṃ praviśya vaiḍūryamaye paryaṃke paryaṃkena niṣadya viviktaṃ kāmair yāvat prathamaṃ dhyānam upasaṃ<span class="supplied">padya</span> <a class="gbm">1560.2</a> <span class="supplied">viharati.</span></p>
<p><a class="mat88" id="15"></a> <span class="supplied">atha cat</span>uraśīti strīsahasrāṇi yena strīratnaṃ tenopasaṃkrāntā upasaṃkramya strīratnam idam avocan*. yat khalu devi jānīthā, ciradṛṣṭo ’smābhi<span class="supplied">r</span> <a class="gbm">1560.3</a> <span class="supplied">devaḥ, paritṛṣitāḥ smo deva</span>sya darśanena, icchāmo vayaṃ devaṃ draṣṭuṃ. tena hi yūyaṃ bhaginyaḥ āgamayata yāvad ahaṃ pariṇāyakaratnam avalokayāmi. a<span class="supplied">tha</span> <a class="gbm">1560.4</a> <span class="supplied">strīratnaṃ pariṇāyaka</span>ratnaṃ dūtena prakrośyedam avocat*. yat khalu senāpate jānīyāc, ciradṛṣṭo ’smābhir deva, paritṛṣitā smo devasya darśane<span class="supplied">na,</span> <a class="gbm">1560.5</a> <span class="supplied">icchāmo vayaṃ de</span>va<span class="supplied">ṃ</span> draṣṭuṃ. tena hi yūyaṃ bhaginyaḥ sarvā pītālaṃkārā bhavata pītavastrā pītamālyābharaṇānulepanā pītaparivārā. yā<span class="supplied">vad</span> <a class="gbm">1560.6</a> <span class="supplied">ahaṃ catu</span>raś<span class="supplied">ī</span>tiṃ koṭṭarājasahasrāṇi sannipātayāmi, caturaśītiṃ nāgasahasrāṇy upoṣadhanāgarājapramukhāni, caturaśītim a<span class="supplied">śvasa</span>hasrāṇi <a class="gbm">1560.7</a> vālāhāśvarājapramukhāni, caturaśīti rathasahasrāṇi nandīghoṣarathapramukhāni. tathā bhavatv iti tāḥ śriyaḥ pratiśrutya <a class="gbm">1560.8</a> <span class="supplied">striyaḥ sarvāḥ pī</span>tālaṃkārābhūvaṃ pītavastrāḥ pītamālyābharaṇānulepanāḥ pītaparivārāḥ. atha pariṇāyakaratnaṃ caturaśītiṃ koṭṭarājasaha<span class="supplied">srāṇi</span> <a class="gbm">1561.1</a> <span class="supplied">sannipā</span>tya, caturaśīti nāgasahasrāṇi poṣadhanāgarājapramukhāni, caturaśītiṃ aśvasahasrāṇi vālā<span class="supplied">hā</span>śvarājapramukhāni, caturaśītiṃ ratha<span class="supplied">sahasrāṇi</span> <a class="gbm">1561.2</a> nandīghoṣarathapramukhāni sannipātya, strīratnaṃ nandīghoṣarathe āropya, avaśiṣṭā striyaḥ pratyekapratyekaratheṣv āropya, kuśāvatyā niṣkra<span class="supplied">mya,</span> <a class="gbm">1561.3</a> <span class="supplied">yena dharmyaḥ prā</span>sādas tenopasaṃkrāntāḥ. tena khalu samayena dharmyasya prāsādasyādhastād uccaśabdamahāśabdo mahājanakāyasya ca nirghoṣo ’bhud.</p>
<p><a class="mat88" id="16"></a> aśrauṣī<span class="supplied">d</span> <a class="gbm">1561.4</a> <span class="supplied">rājā mahāsudarśa</span>no dharmyasya prāsādasyādhastād uccaśabdamahāśabdo mahājanakāyasya ca nirghoṣo ’bhūc. chrutva ca punar upasthāyakaṃ puruṣam āma<span class="supplied">ntrayate.</span> <a class="gbm">1561.5</a> <span class="supplied">kim etad bhoḥ</span> puruṣa dharmyasya prāsādasyādhastād uccaśabdamahāśabdo mahājanakāyasya ca nirghoṣaḥ. etāni deva caturaśītiṃ strīsaha<span class="supplied">srāṇi</span> <a class="gbm">1561.6</a> <span class="supplied">strīratnapramukhā</span>ni dharmyasya prāsādasyādhastāt tiṣṭhanti devaṃ draṣṭukāmāni, caturaśītiḥ koṭṭarājasahasrāṇi pariṇāyakaratnapramukhāni, <a class="gbm">1561.7</a> <span class="supplied">caturaśīti nāga</span>sahasrāṇy upoṣadhanāgarājapramukhāni, caturaśītim aśvasahasrāṇi vālāhāśvarājapramukhāni, caturaśītiṃ ratha<span class="supplied">sahasrāṇi</span> <a class="gbm">1561.8</a> <span class="supplied">nandīghoṣa</span>rathapramukhāni dharmyasya prāsādasyādhastāt tiṣṭhanti. atha rājā mahāsudarśana upasthāyakaṃ puruṣam āmantrayate. tena hi tvaṃ bhoḥ <a class="gbm">1562.1</a> <span class="supplied">puruṣa dharmyasya prāsāda</span>syādhastāt sauvarṇaṃ bhadrāsanaṃ prajñapaya, yatrāhaṃ niṣadya mahājanakāyam ape<span class="supplied">k</span>ṣyāmy. evaṃ devety upasthāyakaḥ puruṣo rājño mahā<span class="supplied">sudarśanasya</span> <a class="gbm">1562.2</a> <span class="supplied">pratiśrutya</span> dharmyasya prāsādasyādhastāt sauvarṇaṃ bhadrāsanaṃ prajñapya yena rājā mahāsudarśanas tenopasaṃkrāntaḥ. upasaṃkramya rājānaṃ mahāsu<span class="supplied">darśanam</span> <a class="gbm">1562.3</a> <span class="supplied">idam avocat. p</span>rajñaptaṃ devasya dharmyasya prāsādasyādhastāt sauvarṇaṃ bhadrāsanaṃ. yasyedānīṃ devaḥ kālaṃ manyate.</p>
<p><a class="mat88" id="17"></a> adrākṣīd rājā mahāsudarśano dha<span class="supplied">rmyāt</span> <a class="gbm">1562.4</a> <span class="supplied">prāsādād avatā</span>r<span class="supplied">a</span>n* <span class="supplied">dharmasya prāsādasyādhastāt</span> sarvās tāḥ striyaḥ pītālaṃkārāḥ pītavastrāḥ pītamālyābharaṇānulepanāḥ pītaparivārāḥ. dṛṣṭvā ca punar asyaita<span class="supplied">d</span> <a class="gbm">1562.5</a> <span class="supplied">abhavat. atirañja</span>nīyo batāyaṃ mātṛgrāma iti viditvā indriyāṇy utkṣipaty. adrākṣī strīratnaṃ rājānaṃ mahāsudarśanam indriyāṇy utkṣi<span class="supplied">pantaṃ</span> <a class="gbm">1562.6</a> <span class="supplied">dṛṣṭvā</span> punar asyā etad abhavad. yathā khalu devo ’smākaṃ dṛṣṭvā indriyāṇy utkṣipati. mā haiva devo ’smābhir anarthiko bhaviṣyatīti. atha rājā ma<span class="supplied">hāsudarśa</span>no <a class="gbm">1562.7</a> dharmyāt prāsādād avatīrya sauvarṇe bhadrāsane niṣaṇṇo. ’tha strīratnaṃ yena rajā mahāsudarśanas tenopasaṃkrāntam. upasaṃkramya rājño <a class="gbm">1562.8</a> <span class="supplied">mahāsudarśa</span>nasya pādayor nipatya rājānaṃ <span class="supplied">mahā</span>sudarśanam idam avocat*. etāni devasya caturaśītiḥ strīsahasrāṇi, yatra devac chandaṃ janayatv apekṣāṃ karotu de<span class="supplied">vo</span> <a class="gbm">1563.1</a> <span class="supplied">jīvite.</span> caturaśīti koṭṭarājasahasrāṇi pariṇāyakaratnapramukhāni, caturaśīti nāgasahasrāṇy upoṣadhanāgarājapramukhāni, catu<span class="supplied">raśītim</span> <a class="gbm">1563.2</a> <span class="supplied">aśva</span>sahasrāṇi vālāhāśvarājapramukhāni, caturaśītiṃ rathasahasrāṇi nandīghoṣarathapramukhāni, caturaśītin nagarasahasrāṇi kuśāva<span class="supplied">tīrājadhānīpra</span>mukhāni, <a class="gbm">1563.3</a> atra devac chandaṃ janayatv apekṣāṃ karotu devo jīvite. pūrve ca tvaṃ māṃ bhagini mitravattayā samudācarasi sā tvam etarhi sapatnavatta<span class="supplied">yā.</span> <a class="gbm">1563.4</a></p>
<p><a class="mat88" id="18"></a> <span class="supplied">atha strīratna</span>ṃ rājñā mahāsudarśanena bhaginivādena samudācaritaṃ prārodīd, aśrūṇi pravartayaty, evaṃ cāha. yathā khalu devo ’smākaṃ <a class="gbm">1563.5</a> <span class="supplied">bhaginivādena samu</span>dācarati na cirā devāsmākaṃ devena sārdhaṃ nānābhāvo bhaviṣyati vinābhāvo viprayogo visaṃyogaḥ. atha strīratnaṃ cī<span class="supplied">vareṇāśrūṇi</span> <a class="gbm">1563.6</a> <span class="supplied">pramṛ</span>jya <span class="add">O. <span class="author">von Hinüber</span>, "Die Bestimmung der Schulzugehörigkeit buddhistischer Texte nach sprachlichen Kriterien", <cite>Zur Schulzugehörigkeit von Werken der Hīnayāna-Literatur</cite> (Symposium zur Buddhismusforschung, <span class="roman_numerals">iii</span>,1), ed. H. <span class="author">Bechert</span>, Göttingen 1985 (AAWG, 149), Erster Teil, pp. 73, Anm. 46: <span class="supplied">puṃ</span>jya</span> rājño mahāsudarśanasya pādayor nipatya rājānaṃ mahāsudarśanam idam avocat*. yathā kathaṃ <span class="supplied">pūrve</span> vayaṃ devaṃ mitravattayā samudāca<span class="supplied">rāmas</span> <a class="gbm">1563.7</a> <span class="supplied">tathā vayam etarhi</span> samudācarāmo na sapatnavattayā. ehi tvaṃ bhaginy, evaṃ vada. alpakaṃ deva jīvitaṃ manuṣyāṇāṃ. gamanīyaḥ saṃparāyaḥ, karta<span class="supplied">vyaṃ</span> <a class="gbm">1563.8</a> <span class="supplied">kuśalaṃ, caritavyaṃ bra</span>hmacaryaṃ. nāsti jātasyāmaraṇaṃ. so ’pi deva kṣaṇalavamuhūrto na prajñāyate yatra devasya sarveṇa sarvaṃ śarīranikṣepo bha<span class="supplied">viṣyati.</span> <a class="gbm">1564.1</a> <span class="supplied">yo devasya ca</span>turaśītiṣu strīsahasreṣu cchando vā rāgo vā sneho vā prema vā ālayo <span class="supplied">vā</span> niyantir adhyavasānaṃ vā taṃ devaḥ prajahātu nirapekṣo <a class="gbm">1564.2</a> <span class="supplied">devo bhavatu jīvite. y</span>o devasya caturaśītiṣu ko<span class="supplied">ṭ</span>ṭarājasahasreṣu pariṇāyakaratnapramukheṣu, caturaśītiṣu nāgasahasreṣūpoṣa<span class="supplied">dhanāgarājapramu</span>kh<span class="supplied">e</span>ṣu, <a class="gbm">1564.3</a> caturaśītiṣu-r-aśvasahasreṣu vālāhāśvarājapramukheṣu, caturaśītiṣu rathasahasreṣu nandīghoṣarathapramukheṣu, ca<span class="supplied">turaśītiṣu</span> <a class="gbm">1564.4</a> <span class="supplied">nagarasa</span>hasreṣu kuśāvatīrājadhānīpramukheṣu cchando vā rāgo vā sneho vā prema vā ālayo vā niyantir adhyavasānaṃ <a class="gbm">1564.5</a> <span class="supplied">vā taṃ devaḥ parija</span>hātu nirapekṣo devo bhavatu jīvite. evaṃ hi tvaṃ bhagini mitravattayā samudācara mā sapatnavattayā.</p>
<p><a class="mat88" id="19"></a> idānīṃ vayaṃ de<span class="supplied">vaṃ</span> <a class="gbm">1564.6</a> <span class="supplied">mitravatta</span>yā samudacarāmo, na sapatnavattayā. alpakaṃ deva jīvitaṃ manuṣyāṇāṃ gamanīyaḥ sāṃparāyaḥ, kartavyaṃ kuśalaṃ, caritavyaṃ brahmacaryaṃ. <a class="gbm">1564.7</a> <span class="supplied">nāsti jāta</span>syāmaraṇaṃ so ’pi deva kṣaṇalavamuhūrto na prajñāyate yatra devasya sarveṇa sarvaṃ śarīranikṣepo bhaviṣyati. yo devasya caturaśīti<span class="supplied">ṣu</span> <a class="gbm">1564.8</a> <span class="supplied">strīsaha</span>sreṣu cchando vā rāgo vā sneho vā prema vā ālayo vā niyantir adhyavasānaṃ vā taṃ devaḥ prajahātu nirapekṣo devo bhavatu jīvite. <a class="gbm">1565.1</a> <span class="supplied">yo deva</span>sya caturaśītiṣu koṭṭarājasahasreṣu pariṇāyakaratnapramukheṣu, caturaśītiṣu nāgasahasreṣu upoṣadhanāgarājapramukheṣu, catu<span class="supplied">raśītiṣv</span> <a class="gbm">1565.2</a> <span class="supplied">aśvasa</span>hasreṣu vālāhāśvarājapramukheṣu, caturaśītiṣu rathasahasreṣu nandīghoṣarathapramukheṣu, caturaśītiṣu nagarasahasreṣu kuśāvatīrājadhā<span class="supplied">nīpramukheṣu</span> <a class="gbm">1565.3</a> <span class="supplied">c</span>chando va rāgo vā sneho vā prema vā ālayo vā niyantir adhyavasānaṃ vā taṃ devaḥ prajahātu nirapekṣo devo bhavatu jīvite.</p>
<p><a class="mat88" id="20"></a> atha rājā mahāsudarśa<span class="supplied">naḥ</span> <a class="gbm">1565.4</a> <span class="supplied">strīratnenānenāvavā</span>dena codito dharmyaṃ prāsādam abhiruhya suvarṇamayaṃ kūṭāgāraṃ praviśya rupyamaye paryaṃke paryaṃkena niṣadya maitrīsahagate<span class="supplied">na</span> <a class="gbm">1565.5</a> <span class="supplied">cittenāvaireṇāsa</span>patnenāvyābādhena vipulena mahadgatenāpramāṇena subhāvitenaikāṃ diśam adhimucya spharitvopasaṃpadya viharati. <a class="gbm">1565.6</a> <span class="supplied">tathā dvitīyāṃ tathā tṛtī</span>yāṃ tathā caturthīm ity ūrdhvam adhas tiryak sarvaśas sarvam imaṃ lokaṃ maitrīsahagatena cittenāvaireṇāsapatnenāvyābādhena <a class="gbm">1565.7</a> <span class="supplied">vipulena mahadgate</span>nāpramāṇena subhāviten<span class="supplied">aikāṃ diśam</span> adhimucya spharitvopasaṃpadya viharati. rupyamayāt paryaṃkād avatīrya suvarṇamayāt kūṭāgārān niṣkramya rupya<span class="supplied">mayaṃ</span> <a class="gbm">1565.8</a> <span class="supplied">kūṭāgāraṃ pravi</span>śya suvarṇamaye paryaṃke paryaṃkena niṣadya karuṇāsahagatena cittenāvaireṇa yāvad adhimucya spharitvopasaṃpadya viharati. <a class="gbm">1566.1</a> <span class="supplied">suvarṇamayāt paryaṃkā</span>d avatīrya rupyamayāt kūṭāgārān niṣkramya vaiḍūryamayaṃ kūṭāgāraṃ praviśya sphaṭikamaye paryaṃke paryaṃkena niṣadya muditāsahagatena ci<span class="supplied">ttena</span> <a class="gbm">1566.2</a> <span class="supplied">yāvad adhimucya</span> spharitvopasaṃpadya viharati. sphaṭikamayāt paryaṃkād avatīrya vaiḍūryamayāt kūṭāgarān niṣkramya sphaṭikamayaṃ kūṭāgāraṃ praviśya vaiḍū<span class="supplied">ryamaye</span> <a class="gbm">1566.3</a> <span class="supplied">paryaṃke paryaṃ</span>kena niṣadyopekṣāsahagatena cittena yāvad adhimucya spharitvopasaṃpadya viharati.</p>
<p><a class="mat88" id="21"></a> atha rājā mahāsudarśanaś caturo brahmāṃ <a class="gbm">1566.4</a> <span class="supplied">vihārāṃ bhāvayitvā kā</span>meṣu kāmacchandaṃ prahāya tadbahulavihārī brahmalokasabhāgatāyām upapanno. rājño mahāsudarśa<span class="choice"><span class="sic">nasyenaṃ</span><span class="corr">Sic! So Matsumura. Correct to -nasyeyam</span></span> evaṃ <a class="gbm">1566.5</a> <span class="supplied">anubhūtā maraṇān</span>t<span class="supplied">i</span>kī vedanā, tadyathā balavataḥ puruṣasya subhojanaṃ bhuktavato muhūrtaṃ syād bhaktaklamaḥ.</p>
<p><a class="mat88" id="22"></a> yāvac ca mahārāja kuśinagarī, yā<span class="supplied">vac</span> <a class="gbm">1566.6</a> <span class="supplied">ca nadī hira</span>ṇyavatī, yāvac ca yamakasālavanaṃ, yāvac ca mallānā<span class="supplied">ṃ</span> mukuṭabandhanacaityam atrāntarā dvādaśa yojanāni sāmantakena yatra tathāgatasya ṣaṭkṛtvaḥ <a class="gbm">1566.7</a> <span class="supplied">śarīranik</span>ṣ<span class="supplied">e</span>po ’bhūt sa ca rājñaḥ kṣatriyasya mūrdhābhiṣiktasya iha saptamikāṃ vārāṃ. tac ca tathāgatasyārhataḥ samyaksaṃbuddhasya nāhaṃ mahārāja taṃ pṛthivīpradeśaṃ <a class="gbm">1566.8</a> <span class="supplied">sama</span>nupaśyāmi yadivā pūrvasyāṃ diśi yadivā dakṣiṇasyāṃ yadivā paścimasyāṃ yadivā uttarasyāṃ diśi yatra tathāgatasyāṣṭamaṃ vā śarīranikṣepo bhaviṣyati. tat kasya <a class="gbm">1567.1</a> <span class="supplied">hetoḥ.</span></p>
<blockquote class="gatha">
<p>ucchinnā tathāgatasya mahārāja bhavanetrī / <span class="supplied"><a class="gbm">samu</a>cchinnā</span><br>
vikṣīṇo jātisaṃsāro nāstīdānīṃ punarbhava <span class="supplied">|| 1 ||</span> iti ||</p>
</blockquote>
<p class="uddana">antaroddānaṃ<br>
prācīnanyāsastaṃbhā avasaṃgā annā<span class="supplied">grabala</span>dharaṇyaniryūhā / <a class="gbm">1567.2</a><br>
phalakasopānavedikā kūṭatālakanakāś ca <span class="supplied">|| 2 ||</span> iti</p>
<p><a class="mat88" id="23"></a> atha rājā mahāsudarśano dharme prāsāde paṃca pratyekabuddhaśatāni bhojayitvā <a class="gbm">1567.3</a> <span class="supplied">pratyekapratye</span>kaṃ duṣyayugenācchādayitvā gāthāṃ bhāsate.</p>
<blockquote class="gatha">
<p>labdhvā hi vipulaṃ cittaṃ na pramādyed vicakṣaṇaḥ /<br>
dadyāt saṃpannaśīlebhyo yatra ridhyanti dakṣiṇā <span class="supplied">|| 3 ||</span><br>
evaṃ datveha me<span class="supplied">dhāvī</span> <a class="gbm">1567.4</a> <span class="supplied">śrāddho muktena</span> cetasā /<br>
avyābādhasukhe loke upapadyeta paṇḍitaḥ <span class="supplied">|| 4 ||</span> iti.</p>
</blockquote>
<p><a class="mat88" id="24"></a> syāt khalu mahārājānyas sa tena kālena tena samayena mahāsudarśano <a class="gbm">1567.5</a> <span class="supplied">nāma rājā cakravartī</span> caturdvīpeśvaraḥ saptabhi ratnaiḥ samanvāgataḥ catasṛbhi mānuṣikābhi riddhibhir iti, na khalv evaṃ draṣṭavyaṃ. aham eva sa tena <a class="gbm">1567.6</a> <span class="supplied">kālena tena samayena</span> mahārājābhūvan mahāsudarśano nāma rājā cakravartī caturdvīpeśvaraḥ saptabhi ratnaiḥ samanvāgataḥ catasṛbhi mānuṣikābhi riddhibhiḥ <a class="gbm">1567.7</a> <span class="supplied">iti. syāt khalu mahārā</span>ja te<span class="supplied">na</span> mayā dānena vā dānasaṃvibhāgena vā anuttarā samyaksaṃbodhir adhigateti, na khalv evaṃ draṣṭavyaṃ. api tu tad dānam anuttarāyās samyaksaṃbodheḥ <a class="gbm">1567.8</a> <span class="supplied">hetumātrakaṃ pratyaya</span>mātrakaṃ saṃbhāramātrakam iti.</p>
<p class="endsutta">mahāsudarśanāvadānaḥ samāpta.</p>
</article></section><div id="metaarea">
<p>Based on the edition by H. <span class="author">Matsumura</span>: <cite>The Mahāsudarśanāvadāna and the Mahāsudarśanasūtra</cite>, Delhi 1988 (Bibliotheca Indo-Buddhica 47).</p>
<p>Input and occasional corrections by Klaus Wille (Göttingen, Germany), revised March 2009.</p>
<p>GBM = Gilgit Buddhist Manuscripts (Facsimile Edition), edited by Raghu <span class="author">Vira</span> and Lokesh <span class="author">Chandra</span>, 10 parts, New Delhi 1959–1974 (Śata-Piṭaka Series 10); revised and enlarged compact edition, 3 volumes, Delhi 1995 (Bibliotheca Indo-Buddhica Series, 150–152).</p>
</div>
<a class="previous" href="/sf101/skt/">◀ Mahāsudarśanavadāna 101</a><a class="top" href="#"> ▲ TOP </a><a class="next" href="/sf104/skt/">Mahāsudarśanavadāna 104 ▶</a></div>
</body></html>