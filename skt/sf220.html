<!DOCTYPE html>
<html>
<head>
<meta charset="utf-8">
<title></title>
</head>
<body>
<div id="text" lang="sa">
<div id="toc"></div>
<section class="sutta" id="sf220">
<article>
<div id="metaarea">
<p><span class="author">Waldschmidt, Ernst</span> 1952, 1956, 1960. <cite>Das Catuṣpariṣatsūtra, eine Kanonische Lehrschrift über die Begründung der Buddhisti­schen Gemeinde. Text in Sanskrit und Tibetisch, verglichen mit dem Pali nebst einer Übersetzung der chinesischen Entsprechung im Vinaya der Mūlasarvāstivādins. Auf Grund von Turfan-Handschriten herausgegeben und bearbeitet.</cite> Teil <span class="romannumeral">i</span>–<span class="romannumeral">iii</span>. Berlin: Akademie-Verlag = ADAW 1952/2, 1956/1, 1960/1.</p>
<p>Transcription by David Dargie and Michelle Styles-Williams</p>
<p>Transcription commissioned by Roderick S. Bucknell, University of Queensland.</p>
</div>
<h1 class="supplied">Catuṣpariṣatsūtra (1st)</h1>
<p><a class="wal52">1.1</a> <span class="supplied">atha dvayor brahmakāyikayor devatayor brahmaloke nivāsinor etad abhavat |</span></p>
<p><a class="wal52">1.2</a> <span class="supplied">buddho bhagavān urubilvāyāṃ viharati nadyā nairañjanāyās tīre prathamābhisaṃbuddhas tejodhātusamādhiṃ samāpannaḥ | buddho bhagavān saptāham ekaparyaṅkeṇātinamayati sa na kenacit piṅḍkena pratipāditaḥ | yannv āvāṃ gatvā pratyedapratīkṣāṃ gāthāṃ bhāṣevahi |</span></p>
<p><a class="wal52">1.3</a> <span class="supplied">atha dve brahmakāyike devate tadyathā balavān puruṣaḥ saṃmiñjitaṃ bāhuṃ prasārayet prasāri</span>taṃ v<span class="supplied">ā</span> sa<span class="supplied">ṃ</span>m<span class="supplied">i</span>ñjaye<span class="supplied">d e</span>vam <span class="supplied">e</span>va dv<span class="supplied">e</span> brahma<span class="supplied">kāyike devate brahmaloke antarhi</span>te bhagavata<span class="supplied">ḥ</span> purataḥ pratyasth<span class="supplied">ā</span>tām |</p>
<p><a class="wal52">1.4</a> athaik<span class="supplied">ā</span> brahmak<span class="supplied">ā</span>y<span class="supplied">ikā devatā gāthāṃ babhāṣe |</span></p>
<blockquote class="verse">
<p><a class="wal52">1.5</a> <span class="supplied">u</span>tt<span class="supplied">i</span>ṣṭha vijitasa<span class="supplied">ṃ</span>gr<span class="supplied">āma<br>
sārtha</span>vāhānigha vicara loke |<br>
deśaya <span class="supplied">sugata dharmaṃ<br>
dhar</span>m<span class="supplied">a</span>ratnasyājñātāraḥ ||</p>
</blockquote>
<p><a class="wal52">1.6</a> dvitīyā brahma<span class="supplied">kāyi</span>k<span class="supplied">ā</span> devatā tasyāṃ <span class="supplied">velāyāṃ gāthāṃ babhāse |</span></p>
<blockquote class="verse">
<p><a class="wal52">1.7</a> <span class="supplied">uttiṣṭha vijitasaṃgrāma<br>
g</span>rvalopāigha vicara loke |<br>
cittaṃ <span class="supplied">hi te viśuddhaṃ<br>
pañcadaśe</span> va can<span class="supplied">draḥ paripūrṇaḥ ||</span></p>
</blockquote>
<p><span class="supplied"><a class="wal52">1.8</a> ity uktvā dve <span class="supplied">brahmakāyike devate tatraivāntarhite |</span></span></p>
<p><a class="wal52">1.9</a> <span class="supplied">atha bhagavāṃs ta</span>syātyayāt tasmāt samādher vyutthāya tas<span class="supplied">y</span>āṃ ve<span class="supplied">lāyā</span>ṃ <span class="supplied">ga</span>thā babhāṣe |</p>
<blockquote class="verse">
<p><a class="wal52">1.10</a> yac ca kāmasukhaṃ loke<br>
yac c<span class="supplied">āpi divijaṃ sukham |<br>
tṛṣṇākṣayasukhasyaitat<br>
kalāṃ nārghati ṣoḍaśīm ||</span></p>
<p><span class="supplied"><a class="wal52">1.11</a> nikṣipya hi guruṃ bhāraṃ<br>
nādadyād apa<span class="supplied">raṃ punaḥ |<br>
bhā</span>rasya duḥkham ādānaṃ<br>
bhā</span>ranikṣepaṇaṃ sukham ||</p>
<p><a class="wal52">1.12</a> <span class="supplied">sarvatṛṣṇā viprahāya<br>
sarvasaṃyojanakṣayāt |<br>
sarvopakhiparijñānā</span>n<br>
nāgacchanti punarbhavam ||</p>
</blockquote>
<p><a class="wal52">2.1</a> vimuktiprītisukhapra<span class="supplied">tisaṃvidī buddho bhagavān saptāham ekaparyaṅkeṇātināma<span class="supplied">yati sa na kenāpi piṇḍakena pratipāditaḥ |</span></span></p>
<p><a class="wal52">2.2</a> <span class="supplied">tena khalu samayena</span> tripusabhallikau vaṇijau pañcamātraiḥ śaka<span class="supplied">ṭaśataiḥ sār</span>dh<span class="supplied">aṃ</span> tasminn eva mārge ’dhvapratipannau babhuvatuḥ |</p>
<p><a class="wal52">2.3</a> a<span class="supplied">tha tripusabhallikayor vaṇijoḥ pūrvamitrāmātyajñātisālo</span> hi<span class="supplied">tāyā</span> devatāyā etad abhavat |</p>
<p><a class="wal52">2.4</a> ayaṃ<span class="supplied">buddho bhaga</span>vān urubilvāyāṃ viharati <span class="supplied">na</span>dyā nairañjanāyās <span class="supplied">t</span>ī<span class="supplied">re bodhimūle ’cirābhisaṃbuddho vimuktiprītisukhapratisaṃvedī | bu</span>ddho bha<span class="supplied">ga</span>v<span class="supplied">ān sap</span>t<span class="supplied">ā</span>da<span class="supplied">m e</span>k<span class="supplied">apar</span>y<span class="supplied">aṅ</span>k<span class="supplied">e</span>ṇ<span class="supplied">ā</span>t<span class="supplied">i</span>n<span class="supplied">āmaya</span>t<span class="supplied">i</span> sa na k<span class="supplied">e</span>nac<span class="supplied">i</span>t p<span class="supplied">i</span>ṇḍakena pratip<span class="supplied">ā</span>d<span class="supplied">i</span>t<span class="supplied">a</span>ḥ | t<span class="supplied">at</span>r<span class="supplied">a yat vaṇijau taṃ prathamataḥ piṇḍakena pratipādayato bhaviṣyati tat tripusabhallika</span> you vaṇijor dī<span class="supplied">r</span>gharātram arthāya hitāya sukhāya | y<span class="supplied">annv a</span>haṃ svayam evautsukyam āpadyeyaṃ piṇḍapātaprati<span class="supplied">padanāya |</span></p>
<p><a class="wal52">2.5</a> <span class="supplied">atha sā devatā śakaṭavaṇija udāre</span> ṇāvabhāsena spharitvā tripusabhallikau baṇijāv idam avo<span class="supplied">cat |</span></p>
<p><a class="wal52">2.6</a> <span class="supplied">vaṇi</span>jau vaṇijāv ayaṃ buddho bhagavān urubilvāyāṃ vi<span class="supplied">harati nadyā nairañjanāyā</span>s ti<span class="supplied">re bo</span>dhimūle <span class="supplied">’cirābhisaṃbuddho vi</span>muktiprītisukhapratisaṃvedī | buddho bha<span class="supplied">gavān saptā</span>ham ekaparyaṅkeṇātināmayati sa na dencit <span class="supplied">p</span>i<span class="supplied">.ḍakena pratipāditaḥ | tatra yuvāṃ taṃ prathamataḥ piṇḍakena pratipādayataṃ tad yu</span>ṣmādaṃ bhaviṣyati dīrgharātram arthā<span class="supplied">ya hitāya su</span>khāya |</p>
<p><a class="wal52">2.7</a> atha tripusabhallikayor vaṇijo<span class="supplied">r etad abhavat | na batāvaro buddho bhaviṣyati nāvaraṃ dharmākhyānaṃ yad idānīm īdṛśo</span> <span class="supplied">de</span>vatā apy autsudyam āpadyante tasya <span class="supplied">tathāgatasyārahata</span>ḥ samyaksaṃbuddhasya piṇḍapātapratipā<span class="supplied">danāya |</span></p>
<p><a class="wal52">2.8</a> <span class="supplied">atha tripusabhallikau vaṇijau prabhūtaṃ manthaṃ ca madhupiṇḍam ādāya yena bha</span>gavāṃs tenopajagmutuḥ |</p>
<p><a class="wal52">2.9</a> upetya bhaga<span class="supplied">vatpādau śirasā vandi</span>tvaikānte ’sthātām | ekāntasthitau tripusabha<span class="supplied">llikau vaṇijau bhagavantam idam avocatām |</span></p>
<p><a class="wal52">2.10</a> <span class="supplied">āvābhyāṃ bhadanta</span> bhaga<span class="supplied">va</span>ntam u<span class="supplied">d</span>di<span class="supplied">śya</span> piṇḍapāta ānīta<span class="supplied">ḥ</span> prabhūtaṃ madhup<span class="supplied">iṇḍa</span>ḥ | taṃ bhagavān p<span class="supplied">r</span>atigṛhṇātv anukṃpām <span class="supplied">upādāya |</span></p>
<p><a class="wal52">2.11</a> <span class="supplied">atha bhagavata etad abhavat | saced ahaṃ svahastābhyāṃ piṇḍa</span>pātaṃ pratigrahīṣy<span class="supplied">āmi tīrthikavat tan na mama pratirūpaṃ syāt | yannv ahaṃ cintayeyaṃ yasmin</span> pūrvakaiḥ samyaksaṃbuddhaiḥ piṇḍa<span class="supplied">pātaḥ pratigṛhīto</span> hitāya prāṇinām |</p>
<p><a class="wal52">2.12</a> <span class="supplied">deva</span>tā bhagavata ārocay<span class="supplied">anti | pātre bhadanta pūrvakaiḥ samyaksaṃ</span>buddhaiḥ piṇḍapātaḥ pratigṛhīto hitāya prāṇinām | bhagavato ’pi <span class="gap">..</span>naṃ pravartate jñā<span class="supplied">nadarśanaṃ pātre pūrvakai</span>ḥ samyaksaṃbuddhaiḥ piṇḍapā<span class="supplied">taḥ pratigṛhīto hitāya prāṇi</span>nām iti |</p>
<p><a class="wal52">2.13</a> tatra bhagavataḥ pātreṇa pātrakāryam utpannam |</p>
<p><a class="wal52">3.1</a> atha catvāro mahārājāno bhagavataḥ pātreṇ<span class="supplied">otpan</span>naṃ pātrakāryaṃ viditvānyatarasmāt pāṣāṇamayāt parvatāc catvāri śailamayāni pātrāṇy amanuṣyakṛtāny amanuṣyaniṣṭhitāni svacchāni śucīni niṣpratigandhāny ādāya yena bhagavāṃs tenopajagmuḥ |</p>
<p><a class="wal52">3.2</a> upetya bhagavatpādau śirasā vanditvaikānti tasthuḥ |</p>
<p><a class="wal52">3.3</a> edāntasthitāś catvāro mahārājāno bhagavantam idam a<span class="supplied">vocan |</span></p>
<p><a class="wal52">3.4</a> ihāsmābhir bhadanta bhagavataḥ pātreṇotpannaṃ pātrakāryaṃ vi<span class="supplied">di</span>tvānyatarasmāt pāṣāṇamayāt parvatāc catvāri śailamayāni pātrāṇy amanuṣyakṛtāny amanuṣyaniṣṭhitaāny acchāni śucīni niṣpratigandhāny ānītāni | atra bhagavān tripusabhallikayor vaṇijoḥ piṇḍapātaṃ pratigṛhṇātu hitāya prāṇinām |</p>
<p><a class="wal52">3.5</a> atha bhagavata etad abhavat | saced aham ekasya mahārājñaḥ pātraṃ pratigrahīṣyāmi trayāṇāṃ bhaviṣyaty anyathātvam | saced dvayos trayāṇāṃ pratigrahīṣyaty anyathātvam | yannv ahaṃ ca<span class="supplied">tu</span>rṇāṃ mahārājñāṃ pātrāṇi pratigṛhyaikaṃ pātram adhimucyeyam |</p>
<p><a class="wal52">3.6</a> atha bhagavāṃś caturṇāṃ mahārājñāṃ pātrāṇy pratigṛhyaikaṃ pātram adhimuktavān |</p>
<p><a class="wal52">3.7</a> tatra bhagavatā tripusabhallikayor vaṇijoḥ piṇḍapātaḥ pratigṛhīto hitāya prāṇinām |</p>
<p><a class="wal52">3.8</a> tatra abhagavāṃs tripusabhallikau vaṇijāv āmantrayate |</p>
<p><a class="wal52">3.9</a> etāv āvāṃ bhadanta buddhaṃ śaraṇaṃ gacchāvo dharmaṃ śaraṇaṃ gacchāvo yo ’sau bhaviṣyaty anāgate ’dhvani saṃgho nāma tam apy āvāṃ śaraṇaṃ gacchāvaḥ |</p>
<p><a class="wal52">3.10</a> atha bhagavāṃs tripusabhallikayor vaṇijos tad dānam anayābhyanumodanayābbyanumidate |</p>
<blockquote class="verse">
<p><a class="wal52">3.11</a> sukho vipākaḥ puṇyānām<br>
abhiprāyaḥ samṛdhyate |<br>
kṣipraṃ ca paramāṃ śāntiṃ<br>
nirvṛtiṃ so ’dhigacchati ||</p>
<p><a class="wal52">3.12</a> parato ye upasargā<br>
devatā mārakāyikāḥ |<br>
na śaknuvanyt antarāyaṃ<br>
kṛtapuṇyasya kartu vai ||</p>
<p><a class="wal52">3.13</a> saced dhi sa vyāyatate<br>
āryaprajñ<span class="supplied">āya</span> tyāgavān |<br>
duḥkhasyāntakriyā yaiva<br>
saṃbhavatie vipaśyathaḥ ||</p>
</blockquote>
<p><a class="wal52">3.14</a> atha tripusabhallikau vaṇijau bhagavato bhāṣitam abhinandyā<span class="supplied">numokya</span> bhagatpādau śirasś vanditvā bhagvato ’ntikāt prakrāntau |</p>
<p><a class="wal52">4.1</a> atha bhagavāṃs tripusabbhallikayor vaṇijor antikāt piṇḍapātam ādāyānyatarasmin pra<span class="supplied">deśe</span> bhaktarkṛtyam akārṣīt |</p>
<p><a class="wal52">4.2</a> tatra makh<span class="supplied">u</span>pi<span class="supplied">ṇḍotpāditena yātena bhagavato vātābādhikaṃ glānyam abhūt |</span></p>
<p><a class="wal52">4.3</a> <span class="supplied">atha māraḥ pāpīyān bhagavato</span> vātābādhikaṃ glānyaṃ viditv<span class="supplied">ā yena bhagavāṃs temopajagāma | upetya bhagavatpādau śirasś vanditvā bhagavantam ikam avocat |</span></p>
<p><a class="wal52">4.4</a> <span class="supplied">parinirvāhi bhagavan | parinirvāṇasamayaḥ sugata</span>sya |</p>
<p><a class="wal52">4.5</a> <span class="gap">.. .. ..</span></p>
<p><a class="wal52">4.6</a> na tāvat pāpīyan parinrv<span class="supplied">āsyāmi yāvan na me śrāvakāḥ paṇḍitā bhaviṣyanti vyaktāme</span> khāvinaḥ | a<span class="supplied">lam utpannotpannāmāṃ para</span>pravādinā<span class="supplied">ṃ saha dha</span>rmeṇa ni<span class="supplied">grahī</span> tāraḥ | alaṃ svasya vādasya parya<span class="supplied">vadātāro bhikṣavo bhikṣuṇya upāsakā upāsikā vaistārikaṃ ca</span> me <span class="supplied">bra</span>hmacaryaṃ bh<span class="supplied">aviṣyati bahujanyaṃ p</span>ṛth<span class="supplied">u</span>bhūtaṃ <span class="supplied">yāvad devama</span>nuṣyebhyaḥ samya<span class="supplied">ks</span>upr<span class="supplied">a</span>kāśi<span class="supplied">tam |</span></p>
<p><a class="wal52">4.7</a> <span class="supplied">atha māraḥ pā</span>pī<span class="supplied">yān d</span>uḥkhī durmanā v<span class="supplied">ip</span>r<span class="supplied">atisārī tatraivānt<span class="supplied">ar</span>h<span class="supplied">i</span>taḥ |</span></p>
<p><a class="wal52">5.1</a> ath<span class="supplied">a</span> ś<span class="supplied">a</span>kro devendro bhag<span class="supplied">avato vātābādhikaṃ glānyaṃ viditvā yasyā jambvā nāmnā jambudvīpaḥ prajñāyate</span> tasyā nātidūre mahad <span class="supplied">dha</span>r<span class="supplied">īta</span>kīv<span class="supplied">anaṃ</span> tato harītakī<span class="supplied">r</span> varṇagandharasopetā ād<span class="supplied">āya yena bhagavāṃs tenopajagāma | upetya bhagavatpādau śirasā vanditv</span> aikānte ’sthāt |</p>
<p><a class="wal52">5.2</a> e<span class="supplied">kā</span>ntasthitaḥ śakro <span class="supplied">deve</span>ndr o bhagavantam idam avocat | i<span class="supplied">h</span>āhaṃ bh<span class="supplied">ada</span>n<span class="supplied">ta bhagavato vātābādhikaṃ glāyaṃ viditvā yasyā jambvā nāmnā jambbudvīpaḥ prajñā</span>yate tasyā nātikūre mahad dharītakīvanaṃ tato <span class="supplied">harīta</span>kyo varṇa<span class="supplied">gandharasopetā ādāyāgataḥ | tā bhagavān</span> pari<span class="supplied">bhuṅtām | paribhuktā vātaṃ samaṃ kariṣya</span>nti vātābādhikaṃ ca glānyaṃ parśamayiṣyanti |</p>
<p><a class="wal52">5.3</a> tā bhaga<span class="supplied">vatā paribhuktā v</span>ā<span class="supplied">taṃ samaṃ kurva</span>nti vātābādhi<span class="supplied">kaṃ ca glanyaṃ praśamayanti | atha</span> bh<span class="supplied">a</span>gavataḥ kṣemaṇīyataraṃ cābhūd yāpan<span class="supplied">ī</span>y<span class="supplied">a</span>tar<span class="supplied">aṃ</span> ca |</p>
<p><a class="wal52">6.1</a> a<span class="supplied">tha bhagavān yathābhiramyaṃ bodhimūle vihṛtya yena muca</span>lindasya nā<span class="supplied">garājasya bhavanaṃ tenopajagāma | u</span>pety<span class="supplied">ānyatamaṃ vṛkṣa</span>m<span class="supplied">ū</span>laṃ niḥśritya niṣaṇṇaḥ paryaṅkam ābhujyarjuṃ k<span class="supplied">āyaṃ praṇidhā</span>ya prati<span class="supplied">mukhaṃ smṛtim upasthāpya |</span></p>
<p><a class="wal52">6.2</a> <span class="supplied">tena khalu samyena mucalindasya nāgarājasya bhavanaṃ saptāhiko ’ka</span>l<span class="supplied">a</span>m<span class="supplied">e</span>ghaḥ samu<span class="supplied">p</span>āga<span class="supplied">ta</span>ḥ |</p>
<p><a class="wal52">6.3</a> atha <span class="supplied">muca</span>lindo nāgarā<span class="supplied">jā sa</span>ptākikam ak<span class="supplied">ā</span>l<span class="supplied">ameghaṃ samupāgataṃ viditvā svabhavanād abhiniṣkramya bhagavantaṃ bhogena saptakṛd veṣṭayitvopari śiraso mahāntaṃ</span> <span class="supplied">pah</span>ṇaṃ kṛtvāsth<span class="supplied">ā</span> | mā bhagavata ikaṃ s<span class="supplied">aptā</span>haṃ śītaṃ bhaviṣyati mā uṣṇaṃ mā <span class="supplied">daṃśamaśakavātātapasarīsṛpasaṃsparśā bhagavataḥ kāyaṃ tāpayiṣyanti |</span></p>
<p><a class="wal52">6.4</a> <span class="supplied">atha mucali</span>n<span class="supplied">d</span>o <span class="supplied">nā</span>garājā taṃ sap<span class="supplied">t</span>ā<span class="supplied">h</span>i<span class="supplied">ka</span>m akālam<span class="supplied">e</span>gh<span class="supplied">aṃ</span> vigataṃ vi<span class="supplied">d</span>itvā bhaga<span class="supplied">va</span>taḥ <span class="supplied">kāyād bhogaṃ nirveṣṭya</span> <span class="gap">.. .. ..</span> ye<span class="supplied">na</span> bhagavāṃs te<span class="supplied">nāñjaliṃ praṇamya bhagavantam ikam avocat |</span></p>
<p><a class="wal52">6.5</a> mā bhagav<span class="supplied">ata</span> idaṃ <span class="supplied">saptāhaṃ śītaṃ bhūd mā uṣṇaṃ mā daṃśamaśakavātātpasrīsṣpasaṃsparśā bhagavataḥ kāyaṃ tā</span>pitavantaḥ |</p>
<p><a class="wal52">6.6</a> <span class="supplied">atha bhagavān tasyāṃ velā</span>yā<span class="supplied">ṃ</span> gāth<span class="supplied">ābh</span>bhā<span class="supplied">ṣe |</span></p>
<blockquote class="verse">
<p><a class="wal52">6.7</a> sukho vi<span class="supplied">v</span>e<span class="supplied">kas tuṣṭa</span>sya<br>
śrut<span class="supplied">adharmasya paśyataḥ |</span><br>
<span class="supplied">avyāvadhya sukhaṃ loke<br>
prāṇabhūteṣu saṃyamaḥ ||</span></p>
<p><a class="wal52">6.8</a> <span class="supplied">sukhaṃ virāgatā loke<br>
kāmānāṃ samatikramaḥ |<br>
asmimā</span>nasya yo <span class="supplied">v</span>inaya<br>
etad <span class="supplied">v</span>ai par<span class="supplied">a</span>m<span class="supplied">aṃ sukham ||</span></p>
</blockquote>
<p><a class="wal52">6.9</a> <span class="gap">.. .. ..</span></p>
<p><a class="wal52">7.1</a> <span class="supplied">atha bhagavān yathābhiramayaṃ mucalindasya nāgarājasya bhavane vihṛtya yena bodhimaṇḍaṃ tenopjagāma |</span></p>
<p><a class="wal52">7.2</a> <span class="supplied">upetya svayam eva tṛṇasaṃstaraṇaṃ saṃstīrya nyaṣīdat paryaṅkam ābhujyarjuṃ kāyaṃ praṇidhāya pratimukhaṃ smṛtim upasthāpya | saptāham ekaparyaṅkenātināmayati dvādaśāṅgaṃ pratītyasamutpādam anulomaṃ pratilomam ālokayan |</span></p>
<p><a class="wal52">7.3</a> <span class="supplied">yad utāsmin satīdaṃ bhavaty asyotpādād idam utpadyate | yad utāvidyāpratyayāḥ saṃskārāḥ | saṃskārapratyayaṃ vijñānam | vijñānapratyayaṃ nāmarūpam | nāmarūpapratyayaṃ ṣaḍāyatanam | ṣaḍāyatanapratyayaḥ sparśaḥ | spa4śapratyayā vedanā | vedanāpratyayā tṛṣṇā |tṛṣṇāpratyayam upādānam | upādānapratyayo bhavaḥ | bhavapratyayā jātiḥ | jātipratyayaṃ jarāmaraṇaṃ śokaparidevaduḥkhadaurmanasyopāyāsā soṃbhavanti | evam asya kevalasya mahato duḥkhaskandhasya samudayo bhavati |</span></p>
<p><a class="wal52">7.4</a> <span class="supplied">yad utāsminn astīdaṃ na bhavaty asya nirodhād idaṃ nirudhyate | yad utāvidyānirodhāt saṃskāranirodhaḥ | saṃskāranirodhād vijñānanirodhaḥ | vijñānanirodhān nāmarūpanirodhaḥ | nāmarūpanirodhāt ṣaḍāyatananirodhaḥ | ṣaḍāyatananirodhāt sparśanirodhaḥ | sparśanirodhād vedanānirodhaḥ | vedanānirodhāt tṛṣṇānirodhaḥ | tṛṣṇānirodhād upādānanirodhaḥ | upādānanirodhād bhavanirodhaḥ | bhavanirodhāJ jātinirodhaḥ | jātinirodhāj jarāmaraṇanirodhaḥ śokaparidevaduḥkhadaurmanasyopāyāsā nirudhyante | evam asya kevalasya mahato duḥkhaskandhasya nirodho bhavati |</span></p>
<p><a class="wal52">7.5</a> <span class="supplied">atha bhagavāṃs tam eva saptāham atinā mayitvā tasmāt samādher vyutthāya tasyāṃ velāyāṃ gāthā babhāṣe |</span></p>
<blockquote class="verse">
<p><a class="wal52">7.6</a> <span class="supplied">yadā tv ime prādur bhavanti dharmā<br>
hy ātāpino dhyāyino brāhmaṇasya |</span><br>
<span class="supplied">athāsya kāṃkṣā vyapayānti sarvā<br>
yadā prajānāti sahetu dharmam ||</span></p>
<p><a class="wal52">7.7</a> <span class="supplied">yadā tv ime prādur bhavanti dharmā<br>
hy ātāpino dhyāyino brāhmaṇasya |<br>
athāsya kāṃkṣā vyapayānti sarvā<br>
yadā prajānāti sahetu duḥkham ||</span></p>
<p><a class="wal52">7.8</a> <span class="supplied">yadā tv ime prādur bhavanti dharmā<br>
hy ātāpino dhyāyino brāhmaṇasya |<br>
athāsya kāṃkṣā vyapayānti sarvā<br>
yadā kṣayaṃ vedanānām upaiti ||</span></p>
<p><a class="wal52">7.9</a> <span class="supplied">yadā tv ime prādur bhavanti dharmā<br>
hy ātāpino dhyāyino brāhmaṇasya |<br>
athāsya kāṃksś vyapayānti sarvā<br>
yadā kṣayaṃ pratyayānām upaiti ||</span></p>
<p><span class="supplied"><a class="wal52">7.10</a> <span class="supplied">yadā tv ime prādur bhavanti dharmā<br>
hy ātāpino dhyāyino brāhmaṇasya |</span><br>
<span class="supplied">athāsya kāṃkṣā vyapayānti sarvā<br>
yadā kṣayam āsravāṇām upaiti ||</span></span></p>
<p><a class="wal52">7.11</a> <span class="supplied">yadā tv ime prādur bhavanti dharmā<br>
hy ātāpino dhyāyino brāhmaṇasya |<br>
avabhāsayaṃs tiṣṭhati sarvalokaṃ<br>
sūryo yathaivābhyudito ’ntarīkṣe ||</span></p>
<p><a class="wal52">7.12</a> <span class="supplied">yadā tv ime prādur bhavanti dharmā<br>
hy ātāpino dhyāyino brāhmaṇasya |<br>
vidhūpayaṃs tiṣṭhati mārasainyaṃ<br>
buddho hi saṃyojanavipramuktaḥ ||</span></p>
</blockquote>
<p><a class="wal52">8.1</a> <span class="supplied">atha bhagavata etad abhavat |</span></p>
<p><a class="wal52">8.2</a> <span class="supplied">adhigato mayāyaṃ dharmo gambhīro gambhīrāvabhāso durṛśo duranabodho ’tārkikatarkāvacaraḥ sūkṣmo nipunāpaṇḍitavijñavedanīyaḥ |</span></p>
<p><a class="wal52">8.3</a> <span class="supplied">taṃ ced ahaṃ pareṣāṃ deśyeyaṃ pare nājānīyuḥ | sa me syāt klamathaḥ | sa me syād viheṭhaḥ cetasa evānutsukatvakṣayāt | yannv aham ekāky araṇyavanaprastheṣu dṛṣṭadharmasukhavihārayogam anuyukto vihareyam |</span></p>
<p><a class="wal52">8.4</a> <span class="supplied">athāloptsukatāyai bhagavataś cittaṃ abhinataṃ na dharmadeśanāyai |</span></p>
<p><a class="wal52">8.5</a> <span class="supplied">tena khalu samayena brahamaṇaḥ sabhāpater etad abhavat |</span></p>
<p><a class="wal52">8.6</a> <span class="supplied">naśyati batāyaṃ loko vinaśyati batāyaṃ loko yatra hi nāma kadācit karhicit tathāgatā arhanataḥ samyaksaṃbuddhā loka</span> utpadyaṃte ta<span class="supplied">d</span>yatho<span class="supplied">duṃbarapuṣpaṃ tasya caitarhi bhagavato ’lpotsukatāyai cittaṃ abhinataṃ na dharmakeśanāyai | yannv aham upasaṃkramya tam adhyeśayeyam |</span></p>
<p><a class="wal52">8.7</a> <span class="supplied">a</span>tha bra<span class="supplied">hmā sa</span>bhāpatis tadyathā balab<span class="supplied">ān puruṣaḥ saṃmiñjitaṃ bājuṃ prasārayet prasāritaṃ vā saṃmiñjayed evam eva brahmā sabhāpatir brahmaloke antarhito bhagavataḥ pu</span>rataḥ pratyasthāt |</p>
<p><a class="wal52">8.8</a> atha brah<span class="supplied">m</span>ā sabhāpa<span class="supplied">tis tasyāṃ velāyāṃ gāthāṃ babhāṣe |</span></p>
<blockquote class="verse">
<p><a class="wal52">8.9</a> <span class="supplied">prādur babhīva magadeṣu pūrvaṃ dharmo na śuddhaḥ</span> samalanubuddhaḥ |<br>
avavṛṇīṣva amṛtasya dvāraṃ<br>
vadasva dharmaṃ virajānubuddham ||</p>
</blockquote>
<p><a class="wal52">8.10</a> atha bhagavāṃs tasyāṃ velāyāṃ g<span class="supplied">ā</span>thāṃ babhāṣe |</p>
<blockquote class="verse">
<p><a class="wal52">8.11</a> kṛcchreṇa me adhigataḥ<br>
khilā brahman pradālitāḥ<br>
bhavarāgaparītair hi<br>
nāyaṃ dharmaḥ susaṃbuddhaḥ ||</p>
<p><a class="wal52">8.12</a> pratisrotogāminaṃ mārgaṃ<br>
gaṃbhīram anudurdṛśam |<br>
na drakṣyanti rāgāraktās<br>
tamaḥskandhena ||</p>
</blockquote>
<p><a class="wal52">8.13</a> santi bhadanta sattvā loke jātā loke vṛddhās tīkrṇendriyā api madhyendriyā api mṛdvindriyā api svākārāḥ suvineyā alparajaso "parajaskajātīyā ye ’śravaṇād dharmasya parihīyante | deśayatu bhagavān dharrmaṃ deśayatu sugato dharmāṃ bhaviṣyanti dharmaratnasyājñātāraḥ |</p>
<p><a class="wal52">8.14</a> atha bhagavata etad abhavat | yannv ahaṃ avayam eva buddhacakṣuṣā lokaṃ vyavalokayeyam |</p>
<p><a class="wal52">8.15</a> adrākṣīd bhagavān svayam eva buddhacakṣuṣā lokaṃ vyalokayan | santi sattvā loke jātā loke vṛddhās tīkṣṇendriyā api madhyeyendriyā api mṛdvindriyā api | svākārāḥ suvineya alparajaso ’lparajaskajātīyā ye ’śravaṇād dharmasya parihīyante | dṛṣṭvā ca punar asya mahākaruṇāsattveṣv avakrāntā |</p>
<p><a class="wal52">8.16</a> atha bhagavāṃs tasyāṃ velāyāṃ g<span class="supplied">ā</span>thāṃ babhāṣe |</p>
<blockquote class="verse">
<p><a class="wal52">8.17</a> avāvariṣye amṛtasya dvāraṃ<br>
ye śrotukāmāḥ pramodanur śrāddhāḥ |<br>
viheṭhaprekṣī parcaraṃ na bhāṣe<br>
dharmaṃ praṇītaṃ manujeṣu brahman ||</p>
</blockquote>
<p><a class="wal52">8.18</a> atha brahmaṇaḥ sabhāpater etad abha<span class="supplied">vat | deśayiṣyati bhagavān dharmaṃ deśa</span>yiṣyati sugato dharmam | iti viditvā dṣṛ<span class="supplied">ṣṭastuṣṭaḥ pramudita udagraḥ prītisamanasyajāto bhagavatpādau śirasā vanditvā bhagavantaṃ tripradakṣiṇīkṛtya tatraivāntārhitaḥ |</span></p>
<p><a class="wal52">9.1</a> <span class="supplied">a</span>tha bhaga<span class="supplied">vata</span> <span class="supplied">e</span>tad abhavat | kasya nv ahaṃ pratha<span class="supplied">mato dharmaṃ deśayeyam |</span></p>
<p><a class="wal52">9.2</a> <span class="supplied">atha bhagavata etad abhavat | yannv aham ārāḍakālāmasya prathamato</span>dh<span class="supplied">a</span>rmaṃ deśayey<span class="supplied">aṃ yo</span> me pūrvācārya eva sa<span class="supplied">mānaḥ</span> | paramayā mānanayā mānitaḥ p<span class="supplied">aramayā pūjanayā pūjitaḥ paramamateṣu modamānaḥ prasanno bhaviṣyati |</span></p>
<p><a class="wal52">9.3</a> <span class="supplied">devatā bhagavantam</span> āro<span class="supplied">cayanti</span> | saptāhakālagata ār<span class="supplied">ā</span>ḍakālāmaḥ |</p>
<p><a class="wal52">9.4</a> <span class="supplied">bhagvato</span> ’pi sam<span class="supplied">anvāhṛtya parvartate jñānadarśanam | satrāhakālagata ārāḍakālāmaḥ |</span></p>
<p><span class="supplied"><a class="wal52">9.5</a> <span class="supplied">atha bhagavata etad abhavat | atyarthaṃ ba</span>teyaṃ jyānir ārāḍasya kālakriyāyai | ya imaṃ dharmavinayam aśroṣyad ajñāsyat|</span></p>
<p><a class="wal52">9.6</a> <span class="supplied">atha bhagavata etad abhavat | kasya nv ahaṃ prathamato dharmaṃ deśayeyam | atha bhagavata etad abhavat yannv aham udrakasya rāma</span>putrasya pr<span class="supplied">atha</span>mato dharmaṃ deśayey<span class="supplied">ṃ</span> yo me pūrvācārya eva samā<span class="supplied">naḥ | paramayā mānanayā mānitaḥ paramayā pūjanayā pūjitaḥ paramamateṣu modamānaḥ prasanno bhaviṣyati |</span></p>
<p><a class="wal52">9.7</a> <span class="supplied">deva</span>tā <span class="supplied">bhagavantam</span> ā<span class="supplied">roca</span>yanti | abhidoṣakālagato māriṣa udrako rāmaputr<span class="supplied">aḥ |</span></p>
<p><a class="wal52">9.8</a> <span class="supplied">bhagavato ’pi samanvāhṛtya pravartate jñānadarśanam | abhidoṣakālagata udrako rāmaputraḥ | atha bhagavata etad abhavat | atyarthaṃ bateyaṃ jyānir udrakasya rāmaputrasya Kālakriyāyai | ya imaṃ dharmavinayaṃ</span> nāśrauṣīt | sacet sa <span class="supplied">imaṃ dharmavinayam aśroṣyad ajñāsyat |</span></p>
<p><a class="wal52">9.9</a> <span class="supplied">atha bhagavata etad abhavat | kasya nv ahaṃ prathamato dharmaṃ deśayeyam | atha bhagavata</span> etad abhavat | ynnv ahaṃ pañcakānāṃ bhikṣūṇāṃ prathamato <span class="supplied">dharmaṃ deśayeyam | tair ahaṃ pūrvaṃ duṣkaracaryāsamaye prahāṇayogānuyukto gauraveṇādareṇa premṇopasthito ’bhūvam |</span></p>
<p><a class="wal52">9.10</a> <span class="supplied">atha bha<span class="supplied">ga</span>vata etad abhavat | kutra nu pañcakā bhikṣava etarhi viharanti | adr<span class="supplied">ākṣīd bhagavān divyena cakṣuṣā viśuddhenātikrāntamānuṣeṇa | pañcakā</span> <span class="supplied">bhikṣa</span>vo bārāṇasyāṃ viharanty ṛṣivadane mṛ<span class="supplied">gadāpe |</span></span></p>
<p><a class="wal52">9.11</a> <span class="supplied">dṛṣṭvā ca |</span> yathābhiramyaṃ bodhimūle vihṛtya yena bār<span class="supplied">ā</span>ṇ<span class="supplied">asī kāśirājadhānī tena caryāṃ prakrāntaḥ |</span></p>
<p><a class="wal52">10.1</a> <span class="supplied">tena khalu sama</span>yenopaga ājīvakas ta<span class="supplied">traivādhvānam agac</span>ch<span class="supplied">a</span>t | a<span class="supplied">d</span>r<span class="supplied">ākṣīd i</span>paga ājīvako <span class="supplied">bhagavantaṃ</span> d<span class="supplied">ū</span>rata eva | dṛṣṭvā ca punar evam āh<span class="supplied">a |</span></p>
<p><a class="wal52">10.2</a> <span class="supplied">viprasannāni ta āyu</span>ṣm<span class="supplied">an</span> gautame<span class="supplied">ndri</span>yāṇi pari<span class="supplied">śuddho mukhavarṇaḥ paryavadātaś chavivarṇaḥ | kas ta āyu</span>ṣm<span class="supplied">an</span> gautam śā<span class="supplied">stā |</span> k<span class="supplied">aṃ</span> vāsy uddi<span class="supplied">ś</span>ya <span class="supplied">pravrajita</span>ḥ | kasya v<span class="supplied">ā</span> dharmaṃ r<span class="supplied">o</span>c<span class="supplied">a</span>yasi |</p>
<p><a class="wal52">10.3</a> <span class="supplied">bhagavāṃ</span>s tasy<span class="supplied">āṃ</span> velāy<span class="supplied">āṃ gā</span>thā babhāṣe |</p>
<blockquote class="verse">
<p><a class="wal52">10.4</a> <span class="supplied">ācāryo me na vai daścit<br>
sadṛśaś ca na vidyate |<br>
eko ’smi loke saṃbuddhaḥ<br>
prāptaḥ saṃbodhim uttamām ||</span></p>
<p><a class="wal52">10.5</a> <span class="supplied">sarvābhibhūḥ sarvavid eva cāsmi<br>
sarvaiś ca dha</span>rmair api nopaliptaḥ |<br>
sarvaṃja<span class="supplied">haḥ sarvabhayād vimktaḥ<br>
svyaṃ hy abhijñāya kam uddiśeyam ||</span></p>
<p><a class="wal52">10.6</a> <span class="supplied">kam uddiśeyaṃ tv asamo hy atulyaḥ<br>
svayaṃ pravaktā hy adhigamya bodhim |</span><br>
<span class="supplied">ta</span>thāgato devamanuṣyaśāstā<br>
sarvjñaḥ sarvai<span class="supplied">r balair upetaḥ ||</span></p>
<p><a class="wal52">10.7</a> <span class="supplied">anaṃ hi lokeṣv arahann<br>
ahaṃ lokeṣv anuttaraḥ |<br>
sadevakeṣu lokeṣu<br>
cahaṃ mārābhibhūr jinaḥ ||</span></p>
<p><a class="wal52">10.8</a> <span class="supplied">jinā hi madrśā jñeyā<br>
ye prāptā āsravakṣayam |<br>
jitā me pāpakā dharmās<br>
tato ’’ham upaga jinaḥ ||</span></p>
<p><a class="wal52">10.9</a> <span class="supplied">bārāṇāsīṃ gamiṣyāmi<br>
haniṣye ’mṛtadundubhim |<br>
dharmacakraṃ pravartayiṣye<br>
lokeṣv aprativartitam |</span></p>
<p><span class="supplied"><a class="wal52">10.10</a> <span class="supplied">ādeśayanto virajaḥ<br>
sadā śāntā manīṣiṇaḥ |<br>
na hi santaḥ prakāśante<br>
vidit</span>v<span class="supplied">ā</span> l<span class="supplied">o</span>kaparyāy<span class="supplied">am ||</span></span></p>
</blockquote>
<p><a class="wal52">10.11</a> <span class="supplied">sādhv ā</span>y<span class="supplied">u</span>ṣ<span class="supplied">m</span>an gautama vadasī<span class="supplied">ty upagaājīvako mārge prakrāntaḥ |</span></p>
<p><a class="wal52">11.1</a> <span class="supplied">atha bhagavān kāśī</span><span class="supplied">ja</span>napadeṣu caryāṃ car<span class="supplied">an</span> bārāṇāsīṃ ga<span class="supplied">taḥ |</span></p>
<p><a class="wal52">11.2</a> <span class="supplied">tena khalu samayena pañcakā bhikṣavo bārāṇasyāṃ viharanty ṛṣivadane mṛgadāpe |</span></p>
<p><a class="wal52">11.3</a> <span class="supplied">adrākṣuḥ pañcakā bhikṣavo</span> <span class="supplied">bhaga</span>vantaṃ dūrata eva | d<span class="supplied">ṛṣṭvā cānyonyaṃ samanvāhṛtya sukhaniṣaṇṇāḥ kriyākāram akārṣuḥ |</span></p>
<p><a class="wal52">11.4</a> <span class="supplied">śaithiliko bhavantaḥ śramaṇo gautamo bāh</span>u<span class="supplied">li</span>k<span class="supplied">o bah</span>u<span class="supplied">lājīvaḥ p</span>r<span class="supplied">ahāṇavibhrāntaḥ | so ’yam</span> eta<span class="supplied">r</span>h<span class="supplied">y</span> audār<span class="supplied">i</span>k<span class="supplied">aṃ</span> cāhāram āh<span class="supplied">ā</span>rayaty odanakunm<span class="supplied">āsaṃ sarpistaile</span>n<span class="supplied">a gātrāṇi mra</span>kṣayati sukhodakena ca kāya<span class="supplied">ṃ</span> pariṣiñcati |</p>
<p><a class="wal52">11.5</a> so ’smābhir upasaṇkrānto nābhi<span class="supplied">vā</span>dayitavyo na vanditavyo notthāyāsaneno panimantrayitavyo ’nyatra prāg <span class="supplied">e</span>vā<span class="supplied">sanaṃ</span>prajñapyaivaṃ syād vacanīyaḥ | saṃvidyanta āyuṣman gautamāsanāni saced <span class="supplied">ākāṅ</span>kṣasi niṣīdasva |</p>
<p><a class="wal52">11.6</a> yathā yathā bhagavān pañcakān bhikṣūn darśanāyopasaṅkrāma ti tathā tathā pañcakā bhikṣavo bhaga<span class="supplied">vataḥ</span> śriyaṃ ca tejaś ca gauravaṃ cāsahamānā utt<span class="supplied">ā</span>yāsanād ekatyā bhagavato ’rthāyāsanaṃ prajñāpayanti | ekatyāḥ pādodakaṃ pādādhiṛṭhnam eda<span class="supplied">tro</span>panikṣipanti | <span class="supplied">e</span>katyāś cīvarak<span class="supplied">ā</span>ni prat<span class="supplied">i</span>gṛhṇanti | evam cāhuḥ | niṣīdatāṃ bhavān gautamaḥ prajñapta evāsane |</p>
<p><a class="wal52">11.7</a> atha bhagavata etad abhavat | cyutā bateme no<span class="supplied">hapuruṣāḥ svakāt kriyākārāt | iti vid<span class="supplied">tvā</span> prajñapta evāsane nyaṣīdat |</span></p>
<p><a class="wal52">11.8</a> tatredānī<span class="supplied">ṃ</span> pañcakā bhikṣavo bhavantam atyarthaṃ nāmavādena gotravādenāyuṣmakvādena samudāc<span class="supplied">ara</span>nti |</p>
<p><a class="wal52">11.9</a> tatra bhaga<span class="supplied">vā</span>n <span class="supplied">pañca</span>k<span class="supplied">ān</span> bh<span class="supplied">i</span>kṣūn āmantrayate sma | mā yūyaṃ bhikṣavas tathāgata<span class="supplied">ṃ</span> nāmavādena gotravādenāyuṣ<span class="supplied">ma</span>dvādena samudācarata |</p>
<p><a class="wal52">11.10</a> tat kasmād dhetoḥ | yaḥ kaścit <span class="supplied">tathāgataṃ nāmavāde</span>na go<span class="supplied">t</span>r<span class="supplied">avā</span>denāy<span class="supplied">u</span>ṣmadvādena sam<span class="supplied">u</span>dācarati t<span class="supplied">ad bhaviṣyati bahujanamanu</span>ṣ<span class="supplied">yā</span>ṇ<span class="supplied">āṃ</span> dīrgharā<span class="supplied">tram ana</span>rthā<span class="supplied">y</span>āhitāya <span class="supplied">du</span>ḥkhāya |</p>
<p><a class="wal52">11.11</a> ta evam āh<span class="supplied">u</span>ḥ | <span class="supplied">āyuṣman gautama tayā pūrvikayā yātrayā tayā caryayā tayā</span> duṣkaracaryayā katam<span class="supplied">as tāvad uttaramanuṣyadharmaviśeṣas tvyadhigato j</span>ñ<span class="supplied">āto dṛṣṭaḥ | alpām api sparśavihāratām e</span>tarh<span class="supplied">y a</span>p<span class="supplied">r</span>āpya <span class="supplied">śaithili</span>ko <span class="supplied">bā</span>h<span class="supplied">u</span>liko bahulājīvaḥ prahāṇav<span class="supplied">i</span>bhrāntaḥ sa tvam etarhy audārikaṃ cāhāram āhārayasy odanakunmāsaṃ sarpistailena gātrāṇi mr<span class="supplied">akṣayasi</span> sukhodak<span class="supplied">ena ca kā</span>ya<span class="supplied">ṃ pa</span>r<span class="supplied">i</span>ṣiñca<span class="supplied">si</span> |</p>
<p><a class="wal52">11.12</a> atha bhagavān pañcakān bhidṣūn idam avocat | nanu yūyaṃ bhikṣavaḥ paśyatha tathāgatasya pūrveṇāparaṃ mukhasya vā viprasannatvam <span class="supplied">i</span>ndriy<span class="supplied">ā</span>ṇā<span class="supplied">ṃ</span> vā n<span class="supplied">ānā</span>karaṇam |</p>
<p><a class="wal52">11.13</a> <span class="supplied">ā</span>ma bho gautama |</p>
<p><a class="wal52">11.14</a> dvāv imau bhiksavo ’ntau pravrajitena na sevitavyau na bhajitavyau na paryupāsitavyau | yaś ca kāmeṣu k<span class="supplied">ā</span>masukallik<span class="supplied">ānuyogo</span> hī<span class="supplied">no</span> gr<span class="supplied">ā</span>myaḥ prākṛ<span class="supplied">ta</span>ḥ pārthagjanikaḥ | yaś cātmaklamathānuyogo duḥkho ’nāryo ’nārthopasaṃhitaḥ |</p>
<p><a class="wal52">11.15</a> ity etāv ubhāv antāv anupagamyāsti madhyam<span class="supplied">ā</span> pra<span class="supplied">tipac ca</span>kṣuṣk<span class="supplied">a</span> raṇī <span class="supplied">j</span>ñ<span class="supplied">āna</span>karaṇy upaśma<span class="supplied">kara?</span>y abhijñāyai saṃbodhaye nirvāṇāya saṃvartate |</p>
<p><a class="wal52">11.16</a> madhyamā pratipat katamā | āryāṣṭāṅngo mārgas tadyathā samyagdṛṣṭiḥ samyaksaṅkalpaḥ samyagv<span class="supplied">ā</span>k samyakkarmāntaḥ samya<span class="supplied">gājīva</span>ḥ samyagvyāyāmaḥ samyaksmṛtiḥ samyaksamādhir evāṣṭamaḥ |</p>
<p><a class="wal52">11.17</a> aśakad bhagavān pañcakān bhikṣūn anayā sañjñapa<span class="supplied">ka</span>yā sañjnapayitu<span class="supplied">m</span> | dv<span class="supplied">au</span> c<span class="supplied">a</span> bh<span class="supplied">agavan pañcakā</span>nāṃ bhik<span class="supplied">ṣū</span>ṇā<span class="supplied">ṃ</span> pūrvabhakte ’vavadati | trayo grāmaṃ piṇḍāya praviśanti | yat trivargo ’bhinirharti tena ṣaḍvargo yāpayati |</p>
<p><a class="wal52">11.18</a> trīṃś ca bhagavān pañca<span class="supplied">kā</span>nāṃ bhikṣūṇāṃ <span class="supplied">paścādbhakte ’vavadati | dvau grā</span>maṃ piṇḍāya praviśataḥ | yad dvivargo <span class="supplied">"bhinrha</span>r<span class="supplied">a</span>t<span class="supplied">i</span> ten<span class="supplied">a pa</span>ñcavargo yāpa<span class="supplied">ya</span>ti | <span class="supplied">tathāgatas tu pūrvāhṇa eva</span> bhojī |</p>
<p><a class="wal52">12.1</a> tatra bh<span class="supplied">agavān pañcakān bhikṣūn āma</span>ntrayat<span class="supplied">e</span> |</p>
<p><a class="wal52">12.2</a> idaṃ duḥkham āryasatam iti me bhikṣavaḥ pūrvam anauśru<span class="supplied">teṣu dharme</span>ṣu yoni<span class="supplied">śo manasi kurvataś ca</span>kṣur udapādi jñ<span class="supplied">ānaṃ vidyā buddhir udapādi |</span></p>
<p><a class="wal52">12.3</a> <span class="supplied">ayaṃ duḥkhasa</span> mudayo ’yaṃ duḥkhanirodha iyaṃ duḥkhanirodhagāminī p<span class="supplied">r</span>atipad <span class="supplied">ārya</span>satyam iti me <span class="supplied">bhikṣavaḥ pūrvam</span> <span class="supplied">a</span>nanuśruteṣu <span class="supplied">dharmuṣu yoniśo manasi kurvataś cakṣur u</span>dapādi jñānaṃ vidyā buddhir udapādi |</p>
<p><a class="wal52">12.4</a> tat khalu duḥkham āryasatyam abhijñayā parijñātavyam | iti me <span class="supplied">bhikṣavaḥ</span> pū<span class="supplied">rvva</span>m ananuśruteṣu dharmeṣu yoni<span class="supplied">śo manasi kurvataś</span> cakṣur udapādi jñānaṃ vidyā buddhir uda<span class="supplied">pādi |</span></p>
<p><a class="wal52">12.5</a> tat khal<span class="supplied">u</span> duḥkhasamudayam āryasatyam abhijñayā prahātvyam | iti me bhikṣavaḥ pūrvam anauśrut<span class="supplied">e</span>ṣ<span class="supplied">u</span> dharmeṣu yo<span class="supplied">niśo</span> m<span class="supplied">anasi</span> kurvataś cakṣur udapādi jñānaṃ vidyā bu<span class="supplied">d</span>dhi<span class="supplied">r uda</span>paid |</p>
<p><a class="wal52">12.6</a> tat khalu kuḥkhanirodham āryasatyam abhijñayā <span class="supplied">sākṣīkarta</span>vyam | iti me bhikṣavaḥ pūrvam anauśruteṣu dharmeṣu yoniśo manasi kurvat<span class="supplied">aś cakṣur udapādi</span> jñānaṃ vidyā buddhir udapādi |</p>
<p><a class="wal52">12.7</a> tat khalu duḥkhanirodhagāminī pratipad āryasa<span class="supplied">tyam abhij</span>ñayā bhāvayitavyam | iti me bhikṣavaḥ pūrvam an<span class="supplied">anuśruteṣu dha</span>r<span class="supplied">m</span>eṣu yoniśo manasi <span class="supplied">kurva</span>taś cakṣur udapādi jñānaṃ vidyā buddhir udapādi |</p>
<p><a class="wal52">12.8</a> tat khalu duḥkham āryasatyam abhijñayā <span class="supplied">parijñātam | i</span>ti me bhikṣavaḥ pūrvam ananuśruteṣu dha<span class="supplied">r</span>m<span class="supplied">eṣu yoniśo ma</span>nasi kurvataś cakṣur udapādi jñānaṃ vidyā buddhir udapādi |</p>
<p><a class="wal52">12.9</a> tat khalu <span class="supplied">d</span>u<span class="supplied">ḥkhasa</span>mudayam ā<span class="supplied">ryasatyam abhijñayā prahī</span>ṇam | iti me bhikṣavaḥ pūrvam anauśruteṣu dharmeṣu yoniśo manasi kurvataś c<span class="supplied">akṣ</span>ur udapādi jñān<span class="supplied">aṃ</span> vidy<span class="supplied">ā</span> buddhir u<span class="supplied">da</span>pādi |</p>
<p><a class="wal52">12.10</a> <span class="supplied">tat khalu duḥkhanirodham āryasatyam abhijñayāsākṣīkṛta</span>m | iti me bhikṣavaḥ pūrvam ananuśruteṣu dharmeṣu yoniśo manasi kurvataś cakṣur udap<span class="supplied">ādi</span> jñānaṃ vidyā buddhir udapādi |</p>
<p><a class="wal52">12.11</a> <span class="supplied">tat khalu duḥkhanirodhagāminī pratipad āryasatyam abhijña</span>yā bhāvitam | iti me bhikṣavaḥ <span class="supplied">pūrvvam anauśruteṣu dha</span>rme<span class="supplied">ṣ</span>u yoniśo manasi kurvataś cakṣur ud<span class="supplied">a</span>p<span class="supplied">ā</span>di |</p>
<p><a class="wal52">12.12</a> yāvac ca m<span class="supplied">e bhikṣava eteṣu caturṣv āryasatyeṣv eva</span>ṃ <span class="supplied">tr</span>ipari<span class="supplied">vartaṃ dvādaśākāraṃ</span> na cakṣur udapādi na jñānaṃ na vidyā na buddhir udapā<span class="supplied">di an tāvak abhṃ bhikṣavaḥ sadevakāl lokāt samārakāt sabrahmakāt saśramaṇabrāhmaṇikāyaḥ pra</span>jāyāḥ sadeva<span class="supplied">manuṣyakāya vi</span>m<span class="supplied">u</span>k<span class="supplied">t</span>o ni<span class="supplied">ya</span>to v<span class="supplied">i</span>saṃyukto vipramu<span class="supplied">k</span>t<span class="supplied">o ’viparītena cittena pracuraṃ vihṛtyānuttarāṃ samyaksaṃbodhim abhisaṃbuddho ’smīty adhyajñāsiṣam |</span></p>
<p><a class="wal52">12.13</a> <span class="supplied">yataś ca me abhikṣ</span>va eṣu caturṣv āryas<span class="supplied">atyeṣv evaṃ triparivartaṃ dvādaśākāraṃ cakṣur udapādi jñānaṃ vidyā buddhir udapādi tato ’haṃ bhikṣavaḥ sadevakāl lo</span>kāt samārakā<span class="supplied">t sabrahmakāt saśramaṇabrāhmaṇikāyāḥ prajāyāḥ sadevamanuṣyakāyā vimukto niyato</span> visaṃy<span class="supplied">ukt</span>o <span class="supplied">v</span>i<span class="supplied">pramukto ’viparītena cittena</span> pra<span class="supplied">curaṃ</span> vih<span class="supplied">ṛtyānuttarāṃ samyaksaṃbodhim abhisaṃ</span>buddho ’smīty adhyajñāsiṣam |</p>
<p><a class="wal52">13.1</a> asmin khalu dharmaparyāye bhāṣyamāṇa āyuṣmataḥ kauṇḍinyasya vi<span class="supplied">rajo viga</span>tamalaṃ dharmeṣu dharmacaṣur utpannam aśītīnāṃ ca devatāsahasrāṇām |</p>
<p><a class="wal52">13.2</a> tatra <span class="supplied">bhagavān ā</span>yuṣmantaṃ kauṇḍinyam āmantrayati |</p>
<p><a class="wal52">13.3</a> ājñātas te kauṇḍinya dharmaḥ |</p>
<p><a class="wal52">13.4</a> ājñāto bhagava<span class="supplied">n |</span></p>
<p><a class="wal52">13.5</a> <span class="supplied">ājñātas te kau</span>ṇḍinya dha<span class="supplied">rmaḥ |</span></p>
<p><a class="wal52">13.6</a> ājñātaḥ sugata |</p>
<p><a class="wal52">13.7</a> ājñāta āyuṣmatā dauṇḍinyena dharmas tasmād āyuṣmat<span class="supplied">aḥ kauṇḍinya</span>syāj<span class="supplied">ñ</span>ā<span class="supplied">ta</span>k<span class="supplied">au</span>ṇḍinya ity adhivacanam |</p>
<p><a class="wal52">13.8</a> ājñāta āyuṣmatā kauṇḍinyena dharmaḥ | iti bhaumā yakṣā śabdam udīrayanti ghiṣam anuśrāvayanti |</p>
<p><a class="wal52">13.9</a> etan māriṣā bhagavatā bārāṇas<span class="supplied">yām ṛṣi</span>vadane mṛgadāpe triparivartaṃ dvādaśakāraṃ dhārmyaṃ dharmacakraṃ pravaritam aprativarty<span class="supplied">aṃ śra</span>maṇena vā brāhmaṇena vā devena vā māre4ṇa vā brahmaṇā vā kenacid vā loke sahadharmataḥ | b<span class="supplied">ahujanahitāya bahujanasukhāya lokānukampāyārthāya hitāya sukhāya devamanuṣyāṇām iti divyāḥ kāyā a</span>bhivardh<span class="supplied">iṣyanty asurāḥ kāyāḥ parihāsyante |</span></p>
<p><a class="wal52">13.10</a> <span class="supplied">bhaumānāṃ yakṣāṇāṃ śabkaṃ śrutvā gaganacar</span>ā yakṣā<span class="supplied">s tam anuśrāvayanti tathā cāturmahārājikās trayastriṃśā</span> yāmās tuṣit<span class="supplied">ā ni</span>rmāṇa<span class="supplied">ratayaḥ paranirmitavaśa</span>v<span class="supplied">ar</span>t<span class="supplied">i</span>no de<span class="supplied">vāḥ | te</span>na kṣaṇe<span class="supplied">na lavena sama</span>y<span class="supplied">e</span>na tena kṣ<span class="supplied">aṇena lavena</span> muhūrtena yāvad brahmalokaṃ śabdo jagāma |</p>
<p><a class="wal52">13.11</a> <span class="supplied">brahmakā</span>yikā devāḥ śabdam udīrayanti gho<span class="supplied">ṣam anuśrāvayanti |</span></p>
<p><a class="wal52">13.12</a> etan māriṣa bhagavatā bā<span class="supplied">rā</span>ṇasyām ṛṣivadane <span class="supplied">mṛgad</span>āpe triparivartaṃ dvādaśākāraṃ <span class="supplied">dhārmyaṃ dharmacakraṃ pravartitam apartivartyaṃ śramaṇena vā brāhmaṇena vā</span> devena vā māreṇa vā brahmaṇā va k<span class="supplied">enacid</span> v<span class="supplied">ā</span> l<span class="supplied">o</span>k<span class="supplied">e sahadharmataḥ | bahu</span>janahitāya bahujanasukhāya lokānukampāyārthāya hitāya sukhāya d<span class="supplied">e</span>vama<span class="supplied">nuṣy</span>āṇām iti divyāḥ kāyā abhivardhiṣyanty asurāḥ kāyāḥ parih<span class="supplied">āsyante |</span></p>
<p><a class="wal52">13.13</a> <span class="supplied">pra</span>vartitaṃ bhagavatā bārāṇasyām ṛṣivadane mṛgadāpe pripa<span class="supplied">rivartaṃ dvādaśākār</span>aṃ khārmyaṃ dharmacakram | tasmād asya dharmaparyāyasya dharma<span class="supplied">ca</span>krapravartanam iti adhivacanam |</p>
<p><a class="wal52">14.1</a> <span class="supplied">atha <span class="supplied">bha</span>gavā<span class="supplied">n</span> dvir api pañcakā<span class="supplied">n</span> bh<span class="supplied">ik</span>ṣū<span class="supplied">n ā</span>mantrayati |</span></p>
<p><a class="wal52">14.2</a> catvārīmān<span class="supplied">i</span> bh<span class="supplied">i</span>kṣava āryasatyāni | katamāni catvāri |</p>
<p><a class="wal52">14.3</a> du<span class="supplied">ḥ</span>kham āryasatyaṃ <span class="supplied">duḥ</span>kh<span class="supplied">asam</span>ud<span class="supplied">a</span>yo duḥkhanirodho <span class="supplied">duḥkhani</span>rodhagāminī pratipad āryasatyam |</p>
<p><a class="wal52">14.4</a> <span class="supplied">d</span>uḥkham āryasatyaṃ kata<span class="supplied">rat |</span></p>
<p><a class="wal52">14.5</a> <span class="supplied">jātir kuḥkham | ja</span>rā duḥkhaṃ vyādhir duḥkham maraṇaṃ duḥkhaṃ priyaviprayogo duḥkham apriyasaṃprayogo duḥkham | yad apīcchan paryeṣamāṇo na labhate tad api duḥkham | saṃkṣiptena pañcopādānaskandhḥ duḥkham | tasya parijñāyā āryāṣṭāṅgo mārgo <span class="supplied">bhāva</span>yitavyaḥ |</p>
<p><a class="wal52">14.6</a> du<span class="supplied">ḥkhasa</span>muda<span class="supplied">ya ā</span>ryasatyaṃ katarat |</p>
<p><a class="wal52">14.7</a> Tṛṣṇā paunarbhavikī nandirāgasahagatā ta<span class="supplied">tratatrā</span>bhin<span class="supplied">andinī</span> tasyāḥ prahāṇāyāryāṣṭāṅgo mārgo bhāvayitavyaḥ |</p>
<p><a class="wal52">14.8</a> duḥkhanirodha āryasatyaṃ katarat |</p>
<p><a class="wal52">14.9</a> asyā eva tṛṣṇāyāḥ paunarbhavikyā nandirāgasahagatāyās tatratatrāb<span class="supplied">hina</span>ndinyā yad āśeṣaṃ prahāṇaṃ pratiniḥsargo vyantibhāvaḥP kṣayo <span class="supplied">v</span>i<span class="supplied">rāg</span>o <span class="supplied">n</span>irodha upaśamo ’staṅgamaḥ | tasya sākṣīkriyāyā <span class="supplied">ā</span>ryāṣṭāṅgo mārgo bh<span class="supplied">āva</span>y<span class="supplied">i</span>tavy<span class="supplied">aḥ |</span></p>
<p><a class="wal52">14.10</a> <span class="supplied">duḥkha</span>nirodhagāminī prati<span class="supplied">pad aryasatyaṃ kata</span>rat |</p>
<p><a class="wal52">14.11</a> āryāṣṭāṅgo mā<span class="supplied">rgas tadyathā samyagdṛṣṭiḥ samyaksaṅkalpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiḥ so ’pi bhā</span>vayitavyaḥ |</p>
<p><a class="wal52">14.12</a> asmin khalu <span class="supplied">dharmaparyāye bhāṣyamāṇa āyuṣmata ājñātakaṇḍinyasyānupādāyāsravebhyaś cittaṃ vimuktam | a</span>vaśiṣṭānāṃ pañca<span class="supplied">kānāṃ bhikṣūṇāṃ virajo vigatamalaṃ dharmeṣu dharmacakṣur utpannam | tena khalu samayenaiko</span> like ’rha<span class="supplied">n</span> bhagav<span class="supplied">āṃś ca dvitīyaḥ |</span></p>
<p><a class="wal52">15.1</a> <span class="supplied">atha bhagavān avaśiṣṭān pañcakānāṃ bhikṣūṇām āmantrayate |</span></p>
<p><a class="wal52">15.2</a> <span class="supplied">rūpaṃ bh</span>ikṣavo ’nātmā | rūpañ ced ā<span class="supplied">tmābhaviṣyad rūpaṃ na vyābādhāya dūḥkhāya saṃvarteta labhyeta ca rūpa</span>sya | evaṃ me rūpaṃ bhava<span class="supplied">tv evaṃ mā bhūd iti |</span></p>
<p><a class="wal52">15.3</a> <span class="supplied">yasmāt tarhi rūpam anātmā tasmād rūpaṃ vyābādhāya duḥkhāya saṃvartate na</span> ca labhyate rūpa<span class="supplied">sya | evaṃ me rūpaṃ bhavatv evaṃ mā bhūd iti |</span></p>
<p><a class="wal52">15.4</a> <span class="supplied">ev</span>danā saṃjñā saṃskārā vijñānaṃ bhikṣavo ’nātm<span class="supplied">ā | vijñānaṃ ced ātmābhaviṣyad vijñānaṃ na vyābādhāya duḥkhāya saṃvarteta labhyeta ca</span> <span class="supplied">vi</span>jñānasya | evaṃ me jijñānaṃ bhavatv evaṃ mā bhūd iti |</p>
<p><a class="wal52">15.5</a> Yasmāt tarhi vijñānam anātmā tasmā<span class="supplied">d vijñānaṃ vyābādhāya duḥkhāya saṃvartate na ca labhyate vi</span>jñānasya | eva<span class="supplied">ṃ</span> me nijñānaṃ bhavatv evaṃ mā bhūd iti |</p>
<p><a class="wal52">15.6</a> kiṃ manyadhve bhi<span class="supplied">kṣavaḥ | rūpaṃ nityam ani</span>tyam vā | anityaṃ bhadant<span class="supplied">a |</span></p>
<p><a class="wal52">15.7</a> y<span class="supplied">at punar anityaṃ duḥkhaṃ tan na vā duḥkham |</span> duḥkham bhadanta |</p>
<p><a class="wal52">15.8</a> yat punar anityaṃ duḥkham vipariṇāmadharmy <span class="supplied">api nu tac chrutavān āryaśrāvaka ātmata upāgācched e</span>tan mama | eṣo ’ham asmi <span class="supplied">| eṣa ma ātmeti |</span></p>
<p><a class="wal52">15.9</a> no bhadanta |</p>
<p><a class="wal52">15.10</a> evaṃ vedanā saṃjñā saṃskārā vijñānaṃ nit<span class="supplied">y</span>am <span class="supplied">anityaṃ vā |</span></p>
<p><a class="wal52">15.11</a> <span class="supplied">anityaṃ bhadan</span>ta</p>
<p><a class="wal52">15.12</a> yat punar anityaṃ duḥ<span class="supplied">khaṃ tan na vā duḥkham |</span></p>
<p><a class="wal52">15.13</a> <span class="supplied">duḥkhaṃ bhadanta |</span></p>
<p><a class="wal52">15.14</a> <span class="supplied">yat punar anityaṃ duḥ</span>khaṃ vipariṇāmadharmy api nu tac chrutavān āryaśrśva<span class="supplied">ka ātmata upagacched etan mama | eṣo ’ham asmi | eṣa ma ātmeti |</span></p>
<p><a class="wal52">15.15</a> <span class="supplied">no bhadanta |</span></p>
<p><a class="wal52">15.16</a> <span class="supplied">ta</span>samāt tarhi bhikṣavo yat kiñcid rūpam atītānāgatapratyu<span class="supplied">tpannam ādhyātmikaṃ vā bahirdhā vaudārikaṃ vā sūkṣmaṃ vā hīnaṃ vā praṇītaṃ vā</span> <span class="supplied">ya</span>d vā dūre yad vāntike tat sarva<span class="supplied">ṃ</span> naitan mama | naiṣo ’ham <span class="supplied">a</span>smi | naiṣa ma ātme<span class="supplied">ti | evam etad yathābhūtaṃ samyakprajñayā draṣṭavyam |</span></p>
<p><a class="wal52">15.17</a> <span class="supplied">evaṃ</span> yā kācid vedanā yā kācit saṃjñā ye kecit saṃskārā yat kiñ<span class="supplied">cid vijñānam atītānāgatapratyutpannam ādhyātmikaṃ</span> vā bahirdhā vau<span class="supplied">dārikaṃ vā sūkṣmaṃ vā Hinaṃ vā pra</span>ṇītam vā ya vā dūre yad vāntike tat sarvaṃ naitan mama <span class="supplied">| aniṣo ’ham asmi | naiṣa ma ātmeti | evam etad yathābhūtaṃ samyakprajñayā dra</span>ṣṭavyam |</p>
<p><a class="wal52">15.18</a> yataś ca bhikṣa<span class="supplied">vaḥ śrutavān āryaśrāvakaḥ pañcopadānaskandhān naiṣo ’haṃ naiṣo mama samanupaśyaty evam eva samanupaśyan na kiñcid loka upādatte | nopā</span>dadāno na paritasyate <span class="supplied">’paritasyan pratyātmam eva parinirvāti kṣīṇā me jātir uṣitaṃ brahmacaryaṃ kṛtaṃ karaṇīyaṃ nāparam asmād bhāvam iti prajānāti |</span></p>
<p><a class="wal52">15.19</a> <span class="supplied">a</span>smin khalu dha<span class="supplied">r</span>maparyā<span class="supplied">ye bhāṣyamāṇe ’vaśiṣṭānāṃ pañcakānāṃ bhikṣūṇām anupādāyāsravebhyaś cittaṃ vimuktam | tena khalu samayena pañca loke ’rhanto bha</span>gavāṃś ca ṣaṣtaḥ |</p>
<p><a class="wal52">16.1</a> tena kha<span class="supplied">lu samayena bārāṇasyām eko ’grakulikaputro yaśo nāma viharati | sa ekaikadivase siṣpuruṣe3ṇa tūryeṇa krīḍati ramate paricārayati |</span></p>
<p><a class="wal52">16.2</a> <span class="supplied">tatra paricāraṇena mlānakāyaḥ klāntakā</span>yaḥ prāgbhārakāyaḥ pratiyaty’eva <span class="supplied">middham avakrāntaḥ | striyo ’pi mlānakāyāḥ klāntakāyāḥ prāgbhārakāyāḥ pratiyaty’eva middham avakrāntāḥ |</span></p>
<p><a class="wal52">16.3</a> <span class="supplied">rātrau yaśenāgrakulikaputreṇa svapnād vibuddhena sarvās tāḥ striyo dṛṣṭā vigopitagātryo vidhūtakeśyaḥ prasārita</span>bhujā nagnā pralapantyaḥ |</p>
<p><a class="wal52">16.4</a> dṛṣṭvā ca punar asya svake ’ntaḥpure śmaśānasaṃjñāvakrāntā | atha yaśo ’grakulikaputraḥ mahāśayayanād avatīrya śatasāhasraṃ maṇipādukayugam āropayitvā yenāntaḥpuradvāraṃ tenopajagāma | upetyāpasvaram akārṣīt | upadruto ’smy u<span class="supplied">pasṛṣṭo ’smi māriṣa | ity amanuṣyās tasya dvāraṃ vivṛṇvanti na ca śabdam udīrayanti |</span></p>
<p><a class="wal52">16.5</a> <span class="supplied">atha</span> yaśo ’grakulikaputro yena niveśanadvāraṃ tenopajagāma | upetyāpasvaram akārṣīt | u<span class="supplied">padruto ’smy upasṛṣṭo ’smi māriṣa | ity amanuṣyās tasya dvāraṃ vivṛṇvanti na ca śabdam udīrayan</span>ti |</p>
<p><a class="wal52">16.6</a> atha yaśo ’grakulikaputro yena nagaradvāraṃ tenopajagāma | upetyāpasvara<span class="supplied">m akārṣīt | upadruto ’smy upasṛṣṭo ’smi māriṣa | ity amanuṣyās tasya dvāraṃ vivṛṇvanti na ca śabdam udīraya</span>nti |</p>
<p><a class="wal52">16.7</a> atha yaśo ’grakulikaputro yena nadyā bārakāyās tīraṃ tenopajagāma |</p>
<p><a class="wal52">16.8</a> <span class="supplied">tena khalu samayena bhagavān nadyā bārakāyās tīre bahir vihārasyābhyavakāśe yāpayati caṇkrame caṇkra</span>myamāṇaḥ | adrākṣīd yaśo ’grakulikaputro bhagavantaṃ dūrata eva | dṛṣṭvā ca punar āpa<span class="supplied">svaram akārṣīt | upadruto ’smi śramaṇa | upasṛṣṭo ’smi śranaṇa |</span></p>
<p><a class="wal52">16.9</a> <span class="supplied">atha bhagavān yaśam agrakulikaputraṃ ida</span>m avocat | ehi kumāra | idan te ’nupadrutam idam anupasṛṣṭam |</p>
<p><a class="wal52">16.10</a> atha yaśo ’grakulikapu<span class="supplied">tro nadyā bārakāyās tīre śatasāhasraṃ maṇipādukayugam ujjhitvā tīrthena nadīṃ bārakām uttīrya</span> yena bhagavāṃs tenopajagāma |</p>
<p><a class="wal52">16.11</a> upetya bahagavatpādau śirasā vanditvaikānte ’sthāt | a<span class="supplied">tha bhagavān yaśam agrakulikaputram ādāya yena svakavihāras tenopajagāma | u</span>p<span class="supplied">e</span>tya prajñapta evāsane nyaṣīdat |</p>
<p><a class="wal52">16.12</a> niṣadya bhagavān yaśam agrakulikaputraṃ dhārmyā datha<span class="supplied">yā sandarśayate samādāpayati samuttejayati saṃpraharṣayate yā sā buddhānāṃ</span> bhagavatāṃ pūrve kālalaraṇīyā dhārmī kathā tadyathā dānakathā śīlakathā svargaka<span class="supplied">thā kāmānām āsvādādīnavaṃ saṃkleśavyavadānapakṣyāṃ dharmyāṃ kathāṃ</span> vistareṇa saṃprakāśayati |</p>
<p><a class="wal52">16.13</a> yadainaṃ bhagavān adrākṣīd dhṛṣṭacittaṃ kalyacittaṃ mudi<span class="supplied">tacittaṃ vinivaraṇacittaṃ bhavyaṃ pratibalaṃ sāmutkarṣikīṃ dharmadeśanām ājñātuṃ tadā yā sā buddhā</span>nā<span class="supplied">ṃ</span> bhagavatāṃ sāmutkarṣikī dharmadeśanā tadyathā duḥkhaṃ samudayo nirodho mārgaś catvāry āryasatyāni vistareṇa saṃprakāśayati |</p>
<p><a class="wal52">16.14</a> tadyathā śuddhaṃ vastram apagatakāḍakaṃ rajanopagaṃ raṅge prakṣtaṃ samyag eva raṅgaṃ pratigṛhṇāti | evam eva yaśo ’grakulikaputras tasminn evāsane niṣaṇṇaś catvāry āryasatyāny abhisamayati tadyathā duḥkhaṃ samudayaṃ nirodhaṃ mārgam |</p>
<p><a class="wal52">16.15</a> atha yaśo ’grakulikaputro dṛṣṭadharmā prāptadharmā viditadharmā paryavagāḍhadharmā tīrṇakāṅkṣas tīrṇavicikitso ’parapratyayo ’nanyaneyaḥ śāstuḥ śāsane dharmeṣu vaiśārakyaprāptaḥ | utthāyāsanād ekāṃsam uttarāsaṅgaṃ kṛtvā yena bhagavāṃs tenāñjaliṃ praṇamya bhagavantam idam avocat |</p>
<p><a class="wal52">16.16</a> abhikrānto ’haṃ bhadantābhikrāntaḥ | eṣo ’haṃ bhagavantaṃ śaraṇaṃ gacchāmi dharmañ ca bhikṣusaṃghaṃ ca | upāsakaṃ ca māṃ dhārayādyāgreṇa yāvajjīvaṃ prāṇopetaṃ śaraṇaṃ gatam abhiprasannam |</p>
<p><a class="wal52">17.1</a> adrākṣīd anyatarāvaruddhikā | yaśaḥ kumāraḥ sve mahāśayane an dṛśyate | dṛṣṭvā ca punar yenāgrakuliko gṛhapatis tenopajagāma | upetyāgrakulikaṃ gṛhapatim idam avocat | yat khalv ārya jānīyā yaśaḥ kumāraḥ sve mahāśayane na dṛśyate |</p>
<p><a class="wal52">17.2</a> athāgrakulikasya grhapater etad abhavat | mā haiva kumāraḥ corair vā dhūrtair vā svāpateyakāraṇād bahir niṣkrāmito bhaviṣyati | iti viditvā caturdiśam aśvadūtān preṣayati svayam eva ca pradīpik<span class="supplied">ā</span>hastaiḥ puruṣaiḥ sārdhaṃ yena nadī bārakā tenopajagāma |</p>
<p><a class="wal52">17.3</a> adrākṣīd agrakuliko grhapatir nadyā bārakāyās tīre śatasāhasraṃ maṇipādukayugam ujjhitam | dṛṣṭvā ca punar asyaitad abhavat | mā haiva kumāraś corair vā dhūrtair vā svāpateyakāraṇād bahir niṣkrāmito bhaviṣyati | mā haiva kumāras tena tīrthena nadīṃ bārakām uttīṇo bhaviṣyati |</p>
<p><a class="wal52">17.4</a> athāgrakuliko gṛhapatis tenaiva tīrthena nadīṃ bārakām uttīrya yena abhagavāṃs tenopajagāma |</p>
<p><a class="wal52">17.4</a> adrāksīd bhagavān agrakulikaṃ gṛhapatiṃ dūrata eva | dṛṣṭvā ca punar asyaitad abhavat | yannv ahaṃ tadrūpān ṛddhyabhisaṃskārān abhisaṃskuryāṃ yathāgrakuliko gṛhapatir asminn evāsane niṣaṇṇam yaśam agrakulikaputraṃ na paśyet |</p>
<p><a class="wal52">17.6</a> atha bhagavān tadrūpān ṛddhyabhisaṃskārān abhisaṃskaroti yathāgrakuliko gṛhapatir yaśaṃ kimāraṃ taṃ naivāsane niṣaṇṇaṃ paśyati |</p>
<p><a class="wal52">17.7</a> athāgrakuliko gṛhapatir yena bhagavāṃs tenopajagāma | upetya bhagavantam idam avocat |</p>
<p><a class="wal52">17.8</a> kaccid bhagavān yaśaṃ kumāram adrākṣīt |</p>
<p><a class="wal52">17.9</a> tena hi gṛhapate niṣīdasva | sthānam etad vidyate yad ihaivāga<span class="supplied">tam āsane niṣaṇṇaṃ yaśaṃ kumāraṃ paśyasi |</span></p>
<p><a class="wal52">17.10</a> <span class="supplied">athāgrakulikasya gṛhapater etad abhavat | asaṃśayaṃ yaśo kumāro bhagavatā dṛṣṭaḥ | yato bhagavataivam uktam | tena hi gṛhapate niṣīdasva | sthānam etad vidyate yad ihaivāgatam āsane niṣaṇṇaṃ yaśaṃ kumāraṃ paśyasi | iti viditvā gṛṣṭas tuṣṭaḥ pramudita udagraḥ prītisaumanasyajāto bhagavatpādau śirasā vanditvaikānte nyaṣīdat |</span></p>
<p><a class="wal52">17.11</a> <span class="supplied">bhagavān ekāntaniṣaṇṇam agrakulikaṃ gṛhapatiṃ dhārmyā dathayā sandarśayati samādāpayati samuttejayate saṃpraharṣayati yā sā buddhānāṃ bhagavatāṃ pūrve kālalaraṇīyā dhārmī kathā pūrvavad yāvad duḥkhaṃ samudayaṃ nirodhaṃ mārgam |</span></p>
<p><a class="wal52">17.12</a> <span class="supplied">athāgrakuliko gṛhapatir dṛṣṭadharmā prāptadharmā viditadharmā paryavagāḍhadharmā tīrṇakāṅkṣas tīrṇavidikitso ’parapratyayo ’nanyaneyaḥ śāstuḥ śāsane dharmeṣu vaiśāradyaprāptaḥ | uttāyāsanād ekāṃsam uttarāsaṅgaṃ kṛtvā yena bhagavāṃs tenāñjaliṃ praṇamya bhavantam idam avocat |</span></p>
<p><a class="wal52">17.13</a> <span class="supplied">abhi</span>kr<span class="supplied">āñ</span>t<span class="supplied">o</span> ’h<span class="supplied">aṃ</span> bh<span class="supplied">a</span>da<span class="supplied">ntābhikrān</span>taḥ | eṣ<span class="supplied">o</span> ’h<span class="supplied">aṃ</span> bhagav<span class="supplied">antaṃ śa</span>raṇ<span class="supplied">aṃ</span> g<span class="supplied">acchāmi dharmaṃ</span> ca bh<span class="supplied">i</span>kṣusa<span class="supplied">ṃ</span>gh<span class="supplied">aṃ</span> ca | up<span class="supplied">ā</span>s<span class="supplied">a</span>k<span class="supplied">aṃ</span> ca m<span class="supplied">āṃ dhā</span>ray<span class="supplied">ād</span>y<span class="supplied">āg</span>r<span class="supplied">eṇa yāvajjīvaṃ prāṇopetaṃ śaraṇagatam abhiprasannam |</span></p>
<p><a class="wal52">17.14</a> <span class="supplied">a</span>sm<span class="supplied">iṃ</span> khalu dharmapa<span class="supplied">ryāye bhā</span>ṣyamāṇe ’grakulikaysa gṛhapater virajo vigatamalaṃ dharmeṣu dharmacakṣur utpannam | yaśasya ca ku<span class="supplied">mārasyānupādāyāsravebhyaś ci</span>tt<span class="supplied">aṃ</span> vi<span class="supplied">mu</span>ktam |</p>
<p><a class="wal52">17.15</a> atha bhagavāṃs tān ṛddhyabhisaṃskārān <span class="supplied">prati</span>prasrabhya tasyāṃ vilāyāṃ gāthāṃ babhāṣe |</p>
<blockquote class="verse">
<p><a class="wal52">17.16</a> alaṃkṛtaś cāpi careta dharmaṃ<br>
dāntaḥ śāntaḥ saṃyato brahma<span class="supplied">cārī |<br>
sarve</span>ṣu bh<span class="supplied">ū</span>t<span class="supplied">e</span>ṣu nidhāya daṇḍaṃ<br>
sa brāhmaṇaḥ sa śr<span class="supplied">amaṇaḥ sa bhi</span>kṣuḥ ||</p>
</blockquote>
<p><a class="wal52">17.17</a> athāgrakuliko gṛhapatir yaśaṃ kimāram idam avocat |</p>
<p><a class="wal52">17.18</a> ehi kumāra niveśanaṃ gamiṣyāmaḥ | mā<span class="supplied">tā</span> k<span class="supplied">lā</span>nt<span class="supplied">a</span>kāyā paridevati |</p>
<p><a class="wal52">17.19</a> atha bhagavān agra<span class="supplied">kulikaṃ gṛ</span>hapatim idam avocat |</p>
<p><a class="wal52">17.20</a> kim manyase gṛhapate yenedānīm aśaikṣeṇa jñānenāśaikṣ3ṇa darśanena catvāry <span class="supplied">arysa</span>tyāny abhisamitāni | duḥkhaṃ samudayo nirodho mārgaḥ | api <span class="supplied">sa vāgāraṃ vā gṛ</span>ham adhyāvaset saṃnidhikāraparibhogena vā kāmān paribhuñjīta |</p>
<p><a class="wal52">17.21</a> no bhadanta |</p>
<p><a class="wal52">17.22</a> yathā khalu tvayā gṛ<span class="supplied">hapate śaikṣ</span>eṇa <span class="supplied">jñā</span>nena ś<span class="supplied">ai</span>kṣeṇa darśanena catvāry āryasaty<span class="supplied">āny abhisamitāni | du</span>ḥkhaṃ <span class="supplied">sa</span>mudayo nirodho mārgaḥ | evam eva yaśena kumāreṇa<span class="supplied">ś</span>ai<span class="supplied">kṣe</span>ṇa jñānenāśaikṣeṇa darśa<span class="supplied">nena catvāry āryasat</span>y<span class="supplied">āny a</span>bhisamitāni | duḥkhaṃ samu<span class="supplied">da</span>y<span class="supplied">o nirodho mārgaḥ |</span></p>
<p><a class="wal52">17.23</a> <span class="supplied">lābhā bhadanta yaśena k<span class="supplied">u</span>māreṇa sulabhā yenāśaikṣeṇa jñā<span class="supplied">nenāśaikṣeṇa</span> darśanena <span class="supplied">catvāry āryasatyāny abhi</span>samitān<span class="supplied">i</span> duḥkhaṃ samuda<span class="supplied">yo</span> n<span class="supplied">i</span>rodho mārgaḥ |</span></p>
<p><a class="wal52">17.24</a> sādhu bhagavān yaśena <span class="supplied">paścācchramaṇena yena me ’grakulikasya niveśanaṃ tena gacchatv anukampā</span>m <span class="supplied">up</span>ā<span class="supplied">dā</span>ya | adhivāsayati bhagavān agrakuli<span class="supplied">kasya</span> gṛhapat<span class="supplied">e</span>s tūṣnīṃbhāvena |</p>
<p><a class="wal52">17.25</a> athāgrakuliko <span class="supplied">gṛha</span>pati<span class="supplied">r bhagavata</span>s tūṣ.īṃbhāvenādhivāsanaṃ viditvā bhagavatpādau śirasā vanditvā bhagavato ’ntikāt prakrāntaḥ |</p>
<p><a class="wal52">17.26</a> <span class="supplied">tena</span> khalu samay<span class="supplied">e</span>na ṣaḍ like ’rhanto bhaga<span class="supplied">vāṃ</span>ś ca saptamaḥ |</p>
<p><a class="wal52">18.1</a> a<span class="supplied">tha bhagavān tasyā e</span>va rātryā atyayād āyuṣmatā yaśena paścācchramaṇena yenāgrakulikasya gṛhapater niveśā<span class="supplied">naṃ teno</span>pajagāma |</p>
<p><a class="wal52">18.2</a> adrāṣṭām āyuṣmato yaśasya mahallikā <span class="supplied">purā</span>ṇadvitīyā ca bhagavantaṃ dūrata eva |</p>
<p><a class="wal52">18.3</a> dṛṣṭvā ca punar bhagavato ’rthāyāsanaṃ prajñapayataḥ | evaṃ cāh<span class="supplied">atuḥ |</span> <span class="supplied">niṣī</span>datā<span class="supplied">ṃ bha</span>gavān <span class="supplied">prajña</span>pta evāsane | nyaṣīda<span class="supplied">d bhagavān prajñap</span>t<span class="supplied">a e</span>vāsane |</p>
<p><a class="wal52">18.4</a> athāyuṣmato yaśasya mahallika purāṇadvitīyā ca bhagavatpādau śirasā vandi<span class="supplied">tvaikānte nyaṣī</span>dat<span class="supplied">āṃ |</span></p>
<p><a class="wal52">18.5</a> <span class="supplied">ekāntaniṣaṇṇe āyu</span>ṣmato yaśasya ma<span class="supplied">hallikāṃ</span> <span class="supplied">pu</span>rāṇadvitīyāṃ ca bhagavān dhārmyā kathayā sandarśayati samādāpayati samuttejayati saṃpraharṣay<span class="supplied">ati yā sā buddhānāṃ bhagavatāṃ pūrve kālakara</span>ṇīyā dhārmī kathā <span class="supplied">tadyathā</span> dānakathā śīlakathā svargakathā kāmānām āsvādādīnavaṃ samkleśavyavadānaṃ naiṣkramyapravive<span class="supplied">ka ānuśaṃsavyavadānapakṣyām dharmyāṃ kathāṃ vistareṇa saṃ</span>prakāśaya<span class="supplied">ti |</span></p>
<p><a class="wal52">18.6</a> <span class="supplied">yadaite</span> bhagavān adrākṣīd dhṛṣṭaci<span class="supplied">tte ka</span>lyacitte muditacitte vinivaraṇacitte bhavye pratib<span class="supplied">ale sāmutkarṣikīṃ dharmadeśanām ājñātuṃ tadā yā sā buddhānāṃ bhagavatāṃ sāmutkarṣikī dharmadeśanā tadyathā duḥkhaṃ samudayo nirodho mārgaś catvāry āryasatyāni vistareṇa saṃprakāśayati |</span></p>
<p><a class="wal52">18.7</a> <span class="supplied">tadyathā śuddhaṃ vastraṃ apagatakāḍakaṃ rajanopagaṃ raṅge prakṣiptaṃ samyag eva raṅgaṃ pratigṛhṇāti | evam eva yaśasya mahallikā purāṇadvitīyā ca tasminn evāsane niṣaṇṇe catvāry āryasatyāny abhisamayatas tadyathā duḥkhaṃ samudayaṃ nirodhaṃ mārgaṃ |</span></p>
<p><a class="wal52">18.8</a> <span class="supplied">atha yaśasya nahallikā purāṇadvitīyā ca dṛṣṭadharmaṇau prāptadharmaṇau viditadharmaṇau paryavagāḍhadharmaṇau tīrṇakāṃkṣe tīrṇavicikitse ’parapratyaye ’nanyaneye śāstuḥ śāsane dharmeṣu vaiśāradyaprāpte | utthāyāsanād ekāṃsam uttarāsaṅgaṃ kṛtvā yena bhagavāṃs tenāñjaliṃ praṇamya bhagavantam idam avocatām |</span></p>
<p><a class="wal52">18.9</a> <span class="supplied">abhikrānte āvāṃ bhadantābhikrānte | ete ā</span>vā<span class="supplied">ṃ</span> bhagavanta<span class="supplied">ṃ</span> śarra<span class="supplied">ṇaṃ gac</span>chāvo dharmañ ca bhik<span class="supplied">ṣ</span>usaṅghañ ca | upāsike cāvāṃ dhārayādyāgreṇa yāvajjīvaṃ prā?opete śa<span class="supplied">raṇagate ’bhiprasanne |</span></p>
<p><a class="wal52">18.10</a> <span class="supplied">atha khalu bha</span>gavān <span class="supplied">āyuṣmato</span> yaśasya mahallikā<span class="supplied">ṃ</span> purāṇa<span class="supplied">dvi</span>tīyāṃ ca dhārmyā kathayā sandarśayitvā samādāpayitvā samutt<span class="supplied">e</span>jayitvā saṃpraharṣayitv<span class="supplied">otthāyāsanāt prakrāntaḥ |</span></p>
<p><a class="wal52">19.1</a> <span class="supplied">aśrauṣur bārāṇasyāṃ</span> <span class="supplied">dvi</span>t<span class="supplied">ī</span>yatṛtīyacaturthapañcamāḥ kulikputrāḥ pūrno vimalo gavāṃpatiḥ subāhuḥ | ya<span class="supplied">ś</span>o ’grakulikputraḥ keśaśma<span class="supplied">śrūṇy avatārya kāṣāyāṇi vastrāṇy aCChādya samyag</span> e<span class="supplied">va ś</span>r<span class="supplied">addhayā</span>g<span class="supplied">ā</span>r<span class="supplied">ād a</span>nagārikāṃ pravrajitaḥ |</p>
<p><a class="wal52">19.2</a> śrutva ca punar eṣām etad abhavat | na batāvaro buddho bhaviṣyati nāvara<span class="supplied">ṃ dharmākhyānaṃ yatredānīm yaśo ’grakulikaputras tathā</span> su<span class="supplied">k</span>umāra<span class="supplied">s ta</span>tha sukhaiṣī deśaśmasrūṇy avatārya kāṣāyāṇy vastrāṇy ācchādya samyag eva śraddhayāgārād anagā<span class="supplied">rikāṃ pravrajitaḥ |</span></p>
<p><a class="wal52">19.3</a> <span class="supplied">atha dvitīyatṛtīyacaturthapañca</span>māḥ kulijaputrāḥ pūrṇo vimalo gavāṃpatiḥ subāhur yena bhagavāṃs te<span class="supplied">no</span>pajagmuḥ | u<span class="supplied">pe</span>tya bhagavatpādau śirasā <span class="supplied">vanditvaikānte nyaṣīdan |</span></p>
<p><a class="wal52">19.4</a> <span class="supplied">ekāntaniṣaṇṇāḥ pūrṇo vimalo gavāṃ</span>patiḥ subāhur <span class="supplied">bha</span>gava<span class="supplied">nta</span>m idam avocan |</p>
<p><a class="wal52">19.5</a> labhemahi vayaṃ bhadanta svākhyāte dharmavinaye pravrajyām upasaṃpadaṃ <span class="supplied">bhikṣubhāvam | carema vayaṃ bhagavato ’ntike brahmacaryam |</span></p>
<p><a class="wal52">19.6</a> <span class="supplied">ladbha</span>vantas ta āyu<span class="supplied">ṣma</span>ntaḥ s<span class="supplied">vā</span>khyāte dharmavinaye pravrajyām upasaṃpadaṃ bhik<span class="supplied">ṣ</span>ubhāvam | evaṃ pravrajitās ta āyuṣma<span class="supplied">nta eke vyapakṛṣṭā apramattā ātāpinaḥ prahitātmano vyahārṣuḥ |</span></p>
<p><a class="wal52">19.7</a> <span class="supplied">yasyārthaṃ kulputrāḥ keśaśmaśrūṇy avatārya kāṣāyā</span>ṇi vastrāṇy ācchādya samyag eva śraddhayā<span class="supplied">g</span>ārād anagārikāṃ pravrajanti tad anuttaraṃ brahmacaryaparyavasānaṃ dṛṣṭa <span class="supplied">eva dharme svayam abhijñāya sākṣātkṛtyopasampadya</span> p<span class="supplied">rav</span>edayan<span class="supplied">ti | kṣ</span>īṇā no jātir uṣitaṃ brahmacaryaṃ kṛtaṃ karaṇīyaṃ nāparam asmād bhavaṃ prajānīmaḥ |</p>
<p><a class="wal52">19.8</a> tena khalu sama<span class="supplied">yena daśa like ’rhanto bhagavāmś caikādaśaḥ |</span></p>
<p><a class="wal52">20.1</a> <span class="supplied">aśrauṣur bārāṇasyāṃ pañcā</span>śa<span class="supplied">d</span> u<span class="supplied">tka</span>ṭotsadā grāmikadārakā yaśo ’grakulikaputro dvitīyatṛtīyacaturthapañcamāḥ kulik<span class="supplied">putrāḥ</span> pūrṇo vimalo gavāṃpatiḥ subāhuḥ kiśaśmaśrūṇy ava<span class="supplied">tā</span>rya dāṣāyāṇi vastrāṇy ācchādya samyag eva śraddhayāgārā<span class="supplied">d a</span>nagārikāṃ pravrajitāḥ |</p>
<p><a class="wal52">20.2</a> śru<span class="supplied">tvā ca punar eṣām etad abhavat | na batāvaro buddho bhaviṣyati nāvaraṃ</span> <span class="supplied">dha</span>rmākh<span class="supplied">y</span>āna<span class="supplied">ṃ</span> yatredā<span class="supplied">nīṃ ya</span>śaḥ pūrno vimalo gavāṃpatiḥ s<span class="supplied">u</span>bāhus tathā sukumā<span class="supplied">rā</span>s tathā sukhaiṣiṇaḥ keśa<span class="supplied">śmaśrūṇy avatārya kāṣayāṇy vastrāṇy ācchādya samyag eva śraddha</span>yāg<span class="supplied">a</span>rād anagārikāṃ pravrajitāḥ |</p>
<p><a class="wal52">20.3</a> śrutv<span class="supplied">ā</span> ca punar yena bhagavāṃs tenopajagmuḥ | upetya bhagavatp<span class="supplied">ā</span>dau śirasā <span class="supplied">vanditvaikānte nyaṣīdan |</span></p>
<p><a class="wal52">20.4</a> <span class="supplied">ekāntaniṣaṇṇāḥ pañcāśad utkaṭotsadā grāmikadārakā bhagavantam idam avocan |</span></p>
<p><a class="wal52">20.5</a> labh<span class="supplied">e</span>mahi vayaṃ bhadanta <span class="supplied">svākhyāte dharmavinaye pravrajyām upasaṃpadaṃ bhikṣubhāvam | carema vayaṃ bhadagavato ’ntike brahmacaryam |</span></p>
<p><a class="wal52">20.6</a> <span class="supplied">labdhavantas ta āyuṣmantaḥ svākhyāte dhar</span>mavinaye pravra<span class="supplied">jyām upasaṃpadaṃ bhikṣubhāvam | evaṃ pravrajitās ta āyuṣmanta eke vyapakṛṣṭā apramattā ātāpinaḥ prahitātmano vyahārṣuḥ |</span></p>
<p><a class="wal52">20.7</a> <span class="supplied">yasyārthaṃ kulaputrāḥ keśaśmaśrūṇy avatārya kāṣā</span>y<span class="supplied">ā</span>ṇi va<span class="supplied">strāṇy ācchādya samyag eva śraddha</span>yāgārād anagāri<span class="supplied">kāṃ pravrajanti tad anuttaraṃ</span> brahmacaryaparyavasānaṃ dṛṣṭa eva dharme svayam abhijñāya sākṣātkṛtyopasampadya pravedayanti | kṣ<span class="supplied">īṇā no jātir uṣtaṃ brahmacaryaṃ kṛ</span>taṃ karaṇīyaṃ nāparam asmād bhavaṃ prajānīmaḥ |</p>
<p><a class="wal52">20.8</a> <span class="supplied">teno khalu samyena ṣaṣṭir</span> loke ’rhanto bhagavā<span class="supplied">ṃś</span> c<span class="supplied">aikaṣaṣṭitamaḥ |</span></p>
<p><a class="wal52">21.1</a> <span class="supplied">atha bhagavān</span> bhikṣūn āmantra<span class="supplied">yate | mukto ’haṃ bhikṣavaḥ sarva</span>pāśebhyo ye divyā ye <span class="supplied">ca mānuṣāḥ | yūyam api muktāḥ sarvapāśebhyo ye divyā ye ca mānuṣā</span>ḥ | carata bhikṣavaś cary<span class="supplied">āṃ bahujanahitāya bahujana</span>sukhā<span class="supplied">ya lokānukampāyārthāya</span> hitāya sukhāya devamanuṣyāṇām | <span class="supplied">mā dvāv ekena gamiṣyatha | aham apy urubilvāyāṃ se</span>nayanagrā<span class="supplied">makaṃ gamiṣyāmi |</span></p>
<p><a class="wal52">21.2</a> divyā ye ca mānuṣāḥ <span class="supplied">| carata bhikṣavaś caryāṃ bahujanahitāya bahujanasukhāya lokānukampāyārthāya hitāya sukhāya devamanuṣyāṇām | mā dvāv eke</span>na gamiṣyatha | aha<span class="supplied">m apy urubilvāyāṃ senāyana</span>grāma<span class="supplied">kaṃ gamiṣyāmīti | yannv ahaṃ tam upasaṅkrameyaṃ vicakṣuḥkarmane |</span></p>
<p><a class="wal52">21.3</a> <span class="supplied">atha māraḥ pāpīyān māṇavakavarṇam ātmā</span>nam abhinirmiya ye<span class="supplied">na bhagavāṃs tenopajagāma |</span></p>
<p><a class="wal52">21.4</a> upetya ta<span class="supplied">syāṃ velāyāṃ gāthāṃ babhāṣe |</span></p>
<blockquote class="verse">
<p><span class="supplied">amukto manyase</span> mukto<br>
mu<span class="supplied">ktaḥ kiṃ tava cintitam |<br>
mahābandhanabaddho ’si<br>
na me śramaṇa mokṣyase ||</span></p>
</blockquote>
<p><a class="wal52">21.5</a> <span class="supplied">atha bhagavata etad abhavat |</span> māro ’yaṃ pāpīyān <span class="supplied">mām upasaṅkrānto vicakṣuḥkarma</span>ne | i<span class="supplied">ti viditvā bhagavān tasyāṃ velāyāṃ gāthāṃ bābhāṣe |</span></p>
<blockquote class="verse">
<p><span class="supplied">mukto ’haṃ sarvapāśdbhyo<br>
ye divyā ye ca mānuṣāḥ |</span><br>
<span class="supplied">jānīhī</span> pāpīyann e<span class="supplied">vaṃ<br>
hato ’si paripanthaka ||</span></p>
</blockquote>
<p><a class="wal52">21.6</a> <span class="supplied">atha mārāsya pāpīyasyaitad a<span class="supplied">bhavat | jānāti śramaṇo gautamaś cetasā cetaḥparyāyam | iti viditvā duḥkhī durmanā vipratisārī tatraivāntarhitaḥ |</span></span></p>
<p><a class="wal52">21.7</a> <span class="supplied">punar api bhagavān bhikṣūn āmantrayate |</span> mukto ’haṃ bhikṣavaḥ sarvapāśebhyo <span class="supplied">ye divyā ye ca mānuṣāḥ | yūyam api muktāḥ sarvapāśebbhyo ye divyā ye ca mānuṣāḥ | carata bhikṣavaś caryāṃ bahujanahitāya bahujanasukhāya likānukampāyārthāya hitāya sukhāya devmanuṣyāṇām | mā ddvāv ekena gamiṣyatha | aham apy urubilvāyāṃ senāyanagrāmakaṃ gamiṣyāmi |</span></p>
<p><a class="wal52">21.8</a> <span class="supplied">evaṃ bhadanteti bhikṣavo bhagavataḥ pratiśrutya janapaduṣu caryāṃ prakrāntāḥ |</span></p>
</article>
</section>
</div>
</body>
</html>
