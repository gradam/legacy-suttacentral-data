<!DOCTYPE html>
<html>
<head>
<meta charset="utf-8">
<title></title>
</head>
<body>
<div id="text" lang="sa">
<div id="toc"></div>
<section class="sutta" id="sf271">
<article>
<hgroup>
<h1><span class="add">Dahrasūtra</span></h1>
</hgroup>
<p><a class="sc" id="1"></a>bhagavān āha <span class="supplied">|</span> catvāra ime mahārāja dahrā nāvamantavyāḥ <span class="supplied">|</span> na paribhavaitatavyaḥ <span class="supplied">|</span> katame catvāraḥ <span class="supplied">|</span> kṣatriyo mahārāja dahro nāvamantavyaḥ <span class="supplied">dahro</span> na paribhavatavyaḥ uraga mahārāja dahro nāvamantavyaḥ dahro na paribhavatavyaḥ agnir mahārāja stoko nāvamantavyaḥ stoko na paribhavitavyaḥ bhikṣur mahārāja dahro nāvamantavyaḥ dahro na paribhavitavyaḥ <span class="supplied">|</span> tat kasya hetor dahraś cāpi bhikṣur bhavati arhan mahardhiko mahānubhavaḥ idam avocat bhagavān <span class="supplied">|</span> idam uktvā sugato hy athāparam etad uvāca śāstā <span class="supplied">||</span></p>
<blockquote class="gatha">
<p><a class="sc" id="2"></a>kṣatriyaṃ vyañjanopetam abhijātaṃ yaśasvinam |<br>
dahraṃ taṃ nāvajānīyān nainaṃ paribhavet budhaḥ ||</p>
<p><a class="sc" id="3"></a>sthānaṃ hi rajyate rājan yad rājyaṃ prāpya kovidaḥ |<br>
kṣatriyo daṇdam ādadhyāt tasmāt taṃ praṇamet bhṛśam ||</p>
<p><a class="sc" id="4"></a>tasmāt taṃ nāvajānīyād rakṣan jīvitam ātmanaḥ |<br>
samyak cainaṃ pariharet saṃpaśyann artham ātmanaḥ ||</p>
<p><a class="sc" id="5"></a>grāme vā yadi vāraṇye yatra paśyet bhujañgamam |<br>
dahṛaṃ taṃ nāvajānīyān nainaṃ paribhavet budhaḥ ||</p>
<p><a class="sc" id="6"></a>uccāvaceṣu varṇeṣu nāgaś carati haiṣiṇām |<br>
āsādya bālān dahati narān nārīś ca naikaśaḥ ||</p>
<p><a class="sc" id="7"></a>tasmāt taṃ nāvajānīyād rakṣan jīvitam ātmanaḥ |<br>
samyak cainaṃ pariharet saṃpaśyann artham ātmanaḥ ||</p>
<p><a class="sc" id="8"></a>prabūtapakṣo jvalanaḥ kṛṣṇavartmā hutāśanaḥ |<br>
stokaṃ taṃ nāvajānīy<span class="supplied">ān</span> nainaṃ paribhavet budhaḥ ||</p>
<p><a class="sc" id="9"></a>stokaṃ bhūtvā bahur bhavaty upādānena pāvakaḥ |<br>
tejasā dahati kṣipram grāmāṃś ca nagarāṇi ca ||</p>
<p><a class="sc" id="10"></a>tasmāt taṃ nāvajānīyād rakṣan jīvitam ātmanaḥ |<br>
samyak cainaṃ pariharet saṃpaśyann artham ātmanaḥ ||</p>
<p><a class="sc" id="11"></a>yam agnir dahate dāvaṃ grāmāṃś ca nagarāṇi ca |<br>
jāvante pallavās tatra ahorātrānvayāḥ kvacit ||</p>
<p><a class="sc" id="12"></a>yas tarhi śīlasaṃpannaṃ bhikṣum āsādya dahyate |<br>
na tasya putrā pautrā vā dāyādaṃ na sa vindati ||</p>
<p><a class="sc" id="13"></a>na cirāt tālamastakavad uddāyādā bhavanti te |<br>
tasmāt taṃ nāvajānīyād rakṣan jīvitam ātmanaḥ ||</p>
<p><a class="sc" id="14"></a>samyak cainaṃ pariharet saṃpaśyann artham ātmanaḥ |<br>
kṣatriyaṃ vyañjanopetam uragaṃ pāvakaṃ tathā ||</p>
<p><a class="sc" id="15"></a>bhikṣum ca śīlasaṃpannaṃ nainān paribhaved budhaḥ ||</p>
<p><a class="sc" id="16"></a>tasmāt tān nāvajānīyād rakṣan jīvitam ātmanaḥ |<br>
samyak cainān pariharet saṃpaśyann artham ātmanaḥ ||</p>
</blockquote>
<p><a class="sc" id="17"></a>atha rājā prasenajit kauśalo bhagavato bhāṣitam abhinandya anumodya bhagavataḥ pādau śirasā vanditvā bhavato ’ntikāt prakrāntaḥ ||</p>
</article>
</section>
<a class="top" href="#">▲&nbsp;TOP</a> <a class="next" href="/sb40/skt/">Rājāsūtra&nbsp;(SB&nbsp;40)&nbsp;▶</a>
<div id="metaarea">
<p><span class="author">Gnoli</span>, Raniero 1977. <cite class="book">The Gilgit manuscript of the Saṅghabhedavastu: Being the 17th and last section of the Vinaya of the Mūlasarvāstivādin, Part <span class="roman_numerals">i</span> (= Serie Orientale Roma <span class="roman_numerals">xlix</span> 1).</cite> Roma: Istituto Italiano per il Medio ed Estremo Oriente.: 182–183.</p>
<p>This is one in a series of Sanskrit texts transcribed in the early 1990s at the University of Queensland by David Dargie, Michelle Styles-Williams, and Barbara Nelson.</p>
<p>Transcription commissioned by Roderick S. Bucknell, University of Queensland.</p>
</div>
</div>
</body>
</html>
