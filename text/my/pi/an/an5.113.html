<!DOCTYPE html>
<html>
<head>
<meta charset="UTF-8">
<meta author="ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။">
<title>၃-သမ္မာသမာဓိသုတ်</title>
</head>
<body>
<div id="text" lang="my">
<div id="toc">
<div id="metaarea">
<p>ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။</p>
<p>သာသနာရေး ဦးစီးဌာနမှ ညွန်ကြားရေးမှူး ဦးဝင်းနိုင်က ပုံနှိပ်ထုတ်ဝေသည်။</p>
</div>
</div>
<section class="sutta">
<article>
<hgroup>
<h2>အင်္ဂုတ္တရနိကာယ်</h2>
<h3>(၁၂) ၂-အန္ဓကဝိန္ဒဝဂ်</h3>
<h1>၃-သမ္မာသမာဓိသုတ်</h1>
</hgroup>
<p>၁၁၃။ ရဟန်းတို့ တရားငါးမျိုးတို့နှင့် ပြည့်စုံသော ရဟန်းသည် မှန်ကန်သော တည်ကြည်မှု’သမ္မာသမာဓိ’သို့ ရောက်၍ နေခြင်းငှါ မထိုက်။</p>
<p>အဘယ်ငါးမျိုးတို့နည်းဟူမူ—</p>
<p>ရဟန်းတို့ ဤသာသနာတော်၌ ရဟန်းသည် အဆင်း ‘ရူပါရုံ’ တို့ကို သည်းမခံနိုင်၊ အသံ ‘သဒ္ဒါရုံ’ တို့ကို သည်းမခံနိုင်၊ အနံ့ ‘ဂန္ဓာရုံ’ တို့ကို သည်းမခံနိုင်၊ အရသာ ‘ရသာရုံ’ တို့ကို သည်းမခံနိုင်၊ အတွေ့’ဖောဋ္ဌဗ္ဗာရုံ’ တို့ကို သည်းမခံနိုင်။</p>
<p>ရဟန်းတို့ ဤတရားငါးမျိုးတို့နှင့် ပြည့်စုံသော ရဟန်းသည် မှန်ကန်သော တည်ကြည်မှု ‘သမ္မာသမာဓိ’သို့ ရောက်၍ နေခြင်းငှါ မထိုက်။</p>
<p>ရဟန်းတို့ တရားငါးမျိုးတို့နှင့် ပြည့်စုံသော ရဟန်းသည် မှန်ကန်သော တည်ကြည်မှု’သမ္မာသမာဓိ’သို့ရောက်၍ နေခြင်းငှါ ထိုက်၏။</p>
<p>အဘယ်ငါးမျိုးတို့နည်းဟူမူ —</p>
<p>ရဟန်းတို့ ဤသာသနာတော်၌ ရဟန်းသည် အဆင်း ‘ရူပါရုံ’ တို့ကို သည်းခံနိုင်၏၊ အသံ ‘သဒ္ဒါရုံ’ တို့ကို သည်းခံနိုင်၏၊ အနံ့ ‘ဂန္ဓာရုံ’ တို့ကို သည်းခံနိုင်၏၊ အရသာ ‘ရသာရုံ’ တို့ကို သည်းခံနိုင်၏၊ အတွေ့ ‘ဖောဋ္ဌဗ္ဗာရုံ’ တို့ကို သည်းခံနိုင်၏။</p>
<p>ရဟန်းတို့ ဤတရားငါးမျိုးတို့နှင့် ပြည့်စုံသော ရဟန်းသည် မှန်ကန်သော တည်ကြည်မှု ‘သမ္မာသမာဓိ’သို့ ရောက်၍ နေခြင်းငှါ ထိုက်၏ဟု (မိန့်တော်မူ၏)။</p>
<p>တတိယသုတ်။</p>
</article>
</section>
</div>
</body>
</html>
