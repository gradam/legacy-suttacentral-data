<!DOCTYPE html>
<html>
<head>
<meta charset="UTF-8">
<meta author="ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။">
<title>၂-ဥဿင်္က ိတသုတ်</title>
</head>
<body>
<div id="text" lang="my">
<div id="toc">
<div id="metaarea">
<p>ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။</p>
<p>သာသနာရေး ဦးစီးဌာနမှ ညွန်ကြားရေးမှူး ဦးဝင်းနိုင်က ပုံနှိပ်ထုတ်ဝေသည်။</p>
</div>
</div>
<section class="sutta">
<article>
<div class="hgroup">
<p class="division">အင်္ဂုတ္တရနိကာယ်</p>
<p>(၁၁) ၁-ဖာသုဝိဟာရဝဂ်</p>
<h1>၂-ဥဿင်္က ိတသုတ်</h1>
</div>
<p>၁ဝ၂။ ရဟန်းတို့ တရားငါးမျိုးတို့နှင့် ပြည့်စုံသော ရဟန်းသည် ရဟန္တာပင်ဖြစ်လျှင်မူလည်း”ယုတ်မာသော ရဟန်း”ဟူ၍ ရွံရှာအပ် ယုံမှားအပ်သူ ဖြစ်၏။</p>
<p>အဘယ်ငါးမျိုးတို့နည်းဟူမူ—</p>
<p>ရဟန်းတို့ ဤသာသနာတော်၌ ရဟန်းသည် —</p>
<p>ပြည့်တန်ဆာမ (အိမ်) လျှင် ကျက်စားရာရှိ၏၊</p>
<p>မုဆိုးမ (အိမ်) လျှင် ကျက်စားရာရှိ၏၊</p>
<p>အပျိုကြီး (အိမ်) လျှင် ကျက်စားရာရှိ၏၊</p>
<p>ပဏ္ဍုက် (အိမ်) လျှင် ကျက်စားရာရှိ၏၊</p>
<p>ရဟန်းမိန်းမ (ကျောင်း) လျှင် ကျက်စားရာရှိ၏၊</p>
<p>ရဟန်းတို့ ဤတရားငါးမျိုးတို့နှင့် ပြည့်စုံသော ရဟန်းသည် ရဟန္တာပင်ဖြစ်လျှင်မူလည်း “ယုတ်မာသော ရဟန်း”ဟူ၍ ရွံရှာအပ် ယုံမှားအပ်သူ ဖြစ်၏ဟု (မိန့်တော်မူ၏)။</p>
<p>ဒုတိယသုတ်။</p>
</article>
</section>
</div>
</body>
</html>