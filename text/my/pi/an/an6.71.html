<!DOCTYPE html>
<html>
<head>
<meta charset="UTF-8">
<meta author="ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။">
<title>၇-သက္ခိဘဗ္ဗသုတ်</title>
</head>
<body>
<div id="text" lang="my">
<div id="toc">
<div id="metaarea">
<p>ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။</p>
<p>သာသနာရေး ဦးစီးဌာနမှ ညွန်ကြားရေးမှူး ဦးဝင်းနိုင်က ပုံနှိပ်ထုတ်ဝေသည်။</p>
</div>
</div>
<section class="sutta">
<article>
<hgroup>
<h2>အင်္ဂုတ္တရနိကာယ်</h2>
<h3>၇-ဒေဝတာဝဂ်</h3>
<h1>၇-သက္ခိဘဗ္ဗသုတ်</h1>
</hgroup>
<p>၇၁။ ရဟန်းတို့ တရားခြောက်မျိုးတို့နှင့် ပြည့်စုံသော ရဟန်းသည် ရှေးဘဝအကြောင်းနှင့် ယခုဘဝအဘိညာဉ်၏ အခြေခံဈာန်စသော အကြောင်းရှိသော်လည်း ထိုထိုတရားအထူး၌ သာလျှင်မျက်မှောက်ပြု ထိုက်သည့်အဖြစ်သို့ ရောက်ရန် မထိုက်။</p>
<p>အဘယ်ခြောက်မျိုးတို့နည်းဟူမူ—</p>
<p>ရဟန်းတို့ ဤသာသနာတော်၌ ရဟန်းသည်—</p>
<p>“ဤတရားတို့ကား ဆုတ်ယုတ်သော အဖို့ရှိကုန်၏”ဟူ၍ဟုတ်တိုင်းမှန်စွာ မသိ။</p>
<p>“ဤတရားတို့ကား တည်သော အဖို့ရှိကုန်၏”ဟူ၍ဟုတ်တိုင်းမှန်စွာ မသိ။</p>
<p>“ဤတရားတို့ကား ထူးသော အဖို့ရှိကုန်၏”ဟူ၍ဟုတ်တိုင်းမှန်စွာ မသိ။</p>
<p>“ဤတရားတို့ကား (ကိလေသာကို) ဖောက်ခွဲခြင်း အဖို့ရှိကုန်၏”ဟူ၍ဟုတ်တိုင်းမှန်စွာ မသိ။</p>
<p>ကောင်းစွာ ပြုအပ်သည်ကိုလည်း ပြုလေ့မရှိ။</p>
<p>လျောက်ပတ်သည်ကိုလည်း ပြုလေ့မရှိ။</p>
<p>ရဟန်းတို့ ဤတရားခြောက်မျိုးတို့နှင့် ပြည့်စုံသော ရဟန်းသည် ရှေးဘဝအကြောင်းနှင့် ယခုဘဝအဘိညာဉ်၏ အခြေခံဈာန်စသော အကြောင်းရှိလတ်သော်လည်း ထိုထိုတရားအထူး၌ သာလျှင် မျက်မှောက်ပြုထိုက်သည့်အဖြစ်သို့ ရောက်ရန် မထိုက်။</p>
<p>ရဟန်းတို့ တရားခြောက်မျိုးတို့နှင့် ပြည့်စုံသော ရဟန်းသည် ရှေးဘဝအကြောင်းနှင့် ယခုဘဝ့အဘိညာဉ်၏ အခြေခံဈာန်စသော အကြောင်းရှိလတ်သော် ထိုထိုတရားအထူး၌ သာလျှင်မျက်မှောက်ပြုထိုက် သည့်အဖြစ်သို့ ရောက်ရန် ထိုက်၏။</p>
<p>အဘယ်ခြောက်မျိုးတို့နည်းဟူမူ—</p>
<p>ရဟန်းတို့ ဤသာသနာတော်၌ ရဟန်းသည်—</p>
<p>“ဤတရားတို့ကား ဆုတ်ယုတ်သော အဖို့ရှိကုန်၏”ဟူ၍ဟုတ်တိုင်းမှန်စွာ သိ၏။</p>
<p>“ဤတရားတို့ကား တည်သော အဖို့ရှိကုန်၏”ဟူ၍ဟုတ်တိုင်းမှန်စွာ သိ၏။</p>
<p>“ဤတရားတို့ကား ထူးသော အဖို့ရှိကုန်၏”ဟူ၍ဟုတ်တိုင်းမှန်စွာ သိ၏။</p>
<p>“ဤတရားတို့ကား (ကိလေသာကို) ဖောက်ခွဲခြင်း အဖို့ရှိကုန်၏”ဟူ၍ဟုတ်တိုင်းမှန်စွာ သိ၏။</p>
<p>ကောင်းစွာ ပြုအပ်သည်ကိုလည်း ပြုလေ့ရှိ၏။</p>
<p>လျောက်ပတ်သည်ကိုလည်း ပြုလေ့ရှိ၏။</p>
<p>ရဟန်းတို့ ဤတရားခြောက်မျိုးတို့နှင့် ပြည့်စုံသော ရဟန်းသည် ရှေးဘဝအကြောင်းနှင့် ယခုဘဝအဘိညာဉ်၏ အခြေခံဈာန်စသော အကြောင်းရှိလတ်သော် ထိုထိုတရားအထူး၌ သာလျှင်မျက်မှောက်ပြုထိုက် သည့် အဖြစ်သို့ ရောက်ရန် ထိုက်၏ဟု (မိန့်တော်မူ၏)။</p>
<p>သတ္တမသုတ်။</p>
</article>
</section>
</div>
</body>
</html>
