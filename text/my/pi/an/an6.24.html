<!DOCTYPE html>
<html>
<head>
<meta charset="UTF-8">
<meta author="ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။">
<title>၄-ဟိမဝန္တသုတ်</title>
</head>
<body>
<div id="text" lang="my">
<div id="toc">
<div id="metaarea">
<p>ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။</p>
<p>သာသနာရေး ဦးစီးဌာနမှ ညွန်ကြားရေးမှူး ဦးဝင်းနိုင်က ပုံနှိပ်ထုတ်ဝေသည်။</p>
</div>
</div>
<section class="sutta">
<article>
<hgroup>
<h2>အင်္ဂုတ္တရနိကာယ်</h2>
<h3>၃-အနုတ္တရိယဝဂ်</h3>
<h1>၄-ဟိမဝန္တသုတ်</h1>
</hgroup>
<p>၂၄။ ရဟန်းတို့ တရားခြောက်မျိုးတို့နှင့် ပြည့်စုံသော ရဟန်းသည်
ဟိမဝန္တာတောင်မင်းကိုသော်လည်းဖောက်ခွဲနိုင်ရာ၏၊ ယုတ်သော အဝိဇ္ဇာကိုမူကား
အဘယ်ဆိုဖွယ်ရာ ရှိအံ့နည်း။</p>
<p>အဘယ်ခြောက်မျိုးတို့နည်းဟူမူ —</p>
<p>ရဟန်းတို့ ဤသာသနာတော်၌ ရဟန်းသည်—</p>
<p>တည်ကြည်မှု ‘သမာဓိ’ ကို ဝင်စားခြင်း၌ လိမ္မာ၏။</p>
<p>တည်ကြည်မှု ‘သမာဓိ’ ကို တည်စေခြင်း၌ လိမ္မာ၏။</p>
<p>တည်ကြည်မှု ‘သမာဓိ’ မှ ထခြင်း၌ လိမ္မာ၏။</p>
<p>တည်ကြည်မှု ‘သမာဓိ’ ၏ (ဝင်စားရန်) အသင့်ဖြစ်ခြင်း၌ လိမ္မာ၏။</p>
<p>တည်ကြည်မှု ‘သမာဓိ’ ၏ ကျက်စားရာ အာရုံ၌ လိမ္မာ၏။</p>
<p>တည်ကြည်မှု ‘သမာဓိ’ ကို ရှေးရှုဆောင်ခြင်း၌ လိမ္မာ၏။</p>
<p>ရဟန်းတို့ ဤတရားခြောက်မျိုးတို့နှင့် ပြည့်စုံသော ရဟန်းသည်
ဟိမဝန္တာတောင်မင်းကိုသော်လည်းဖောက်ခွဲနိုင်ရာသေး၏၊ ယုတ်သော အဝိဇ္ဇာကိုမူကား
အဘယ်ဆိုဖွယ်ရာ ရှိအံ့နည်းဟု (မိန့်တော်မူ၏)။</p>
<p>စတုတ္ထသုတ်။</p>
</article>
</section>
</div>
</body>
</html>
