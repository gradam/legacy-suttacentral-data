<!DOCTYPE html>
<html>
<head>
<meta charset="UTF-8">
<meta author="ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။">
<title>၁ဝ-မုဋ္ဌဿတိသုတ်</title>
</head>
<body>
<div id="text" lang="my">
<div id="toc">
<div id="metaarea">
<p>ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။</p>
<p>သာသနာရေး ဦးစီးဌာနမှ ညွန်ကြားရေးမှူး ဦးဝင်းနိုင်က ပုံနှိပ်ထုတ်ဝေသည်။</p>
</div>
</div>
<section class="sutta">
<article>
<hgroup>
<h2>အင်္ဂုတ္တရနိကာယ်</h2>
<h3>(၂၁) ၁-ကိမိလဝဂ်</h3>
<h1>၁ဝ-မုဋ္ဌဿတိသုတ်</h1>
</hgroup>
<p>၂၁ဝ။ ရဟန်းတို့ သတိလွတ်ကင်း ဆင်ခြင်ခြင်းမရှိဘဲ အိပ်ပျော်သော ရဟန်း၏
အပြစ်တို့သည်ဤငါးမျိုးတို့တည်း။</p>
<p>အဘယ်ငါးမျိုးတို့နည်းဟူမူ —</p>
<p>ဆင်းရဲစွာ အိပ်ရ၏။</p>
<p>ဆင်းရဲစွာ နိုးရ၏။</p>
<p>မကောင်းသော အိပ်မက် မက်၏။</p>
<p>နတ်တို့ မစောင့်ရှောက်ကုန်။</p>
<p>သုက် လွတ်၏။</p>
<p>ရဟန်းတို့ သတိလွတ်ကင်း ဆင်ခြင်ခြင်းမရှိဘဲ အိပ်ပျော်သော ရဟန်း၏ အပြစ်တို့သည်
ဤငါးမျိုးတို့တည်းဟု (မိန့်တော်မူ၏)။</p>
<p>ရဟန်းတို့ သတိမကင်း ဆင်ခြင်ခြင်းရှိ၍ အိပ်ပျော်သော ရဟန်း၏ အကျိုးတို့သည်
ဤငါးမျိုးတို့တည်း။</p>
<p>အဘယ်ငါးမျိုးတို့နည်းဟူမူ —</p>
<p>ချမ်းသာစွာ အိပ်ရ၏။</p>
<p>ချမ်းသာစွာ နိုးရ၏။</p>
<p>မကောင်းသော အိပ်မက်ကို မမက်။</p>
<p>နတ်တို့စောင့်ရှောက်ကုန်၏။</p>
<p>သုက် မလွတ်။</p>
<p>ရဟန်းတို့ သတိမကင်း ဆင်ခြင်ခြင်းရှိ၍ အိပ်ပျော်သော ရဟန်း၏ အကျိုးတို့သည်
ဤငါးမျိုးတို့တည်း။</p>
<p>ဒသမသုတ်။</p>
<p>ရှေးဦးစွာသော ကိမိလဝဂ် ပြီး၏။</p>
</article>
</section>
</div>
</body>
</html>
