<!DOCTYPE html>
<html>
<head>
<meta charset="UTF-8">
<meta author="ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။">
<title>၅-ဒဋ္ဌဗ္ဗသုတ်</title>
</head>
<body>
<div id="text" lang="my">
<div id="toc">
<div id="metaarea">
<p>ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။</p>
<p>သာသနာရေး ဦးစီးဌာနမှ ညွန်ကြားရေးမှူး ဦးဝင်းနိုင်က ပုံနှိပ်ထုတ်ဝေသည်။</p>
</div>
</div>
<section class="sutta">
<article>
<hgroup>
<h2>အင်္ဂုတ္တရနိကာယ်</h2>
<h3>၂-ဗလဝဂ်</h3>
<h1>၅-ဒဋ္ဌဗ္ဗသုတ်</h1>
</hgroup>
<p>၁၅။ ရဟန်းတို့ အားတို့သည် ဤငါးမျိုးတို့တည်း။</p>
<p>အဘယ်ငါးမျိုးတို့နည်းဟူမူ —</p>
<p>ယုံကြည်မှု ‘သဒ္ဓါ’အား၊ အားထုတ်မှု ‘ဝီရိယ’အား၊ အောက်မေ့မှု ‘သတိ’အား၊
တည်ကြည်မှု ‘သမာဓိ’အား၊ သိမှု ‘ပညာ’အား တို့တည်း။</p>
<p>ရဟန်းတို့ အဘယ်တို့၌ ယုံကြည်မှု ‘သဒ္ဓါ’ အားကို (အကြီးအမှူးဟူ၍) မှတ်အပ်သနည်း၊
သောတာပန်ဖြစ်ကြောင်း အင်္ဂါလေးမျိုးတို့၌ ယုံကြည်မှု ‘သဒ္ဓါ’အားကို
(အကြီးအမှူးဟူ၍) မှတ်အပ်၏။</p>
<p>ရဟန်းတို့ အဘယ်တို့၌ အားထုတ်မှု’ဝီရိယ’အားကို မှတ်အပ်သနည်း၊
သမ္မပ္ပဓာန်လေးပါးတို့၌ အားထုတ်မှု ‘ဝီရိယ’အားကို မှတ်အပ်၏။</p>
<p>ရဟန်းတို့ အဘယ်တို့၌ အောက်မေ့မှု’သတိ’အားကို မှတ်အပ်သနည်း၊
သတိပဋ္ဌာန်လေးပါးတို့၌ အောက်မေ့မှု ‘သတိ’အားကို မှတ်အပ်၏။</p>
<p>ရဟန်းတို့ အဘယ်တို့၌ တည်ကြည်မှု’သမာဓိ’အားကို မှတ်အပ်သနည်း၊ ဈာန်လေးပါးတို့၌
တည်ကြည်မှု ‘သမာဓိ’အားကို မှတ်အပ်၏။</p>
<p>ရဟန်းတို့ အဘယ်တို့၌ သိမှု’ပညာ’အားကို မှတ်အပ်သနည်း၊ အရိယသစ္စာလေးပါးတို့၌
သိမှု’ပညာ’ အားကို မှတ်အပ်၏။</p>
<p>ရဟန်းတို့ အားတို့သည် ဤငါးမျိုးတို့တည်းဟု (မိန့်တော်မူ၏)။</p>
<p>ပဉ္စမသုတ်။</p>
</article>
</section>
</div>
</body>
</html>
