<!DOCTYPE html>
<html>
<head>
<meta charset="UTF-8">
<meta author="ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။">
<title>၂-အကုသလရာသိသုတ်</title>
</head>
<body>
<div id="text" lang="my">
<section class="sutta" id="an5.52">
<article>
<div class="hgroup">
<p class="division">အင်္ဂုတ္တရနိကာယ်</p>
<p>(၆) ၁-နီဝရဏဝဂ်</p>
<h1>၂-အကုသလရာသိသုတ်</h1>
</div>
<p>၅၂။ ရဟန်းတို့ “အကုသိုလ်အစု”ဟူ၍ ဆိုသော သူသည် ကောင်းစွာ ဆိုလိုမူ နီဝရဏငါးမျိုး တို့ကိုဆိုရာ၏။</p>
<p>ရဟန်းတို့ ဤအလုံးစုံသော အကုသိုလ်အစုဟူသည် ယင်းနီဝရဏ ငါးမျိုးတို့ပင်တည်း။</p>
<p>အဘယ်ငါးမျိုးတို့နည်းဟူမူ—</p>
<p>ကာမဂုဏ်ကို လိုလားမှုဟူသော ပိတ်ပင်တတ်သော တရား ‘ကာမစ္ဆန္ဒနီဝရဏ’။</p>
<p>ပျက်စီးစေလိုမှုဟူသော ပိတ်ပင်တတ်သော တရား ‘ဗျာပါဒနီဝရဏ’။</p>
<p>လေးလံထိုင်းမှိုင်းမှုဟူသော ပိတ်ပင်တတ်သော တရား ‘ထိနမိဒ္ဓနီဝရဏ’။</p>
<p>ပျံ့လွင့်မှု နောင်တပူပန်မှုဟူသော ပိတ်ပင်တတ်သော တရား ‘ဥဒ္ဓစ္စ ကုက္ကုစ္စနီဝရဏ’။</p>
<p>မဝေခွဲနိုင်မှုဟူသော ပိတ်ပင်တတ်သော တရား ‘ဝိစိကိစ္ဆာနီဝရဏ’ တို့တည်း။</p>
<p>ရဟန်းတို့ “အကုသိုလ်အစု”ဟူ၍ ဆိုသောသူသည် ကောင်းစွာဆိုလိုမူ ဤနီဝရဏတရား ငါးမျိုး တို့ကိုဆိုရာ၏။</p>
<p>ရဟန်းတို့ ဤအလုံးစုံသော အကုသိုလ်အစုဟူသည် ယင်း နီဝရဏ ငါးမျိုးတို့ပင်တည်းဟု (မိန့်တော်မူ၏)။</p>
<p>ဒုတိယသုတ်။</p>
</article>
<aside id="metaarea">
<p>ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။</p>
<p>သာသနာရေး ဦးစီးဌာနမှ ညွန်ကြားရေးမှူး ဦးဝင်းနိုင်က ပုံနှိပ်ထုတ်ဝေသည်။</p>
</aside>
</section>
</div>
</body>
</html>