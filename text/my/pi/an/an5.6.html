<!DOCTYPE html>
<html>
<head>
<meta charset="UTF-8">
<meta author="ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။">
<title>၆-သမာပတ္တိသုတ်</title>
</head>
<body>
<div id="text" lang="my">
<div id="toc">
<div id="metaarea">
<p>ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။</p>
<p>သာသနာရေး ဦးစီးဌာနမှ ညွန်ကြားရေးမှူး ဦးဝင်းနိုင်က ပုံနှိပ်ထုတ်ဝေသည်။</p>
</div>
</div>
<section class="sutta">
<article>
<hgroup>
<h2>အင်္ဂုတ္တရနိကာယ်</h2>
<h3>၁-သေခဗလဝဂ်</h3>
<h1>၆-သမာပတ္တိသုတ်</h1>
</hgroup>
<p>၆။ ရဟန်းတို့ ယုံကြည်မှု ‘သဒ္ဓါ’ သည် ကုသိုလ်တရားတို့၌ တည်နေသမျှ ကာလပတ်လုံး
အကုသိုလ ်မဖြစ်ပေါ်နိုင်၊ ရဟန်းတို့ ယုံကြည်မှု ‘သဒ္ဓါ’ ပျောက်ကွယ်၍
မယုံကြည်မှု မြှေးယှက်တည်နေသောအခါ၌ မူကား အကုသိုလ် ဖြစ်ပေါ်လာ၏။</p>
<p>ရဟန်းတို့ ရှက်မှု ‘ဟိရီ’သည် ကုသိုလ်တရားတို့၌ တည်နေသမျှ ကာလပတ်လုံး အကုသိုလ်
မဖြစ်ပေါ်နိုင်၊ ရဟန်းတို့ ရှက်မှု’ဟိရီ’ပျောက်ကွယ်၍ မရှက်မှု ‘အဟိရီက’
မြှေးယှက်တည်နေသော အခါ၌ မူကားအကုသိုလ်ဖြစ်ပေါ်လာ၏။</p>
<p>ရဟန်းတို့ ကြောက်လန့်မှု ‘သြတ္တပ္ပ’သည် ကုသိုလ်တရားတို့၌ တည်နေသမျှ ကာလပတ်လုံး
အကုသိုလ်မဖြစ်ပေါ်နိုင်၊ ရဟန်းတို့ ကြောက်လန့်မှု ‘သြတ္တပ္ပ’ ပျောက်ကွယ်၍
မကြောက်လန့်မှု’အနောတ္တပ္ပ’ မြှေးယှက်တည်နေသော အခါ၌ မူကား အကုသိုလ် ဖြစ်ပေါ်လာ၏။</p>
<p>ရဟန်းတို့ အားထုတ်မှု ‘ဝီရိယ’ သည် ကုသိုလ်တရားတို့၌ တည်နေသမျှ ကာလပတ်လုံး
အကုသိုလ်မဖြစ်ပေါ်နိုင်၊ ရဟန်းတို့ အားထုတ်မှု ‘ဝီရိယ’ ပျောက်ကွယ်၍ ပျင်းရိမှု
မြှေးယှက်တည်နေသော အခါ၌ မူကား အကုသိုလ် ဖြစ်ပေါ်လာ၏။</p>
<p>ရဟန်းတို့ သိမှု ‘ပညာ’သည် ကုသိုလ်တရားတို့၌ တည်နေသမျှ ကာလပတ်လုံး အကုသိုလ်
မဖြစ်ပေါ်နိုင်၊ ရဟန်းတို့ သိမှု ‘ပညာ’ပျောက်ကွယ်၍ မသိမှုမြှေးယှက်တည်နေသော
အခါ၌ မူကား အကုသိုလ်ဖြစ်ပေါ်လာ၏ဟု (မိန့်တော်မူ၏)။</p>
<p>ဆဋ္ဌသုတ်။</p>
</article>
</section>
</div>
</body>
</html>
