<!DOCTYPE html>
<html>
<head>
<meta charset="UTF-8">
<meta author="နေမျိုးဝင်း, John Nishinaga">
<title>၅-ပဌမ အနာယုဿာသုတ်</title>
</head>
<body>
<div id="text" lang="my">
<section class="sutta" id="an5.125">
<article>
<div class="hgroup">
<p class="division">အင်္ဂုတ္တရနိကာယ်</p>
<p>(၁၃) ၃-ဂိလာနဝဂ်</p>
<h1>၅-ပဌမ အနာယုဿာသုတ်</h1>
</div>
<p>၁၂၅။ ရဟန်းတို့ အသက်တိုကြောင်း တရားတို့သည် ဤငါးမျိုးတို့တည်း။</p>
<p>အဘယ်ငါးမျိုးတို့နည်းဟူမူ—</p>
<p>မလျောက်ပတ်သည်ကို ပြုလုပ်လေ့ရှိ၏။</p>
<p>လျောက်ပတ်သည်၌ အတိုင်းအရှည်ကို မသိတတ်။</p>
<p>မကြေကျက်လွယ်သော အစာကို စားလေ့ရှိ၏။</p>
<p>အချိန်အခါ မဟုတ်သည်၌ သွားလာတတ်၏။</p>
<p>မမြတ်သော (မေထုန်) အကျင့်ကို ကျင့်လေ့ရှိ၏။</p>
<p>ရဟန်းတို့ ဤသည်တို့ကား အသက်တိုကြောင်း တရားငါးမျိုးတို့တည်း။</p>
<p>ရဟန်းတို့ အသက်ရှည်ကြောင်း တရားတို့သည် ဤငါးမျိုးတို့တည်း။</p>
<p>အဘယ်ငါးမျိုးတို့နည်းဟူမူ—</p>
<p>လျောက်ပတ်သည်ကို ပြုလုပ်လေ့ရှိ၏။</p>
<p>လျောက်ပတ်သည်၌ အတိုင်းအရှည်ကို သိတတ်၏။</p>
<p>ကြေကျက်လွယ်သော အစာကို စားလေ့ရှိ၏။</p>
<p>အချိန်အခါ၌ သွားလာတတ်၏။</p>
<p>မြတ်သောအကျင့်ကို ကျင့်၏။</p>
<p>ရဟန်းတို့ ဤသည်တို့ကား အသက်ရှည်ကြောင်း တရားငါးမျိုးတို့တည်းဟု (မိန့်တော်မူ၏)။</p>
<p>ပဉ္စမသုတ်။</p>
</article>
<aside id="metaarea">
<p>ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။</p>
<p>သာသနာရေး ဦးစီးဌာနမှ ညွန်ကြားရေးမှူး ဦးဝင်းနိုင်က ပုံနှိပ်ထုတ်ဝေသည်။</p>
<p>Prepared for SuttaCentral by <span class="editor">နေမျိုးဝင်း</span> and <span class="editor">John Nishinaga</span>.</p></aside>
</section>
</div>
</body>
</html>