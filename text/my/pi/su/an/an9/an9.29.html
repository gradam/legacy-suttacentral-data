<!DOCTYPE html>
<html>
<head>
<meta charset="UTF-8">
<meta author="နမြေိုးဝငျး, John Nishinaga">
<title>၉-အာဃာတဝတ္ထုသုတ်</title>
</head>
<body>
<div id="text" lang="my">
<section class="sutta" id="an9.29">
<article>
<div class="hgroup">
<p class="division">အင်္ဂုတ္တရနိကာယ်</p>
<p>၃-သတ္တာဝါသဝဂ်</p>
<h1>၉-အာဃာတဝတ္ထုသုတ်</h1>
</div>
<p>၂၉။ ရဟန်းတို့ ရန်ငြိုးဖွဲ့ကြောင်း ‘အာဃာတဝတ္ထု’တို့သည် ဤကိုးမျိုးတို့တည်း။ အဘယ်ကိုးမျိုးတို့နည်းဟူမူ—</p>
<p>“ငါ၏ အကျိုးမဲ့ကို ပြုဖူးပြီ”ဟု ရန်ငြိုးဖွဲ့၏၊ “ငါ၏ အကျိုးမဲ့ကို ပြုနေဆဲ”ဟု ရန်ငြိုးဖွဲ့၏၊ “ငါ၏ အကျိုးမဲ့ကို ပြုလိမ့်မည်”ဟု ရန်ငြိုးဖွဲ့၏၊</p>
<p>“ငါချစ်ခင်နှစ်သက်သော ပုဂ္ဂိုလ်၏ အကျိုးမဲ့ကို ပြုဖူးပြီဟု။ပ။ အကျိုးမဲ့ကို ပြုနေဆဲ။ပ။ အကျိုး မဲ့ကို ပြုလိမ့်မည်”ဟု ရန်ငြိုးဖွဲ့၏၊</p>
<p>“ငါ မချစ်ခင် မနှစ်သက်သော ပုဂ္ဂိုလ်၏ အကျိုးကို ပြုဖူးပြီ။ပ။ အကျိုးကို ပြုနေဆဲ။ပ။ အကျိုးကို ပြုလိမ့်မည်”ဟု ရန်ငြိုးဖွဲ့၏။ ရဟန်းတို့ ရန်ငြိုးဖွဲ့ကြောင်း ‘အာဃာတဝတ္ထု’တို့သည် ဤကိုးမျိုးတို့တည်းဟု (မိန့်တော်မူ၏)။</p>
<p>နဝမသုတ်။</p>
</article>
<aside id="metaarea">
<p>ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။</p>
<p>သာသနာရေး ဦးစီးဌာနမှ ညွန်ကြားရေးမှူး ဦးဝင်းနိုင်က ပုံနှိပ်ထုတ်ဝေသည်။</p>
<p>Prepared for SuttaCentral by <span class="editor">နမြေိုးဝငျး</span> and <span class="editor">John Nishinaga</span>.</p></aside>
</section>
</div>
</body>
</html>