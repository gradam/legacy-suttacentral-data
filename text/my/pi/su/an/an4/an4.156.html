<!DOCTYPE html>
<html>
<head>
<meta charset="UTF-8">
<meta author="ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။">
<title>၆-ကပ္ပသုတ်</title>
</head>
<body>
<div id="text" lang="my">
<section class="sutta" id="an4.156">
<article>
<div class="hgroup">
<p class="division">အင်္ဂုတ္တရနိကာယ်</p>
<p>(၁၆) ၁-ဣန္ဒြိယဝဂ်</p>
<h1>၆-ကပ္ပသုတ်</h1>
</div>
<p>၁၅၆။ ရဟန်းတို့ ကမ္ဘာ၏ အသင်္ချေတို့သည် ဤလေးမျိုးတို့တည်း။ အဘယ်လေးမျိုးတို့နည်းဟူမူ— ရဟန်းတို့ ကမ္ဘာပျက်ဆဲ ‘သံဝဋ္ဋကပ်’ အခါကို “ဤမျှလောက် နှစ်တို့”ဟူ၍လည်းကောင်း၊ “ဤမျှ လောက် နှစ်အရာတို့”ဟူ၍လည်းကောင်း၊ “ဤမျှလောက် နှစ်အထောင်တို့”ဟူ၍လည်းကောင်း၊ “ဤမျှ လောက် နှစ်အသိန်းတို့”ဟူ၍လည်းကောင်း ရေတွက်ခြင်းငှါ မလွယ်။</p>
<p>ရဟန်းတို့ ကမ္ဘာပျက်အတိုင်း တည်နေဆဲ ‘သံဝဋ္ဋဋ္ဌာယီကပ်’ အခါကို “ဤမျှလောက် နှစ်တို့”ဟူ၍လည်းကောင်း၊ “ဤမျှလောက် နှစ်အရာတို့”ဟူ၍လည်းကောင်း၊ “ဤမျှလောက် နှစ်အထောင်တို့”ဟူ၍လည်းကောင်း၊ “ဤမျှလောက် နှစ်အသိန်းတို့”ဟူ၍လည်းကောင်း ရေတွက်ခြင်းငှါ မလွယ်။</p>
<p>ရဟန်းတို့ ကမ္ဘာဖြစ်ဆဲ ‘ဝိဝဋ္ဋကပ်’ အခါကို “ဤမျှလောက် နှစ်တို့”ဟူ၍လည်းကောင်း၊ “ဤမျှလောက် နှစ်အရာတို့”ဟူ၍လည်းကောင်း၊ “ဤမျှလောက် နှစ်အထောင်တို့”ဟူ၍လည်းကောင်း၊ “ဤမျှလောက် နှစ်အသိန်းတို့”ဟူ၍လည်းကောင်း ရေတွက်ခြင်းငှါ မလွယ်။</p>
<p>ရဟန်းတို့ ဖြစ်ပြီးကမ္ဘာ၏ တည်ဆဲ ‘ဝိဝဋ္ဋဋ္ဌာယီကပ်’ အခါကို “ဤမျှလောက် နှစ်တို့”ဟူ၍လည်းကောင်း၊ “ဤမျှလောက် နှစ်အရာတို့”ဟူ၍လည်းကောင်း၊ “ဤမျှလောက် နှစ်အထောင်တို့”ဟူ၍လည်းကောင်း၊ “ဤမျှလောက် နှစ်အသိန်းတို့”ဟူ၍လည်းကောင်း ရေတွက်ခြင်းငှါ မလွယ်။ ရဟန်းတို့ ကမ္ဘာ၏ အသင်္ချေတို့သည် ဤလေးမျိုးတို့တည်းဟု (မိန့်တော်မူ၏)။</p>
<p>ဆဋ္ဌသုတ်။</p>
</article>
<aside id="metaarea">
<p>ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။</p>
<p>သာသနာရေး ဦးစီးဌာနမှ ညွန်ကြားရေးမှူး ဦးဝင်းနိုင်က ပုံနှိပ်ထုတ်ဝေသည်။</p>
<p>Prepared for SuttaCentral by <span class="editor">Nathan Wynn</span> and <span class="editor">John Nishinaga</span>.</p></aside>
</section>
</div>
</body>
</html>