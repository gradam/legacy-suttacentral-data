<!DOCTYPE html>
<html>
<head>
<meta charset="UTF-8">
<meta author="Nathan Wynn, John Nishinaga">
<title>၁ဝ-ဒုတိယ တဇ္ဈာနသုတ်</title>
</head>
<body>
<div id="text" lang="my">
<section class="sutta" id="an6.74">
<article>
<div class="hgroup">
<p class="division">အင်္ဂုတ္တရနိကာယ်</p>
<p>၇-ဒေဝတာဝဂ်</p>
<h1>၁ဝ-ဒုတိယ တဇ္ဈာနသုတ်</h1>
</div>
<p>၇၄။ ရဟန်းတို့ တရားခြောက်မျိုးတို့ကို မပယ်မူ၍ ပဌမဈာန်သို့ ရောက်၍ နေရန် မထိုက်။</p>
<p>အဘယ်ခြောက်မျိုးတို့နည်းဟူမူ—</p>
<p>ကာမဂုဏ်ကို ကြံစည်မှု ‘ကာမဝိတက်’။</p>
<p>ပျက်စီးစေရန် ကြံစည်မှု ‘ဗျာပါဒဝိတက်’။</p>
<p>ညှဉ်းဆဲရန် ကြံစည်မှု ‘ဝိဟိံ သဝိတက်’။</p>
<p>ကာမဂုဏ်တို့၌ မှတ်သားမှု ‘ကာမသညာ’။</p>
<p>ပျက်စီးစေရန် မှတ်သားမှု ‘ဗျာပါဒသညာ’။</p>
<p>ညှဉ်းဆဲရန် မှတ်သားမှု ‘ဝိဟိံ သသညာ’ တို့တည်း။</p>
<p>ရဟန်းတို့ ဤတရားခြောက်မျိုးတို့ကို မပယ်မူ၍ ပဌမဈာန်သို့ ရောက်၍ နေရန် မထိုက်။</p>
<p>ရဟန်းတို့ တရားခြောက်မျိုးတို့ကို ပယ်ခြင်းကြောင့် ပဌမဈာန်သို့ ရောက်၍ နေရန် ထိုက်၏။</p>
<p>အဘယ်ခြောက်မျိုးတို့နည်းဟူမူ—</p>
<p>ကာမဂုဏ်ကို ကြံစည်မှု ‘ကာမဝိတက်’။</p>
<p>ပျက်စီးစေရန် ကြံစည်မှု ‘ဗျာပါဒဝိတက်’။</p>
<p>ညှဉ်းဆဲရန် ကြံစည်မှု ‘ဝိဟိံ သဝိတက်’။</p>
<p>ကာမဂုဏ်၌ မှတ်သားမှု ‘ကာမသညာ’။</p>
<p>ပျက်စီးစေရန် မှတ်သားမှု ‘ဗျာပါဒသညာ’။</p>
<p>ညှဉ်းဆဲရန် မှတ်သားမှု ‘ဝိဟိံ သသညာ’ တို့တည်း။</p>
<p>ရဟန်းတို့ ဤတရားခြောက်မျိုးတို့ကို ပယ်ခြင်းကြောင့် ပဌမဈာန်သို့ ရောက်၍် နေရန် ထိုက်၏ဟု (မိန့်တော်မူ၏)။</p>
<p>ဒသမသုတ်။</p>
<p>ခုနစ်ခုမြောက် ဒေဝတာဝဂ် ပြီး၏။</p>
</article>
<aside id="metaarea">
<p>ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။</p>
<p>သာသနာရေး ဦးစီးဌာနမှ ညွန်ကြားရေးမှူး ဦးဝင်းနိုင်က ပုံနှိပ်ထုတ်ဝေသည်။</p>
<p>Prepared for SuttaCentral by <span class="editor">Nathan Wynn</span> and <span class="editor">John Nishinaga</span>.</p></aside>
</section>
</div>
</body>
</html>