<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="ps2.10">
<article>
<div class="hgroup">
<p class="division">ඛුද්දක නිකාය</p>
<p class="subdivision">පටිසම්භිදා මග්ග පාළි</p>
<p class="vagga">2. යුගනන්ධ වර්ගය</p>
<h1>2.10 සුඤ්ඤ කථා</h1>
</div>
<p><a class="msdiv" id="msdiv46"></a><a class="apz" id="apz1"></a>මා විසින් මෙසේ අසන ලදී.</p>
<p>එක් සමයෙක්හි භාග්‍යවතුන් වහන්සේ සැවැත් නුවර අනේ පිඩු සිටුහු විසින් කරවන ලද ජේතවනාරාමයෙහි වැඩ වාසය කරණ සේක. ඉක්බිත්තෙන් වනාහි ආයුෂ්මත් ආනන්ද ස්ථවිරයන් වහන්සේ භාග්‍යවතුන් වහන්සේ යම් තැනෙක්හිද එතන්හි එළඹි සේක. එළඹ එකත්පසෙක වැඩහුන් සේක. එකත්පසෙක හුන්නාවූ ආනන්ද ස්ථවිරයන් වහන්සේ වනාහි භාග්‍යවතුන් වහන්සේට මෙය වදාළ සේක. “ස්වාමීනි, ලෝකය ශුන්‍යය, ලෝකය ශුන්‍ය යයි කියනු ලැබේ ස්වාමීනි, කොපමණකින් වනාහි ලෝකය ශුන්‍යයයි කියනු ලැබේද?</p>
<p><a class="apz" id="apz2"></a>“ආනන්දය, යම් හෙයකින් ආත්මයෙන් හෝ ආත්මය සන්තක දෙයින් හෝ ශුන්‍යද, එහෙයින් ලෝකය ශුන්‍යයයි කියනු ලැබේ. ආනන්දය, ආත්මයෙන් හෝ ආත්මය සන්තක දෙයින් හෝ ශුන්‍ය කුමක්ද යත්:- ආනන්දය, චක්ෂුව වනාහි ආත්මයෙන්ද, ආත්ම සන්තක දෙයින්ද ශූන්‍යය, රූපයෝ ආත්මයෙන්ද ආත්ම සන්තක දෙයින්ද ශූන්‍යයෝයි. චක්ඛු විඤ්ඤාණය ආත්මයෙන්ද ආත්ම සන්තක දෙයින්ද ශූන්‍යය. චක්ඛු සම්ඵස්සය ආත්මයෙන්ද ආත්මසන්තක දෙයින්ද ශූන්‍යය චක්ඛු සම්ඵස්ස ප්‍රත්‍යයෙන් සුඛවූ හෝ දුඃඛවූ හෝ අදුක්ඛමසුඛ වූ හෝ යම් මේ විඳ ගැනීමක් ඇති වේද, එයත් ආත්මයෙන්ද ආත්ම සන්තක දෙයින්ද ශූන්‍යය. ශ්‍රොතය ශූන්‍යයි ශබ්දය ශූන්‍යයි. ඝ්‍රානය ශූන්‍යයි ගන්ධය ශූන්‍යයි, ජිහ්වාව ශූන්‍යයි රස ශූන්‍යයි, කායය ශූන්‍යයි. ස්පර්ශය ශූන්‍යයි, මනස ශූන්‍යයි. ධර්මයෝ අනාත්මයෙන්ද ආත්ම සන්තක දෙයින්ද, ශූන්‍යය. මනෝවිඤ්ඤාණය ආත්මයෙන්ද ආත්ම සන්තක දෙයින්ද ශූන්‍යය, මනෝසම්ඵස්සය ආත්මයෙන්ද ආත්ම සන්තක දෙයින්ද ශූන්‍යය, මනෝ සම්ඵස්ස ප්‍රත්‍යයෙන් සුඛවූ හෝ දුක්ඛවූ හෝ අදුක්ඛමසුඛවූ හෝ යම් විඳගැනීමක් ඇති වේද, එයත් ආත්මයෙන්ද ආත්ම සන්තක දෙයින්ද ශූන්‍යය. ආනන්දය, යම් හෙයකින් වනාහී ආත්මයෙන් හෝ ආත්ම සන්තක දෙයින් හෝ ශූන්‍යද එහෙයින් ලෝකය ශූන්‍යයයි කියනු ලැබේ.</p>
<h2>2.10.1 මාතිකා</h2>
<p><a class="msdiv" id="msdiv47"></a><a class="apz" id="apz3"></a>“සුඤ්ඤ සුඤ්ඤය, සංඛාර සුඤ්ඤය, විපරිනාම සුඤ්ඤය අග්ගසුඤ්ඤය, ලක්ඛණ සුඤ්ඤය, වික්ඛම්භන සුඤ්ඤය, තදංග සුඤ්ඤය, සමුච්ඡෙද සුඤ්ඤය, පටිප්පස්සද්ධි සුඤ්ඤය, නිස්සරණ සුඤ්ඤඤය, අජ්ක්ධත්ත සුඤ්ඤය, බහිද්ධා සුඤ්ඤය, උභතො සුඤ්ඤය, සභාග සුඤ්ඤය, විසභාග සුඤ්ඤය, ඵසනා සුඤ්ඤය, පරිග්ගහ සුඤ්ඤය, පටිලාභ සුඤ්ඤය, පටිවෙධ සුඤ්ඤය, එකත්ත සුඤ්ඤය, නානත්ත සුඤ්ඤය, ඛන්ති සුඤ්ඤය, අධිට්ඨාන සුඤ්ඤය, පරියෝගාහන සුඤ්ඤය, සම්පජඤ්ඤයෙන් යුත් අනුපාද පරිනිර්වාණයවූ සකල සුඤ්ඤතාවන්ගේ පරමත්ථසුඤ්ඤය (යන මේ ශුන්‍යතාවෝ වෙත්.)</p>
<h2>2.10.2 නිද්දෙසො</h2>
<p><a class="msdiv" id="msdiv48"></a><a class="apz" id="apz4"></a>“සුඤ්ඤ සුඤ්ඤය නම් කවරේද?</p>
<p>පුඤ්ඤාභි සංඛාරය, අපුඤ්ඤාභි සංඛාරය, ආනෙඤ්ජාභි සංඛාරය’යි සංස්කාරයෝ තුන්දෙනෙක් වෙත් පුඤ්ඤාභි සංඛාරය, අපුඤ්ඤාභි සංඛාරයෙන්ද ආනෙඤ්ජාභි සංඛාරයෙන්ද ශූන්‍යය, අපුඤ්ඤාභී සංඛාරය පුඤ්ඤාභි සංඛාරයෙන්ද ආනෙඤ්ජාභි සංඛාරයෙන්ද ශූන්‍යය. ආනෙඤ්ජාභි සංඛාරය පුඤ්ඤාභි සංඛාරයෙන්ද අපුඤ්ඤභි සංඛාරයෙන්ද ශූන්‍යය. සංස්කාරයෝ තුන්දෙන මොව්හු වෙත්.</p>
<p><a class="apz" id="apz5"></a>“කාය සංඛාරය, වචී සංඛාරය, චිත්ත සංඛාරයයි අන්‍යවූද සංස්කාරයෝ තුන්දෙනෙක් වෙත්. කාය සංඛාරය වචි සංඛාරයෙන්ද චිත්ත සංඛාරයෙන්ද ශූන්‍යය. වචී සංඛාරය කාය සංඛාරයෙන්ද චිත්ත සංඛාරයෙන්ද ශූන්‍යය, චිත්ත සංඛාරය කාය සංඛාරයෙන්ද වචී සංඛාරයෙන්ද ශූන්‍යය, සංස්කාරයෝ තුන්දෙන මොව්හු වෙත්. මෙය සංඛාර සුඤ්ඤ නමි.</p>
<p><a class="apz" id="apz6"></a>“අතීත සංස්කාරයෝය. අනාගත සංස්කාරයෝය පච්චුප්පන්න සංස්කාරයෝයයි අන්‍යවූද සංස්කාරයෝ තුන්දෙනෙක් වෙත්. අතීත සංස්කාරයෝ අනාගත සංස්කාරයන්ගෙන්ද වර්තමාන සංස්කාරයන්ගෙන්ද ශුන්‍ය වෙත්. අනාගත සංස්කාරයෝ අතීත සංස්කාරයන්ගෙන්ද වර්තමාන සංස්කාරයන්ගෙන්ද ශූන්‍ය වෙත්. වර්තමාන සංස්කාරයෝ අතීත සංස්කාරයන්ගෙන්ද අනාගත සංස්කාරයන්ගෙන්ද ශූන්‍ය වෙත්. සංස්කාරයෝ තුන්දෙන මොව්හු වෙත්. මෙය සංඛාර සුඤ්ඤ නමි.</p>
<p><a class="apz" id="apz7"></a>“විපරිනාම සුඤ්ඤය නම් කවරේද?</p>
<p>වර්තමාන රූපය (තමාගේ) ස්වභාවයෙන්ම ශූන්‍යය. පහවූ රූපය විපරීණ තද ශූන්‍යදවේ. වර්තමාන වේදනාව (ii) තමාගේ ස්වභාවයෙන්ම ශූන්‍යය. පහවූ වේදනාව විපරීතද ශූන්‍යද වේ.</p>
<p>(iii) වර්තමාන සංස්කාරයෝ වර්තමාන විඤ්ඤාණය. වර්තමාන චක්ෂුව (මෙහි (ii) යොදන්න) වර්තමාන ස්වභාවය තමාගේ ස්වභාවයෙන්ම ශූන්‍යය. පහවූ ස්වභාවය විපරිතද ශූන්‍ය වේ මෙය විපරිණාම සුඤ්ඤ නමි.</p>
<p><a class="apz" id="apz8"></a>“අග්ගසුඤ්ඤ- නම් කවරේද?</p>
<p>සකල සංස්කාර සමථයවූ සබ්බූපධිපටිනිස්සජනයවූ තෘෂ්ණාක්ෂයවූ විරාගයවූ නිරෝධයවූ යම් මේ නිවණක්ද මේ නිවණ අග්‍රය. මේ නිවණ ශ්‍රෙෂ්ඨය, මේ නිවණ විශිෂ්ටය මෙය අග්ගසුඤ්ඤ නමි.</p>
<p><a class="apz" id="apz9"></a>“ලක්ඛන සුඤ්ඤය නම් කවරේද?</p>
<p>මේ ලක්ෂණ දෙකකි බාල ලක්ෂණයද පණ්ඩිත ලක්ෂණයද (යන මේ දෙකයි) බාල ලක්ෂණය පණ්ඩිත ලක්ෂණයෙන් ශූන්‍යය, පණ්ඩිත ලක්ෂණය බාල ලක්ෂණයෙන් ශූන්‍යය, ලක්ෂණයෝ තුන්දෙනෙක් වෙත්- උප්පාද ලක්ෂණ වය ලක්ෂණ ඨිතඤ්ඤතත්ත ලක්ෂණ (යන මේ තුනයි) උප්පාද ලක්ෂණය වය ලක්ෂණයෙන්ද ඨිතඤ්ඤතත්ත ලක්ෂණයෙන්ද ශූන්‍යය. වය ලක්ෂණය උප්පාද ලක්ෂණයෙන්ද ඨිතඤ්ඤතත්ත ලක්ෂණයෙන්ද ශූන්‍යය. ඨිතඤ්ඤතත්ත ලක්ෂණය උප්පාද ලක්ෂණයෙන්ද වය ලක්ෂණයෙන්ද ශූන්‍යය.</p>
<p><a class="apz" id="apz10"></a>“රූපයාගේ (ii) උත්පාද ලක්ෂණය වය ලක්ෂණයෙන්ද ඨිතඤ්ඤතත්ත ලක්ෂණයෙන්ද ශූන්‍යය. රූපයාගේ වය ලක්ෂණය උත්පාද ලක්ෂණයෙන්ද ඨිතඤ්ඤතත්ත ලක්ෂණයෙන්ද ශූන්‍යය. රූපයාගේ ඨිතඤ්ඤතත්ත ලක්ෂණය උත්පාද ලක්ෂණයෙන්ද වය ලක්ෂණයෙන්ද ශූන්‍යය. (iii) වේදනාවගේ, සඥාවගේ, සංස්කාරයන්ගේ, විඤ්ඤාණයාගේ, චක්ෂුවගේ (මෙහි (ii) යොදන්න.) ජරා මරණයාගේ උත්පාද ලක්ෂණය වය ලක්ෂණයෙන්ද ඨිතඤ්ඤතත්ත ලක්ෂණයෙන්ද ශූන්‍යය ජරා මරණයාගේ වය ලක්ෂණය වය ලක්ෂණයෙන්ද ඨිතඤ්ඤතත්ත ලක්ෂණයෙන්ද ශූන්‍යය. ජරා මරණයන්ගේ ඨිතඤ්ඤතත්ත ලක්ෂණය උත්පාද ලක්ෂණයෙන්ද වය ලක්ෂණයෙන්ද ශූන්‍යය. මෙය ලක්ඛණ සුඤ්ඤ නමි.</p>
<p><a class="apz" id="apz11"></a>“වික්ඛම්භන සුඤ්ඤය නම් කවරේද?</p>
<p>නෛෂ්ක්‍රම්‍යයෙන් කාමච්ඡන්දය යටපත් කරණ ලද්දේද ශූන්‍යද වේ. අව්‍යාපාදයෙන්ද ව්‍යාපාදය යටපත් කරණ ලද්දේද ශූන්‍යදවේ. ආලොක සංඥාවෙන් ථීනමිද්ධය යටපත් කරණ ලද්දේද ශූන්‍යද වේ, ධම්මවවත්ථානයෙන් විචිකිච්ඡාව යටපත් කරණ ලද්දේද ශූන්‍යද වේ. ඥානයෙන් අවිජ්ජාව යටපත් කරණ ලද්දේද ශූන්‍යද වේ. පඨමජ්ක්ධානයෙන් (ii) නීවරණයෝ යටපත් කරණලද්දාහුද ශූන්‍යද වෙත්. (iii) දුතියජ්ක්ධානයෙන් තතියජක්ධානයෙන් චතුත්ථජක්ධානයෙන් (මෙහි (ii) යොදන්න) අර්හත් මාර්ගයෝ සකල ක්ලේශයන් යටපත් කරණ ලද්දාහුද ශූන්‍යද වෙත්. මෙය වික්ඛම්භන සුඤ්ඤ නම් වේ.</p>
<p><a class="apz" id="apz12"></a>“තදංග සුඤ්ඤ නම් කවරේද?</p>
<p>නෛෂ්ක්‍රම්‍යයෙන් කාමච්ඡන්දය තදංග ශූන්‍යය. අව්‍යාපාදයෙන් ව්‍යාපාදය තදංග ශූන්‍යය. ආලෝක සංඥාවෙන් ථිනමිද්ධය තදංග ශූන්‍යය. අවික්ෂෙපයෙන් උද්ධච්චය තදංග ශූන්‍යය ධම්මවවත්ථානයෙන් විචිකිච්ඡාව තදංග සුඤ්ඤය. ඥානයෙන් අවිජ්ජාව තදංග ශූන්‍යය පාමොජ්ජයෙන් අරතීය තදංග ශූන්‍යය. පඨමජ්ක්ධානයෙන් නීවරණයෝ තදංග ශූන්‍යයෝය. විවට්ටානු පස්සනාවෙන් සංයෝගාභිනිවේශය තදංග ශූන්‍යය මෙය තදංග ශුන්‍ය නමි.</p>
<p><a class="apz" id="apz13"></a>“සමුච්ඡෙද සුඤ්ඤය නම් කවරේද?</p>
<p>නෛෂ්ක්‍රම්‍යයෙන් කාමච්ඡන්දය සමුච්ඡින්නද ශූන්‍යද වේ. අව්‍යාපාදයෙන් ව්‍යාපාදය සමුච්ඡින්නද ශූන්‍යද වේ. ආලොක සංඥාවෙන් ථිනමිද්ධය සමුච්ඡින්න ශූන්‍යද වේ. අවික්ෂෙපයෙන් උද්ධච්චය සමුච්ඡින්නද ශුන්‍යද වේ. ධම්මවවත්ථානයෙන් විචිකිච්ඡාව සමුච්ඡින්නද ශූන්‍යද වේ. පාමොජ්ජයෙන් අරතිය</p>
<p>(ii) සමුච්ඡින්නද ශූන්‍යද වේ. පඨමජ්ක්ධානයෙන් නීවරණ සමුච්ඡින්නද ශූන්‍යද වේ. (11 ඡෙදයේ (iii) හා මෙහි (ii) යොදන්න.) අර්හත් මාර්ගයෙන් සකල ක්ලේශයෝ සමුච්ඡින්නද ශූන්‍යයෝද වෙත්. මෙය සමුච්ඡෙදසුඤ්ඤ නමි.</p>
<p><a class="apz" id="apz14"></a>“පටිප්පස්සද්ධි සුඤ්ඤය නම් කවරේද?</p>
<p>නෛෂ්ක්‍රම්‍යයෙන් කාමච්ඡන්දය පටිප්පස්සද්ධද ශූන්‍යද වේ. අව්‍යාපාදයෙන් ව්‍යාපාදය පටිප්පස්සද්ධද ශූන්‍යද වේ. ආලොක සංඥාවෙන් ථිනමිද්ධය පටිප්පස්සධද ශූන්‍යද වේ. අවික්ෂෙපයෙන් උද්ධච්චය පටිප්පස්සසද්ධද ශූන්‍යද වේ. ධම්ම වවත්ථානයෙන් විචිකිච්ඡාව පටිප්පස්සද්ධද ශූන්‍යද වේ. ඥානයෙන් අවිජ්ජාව පටිප්පස්සද්ධද ශූන්‍යද වේ. පාමොජ්ජයෙන් අරතිය පටිප්පස්සද්ධද ශුන්‍යද වේ. පඨමජ්ක්ධානයෙන් නීවරණ (ii) පටිප්පස්සද්ධද ශූන්‍යද වේ. (11 ඡෙදයේ (iii) හා මෙහි (ii) යොදන්න.) අර්හත් මාර්ගයෙන් සකල ක්ලේශයෝ පටිප්පස්සද්ධයෝද ශුන්‍යයෝද වෙත්. මෙය පටිප්පස්සද්ධි සුඤ්ඤ නමි.</p>
<p><a class="apz" id="apz15"></a>“නිස්සරණ සුඤ්ඤ නම් කවරේද?</p>
<p>නෛෂ්ක්‍රම්‍යයෙන් කාමච්ඡන්දය නිස්සටද (බැහැර වූයේද) ශූන්‍යද වේ. අව්‍යාපාදයෙන් ව්‍යාපාදය නිස්සටද (බැහැර වූයේද) ශූන්‍යද වේ. ආලොක සඥාවෙන් ථිනමිද්ධය නිස්සටද (බැහැර වූයේද) ශූන්‍යද වේ. අවික්ෂෙපයෙන් උද්ධච්චය නිස්සටද (බැහැර වූයේද) ශූන්‍ය ද වේ. ධම්මවවත්ථානයෙන් විචිකිච්ඡාව නිස්සටද (බැහැර වූයේද) ශූන්‍යද වේ. ඥානයෙන් අවිජ්ජාව නිස්සටද (බැහැර වූයේද) ශූන්‍යද වේ. පාමොජ්ජයෙන් අරතිය නිස්සටද (බැහැර වූයේද) ශූන්‍යද වේ. පඨමජ්ක්ධානයෙන් නීවරණ නිස්සටද (බැහැර වූයේද) ශූන්‍යද වේ. අර්හත් මාර්ගයෙන් සකල ක්ලේශයෝ නිස්සටද (බැහැර වූවෝද) ශූන්‍ය වූවෝද වෙත්. මෙය නිස්සරණ සුඤ්ඤ නමි.</p>
<p><a class="apz" id="apz16"></a>“අජ්ක්ධත්ත සුඤ්ඤ නම් කවරේද?</p>
<p>අධ්‍යාත්මික චක්ෂුව (ii) ආත්මයෙන්ද ආත්ම සන්තක දෙයින්ද නිත්‍යයෙන්ද ස්ථිරත්වයෙන්ද ශාස්වතයෙන්ද අවිපරිනාම ධර්මයෙන්ද ශූන්‍යය. (iii) අධ්‍යාත්මික ශ්‍රොතස (මෙහි (ii) යොදන්න.) අධ්‍යාත්මික ඝ්‍රාණය ආත්මයෙන්ද ආත්ම සන්තක දෙයින්ද, නිත්‍යයෙන්ද, ස්ථිරත්වයෙන්ද, සාස්වතයෙන්ද ශූන්‍යය, අධ්‍යාත්මික ජිව්හාව ශූන්‍යය. අධ්‍යාත්මික කායය ශුන්‍යය. අධ්‍යාත්මික මනස ශූන්‍යය. මෙය අජ්ක්ධත්ත සුඤ්ඤ නමි.</p>
<p><a class="apz" id="apz17"></a>“බහිද්ධා සුඤ්ඤ නම් කවරේද?</p>
<p>බාහිර රූපයෝ (මෙහි 16 (ii) යොදන්න.) ශූන්‍යයෝය. බාහිර ධර්මයෝ ආත්මයෙන්ද ආත්ම සන්තක දෙයින්ද, නිත්‍යයෙන්ද ස්ථිරත්වයෙන්ද, ශාස්වතයෙන්ද, අවිපරිනාම ධර්මයෙන්ද ශූන්‍යයෝය. මෙය බහිද්ධා සුඤ්ඤ නමි.</p>
<p><a class="apz" id="apz18"></a>“උභතො සුඤ්ඤ නම් කවරේද?</p>
<p>යම් අධ්‍යාත්මික චක්ෂුවක් වේද? මේ බාහිර රූපයෝ වෙත්ද මේ දෙක (ii) ආත්මයෙන්ද ආත්ම සන්තක දෙයින්ද නිත්‍යයෙන්ද ස්ථිරත්වයෙන්ද, ශාස්වතයෙන්ද අවිපරිනාම ධර්මයෙන්ද ශූන්‍යය. (iii) යම් අධ්‍යාත්මික ශ්‍රොතයක් වේද, යම් බාහිර ශබ්දයෝ වෙත්ද (මෙහි (ii) යොදන්න.) යම් අධ්‍යාත්මික ඝ්‍රාණයක් වේද, යම් බාහිර ගන්ධයෝ වෙත්ද, යම් අධ්‍යාත්මික ජිව්හාවක් වේද, යම් බාහිර රසයෝ වෙත්ද, යම් අධ්‍යාත්මික කායයක් වේද, යම් බාහිර ස්පර්ශයෝ වෙත්ද, යම් අධ්‍යාත්මික මනසක් වේද, යම් බාහිර ධර්මයෝ වෙත්ද, මේ දෙක ආත්මයෙන්ද ආත්ම සන්තක දෙයින්ද නිත්‍යයෙන්ද, ස්ථිරත්වයෙන්ද, ශාස්වතයෙන්ද, අවිපරිණාම ධර්මයෙන්ද, ශූන්‍යය. මෙය උභතො සුඤ්ඤ නමි.</p>
<p><a class="apz" id="apz19"></a>“සභාග සුඤ්ඤ නම් කවරේද?</p>
<p>සය වැදෑරුම් අධ්‍යාත්මිකායතනයෝ සභාගයෝද ශූන්‍යයෝද වෙත්. සය වැදෑරුම් බාහිරායතනයෝ සභාගයෝද ශූන්‍යයෝද වෙත්. සය වැදෑරුම් විඤ්ඤාණ කායයෝ සභාගයෝද ශූන්‍යයෝද වෙත්. සය වැදෑරුම් ඵස්ස කායයෝ සභාගයෝද ශූන්‍යයෝද වෙත්. සය වැදෑරුම් වේදනා කායයෝ සභාගයෝද ශූන්‍යයෝද වෙත්. සය වැදෑරුම් සඤ්ඤා කායයෝ සභාගයෝද ශූන්‍යයෝද වෙත්. සය වැදෑරුම් චෙතනා කායයෝ සභාගයෝද ශූන්‍යයෝද වෙත්. මෙය සභාග සුඤ්ඤ නමි.</p>
<p><a class="apz" id="apz20"></a>විසභාග සුඤ්ඤ නම් කවරේද?</p>
<p>සය වැදෑරුම් අධ්‍යාත්මකායතනයෝ සය වැදෑරුම් බාහිරායතනයන් හා අසමානවූවෝද ශූන්‍යවූවෝද වෙත්. සය වැදෑරුම් බාහිරායතනයෝ සය වැදෑරුම් විඤ්ඤාණකායයන් හා අසමානවූවෝද ශූන්‍ය වූවෝද වෙත්. සය වැදෑරුම් විඤ්ඤාණ කායයෝ සය වැදෑරුම් ඵස්සකායයන් හා අසමාන වූවෝද ශූන්‍යවූවෝද වෙත්. සය වැදෑරුම් ඵස්සකායයන් සය වැදෑරුම් වේදනාකායයන් හා අසමානවූවෝද ශූන්‍යවූවෝද වෙත් සය වැදෑරුම් වේදනා කායයෝ සය වැදෑරුම් විඤ්ඤාණ කායයන් හා අසමානවූවෝද ශූන්‍යවූවෝද වෙත්. සය වැදෑරුම් සඤ්ඤාකායයෝ සය වැදෑරුම් චෙතනාකායයන් හා අසමාන වූවෝද ශූන්‍යවූවෝද වෙත්. මෙය විසභාග සුඤ්ඤ නමි.</p>
<p><a class="apz" id="apz21"></a>ඵසනා සුඤ්ඤ නම් කවරේද?</p>
<p>නෛෂ්ක්‍රම්‍ය සෙවීම කාමච්ඡන්දයෙන් ශූන්‍යය. අව්‍යාපාදය සෙවීම ව්‍යාපාදයෙන් ශූන්‍යය. ආලොක සංඥාව සෙවීම ථින මිද්ධයෙන් ශුන්‍යය. අවික්ඛෙපය සෙවීම උද්ධච්චයෙන් ශූන්‍යය. ධම්මවවත්ථානය සෙවීම විචිකිච්ඡාවෙන් ශූන්‍යය, ඥානය සෙවීම අවිජ්ජාවෙන් ශූන්‍යය. පාමොජ්ජය සෙවීම අරතියෙන් ශූන්‍යය. පඨමජ්ක්ධානය සෙවීම නීවරණයන්ගෙන් ශූන්‍යය දුතිසජක්ධානය තතියජ්ක්ධානය, චතුජ්ක්ධානය සෙවීම නීවරණයෙන් ශූන්‍යය, අර්හත් මාර්ගය සෙවීම සකල ක්ලේශයන්ගෙන් ශූන්‍යය. මෙය ඵසනා සුඤ්ඤ නමි.</p>
<p><a class="apz" id="apz22"></a>පරිග්ගාහ සුඤ්ඤ නම් කවරේද?</p>
<p>නෛෂ්ක්‍රම්‍ය පරිග්‍රහණය (වටකොට ගැන්ම) කාමච්ඡන්දයෙන් ශූන්‍යය. අව්‍යාපාද පරිග්‍රහණය ව්‍යාපාදයෙන් ශූන්‍යය. ආලොකසංඥා පරිග්‍රහණය ථීනමිද්ධයෙන් ශූන්‍යය. අවික්ෂෙප පරිග්‍රහණය උද්ධච්චයෙන් ශූන්‍යය. ධම්මවවත්ථාන පරිග්‍රහණ විචිකිච්ඡාවෙන් ශූන්‍යය. ඥාණ පරිග්‍රහණය අවිජ්ජාවෙන් ශූන්‍යය. පාමොජ්ජ පරිග්‍රහණය අරතියෙන් ශූන්‍යය. ප්‍රථමධ්‍යාන පරිග්‍රහණය (ii) නීවරණයන්ගෙන් ශූන්‍යය (iii) දුතියජ්ක්ධාන, තතියජ්ක්ධාන, චතුත්ථජ්ක්ධාන පරිග්‍රහණය (මෙහි (ii)) අර්හත්මාර්ග පරිග්‍රහණය සකල ක්ලේශයන්ගෙන් ශූන්‍යය. මෙය පරිග්ගහසුඤ්ඤ නමි.</p>
<p><a class="apz" id="apz23"></a>“පටිලාභ සුඤ්ඤ නම් කවරේද?</p>
<p>නෛෂ්ක්‍රම්‍ය ප්‍රතිලාභය කාමච්ඡන්දයෙන් ශූන්‍යය, අව්‍යාපාද ප්‍රතිලාභය ව්‍යාපාදයෙන් ශූන්‍යය. ආලෝකසඤ්ඤා ප්‍රතිලාභය ථිනමිද්ධයෙන් ශූන්‍යය. අවික්ෂෙප ප්‍රතිලාභය උද්ධච්චයෙන් ශූන්‍යය. ධම්මවවත්ථාන ප්‍රතිලාභය විචිකිච්ඡාවෙන් ශූන්‍යය. ඥාන ප්‍රතිලාභය අවිජ්ජාවෙන් ශූන්‍යය. පාමොජ්ජ ප්‍රතිලාභය අරතියෙන් ශූන්‍යය. ප්‍රථමධ්‍යාන ප්‍රතිලාභය නීවරණයන්ගෙන් ශූන්‍යය. ද්විතීයධ්‍යාන, තෘතීය ධ්‍යාන, චතුර්ථධ්‍යාන, ප්‍රතිලාභය නීවරණයන්ගෙන් ශූන්‍යය. අර්හත්මාර්ග ප්‍රතිලාභය සකල ක්ලේශයන්ගෙන් ශූන්‍යය. මෙය පටිලාභසුඤ්ඤ නමි.</p>
<p><a class="apz" id="apz24"></a>පටිවේධසුඤ්ඤ නම් කවරේද?</p>
<p>නෛෂ්ක්‍රම්‍ය ප්‍රතිවෙධය කාමච්ඡන්දයෙන් ශූන්‍යය. අව්‍යාපාද ප්‍රතිවෙධය ව්‍යාපාදයෙන් ශූන්‍යය. ආලොකසංඥා ප්‍රතිවේධය ථිනමිද්ධයෙන් ශූන්‍යය. අවික්ෂෙප ප්‍රතිවේධය, උද්ධච්චයෙන් ශූන්‍යය, ධම්මවවත්ථාන ප්‍රතිවේධය විචිකිච්ඡාවෙන් ශූන්‍යය, ඥාන ප්‍රතිවේධය අවිජ්ජාවෙන් ශූන්‍යය. පාමොජ්ජ ප්‍රතිවේධය අරතියෙන් ශූන්‍යය. ප්‍රථමධ්‍යාන ප්‍රතිවේධය නීවරණයන්ගෙන් ශූන්‍යය, ද්විතීයධ්‍යාන, තෘතීය ධ්‍යාන, චතුර්ථධ්‍යාන ප්‍රතිවේධය නීවරණයන්ගෙන් ශූන්‍යය. අර්හත්මාර්ග ප්‍රතිවේධය සකල ක්ලේශයන්ගෙන් ශූන්‍යය. මෙය පටිවේධසුඤ්ඤ නමි.</p>
<p><a class="apz" id="apz25"></a>“එකත්තසුඤ්ඤ නානත්ත සුඤ්ඤ නම් කවරේද?</p>
<p>කාමච්ඡන්දය නානත්තය, නෛෂ්ක්‍රම්‍යය, එකත්තය, නෛෂ්ක්‍රම්‍යයෙහි එකත්වය සිතන්නහුගේ කාමච්ඡන්දයෙන් ශූන්‍යය, ව්‍යාපාදය, නානත්තය, අව්‍යාපාදය, එකත්තය අව්‍යාපාදයෙහි එකත්වය සිතන්නහුගේ ව්‍යාපාදයෙන් ශූන්‍යය, ථිනමිද්ධය නානත්තය, ආලොක සඤ්ඤාව එකත්තය, ආලෝක සඤ්ඤාවෙහි එකත්වය සිතන්නහුගේ ථිනමිද්ධයෙන් ශුන්‍යය, උද්ධච්චය, නානත්තය, විචිකිච්ඡාව නානත්තය, අවිජ්ජාව, නානත්තය, අරතිය නානත්තය නීවරණානානත්තය, පඨමජ්ක්ධානය එකත්තය, පඨමජ්ක්ධානයෙහි එකත්තය සිතන්නහු නීවරණ ශූන්‍යය, දුතියජ්ක්ධාන, තතියජ්ක්ධාන, චතුත්ථජ්ක්ධානයෙහි එකත්වය සිතන්නහු නීවරණ ශුන්‍යය. සකල ක්ලේශ නානත්තය අර්හත් මාර්ගය ඒකාත්තය, අර්හත් මාර්ගයාගේ ඒකත්වය සිතන්නහුගේ සකල ක්ලේශයන්ගෙන් ශුන්‍යය, මෙය ඒකත්ත සුඤ්ඤ නානත්ත සුඤ්ඤ නමි.</p>
<p><a class="apz" id="apz26"></a>ඛන්තිසුඤ්ඤ නම් කවරේද?</p>
<p>නෛෂ්ක්‍රම්‍ය ක්ෂාන්තිය, කාමච්ඡන්දයෙන් ශූන්‍යය අව්‍යාපාද ක්ෂාන්තිය, ව්‍යාපාදියෙන් ශූන්‍යය. ආලෝක සංඥා ක්ෂාන්තිය ථිනමිද්ධයෙන් ශූන්‍යය, අවික්ෂෙප ක්ෂාන්තිය, උද්ධච්චයෙන් ශූන්‍යය, ධම්මවවත්ථාන ක්ෂාන්තිය විචිකිච්ඡාවෙන් ශූන්‍යය, ඥානක්ෂාන්තිය අවිද්‍යාවෙන් ශූන්‍යය, පාමොජ්ජක්ෂාන්තිය අරතියෙන් ශූන්‍යය, ප්‍රථමධ්‍යාන ක්ෂාන්තිය (ii) නීවරණයන් ගෙන් ශූන්‍යය. (iii) දුතියධ්‍යාන, තතීයධ්‍යාන, චතුර්ථධ්‍යාන ක්ෂාන්තිය (මෙහි ii) අර්හත් මාර්ග ක්ෂාන්තිය සකල ක්ලේශයන්ගෙන් ශූන්‍යය. මෙය ඛන්තිසුඤ්ඤ නමි.</p>
<p><a class="apz" id="apz27"></a>“අධිට්ඨාන සුඤ්ඤය නම් කවරේද?</p>
<p>නෛෂ්ක්‍රම්‍යාධිෂ්ඨානය කාමච්ඡන්දයෙන් ශූන්‍යය. අව්‍යාපාදාධිෂ්ඨානය ව්‍යාපාදයෙන් ශූන්‍යය. ආලෝක සඤ්ඤට්ඨානය ථිනමිද්ධයෙන් ශූන්‍යය. අවික්ෂෙපාධිෂ්ඨානය උද්ධච්චයෙන් ශූන්‍යය. ධම්මවවත්ථානාධිෂ්ඨානය විචිකිච්ඡාවෙන් ශූන්‍යය ඤානාධිෂ්ඨානය අවිද්‍යාවෙන් ශූන්‍යය. ප්‍රාමොද්‍යාධිෂ්ඨානය අරතියෙන් ශූන්‍යය ප්‍රථමධ්‍යානාධිෂ්ඨානය නීවරණයන්ගෙන් ශූන්‍යය ද්විතීයධ්‍යානාධිෂ්ඨානය, තතියජ්ක්ධානාධිෂ්ඨානය, චතුත්ථජ්ක්ධානාධිෂ්ඨානය නීවරණයන්ගෙන් ශූන්‍යය. අර්හත්මාර්ගාධිෂ්ඨානය සකල ක්ලේශයන්ගෙන් ශූන්‍යය. මෙය අධිට්ඨානසුඤ්ඤ නමි.</p>
<p><a class="apz" id="apz28"></a>පරියෝගාහනසුඤ්ඤය නම් කවරේද?</p>
<p>නෛෂ්ක්‍රම්‍යයට බැසගැනීම කාමච්ඡන්දයෙන් ශූන්‍යය. අව්‍යාපාදයට බැසගැනීම ව්‍යාපාදයෙන් ශූන්‍යය ආලෝක සඤ්ඤාවට බැසගැනීම ථිනමිද්ධයෙන් ශූන්‍යය. අවික්ෂෙපයට බැසගැනීම උද්ධච්චයෙන් ශූන්‍යය. ධම්මවවත්ථානයට බැසගැනීම විචිකිච්ඡාවෙන් ශූන්‍යය. ඤාණයට බැසගැනීම අවිද්‍යාවෙන් ශූන්‍යය. පාමොජ්ජයට බැසගැනීම අරතියෙන් ශූන්‍යය. පඨමජක්ධානයට බැසගැනීම නීවරණයන්ගෙන් ශූන්‍යය. දුතියජ්ක්ධානයට, තතියජ්ක්ධානයට, චතුත්ථජ්ක්ධානයට බැස ගැනීම නීවරණයන්ගෙන් ශූන්‍යය, අර්හත් මාර්ගයට බැස ගැනීම සකල ක්ලේශයන්ගෙන් ශූන්‍යය. මෙය පරියෝගාහන සුඤ්ඤ නමි.</p>
<p><a class="apz" id="apz29"></a>“සම්පජඤ්ඤයෙන් යුත් අනුපාද පරිනිබ්බාණයවූ සකල සුඤ්ඤතාවන්ගේ පරමත්ථ සුඤ්ඤය කවරේද?</p>
<p>මෙහි සම්පජඤ්ඤයෙන් යුක්තවූයේ නෛෂ්ක්‍රම්‍යයෙන් කාමච්ඡන්දයාගේ පැවැත්ම අවසන් කරයි. අව්‍යාපාදයෙන් ව්‍යාපාදයාගේ පැවැත්ම අවසන් කරයි. ආලෝක සංඥාවෙන් ථිනමිද්ධයාගේ පැවැත්ම අවසන් කරයි. අවික්ෂෙපයෙන් උද්ධච්චයාගේ පැවැත්ම අවසන් කරයි. ධම්මවවත්ථානයෙන් විචිකිච්ඡාවගේ පැවැත්ම අවසන් කරයි. ඥානයෙන් අවිජ්ජාවගේ පැවැත්ම අවසන් කරයි. පාමොජ්ජයෙන් අරතියගේ පැවැත්ම අවසන් කරයි. පඨමජ්ක්ධානයෙන් නීවරණයන්ගේ පැවැත්ම අවසන් කරයි. දුතියජ්ක්ධානයෙන් තතියජ්ක්ධානයෙන් චතුත්ථජ්ක්ධානයෙන් නීවරණයන්ගේ පැවැත්ම අවසන් කරයි. අර්හත් මාර්ගයෙන් සකල ක්ලේශයන්ගේ පැවැත්ම අවසන් කරයි.</p>
<p><a class="apz" id="apz30"></a>“නොහොත් සම්පඤ්ඤයෙන් යුත් අනුපාද නිර්වාණ ධාතුවෙන් පිරිනිවන් පාන්නහුගේ මේ චක්ෂුසයාගේ පැවැත්ම අවසන් වෙයි. චක්ෂුසයා පිළිබඳවූ ඥානයද නොඋපදී. ශ්‍රොතයාගේ පැවැත්මද අවසන්වෙයි. ශ්‍රොතයා පිළිබඳ ඥානයද නොඋපදී. ඝ්‍රාණයාගේ පැවැත්ම, ජිහ්වාවගේ පැවැත්ම නාමයාගේ පැවැත්ම අවසන් වෙයි. මනස පිළිබඳව පැවති ඥානයද නො උපදී. මෙය සම්පජඤ්ඤයෙන් යුත් අනුපාද පරිනිබ්බාණයවූ සකල සුඤ්ඤතාවන්ගේ පරමත්ථ සුඤ්ඤතාව නමි.”</p>
<p class="endsection">සුඤ්ඤ කථා නිමි</p>
<p class="endsection">දෙවැනි යුගනන්ධ වර්ගයයි.</p>
<p class="endsection">එස නිකායධරෙහි ඨපිතො, අසමො දුතියො පවරො වරවග්ගොති.</p>

</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin Vimalañāṇī</span>.</p>
</aside>
</section>
</div>
</body>
</html>
