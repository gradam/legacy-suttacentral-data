<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thig9.1">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරීගාථා</p>
<p class="vagga">නවක නිපාතය</p>
<h1>9.1. වඞ්ඪමාතා ථෙරී ගාථා</h1>
</div>
<p><a class="msdiv" id="msdiv204"></a>“වඞ්ඪය, ලෝකයෙහි තෘෂ්ණාව තට
නොවේවා. පුත්‍රය, නැවත නැවත දුකෙහි කොටස් කරුවෙක් නොවේවා.</p>
<p><a class="msdiv" id="msdiv205"></a>“වඞ්ඪය, තෘෂ්ණා නැති සැක නැති
සිහිල්වූ දමනයවූ පව්හළ මුනීහු සැපසේ වෙසෙති.</p>
<p><a class="msdiv" id="msdiv206"></a>“වඞ්ඪය, නුඹ ඒ ඍෂීන් විසින්
පුරුදු කළ මග දැකීම් පිණිසද දුක් කෙළවර කිරීම් පිණිසද වඩව.</p>
<p><a class="msdiv" id="msdiv207"></a>“මාගේ මෑණිතොම නිර්භය සේ මේ
අවවාදය කියයි. මා කෙරෙහි තව ඇළුම් මාත්‍රයකුත් නැතැයි ඒකාන්තයෙන්
සිතමි.</p>
<p><a class="msdiv" id="msdiv208"></a>“වඞ්ඪය, හීන, උසස්, මැදි
ස්වල්පමාත්‍රවූද සංස්කාරයකුත් මට නැත. ස්වල්පවූද තෘෂ්ණාවක් මට
නැත.</p>
<p><a class="msdiv" id="msdiv209"></a>“අලස නොව ධ්‍යාන කරන්නාවූ මාගේ
සියළු පව් ගෙවිණ. තුන් නුවණ ලබන ලදී. බුද්ධාවවාදය කෙළෙමි.</p>
<p><a class="msdiv" id="msdiv210"></a>“අනුකම්පා ඇති මාගේ මෑණිතොම
පරමාර්ථ සහිත ගාථා නමැති කෝටුවෙන් සිහි ගැන්විය.</p>
<p><a class="msdiv" id="msdiv211"></a>“මම ඒ මවගේ අවවාද වචන අසා
නිර්වාණය ලැබීම පිණිස ධර්ම සංවේගයට පැමිණියෙමි.</p>
<p><a class="msdiv" id="msdiv212"></a>“මව විසින් මෙහෙයන ලද ඒ මම රෑ
දවල්හි නොඅලස්ව වීර්ය කිරීමෙහිදු සිත් ඇතිව උතුම් ශාන්තිය ස්පර්ශ
කෙළෙමි.”</p>
<p class="endsutta">... වඩ්ඪමාතා ථෙරී....</p>
<p class="endsection">නවකනිපාතො නිට්ඨිතො.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
