<!DOCTYPE html>
<html>
<head><meta charset="utf8">
<title></title>
</head>
<body>


<split name="thig6.1.html"><div id="text" lang="si">
<section class="sutta" id="thig6.1">
<article><div class="hgroup"><p class="division">ඛුද්දක නිකාය</p>
<p class="subdivision">රහත් භික්ෂුණීන් වහන්සේලා වදාළ ගාථා</p>
<p class="nipata">6 ඡක්කනිපාතො</p><h1>6.1 පන්සීයක් පමණ තෙරණිවරුන් ගේගාථා</h1></div>
<p><a class="sc" id="sc127"></a>මේ ලෝකෙට ආවේ කොහින් ද කියල දන්නෙ ත්නෑ. මේ ලෝකෙන් යන්නෙ කොහේට ද කියල දන්නෙ ත්නෑ. එහෙම ආගිය මඟක් දන්නෙ නැතිව කොහේ ඉඳන්ආපු කෙනෙක් ගැන ද ”මගේ පුතා” කිය කියා හඬන්නෙ?</p>
<p><a class="sc" id="sc128"></a>මේ ලෝකෙට ආපු හැටි දන්නෙ ත් නැති, මේලෝකෙන් යන හැටි දන්නෙ ත් නැති මේ සංසාර ගමනගැන, යම් කෙනෙක් දැන ගත්තොත් එයා ශෝක කරන්නෙනෑ. මේක සත්වයන් ගේ ස්වභාවයක් කියල අවබෝධකරගන්නවා.</p>
<p><a class="sc" id="sc129"></a>ආයාචනා නො කරම යි මෙලොවට ආවේ. අනුමතනො කරද්දි ම යි මෙලොවින් යන්නෙත්. කොහේ හරිලෝකෙක ඉඳල මෙහෙ ඇවිදිල්ල ටික දවසක් ගෙවලවෙන ලෝකෙකට යනව. ආයෙම ත් එතනින් චුත වෙලාතව ලෝකෙකට යනව.</p>
<p><a class="sc" id="sc130"></a>මැරුණ එක්කෙනා මෙහෙදි මිනිස් ස්වරූපයෙන්සැරසිල යන්ට ගියා. ආවේ යම් ආකාරයකින් ද ඒආකාරයෙන් ම යන්ට ගියා. ඉතින් මේ ගැන අඬන්න දෙයක් තියෙනව ද?</p>
<p><a class="sc" id="sc131"></a>මං හිටියෙ දරු දුක නිසා හටගත්තු මහාවේදනාවකින්. ඒ භික්ෂුණිය මගේ හදවතේ තිබුණ දකින්ටඅසීරු ඒ දරු දුක නමැති ශෝක හුල උදුරා දැම්ම.</p>
<p><a class="sc" id="sc132"></a>අද මං ඉන්නෙ ඒ ශෝක හුල උදුරල දාල. නිවිලගිහින්. තණ්හාව නැති කරගෙන. මං බුදු සමිඳාණන්, සිරිසදහම්, ආර්ය සඟරුවන යන මේ තිසරණයට ම පැමිණියා.</p>
<p>මේ වනාහී පන්සීයක් තෙරණිවරුන් වදාළ ගාථාවන් ය.</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div></split><split name="thig6.2.html"><div id="text" lang="si">
<section class="sutta" id="thig6.2">
<article><div class="hgroup"><p class="division">ඛුද්දක නිකාය</p>
<p class="subdivision">රහත් භික්ෂුණීන් වහන්සේලා වදාළ ගාථා</p>
<p class="nipata">6 ඡක්කනිපාතො</p><h1>6.2 වාසෙට්ඨි තෙරණිය ගේ ගාථා</h1></div>
<p><a class="sc" id="sc133"></a>මට පුතා මළ දුක ඉවසන්ට බැරිව ගියා. මට පිස්සුහැදුණා. සිහි නැතිව ගියා. ඇෙඟ් වස්ත්‍ර පවා නැතිව ගියා.කොණ්ඩෙ කඩා ගෙන, පාරක් පාරක් ගානෙ ඇවිද ගෙනයන්ට යි මට සිද්ධ වුණේ.</p>
<p><a class="sc" id="sc134"></a>කහල ගොඩවල් ගානෙ, අමු සොහොන් පිටි ගානෙ,රථ ගාල් ගානෙ තුන් අවුරුද්දක් මුළුල්ලේ ඇවිද ඇවිදගියා. බඩගින්නෙන් පිපාසෙන් දුක් වින්ඳා.</p>
<p><a class="sc" id="sc135"></a>බුදු රජාණන් වහන්සේ මිථිලා නගරයට වඩින අයුරුමට ත් දැක ගන්ට ලැබුණා. නො දැමුනු සත්වයන් දමනයකරන, කිසි ම අයුරකින් බියක් නො මැති සම්බුදු සමිඳාණන්ව දැක ගන්ට ලැබුණා.</p>
<p><a class="sc" id="sc136"></a>උන්වහන්සේ ව දකින කොට මට ප්‍රකෘති සිහියආව. මං ළඟට ගිහින් වන්දනා කළා. ඒ ගෞතම බුදුසමිඳාණන් මං ගැන අනුකම්පා කළා. මට දහම් දෙසුවා.</p>
<p><a class="sc" id="sc137"></a>ඒ ශ්‍රී සද්ධර්මය අදහල මං බුද්ධ ශාසනේ මහණවුණා. ශාස්තෘන් වහන්සේ ගේ වචනය අනුව ජීවිතේ ගතකරපු මං ඒ අමා නිවන් සුව සාක්ෂාත් කළා.</p>
<p><a class="sc" id="sc138"></a>සියලූ දුක් දොම්නස් නැත්තට ම නැති වෙලා ගියා.ශෝකයෙන් හට ගන්න ඒ අරමුණු සියල්ල ම මං පිරිසිඳදැක්කා.</p>
<p class="end">මේ වනාහී වාසෙට්ඨි නම් රහත් තෙරණිය වදාළ ගාථාවන් ය.</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div></split><split name="thig6.3.html"><div id="text" lang="si">
<section class="sutta" id="thig6.3">
<article><div class="hgroup"><p class="division">ඛුද්දක නිකාය</p>
<p class="subdivision">රහත් භික්ෂුණීන් වහන්සේලා වදාළ ගාථා</p>
<p class="nipata">6 ඡක්කනිපාතො</p><h1>6.3 ඛේමා තෙරණිය ගේ ගාථා</h1></div>
<p><a class="sc" id="sc139"></a>ප්‍රිය ඛේමා, ඔයා තව ම ත් තරුණ යි. ලස්සන යි.මාත් යොවුන් තරුණයෙක්. එන්න, අපි මියුරු සංගීතරසය ලබමින් කාම සැපයේ ඇලී වාසය කරමු.</p>
<p><a class="sc" id="sc140"></a>(ඒයි මාරය) නිතර රෝග හට ගන්න, වහා බිඳිලයන, මේ කුණු ශරීරය ගැන මං පිළිකුලෙන් ඉන්නෙ.ලැජ්ජාවෙන් ඉන්නෙ. කාම තණ්හාවේ මුල් පවා නැතිකරල යි මං ඉන්නෙ.</p>
<p><a class="sc" id="sc141"></a>කාමයන් කියන්නෙ විස පොවපු ආයුධ වගේ දෙයක්.පංච උපාදානස්කන්ධ කියන්නෙ මස් වැදලි වගේ දෙයක්.ඔබ ඔය කාමරතිය කියන දේ මට දැන් අරතියක්.</p>
<p><a class="sc" id="sc142"></a>හැම දෙයක් ගැන ම ඇති තණ්හාව නැති කරලදැම්ම. ”අවිද්‍යාව” නම් අන්ධකාර කෙලෙස් කඳ බිඳල දැම්ම.මාරය, අන්න ඒ විදියට යි මේ ගැන දැන ගන්ට ඕන.මාරය, මේ කරුණෙන් නැසුනේ ඔබ යි.</p>
<p><a class="sc" id="sc143"></a>මෝඩ ජනතාව නැකත්වලට වැඳ වැඳ, වනාන්තරේගිනි දෙවියන් ව පුදා ගෙන සත්‍ය තත්වය නො දැක පිරිසිදුබව සොයමින් ඉන්නව.</p>
<p><a class="sc" id="sc144"></a>නමුත් මං වන්දනා කරන්නෙ පුරුෂෝත්තම බුදුසමිඳාණන්ට යි. මං ශාස්තෘ ශාසනය අනුගමනය කරන,සියලූ දුකින් නිදහස් වුණ කෙනෙක්.</p>
<p class="end">මේ වනාහී ඛේමා නම් රහත් තෙරණිය වදාළ ගාථාවන් ය.</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div></split><split name="thig6.4.html"><div id="text" lang="si">
<section class="sutta" id="thig6.4">
<article><div class="hgroup"><p class="division">ඛුද්දක නිකාය</p>
<p class="subdivision">රහත් භික්ෂුණීන් වහන්සේලා වදාළ ගාථා</p>
<p class="nipata">6 ඡක්කනිපාතො</p><h1>6.4 සුජාතා තෙරණිය ගේ ගාථා</h1></div>
<p><a class="sc" id="sc145"></a>මං එදා ලස්සනට හැඳ පැළඳගෙන හිටියෙ. මල්මාලාවන් ගෙන් සරසගෙන හිටියෙ. සඳුන් කල්ක තවරගෙන සියළු ආභරණවලින් සැරසිලා දාසියන් පිරිවරාගෙන හිටියෙ.</p>
<p><a class="sc" id="sc146"></a>ගොඩාක් කෑම බීම ජාති ත්, කැවිලි පෙවිලි වර්ග ත්අරගෙන මං උයන් කෙලියට ගියේ.</p>
<p><a class="sc" id="sc147"></a>උයනට ගිහින් කාල බීල ප්‍රීති වෙලා, ආපහු ගෙදරඑනකොට සාකේත නුවර අඤ්ජන වනේ විහාරය බලන්ටත් ගියා.</p>
<p><a class="sc" id="sc148"></a>එතන බුදු සමිඳාණන් වැඩ හිටියේ තුන් ලෝකෙ මඑළිය කරන පහනක් වගේ. මං උන්වහන්සේ ළඟට ගිහින්වන්දනා කළා. සදහම් ඇස් ඇති මුනිඳුන් මං කෙරෙහිඅනුකම්පාවෙන් මට දහම් දෙසුව.</p>
<p><a class="sc" id="sc149"></a>උන්වහන්සේ මහා ඉසිවරයෙක්. ඒ බුදු සමිඳුන් ගේධර්මය අහල මං චතුරාර්ය සත්‍යය අවබෝධ කර ගත්ත.මට ඒ ආසනයේ දී ම ඒ විරාගී ධර්මය වන අමා නිවනසාක්ෂාත් කරන්ට ලැබුණා.</p>
<p><a class="sc" id="sc150"></a>මේ විදියට සද්ධර්මය දැන ගෙන ම යි මං බුද්ධශාසනේ මහණ වුණේ. මාත් ත්‍රිවිද්‍යාව ලබා ගත්ත. බුදු සසුන කියන්නෙ හිස් දෙයක් නම් නො වේ.</p>
<p class="end">මේ වනාහී සුජාතා නම් රහත් තෙරණිය වදාළ ගාථාවන් ය.</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div></split><split name="thig6.5.html"><div id="text" lang="si">
<section class="sutta" id="thig6.5">
<article><div class="hgroup"><p class="division">ඛුද්දක නිකාය</p>
<p class="subdivision">රහත් භික්ෂුණීන් වහන්සේලා වදාළ ගාථා</p>
<p class="nipata">6 ඡක්කනිපාතො</p><h1>6.5 අනුපමා තෙරණිය ගේ ගාථා</h1></div>
<p><a class="sc" id="sc151"></a>මං ඉපදුනේ ගොඩාක් සැප සම්පත් තියෙන ධනවත්,උසස් පවුලක. මං ”මේඝ” සිටුතුමා ගේ දුව. මං ඒ කාලෙහරි ම ලස්සන යි.</p>
<p><a class="sc" id="sc152"></a>රාජ කුමාරයන්, සිටු කුමාරයන් මට ගොඩාක් කැමතිවුණා. ”අනුපමා දුව මට පාවා දෙන්න” කියල අපේ පියාටදූතයන් පවා එව්ව.</p>
<p><a class="sc" id="sc153"></a>ඔබේ අනුපමා දුව තරාදියේ එක පැත්තක තියල,අනිත් පැත්තේ ඒ බරට ධනය ලබා ගෙන නම් දෙන්නෙ,අපි ඊට වඩා අට ගුණයක් රන් මැණික් දෙනව.</p>
<p><a class="sc" id="sc154"></a>නමුත් මුළු ලෝකෙට ම ජ්‍යෙෂ්ඨ වූ අනුත්තර වූ බුදුසමිඳුන් ව මං දැක ගත්ත. උන්වහන්සේ ගේ සිරිපා කමල්වන්දනා කළා. එකත් පස් ව හිඳ ගත්ත.</p>
<p><a class="sc" id="sc155"></a>ගෞතම බුදු සමිඳුන් මං ගැන අනුකම්පාවෙන් මටධර්මය දේශනා කළා. මං ඒ ආසනයේ දී ම අනාගාමීඵලයට පත් වුණා.</p>
<p><a class="sc" id="sc156"></a>ඊට පස්සෙ මං කෙස් මුඩු කර ගෙන, සසුන්ගතවුණා. තෘෂ්ණාව නැති කරල දාලා අදට දින හතක් වෙනව.</p>
<p class="end">මේ වනාහී අනුපමා නම් රහත් තෙරණිය වදාළ ගාථාවන් ය.</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div></split><split name="thig6.6.html"><div id="text" lang="si">
<section class="sutta" id="thig6.6">
<article><div class="hgroup"><p class="division">ඛුද්දක නිකාය</p>
<p class="subdivision">රහත් භික්ෂුණීන් වහන්සේලා වදාළ ගාථා</p>
<p class="nipata">6 ඡක්කනිපාතො</p><h1>6.6 මහා ප්‍රජාපතී ගෝතමී තෙරණිය ගේගාථා</h1></div>
<p><a class="sc" id="sc157"></a>සියලූ සත්වයන්ට වඩා උතුම් වූ බුද්ධ වීරයන්වහන්ස. ඔබ වහන්සේ ට මාගේ නමස්කාරය වේවා! මාවත් මේ අනෙක් බොහෝ ජනතාව ත් සංසාරෙන් එතෙරකොට වදාළේ ඔබ වහන්සේ ම යි.</p>
<p><a class="sc" id="sc158"></a>මං මේ දුක පිරිසිඳ දැක ගත්ත. දුක හදන හේතුවවන තණ්හාව නැති කරල දැම්ම. ආර්ය අෂ්ටාංගික මාර්ගයසම්පූර්ණ කර ගත්ත. දුක් නැති වීම වන නිවන ත් සාක්ෂාත්කළා.</p>
<p><a class="sc" id="sc159"></a>ජීවිතේ යථාර්ථය නො දැක, පිහිටක් නැති ව සංසාරෙඇවිද ගෙන යද්දි, මං අම්මා වුණා. තව වාරෙක මං පුතාවුණා. තව වාරෙක මං තාත්ත වුණා. තව වාරෙක මංසහෝදරයා වුණා. තව ත් වාරෙක මං ආච්චි වුණා.</p>
<p><a class="sc" id="sc160"></a>මං ධර්මය තුළින් භාග්‍යවතුන් වහන්සේ ව දැකගත්ත. මං මේ දරා ගෙන ඉන්නෙ අන්තිම සිරුර යි.ඉපදෙන සංසාරෙ ගෙවිල ගියා. ආයෙත් නම් මටපුනර්භවයක් නෑ.</p>
<p><a class="sc" id="sc161"></a>පටන් ගත්ත වීරියෙන් ම සිටින, දිවි දෙවෙනි කොටධර්මයේ හැසිරුන, නිතර ම දැඩි වීර්ය පරාක්‍රමයෙන් යුක්ත,සමගි සම්පන්න ශ්‍රාවක සංඝයා ව දැකගන්න. බුද්ධවන්දනාව කියන්නෙ ඒක.</p>
<p><a class="sc" id="sc162"></a>මහාමායා බිසොවුන් වහන්සේ ගෞතම බුදු සමිඳුන්ව මේ ලෝකෙට බිහි කෙරුවේ බොහෝ දෙනා ගේ යහපතපිණිස ම යි. ඒ නිසා ම යි රෝග-මරණවලින් පෙළෙනමේ සත්වයන් ගේ දුක් දුරු වෙලා ගියේ.</p>
<p class="end">මේ වනාහී මහ ප්‍රජාපතී ගෝතමී නම් රහත් තෙරණිය වදාළගාථාවන් ය.</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div></split><split name="thig6.7.html"><div id="text" lang="si">
<section class="sutta" id="thig6.7">
<article><div class="hgroup"><p class="division">ඛුද්දක නිකාය</p>
<p class="subdivision">රහත් භික්ෂුණීන් වහන්සේලා වදාළ ගාථා</p>
<p class="nipata">6 ඡක්කනිපාතො</p><h1>6.7 ගුත්තා තෙරණිය ගේ ගාථා</h1></div>
<p><a class="sc" id="sc163"></a>පින්වත් ගුත්තා, ඔයා මහණ වුණේ ප්‍රිය මනාපදරුවොත් අත් හැරල, වස්තුව ත් අත්හැරල උතුම් අර්ථයක්ඇතුව යි. ඉතින් ඒ අනුව ම කටයුතු කරන්ට ඕන. හිතටවිතරක් රැවටෙන්ට එපා!</p>
<p><a class="sc" id="sc164"></a>මේ සත්වයන් රැවටෙන්නෙ හිතට ම යි. ඊට පස්සෙමාරයා ගෙ අරමුණුවලට ඇලිල වාසය කරනව. ඔවුන්ටසත්‍ය තත්වය පෙනෙන්නෙ නෑ. අන්තිමේ දී සිද්ධ වෙන්නෙනොයෙක් ජීවිතවල ඉපිද ඉපිද සංසාරෙ ඇවිදින්ට විතරයි.</p>
<p><a class="sc" id="sc165"></a>කාමාශාව, තරහ, සක්කාය දිට්ඨිය, සීලබ්බතපරාමාස, විචිකිච්ඡුා යන මේ පහ,</p>
<p><a class="sc" id="sc166"></a>මේ සංයෝජන පහ ප්‍රහාණය කරගත්තට පස්සෙඒ භික්ෂුණිය මේ කාමභවයට උපතක් කරා එන්නෙ නෑ.</p>
<p><a class="sc" id="sc167"></a>රූප රාග, අරූප රාග, මාන, උද්ධච්ච, අවිජ්ජාකියන මේ සංයෝජන පහ ත් නැති කරගෙන සියලූ දුක්අවසන් කරන්න.</p>
<p><a class="sc" id="sc168"></a>ඉපදෙන සංසාරෙ ගෙවල දාල, පුනර්භවය පිරිසිඳඅවබෝධ කරගෙන, මේ ජීවිතයේ දී ම තණ්හාව නැතිකරගෙන උපශාන්ත ව හැසිරෙන්න.</p>
<p class="end">මේ වනාහී ගුත්තා නම් රහත් තෙරණිය වදාළ ගාථාවන් ය.</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div></split><split name="thig6.8.html"><div id="text" lang="si">
<section class="sutta" id="thig6.8">
<article><div class="hgroup"><p class="division">ඛුද්දක නිකාය</p>
<p class="subdivision">රහත් භික්ෂුණීන් වහන්සේලා වදාළ ගාථා</p>
<p class="nipata">6 ඡක්කනිපාතො</p><h1>6.8 විජයා තෙරණිය ගේ ගාථා</h1></div>
<p><a class="sc" id="sc169"></a>මට චිත්ත සමාධියක් තිබුණෙ ම නෑ. සිතේ දමනයක්තිබුණෙ ම නෑ. මං හතර පස් වතාවක් ආරාමයෙන් නික්මිලා ගියා.</p>
<p><a class="sc" id="sc170"></a>අන්තිමේ දී මං ඛේමා භික්ෂුණිය ළඟට ගියා. මංහොඳට ධර්ම කරුණු විමසා දැන ගත්ත. ඇය මට ධාතු-ආයතන ගැන ධර්ම දේශනා කළා.</p>
<p><a class="sc" id="sc171"></a>උතුම් නිවන කරා යන, ඒ චතුරාර්ය සත්‍ය ධර්මය,පංච ඉන්ද්‍රිය, පංච බල, සප්ත බොජ්ඣංග, ආර්යඅෂ්ඨාංගික මාර්ගය ත් දේශනා කළා.</p>
<p><a class="sc" id="sc172"></a>එතුමිය ගෙන් බුද්ධ වචනය අහගත්ත මං ඒඅනුශාසනාවේ විදියට ම කටයුතු කළා. ? පළමු යාමයේදී පුබ්බේ නිවාස ඤාණය ලබා ගත්ත.</p>
<p><a class="sc" id="sc173"></a>? මධ්‍යම යාමයේ දී දිවැස් නුවණ පිරිසිදු කරගත්ත.රැය පහන් වෙන කොට අවිද්‍යාව නම් වූ අන්ධකාරකෙලෙස් කඳ බිඳල දැම්ම.</p>
<p><a class="sc" id="sc174"></a>මං එතකොට ප්‍රීතිය ත් සැපය ත් කය පුරා මපතුරුවා ගෙන යි හිටියෙ. අවිද්‍යා අන්ධකාරය බිඳල දාපුමං හත්වෙනි දවසේ තමයි කකුල් දිග හැරියෙ.</p>
<p class="end">මේ වනාහී විජයා නම් රහත් තෙරණිය වදාළ ගථාවන් ය.</p>
<p class="end">හයවෙනි නිපාතය නිමා විය. (ගාථා හය බැගින් වදාළ කොටස නිමා විය)</p>

</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div></split><split name="thig7.1.html"><div id="text" lang="si">
<section class="sutta" id="thig7.1">
<article><div class="hgroup"><p class="division">ඛුද්දක නිකාය</p>
<p class="subdivision">රහත් භික්ෂුණීන් වහන්සේලා වදාළ ගාථා</p>
<p class="nipata">7 සත්තකනිපාතො</p><h1>7.1 උත්තරා තෙරණිය ගේ ගාථා</h1></div>
<p><a class="sc" id="sc175"></a>මිනිසුන් මෝල් ගස්වලින් ධාන්‍ය වර්ග කොටනව.තමන් ගේ අඹු දරුවනුත් පෝෂණය කර ගෙන ධනය ත්හම්බ කර ගන්නව.</p>
<p><a class="sc" id="sc176"></a>යමක් කළාට පස්සෙ තැවෙන්නෙ නැත්නම්, අන්නඒ බුද්ධානුශාසනාව තමයි කරන්ට ඕන. ඉක්මණට පාසෝදගන්න. හුදෙකලා තැනකින් වාඩි වෙන්න.</p>
<p><a class="sc" id="sc177"></a>හොඳින් හිත එකඟ කර ගෙන, හිත පිහිටුවා ගෙන,මේ සංස්කාරයන් අනාත්ම වශයෙන් නුවණින් දකින්න.ආත්ම වශයෙන් නොවේ.</p>
<p><a class="sc" id="sc178"></a>එතුමිය ගේ වචනය හිතට ගත්තා. ඒ පටාචාරාවගේ අනුශාසනාවේ පිහිටියා. පා සෝදා ගත්ත. හුදෙකලාතැනක වාඩි වුණා.</p>
<p><a class="sc" id="sc179"></a>? පළමු යාමයේ පුබ්බේ නිවාස ඤාණය ලබාගත්ත. ? මධ්‍යම යාමයේ දිවැස් නුවණ පිරිසිදු කර ගත්ත.</p>
<p><a class="sc" id="sc180"></a>රැය පහන් වෙන කොට අවිද්‍යාව නම් වූ අන්ධකාරකෙලෙස් කඳ බිඳල දැම්ම. මං එදා උදේ නැගිට්ටෙ ති්‍රවිද්‍යාවලබාගෙන. ඔබතුමිය ගේ අනුශාසනාව මං කළා.</p>
<p><a class="sc" id="sc181"></a>සුරාසුර යුද්ධෙ ජය ගත්තට පස්සෙ තව්තිසාදෙවියෝ ශක්‍ර දෙවියන්ට නමස්කාර කරනව වගේ, මම ත්ඉන්නෙ ඔබතුමිය පෙරටු කරගෙන යි. මං දැන් ත්‍රිවිද්‍යාලාභී නිකෙලෙස් කෙනෙක්.</p>
<p class="end">මේ වනාහී උත්තරා නම් රහත් තෙරණිය වදාළ ගාථාවන් ය.</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div></split><split name="thig7.2.html"><div id="text" lang="si">
<section class="sutta" id="thig7.2">
<article><div class="hgroup"><p class="division">ඛුද්දක නිකාය</p>
<p class="subdivision">රහත් භික්ෂුණීන් වහන්සේලා වදාළ ගාථා</p>
<p class="nipata">7 සත්තකනිපාතො</p><h1>7.2 චාලා තෙරණිය ගේ ගාථා</h1></div>
<p><a class="sc" id="sc182"></a>ඒ භික්ෂුණිය ශ්‍රද්ධා ආදී ඉන්ද්‍රියයන් දියුණු කරගෙන ඉන්නෙ, හොඳට සිහිය පිහිටුවා ගෙන ඉන්නෙ.සංස්කාරයන් සංසිඳීමේ සැපය පිහිටුවා ගෙන ඉන්නෙ.සංස්කාරයන් සංසිඳීමේ සැපය වූ ශාන්ත නිවන සාක්ෂාත්කරල ඉන්නෙ.</p>
<p><a class="sc" id="sc183"></a>(මාරයා) ඔයා ඔය හිස මුඩු කරගත්තෙ කවුරුවෙනුවෙන් ද? ශ්‍රමණියක් වගෙයි පෙනෙන්නෙ. ඇයිතාපසියක් වෙන්ට අකැමැති? මෝහයෙන් මුලා වෙලානේ ද ඔය යන්නෙ?</p>
<p><a class="sc" id="sc184"></a>(ඒයි මාරය) තාපසවරු ඉන්නෙ බුදු සසුනෙන් බැහැරව යි. ඒ ගොල්ල ඉන්නෙ නොයෙක් මතවාද වල එල්ලිලා.ඔවුන්ට මේ ධර්මය පෙනෙන්නෙ නෑ. ඔවුන් මේ ධර්මයදකින්ට දක්ෂ ත් නෑ.</p>
<p><a class="sc" id="sc185"></a>නමුත් ශාක්‍ය වංශයේ ඉපදුනු අසහාය මුනිවරයෙක්තමා බුදු සමිඳුන් කියල කියන්නෙ. ඔය සියලූ ම දෘෂ්ටීන්ඉක්මවා යන ධර්මය උන්වහන්සේ මට කියල දීලතියෙන්නෙ.</p>
<p><a class="sc" id="sc186"></a>ඒ ධර්මය තමයි දුක, දුකේ හට ගැනීම, ඒ දුකඉක්මවා යාම, ඒ දුක් සංසිඳෙන මාර්ගය.</p>
<p><a class="sc" id="sc187"></a>උන්වහන්සේ ගේ උතුම් වචනය අසා දැනගෙන යිබුදු සසුනට ඇලී වාසය කළේ. මාත් ත්‍රිවිද්‍යාව ලබා ගත්ත.බුදු සසුන සම්පූර්ණ කරගත්ත.</p>
<p><a class="sc" id="sc188"></a>හැම දෙයක් ගැන ම තිබුණු ආශාව නැති කරලදැම්ම. මෝහාන්ධකාරය බිඳල දැම්ම. මාරය, ඔය විදියට යිමේ ගැන ඔබ දැන ගන්ට ඕන. මාරය, ඔය කරුණේ දීනැසුණේ ඔබ යි.</p>
<p class="end">මේ වනාහී චාලා නම් රහත් තෙරණිය වදාළ ගාථාවන් ය.</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div></split><split name="thig7.3.html"><div id="text" lang="si">
<section class="sutta" id="thig7.3">
<article><div class="hgroup"><p class="division">ඛුද්දක නිකාය</p>
<p class="subdivision">රහත් භික්ෂුණීන් වහන්සේලා වදාළ ගාථා</p>
<p class="nipata">7 සත්තකනිපාතො</p><h1>7.3 උපචාලා තෙරණිය ගේ ගාථා</h1></div>
<p><a class="sc" id="sc189"></a>ඒ භික්ෂුණී හොඳ සිහිය පිහිටුවා ගෙන ඉන්නෙ.දහම් ඇස් තියෙනවා. ශ්‍රද්ධා ආදී ඉන්ද්‍රියයන් දියුණු කරලයි ඉන්නෙ. සත්පුරුෂයන් ගේ ආශ්‍රය නිසා ඈත් ශාන්තනිවන සාක්ෂාත් කළා.</p>
<p><a class="sc" id="sc190"></a>(මාරයා) ඇයි ඔයා ඉපදෙන්ට අකැමැති? ඉපදුනාම නේ ද මේ කාම සම්පත් අනුභව කරන්ට පුළුවන්. කාමසම්පත්වලට ඇලී ඒවා අනුභව කරන්න. පස්සෙ දුක් වෙන්ටඑපා!</p>
<p><a class="sc" id="sc191"></a>(ඒයි මාරය) ඉපදෙන කෙනාට යි මරණයතියෙන්නෙ. අත්පා කැඞී බිඳී යාම තියෙන්නෙ. නොයෙක්වද බන්ධන තියෙන්නෙ. කෙලෙස් උපදින්නෙ. ඉපදෙනකෙනා තමයි දුකට පත් වෙන්නෙ.</p>
<p><a class="sc" id="sc192"></a>ශාක්‍ය වංශයේ ඉපදුන අපරාජිත බුදු සමිඳුන් වැඩඉන්නවා. උන්වහන්සේ තමයි මේ ඉපදීම ඉක්මයන මේ ශ්‍රීසද්ධර්මය කියල දුන්නෙ.</p>
<p><a class="sc" id="sc193"></a>දුක, දුකේ හට ගැනීම, ඒ දුක් ඉක්මවා යාම, ඒ දුක්සංසිඳුවන මාර්ගය වන ආර්ය අෂ්ඨාංගික මාර්ගය තමයිඒ ධර්මය.</p>
<p><a class="sc" id="sc194"></a>උන්වහන්සේ ගෙන් මං ඒ උතුම් වචන ගැනදැනගත්ත. බුදු සසුනේ ඇලී වාසය කළා. මාත් ත්‍රිවිද්‍යාවලබා ගත්ත. බුදු සසුන සම්පූර්ණ කරගත්ත.</p>
<p><a class="sc" id="sc195"></a>හැම දෙයක් ගැන ම තියෙන තණ්හාව නැති කරල දැම්ම. මෝහාන්ධකාරය බිඳල දැම්ම. මාරය, ඔන්න ඔයවිදියට යි ඒ ගැන දැනගන්ට ඕන. මාරය මේ කරුණේ දීනැසුණේ ඔබ යි.</p>
<p class="end">මේ වනාහී උපචාලා නම් රහත් තෙරණිය වදාළ ගාථාවන් ය.</p>
<p class="end">හත්වෙනි නිපාතය නිමා විය. (ගාථා හත බැගින් වදාළ කොටස නිමා විය)</p>

</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div></split><split name="thig8.1.html"><div id="text" lang="si">
<section class="sutta" id="thig8.1">
<article><div class="hgroup"><p class="division">ඛුද්දක නිකාය</p>
<p class="subdivision">රහත් භික්ෂුණීන් වහන්සේලා වදාළ ගාථා</p>
<p class="nipata">8 අට්ඨකනිපාතො</p><h1>8.1 සීසූපචාලා තෙරණිය ගේ ගාථා</h1></div>
<p><a class="sc" id="sc196"></a>ඒ භික්ෂුණිය හරි ම සිල්වත්. ඉඳුරන් සංවර කරගෙන ඉන්නෙ. ස්වභාවයෙන් ම මිහිරි වූ නිවන් රස ඇයසාක්ෂාත් කළා.</p>
<p><a class="sc" id="sc197"></a>(මාරයා) තව්තිසා, යාමය, තුසිතය, නිම්මාණරතී,පරනිම්මිත වසවත්තී ආදී දිව්‍ය ලෝකවල දෙවිවරු ඉන්නව.ඔයා ඉස්සර හිටියෙත් ඒ ලෝකවල නෙ. ඉතින් ඔයාටපුළුවන් නෙ ඒ ලෝකවල හිත පිහිටුවාගන්න.</p>
<p><a class="sc" id="sc198"></a>(ඒයි මාරය) තව්තිසා, යාම, තුසිත, නිම්මාණරතී,පරනිම්මිත වසවත්ති ආදී ලෝකවල ඉන්න දෙවිවරු,</p>
<p><a class="sc" id="sc199"></a>කලින් කලට භවයෙන් භවයට යන්නෙ මේ පංචඋපාදානස්කන්ධය ම පෙරටු කරගෙන යි. ඔවුන්ට පංචඋපාදානස්කන්ධය ඉක්මවා යන්ට බෑ. ඔවුන් ගමන්කරන්නේ ඉපදෙන මැරෙන සංසාරේ.</p>
<p><a class="sc" id="sc200"></a>හැම ලෝකයක් ම කෙලෙස්වලින් ගිනි ඇවිලෙනව.හැම ලෝකයක් ම කෙලෙස්වලින් ගිනි ඇවිලි ඇවිලි තමයිතියෙන්නෙ. හැම ලෝකයක් වටේ ම විහිදෙන්නෙ කෙලෙස්ගිනි දැල්. හැම ලෝකයක් ම කම්පා වෙන්නෙ කෙලෙස්වලින්.</p>
<p><a class="sc" id="sc201"></a>එහෙත් බුදු සමිඳුන් අකම්පිත යි. අසහාය කෙනෙක්.උන්වන්සේ ව ඇසුරු කරන්නෙ පෘථග්ජන නො වනසත්පුරුෂයින් විසිනු යි. උන්වහන්සේ තමයි ධර්මය දේශනාකළේ. මගේ මනසේ නිතර පවතින්නෙ ඒ ධර්මය යි.</p>
<p><a class="sc" id="sc202"></a>උන්වහන්සේ ගෙන් උතුම් වචන අසා දැනගත්තා.මං බුදු සසුනෙ ඇලී වාසය කළා. ත්‍රිවිද්‍යාව ලබා ගත්ත.බුදු සසුන සම්පූර්ණ කරගත්ත.</p>
<p><a class="sc" id="sc203"></a>හැම දෙයක් ගැන ම ඇති තණ්හාව නැති කරලදැම්ම. මෝහාන්ධකාරය බිඳල දැම්ම. මාරය, ඔන්න ඔයවිදියට යි ඔය කරුණ දැනගන්ට ඕන. මාරය ඔය කරුණේදී නැසුණේ ඔබ යි.</p>
<p class="end">මේ වනාහී සීසූපචාලා නම් රහත් තෙරණිය වදාළ ගාථාවන් ය.</p>
<p class="end">අටවෙනි නිපාතය නිමා විය. (ගාථා අට බැගින් වදාළ කොටස නිමා විය)</p>

</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div></split><split name="thig9.1.html"><div id="text" lang="si">
<section class="sutta" id="thig9.1">
<article><div class="hgroup"><p class="division">ඛුද්දක නිකාය</p>
<p class="subdivision">රහත් භික්ෂුණීන් වහන්සේලා වදාළ ගාථා</p>
<p class="nipata">9 නවකනිපාතො</p><h1>9.1 වඞ්ඪමාතා තෙරණිය ගේ ගාථා</h1></div>
<p><a class="sc" id="sc204"></a>පුතේ වඞ්ඪ, මේ ලෝකය තුළ ඔයාට කෙලෙස්වනයක් නම් හට ගන්ට එපා! පුතේ, ආයෙ ආයෙමත්උපදින මේ දුකට නම් හිමිකාරයෙක් වෙන්න එපා!</p>
<p><a class="sc" id="sc205"></a>වඞ්ඪ, කෙලෙස් නැති කරපු, සැකසංකා නැති කරපුමුනිවරු සැප සේ වාසය කරනව. ඒ නිකෙලෙස් මුනිවරුදමනය වෙලා සිසිල් වෙලා ඉන්නෙ.</p>
<p><a class="sc" id="sc206"></a>වඞ්ඪ, ඔයත් ඒ ඉසිවරුන් පුරුදු කරපු මාර්ගයේයන්න. ධර්මාවබෝධය කරගන්න. දුක් අවසන් කිරීම පිණිසපුහුණු වෙන්න.</p>
<p><a class="sc" id="sc207"></a>අම්මේ, මට ඔයා ධර්මය කියා දෙන්නෙ විශාරදකෙනෙක් විදියට. මගේ අම්මේ, ඇත්තෙන් ම ඔයා තුළකෙලෙස් වනයක් දැක ගන්ට නෑ.</p>
<p><a class="sc" id="sc208"></a>වඞ්ඪ, ලාමක, උසස්, මධ්‍යම කිසි ම සංස්කාරයක්ගැන අණුවක ප්‍රමාණයෙන් වත්, අනුමාත්‍රයක ප්‍රමාණයෙන්වත් තණ්හාවක් මං තුළ නෑ.</p>
<p><a class="sc" id="sc209"></a>මං අප්‍රමාදී ව ධ්‍යාන වැඩුව. මගේ සිතේ තිබුණඔක්කොම ආශ්‍රවයන් ගෙවිල ගියා. ත්‍රිවිද්‍යාව ලබා ගත්ත.බුදු සසුන සම්පූර්ණ කරගත්ත.</p>
<p><a class="sc" id="sc210"></a>ඇත්තෙන් ම මගේ අම්මා ඒ කිව්වේ, ශ්‍රේෂ්ඨවචනයක් ම යි. මහත් අනුකම්පාවෙන් උතුම් අර්ථ ඇතිමට අවවාද කළා.</p>
<p><a class="sc" id="sc211"></a>අම්මා කියා දුන්න උතුම් වචන අසා දැනගත්ත. ඒඅනුශාසනාවේ පිහිටිය. නිවන් අවබෝධ කර ගැනීම පිණිසසංවේග උපදවා ගත්ත.</p>
<p><a class="sc" id="sc212"></a>දිවා රෑ දෙකේ ම මං ගොඩක් මහන්සි වුණා. දිවි දෙවෙනි කොට ධර්මයේ හැසිරුණා. ධර්ම සංවේගයඋපදවා ගත්ත.</p>
<p class="end">මේ වනාහී වඞ්ඪමාතා නම් රහත් තෙරණිය වදාළ ගාථාවන් ය.</p>
<p class="end">නවවෙනි නිපාතය නිමා විය. (ගාථා නවය බැගින් වදාළ කොටස නිමා විය)</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div></split><split name="thig10.1.html"><div id="text" lang="si">
<section class="sutta" id="thig10.1">
<article><div class="hgroup"><p class="division">ඛුද්දක නිකාය</p>
<p class="subdivision">රහත් භික්ෂුණීන් වහන්සේලා වදාළ ගාථා</p>
<p class="nipata">10 එකාදසනිපාතො</p><h1>10.1 කිසාගෝතමී තෙරණිය ගේ ගාථා</h1></div>
<p><a class="sc" id="sc213"></a>අප ගේ මුනිඳුන් කළ්‍යාණ මිත්‍ර සේවනය වර්ණනාකළේ ලෝකයේ යහපත පිණිස ම යි. කළ්‍යාණ මිත්‍රයන්ඇසුරු කරන මෝඩ තැනැත්තා පවා නුවණැත්තෙක්වෙනවා.</p>
<p><a class="sc" id="sc214"></a>ආශ්‍රය කරන්ට ඕන සත්පුරුෂයන් ව ම යි. සත්පුරුෂආශ්‍රයෙන් ම යි ප්‍රඥාව වැඩෙන්නෙ. සත්පුරුෂයන් ආශ්‍රයකරන කෙනා සියළු දුකින් නිදහස් වෙනවා.</p>
<p><a class="sc" id="sc215"></a>සත්පුරුෂ ආශ්‍රය තියෙන කෙනා දුක අවබෝධකරනවා. දුකේ හට ගැනීම ප්‍රහාණය කරනවා. දුකේ නැතිවීමසාක්ෂාත් කරනවා. ආර්ය අෂ්ටාංගික මාර්ගය දියුණු කරගන්නවා. චතුරාර්ය සත්‍ය අවබෝධ කරනවා.</p>
<p><a class="sc" id="sc216"></a>පුරිසදම්මසාරථී වූ බුදු සමිඳුන් වදාළේ ගැහැණියකගේ ජීවිතය දුක් සහිත යි කියල. එක ස්වාමියෙකු යටතේසමාන බිරිඳන් වශයෙන් සිටීම ත් දුකක්. ඇතැම් කාන්තාවන්එක වතාව යි දරුවන් වදන්නෙ.</p>
<p><a class="sc" id="sc217"></a>වේදනාව ඉවසගන්ට බැරිව බෙල්ල කපා ගන්නවා.ඒ සියුමැලි කාන්තාවන් වහ කාලා මැරෙනව. සමහර විටමව්කුසේ දරුව හිරවෙලා දෙන්න ම මැරෙනව.</p>
<p><a class="sc" id="sc218"></a>බබා හම්බ වෙන්ට ළඟ බව මට ත් තේරුණා.ඉතින් මං ගෙදර යන්ට පිටත් වුණා. ගෙදර යන්ට ලැබුණේනෑ. අතරමග දී බබා හම්බ වුණා. අතරමග දී ම යි මගේසැමියා ත් මැරිල ඉන්නව දකින්ට ලැබුණෙ.</p>
<p><a class="sc" id="sc219"></a>දුකට පත් වෙලා හිටිය වෙලාවෙ මගේ දරුවොදෙන්න ත් මළා. සැමියා ත් මළා. අම්ම යි තාත්ත යිසහෝදරය යි එක ම දර සෑයෙ දැවෙනව මට දකින්ටලැබුණා.</p>
<p><a class="sc" id="sc220"></a>සම්පත් නැති වෙලා ගිය දුප්පත් පවුලක උපන්තැනැත්තී, ඔයා අප්‍රමාණ දුක් විඳපු කෙනෙක්. සංසාරෙදහස් ගණන් උපන් වාර වල දී ඔයා තුළ තිබුණෙ කඳුළු මයි.</p>
<p><a class="sc" id="sc221"></a>සංසාරෙ ගෙවද්දි සොහොන් වල වාසය කළා. තමන්ගේ ම දරුවන් ගෙ මස් කෑව. හැමෝ ම මාව එළව ගත්ත.පවුල් විනාශ වුණා. සැමියා මැරුණ. නමුත් මම ත් නිවන්දැක්කා.</p>
<p><a class="sc" id="sc222"></a>අමා නිවනට මාර්ගය වූ ඒ ආර්ය අෂ්ටාංගික මාර්ගයම යි වැඩුවේ. නිවන සාක්ෂාත් කර ගත්තා. මං මේවඔක්කොම දහම් කණ්ණාඩියෙන් බලනව.</p>
<p><a class="sc" id="sc223"></a>මං දැන් ඒ ශෝක හුල් ඔක්කොම උදුරා දැම්ම.කෙලෙස් බර පැත්තකින් තිබ්බ. කළ යුතු දේ කර ගත්ත.මේ දේවල් කියන්නෙ කෙලෙස්වලින් නිදහස් වුන සිත ක් තියෙන කිසාගෝතමී තෙරණිය යි.</p>
<p class="end">මේ වනාහී කිසාගෝතමී නම් රහත් තෙරණිය වදාළ ගාථාවන් ය.</p>
<p class="end">එකළොස්වෙනි නිපාතය නිමා විය. (ගාථා එකොළහ බැගින් වදාළ කොටස නිමා විය)</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div></split><split name="thig11.1.html"><div id="text" lang="si">
<section class="sutta" id="thig11.1">
<article><div class="hgroup"><p class="division">ඛුද්දක නිකාය</p>
<p class="subdivision">රහත් භික්ෂුණීන් වහන්සේලා වදාළ ගාථා</p>
<p class="nipata">11 ද්වාදසකනිපාතො</p><h1>11.1 උප්පලවණ්ණා තෙරණිය ගේ ගාථා</h1></div>
<p><a class="sc" id="sc224"></a>අපි දෙන්න අම්ම යි, දුව යි. එක ම ස්වාමිය ගෙභාර්යාවන් වෙලා හිටිය. මේ සිදුවීම මගේ ජීවිතේ අද්භූතවූ ත් ලොමුදහ ගැන්වෙන සිදුවීමක් වුණා.</p>
<p><a class="sc" id="sc225"></a>මේ කාමයන්ට නින්දා වේවා. මේ කාමයන්ඇත්තෙන් ම අපිරිසිදු යි. ගඳ යි. ගොඩාක් කරදර ඇතිකරනව. මේ කාමයන් නිසා ම යි අම්මට යි, දූට යි එක මස්වාමියා ගේ භාර්යාවන් වෙන්ට සිදු වුණේ.</p>
<p><a class="sc" id="sc226"></a>මං මේ කාමයේ ආදීනව දැක්ක. කාමයන් ගෙන්නිදහස් වීම කෙම් බිමක් වශයෙනුත් දැක්ක. ඊට පස්සෙ ඈරජගහනුවර දී මහණ වුණා.</p>
<p><a class="sc" id="sc227"></a>මං දැන් පුබ්බේනිවාස ඤාණය ත් ලබා ගත්ත. දිවැස්නුවණ ත් පිරිසිදු කර ගත්ත. අනුන් ගේ සිත් දැනීමේනුවණ ත් ලබා ගත්ත. දිව්‍ය කණ ත් පිරිසිදු කර ගත්ත.</p>
<p><a class="sc" id="sc228"></a>ඉර්ධි බල ත් ලබා ගත්ත. අරහත්වයට ත් පත් වුණා.මං මේ අභිඤ්ඤා හය ම ලබාගත්ත. බුදු සසුන සම්පූර්ණ කරගත්ත.</p>
<p><a class="sc" id="sc229"></a>මං ඉර්ධි බලයෙන් අශ්ව කරත්ත හතරක් මවා ගත්ත.ලෝක නාථ වූ අකම්පිත සිත් ඇති බුදු සමිඳුන් බැහැදකින්ට ගියා. ඒ සිරිපා කමල් වැඳ පුදා ගත්ත.</p>
<p><a class="sc" id="sc230"></a>(මාරයා) ඔයා ඔය තනියම ඉන්නෙ, අතු අග පටන්පිපී ගිය මල් තියෙන සල් ගහක් සෙවනෙ. ළඟපාතකවෙන කව්රුවත් නෑ. ඒයි මෝඩ කාන්තාව, සල්ලාලයන්ගැන ඔයාට බයක් නැද්ද?</p>
<p><a class="sc" id="sc231"></a>(ඒයි මාරය) ඔය සල්ලාල ජනයා සිය දහස් ගණනක්ආව ත් මගේ ඇෙඟ් එක ලොම් ගහක් වත් බයෙන්සැලෙන්නෙ නෑ. කම්පා වෙන්නෙ නෑ. මාරය, මංහුදෙකලාවේ සිටීම ගැන උඹට මොකට ද?</p>
<p><a class="sc" id="sc232"></a>මාරය, මට උඹ ඉදිරියේ අතුරුදහන් වෙන්ට පුළුවන්.උඹට ත් හොරෙන් උඹේ කුසට රිංගන්ට පුළුවන්. ඇහිබැම දෙක අතරේ ඉන්ට පුළුවන්. මං එහෙම ඉන්නකොටමාව දැකගන්ට උඹට හැකියාවක් නෑ.</p>
<p><a class="sc" id="sc233"></a>මට තියෙන්නෙ දමනය කරපු හිතක්. මං ඉර්ධිපාදවඩපු කෙනෙක්. මං අභිඤ්ඤා හය ම සාක්ෂාත් කරලඉන්නෙ. මං බුදු සසුන සම්පූර්ණ කරගත්ත.</p>
<p><a class="sc" id="sc234"></a>කාමයන් කියන්නෙ විස පොවාපු ආයුධ වගේදෙයක්. උපාදානස්කන්ධ කියන්නෙ මස් වැදලි වගේ දෙයක්.උඹ ඔය කියන කාමරතිය මට දැන් අරතියක්.</p>
<p><a class="sc" id="sc235"></a>මං හැම දෙයක් ගැන ම තිබුණ තණ්හාව නැතිකළා. අවිද්‍යා අන්ධකාරය බිඳල දැම්ම. මාරය, ඔන්න ඔයවිදියට යි ඔය කරුණ තේරුම් ගත යුත්තේ. මාරය, ඔය කරුණේ දී නැසුණේ ඔබ ම යි.</p>
<p class="end">මේ වනාහී උප්පලවණ්ණා නම් රහත් තෙරණිය වදාළ ගාථාවන්ය.</p>
<p class="end">දොළොස්වෙනි නිපාතය නිමා විය. (ගාථා දොළොස බැගින් වදාළ කොටස නිමා විය)</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div></split><split name="thig12.1.html"><div id="text" lang="si">
<section class="sutta" id="thig12.1">
<article><div class="hgroup"><p class="division">ඛුද්දක නිකාය</p>
<p class="subdivision">රහත් භික්ෂුණීන් වහන්සේලා වදාළ ගාථා</p>
<p class="nipata">12 සොළසනිපාතො</p><h1>12.1 පුණ්ණා තෙරණිය ගේ ගාථා</h1></div>
<p><a class="sc" id="sc236"></a>මං සීතලේ ම වතුර ඇද්දා. හැම තිස්සේ ම වතුරටබැස්සා. එහෙම කළේ ස්වාමි දරුවන් ගෙ දඬුවම්වලටබයෙන්. බැණුම් අහන්ට බයෙන්. මගෙන් වරදක් වෙයිකියන බයෙන්.</p>
<p><a class="sc" id="sc237"></a>ඒත් බ්‍රාහ්මණය, ඔබ කාට බය වෙලා ද හැමදා මඔය වතුරට බහින්නෙ. අතපය වෙව්ල වෙව්ල අධිකසීතලෙන් දුක් විඳින්නෙ කාට බයෙන් ද?</p>
<p><a class="sc" id="sc238"></a>පුණ්ණා, මගෙන් ඕක අහන්ට ඕන දැනගෙන මනේ ද? මං මේ කරන්නෙ පව් සෝද සෝද කුසල් රැස්කරන එක නේ.</p>
<p><a class="sc" id="sc239"></a>මහල්ලෙක් හරි, තරුණයෙක් හරි, එයා පව් මොනවහරි කරල තියෙනව නම්, ඒ පව්වලින් නිදහස් වෙන්නෙමේ විදියට ජලස්නානය කිරීමෙනු යි.</p>
<p><a class="sc" id="sc240"></a>බ්‍රාහ්මණය, කර්මයන් ගේ විපාක දෙන ස්වභාවය නො දන්නා ඔබට, ඔය විදියට ජලස්නානයෙන් පාපකර්මවලින් නිදහස් වෙන්ට පුළුවන් කියල ඔබට කියපු,කර්මයන් ගේ විපාක දෙන ස්වභාවය දන්නෙ නැති කෙනාකව්ද?</p>
<p><a class="sc" id="sc241"></a>ඕක ඇත්ත නම්, මේ ඔක්කොම ගෙම්බො,කැස්බෑවො, කිඹුල්ලූ, වතුරේ ඉන්න අනෙක් සත්තු ඔක්කොම ඒකාන්තයෙන් ම ස්වර්ගයට යනව.</p>
<p><a class="sc" id="sc242"></a>ඕක ඇත්ත නම්, එළුවන් මරණ අය, ඌරන් මරණඅය, මාළුන් මරණ අය, මෘගයන් මරණ අය, සොරු,අළුගෝසුවෝ, තවත් පව් කරපු අය ඔක්කොට ම කරන්නතියෙන්නෙ ජල ස්නානයෙන් පව් හෝදල දාන එක නෙ.</p>
<p><a class="sc" id="sc243"></a>ඔබ කරපු පව් හෝදන්ට මේ ගංඟාවලට පුළුවන්නම්, ඔබ කරපු පිනුත් මේ ගංඟාවල් විසින් හෝදල දමාවි.එතකොට ඔබ දැන් පිංවලින් ද බැහැර වුණ කෙනෙක්.</p>
<p><a class="sc" id="sc244"></a>බ්‍රාහ්මණය, ඔබ පව්වලට ඇති බිය නිසා නෙ මේහැම දා ම මේ වතුරට බහින්නෙ. බ්‍රාහ්මණය, ඔබ පව්නො කර ඉන්න. මේ සීතල වතුර ඔබේ සමට පීඩා දෙන්නඑපා!</p>
<p><a class="sc" id="sc245"></a>පින්වතී, ඇත්තෙන් ම මං හිටියෙ නො මඟට වැටිල.මේ වතුර නෑමෙන් මාව නිදහස් කරගෙන ආර්ය මාර්ගයටපැමිණෙව්වෙ ඔබ යි. මං ඔබට මේ සළුපට දෙනව.</p>
<p><a class="sc" id="sc246"></a>බ්‍රාහ්මණය, සළුපට ඔබ තියාගන්න. මං සළුපටක්ගන්ට කැමැති නෑ. ඉදින් ඔබ දුකට බිය නම්, දුකට අකමැතිනම්,</p>
<p><a class="sc" id="sc247"></a>රහසේ හෝ එළිපිට හෝ පව් කරන්ට එපා! ඉදින් ඔබ අනාගතේ පව් කරනව නම්, දැන් පව් කරනව නම්,</p>
<p><a class="sc" id="sc248"></a>කොයිතරම් දැන ගෙන පැනල යන්ට හැදුවත් ඒදුක් විපාක වලින් නිදහස් වෙන්ට බෑ. ඉදින් ඔබ දුකට බයනම්, දුකට අකැමැති නම්,</p>
<p><a class="sc" id="sc249"></a>අකම්පිත සිත් ඇති බුදු සමිඳුන් ව ත්, සද්ධර්මය ත්,ආර්ය සංඝරත්නය ත් සරණ යන්න. සිල් සමාදන් වෙන්න.ඔබට ඒක ගොඩාක් යහපත පිණිස පවතීවි.</p>
<p><a class="sc" id="sc250"></a>පින්වතී, ඔව්, අකම්පිත සිත් ඇති බුදු සමිඳුන් ව ත්,සද්ධර්මය ත්, ආර්ය සංඝරත්නය ත් මං සරණ යනව.සිල් සමාදන් වෙනව. මට ඒක ගොඩාක් යහපත පිණිසපවතීවි.</p>
<p><a class="sc" id="sc251"></a>මං බ්‍රාහ්මණ කුලේ ඉපදුනු නිසා බ්‍රහ්මබන්ධු කියලමට කිව්ව. නමුත් මං ඇත්තට ම බ්‍රාහ්මණයෙක් වුනේදැනුයි. මාත් ත්‍රිවිද්‍යාව ලබාගත්ත. නිවනට පත් වුණා.යහපතට පත් වුණා. කෙලෙස් සෝදල දැම්ම.</p>
<p class="end">මේ වනාහී පුණ්ණා නම් රහත් තෙරණිය වදාළ ගාථාවන් ය.</p>
<p class="end">දහසයවෙනි නිපාතය නිමා විය. (ගාථා දහසය බැගින් වදාළ කොටස නිමා විය)</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div></split><split name="thig13.1.html"><div id="text" lang="si">
<section class="sutta" id="thig13.1">
<article><div class="hgroup"><p class="division">ඛුද්දක නිකාය</p>
<p class="subdivision">රහත් භික්ෂුණීන් වහන්සේලා වදාළ ගාථා</p>
<p class="nipata">13 වීසතිනිපාතො</p><h1>13.1 අම්බපාලි තෙරණිය ගේ ගාථා</h1></div>
<p><a class="sc" id="sc252"></a>ඉස්සර මගේ කොණ්ඩෙ කළු පාට යි. බඹරුන් ගෙ පාට වගේ. කැරලි ගැහිල උඩට හැරිල තිබුණ. ඒ වුණාටදැන් ජරාවට පත්වෙලා ගිහින්, හණ වැහැරි වගෙ යි. සත්‍යවාදීවූ බුදු සමිඳුන් ගේ වචනය නම් වෙනස් වෙන්නෙ නෑ.</p>
<p><a class="sc" id="sc253"></a>ඉස්සර මං කොණ්ඩෙට සුවඳ මල් ගහනව. එතකොටකොණ්ඩෙ සුවඳ කරඬුවක් වගෙයි. ඒ වුණාට දැන් ජරාවෙන්යට වෙලා ගිහින්. හා ලොම් වගේ ගඳ ගහනව. සත්‍යවාදීවූ බුදු සමිඳුන් ගේ වචනය නම් වෙනස් වෙන්නෙ නෑ.</p>
<p><a class="sc" id="sc254"></a>ලස්සනට පිළිවෙළකට මල් වවපු මිදුලක් වගේ මංපනාවෙන් ලස්සනට කොණ්ඩෙ පීරනව. අවුල් දිග හැරලරත්තරන් කොණ්ඩ කටු ගහල ලස්සනට සකස් කරනව.නමුත් දැන් ජරාව නිසා ඒ කෙස් ගැලවිලා ගිිහින් තැනින්තැන ඉතුරු වෙලා තියෙන්නෙ. සත්‍යවාදී වූ බුදු සමිඳුන්ගේ වචනය නම් වෙනස් වෙන්නෙ නෑ.</p>
<p><a class="sc" id="sc255"></a>කළු කෙස් වැටි ලස්සනට ගොතල, රත්තරන්ආභරණවලින් සරසපුව ම හරි ම ලස්සන යි. නමුත් දැන්ජරාව විසින් ඒ ගෙස් ගලවල දාල තියෙන්නෙ. සත්‍යවාදීවූ බුදු සමිඳුන් ගේ වචනය නම් වෙනස් වෙන්නෙ නෑ.</p>
<p><a class="sc" id="sc256"></a>ඉස්සර මගේ ඇහි බැම හරි ම ලස්සන යි. දක්ෂචිත්‍ර ශිල්පියෙක් ලස්සනට ඇඳපු රේඛාවක් වගෙයි. නමුත්දැන් ජරාවට පත් වෙලා. රැලි දෙකක් වගේ නලලේ එල්ලාවැටෙනව. සත්‍යවාදී වූ බුදු සමිඳුන් ගේ වචනය නම් වෙනස්වෙන්නෙ නෑ.</p>
<p><a class="sc" id="sc257"></a>ඉස්සර මගේ ඇස් දෙක ලොකු යි, දිග යි. නිල්මැණික් දෙකක් වගේ බැබලූනා. නමුත් දැන් ජරාව විසින් ඒඇස් දෙක විරූපී කරල තියෙන්නෙ. සත්‍යවාදී වූ බුදුසමිඳුන් ගේ වචනය නම් වෙනස් වෙන්නෙ නෑ.</p>
<p><a class="sc" id="sc258"></a>ඉස්සර මගේ නැහැය සිනිඳුවට ඉස්සිලා තිබුණා. ඒනැහැයට මගේ මූණ ගොඩක් ලස්සන වුණා. නමුත් දැන්ජරාව විසින් ඒක හකුළුවල දාලා තියෙන්නෙ. සත්‍යවාදී වූබුදු සමිඳුන් ගේ වචනය නම් වෙනස් වෙන්නෙ නෑ.</p>
<p><a class="sc" id="sc259"></a>මගේ මේ කන්පෙති ඉස්සර හරි ම ලස්සන යි.ලස්සනට හදාපු රත්තරන් වළලූ වගේ. නමුත් දැන් ජරාවටපත් වෙලා රැලි ගැහිල එල්ලා වැටෙනව. සත්‍යවාදී වූ බුදුසමිඳුන් ගේ වචනය නම් වෙනස් වෙන්නෙ නෑ.</p>
<p><a class="sc" id="sc260"></a>ඉස්සර මගේ දත් සුදට සුදේ කොඳ කැකුළු වගේලස්සනට තිබුණ. නමුත් දැන් ජරාවට පත්වෙලා කැඩිලගිහිල්ල කහ පාට වෙලා තියෙන්නෙ. සත්‍යවාදී වූ බුදුසමිඳුන් ගේ වචනය නම් වෙනස් වෙන්නෙ නෑ.</p>
<p><a class="sc" id="sc261"></a>ඉස්සර මගේ කටහඬ හරි ම මිහිරි යි. වනාන්තරේරුක් ගොමු අතරින් මිහිරට නාද කරන කෝකිලාවක් වගෙයි.නමුත් දැන් ජරාවට පත්වෙලා දැන් මගේ කටහඬ තැනින්තැන පැකිලෙනව. සත්‍යවාදී වූ බුදු සමිඳුන් ගේ වචනයනම් වෙනස් වෙන්නෙ නෑ.</p>
<p><a class="sc" id="sc262"></a>ඉස්සර මගේ බෙල්ල, ලස්සනට ඔප දමාපු රත්තරන්බෙල්ලක් වගෙයි. නමුත් දැන් ජරාවට පත්වෙලා. ඒ ලස්සනනැතිවෙලා ගිහින්, බෙල්ල නැමිල තියෙන්නෙ. සත්‍යවාදීවූ බුදු සමිඳුන් ගේ වචනය නම් වෙනස් වෙන්නෙ නෑ.</p>
<p><a class="sc" id="sc263"></a>ඉස්සර මගේ අත් දෙක රත්තරන් වලින් කරපු දෙයක්වගේ. නමුත් දැන් ජරාවට පත් වෙලා, පළොල් ගහක අතුදෙකක් වගෙයි. සත්‍යවාදී වූ බුදු සමිඳුන් ගේ වචනය නම්වෙනස් වෙන්නෙ නෑ.</p>
<p><a class="sc" id="sc264"></a>ඉස්සර මගේ අත්වල ඇඟිලි, රත්තරන්වලින් කරපු රූපයක් වගෙයි. රන් වළලූ, මුදු දාල ලස්සන වැඩිවෙලාතිබුණ. නමුත් දැන් ඒ ඇඟිලි ජරාවට පත් වෙලා, පේන්නෙමුල් ගොඩක් වගෙයි. සත්‍යවාදී වූ බුදු සමිඳුන් ගේ වචනයනම් වෙනස් වෙන්නෙ නෑ.</p>
<p><a class="sc" id="sc265"></a>ඉස්සර මගේ පියයුරු දෙක එකට එකතු වෙලාඋඩට හැරිල ලස්සනට තිබුණ. නමුත් දැන් ජරාවට පත්වෙලා,වතුර හිඳිච්ච පෙරහන්කඬේ වගේ එල්ලා වැටෙනවා.සත්‍යවාදී වූ බුදු සමිඳුන් ගේ වචනය නම් වෙනස් වෙන්නෙනෑ.</p>
<p><a class="sc" id="sc266"></a>ඉස්සර මගේ ශරීරය හොඳට මැදල ඔපදාපු රත්තරන්රූපයක් වගෙයි. නමුත් දැන් ජරාවට පත්වෙලා, ඇඟ පුරාම රැළි එල්ලා වැටෙනවා. සත්‍යවාදී වූ බුදු සමිඳුන් ගේවචනය නම් වෙනස් වෙන්නෙ නෑ.</p>
<p><a class="sc" id="sc267"></a>ඉස්සර මගේ කළවා දෙක ලස්සන ඇතෙකු ගේහොඬවැල වගෙයි. නමුත් දැන් ජරාවට පත් වෙලා, උණබට දෙකක් වගෙ යි. සත්‍යවාදී වූ බුදු සමිඳුන් ගේ වචනයනම් වෙනස් වෙන්නෙ නෑ.</p>
<p><a class="sc" id="sc268"></a>ඉස්සර මගේ කෙණ්ඩා දෙක රන් නූපුරවලින් සරසලහරි ම ලස්සන යි. නමුත් දැන් ජරාවට පත්වෙලා, තලපිතිදෙකක් වගෙයි. සත්‍යවාදී වූ බුදු සමිඳුන් ගේ වචනය නම්වෙනස් වෙන්නෙ නෑ.</p>
<p><a class="sc" id="sc269"></a>ඉස්සර මගේ දෙපා තිබුනෙ සිනිඳු පුළුන් පුරවලතියෙනව වගෙයි. නමුත් දැන් ජරාවට පත්වෙලා. යටිපතුල්පැලිල රැළි ගැහිල තියෙන්නෙ. සත්‍යවාදී බුදු සමිඳුන් ගේවචනය නම් වෙනස් වෙන්නෙ නෑ.</p>
<p><a class="sc" id="sc270"></a>ඔන්න ඕක තමයි මේ ශරීරයේ ඇත්ත තත්වෙ.ජරාවෙන් දෙදරලා යනව. බොහෝ දුකට වාසස්ථානය යි.දැන් මේ ශරීරය පිළිසකර කර ගන්ට බැරි තරමට කඩාවැටෙන්ට ළං වුන දිරාපු ගෙයක් වගෙයි. සත්‍යවාදී වූ බුදුසමිඳුන් ගේ වචනය නම් වෙනස් වෙන්නෙ නෑ.</p>
<p class="end">මේ වනාහී අම්බපාලී රහත් තෙරණිය වදාළ ගාථාවන් ය.</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div></split><split name="thig13.2.html"><div id="text" lang="si">
<section class="sutta" id="thig13.2">
<article><div class="hgroup"><p class="division">ඛුද්දක නිකාය</p>
<p class="subdivision">රහත් භික්ෂුණීන් වහන්සේලා වදාළ ගාථා</p>
<p class="nipata">13 වීසතිනිපාතො</p><h1>13.2 රෝහිණී තෙරණිය ගේ ගාථා</h1></div>
<p><a class="sc" id="sc271"></a>පින්වත් දුවේ, ඔයා ශ්‍රමණයන් ගැන කිය කියා ම යිනින්දට යන්නෙ. ශ්‍රමණයන් ගැන කිය කියා ම යිඅවදිවන්නෙත්. ශ්‍රමණයන් ගේ ගුණ ම යි කියන්නෙ. මොකදඔයාට ත් ශ්‍රමණියක් වෙන්ට හිතුණ ද?</p>
<p><a class="sc" id="sc272"></a>ඔයා ශ්‍රමණයන්ට ම යි බොහෝ දානමාන දෙන්නෙ.රෝහිණී දුවේ, මං ඔයා ගෙන් අහන්නෙ මේක යි. ඔයාටශ්‍රමණයන් ව ඔය තරම් ප්‍රිය වුණේ ඇයි?</p>
<p><a class="sc" id="sc273"></a>ඒ ගොල්ල වැඩක් පලක් කරන්ට ත් කම්මැලි යි.අලස යි. අනුන් දීපු දේකින් තමයි ජීවත් වෙන්නෙ. අනුන්ගේ දෙයක් ම යි බලාගෙන ඉන්නෙ. හොඳ දේවල් ම යිකැමැති. ඉතින් එහෙම තියෙද්දි ඔයාට මේ ශ්‍රමණයන් වඔය තරම් ප්‍රිය වුණේ ඇයි?</p>
<p><a class="sc" id="sc274"></a>තාත්තෙ, ඔයා ශ්‍රමණයන් ගැන මගෙන් ඇහැව්වෙගොඩක් කාලෙකින්. මං දැන් ඔයාට කියන්නම්, ඒ ශ්‍රමණයන්ගේ ප්‍රඥාව ත් සීලය ත් වීරිය ත් ගැන.</p>
<p><a class="sc" id="sc275"></a>ඒ ශ්‍රමණයන් හරි ම කැමැති යි නිවන් අවබෝධකරගන්ට. කම්මැලි නෑ. ලෝකෙ තියෙන ශ්‍රේෂ්ඨ ම වැඬේතමයි කරන්නෙ. ඒ තමයි රාග ද්වේෂ දුරු කරන එක. අන්න ඒ නිස යි මං ශ්‍රමණයන්ට කැමැති.</p>
<p><a class="sc" id="sc276"></a>පිරිසිදු ජීවිත ගතකරනව. ඒ ශ්‍රමණයින් ලෝභ,ද්වේෂ, මෝහ දුරු කරනව. ඒ ගොල්ල අරහත්වය මලබාගෙන හැම පවක් ම නැති කරල දානව. අන්න ඒ නිසයි මං ශ්‍රමණයන්ට කැමැති.</p>
<p><a class="sc" id="sc277"></a>පිරිසිදු දේවල් ම යි උන්වහන්සේල කරන්නෙ. පිරිසිදුවචන ම යි කථා කරන්නෙ. පිරිසිදු දේවල් ම යි සිතන්නෙ.අන්න ඒ නිස යි මං ශ්‍රමණයන්ට කැමැති.</p>
<p><a class="sc" id="sc278"></a>ඒ ශ්‍රමණයන් ආධ්‍යාත්මික වශයෙනුත් පිරිසිදු යි.බාහිර වශයෙනු ත් පිරිසිදු යි. නිර්මල සක්මුතු වගේ. කුසල්දහම් වලින් පිරිල ඉන්නෙ. අන්න ඒ නිස යි මං ශ්‍රමණයන්ටකැමති.</p>
<p><a class="sc" id="sc279"></a>ඒ ශ්‍රමණයන් බුදු සමිඳුන් ගේ ධර්මය ගොඩාක්අහල තියෙනව. ඒ ධර්මය මතක තියාගෙන ඉන්නව.ධාර්මික ජීවිතයෙන් ම උසස් තත්වයට පත්වෙල ඉන්නෙ.ඒ නිස යි මං ශ්‍රමණයන්ට කැමැති.</p>
<p><a class="sc" id="sc280"></a>ඒ ශ්‍රමණයන් බුදු සමිඳුන් ගේ ධර්මය ගොඩාක්අහල තියෙනව. ඒ ධර්මය මතක තියාගෙන ඉන්නව.ධාර්මික ජීවිතෙන් ම උසස් තත්වයට පත්වෙලා ඉන්නෙ.සමාහිත සිතින්, හොඳ සිහියෙන් ඉන්නෙ. අන්න ඒ නිස යිමං ශ්‍රමණයන්ට කැමැති.</p>
<p><a class="sc" id="sc281"></a>ඈත සේනාසනවල යි වැඩ ඉන්නෙ. හොඳ සිහිනුවණින් කල් ගෙවන්නෙ. නුවණ පාවිච්චි කරල යි කථාකරන්නෙ. හරි ම නිහතමානි යි. දුකේ අවසානය වූ අමානිවන ගැන දැන ගෙන යි ඉන්නෙ. අන්න ඒ නිස යි මංශ්‍රමණයන්ට කැමැති.</p>
<p><a class="sc" id="sc282"></a>ඒ ශ්‍රමණයන් ගමකින් තවත් ගමකට වඩිනකොටකිසි ම දෙයක් අපේක්ෂා කරන්නෙ නෑ. ආපසු හැරිලබලන්නෙ නෑ. අපේක්ෂා රහිත ව ම අත්හැරල යනව.අන්න ඒ නිස යි මං ශ්‍රමණයන්ට කැමැති.</p>
<p><a class="sc" id="sc283"></a>ඒ ශ්‍රමණයන් තමන් ගෙ දේවල් පෙට්ටගම්වලදාන්නෙ නෑ. හැලි වළංවල දාන්නෙ නෑ. මලූවල හංගන්නෙනෑ. කාගෙ හරි ගෙදරක ඉදෙන බත් චුට්ටක් විතර යිසොයා ගෙන යන්නෙ. අන්න ඒ නිස යි මං ශ්‍රමණයන්ටකැමැති.</p>
<p><a class="sc" id="sc284"></a>ඒ ශ්‍රමණයන් මිල මුදල් පිළිගන්නෙ නෑ. රන් රිදීපිළිගන්නෙ නෑ. ඒ වෙලාවට ලැබෙන දේකින් ජීවත් වෙනව.අන්න ඒ නිස යි මං ශ්‍රමණයන්ට කැමැති.</p>
<p><a class="sc" id="sc285"></a>ඒ ශ්‍රමණයන් නොයෙක් කුලවලින් ඇවිත්, නොයෙක්පළාත්වලින් ඇවිත් මහණ වෙලා ඉන්නෙ. නමුත් ඒ කිසිභේදයක් නැතිව එකිනෙකාට මෛත්‍රියෙන් ම යි වාසයකරන්නෙ. අන්න ඒ නිස යි මං ශ්‍රමණයන්ට කැමැති.</p>
<p><a class="sc" id="sc286"></a>පින්වත් රෝහිණී දුවේ, ඔයා ගෙ හිතේ ලොකුශ්‍රද්ධාවකුත්, ලොකු ගෞරවයකුත් තියෙනව, ඒ බුදු සමිඳුන්ගැන ත්, සද්ධර්මය ගැන ත්, ආර්ය ශ්‍රාවක සංඝරත්නයගැන ත්, ඇත්තෙන් ම ඔයා අපේ පවුලෙ උපන්නෙ අපේවාසනාවට.</p>
<p><a class="sc" id="sc287"></a>ඇත්තෙන් ම ඔයා හඳුනාගෙන තියෙන්නෙ අනුත්තරපින්කෙත ගැන. ඒ ශ්‍රමණයන් වහන්සේලා අපේ දානෙපිළිගන්නව නම්, අපට ඒ දානයෙන් මහත් ඵල මහානිශංසලැබෙනව.</p>
<p><a class="sc" id="sc288"></a>තාත්තේ, ඉතින් ඔය ත් දුකට බය නම්, දුකට අකැමැති නම්, ඔය ත් අකම්පිත සිත් ඇති බුදු සමිඳුන් වත්, සද්ධර්මය ත්, ආර්ය සංඝරත්නය ත් සරණ යන්න. සිල්සමාදන් වෙන්න. ඒක ඔයාට ගොඩාක් යහපත පිණිසහේතු වෙනව.</p>
<p><a class="sc" id="sc290"></a>ඔව් දුව, මාත් අකම්පිත සිත් ඇති බුදු සමිඳුන් ව ත්,සද්ධර්මය ත්, ආර්ය ශ්‍රාවක සංඝරත්නය ත් සරණ යනව.මාත් සිල් සමාදන් වෙනව. ඒක මට ගොඩාක් යහපතපිණිස පවතීවි.</p>
<p><a class="sc" id="sc291"></a>මං බ්‍රාහ්මණ කුලේ උපන් නිසා මට කිව්වෙබ්‍රහ්මබන්ධු කියල. නමුත් මං ඇත්තට ම බ්‍රාහ්මණයෙක්වුණේ දැනුයි. මාත් ති්‍රවිද්‍යාව ලබා ගත්ත, යහපතට පත්වුණා. ධර්මයේ මුදුනට පැමිණුනා. පව් සෝදල දැම්ම.</p>
<p class="end">මේ වනාහී රෝහිණී නම් රහත් තෙරණිය වදාළ ගාථාවන් ය.</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div></split><split name="thig13.3.html"><div id="text" lang="si">
<section class="sutta" id="thig13.3">
<article><div class="hgroup"><p class="division">ඛුද්දක නිකාය</p>
<p class="subdivision">රහත් භික්ෂුණීන් වහන්සේලා වදාළ ගාථා</p>
<p class="nipata">13 වීසතිනිපාතො</p><h1>13.3 චාපා තෙරණිය ගේ ගාථා</h1></div>
<p><a class="sc" id="sc292"></a>(උපක:) එයා ඉස්සර තවුස් පිරිකර අතට ගත්තකෙනෙක්. නමුත් දැන් එයා මුව වැද්දෙක්. ආශාව නිසාකාම මඩ ගොහොරුවෙන් මිදිල එතෙරට යා ගන්ට එයාටබැරි වුණා.</p>
<p><a class="sc" id="sc293"></a>චාපා හිතා ගෙන ඉන්නෙ මං තාම ත් ඈට ඇලිලඉන්නෙ කියල. ඈ පුතා ව නළවන්ට පටන් ගත්තා. ඒවුණාට චාපා ගැන මතේ හිතේ තියෙන බන්ධනය නැතිකරගෙන මං ආයෙමත් මහණ වෙනව.</p>
<p><a class="sc" id="sc294"></a>(චාපා:) මහා වීරියවන්තයාණනි, මං ගැන කේන්තිගන්ට එපා. මහා මුනිඳුනි, මං ගැන කේන්ති ගන්ට එපා.ක්‍රෝධයට යට වෙන කෙනෙකුට පිරිසිදු බවක් ඇති වෙන්නෙ නෑ. තපසක් කොයින් ද?</p>
<p><a class="sc" id="sc295"></a>(උපක:) මං මේ ”නාලා” ගම ත් දාල යනව. මේ ”නාලා” ගමේ නවතින්නෙ කව්ද? ධාර්මික ව ජීවත් වෙච්චශ්‍රමණයින් වත් අල්ලල බැඳ ගත්තෙ මේ ස්ත්‍රී රූපෙ තමයි.</p>
<p><a class="sc" id="sc296"></a>(චාපා:) කලූ, මෙහාට එන්න. නවතින්න. කලින්වගේ ම කාම සම්පත් අනුභව කරන්ට. මාත්, මගේ නෑදෑයොත් ඔයාට වසඟ වෙලා ඉන්නෙ.</p>
<p><a class="sc" id="sc297"></a>(උපක:) චාපා, ඔයා මට ඔය කියන කථාවලින්හතරෙන් පංගුවක් කිව්වොත්, ඔයාට ඇලූන මිනිහෙකුටනම් මහා ලොකු දෙයක් වගේ තියේ වි.</p>
<p><a class="sc" id="sc298"></a>(චාපා:) කලූ, කන්දක් මුදුනක යොවුන් කිණිහිරිමල් ගහක් තියෙනව. ඒ මල් ගහේ ලස්සනට මල් පිිපිලතියෙන්නෙ. ඒ වගේ ම ලස්සනට මල් පිපිච්ච දෙළුම්ගහක් තියෙනව. දූපතක් මැද්දෙ තියෙනව ලස්සනට මල්පිපී ගිය පළොල් ගහක්.</p>
<p><a class="sc" id="sc299"></a>රන් හඳුන් ගාපු ශරීරයක් තියෙන, උතුම් කසීසළුපොරවන, ලස්සන රූපයක් තියෙන මාව අත් හැරල දාන්ටපුළුවන් වෙන්නෙ කාට ද?</p>
<p><a class="sc" id="sc300"></a>(උපක:) ලිහිණි වැද්දා කැමති වුණා ලිහිණියෙක්හිර කරල තියාගන්ට. නමුත් ඔයා ගෙ ඔය රූපෙන් මාවනම් බැඳල තියාගන්ට බෑ.</p>
<p><a class="sc" id="sc301"></a>(චාපා:) කලූ, මගේ මේ පුතා මට ලැබුණෙත් ඔයානිසා. ඉතින් පුතෙක් ඉන්න මාව අත්හැරල දාල යන්ටහිතන්නෙ කව්ද?</p>
<p><a class="sc" id="sc302"></a>(උපක:) නුවණ තියෙන මිනිස්සු දරුවන් ව අත් හැරල දානව. ඒ වගේ ම තමන් ගේ නැදෑයන් ව ත්, දේපළවස්තුව ත් අත් හැරල දානව. මහා හස්ථිරාජයෙක් දම්වැල් කඩාගෙන යනව වගේ ගිහි බන්ධන කඩාගෙන ගිහින්මහණ වෙනව.</p>
<p><a class="sc" id="sc303"></a>(චාපා:) එහෙම ද? එහෙනම් මං දැන් පොල්ලකින්ගහල හරි, පිහියකින් ඇනල හරි මේ පුතා ව මරල දානව.පොළොවේ ගහල හරි මරල දානව. එතකොට පුතා ගැනශෝකෙන් ඉන්න ඔයාට ඔය ගමන යන්ට ලැබෙන්නෙනෑ.</p>
<p><a class="sc" id="sc304"></a>(උපක:) ඒයි ළාමක ගෑණියේ. ඔහොම නොවෙයි,පුතා ව හිවල්ලූන්ට කන්ට දුන්න ත්, බල්ලන්ට කන්ටදුන්න ත්, මට කමක් නෑ. පුතෙක් හින්ද ආයෙමත් මාව මේගෙදර නවත්තගන්ට බැරි බව දැන ගනින්.</p>
<p><a class="sc" id="sc305"></a>(චාපා:) කලූ, මගේ ස්වාමීනි, හා හොඳයි. එහෙනම්කියන්න, දැන් ඔයා කොහිද යන්නෙ? කොයි ගමට ද?කොයි නියම් ගම ට ද? කොයි නගරෙ ට ද? කොයිරාජධානිය ට ද?</p>
<p><a class="sc" id="sc306"></a>(උපක:) ඉස්සර අපි ශ්‍රමණයන් නො වී ම ශ්‍රමණයන්කියල හිතාගෙන හිටිය. ඉතින් පිරිස් පිරිවරාගෙන ගමින්ගමට, නගරයෙන් නගරෙට, රාජධානියෙන් රාජධානියටඇවිද ගෙන ගියා.</p>
<p><a class="sc" id="sc307"></a>නමුත් අන්න භාග්‍යවත් බුදු රජාණන් වහන්සේනේරංජරා ගංඟා තීරයේ, හැම දුක් අවසන් කරන ධර්මයදේශනා කරනව. මං මේ වතාවෙ යන්නෙ උන්වහන්සේළඟට යි. උන්වහන්සේ තමයි මගේ ශාස්තෘන් වහන්සේ.</p>
<p><a class="sc" id="sc308"></a>(චාපා:) අනේ! එහෙනම් ලෝකනාථ වූ අනුත්තර වූ මුනිඳුන් ට මාත් වන්දනා කරන බව කියන්ට. උන්වහන්සේව පැදකුණු කරල ඒ පින මට ත් ලබා දෙන්ට.</p>
<p><a class="sc" id="sc309"></a>(උපක:) ඔව්! ඔයා කියන විදියට ම ඒ පින ලබාගන්ටපුළුවන්. ලෝකනාථ වූ අනුත්තර වූ මුනිඳුන් ට ඔයා ගේවැඳීම ගැන මං කියන්නම්. උන්වහන්සේ ව පැදකුණු කරලඒ පින මං ඔයාට ලබා දෙන්නම්.</p>
<p><a class="sc" id="sc310"></a>ඊට පසු කලූ (උපක) නේරංජරා ගංතෙර දක්වා මගියා. එයාට එහෙදි දැක ගන්ට ලැබුණා අමා දහම් දෙසනබුදු සමිඳාණන් ව.</p>
<p><a class="sc" id="sc311"></a>ඒ දහම් නම්, දුක, දුකේ හට ගැනීම, දුක ඉක්මවායාම, දුක සංසිඳුවන ආර්ය අෂ්ඨාංගික මාර්ගය.</p>
<p><a class="sc" id="sc312"></a>එයා බුදු සමිඳුන් ගේ සිරි පතුල් වැඳ පුදාගත්ත.උන්වහන්සේ වටේ පැදකුණු කරගෙන ලබා ගත්තු පින්චාපාට අනුමෝදන් කළා. බුද්ධ ශාසනයේ මහණ වුණා.ත්‍රිවිද්‍යාව ලබා ගත්තා. බුදු සසුන සම්පූර්ණ කරගත්තා.</p>
<p class="end">මේ වනාහී චාපා නම් රහත් තෙරණිය වදාළ ගාථාවන් ය.</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div></split><split name="thig13.4.html"><div id="text" lang="si">
<section class="sutta" id="thig13.4">
<article><div class="hgroup"><p class="division">ඛුද්දක නිකාය</p>
<p class="subdivision">රහත් භික්ෂුණීන් වහන්සේලා වදාළ ගාථා</p>
<p class="nipata">13 වීසතිනිපාතො</p><h1>13.4 සුන්දරී තෙරණිය ගේ ගාථා</h1></div>
<p><a class="sc" id="sc313"></a>පින්වතී, ඔයා ඉස්සර ගත කළ ජීවිතවල දී මැරීගියදරුවන් කමින් තමයි ජීවත් වුණේ. ඔයා ඒ කාලෙ ? දවල්දෙකේ ම ගොඩාක් තැවි තැවී තමයි හිටියෙ.</p>
<p><a class="sc" id="sc314"></a>වාසෙට්ඨි බ්‍රාහ්මණිය, ඔයා ඒ සිය ගණනින්ඔක්කොම දරුවන් කාල, අද තැවෙන්නෙ නැති දැඩි සිතකින්ඉන්නෙ ඇයි?</p>
<p><a class="sc" id="sc315"></a>බ්‍රාහ්මණය, අතීතෙ මං විතරක් නොවේ ඔයත් කාල තියෙනව සිය ගණන් දරුවන් ව ත්, නෑදෑයන් ව ත්.</p>
<p><a class="sc" id="sc316"></a>දැන් මං ඒ ඉපදෙන මැරෙන ලෝකයෙන් නිදහස්වෙලා නිවන අවබෝධ කරගෙන ඉන්නෙ. ඒ නිසා මංශෝක කරන්නෙ නෑ. අඬන්නෙ නෑ. තැවි තැවී ඉන්නෙනෑ.</p>
<p><a class="sc" id="sc317"></a>වාසෙට්ඨි, හරි ම අද්භූත දෙයක් ඔයා ඔය කියන්නෙ.ඔයා කාගෙ ධර්මයක් අවබෝධ කර ගෙන ද ඔය තරම්ස්ථාවරයක ඉඳන් කථා කරන්නෙ?</p>
<p><a class="sc" id="sc318"></a>බ්‍රාහ්මණය, ඒ සම්මා සම්බුදු රජාණන් වහන්සේ,එතකොට වැඩ සිටියේ මිථිලා නගරයේ. සියලූ සත්වයන්ගේ දුක් දොම්නස් නැති කරන්ට යි උන්වහන්සේ දහම්දෙසන්නෙ.</p>
<p><a class="sc" id="sc319"></a>බ්‍රාහ්මණය, ඒ අරහත් වූ සම්බුදු සමිඳුන් ගේනිකෙලෙස් සද්ධර්මය මට ත් අහන්ට ලැබුණා. ඒ සද්ධර්මයඅවබෝධ කරගැනීමෙන් තමයි මගේ දරු දුක නැති වුණේ.</p>
<p><a class="sc" id="sc320"></a>එහෙනම් මාත් යනව මිථිලා නගරෙට. අනේ, ඒභාග්‍යවතුන් වහන්සේ මාව ත් සියලූ දුකින් මුදවා ගන්නාසේක් නම් කොයි තරම් හොඳ ද? ඒ බ්‍රාහ්මණය ත් හැමදුකින් නිදහස් වුණා. නිකෙලෙස් බුදු සමිඳුන් ව දැකගත්ත.</p>
<p><a class="sc" id="sc321"></a>සියලූ දුකින් එතෙර වුන බුදු සමිඳුන් එයාට ත්සද්ධර්මය දේශනා කළා. දුක ත්, දුකේ හට ගැනීම ත්,දුකේ ඉක්ම යාම ත්, ඒ දුක් සංසිඳුවන මාර්ගය වූ ආර්යඅෂ්ඨාංගික මාර්ගය ත් කියල දුන්නා.</p>
<p><a class="sc" id="sc323"></a>එයා සද්ධර්මය අවබෝධ කරගත්ත. මහණ වෙන්ටකැමැත්තක් ඇති වුණා. ඒ සුජාත බ්‍රාහ්මණයා තුන් රැයක් ඇතුළත ත්‍රිවිද්‍යාව ලබාගත්ත.</p>
<p><a class="sc" id="sc324"></a>පින්වත් රියැදුර, මෙහෙ එන්න. දැන් ඔයා ගෙදරයන්න. මේ රථය බැමිණියට දෙන්න. මං සනීපෙන් ඉන්නබව කියන්න. දැන් ඒ සුජාත බ්‍රාහ්මණයා මහණ වෙලාඉන්නෙ. තුන් රැයක් ඇතුළත එයා ත්‍රිවිද්‍යාව ලබාගත්තකියල කියන්න.</p>
<p><a class="sc" id="sc325"></a>එතකොට ඒ රියැදුරා, රථය ත්, කහවණු දාහකුත්අරගෙන ගිහින් බැමිණියට දුන්න. බ්‍රාහ්මණයා ගේ නීරෝගීකම ගැන ත් කිව්ව. දැන් සුජාත බ්‍රාහ්මණයා තුන් රැයක්ඇතුළත ති්‍රවිද්‍යාව ස්පර්ශ කළ බව ත් කිව්ව.</p>
<p><a class="sc" id="sc326"></a>පින්වත් රියැදුර, අපේ බ්‍රාහ්මණතුමා ත්‍රිවිද්‍යාවලබාගත් බව දැන ගන්ට ලැබුණ නිසා මේ අශ්ව රථය ත්,කහවණු දාහ ත් පිං පඬුරක් හැටියට මං දැන් ඔයාට මදෙනව.</p>
<p><a class="sc" id="sc327"></a>පින්වත් බ්‍රාහ්මණිය, මේ අශ්ව රථය ත් කහවණුදාහ ත් ඔබතුමිය තියාගන්න. මාත් ඒ උත්තම ප්‍රඥා ඇතිබුදු සමිඳුන් ළඟ මහණ වෙන්ට යනවා.</p>
<p><a class="sc" id="sc328"></a>(මව් බැමිණිය) දුවේ, සුන්දරී, ඔයාගෙ තාත්ත, මේඇත්තු, අශ්වයො, හරකබාන, මුතු මැණික්, ගේ දොරසම්පත් ඔක්කොම අත්හැරල මහණ වුණා. දැන් මේඔක්කොම සම්පත් ඔයා අනුභව කරන්න. අපේ පවුලේදායාදය අයිති ඔයාට නෙ.</p>
<p><a class="sc" id="sc329"></a>(අම්මේ) මගේ තාත්තා පුත්‍ර ශෝකයෙන් ගොඩාක්දුක් වින්ඳා. අන්තිමේ දී මේ ඇත්තු, අශ්වයෝ, හරකබාන,මුතු මැණික් මේ සුන්දර ගිහි සම්පත් ඔක්කොම අත්හැරල දාල මහණ වුණා. සහෝදර ශෝකෙන් දුක් විඳින මාත්මහණ වෙනවා.</p>
<p><a class="sc" id="sc330"></a>දුවේ සුන්දරී, ඔයා ත් බලාපොරොත්තුව ඉන්නෙඋතුම් මහණ ජීවිතේ නම්, ඔයා ගේ ඒ නෙක්ඛම්ම සංකල්පයඉෂ්ට වේවා! ගෙයක් ගානෙ ඇවිද ගෙන ගිහින් තමයිපිණ්ඩපාතෙ කරගන්ට තියෙන්නෙ. පාංශුකූල සිවුරු තමයිපොරව ගන්ට තියෙන්නෙ. මේවා ලබාගෙන නිකෙලෙස්ජීවිතයක් ඇති කර ගන්න.</p>
<p><a class="sc" id="sc331"></a>ආර්යාවනි, එතකොට මං තව ම ත් සික්ඛමානාවක්. (උපසම්පදාව පුහුණු වන සාමණේරියක්) මං දිවැස් නුවණපිරිසිදු කරගත්ත. ඉස්සර මං ගත කළ ජීවිතේ ගැන දැනගන්න පුබ්බේනිවාස ඤාණය ලබාගත්ත.</p>
<p><a class="sc" id="sc332"></a>භික්ෂුණී සංඝයා ව ශෝභමාන කරන, කළ්‍යාණමිතුරිය වන ආර්යාවෙනි, මං ඔබතුමිය නිසයි ත්‍රිවිද්‍යාවලබාගත්තෙ. බුදු සසුන සම්පූර්ණ කරගත්තෙ.</p>
<p><a class="sc" id="sc333"></a>ආර්යාවෙනි, මට ත් අවසර දෙන්ට, මං කැමති යිසැවැත් නුවරට යන්ට. ශ්‍රේෂ්ඨ වූ බුදු සමිඳාණන් ඉදිරියේසිංහ නාද කරන්ට මාත් කැමැති යි.</p>
<p><a class="sc" id="sc334"></a>සුන්දරී, එහෙනම්, ඔයා, ඒ රත්තරන් පාටින් බබලනශාස්තෘන් වහන්සේ ව බැහැ දකින්න. නො දැමුනු උදවියදමනය කරන, කිසි ලෙසකිනුත් බිය නැති ඒ බුදු සමිඳුන්ව දැකගන්න.</p>
<p><a class="sc" id="sc335"></a>සුන්දරී, ඔය ත්, හැම දුකින් ම මිඳුනු, කෙලෙස්රහිත වූ වීතරාගී වූ, කිසි ම දෙයක් සමග එක් නො වූසදහම් මඟ වඩා අවසන් කළ, කෙලෙස් රහිත බුදු සමිඳුන්ව දැක බලාගන්න.</p>
<p><a class="sc" id="sc336"></a>මහා වීරයන් වහන්ස, මං බරණැසින් පිටත් වෙලාඔබ වහන්සේ ව බැහැ දකින්ට ආවේ. මං ඔබ වහන්සේගේ ශ්‍රාවිකාවක් වූ සුන්දරී. මං ඔබ වහන්සේ ගේ සිරි පාකමල් වන්දනා කරන්නම්.</p>
<p><a class="sc" id="sc337"></a>බ්‍රාහ්මණ මුනිඳාණනි, ඔබ වහන්සේ බුද්ධ වනසේක. ශාස්තෘ වන සේක. මම ත් ඔබ වහන්සේ ගේහදවතින් ඉපදුනේ, ඒ නිවන් මගින් ඉපදුනේ. නිවන් මගසම්පූර්ණ කරගෙන, නිකෙලෙස් වූ දියණියක්.</p>
<p><a class="sc" id="sc338"></a>සොඳුරු තැනැත්තී, ඔබ ගේ ඔය පැමිණීම ඉතායහපත්. අයහපත් පැමිණීමක් නම් නො වේ. දමනයට පත්වෙච්ච ශ්‍රාවිකාවන් ඔය විදිය ම තමයි. වීතරාගී ව කිසිවක්හා එක් වෙන්නෙ නැතිව, නිවන් මග සම්පූර්ණ කරගෙන,නිකෙලෙස් සිතින් ශාස්තෘන් වහන්සේ ගේ පා යුග වඳින්ටඑනවා.</p>
<p class="end">මේ වනාහී සුන්දරී නම් රහත් තෙරණිය වදාළ ගාථාවන් ය.</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div></split><split name="thig13.5.html"><div id="text" lang="si">
<section class="sutta" id="thig13.5">
<article><div class="hgroup"><p class="division">ඛුද්දක නිකාය</p>
<p class="subdivision">රහත් භික්ෂුණීන් වහන්සේලා වදාළ ගාථා</p>
<p class="nipata">13 වීසතිනිපාතො</p><h1>13.5 රන්කරුවෙකු ගේ දියණිය වන සුභාතෙරණිය ගේ ගාථා</h1></div>
<p><a class="sc" id="sc339"></a>එතකොට මං හොඳ කරුණ වයසෙ හිටියෙ. සුදුඇඳුමක් ඇඳ ගෙන බුදු සමිඳුන් ගෙන් සද්ධර්මය අසාගන්ටමාත් ගියා. එතැන දී අප්‍රමාදී ව සිහිනුවණ යොමු කරනකොට මට ආර්ය සත්‍ය අවබෝධය ඇති වුණා.</p>
<p><a class="sc" id="sc340"></a>එතැන ඉඳල මට කාමයන් ගැන ඇති වුණේඅරතියක් ම යි. පංච උපාදානස්කන්ධ ගැන නන්දිරාගයපැවතීම මං දැක්කේ භයජනක දෙයක් හැටියට යි. ඉතින්මං මහණ වෙන්ට කැමැති වුණා.</p>
<p><a class="sc" id="sc341"></a>අන්තිමේ දී නැදෑයන් ව ත්, දැසි දස්සන් ව ත්,කම්කරුවන් ව ත්, සරුසාර කුඹුරු වතුපිටි ත්, සිත්කළු,සිත් පුබුදුවන සැප සම්පත් ඔක්කොම අත්හැරිය.</p>
<p><a class="sc" id="sc342"></a>මේ විදියට මං ගොඩක් සැප සම්පත් අත්හැරිය.ඉතා පැහැදිලි ව නිවන් මඟ පෙන්වා දෙන මේ ශාසනයතුළ මං මහණ වුණේ ශ්‍රද්ධාවෙන් ම යි. ඒ නිසා මටආයෙමත් රන් රිදී වැඩ කිරීම සුදුසු නෑ. මං පතමින්ඉන්නෙ නිවන ම යි.</p>
<p><a class="sc" id="sc343"></a>රන් රිදී බඩු අත් හැරියට පස්සෙ, එයා ආයෙත් ඒවඅරගත්තොත් ඒක එයාට වන ලොකු අත්වැරැද්දක්. ආර්යසත්‍යාවබෝධයට රන් රිදී උපකාර වෙන්නෙ නෑ. සැනසීමටහේතු වන්නෙ නෑ. අනික, ඒ දෙය ශ්‍රමණයන්ටගැළපෙන්නෙ ත් නෑ. ඒක ආර්ය ධනයකුත් නො වේ.</p>
<p><a class="sc" id="sc345"></a>එයින් කර දෙන්නෙ ලෝභකම ඉපදවීම විතර යි.අහංකාර කම ඉපදවීම විතර යි. ඊට පස්සෙ මුළා වෙනව.කෙලෙස් වැඩෙනව. සැක සංකා වැඩෙනව. ගොඩක් කරදරඇති වෙනව. ස්ථිරසාර දෙයක් එතන ඇත්තෙ නෑ.</p>
<p><a class="sc" id="sc346"></a>මිනිස්සු ඕවට ඇලෙනව. ප්‍රමාද වෙනව. සිත් කිලූටුකරගන්නව. එකිනෙකාට විරුද්ධ ව නැගී සිටිනව. බොහෝකෝලහල ඇති කරගන්නව.</p>
<p><a class="sc" id="sc347"></a>ඔය කාමයන්ට බැහැගෙන ඉන්න උදවිය ළඟ දකින්ටතියෙන්නෙ, නොයෙක් වද බන්ධන විතර යි. නොයෙක්කෙලෙස්, හැ`ඞීම් වැලපීම් විතර යි. නොයෙක් කරදරවිතර යි.</p>
<p><a class="sc" id="sc348"></a>ඉතින් ඔයාල මගේ නැදෑයන් වෙලා ඉඳගෙන ත්,මගේ හතුරු පිරිසක් වගේ මාව කාමයට ම යොදවන්ට හදන්නෙ ඇයි?</p>
<p><a class="sc" id="sc349"></a>රන් කහවණුවලින් ආශ්‍රවයන් ක්ෂය වෙන්නෙ නෑ.කාමයන් තමයි සැනසීමට විරුද්ධ සතුරො, වධකයෝ.මිතුරෝ නම් නොවේ. ශෝක හුල් හිත්වලට බඳින්නෙ මේකාමයන් තමයි.</p>
<p><a class="sc" id="sc350"></a>ඉතින් ඔයාල මගේ නෑදෑයන් වෙලා ඉඳගෙන ත්,මගේ හතුරු පිරිසක් වගේ මාව මේ කාමයට ම යොදවන්ටහදන්නෙ ඇයි? තේරුම් ගන්න මාව. මං හිස මුඩු කරපු,දෙපට සිවුරක් පොරව ගෙන ඉන්න, මහණ වෙච්චකෙනෙක්.</p>
<p><a class="sc" id="sc351"></a>ජීවත් වෙන්නෙ ගෙයක් ගානෙ පිණ්ඩපාතෙකරගෙන. පොරවන්නෙ පාංශුකූල චීවර. ඉතින් මටගැලපෙන්නෙ ඒ වගේ පැවිදි පිරිකර විතර යි.</p>
<p><a class="sc" id="sc352"></a>මහා ඉසිරු දිව්‍ය මානුෂික හැම කාමයක් මඅත්හැරල දානව. උන්වහන්සේලා ඉන්නෙ නිවන කියනක්ෂේම භූමියේ. විමුක්තියට පත් වුණ සිත් ඇතිව. අචලසැපයට පත් වෙලා ඉන්නෙ.</p>
<p><a class="sc" id="sc353"></a>කාමයන් සමඟ මගේ කිසි ම ගණුදෙනුවක් නෑ.මට ඔය කාමයන් තුළ කිසි ම ආරක්ෂාවක් පෙනෙන්නෙනෑ. කාමයන් කියන්නෙ මිතුරන් පිරිසක් නො වේ.වධකයෝ. ගිනි කඳු වගේ දුක් තියෙන්නෙ.</p>
<p><a class="sc" id="sc354"></a>මේ කාමයන් කියන්නෙ බියක් ම යි. කරදරයක් මයි. පීඩාවක් ම යි. මහා වධයක් ම යි. අපිරිසිදු දෙයක් ම යි.විෂම දෙයක් ම යි. මුළා කරවන දෙයක් ම යි. ජනතාවරවටන ලොකු ම දොරටුව යි.</p>
<p><a class="sc" id="sc355"></a>මේ කාමයන් කියන්නෙ භයානක උවදුරක්. භයානකසර්පයෙකු ගෙ ඔළුව පැත්ත වගේ. අන්ධබාල පෘථග්ජනසත්වයන් මේ කාමයන් පිළිගන්නෙ හරි ම ආශාවෙන්.</p>
<p><a class="sc" id="sc356"></a>කාම මඩ ගොහොරුවේ ඇලිල ඉන්න මේ බොහෝසත්වයන් අවිද්‍යා සහගත ව යි ඉන්නෙ. මේ ඉපදෙනමැරෙණ ලෝකෙ අවසානයක් ඔවුන්ට කවදාවත් දැක ගන්ටලැබෙන්නෙ නෑ.</p>
<p><a class="sc" id="sc357"></a>මිනිස්සු ඔය කාමයන් නිසා බැසගෙන ඉන්නෙදුගතියට වැටෙන පාරවල්වල. තම තමන්ට බොහෝ රෝගඋපදවා දෙන කාමයන් තුළ ම යි ඔවුන් බැසගෙන ඉන්නෙ.</p>
<p><a class="sc" id="sc358"></a>මේ කාමය විසින් බිහි කරන්නෙ හතුරන් ව යි. දුක්තැවුල් ඇති කරවනව. සිත කිලූටු කරවනව. ලෝකයාපිනවන එක ම අරමුණ බවට පත් කරවනව. කෙලෙසුන්ටබන්දනව. මරණයට ත් බැඳෙනව.</p>
<p><a class="sc" id="sc359"></a>මේ කාමයන් විසින් පිස්සු හදවනව. උතුවෙන්දොඩවන්ට සලස්වනව. සිත් කළඹවා දමනව. සත්වයන්කෙලෙසා දමනව. මාරයා විසින් අටවපු උගුලක් වගෙයි.</p>
<p><a class="sc" id="sc360"></a>මේ කාමයන් තුළ අනන්ත ආදීනව තියෙනව. බොහෝදුක් තියෙනව. බොහෝ විස තියෙනව. ආශ්වාදය හැටියටතියෙන්නෙ චුට්ට යි. නමුත් ගොඩාක් රාගය ඇති කරවනව.කුසල් දහම් වියළවා දානව.</p>
<p><a class="sc" id="sc361"></a>මේ කාමයන් නිසා හට ගන්න මහා දුක් ගොඩපේනකොට කාමයන් ගෙ පැත්තට නම් ආපසු හැරිලයන්නෙ නෑ. මං හැමදා ම නිවනේ ම ඇලිල යි වාසයකරන්නෙ.</p>
<p><a class="sc" id="sc362"></a>මං කැමැති අරහත්වයට යි. කාමාශාව මං අත්හැරිය.සියලූ බන්ධනයන් නැති කරල මං අප්‍රමාදී ව යි ඉන්නෙ.</p>
<p><a class="sc" id="sc363"></a>මහා ඉසිවරු ත් සසරින් එතෙරට වැඩියේ ඒමාර්ගයෙන් ම යි. ඉතින් මාත් ශෝක නැති කෙලෙස්නැති, බියක් නැති, සෘජු මාර්ගය වන ඒ ආර්ය අෂ්ටාංගිකමාර්ගයේ තමයි ගමන් කරන්නෙ.</p>
<p><a class="sc" id="sc364"></a>ධර්මයේ සිත පිහිටුවා ගෙන ඉන්න මේ සුභා දිහා,රන්කරුවා ගේ දුව දිහා බලන්න. ඇය ඉන්නෙ තණ්හාවෙන්තොරව. අරහත්වය ලබා ගෙන ඉන්නෙ. ඇය ගස් සෙවනේභාවනා කරනව.</p>
<p><a class="sc" id="sc365"></a>මං මහණ වෙලා අදට දවස් අට යි. ශ්‍රද්ධාවන්ත වූ,සද්ධර්මය නිසා සුන්දර වූ, උප්පලවණ්ණා භික්ෂුණිය තමයිහික්මෙව්වෙ. මාරයා ව බැහැර කරල මාත් ත්‍රිවිද්‍යාව ලබාගත්ත.</p>
<p><a class="sc" id="sc366"></a>මේ සුභා භික්ෂුණිය දොස් රහිත යි. ණය රහිත යි.වඩන ලද ශ්‍රද්ධා ආදී ඉඳුරන් ගෙන් යුක්ත යි. සියලූබැඳීම්වලින් නිදහස් නිවන් මග සම්පූර්ණ කරගෙන ඉන්නෙ.හරි ම නිදහස්.</p>
<p><a class="sc" id="sc367"></a>දෙව් ලොව අධිපති ශක්‍රයා දෙව් පිරිස පිරිවරා ගෙනඉර්ධියෙන් ඇවිදින් සුභා නමැති රන්කරුවා ගේ දියණියට යි ඒ වඳින්නෙ.</p>
<p class="end">මේ වනාහී රන්කරුවෙකු ගේ දියණිය වන සුභා නම් රහත්තෙරණිය වදාළ ගාථාවන් ය.</p>
<p class="end">විසිවෙනි නිපාතය නිමා විය. (ගාථා විස්ස බැගින් වදාළ කොටස නිමා විය)</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div></split><split name="thig14.1.html"><div id="text" lang="si">
<section class="sutta" id="thig14.1">
<article><div class="hgroup"><p class="division">ඛුද්දක නිකාය</p>
<p class="subdivision">රහත් භික්ෂුණීන් වහන්සේලා වදාළ ගාථා</p>
<p class="nipata">14 තිංසනිපාතො</p><h1>14.1 ජීවක අඹ වනයේ වාසය කළ සුභාතෙරණිය ගේ ගාථා.</h1></div>
<p><a class="sc" id="sc368"></a>එදා සුභා තෙරණිය ලස්සන ජීවක අඹ වනය ඇතුලේයමින් සිටියා. එතකොට සල්ලාල මිනිහෙක් ඇවිත් ඇගේගමන් මාර්ගය හරස් කරල හිටගත්ත. සුභා තෙරණිය ඔහුටමෙහෙම කිව්ව.</p>
<p><a class="sc" id="sc369"></a>ආයුෂ්මත, මං ඔබට මොකක් ද කරපු වැරැද්ද? මංයන ගමන් මාර්ගය අවුරාගෙන ඉන්නෙ ඇයි? මහණ වෙච්චතැනැත්තියක් විසින් පිරිමියෙක් ස්පර්ශ කිරීම කැප දෙයක්නම් නො වේ.</p>
<p><a class="sc" id="sc370"></a>මං ශාස්තෘ ශාසනය ගැන ඉතා ම ගෞරවයෙන්ඉන්න කෙනෙක්. සුගතයන් වහන්සේ අපට සිල් පද කියාදීල තියෙන්නෙ. මං ඒ සිල්පද පිරිසිදු විදියට ආරක්ෂාකරනව. මං ගෙවන්නෙ නිකෙලෙස් ජීවිතයක්. ඉතින් මංයන මාර්ගය අවුරා ගෙන ඉන්නෙ ඇයි?</p>
<p><a class="sc" id="sc371"></a>ඔබට තියෙන්නෙ කැළඹුණු සිතක්. මට තියෙන්නෙනො කැළඹුණු සිතක්. ඔබ කෙලෙස් සහිත කෙනෙක්.එහෙත් මං කෙලෙස් රහිත, කෙලෙස් තියෙන හැම දේකින්ම නිදහස් වුණ කෙනෙක්. ඉතින් එබඳු මං යන මාර්ගයඅවුරා ගෙන ඉන්නෙ ඇයි?</p>
<p><a class="sc" id="sc372"></a>(සල්ලාලයා) නෑ. ඔයා තව ම ත් තරුණ යි. ළාමක නෑ. ඔය මහණ ජීවිතෙන් මොනව කරන්ට ද? පැත්තකටදමන්න ඔය කසාවත. එන්න, මේ මල් පිපී ගිය වනාන්තරේඅපි කම් සැප විඳිමු.</p>
<p><a class="sc" id="sc373"></a>හැම තැන ම හමා යන්නෙ මිහිරි සුවඳ තියෙනසුළඟ. මේ රුක් පඳුරු තියෙන්නෙ මල් රේණුවලින් හැදුනවගේ. තව ම මේ වසන්ත සෘතුවේ මුල් කාලෙ. හරි මසනීප දේශගුණයක්. ඉතින් එන්න, අපි මේ මල් පිපී ගියවනාන්තරේ කම් සැප විඳිමු.</p>
<p><a class="sc" id="sc374"></a>අතු අග ලස්සනට මල් පිපිලා. සුළඟින් තාලෙටසෙලවි සෙලවි තියෙන්නෙ සිංදු කියනව වගේ. ඉතින්තනිපංගලමේ වනාන්තරයට ආපු ඔයා ආස කරන්නෙමොනවට ද?</p>
<p><a class="sc" id="sc375"></a>මෙහෙ වන සතුන් ඉන්නව. මද කිපුන ඇත්තු ඉන්නව.ඇතින්නියො ඉන්නව. මිනිස්සු කව්රුත් නෑ. ඉතින් මේභයානක වනාන්තරේ තනිපංගලමේ යන්න ද ඔයාකැමැති?</p>
<p><a class="sc" id="sc376"></a>ඔයා ගැන උපමා කියන්ට ත් බෑ. සිනිඳු කසී සළුවෙන්සරසපු රත්තරන් රූපයක් වගෙයි. චිත්‍රරථ වනයේ සරසපුරත්තරන් රූපයක් වගෙයි. චිත්‍රරථ වනයේ ඉන්න දිව්‍යඅප්සරාවක් වගේ.</p>
<p><a class="sc" id="sc377"></a>ඇත්තෙන් ම මං ඔයාට වශී වුණා. අපි මේ වනාන්තරේඑකතු වෙලා ඉඳිමු. ඔයාට තියෙන්නෙ ලස්සන කිඳුරියකගේ මඳලස බැල්මක්. ඔයා තරම් මගේ සිත බැඳිල ගියවෙන කෙනෙක් මට නෑ.</p>
<p><a class="sc" id="sc378"></a>ඉතින් ඔයා මං කියන දේ කරනව නම්, අපේ ගෙදර යමු. අපි සතුටින් ඉඳිමු. හොඳට ජනේල තියෙන සුන්දරගෙයක් ලැබෙනව ඔයාට. ඔයාට උපස්ථාන කරන්නකාන්තාවෝ ත් ඉන්නව.</p>
<p><a class="sc" id="sc379"></a>එතකොට ඔයාට පුළුවන් සිනිඳු කසී සළු පොරවන්ට.මල් සුවඳ විලවුන්වලින් සිරුර සරසන්ට. රන් මුතුමැණික්වලින් කරපු ආභරණවලින් සැරසෙන්ට.</p>
<p><a class="sc" id="sc380"></a>ඒ නිවසෙ තියෙනව හොඳට සෝදල දූවිලි ඉවත්කරපු උඩු වියන් තියෙන, අලූත් ලොම්වලින් කරපු ඇඳඇතිරිලි දාල, හරි ම සනීප මෙට්ටයක් දාල සඳුන් ලීයෙන්කරවපු ඇඳක්. ඔයාට පුළුවන් ඒ ඇඳේ සනීපෙට නිදාගන්ට.</p>
<p><a class="sc" id="sc381"></a>දැන් මේ මොකක් ද? දැන් ඔයා ගේ ජීවිතේ රාස්සයෙක්අරක් ගත්ත, මහනෙල් මල් පිපිච්ච විලක් වගේ. ඔයා ගේඔය බ්‍රහ්මචාරී සීලෙ නිසා ඔය ශරීරය කව්රුවත් පරිභෝගනො කර ම ජරාවට පත්වෙලා යාවි.</p>
<p><a class="sc" id="sc382"></a>(සුභා) කුණු ගොඩවල් පිරිල තියෙන මේ ශරීරයගැන, අමු සොහොන ම පුරවන මේ ශරීරය ගැන, ඔබ ඔයවිදියට සාර වශයෙන් දකින්නෙ කොහොම ද? බිඳී යනස්වභාවයෙන් යුක්ත මේ ශරීරය ගැන දකින කොට මටනම් ඇති වෙන්නෙ කළකිරීම ම යි.</p>
<p><a class="sc" id="sc383"></a>(සල්ලාලයා) ඔයා ගෙ ඇස් දෙක මුව අඟනක ගේවගේ ලස්සන යි. කඳු අතරේ ඉන්න කිඳුරියක ගේ වගේලස්සන යි. ඔයා ගෙ ඔය ඇස් දෙක දිහා මං බලාගෙනඉන්න කොට, මගේ හිතේ ඇති වෙන්නෙ ආශාව ම යි.</p>
<p><a class="sc" id="sc384"></a>ඔයා රත්තරනින් කරපු රූපයක් වගෙයි. ඔය මුහුණේතිබෙන ලස්සන ඇස් දෙක රතු මහනෙල් පෙති වගෙයි. ඔයා ගෙ ඔය ඇස් දෙක දිහා මං බලාගෙන ඉන්න කොට,මගේ හිතේ ඇතිවෙන්නෙ ආශාව ම යි.</p>
<p><a class="sc" id="sc385"></a>දිගු දෑස් ඇති ඔයා, ලස්සනට පෙනෙන ඔයා, කිඳුරියකගේ වගේ මඳක් පිබිදුනු ඇස් ඇති ඔයා, කොයි තරම් දුරගිය ත් මට ඔය ඇස් දෙක මතක් වෙනව. මං ඔය ඇස්දෙකට තරම් වෙන කිසි දේකට ආස නෑ.</p>
<p><a class="sc" id="sc386"></a>ආයුෂ්මත, ඔබ වැරදි පාරක යි යන්ට හදන්නෙ. ඔබසඳමඬල යි කෙළි බඩුවක් කරගන්ට හදන්නෙ. ඔබමහමේරු පර්වතේ උඩින් පැනල යන්ට යි හදන්නෙ. මාවතේරුම් ගන්න. ඔබ ඔය පතන මං බුදු රජාණන් වහන්සේගේ දියණියක්.</p>
<p><a class="sc" id="sc387"></a>මං තුළ රාගයක් ඇති කරවන්ට පුළුවන් කිසි මඅරමුණක් මේ දෙවියන් සහිත ලෝකයේ නෑ. රාගයකියන්නෙ මොන වගේ දෙයක් ද කියල ව ත් මං දැන්දන්නෙ නෑ. නිවන් මාර්ගයේ ගමන් කරපු මං රාගය මුලින්ම නැති කරල දැම්ම.</p>
<p><a class="sc" id="sc388"></a>ගිනි අඟුරු වලක් සුළඟින් නිවිල යනව වගේ, විෂභාජනයක් වනසල දමනව වගේ, රාගය නැති කරපු මංදැන් ඒ රාගය මොන වගේ දෙයක් ද කියලවත් දන්නෙ නෑ.නිවන් මාර්ගයේ ගමන් කරපු මං රාගය මුලින් ම නැතිකරල දැම්ම.</p>
<p><a class="sc" id="sc389"></a>නුවණින් කල්පනා නො කරන ගැහැණියක් ව නම්,ශාස්තෘන් වහන්සේ ව ධර්මය තුළින් නොදැකපු ගැහැණියක්ව නම්, අන්න එබඳු ගැහැණියක් ව නම් පොළොඹවාගන්ට පුළුවන් වේවි. නමුත් ජීවිතය අවබෝධ කරපු මාව යිඔබ වෙහෙසවන්නෙ.</p>
<p><a class="sc" id="sc390"></a>මට නින්දා අපහාස කළ ත්, මට වන්දනා කළ ත්, ඒසැප දුක් දෙක අභියස මං සිහියෙන් ඉන්නෙ. මේ හේතූන්ගෙන් සකස් වෙච්ච දේවල් මං අසුභ වශයෙන් අවබෝධකරගෙන යි ඉන්නෙ. ඔය කිසි තැනක මගේ සිතඇලෙන්නෙ නෑ.</p>
<p><a class="sc" id="sc391"></a>මං සුගතයන් වහන්සේ ගේ ශ්‍රාවිකාවක්. මං ගමන්කරන්නේ ආර්ය අෂ්ටාංගික මාර්ගය නමැති යානයෙන්.මං රාග හුල් උදුරල දැම්ම. ආශ්‍රව නැති කරල දැම්ම. මගේහිත ඇලෙන්නෙ හිස් අවකාශය ඇති කුටියෙ විතර යි.</p>
<p><a class="sc" id="sc392"></a>මං දැකල තියෙනව දර ලීවලින් හදපු ලස්සනටකැටයම් කරපු රූකඩ. නූල් වලින් බැඳපු ඒ රූකඩ එක එකවිදියට නටනව.</p>
<p><a class="sc" id="sc393"></a>ඒ නූල්, දර කැබලි ඔක්කොම කෑලි වලට කඩල දාලතැනින් තැන විසිරුවල දැම්මට පස්සෙ, ආයෙමත් ඒ රූකඩදකින්ට ලැබෙන්නෙ නෑ. ඒ රූකඩවල කොයි කෑල්ලට දසිත පිහිටුව ගන්නෙ.</p>
<p><a class="sc" id="sc394"></a>මේ ශරීරය ත් රූකඩයක් වගේ තමයි. උපකාරකධර්මයන් ගෙන් තොර ව පවතින්නෙ නෑ. උපකාරකධර්මයන් නැතිව නො පවතින මේ ශරීරයේ කවර දෙයකටසිත පිහිටුවා ගන්ට ද?</p>
<p><a class="sc" id="sc395"></a>කලාකාරයෙක් බිත්තියක ඇඳපු චිත්‍රයක් වගෙයි. ස්ත්‍රීරූපයක් බිත්තියක ඇඳල තියෙනව. ඉතින් ඒක, ඇත්තමිනිස් ස්ත්‍රියක් හැටියට පිළිගන්නෙ වැරදි විදිහට හඳුනගන්නනිස යි.</p>
<p><a class="sc" id="sc396"></a>ඔබ අන්ධ කෙනෙක්. විජ්ජාකාරයෙකු ගේ මායාවටහසු වුණා වගේ, සිහිනෙකින් රන් රුවක් දැක ගත්ත වගේ, ජනතාව මැද ඉන්ද්‍රජාලිකයෙක් මවා පෙන්නපු කැඩෙනබිඳෙන රුපයක් දැක්ක වගේ හිස් දෙයකට යි අහුවෙලාඉන්නෙ.</p>
<p><a class="sc" id="sc397"></a>ගහක බෙනයක තියෙන ලාටු වගේ, මේ ඇස්වලතියෙන්නෙ කඳුළු සහිත බුබුලක්. කබ කඳුළු ත් එක්කඑකට මිශ්‍ර වෙලයි තියෙන්නෙ.</p>
<p><a class="sc" id="sc398"></a>ලස්සනට පෙනෙන ඒ සුභා තෙරණිය කිසි ම දෙයකටඇලූනෙ නෑ. නිකෙලෙස් සිතකින් යුක්ත සුභා නිමේෂයකින්ඇගේ ඇසක් උපුටා ගත්ත, ”මෙන්න ඔබේ ඇස, අරගෙන යන්න!” යි ඒ මිනිහට දුන්න.</p>
<p><a class="sc" id="sc399"></a>ඒ ක්ෂණයෙහි ම ඔහු ගේ රාගය දුරුවෙලා ගියා.එතැන ම වැඳ වැටුණා. සුභාගෙන් සමාව ගත්ත. ”බ්‍රහ්මචාරීපින්වතිය, ඔබ සුවපත් වේවා! ආයෙත් නම් මෙහෙම දෙයක්සිද්ධ වෙන්නෙ නෑ.”</p>
<p><a class="sc" id="sc400"></a>මෙවැනි උතුම් කෙනෙක් එක්ක ගැටෙන්ට ගියොත්ඒක දැල්වෙන ගින්න වැළඳගන්නව වගේ වැඩක්. විෂ ඝෝරසර්පයෙක් අතින් අල්ලනව වගේ වැඩක්. සැපක් නම් ඇතිවෙන්නෙ නෑ. අනේ අපට සමාව දෙන්න.</p>
<p><a class="sc" id="sc401"></a>ඒ භික්ෂුණිය ඒ සල්ලාලයා ගෙන් නිදහස් වුණා.ශ්‍රේෂ්ඨ වූ බුදු සමිඳාණන් සමීපයට පැමිණුනා. උත්තමපුණ්‍ය ලක්ෂණ වලින් යුක්ත බුදු සමිඳුන් දකින විට මඇගේ ඇස කලින් වගේ ම ප්‍රකෘතිමත් වෙලා සුවපත්වුණා.</p>
<p class="end">මේ වනාහී ජීවක අඹ වනයෙහි වාසය කළ සුභා නම් රහත්තෙරණිය වදාළ ගාථාවන් ය.</p>
<p class="end">තිස්වෙනි නිපාතය නිමා විය. (ගාථා තිහ බැගින් වදාළ කොටස නිමා විය)</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div></split><split name="thig15.1.html"><div id="text" lang="si">
<section class="sutta" id="thig15.1">
<article><div class="hgroup"><p class="division">ඛුද්දක නිකාය</p>
<p class="subdivision">රහත් භික්ෂුණීන් වහන්සේලා වදාළ ගාථා</p>
<p class="nipata">15 හතළිස්වෙනි නිපාතය</p><h1>15.1 ඉසිදාසී තෙරණිය ගේ ගාථා.</h1></div>
<p><a class="sc" id="sc402"></a>කුසුම් පුරය නමින් යුතු පාටලී නගරය මේ මහපොළොවට ආභරණයක්. ශාක්‍ය කුලයේ උපන් ගුණවත්භික්ෂුණීන් දෙනමක් ඒ නගරේ ඉන්නව.</p>
<p><a class="sc" id="sc403"></a>එක් භික්ෂුණියක ගේ නම ඉසිදාසී. දෙවැනි සිල්වත්තැනැත්තිය ගේ නම් බෝධි තෙරණිය. ඒ දෙන්න ධ්‍යානසැපයෙන් වාසය කරන්නෙ. බුදු සමිඳුන් ගේ ධර්මයගොඩාක් අහල තියෙනව. ඒ වගේ ම නිකෙලෙස්.</p>
<p><a class="sc" id="sc404"></a>දවසක් ඒ භික්ෂුණීන් දෙනම පිණ්ඩපාතෙ වැඩිය.දන් වැළඳුව. දෙපා සෝද ගෙන විවේක තැනක සුවසේසිටිද්දි තමයි මේ කතාබහ ඇති වුණේ.</p>
<p><a class="sc" id="sc405"></a>ආර්ය වූ ඉසිදාසී, ඔයා හරි ම ලස්සන කෙනෙක්. තවම ඉන්නෙ තරුණ වයසෙ. ඔයා මහණ වෙන්ට කල්පනාකළේ ගිහි ගෙදර කොයි ආකාරයේ දෝෂයක් දැකල ද?</p>
<p><a class="sc" id="sc406"></a>විවේක තැනක දී මේ විදියට අසද්දී දහම් දෙසීමෙහිදක්ෂ වූ ඉසිදාසී භික්ෂුණිය මේ විදියට පිළිතුරු දුන්න. ”එහෙම නම්, පින්වත් බෝධි, මං මහණ වෙච්ච විදියඅහගන්න.”</p>
<p><a class="sc" id="sc407"></a>මගේ තාත්ත, සිල්වත් කෙනෙක්, එයා උදේනි නගරයේසිටුවරයෙක්. මං ඒ ගොල්ලන් ගෙ එක ම දුව. ඒ ගොල්ලන්ගෙ හැම ආදරයක් ම ලැබුණෙ මට.</p>
<p><a class="sc" id="sc408"></a>සාකේත නගරයේ උසස් කුලයකින් මට මංගලයෝජනාවක් ආව. ඒ සිටුවරයාට ත් ගොඩාක් වස්තුව තිබුණ.ඒ සිටුතුමා ගේ ලේලිය හැටියට මාව, මගේ තාත්තා ඒගෙදරට පාවා දුන්න.</p>
<p><a class="sc" id="sc409"></a>ඉතින් මං නැන්ද යි මාම යි ළඟට උදේ සවස ගිහින්ඒ ගොල්ලන් ගෙ දෙපා වැන්ද. ඔවුන් කියන දේ විතරක් මකෙරුව.</p>
<p><a class="sc" id="sc410"></a>මං මගේ ස්වාමිය හරි, සහෝදර සහෝදරියන් හරි, ඒකව්රු හරි දැක්කොත් මං පුටුවෙන් නැගිටිනව. මං ඒගොල්ලන්ට වාඩි වෙන්න දෙනව.</p>
<p><a class="sc" id="sc411"></a>කෑමෙන් බීමෙන් වුණත්, කැවිලි පෙවිලිවලින් වුණත්ඒ ගොල්ල කැමැති දේවල් හදල දීල සතුටු කරනව. මං ඒගොල්ලන්ට හොඳට සැලකුව.</p>
<p><a class="sc" id="sc412"></a>අවශ්‍ය දේවල් වෙලාවට හොයල බලල උපස්ථානකරනව. මං මගේ අතින් සැමියා ගේ පා සෝදල යි ගෙටගන්නෙ. ස්වාමියා ළඟට මං යන්නෙත් වැඳගෙන යි.</p>
<p><a class="sc" id="sc413"></a>මං පනාව ත්, සුවඳ විලවුන් වර්ග ත්, වෙනත් දේවලූත්,කණ්ණිඩිය ත් අරගෙන සැමියා ළඟට යනව. මගේ අතින්ම යි මං එයා ව සැරසුවේ.</p>
<p><a class="sc" id="sc414"></a>මගේ අතින් ම බත් ඉව්ව. හැලි වලං හේදුව. අම්මකෙනෙක් එක ම දරුවෙකුට සලකනව වගෙයි මං සැමියටකටයුතු කළේ.</p>
<p><a class="sc" id="sc415"></a>එයාට මං කොයි තරම් ආදරෙන් වැඩකාර කම්කරගෙන හිටියත්, නිහතමානී ව සොයා බලා කටයුතුකරගෙන සිටියත්, කම්මැලි නැති සිල්වත් ජීවිතයක් ගෙවනමට ම යි එයා බණින්නෙ.</p>
<p><a class="sc" id="sc416"></a>අන්තිමේ දී එයා ඒ ගොල්ලන් ගෙ දෙමාපියන්ටමෙහෙම කිව්ව. ”මං යනව මේ ගෙදර අත්හැරල, මට මේඉසිදාසී ත් එක්ක පවුල් කන්ඩ ඕන කමක් නෑ.”</p>
<p><a class="sc" id="sc417"></a>”පුතේ එහෙම කියන්න එපා. ඔය ඉසිදාසී ඤාණවන්තකෙනෙක් නේ. වාසනාවන්ත කෙනෙක් නෙ. වීරියවන්තයි නෙ. කම්මැලි නෑ නෙ. ඉතින් පුතේ, ඔයා මොකදඉසිදාසීට මේ තරම් අකැමැති?”</p>
<p><a class="sc" id="sc418"></a>”ඔව්! ඇය මට වරදක් කළේ නෑ. නමුත් මට ඉසිදාසීත් එක්ක ඉන්ඩ ඕන කමක් නෑ. මට ඈ ව අප්පිරිය යි. මටඇගෙන් වැඩක් නෑ. මං එහෙනම් ඕගොල්ලන්ට ත් නොකියාම මේ ගෙදරින් යන්ඩ යනව.”</p>
<p><a class="sc" id="sc419"></a>නැන්ද යි මාම යි එයා ගෙ වචනෙ පිළිගත්ත. ඉතින්ඒ ගොල්ල මගෙන් ඇහැව්ව, ”දරුවො, ඔයා මොකක් දඅපේ පුතාට කරපු වැරැද්ද? සැක නැතිව කියන්න”</p>
<p><a class="sc" id="sc420"></a>මං එයාට කිසි ම වරදක් කළේ නෑ. හිංසාවක් කළේනෑ. වැරදි වචනයක් කියල නෑ. ආර්යාවෙනි, ඉතිං එයාමේ තරම් මාත් එක්ක තරහ වුණාට මං මොකද කරන්නෙ?</p>
<p><a class="sc" id="sc421"></a>”අපේ පුතා ව රැක බලාගෙන හිටිය ලස්සන ලක්ෂ්මීව අපේ පවුලට නැති වුණා.” කියල ඒ දෙමාපියන් මාවආයෙමත් අපේ තාත්ත ළඟට ඇරලූවා.</p>
<p><a class="sc" id="sc422"></a>ඒ වතාවේ මගේ තාත්ත, අපට වඩා බදු ආදායම භාගයක් ලැබෙන ධනවත් පවුලකට මාව බන්ඳල දුන්න.</p>
<p><a class="sc" id="sc423"></a>මාසය යි මං ඒ ගෙදර හිටියෙ. මං කීකරු දාසියක්වගෙ උපස්ථාන කරද්දී, ද්‍රෝහිකම් නො කරද්දී, සිල්වත් වසිටිද්දී, ඒ ගෙදරිනුත් මාව අයින් කළා.</p>
<p><a class="sc" id="sc424"></a>අන්තිමේ දී මගේ තාත්තා, සිඟමනේ ඇවිදගෙන ගියඉඳුල් කකා ඉන්න මිනිහෙක් එක්කගෙන ආව. ”ළමයෝ,ඔය රෙදි කඩමාල්ල යි, ඔය තැටිය යි වීසි කරපන්. මගේදියණිය ගේ ස්වාමිය බවට පත් වෙයන්.” කියල කිව්ව.</p>
<p><a class="sc" id="sc425"></a>ඒ මනුස්සයා මම ත් එක්ක ටික කලක් හිටිය. එයත්මාව අත්හැරල ගියා. එයා යන දවසේ තාත්තට මෙහෙමකිව්ව. ”මගේ රෙදි කඩමාල්ල යි, මගේ තැටිය යි, මටආපහු ඕන. මං ආයෙමත් සිඟා කන්ඩ පටන් ගන්නව.”</p>
<p><a class="sc" id="sc426"></a>එතකොට අම්ම යි තාත්ත යි එයාට මෙහෙම කිව්ව.”මේ ගෙදරින් ඔයාට මොනව ද ලැබෙන්නෙ නැත්තෙ? ඕන දෙයක් කියන්න, හරි ගස්සල දෙන්නම්.”</p>
<p><a class="sc" id="sc427"></a>එහෙම කියද්දි ත් එයා මෙහෙම යි කිව්වෙ. ”නෑ, මටජීවත් වෙන්ඩ තාම හයිය තියෙනව. මට මේ ඉසිදාසීගෙන් වැඩක් නෑ. මට ඉසිදාසී ත් එක්ක පවුල් කන්ඩ ඕනකමක් නෑ.”</p>
<p><a class="sc" id="sc428"></a>ඒ ඉඳුල් කන මනුස්සය ත් මාව දාල ගියා. මං තනියමහිතන්ට පටන් ගත්ත. එක්කෝ මං කාටවත් නො කියා දිවිනසා ගන්නව. එක්කෝ මං මහණ වෙනව.</p>
<p><a class="sc" id="sc429"></a>විනයධර, බහුශ්‍රැත, සිල්වත් භික්ෂුණියක් හිටියා. ආර්යවූ ඒ ජිනදත්තා භික්ෂුණිය පිණ්ඩපාතෙ වඩින ගමන් අපේගෙදරට ත් වැඩිය.</p>
<p><a class="sc" id="sc430"></a>එතුමිය දැකල අපි සිටිය ආසනේ වාඩි වෙන්ට පිළියෙලකළා. එතන හිඳ ගත්ත ඒ භික්ෂුණී ගේ දෙපා වැඳල දානෙපූජා කරගත්ත.</p>
<p><a class="sc" id="sc431"></a>දන් පැන්වලිනුත්, කැවිලි පෙවිලිවලිනුත් ඇයටසැලකුව. ”ආර්යාවෙනි, මාත් කැමැති යි මහණ වෙන්ට.”</p>
<p><a class="sc" id="sc432"></a>එතකොට තාත්ත මට මෙහෙම කිව්ව. ”දුවේ, ඔයාමේ ගෙදර ඉඳගෙන ම ධර්මයේ හැසිරෙන්න. ශ්‍රමණබ්‍රාහ්මණයන්ට දාන මානවලින් සලකන්න.”</p>
<p><a class="sc" id="sc433"></a>මං තාත්ත ළඟ වැඳ ගෙන හඬා වැටුණා. ”නෑ, මංකරගත්තු පව් තමයි මේ. මම් ම ඒ පව් දිරවල අවසන්කරල දානව.”</p>
<p><a class="sc" id="sc434"></a>ඊට පස්සෙ තාත්ත මෙහෙම කිව්ව. ”නර ශ්‍රේෂ්ඨ වූබුදු රජාණන් වහන්සේ යම් උතුම් ධර්මයක් අවබෝධකළා නම්, ඔය ත් ඒ උතුම් ධර්මයට පැමිණිලා අවබෝධයලබා ගන්න. නිවනට පත් වෙන්න.”</p>
<p><a class="sc" id="sc435"></a>මං දෙමාපියන්ට ත්, නැදෑ පිරිසට ත් වන්දනා කළා.ඔන්න ඉතින් මාත් මහණ වුණා. මහණ වෙලා හත් දවසින්මා ත් ත්‍රිවිද්‍යාව ලබා ගත්තා.</p>
<p><a class="sc" id="sc436"></a>මට අතීත ජීවිතේ ආත්මභාව හතක් සිහි කරන්ටපුළුවන්. මං මේ ජීවිතේ විපාක වින්ඳේ ඒ කාලේ කරපුපවක්. මං ඔයාට ඒක කියන්නම්. හොඳට අහගෙන ඉන්න.</p>
<p><a class="sc" id="sc437"></a>මීට ආත්මභාව හතකට කලින් ඒරකච්ඡු නගරයේගොඩාක් ධනය තියෙන රන්කරුවෙක් වෙලා මං හිටියෙ.මං තරුණකමින් මත් වෙලා හිටිය. මං නොයෙක්කාන්තාවන් පස්සෙ ගියා.</p>
<p><a class="sc" id="sc438"></a>මනුස්ස ලෝකෙන් චුත වෙලා මං කෙළින් ම ඉපදුනේනිරයේ. මං ගොඩාක් කල් නිරයේ දුක් වින්ඳා. නිරයෙන්චුත වුණාට පස්සෙ උපන්නෙ වැඳිරියක ගේ කුසේ.</p>
<p><a class="sc" id="sc439"></a>එතකොට මං ඉපදිලා දවස් හත යි. ඒ වඳුරු රැළේනායක වඳුරා මගේ පුරුෂ ලිංගය හූරල දැම්ම. පරස්ත්‍රීන්සේවනය කරපු කර්මවිපාක තමයි මං ඒ වින්ඳේ.</p>
<p><a class="sc" id="sc440"></a>මං එතැනින් චුත වුණා. සින්ධව වනයේ හිටියා එකඇහැක් අන්ධ වෙච්ච කුදු ගැහිච්ච බූරු දෙනක්. ඒ ගමනමං උපන්නෙ ඇගේ කුසේ.</p>
<p><a class="sc" id="sc441"></a>මං කුඩා කාලේ අරඅඹවල මගේ රහසෙඟ් ඇටතැලූව. දොළොස් අවුරුද්දක් දරුවන් පිටේ තියාගෙනඇවිද්දා. නමුත් අර ඇට තලපු තැන තුවාල වෙලා තිබුණේ.ඒ තුවාලෙට පණුවො ගහල මං ලෙඩ වුණා. පර ස්ත්‍රීන්සේවනය කරපු එකේ විපාක තමයි.</p>
<p><a class="sc" id="sc442"></a>මං එතනින් චුත වුණා. හරක් වෙළෙන්දෙක් ළඟහිටපු ගව දෙනක ගේ කුසේ ඉපදුනා. මං රතුපාට වහුපැටියෙක්. දොළොස් වෙනි මාසෙ දී අර විදියට ම මගේලිංගේ ඇට තැලූව.</p>
<p><a class="sc" id="sc443"></a>මං නගුල් උස්සගෙන ගියා. ගැල් බර කර තියාගෙනගියා. අන්ධයෙක් වගේ මං පරස්ත්‍රීන් සේවනය කළ නිසාමං අන්ධ වෙලා, ලෙඩ වෙලා ගියා.</p>
<p><a class="sc" id="sc444"></a>මං එතනින් චුත වුණා. නගරේ වීදියේ දාසියක ගේකුලයේ තමයි ඊළඟට උපන්නෙ. පරස්ත්‍රීන් සේවනය කිරීමේවිපාක බලන්න. ඒ වතාවෙ මං ගැහැණියෙකුත් නො වේ,පිරිමියෙකු ත් නො වේ. නපුංසකයෙක්!</p>
<p><a class="sc" id="sc445"></a>මං අවුරුදු තිහේ දී මැරුණා. මං ගොඩාක් දුක් වින්ඳ.ණය බරින් මිරිකිලා ගිය ගැල් බර ගෙනියන පවුලක යි මංඊ ළඟට ඉපදුනේ. ඒ ගමන මං ස්ත්‍රියක්.</p>
<p><a class="sc" id="sc446"></a>අපේ ගෙදරට ණය ගෙවා ගන්ට බැරි වුණා. ගැල්නායකයා අපේ ගෙදරට ඇවිදින් මං හඬද්දී මබලාත්කාරයෙන් මාව අරගෙන ගියා.</p>
<p><a class="sc" id="sc447"></a>එතකොට මට වයස දහසය යි. මං තරුණ යි. ඒ ගැල්නායකයා ගේ පුතෙක් හිටිය ගිරිදාස කියල. එයා මාවතමන් ගෙ ගෙදරට කැඳව ගත්ත.</p>
<p><a class="sc" id="sc448"></a>එයාට හිටිය හොඳ සිල්වත්, ගුණවත්, ස්වාමිභක්තියතියෙන බිරිඳක්. මට ඈ ගැන ඉරිසියා හිතුන. ඉතින් මංකළේ ඒ බිරිඳ ගැන කිපෙන විදියට එයාට කටයුතු කිරීමයි.</p>
<p><a class="sc" id="sc449"></a>මං දාසියක් වගේ ස්වාමියා ට උපස්ථාන කරද්දී.ස්වාමියා මාව අත්හැරල යන්නෙ, ඒ අකුසල කර්මයේවිපාක වශයෙන්. මං දැන් ඒ කර්මය ත් අවසන් කළා.</p>
<p class="end">මේ වනාහී ඉසිදාසී නම් රහත් තෙරණිය වදාළ ගාථාවන් ය.</p>
<p class="end">හතළිස්වෙනි නිපාතය නිමා විය. (ගාථා හතළිහ බැගින් වදාළ කොටස නිමා විය)</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div></split><split name="thig16.1.html"><div id="text" lang="si">
<section class="sutta" id="thig16.1">
<article><div class="hgroup"><p class="division">ඛුද්දක නිකාය</p>
<p class="subdivision">රහත් භික්ෂුණීන් වහන්සේලා වදාළ ගාථා</p>
<p class="nipata">16 මහා නිපාතය</p><h1>16.1 සුමේධා තෙරණිය ගේ ගාථා.</h1></div>
<p><a class="sc" id="sc450"></a>මන්තාවතී නගරේ, කොඤ්ච රජ්ජුරුවන් ගේඅගමෙහෙසියට දුවක් හිටියා. එයා ගෙ නම සුමේධා. එයාබුද්ධ ශාසනය ගැන ගොඩක් පැහැදිලා හිටියෙ.</p>
<p><a class="sc" id="sc451"></a>ඇත්තෙන් ම එයා සිල්වත්. ලස්සනට කතා කරන්නදන්නව. ඒ වගේ ම බහුශ්‍රැත යි. බුදු සසුනේ හික්මිලාඉන්නෙ. ඉතින් එයා දෙමාපියන් ළඟට ගිහින් මෙහම කීවා.”ඔයාල දෙන්න ම මං කියන දේ අහන්න.”</p>
<p><a class="sc" id="sc452"></a>”මං කැමති නිවනට විතර යි. දෙව් ලොව ඉපදුනත් ඒභවය ස්ථීර නෑ. මිනිස් ලෝකෙ කාම සම්පත් ගැන කථාකරන්න දෙයක් නෑ. ඒවා තුච්ඡු යි. පුංචි ආශ්වාදයක්තියෙන්නෙ. ආදීනව ම යි වැඩි.”</p>
<p><a class="sc" id="sc453"></a>මෝඩ ජනතාව කාමයෙන් මුසපත් වෙලා හිටියත්,කාමයන් හරි ම කටුක යි. භයානක සර්ප විෂ වගෙ යි.මෝඩ ජනතාව කාමයන් පස්සෙ ගිහින් අන්තිමේ දී නිරයේවැටිල අනන්ත දුක් විඳිනව.</p>
<p><a class="sc" id="sc454"></a>පාප බුද්ධි ඇති කරගෙන පව් කරල, සිත, කය වචනයන තුන් දොරින් ම පව් කරල නිරයේ ඉපදිලා ශෝකකරනව.</p>
<p><a class="sc" id="sc455"></a>ප්‍රඥාවක් නැති, සිතීමේ හැකියාවක් නැති ඒ මෝඩජනතාව දුක්ඛ සමුදයේ බැස ගෙන සංසාරෙට අහුවෙලාඉන්නව. ආර්ය සත්‍ය ධර්මයක් දේශනා කරල තිබෙද්දී ත්ඒව තේරුම් ගන්නෙ නෑ. අවබෝධ කරගන්නෙ නෑ.</p>
<p><a class="sc" id="sc456"></a>අම්මේ, ශ්‍රේෂ්ඨ වූ බුදු සමිඳුන් දේශනා කොට වදාළචතුරාර්ය සත්‍ය නො දන්න ජනතාව ම යි වැඩියෙන්ඉන්නෙ. ඔවුන් ගොඩාක් කැමති දෙව් ලොවක ආයෙමත්උපදින්ට යි.</p>
<p><a class="sc" id="sc457"></a>භවයට අයිති හැම දෙයක් ම අනිත්‍ය යි. ඉතින් දිව්‍යලෝකවල උපත ත් අනිත්‍යය යි. නමුත් අඥාන ජනතාවආයෙ ආයෙමත් උපදින්ට කිසි ම බයක් නෑ.</p>
<p><a class="sc" id="sc458"></a>සතර අපායකින් යුක්ත මේ ලෝකෙ දෙව්-මිනිස්ලෝකවල ඉපදීම ත් දුක සේ ම යි ලැබිය යුත්තේ. අපායේ,නිරයේ ඉපදුන කෙනෙකුට එහෙදි මේ වගේ උතුම් පැවිද්දක්නෑ.</p>
<p><a class="sc" id="sc459"></a>ඉතින්, ඔයාල දෙන්න ම මට අවසර දෙන්ට, දසබලඇති බුදු සමිඳුන් ගේ සසුනේ මහණ වෙන්ට. මේ ඉපදෙනමැරෙන සංසාරෙ නැති කරන්ට මං ගොඩාක් මහන්සිගන්නම්.</p>
<p><a class="sc" id="sc460"></a>මේ ශරීරය කියන්නෙ අසාර දෙයක්. මේ භවයපිළිගැනීමෙන් සිද්ධ වෙන යහපත මොකක් ද? භවතෘෂ්ණාව නිරුද්ධ කිරීමට ම යි මං මහණ වෙන්නෙ.ඉතින් ඒකට මට අවසර දෙන්ට.</p>
<p><a class="sc" id="sc461"></a>දැන් මේ තියෙන්නේ බුද්ධෝත්පාද කාලයක්. ධර්මයඅවබෝධ කරගන්ට බැරි අවස්ථාවන් ගෙන් මං මිදිලඉන්නෙ. උතුම් අවස්ථාවක් උදාවෙලා තියෙන්නෙ. සිල්වත්බව ත්, බ්‍රහ්මචාරී ජීවිතය ත් දිවි තිබෙන තුරා ම ආරක්ෂාකරගන්නම්.</p>
<p><a class="sc" id="sc462"></a>සුමේධා මව්පියන්ට මේ කාරණෙත් කියා හිටිය. ඉතින්,මට මහණ වෙන්ට අවසර දෙන්නෙ නැත්නම්, මං කෑමකන්නෙත් නෑ. මං මැරිල යනව.</p>
<p><a class="sc" id="sc463"></a>සුමේධා ගේ අම්මා දුකින් හඬන්න ගත්තා. තාත්ත ත්කඳුළු පිරුණු මුහුණින් යුක්ත ව සුමේධාට ගිහි ජීවිතේ ගැන කැමැත්ත ඇති කරන්ට ගොඩාක් මහන්සි වුණා.</p>
<p><a class="sc" id="sc464"></a>දුවේ, ඉතින් නැගිටින්නකො. ඔය විදියට දුක් වෙලාඇති ඵලේ මොකක් ද? අනික මං ඔයා ව ”වාරණවතියේරජතුමාට දීලා තියෙන්නෙ. ඒ අනීකදත්ත රජු ත් හරිලස්සන යි. ඔයා ව දුන්නෙ ඒ රජතුමාට යි.”</p>
<p><a class="sc" id="sc465"></a>අනීකදත්ත රජ්ජුරුවන් ගේ බිරිඳ වුණාට පස්සෙඅග්‍රමහේසිකාව වෙන්නෙ ඔයා. දුවේ, ඔය කියන සිල් රැකීම, බ්‍රහ්මචාරී බව, මහණකම ගොඩාක් දුෂ්කර යි.</p>
<p><a class="sc" id="sc466"></a>ඔයාට පුළුවන් අනීක රජ්ජුරුවන් ගේ රාජ්‍ය තුළ ඔයාගේ අණසක පතුරුවන්ට. පතිකුලයට යි ධනයට යි අධිපතිවෙන්ට. එතකොට ඔක්කොම සැප ඔයාට. දුවේ, ඔයා තවම තරුණ යි, කාම සම්පත් අනුභව කරන්න. දරුව, ඔයාගේ විවාහය සිදුවේවා!</p>
<p><a class="sc" id="sc467"></a>සුමේධා ඒ ගොල්ලන්ට මෙමෙ කිව්ව. අසාර වූ භවයටඅයිති කිසි ම දෙයක් මට එපා! එක්කෝ මං මහණවෙනව. නැත්නම් මැරෙනව. විවාහය නම් සිද්ධ වෙන්නෙනෑ.</p>
<p><a class="sc" id="sc468"></a>මේ කුණු ශරීරය අපවිත්‍ර යි. ගඳ ගහනව. බිය ජනකයි. කුණු ගොඩක්. නිතර ම අසුචි වැක්කෙරෙනව. අසුචිපුරවපු භාජනයක් වගෙයි. ඉතින් මං කොහොම ද මේවගේ කුණු කයක් එක්ක එකතු වෙන්නෙ?</p>
<p><a class="sc" id="sc469"></a>මස් ලේ තැවරුන මේ ශරීරය මට අතිශයින් මපිළිකුල්. මං මේ ශරීරය අවබෝධ කරගෙන ඉන්නෙ.පණුවන්ට වාස භූමියක්. ගිජු ලිහිණියන්ට ආහාරයක්. ඉතින්මේ ශරීරය කාට නම් පාවා දෙන්ට ද?</p>
<p><a class="sc" id="sc470"></a>ටික කාලෙකින් විඤ්ඤාණය පහ වෙලා ගියාටපස්සෙ, නෑදෑයො මේ කය පිළිකුල් කරනව. දර කෑල්ලක්වීසි කරනව වගේ සොහොනට ගිහින් දානව.</p>
<p><a class="sc" id="sc471"></a>ඊට පස්සෙ බලූ සිවල්ලූන් ට මේ ශරීරය ගොදුරුවෙලා යනව. සොහොනට ගිහින් ශරීරය දාල ඇවිත්දෙමාපියන් කරන්නෙ ඒක පිළිකුල් කරල වතුර නාන එක.හැම දෙනාට ම පොදු මේ තත්වය ගැන කථා කරන්ටදෙයක් නෑ.</p>
<p><a class="sc" id="sc472"></a>ඇට නහරින් බැඳිල තියෙන්නෙ. කෙළ, කඳුළු, මළ,මූත්‍රා පිරිලා තියෙන්නෙ. ඒ වුණාට මෝඩ ජනතාව මේශරීරයට හරි ආසයි.</p>
<p><a class="sc" id="sc473"></a>මේ ශරීරය වෙන් කරල ඇතුළෙ තියෙන දේවල්ඉවසන්ට බැරිව පිළිකුල් කරනව.</p>
<p><a class="sc" id="sc474"></a>ස්කන්ධ, ධාතු, ආයතන, යන මේවා හේතූන් නිසාහට ගත් බව ත්, ඉපදීමෙන් ඇති වුණ දුකක් බව ත් මමඅවබෝධ කරගෙන ඉන්නෙ. ඒ විදියට නුවණින් විමසනමං කොහොම ද විවාහයකට කැමති වෙන්නෙ?</p>
<p><a class="sc" id="sc475"></a>දවස ගානෙ යකඩ පොලූ පහරවල් තුන්සීයක් කාල,අවුරුදු සියයක් තිස්සෙ ඒ විදියට පොලූ පහරවල් කාලඉවර වුණා ම මේ සංසාර දුක ගෙවිල යනව නම්, මට ඒකත් උතුම්.</p>
<p><a class="sc" id="sc476"></a>ශාස්තෘන් වහන්සේ ඔන්න ඔය විදියට යි පෙන්නලදීල තියෙන්නෙ. ඒ උතුම් වචන දැන දැන ත්, මේ ජරාමරණ වධය පළිගත්තොත්, ආයෙ ආයෙමත් ඉපදෙන්ටසිදු වෙනකොට සංසාරෙ දික් වෙන්නෙ ඒ ගොල්ලන්ට ම යි.</p>
<p><a class="sc" id="sc477"></a>දිව්‍ය ලෝකෙ, මිනිස් ලෝකෙ, තිරිසන් යෝනිය,අසුර නිකාය, පේ්‍රත ලෝකය, නිරය කියන මේ කොහේත්නිමක් නැති පීඩා තියෙන්නෙ.</p>
<p><a class="sc" id="sc478"></a>නිරය, තිරිසන් ලෝකෙ වගේ අපායක වැටුණොත්ගොඩාක් දුක් විඳින්ට සිද්ධ වෙනව. දෙවියන් අතරඋපන්නත් ආරක්ෂාවක් නෑ. ඒ නිසා මේ ලෝකෙ නිවනටවඩා උතුම් වෙන සැපක් නම් නෑ.</p>
<p><a class="sc" id="sc479"></a>දසබල බුදු සමිඳුන් ගේ වචනය අනුව ගමන් කළොත්,ඉපදෙන මැරෙණ සංසාරෙ නැති කරන්ට උත්සාහ කළොත්ඔවුන් නිවනට පත් වෙනවා.</p>
<p><a class="sc" id="sc480"></a>තාත්තෙ, මං අද ම ගිහි ගෙදර අත් හරිනව. මට මේනිසරු සම්පත්වලින් පලක් නෑ. මං මේ කාමයන් අත්හැරියෙවමනෙ දානව වගේ. තල් ගහක මුදුන් කරටියෙන් කඩලදැම්ම වගේ.</p>
<p><a class="sc" id="sc481"></a>එයා පිය රජතුමාට එහෙම කිව්ව. ඒ වන විට,අනීකදත්ත, රජතුමා මේ විවාහය පිණිස වාරණවතී නගරයේඉඳල පිටත් වෙලා යන්ට සූදානම් වුණා.</p>
<p><a class="sc" id="sc482"></a>එතකොට සුමේධා ඇගේ තද නිල්පාට මුදු කෙස්කළඹ කඩුවෙන් කපල දැම්ම. ප්‍රාසාදයේ දොර වහ ගෙනභාවනා කළා. ප්‍රථම ධ්‍යානය උපදවා ගත්තා.</p>
<p><a class="sc" id="sc483"></a>ඇය සමවතට සම වැදුණා. අනීකදත්ත රජතුමාමන්තාවතී නගරෙට ආව. දැන් සුමේධා තම ප්‍රාසාදයේඉඳගෙන ම හොඳට අනිත්‍ය සඤ්ඤාව වඩනව.</p>
<p><a class="sc" id="sc484"></a>ඈ අනිත්‍ය මෙනෙහි කරද්දී, අනීකදත්ත රජතුමා රන්ආභරණවලින් සැරසිලා ප්‍රාසාදයට නැංගා. රජතුමාසුමේධාව ට ඇඳිලි බැඳගෙන මෙහෙම යාඥා කළා.</p>
<p><a class="sc" id="sc485"></a>රාජ්‍යයේ අණසක ත්, ධන සම්පත් ඔක්කොම ත්, යසඉසුරු ත් ඔක්කොම අයිති ඔයාට. ඔයා තව ම තරුණ යි.කාම සම්පත් අනුභව කරන්න. මේ ලෝකේ කාම සම්පත්කියන්නෙ දුර්ලභ දෙයක්.</p>
<p><a class="sc" id="sc486"></a>ඔයාට රජකම පවා පරිත්‍යාග කරල තියෙන්නෙ.කාම සම්පත් අනුභව කරන්න. දන් පැන් දෙන්න. පින්කරන්න. දුක් වෙන්ට එපා. ඔයා ගෙ අම්ම තාත්ත ත් හරිදුකෙන් ඉන්නෙ.</p>
<p><a class="sc" id="sc487"></a>සුමේධා ඔහුට මෙහෙම පිළිතුරු දුන්න. ”ඔයත් ඔයකාමයන්ට ආශා කරන්ට එපා! කාමයන් ගේ ආදීනවදකින්න.</p>
<p><a class="sc" id="sc488"></a>මහාමන්ධාතු කියන සක්විති රජ්ජුරුවෝ සතර මහාදිවයිනට ම අධිපති වෙලා හිටියෙ. කාමයන්ට අග්‍ර වෙලාහිටියෙ. නමුත් එයා මරණයට පත් වුණේ කාමයන් ගෙන්තෘප්තිමත් නො වී ම යි. එයා ගේ ආශාව වත් පිරුනේ නෑ.</p>
<p><a class="sc" id="sc489"></a>සත් රුවන් වැස්සක් ඇද හැලූන ත්, කාමයන් ගැනතෘප්තිමත් නැති මිනිස්සු මැරිල යන්නෙත් අතෘප්තිමත් වම යි.</p>
<p><a class="sc" id="sc490"></a>කාමයන් කියන්නෙ කඩුව යි, මස් වැදැල්ල යි වගේදෙයක්. භයානක සර්පයෙකු ගේ හිස පැත්ත වගේ දෙයක්.ගිනි කන්දක් වගේ දෙයක්. ඇට සැකිල්ලක් වගේ දෙයක්.</p>
<p><a class="sc" id="sc491"></a>කාමයන් අනිත්‍ය යි, අස්ථීර යි. බොහෝ දුක් තියෙනව. ගොඩාක් දුක් තියෙනව. දවස මුළුල්ලේ රත් වෙච්ච යකඩගුලියක් වගෙයි. හැම දුකට මුල. ගහක ගෙඩි වගේ.</p>
<p><a class="sc" id="sc492"></a>ගස්වල ගෙඩි වගේ. මස් වැදලි වගේ. මේ කාමයන්දුකක් ම යි හදන්නෙ. සිහිනෙකින් රැවටුණා වගේ. ණයටඉල්ල ගත්ත දෙයක් වගේ.</p>
<p><a class="sc" id="sc493"></a>මේ කාමයන් විෂ පොවාපු ආයුධ වගේ. වේදනාඇති කරවනව. තුවාලයක් වගේ දුක ම යි හදන්නෙ. මරණයකරා රැගෙන යනව. ගිනි අඟුරු වළක් වගේ බියජනක යි.වධකයෙක් වගේ.</p>
<p><a class="sc" id="sc494"></a>මේ කාමයන් ගොඩාක් දුක යි කියල තියෙන්නෙ.අනතුරුදායක යි. ඒ නිසා ඔයා ආපසු යන්න. තමාටඅයිති කිසි ම දෙයක් භවයේ තියෙනව කියල මං විශ්වාසකරන්නෙ නෑ.</p>
<p><a class="sc" id="sc495"></a>තමන් ගෙ හිස ගිනි ගත්ත වෙලාවට වෙන දෙයක්ගැන සිතන්ට වෙලාවක් නෑ. ජරා මරණ දෙක ලූහු බැඳගෙන එනකොට ඒකෙන් නිදහස් වෙන්ට යි වීරිය කළයුත්තේ.”</p>
<p><a class="sc" id="sc496"></a>මං දොර හැරිය. මං දැක්කෙ දෙමාපියන්ව ත්අනීකදත්ත රජු ව ත් බිම වාඩි වෙලා අඬනව. මං එයාලටමෙහෙම කිව්ව.</p>
<p><a class="sc" id="sc497"></a>මේ සංසාරෙට කෙළවරක් නෑ. තාත්ත ගෙ මරණයේදී සහෝදරයා ගේ වධයේ දී තමන් වධ විඳිද්දී නැවතනැවත හඬ හඬා සිටින අඥාන සත්වයන්ට මේ සංසාරෙදිග යි.</p>
<p><a class="sc" id="sc498"></a>මේ සංසාරෙ කෙළවරක් නැතිව යන ගමනේ දී හැඬූ කඳුළු, බීපු කිරි, ගලා ගිය ලේ කොයිතරම් ද කියල සිහිකරන්න. සත්වයන් ගේ එකතු වෙන ඇටසැකිලි කන්දරාවසිහි කරන්න.</p>
<p><a class="sc" id="sc499"></a>මේ කඳුළු සතර මහා සාගරයට උපමා කරන්න කියලයි බුදු සමිඳුන් වදාළේ. බීපු කිරි ත් ඒ විදියට ම හිතන්නකියල තියෙන්නෙ. ඇට ගොඩ ගැන සිහි කරන්ට කියලතියෙන්නෙ වේපුල්ල පර්වතේට සමාන කරල.</p>
<p><a class="sc" id="sc500"></a>දඹදිවින් යුක්ත මේ පොළොව වෙරළු ගෙඩි ගානටගුලි කරන්න කීව. ඊට පස්සෙ ඒ එක එක ගුලිය වෙන්කරන්න කීව, ‘මේ මගේ මේ ජීවිතේ අම්ම, මේ ඒ අම්මගෙඅම්ම’ කියමින්, ඒ ඒ ගුලි ඉවර වෙලා යනව. අම්මල ඉවරවෙන්නෙ නෑ. ඒ උපමාව සිහි කරන්න.</p>
<p><a class="sc" id="sc501"></a>ලෝකෙ ඔක්කොම ගස් වැල් අරගෙන අඟල් හතරෙකෑලි වලට කඩල ගොඩක් ගහන්ට කිව්ව. ඊට පස්සෙ ඒඑක එක දර කැබැල්ල සංසාරේ තාත්තල වෙනුවෙන් වෙන්කරන්න කිව්ව. ඒත් සංසාරෙ තාත්තල ඉවර වෙන්නෙ නෑඒ උපමාව ත් සිහි කරන්න.</p>
<p><a class="sc" id="sc502"></a>අවුරුදු සීයකට වරක් කන කැස්බෑව මුහුදින් උඩටඑනව. මුහුදේ වැටුණු වියගහක් පාවෙවී තියෙද්දි ඒ වියගහේසිදුරෙන් කන කැස්බෑව ගෙ හිස ඇතුළු වෙලා අහසපේනව වගේ, මනුස්ස ජීවිතේ ලැබීම ඊට ත් වඩා දුෂ්කරයි.</p>
<p><a class="sc" id="sc503"></a>මේ අසාර වූ රූපය පෙණ පිඬක් හැටියට සිහි කරන්න.අනිත්‍ය වූ පංච උපාදානස්කන්ධය දෙස බලන්න. නිරයේඇති අනන්ත දුක් සිහි කරන්න.</p>
<p><a class="sc" id="sc504"></a>නොයෙක් ජාතිවල ඉපිද ඉපිද සොහොන් බිම වැඩිකරපු හැටි සිහි කරන්න. කෑමට ඇති ගිජුකම ගැන කියනකිඹුල් බිය සිහි කරන්න. චතුරාර්ය සත්‍ය සිහි කරන්න.</p>
<p><a class="sc" id="sc505"></a>බුදු රජාණන් වහන්සේ නමක ගේ ධර්මයක් තියෙනකාලෙ මේ පංච කාමයන් සොයන්නෙ අසවල් දේකට ද?මේ හැම කාම ආශාවක් ම අතිශයින් ම කටුක යි.</p>
<p><a class="sc" id="sc506"></a>අමා දහම් තියෙන කාලෙ කාම දාහයකින් යුක්ත නම්ඒ කාමයන් අසවල් දෙයකට ද? මේ කාම ඇල්ම ගින්නක්ම යි. අරුත් සුන් දෙයක් ම යි. කම්පාවක් ම යි. තැවීමක්ම යි.</p>
<p><a class="sc" id="sc507"></a>පැවිදි ජීවිතයට සතුරො නෑ. නමුත් කාමයට ගොඩාක්සතුරො ඉන්නව. ඔයාලට මේ කාමයෙන් ඇති ප්‍රයෝජනයමොකක් ද? රජ, ගිනි, සොර, දිය යන මේ ඔක්කොට මකාමයන් ගොදුරු වෙනව. අප්‍රියයන්ට දායාද වෙනව.සතුරෝ හැදෙනව.</p>
<p><a class="sc" id="sc508"></a>අමා නිවන තියෙන කාලෙ, මේ කාමයන්ට බැඳිල,වධ බන්ධන පීඩා විඳින්නෙ මොකට ද? ඔයාලට මේකාමයෙන් ඇති ප්‍රයෝජනය මොකක් ද? මේ කාමයන්ලාමක නිසා ම යි මේ තරම් දුක් කරදර ඇති වෙන්නෙ.</p>
<p><a class="sc" id="sc509"></a>දැල්වෙන හුළු අත්ත අතට ගත්ත විට යි පිච්චෙන්නෙ.අත් හැරියා ම පිච්චෙන්නෙ නෑ. කාමයන් ද අන්න ඒවගේ තමයි. හුළු අත්තක් වගේ. එය අත්හරින තාක් මසත්වයා ව දවනව.</p>
<p><a class="sc" id="sc510"></a>මේ අල්ප වූ කාම සැපයක් නිසා මහත් වූලෝකෝත්තර සැපය අහිමි කරගන්ට එපා!</p>
<p><a class="sc" id="sc511"></a>ඒ නිසා ඇස් කන් ආදී ඉඳුරන් දමනය කරගන්න.බලූ දම්වැලෙන් බැඳපු බලූ කුක්කෙක් වගේ මේ සත්වයන්ව කාමයෙන් බැඳල තියෙන්නෙ. බඩගින්නෙ ඉන්න රොඞීමිනිස්සු බල්ලෙක් ව අල්ල ගෙන මරල දානව වගේ මේකාමයො ත් ඔයාලට ඒ ටික ම යි කරන්නෙ.</p>
<p><a class="sc" id="sc512"></a>ඔයාල අප්‍රමාණ වූ කායික මානසික දුක් දොම්නස්විඳින්නෙ කාමයන් නිසා ම යි. ඒ නිසා මේ අනිත්‍ය කාමයඅත් හරින්න.</p>
<p><a class="sc" id="sc513"></a>මේ කාමයන් තිබුණොත් ඒ හැම භවයෙ ම ඒ හැමඋපතෙ ම තියෙන්නෙ ජරා මරණ විතර යි. නමුත් ජරාරහිත වූ නිවන තියෙන වෙලාවෙ ඔයාලට මේ කාමයන්ගෙන් ඇති ප්‍රයෝජනේ මොකක් ද?</p>
<p><a class="sc" id="sc514"></a>මේ නිවන ජරා රහිත යි. මරණ රහිත යි. අජරාමරවීමට මුල නිවන ම යි. මේ නිවන ශෝක රහිත යි. වැළපීම්රහිත යි. කෙලෙස් සම්බාධ රහිත යි. දුසිරිත් කිලූටු රහිතයි. බිය රහිත යි. තැවුල් රහිත යි.</p>
<p><a class="sc" id="sc515"></a>බොහෝ දෙනෙක් ඒ අමා මහා නිවන අවබෝධකළා. ඉඳින් දැන් පවා බුදු සමිඳුන් වදාළ ක්‍රමයට නුවණින්විමසනව නම් එයාට නිවන් අවබෝධ කරගන්ට පුළුවන්.උත්සාහ නො කළොත් ලැබෙන්නෙ නෑ.</p>
<p><a class="sc" id="sc516"></a>සංසාරෙට ඇල්මක් නැති සුමේධා මෙහෙම කිව්ව. ඒවගේ ම අනීකදත්ත රජුට දැනගන්ට සුමේධා තමන්කඩුවෙන් කපාපු කෙස් වැටිය බිම දැම්ම.</p>
<p><a class="sc" id="sc517"></a>එතකොට අනීකදත්ත රජතුමා නැගිට්ටා. සුමේධාගේ පියරජතුමා දිහාවට දෑත් බැඳගෙන යාඥා කරල කිව්ව ”සුමේධාට මහණ වෙන්ට ඉඩ හරින්න. එතුමිය වෙනස්නො වන විමුක්තිය වූ ආර්ය සත්‍ය දකීවා!”</p>
<p><a class="sc" id="sc518"></a>ඔව්! පියත් ඇය ව අත් හැරිය. ශෝක බයෙන් බියපත්වූ සුමේධා මහණ වුණා. සික්ඛමානාවක් වුණා. අභිඤ්ඤාහය ම සාක්ෂාත් කළා. අග්‍ර ඵලය වන අරහත්වය ලබාගත්තා.</p>
<p><a class="sc" id="sc519"></a>රාජ කුමාරිකාවක් වූ සුමේධා හට ඒ අමා නිවනඅසිරිමත් දෙයක් වුණා. අද්භූත දෙයක් වුණා. අවසානකාලෙ එතුමිය තමන් ගේ පුබ්බේනිවාස ඥානයෙන් අතීතතොරතුරු හෙළි කළා.</p>
<p><a class="sc" id="sc520"></a>කෝණාගමන භාග්‍යවතුන් වහන්සේ ලෝකෙ පහළවෙච්ච කාලෙ සංඝාරාමයක් පිහිටෙව්ව. ඒ කාලෙ ධනංජානිත්, ඛේමා ත්, මාත් එකතු වෙලා විහාර පූජාවක් කළා.</p>
<p><a class="sc" id="sc521"></a>ඒ පුණ්‍ය කර්මයේ විපාක වශයෙන් සිය දහස්වර, දසදහස් වර දෙවියන් අතර ඉපදුනා. මිනිස් ජීවිතවල උපන්වාරගණන ගැන කවර කථා ද?</p>
<p><a class="sc" id="sc522"></a>දෙවියන් අතර ඉපදුන කාලෙත් අපි ගොඩක් බලසම්පන්න යි. මිනිසුන් අතර ඉපදුන කාලෙ ගැන කවරකථා ද? රත්න හතක් තියෙන සක්විති රජතුමා ගෙඅගමෙහෙසිය වෙලා මා ත් ස්ත්‍රී රත්නයක් බවට පත්වුණා.</p>
<p><a class="sc" id="sc523"></a>ඒකට හේතුව කෝණාගමන බුදු සමිඳුන් ගේ කාලෙකරපු පින්වල විපාක තමයි. මේ ජීවිතේ දී නිවනටබැසගත්ත. ධර්මයේ ඇලූනු සුමේධා මේ බුදු සසුනේ නිවන්දැක්කා.</p>
<p><a class="sc" id="sc524"></a>අළාමක ප්‍රඥා තියෙන බුදු සමිඳුන් ගේ උතුම් වචන අදහාගත්ත නම්, ඒ විදියට ම අනුගමනය කරනව නම්ඔවුන් භවයට අයිති සියලූ දේ ගැන ම කලකිරෙනව.නිවන කරා ම යනව.</p>
<p>මේ වනාහී සුමේධා නම් රහත් තෙරණිය වදාළ ගාථාවන් ය.</p>
<p class="end">මහා නිපාතය නිමා විය. (ගාථා සමූහයකින් යුතු කොටස නිමා විය)</p>
<p class="end">සමත්තා ථෙරීගාථායො.</p>
<p class="end">ථෙරීගාථාපාළි නිට්ඨිතා.</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div></split>
</body>
</html>
