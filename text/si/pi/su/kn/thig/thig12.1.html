<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thig12.1">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරීගාථා</p>
<p class="vagga">සොළස නිපාතය</p>
<h1>12.1. පුණ්ණා ථෙරී ගාථා</h1>
</div>
<p><a class="msdiv" id="msdiv236"></a>“ස්වාමීන්ගේ දඬුවමට බියෙන්ද,
ආක්‍රොශයට බියෙන්ද තැතිගත්තී සීත කාලයෙහි දිය ගෙණෙමි. හැමවිට දියට
බසිමි.</p>
<p><a class="msdiv" id="msdiv237"></a>“බ්‍රාහ්මණය, නුඹ කාට බියවූයේ
හැමදාම දියට බස්නෙහිද? වෙවුලන සිරුරු ඇතිව අතිශයින් සිත දුක
විඳිනෙහිය.</p>
<p><a class="msdiv" id="msdiv238"></a>“පින්වත් පුණ්ණාවෙනි. කළ පව්
වළකන, කුසල් කරණ මා නුඹ දැනම පිළිවිසිහි.</p>
<p><a class="msdiv" id="msdiv239"></a>“යම්කිසි මහල්ලෙක් හෝ තරුණයෙක්
හෝ පාප කර්මයක් කෙරේද? හේ දිය නෑමෙන් පාප කර්මයෙන් මිදෙයි.</p>
<p><a class="msdiv" id="msdiv240"></a>“නොදන්නාවූ නුඹට කවර නම්
අඥානයෙක් දිය නෑමෙන් පාප කර්මයෙන් මිදේයයි යන මෙය කීයේද?</p>
<p><a class="msdiv" id="msdiv241"></a>“දියෙහි හැසිරෙන ඒ අනෙක් මැඩි,
කැසුබු, මෝරු, කිඹුල් මත්ස්‍යාදීහුත් ඒකාන්තයෙන් ස්වර්ගයට යන්නාහු යයි
සිතමි.</p>
<p><a class="msdiv" id="msdiv242"></a>“එළුවන් මරන්නෝද, හූරන්
මරන්නෝද, කෙවුලෝද මුව වැද්දෝද ඒ අනෙක් සොරුද වධ ඝාතකයෝද පව් කාරයෝද
ස්වර්ගයට යන්නාහ.</p>
<p><a class="msdiv" id="msdiv243"></a>“ඔහුද දියෙහි ගිලීමෙන්
පාපකර්මයෙන් මිදෙත් නම් ඉදින් මේ ගංගාවෝ ඔවුන්ගේ පෙර කළ පාපකර්මය
ඉසිලුහ.</p>
<p><a class="msdiv" id="msdiv244"></a>“බ්‍රාහ්මණය, යමකට බිය වූයේ
සැම විට දියෙහි ගිලේද නුඹේ පුණ්‍යයෝද ඒ දියෙහිම පාවෙති. එවිට නුඹ
පුණ්‍යයෙන් තොරවූවෙක්ය.</p>
<p><a class="msdiv" id="msdiv245"></a>“බ්‍රාහ්මණය, එයම නොකරව. ශීත
නුඹේ සම නොපෙළාවා. නොමඟට පිළිපන් මා ආර්ය මාර්ගයට පැමිණවී.</p>
<p><a class="msdiv" id="msdiv246"></a>“එසේ දියේ ගැලීමෙන් මා වැළකූ
පින්වතිය. නුඹට මේ සළුව දෙමි. සළුව නුඹටම වේවා. මම සළුව
නොකැමැත්තෙමි.</p>
<p><a class="msdiv" id="msdiv247"></a>“ඉදින් නුඹ දුකට බියවන්නෙහි
නම් නුඹට දුක අප්‍රිය නම් එළියේද රහසේද පව්කම් නොකරව.</p>
<p><a class="msdiv" id="msdiv248"></a>“ඉදින් නුඹ පව් කම් කෙරෙහිද,
කරන්නෙහිද, අහසට නැග පලායන්නාවූද නුඹට එයින් මිදීමෙක් නැත.</p>
<p><a class="msdiv" id="msdiv249"></a>“ඉදින් දුකට බියවන්නෙහි නම්,
දුක ප්‍රිය නොවේ නම් නොසැලෙන බුදුන් දහම් සඟුන් සරණ කොට යව. ශීලයන්
සමාදන් වෙව. එය නුඹට වැඩ පිණිස වන්නේය.</p>
<p><a class="msdiv" id="msdiv250"></a>“නුඹ කීලෙස මට වැඩක් වේනම්
මෙතැන් පටන් නොසැලෙන බුදුන් දහම් සඟුන් සරණ කොට යෙමි.</p>
<p><a class="msdiv" id="msdiv251"></a>“පෙර බ්‍රාහ්මණ වීමි. අද ඇත්ත
වශයෙන් බ්‍රාහ්මණ වෙමි. එසේ ත්‍රිවිද්‍යා ඇත්තෙමි. වේද සහිත වෙමි.
යහපත් බ්‍රාහ්මණ වෙමි නෑවේ වෙමි.”</p>
<p class="endsutta">... පුණ්ණා ථෙරී....</p>
<p class="endsection">සොළසනිපාතො නිට්ඨිතො.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
