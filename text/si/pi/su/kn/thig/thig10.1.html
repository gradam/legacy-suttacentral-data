<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thig10.1">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරීගාථා</p>
<p class="vagga">එකාදසක නිපාතය</p>
<h1>10.1. කිසාගොතමී ථෙරී ගාථා</h1>
</div>
<p><a class="msdiv" id="msdiv213"></a>“කල්‍යාණ මිත්‍ර භාවය සර්වඥයන්
වහන්සේ විසින් ලෝකයා උදෙසා වර්ණනා කරණ ලදී. කළණ මිතුරන් සෙවුනේ මෝඩ
වුවද පණ්ඩිතවන්නේය.</p>
<p><a class="msdiv" id="msdiv214"></a>“බුද්ධාදී සත්පුරුෂයන් සේවනය
කටයුතුයි. එසේ සේවනය කරන්නවුන්ගේ ප්‍රඥාව වැඩෙයි. සත්පුරුෂයන් සේවනය
කරණ තැනැත්තේ සියළුම දුකින් මිදෙයි.</p>
<p><a class="msdiv" id="msdiv215"></a>“දුකද, දුක ඇතිවීමද, නිවීමද,
මාර්ගයද යන උතුම් ඇත්ත සතර දැනගනියි.</p>
<p><a class="msdiv" id="msdiv216"></a>“සතුන් හික්මවන භාග්‍යවතුන්
වහන්සේ විසින් ස්ත්‍රි බව දුකකැයි වදාරණ ලදී. අඹුවන් කීපදෙනෙකු අතර
එක් අඹුවක වීමද දුකෙක. වරක් වැදූ ස්ත්‍රීහු</p>
<p><a class="msdiv" id="msdiv217"></a>“ගෙලද සිඳ ගනිති. සියුමැලි
ශරීර ඇති ඔහු වස කති. ඉපදීම මරණය අතර වූවාහු දෙදෙනාම මහත් පීඩා
විඳිති.</p>
<p><a class="msdiv" id="msdiv218"></a>“වැදීමට යමින් සිය ගෙදරට
නොපැමිණ, මගදී වදා හිමියන් මළ තැනැත්තිය දුටිමි.</p>
<p><a class="msdiv" id="msdiv219"></a>“කාලකන්නියගේ පුත්‍රයන්
දෙදෙනාද කළුරිය කළහ. සැමියාද මග මළේය. එක් දරසෑයක මවුපියන්ද සොහොයුරුද
දැවෙත්.</p>
<p><a class="msdiv" id="msdiv220"></a>“දුප්පත් පහත් කුලයන්හි ඉපිද
නුඹ විසින් විඳිනා ලද දුක අප්‍රමාණයි. නොයෙක් දහස් ගණන් ජාතීන්හි තිට
කඳුළුද පැවතිණි.</p>
<p><a class="msdiv" id="msdiv221"></a>“සොහොන් මැද විසීමි. එසේම සිය
පුත්‍ර මාංශයද කන ලදී. සියල්ලන් විසින් නින්දා කළ කුලවංශ නැසුණු
වැන්දඹුවූ ඕතොම නිවණට පැමිණියාය.</p>
<p><a class="msdiv" id="msdiv222"></a>“මා විසින් නිවන් යන ආර්ය
අෂ්ටාංගික මාර්ගය වඩන ලදී. මම දහම් කැඩපත පැතීමි. නිවන ඇසින් දක්නා
ලදී.</p>
<p><a class="msdiv" id="msdiv223"></a>“ඉගුළුෑ හුල් ඇති බහා තුබූ බර
ඇති කළ යුත්ත කළ රහත්වූ කිසාගොතමී ථෙරීවූ මම මෙය කීවේ වෙමි.”</p>
<p class="endsutta">... කිසා ගොතමී ථෙරී....</p>
<p class="endsection">එකාදසනිපාතො නිට්ඨිතො.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
