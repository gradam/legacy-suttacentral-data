<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thig13.3">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරීගාථා</p>
<p class="vagga">විසති නිපාතය</p>
<h1>13.3. චාපා ථෙරී ගාථා</h1>
</div>
<p><a class="msdiv" id="msdiv292"></a>“අතීතයෙහි සැරයටියක් අතේ ඇත්තේ
විය. දැන් මුව වැද්දෙකි. තෘෂ්ණාව හේතුකොට ගෙන රළුවූ ගෝරු මඩින් පරතෙර
ඒ මට නොහැකිවිය.</p>
<p><a class="msdiv" id="msdiv293"></a>“චාපාතොම මා කාමයෙහි අතිශයින්
මත්වූවෙකැයි සිතා පුතු නලවයි. එහෙයින් මම චාපාවගේ බැම්ම සිඳ නැවතද
පැවිදි වන්නෙමි.</p>
<p><a class="msdiv" id="msdiv294"></a>“මහා වීරය මට නොකිපෙව,
මහාමුනිය මට නොකිපෙව, ක්‍රොධයෙන් යුක්තයාහට ශුද්ධියක් නැත්මය, තපසක්
කොයින්ද,</p>
<p><a class="msdiv" id="msdiv295"></a>“නාලා නම් ගමින් නික්ම
පැවිදිවීමි. දැන් කවරෙක් මේ නාලාගම වෙසේද, දැහැමින් කල් යවන ශ්‍රමණයන්
ස්ත්‍රීහු රූපයෙන් බඳිති.</p>
<p><a class="msdiv" id="msdiv296"></a>“කාලය එව, නවතුව, පෙරසේ කාමයන්
අනුභව කරව, මමද මගේ ඒ අන්‍ය ඤාතීහුද නුඹ වසඟ කරණ ලදහ.</p>
<p><a class="msdiv" id="msdiv297"></a>“චාපාවෙනි, තී දැනට වඩා සතර
ගුණයකින් ප්‍රියව හැසිරෙමියි කියහිද, තී කෙරෙහි ඇලුණු පුරුෂයෙකුට නම්
එය මහත් වෙයි.</p>
<p><a class="msdiv" id="msdiv298"></a>“කාලය, පර්වතයක් මුදුනෙහි පිපි
තිටිග රුකක් වැනිවූ මනාව සුපිපි මල් ඇති දෙළුම් ගසක් බඳුවූ දූපතක් මැද
පළොල් ගසක් සමවූ ශරීරාවයව ඇති</p>
<p><a class="msdiv" id="msdiv299"></a>“රත් සඳුන් තැවරූ සිරුරු ඇති,
උතුම් කසී සළු සඳනාවූ රූපවත් ඒ මා කාට හැර දමායෙහිද?</p>
<p><a class="msdiv" id="msdiv300"></a>“යම්සේ ලිහිණි වැද්දෙක්
ලිහිණියෙකු බදින්නට කැමතිවේද, එලෙසින් සකස් කළ රූපයෙන් නුඹ මා
පෙළන්නෙහිය.</p>
<p><a class="msdiv" id="msdiv301"></a>“කාලය, නුඹ විසින් උපදවන ලද මේ
පුත්‍රඵලයද පුත්‍රයා ඇති මාද කාට හැර දමා යන්නෙහිද?</p>
<p><a class="msdiv" id="msdiv302"></a>“නුවණැති මහා වීර පුරුෂයෝ
පුත්‍රයන්ද ඤාතීන්ද, ධනයද අත් හරිත්. බැඳුම සිඳින ඇතා මෙන් නික්ම
පැවිදි වෙත්.</p>
<p><a class="msdiv" id="msdiv303"></a>“දැන් නුඹගේ මේ පුත්‍රයා
දණ්ඩකින් ගසා හෝ සිරියෙන් ඇන හේ බිම දමා හෝ පෙළන්නෙමි. පුත්‍ර
ශොකයෙන්වත් නොයෙහි.</p>
<p><a class="msdiv" id="msdiv304"></a>“ඉදින් පුත්‍රයා බළු සිවල්
ආදීන්ට දෙන්නෙහිද, ලාමක තැනැත්තිය පුත්‍රයා නිසා මා
නොනවත්වන්නෙහිය.</p>
<p><a class="msdiv" id="msdiv305"></a>“පින්වත, නුඹ එසේනම් දැන් ගම්
නියම්ගම් රජ දනව් ආදී කොතැන කල් යවන්නෙහිද?</p>
<p><a class="msdiv" id="msdiv306"></a>“පෙරගණ දෙටුවූ මහණුනැයි සිතන
අපි ශ්‍රමණයෝ වීමු. ගමින් ගම නුවරවල රජ දහන්හි හැසුරුනෙමු.</p>
<p><a class="msdiv" id="msdiv307"></a>“මේ භාග්‍යවත් බුදුරජාණන්
වහන්සේ නෙරඤ්ජරා ගංතෙර සියළු දුක් නැසීම පිණිස සත්වයන්ට දහම් දෙසන
සේක.</p>
<p><a class="msdiv" id="msdiv308"></a>“මම උන්වහන්සේ සමීපයට යන්නේ
උන්වහන්සේ මාගේ ශාස්තෘ වන්නේයයි දැන් අනුත්තර ලොකස්වාමීවූ බුදුන්
වන්දනා කරව.</p>
<p><a class="msdiv" id="msdiv309"></a>“පැදකුණු කොට මට පින්
දෙන්නෙහිය. නුඹ මට යම්සේ කියහිද, අප විසින් වනාහි ඒ ලැබිය හැකියි.</p>
<p><a class="msdiv" id="msdiv310"></a>“නුඹගේ වචනයෙන් ලෝකෝත්තම උත්තර
කෙනෙකු නැති බුදුන් වඳිමි. පැදකුණු කොට නුඹට පින් දෙන්නෙමි.</p>
<p><a class="msdiv" id="msdiv311"></a>“ඉක්බිති කාලතෙම නෙරඤ්ජරා
ගංතෙර බලා ගියේය. හෙතෙම දුකද, දුක ඉපදීමද, දුක ඉක්මීමද දුක ඉක්මීමට
යායුතු මගවූ උතුම් අටග මගද යන නිවන් පදය බුදුන් දිටී.</p>
<p><a class="msdiv" id="msdiv312"></a>“මම උන්වහන්සේගේ සිරිපා වැඳ,
පැදකුණුකොට චාපාවට කරුණු කියා සස්නෙහි පැවිදි වීමි. තුන් දැනීම ලබන
ලදී. සර්වඥ ශාසනය කරණ ලදී.</p>
<p class="endsutta">... චාපා ථෙරී....</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
