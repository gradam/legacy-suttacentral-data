<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thig5.11">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරීගාථා</p>
<p class="vagga">පංචක නිපාතය</p>
<h1>5.11. තිංසමත්තා ථෙරී ගාථා</h1>
</div>
<p><a class="msdiv" id="msdiv117"></a>“මනුෂ්‍යයෝ මොහොල් ගෙන වී කොටා
අඹු දරුවන් පොෂ්‍ය කරමින් ධනවත්ද වෙති.</p>
<p><a class="msdiv" id="msdiv118"></a>“යමක් කොට පසුව නොතැවේද ඒ
බුද්ධ ශාසනය කරව. වහා පා සෝදා එකත්පසෙක හිඳිව්. සිත සන්සිඳවීමෙහි යෙදී
බුද්ධාවවාදය කරව්.</p>
<p><a class="msdiv" id="msdiv119"></a>“ඒ භික්ෂුණීහු පටාචාරා
තෙරණියගේ දේශනාව අසා පා සෝදා එක පසෙක හුන්නාහුය. සිත සන්සුන් කිරීමෙහි
යෙදී බුද්ධ නියමය කළහ.</p>
<p><a class="msdiv" id="msdiv120"></a>“රෑ මුල් යාමයෙහි පෙරවිසූ කඳ
පිළිවෙළ සිහි කරණ දැනීම ලැබූහ. රාත්‍රි මධ්‍යම යාමයෙහි දිවැස පිරිසිදු
කළහ. රෑ පසුයම අඳුරු කඳ නැසූහ.</p>
<p><a class="msdiv" id="msdiv121"></a>“නැගිට පා වැඳ ඔබගේ අනුශාසනය
කෙළෙමු. යුද්ධයෙන් දිනූ සක්දෙව් රජු පිරිවරා සිටි තව්තිසා දෙවියන්
මෙන් ඔබ පිරිවරා හැසිරෙමු. තුන් දැනීම් ඇත්තමු. පව් නැත්තමු.”</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
