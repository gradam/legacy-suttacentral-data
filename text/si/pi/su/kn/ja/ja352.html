<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="ja352">
<article>
<div class="hgroup">
<p class="division">ඛුද්දකනිකාය</p>
<p class="subdivision">ජාතක</p>
<p>(පඨමො භාගො)</p>
<p>5. පඤ්චක නිපාතය</p>
<p class="vagga">1. මණිකුණ්ඩල වර්ගය</p>
<h1>352. සුජාත ජාතකය</h1>
</div>
<p><a class="msdiv" id="msdiv6"></a>“නිල්වූ තෘණ ඉක්මන් වෙමින්ම කපාගෙණවුත් පහවූ ජීවිතෙන්ද්‍රිය ඇති මහළු ගොණාට කව කවයි කියා කුමට කියන්නෙහිද,</p>
<p><a class="msdiv" id="msdiv7"></a>“ආහාරයෙන්ද, පානයෙන්ද, මළාවූ ගොණා නොම නැගීසිටින්නේය, අඥානයා යම්සේද, එසේ තෝද නිරර්ථක වූවක් කියා හඬන්නෙහිය.</p>
<p><a class="msdiv" id="msdiv8"></a>“හිසද, අත්පාද, වලිගයද එසේම තිබේ. කර්ණයෝද එසේ තිබෙත් එහෙයින් ගොණා නගින්නේයයි” සිතමි.</p>
<p><a class="msdiv" id="msdiv9"></a>“අපගේ මළාවූ මුත්තනුවන්ගේ හිස හෝ අත් පා හෝ නොම දක්නා ලැබෙත්. එසේ වූවක් මැටියෙන් කළාවූ සෑයෙහි හඬන්නාවූ නුඹ අඥාන නොවේද?”</p>
<p><a class="msdiv" id="msdiv10"></a>“ගිතෙල් ඉසිනලද ගින්නක්මෙන් ශොකයෙන් ඇවිල ගත්තාවූම මා ඒකාන්තයෙන් ජලය ඉසින්නෙකු මෙන් සියලු විඩාව නිවූයේය.</p>
<p><a class="msdiv" id="msdiv11"></a>“ශෝකයෙන් පෙළුනාවූ මාගේ පීතා ශොකය යමෙක් දුරු කෙළේද, හෙතෙම මාගේ හෘදයෙහිවූ යම් ශොක නමැති හුලක්වීද, ඒ හුල ඒකාන්තයෙන් උදුරාදැමීය.</p>
<p><a class="msdiv" id="msdiv12"></a>“මානවකය, ඒ මම උදුරා දමනලද ශොක හුල ඇත්තේ වෙමි. එහෙයින් පහවූ ශොක ඇති නොකැළඹුනු සිත් ඇති මම නුඹගේ කරුණු සහිත වචන අසා ශොක නොකරමි. නොහඬමි.</p>
<p><a class="msdiv" id="msdiv13"></a>“පියා සුජාතයා මෙන් සප්‍රාඥවූ යම් කෙනෙක් අනුකම්පා ඇත්තාහු වෙත්ද, ඔව්හු මෙසේ කෙරෙත්. ශොකයෙන් වළක්වත්යයි” කීයේය.</p>
<p class="endsutta">සුජාතජාතකං දුතියං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin Vimalañāṇī</span>.</p>
</aside>
</section>
</div>
</body>
</html>
