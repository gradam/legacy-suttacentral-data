<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="ja473">
<article>
<div class="hgroup">
<p class="division">ඛුද්දකනිකාය</p>
<p class="subdivision">ජාතක</p>
<p>(පඨමො භාගො)</p>
<p>12. ද්වාදස නිපාතය</p>
<h1>473. මිත්තාමිත්ත ජාතකය</h1>
</div>
<p><a class="msdiv" id="msdiv121"></a>“කවර කර්මයන් කරන්නාවූ නුවණැත්තාවූ පණ්ඩිතතෙම දැකද අසාද සතුරා යම්සේ දැනගන්නේද, එපරිද්දෙන් නුවණැත්තේ කෙසේ උත්සාහ කරන්නේද,</p>
<p><a class="msdiv" id="msdiv122"></a>“ඒ මිත්‍ර ප්‍රතිරූපකයා දැක සිනාවක් නොකෙරේ. ඔහුට සතුටුනොවේ. ඔහුට ඇස් දල්වා බැල්මක් නොදේ. ඔහුගේ කථාවට විරුද්ධවද සිටියි.</p>
<p><a class="msdiv" id="msdiv123"></a>“ඒ මිත්‍ර ප්‍රතිරූපකයාගේ සතුරන් සේවනය කෙරේ. ඔහුගේ මිතුරන් සේවනය නොකෙරේ. ගුණ කියනු කැමැත්තන් වළක්වයි. ආක්‍රොෂ කරන්නවුන්ට ප්‍රශංසා කෙරෙයි.</p>
<p><a class="msdiv" id="msdiv124"></a>“ඔහුට සැඟවියයුත්ත නොකියයි. ඔහුගේ සැඟවිය යුත්ත නොසඟවයි. ඔහුගේ කර්මාන්තය වර්ණනා නොකරයි. ඔහුගේ ප්‍රඥාවට ප්‍රශංසා නොකරයි.</p>
<p><a class="msdiv" id="msdiv125"></a>“ඔහුගේ අනභිවෘද්ධියෙහි සතුටුවෙයි. ඔහුගේ අභිවෘද්ධියෙහි නොසතුටුවෙයි. ආශ්චර්‍ය්‍යවූ භෝජනයක් ලැබ ඔහු ගැන සිහියක් නූපදියි. එයින් ඔහුට අනුකම්පා නොකෙරෙයි. නොසතුටෙක්ද මෙයින් ලබන්නේය.</p>
<p><a class="msdiv" id="msdiv126"></a>“මෙසේ පණ්ඩිත තෙම යමකින් සතුරා දැකද අසාද දැනගන්නේද, මේ සොළොස් ආකාරයෝ සතුරා කෙරෙහි පිහිටියාහුය.</p>
<p><a class="msdiv" id="msdiv127"></a>“කවර කර්මයන් කරන්නහු දැකද අසාද නුවණැති පණ්ඩිතතෙම මිත්‍රයා දැනගන්නේද, නුවණැත්තේ කෙසේ උත්සාහ කරන්නේද,</p>
<p><a class="msdiv" id="msdiv128"></a>“ඔහුගේ නොරට ගියාවූ මිත්‍රයා සිහි කරයි. ආවහු දැක සතුටුවෙයි. ඉක්බිති මමත්වය කරන්නේවෙයි. වචනයෙන් සතුටු වන්නේය.</p>
<p><a class="msdiv" id="msdiv129"></a>“ඔහුගේ මිත්‍රයන්ම සේවනය කෙරේ. ඔහුගේ සතුරන් සේවනය නොකෙරේ. ආක්‍රොෂ කරන්නවුන් වලක්වයි. ගුණ කියනු කැමැත්තවුන්ට ප්‍රශංසාකරයි.</p>
<p><a class="msdiv" id="msdiv130"></a>“ඔහුට සැඟවිය යුත්තද කියයි. ඔහුගේ සැඟවිය යුත්තාද සඟවයි ඔහුගේ කර්මාන්තද වර්ණනා කරයි. ඔහුගේ ප්‍රඥාවටද පසසයි.</p>
<p><a class="msdiv" id="msdiv131"></a>“ඔහුගේ අභිවෘද්ධියෙහි සතුටුවෙයි. ඔහුගේ අනභිවෘද්ධියෙහි නොසතුටුවෙයි. ආශ්චර්‍ය්‍යවූ භෝජනයක් ලැබ ඔහුට දෙන්නෙමියි සිහිය උපදියි. එයින් ඔහුට අනුකම්පා කෙරෙයි. සතුටක්ද මෙයින් ලබන්නේය.</p>
<p><a class="msdiv" id="msdiv132"></a>“මෙසේ පණ්ඩිත තෙම යමකින් මිත්‍රයා දැකද අසාද මනාව දැන ගන්නේද, මේ සොළොස් ආකාරයෝ මිතුරා කෙරෙහි පිහිටියාහුය.”</p>
<p class="endsutta">මිත්තාමිත්තජාතකං දසමං.</p>
<p class="endsutta">ද්වාදසකනිපාතං නිට්ඨිතං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin Vimalañāṇī</span>.</p>
</aside>
</section>
</div>
</body>
</html>
