<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="ja472">
<article>
<div class="hgroup">
<p class="division">ඛුද්දකනිකාය</p>
<p class="subdivision">ජාතක</p>
<p>(පඨමො භාගො)</p>
<p>12. ද්වාදස නිපාතය</p>
<h1>472. මහා පදුම ජාතකය</h1>
</div>
<p><a class="msdiv" id="msdiv106"></a>“අන්‍යයාගේ සියලු ලොකු කුඩා වරද නොදැක තෙමේ කල්පනා නොකොට අධිපතිතෙම දඬුවම නොපනවන්නේය.</p>
<p><a class="msdiv" id="msdiv107"></a>“යම් ක්ෂත්‍රියයෙක් තෙම කල්පනා නොකොට යමෙකුට දඬුවම් කෙරේද, හෙතෙම කටුසහිත භෝජනය ගිලින්නේ නම්වේ. ජාත්‍යන්ධයෙකුමෙන් මැස්සන් සහිත භෝජනය අනුභව කරන්නේ නම් වේ.</p>
<p><a class="msdiv" id="msdiv108"></a>“යමෙක් තෙම දඬුවම් නොකටයුත්තාට දඬුවම් කෙරේද, දඬුවම් කටයුත්තාට දඬුවම් නොකෙරේද, හෙතෙම විෂමවූ මාර්ගයට පැමිණි අන්ධයෙකු මෙන් සම නොසම දෙක නොදනියි</p>
<p><a class="msdiv" id="msdiv109"></a>“යමෙක් තෙම මේ කරුණු දැන ලොකු කුඩා සියලු වරද මනාකොට දැක අනුශාසනාකරන්නේද, ඒ රජතෙම රාජ්‍යානුශාසනා කරන්ට සුදුසුවේ.</p>
<p><a class="msdiv" id="msdiv110"></a>“ඒකාන්ත මෘදු භාවයෙන්ද ඒකාන්ත තියුණු භාවයෙන්ද තමා මහත් බැව්හි තබවන්ට නොහැක්කේය. එහෙයින් කායාදී ව්‍යපසමයෙහි හැසිරෙන්නේය.</p>
<p><a class="msdiv" id="msdiv111"></a>“යම් රජෙක් වැසියන් විසින් මඩනලද්දේ මෘදු සිත් ඇත්තේවේද, නොඉවසන සුළුවූයේ වෛරීන් ඇත්තේ වේද, එහෙයින් මේ කාරණා දෙක දැන මෘදු තියුණු භාවයන්ට මැදහත්ව හැසිරෙන්නේය.</p>
<p><a class="msdiv" id="msdiv112"></a>“රාගයෙන් රත්වූ තැනැත්තේ බොහෝවූද කරුණු කියන්නේය. ද්වෙෂයෙන් දුෂ්ටවූ තැනැත්තේද බොහෝ කියන්නේය. මහරජ, ස්ත්‍රිය කරණකොට ගෙණ පුත්‍රයා නසන්ට සුදුසු නොවේ.</p>
<p><a class="msdiv" id="msdiv113"></a>“සියලු ලෝවැසිතෙම එක් පක්ෂයක් වූයේය. මේ ස්ත්‍රීතොමෝ තනිවූවාය. එහෙයින් මම මෑගේ වචනය පිළිපදින්නෙමි. යව් ඔහු ප්‍රපාතයෙහි බහාලව්යයි කීයේය.</p>
<p><a class="msdiv" id="msdiv114"></a>“නොයෙක් තල්ගස් පමණ ඇති ගැඹුරුවූ එතරවන්ට ඉතා දුෂ්කරවූ නරකයක් වැනිවූ පර්වත දුර්ගයෙහි හෙළනලද නුඹ වහන්සේ කුමකින් නොමළේද,</p>
<p><a class="msdiv" id="msdiv115"></a>“ඒ ප්‍රපාතයේ හටගත් බල ඇති ශක්තිමත්වූ පර්වත සමප්‍රදෙශයෙහි උපන්නාවූ නාගතෙම මා භොගයෙන් පිළිගත්තේය. එහෙයින් මම එහි නොමළෙමි.</p>
<p><a class="msdiv" id="msdiv116"></a>“රාජපුත්‍රය, එව, නුඹ ස්වකීය ගෘහයට ගෙණ යන්නෙමි. පින්වත, රාජ්‍යය කරව, වනයෙහි කුමක් කරන්නෙහිද,</p>
<p><a class="msdiv" id="msdiv117"></a>“යම්සේ බිළියක් ගිල ලේ සහිතව උදුරන්නේද, වමාරා දමා සුවපත් වන්නේද, එසේ සුවපත්වූ ආත්මය දකිමි.</p>
<p><a class="msdiv" id="msdiv118"></a>“නුඹ කුමක් බිලියයයි කීයෙහිද, නුඹ ලේ සහිතයයි කුමක් කීයෙහිද, නුඹ කුමක් උදුරණ ලදයයි කීයෙහිද, විචාරණලද මට කියව,</p>
<p><a class="msdiv" id="msdiv119"></a>“මම කාමයෝ බිලිය යයි කියමි. ලේ සහිතයයි හස්ති අශ්වයන් කියමි. මම හැරදමනලද්ද උදුරණ ලද්දයයි කියමි. ක්ෂත්‍රියය, මෙසේ දැන ගණුව.</p>
<p><a class="msdiv" id="msdiv120"></a>“මව්තොමෝ චිඤ්ච මානවිකාවූවාය. මාගේ පිය රජතෙම දෙවදත්තවූයේය. නුවනැත්තාවූ නාගතෙම ආනන්ද නම් වීය. දිව්‍ය පුත්‍රතෙම සාරීපුත්‍ර නම්විය රාජපුත්‍රතෙම මමවීමි. මෙසේ ජාතකය දරාගණිව්.”</p>
<p class="endsutta">මහාපදුමජාතකං නවමං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin Vimalañāṇī</span>.</p>
</aside>
</section>
</div>
</body>
</html>
