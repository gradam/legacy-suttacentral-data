
<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="ja521">
<article>
<div class="hgroup">
<p class="division">ඛුද්දකනිකාය</p>
<p class="subdivision">ජාතක</p>
<p>(දුතියො භාගො)</p>
<p>17. චත්තාළීස නිපාතය</p>
<h1>521. තෙසකුණ ජාතකය</h1>
</div>
<p class="namo"> නමො තස්ස භගවතො අරහතො සම්මාසම්බුද්ධස්ස</p>
<p><a class="msdiv" id="msdiv1"></a>“වෙස්සන්තර නම් පක්ෂිය තා විචාරමි. තට යහපතක් වේවා. රාජ්‍යය කරවනු කැමැත්තහු විසින් කවරනම් කටයුත්තක් කරණ ලද්දේ උතුම්වේදැයි රජතෙම ඇසීය.</p>
<p><a class="msdiv" id="msdiv2"></a>“පියවූ කංස නම් බරණැස් රජතෙම බොහෝකලක් ප්‍රමාදවූයේ පෝෂ්‍ය කළාවූ පියතෙම අප්‍රමාදවූද පුත්‍රවූ මා ප්‍රශ්නයක් විචාළේයයි (වෙස්සන්තර නම් බකමූණු පක්ෂියා කීයේය.)</p>
<p><a class="msdiv" id="msdiv3"></a>“පියරජුනි, රජතෙමේ පළමුවෙන්ම මුසාවාදයද දෙවනුව ක්‍රොධයද තුන්වෙනුව හාස්‍යයද හෙවත් ක්‍රීඩාසීලි භාවයද දුරුකරන්නේය. ඉන්පසු රාජ කෘත්‍යයන් කරවන්නේය. එය රජුන්ගේ වෘත්තයයි පුරාතනයෝ කීහු.</p>
<p><a class="msdiv" id="msdiv4"></a>“පියාණෙනි, පෙර කරණලද්දාවූ යම් කර්මයක් නිසැකයෙන් ඔබ තැවෙන්නේද, රාගයෙන් රත්වූයේද ද්වෙෂයෙන් දූෂිතවූයේද, යම් කර්මයක් කෙළේනම් ඉන්පසු නැවත ඒ කර්මය නොකරන්නේය.</p>
<p><a class="msdiv" id="msdiv5"></a>“මහරජ ප්‍රමාදවූ රජහුගේ රාජ්‍යයෙහි සියලු සම්පත් විනාශ වෙත්. රජහුට එය දුකයයි කියනු ලැබේ.</p>
<p><a class="msdiv" id="msdiv6"></a>“පියාණෙනි, ශ්‍රී කාන්තාවද කාලකන්නීද යන දෙදෙනා විචාරණ ලද්දාහු මෙය කීහ. ඔවුන්ගෙන් ශ්‍රී තොමෝ උට්ඨාන වීර්‍ය්‍ය ඇති අනුන්ට ඊෂ්‍ය_ා නොකරන්නාවූ පුරුෂයා කෙරෙහි මම සිත් අලවන්නෙමියි කීවාය.</p>
<p><a class="msdiv" id="msdiv7"></a>“මහරජ, සම්පත්ති චක්‍රය බිඳින්නාවූ කාලකන්නි තොමෝ අනුන්ට ඊෂ්‍ය_ කරන්නාවූ නපුරු සිත් ඇත්තාවූ යහපත් කර්මයන් දූෂ්‍ය කරන්නාවූ පුරුෂයා කෙරෙහි සිත් අලවයි.</p>
<p><a class="msdiv" id="msdiv8"></a>“මහරජ, ඒ නුඹ සියල්ලන් කෙරෙහි හොඳ හිත් ඇත්තෙක් වෙව, සියල්ලන් රකින්නෙක් වෙව, කාලකන්නිය දුරුකරව. ශ්‍රී කාන්තාවට වාසස්ථාන වෙව,</p>
<p><a class="msdiv" id="msdiv9"></a>“කශීරටට අධිපතිවූ මහරජ, ලක්ෂමී සහිතවූ ධෛර්‍ය්‍යයෙන් යුක්තවූ මහත් බවට පැමිණියාවූ පුරුෂතෙම වනාහි සතුරන්ගේ මුලද අගද සිඳියි.</p>
<p><a class="msdiv" id="msdiv10"></a>“මහරජ, ශක්‍රතෙමේද වනාහි උට්ඨාන වීර්‍ය්‍යයෙහි ප්‍රමාද නොවේ. ඒ දෙව් රජතෙම කුශල කර්මයෙහිම ධෛර්‍ය්‍ය කොට අප්‍රමාදව උට්ඨාන වීර්‍ය්‍යයෙහි සිත උපදවයි.</p>
<p><a class="msdiv" id="msdiv11"></a>“ගන්ධර්වයෝද බ්‍රහ්මයෝද දෙවියෝද යන මොවුහු එබඳු සක්දෙව් රජුට සමාන ජීවිකා ඇත්තෝ වෙත්. උට්ඨාන වීර්‍ය්‍ය ඇත්තාවූ ප්‍රමාද නොවන්නාවූ ඔහුට දේවතාවෝ අනුව පවතිත්.</p>
<p><a class="msdiv" id="msdiv12"></a>“පියාණෙනි, ඒ නුඹ අප්‍රමාදව ක්‍රොධ නැතුව කටයුතු කරව, රාජකෘත්‍යයන්හි උත්සාහද කරව, අලස තැනැත්තේ සැපය නොලබයි.</p>
<p><a class="msdiv" id="msdiv13"></a>“මහරජ, ඒ මා කී ප්‍රශ්නයෙහිම ඒ වෘත්ත පදයෝ වෙත්. මෝතොමෝ අනුශාසනාව වේ. මිත්‍රයන් සුවපත් කරන්ටද සතුරන්ට දුක් වීමටද මෙය සමර්ථවේයයි වෙස්සන්තරතෙම කීයේය.</p>
<p><a class="msdiv" id="msdiv14"></a>“ඛත්ත නම් තැනැත්තහුට නෑවූ කුණ්ඩලිණිය මා විසින් විචාරණ ලද ප්‍රශ්නය කියන්ට හැක්කේයයි හඟින්නෙහිද, රාජ්‍යය කරවනු කැමැත්තහු විසින් කවර නම් කටයුත්තක් කරණලද්දේ උතුම්වේදැයි රජතෙම ඇසීය.</p>
<p><a class="msdiv" id="msdiv15"></a>“පියාණෙනි, යම් පද දෙකක සියලු අර්ථ සමූහය පිහිටියේ ඒ මේ කරුණු පද දෙකක්ම වෙත්. නොලබන ලද්දහුගේ යම් ලාභයක් වේනම් එයද ලදදෙය රැකගැණීමද යන දෙකයි.</p>
<p><a class="msdiv" id="msdiv16"></a>“පියාණෙනි, දූ කෙළියෙහි නොයෙදෙන්නාවූ කෛරාටික නොවූ සුරාසොඬ නොවූ ඔබ සතු ධනය නොනසන්නාවූ අර්ථයට දක්ෂවූ ප්‍රාඥවූ ඇමතියන් භාණ්ඩාගාරිකාදී කටයුතුවල යෙදියයුතු බව දැනගණුව.</p>
<p><a class="msdiv" id="msdiv17"></a>“පියාණෙනි, ඔබගේ යම් ධනයකුත් වන්නේ නම්, යම් ඇමතියෙක් එය රක්නේද, රථය සංග්‍රහ කරන්නාවූ සාරථියෙකු වැනිවූ හෙතෙම ඔබගේ කටයුතුවල යෙදවීම කරව.</p>
<p><a class="msdiv" id="msdiv18"></a>“මොනවට සංග්‍රහ කරණලද ඇතුලත්හිවූ ජනයා ඇතුව තෙමේ වස්තුව කියා තැන්පත් කිරීමද ණය දීමද කරව, අනුන් ලවා නොකරව.</p>
<p><a class="msdiv" id="msdiv19"></a>“අය වැය දෙක තෙමේ දැනගන්නේය. කළ නොකළ දෙය තෙමෙ දැන ගන්නේය. නිග්‍රහ කටයුත්තට නිග්‍රහ කරන්නේය. උපකාර කළයුත්තාට උපකාර කරන්නේය.</p>
<p><a class="msdiv" id="msdiv20"></a>“මහරජ, ඒ ඒ තන්හි යෙදුනාවූ අධාර්මිකවූ ඔව්හු ධනයද රටද නොනසත්වායි දනව් වැස්සන්ට තෙමේ අර්ථයෙන් අනුශාසනා කරව.</p>
<p><a class="msdiv" id="msdiv21"></a>“වහා කටයුතු කරන්නෙක් නොවෙව, අනුන් ලවා කරවන්නෙක් හෝ නොවෙව, වහා කරණලද කටයුතු ඇති අඥානතෙමේ පසුතැවිල්ලට පැමිණේ.</p>
<p><a class="msdiv" id="msdiv22"></a>“පියාණෙනි, ඔබගේ සිත කුශලය ඉක්මවා යන කල්හි අනුන්ගේ අකුශල කර්මයෙහි ඉතා දැඩිව කෝපයට පැමිණෙන ලදුව කටයුතු නොකරව, ක්‍රෝධයෙන් වනාහි බොහෝ සමෘද්ධවූ කුලයෝ අකුල බවට පැමිණියාහුය.</p>
<p><a class="msdiv" id="msdiv23"></a>“පියාණෙනි, මම අධිපතිවෙමියි අනුන් අනර්ථයට නොබස්වව, ඔබගේ රාජ්‍යයෙහි ස්ත්‍රින්ටද පුරුෂයන්ටද දුක් ඉපදීමක් නොවේවා</p>
<p><a class="msdiv" id="msdiv24"></a>“පහවූ ලොමු ඩැහැගැනුම් ඇති කැමති පරිදි හැසිරෙන්නාවූ රජුගේ රාජ්‍යයෙහි සියලු සම්පත් විනාශවෙත්. රජහුට එය දුකයයි කියනු ලැබේ.</p>
<p><a class="msdiv" id="msdiv25"></a>“මහරජ, ඔබගේ ඒ ප්‍රශ්නයෙහිම ව්‍රත පදයෝ ඇතුළත් වෙත්. මේ මා විසින් කියන ලද්දීම අනුශාසනාව වේ. දැන් සුරාසොඬ නොවූ ධන විනාශ නොකරන්නාවූ පිං කරන්නාවූ දක්ෂයක් වෙව, සිල්වතෙක් වෙව, මහරජ, දුශ්ශීලයා වනාහි නිරයෙහි වැටෙන්නේ වේයයි කුණ්ඩලිණී කීවාය.</p>
<p><a class="msdiv" id="msdiv26"></a>“පුත ජමබුකය, තොපගේ කෝශිය ගෝත්‍ර ඇති වෙස්සන්තර නම් සහෝදරයාද එසේම කුණ්ඩලිණී නම් සහෝදරියද රාජ ධර්මය විචාළෙමු. දැන් නුඹ බලයන්ගෙන් උතුම්වූ බලය කවරේද කියවයි. (රජතෙම ජම්බුක නම් ගිරවා ගෙන් ඇසීය.)</p>
<p><a class="msdiv" id="msdiv27"></a>“මහරජ, මේ ලෝකයෙහි මහත්වූ අදහස් ඇති පුරුෂයා කෙරෙහි පස් වැදෑරුම්වූ බලයක්වේ. ඔවුන් අතුරෙන් කාය බලය නම් ලාමකවූ බලයයි කියනු ලැබේ.</p>
<p><a class="msdiv" id="msdiv28"></a>“දීර්ඝායුෂ ඇත්ත සම්පත් බලයද දෙවෙනි බලයයි කියනු ලැබේ දීර්ඝායු ඇත්ත අමාත්‍ය බලයද තුන්වෙනි බලයයි කියනු ලැබේ. ඒ ජාති සම්පත්තියෙන් ඇතිවූ බලයද නිසැකයෙන් සතරවෙනි බලය වේ.</p>
<p><a class="msdiv" id="msdiv29"></a>“යම් ඒ බල කෙනෙක් වෙද්ද, ඒ සියලු බලයන්ම පණ්ඩිතතෙම යටපත් කෙරේ.</p>
<p><a class="msdiv" id="msdiv30"></a>“බලයන් අතුරෙන් ශ්‍රෙෂ්ඨ බලයක්වූ අග්‍රවූ ඒ ප්‍රඥා බලය උතුම්වේ. ප්‍රඥා බලයෙන් යුක්තවූ පණ්ඩිතතෙම අභිවෘද්ධියට පැමිණේ.</p>
<p><a class="msdiv" id="msdiv31"></a>“ඉදින් මඳ නුවණැත්තේ සම්පත්තියෙන් පිරුණාවූ උතුම්වූ පෘථිවිය ලබාද මොහුගේ නොකැමැත්තෙන් හෝ බළාත්කාරකමින් හෝ අන් ප්‍රඥා ඇත්තෙක් එය පිළිපදියි.</p>
<p><a class="msdiv" id="msdiv32"></a>“කශීරටට අධිපතිය, ඉදින් විශිෂ්ට ජාති ඇත්තේද ක්ෂත්‍රිය තෙම රාජ්‍යය ලැබ සිටියේ නමුත් දුෂ්ප්‍රාඥවූයේ නම් සියලු රාජ්‍යය සමගම ජීවත් නොවේ.</p>
<p><a class="msdiv" id="msdiv33"></a>“ප්‍රඥාව අසන ලද දෙය විඳින්නිවේ. ප්‍රඥාතොමෝ කීර්ති ඝෝෂාව හා ලාභසත්කාරය වඩන්නීවේ. ප්‍රඥාවෙන් යුක්තවූ මනුෂ්‍යතෙම මේ ලෝකයෙහි දුක්ඇතිවූ කල්හිද සැප ලබයි.</p>
<p><a class="msdiv" id="msdiv34"></a>“ප්‍රඥාවද වනාහි කිසිවෙක් ඇහුම්කන් නොදී බහුශ්‍රැතයෙකු කරා නොපැමිණ දැහැමි කරුණු විනිශ්චය නොකර නොලබයි.</p>
<p><a class="msdiv" id="msdiv35"></a>“කුශල ධර්ම විභාග දන්නාවූ සුදුසු කාලයෙහි උත්සාහ කරන්නාවූ අනලස්වූ යමෙක් ඒ ඒ කාලයෙහි ඒ ඒ කටයුත්ත කෙරේද, ඒ පුද්ගලයාගේ කර්ම ඵලය සමෘද්ධවේ.</p>
<p><a class="msdiv" id="msdiv36"></a>“ලාභාදීන්ට උත්පත්තිස්ථානවූ සිල් ඇත්තාවූ දුශ්ශීල පුද්ගලයන් සේවනය කරන්නාවූ කලකිරී කටයුතු කිරීම ඇත්තාවූ පුද්ගලයාගේ කර්මවල අර්ථය මනාකොට විපාක නොදේ.</p>
<p><a class="msdiv" id="msdiv37"></a>“තමාකෙරෙහිද අනිත්‍ය භාවනාදී වශයෙන් යෙදුනාවූ එසේම සීලවන්ත පුද්ගලයන් සේවනය කරන්නාවූ නොකලකිරී කටයුතු කරන්නාවූ පුද්ගලයාගේ අර්ථයතෙම මනාකොට විපාකදේ.</p>
<p><a class="msdiv" id="msdiv38"></a>“යෙදියයුතු කරුණෙහි යෙදීම නම්වූ ප්‍රඥාවද රැස් කරණලද ධනය රක්ෂා කරන්නාවූ ප්‍රඥාවද යන දෙකද පළමු ප්‍රඥාවන්ද පියාණෙනි, නුඹසේවනය කරව, නිකරුනේ ධනය නොනසව, නුසුදුසු කටයුතු කිරීමෙන්ද නුවණ නැති පුද්ගලතෙම හුනගසින් කළ ගෙයක් දිරා වැටෙන්නාක් මෙන් ගැලේයයි ජම්බුකතෙම කීයේය.</p>
<p><a class="msdiv" id="msdiv39"></a>“ක්ෂත්‍රියවූ මහරජ, මව්පියන් කෙරෙහි මාතෘපිතෘ උපස්ථාන නම්වූ ධර්මයෙහි හැසිරෙව, මහරජ, මෙලොව ධර්මයෙහි හැසිර මරණින් මතු ස්වර්ගයට පැමිණෙව,</p>
<p><a class="msdiv" id="msdiv40"></a>“ක්ෂත්‍රියවූ මහරජ, අඹු දරුවන් කෙරෙහි දැහැමින් හැසිරෙව, මහරජ, මෙලොව දැහැමින් හැසිර මතු දෙව්ලොවට යව,</p>
<p><a class="msdiv" id="msdiv41"></a>“ක්ෂත්‍රියවූ මහරජ, මිත්‍රාමාත්‍යයන් කෙරෙහි දැහැමින් හැසිරෙව, මහරජ, මෙලොව දැහැමින් හැසිර පරලොව ස්වර්ගයට යව,</p>
<p><a class="msdiv" id="msdiv42"></a>“මහරජ, වාහණයන් කෙරෙහිද බල සෙනග කෙරෙහිද දැහැමින් හැසිරෙව, මහරජ, මෙලොව දැහැමින් හැසිර පරලොව ස්වර්ගයට යව,</p>
<p><a class="msdiv" id="msdiv43"></a>“මහරජ, ගම්වැස්සන් කෙරෙහිද නියම් ගම්වැස්සන් කෙරෙහිද දැහැමින් හැසිරෙව, මහරජ, මෙලොව දැහැමින් හැසිර පරලොව ස්වර්ගයට යව,</p>
<p><a class="msdiv" id="msdiv44"></a>“මහරජ, රටවැස්සන් කෙරෙහිද, දනව් වැස්සන් කෙරෙහිද, දැහැමින් හැසිරෙව, මහරජ, මෙලොව දැහැමින් හැසිර මරණින් මතු ස්වර්ගයට යව.</p>
<p><a class="msdiv" id="msdiv45"></a>“මහරජ, මහණ බමුණන් කෙරෙහිද දැහැමින් හැසිරෙව, මහරජ, මෙලොව දැහැමින් හැසිර මරණින් මතු දෙව්ලොවට යව,</p>
<p><a class="msdiv" id="msdiv46"></a>“ක්ෂත්‍රියවූ මහරජ, යාග පක්ෂීන් කෙරෙහිද දැහැමින් හැසිරෙව, මහරජ මෙලොව දැහැමින් හැසිර මරණින් මතු දෙව්ලොවට යව.</p>
<p><a class="msdiv" id="msdiv47"></a>“මහරජ, කුශල ධර්මයෙහි හැසිරෙව, පුරුදුකරණලද ධර්මයතෙම සැපගෙණ දෙන්නේ වෙයි. මහරජ මෙලොව ධර්මයෙහි හැසිර පරලොව දෙව්ලොවට පැමිණෙව.</p>
<p><a class="msdiv" id="msdiv48"></a>“මහරජ, කුශල ධර්මයෙහි හැසිරෙව. ශක්‍රයා සහිතවූ බ්‍රහ්මයා සහිතවූ දෙවියෝ මනාව පුරුදුකරණලද කුශල ධර්මයෙන් දෙව්ලොවට පැමිණියාහුය. එහෙයින් මහරජ, ධර්මයෙහි ප්‍රමාද නොවෙවයි (රජුට අවවාද කෙළේය)</p>
<p><a class="msdiv" id="msdiv49"></a>‘ඒ ප්‍රශ්නයෙහිම ඒ ව්‍රත පදයෝ ඇතුළත් වෙත්. මෝතොමෝම අනුශාසනාවවේ. ප්‍රඥා සහිත පුද්ගලයන් සේවනය කරන්නාවූ යහපත් ගුණයෙන් යුක්තව ඒ සියල්ල තෙමේ දැනගෙණ අනුශාසනා පරිද්දෙන් පිළිපදුවයි” (නැවතද අවවාද කෙළේය.)</p>
<p class="endsutta">තෙසකුණජාතකං පඨමං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin Vimalañāṇī</span>.</p>
</aside>
</section>
</div>
</body>
</html>
