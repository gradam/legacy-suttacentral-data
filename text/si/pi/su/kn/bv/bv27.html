<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="bv27">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">බුද්ධවංස පාළි</p>
<h1>27. ගෞතම බුදුරජුන්ගේ වංශය</h1>
</div>
<blockquote class="gatha">
<p><a class="msdiv" id="msdiv1"></a>මේ කාලයෙහි ශාක්‍ය කුලය වැඩි දියුණු කරණ, ගෞතම බුදුරජවූ මම ප්‍රධාන වීර්‍ය්‍යය කොට සම්බෝධියට පැමිණියෙමි.</p>
<p><a class="msdiv" id="msdiv2"></a>බඹහු විසින් අයදනා ලද්දේ, දම්සක් පැවැත්වූයෙමි. අටළොස් කෝටියක් දෙනෙකුන්ට පළමුවන ධර්මාවබෝධය වී.</p>
<p><a class="msdiv" id="msdiv3"></a>ඉන් පසුද දෙවි මිනිසුන්ගේ රැස්වීමේදී දහම් දෙසන කල්හි ගණනින් නොකිය හැකි දෙනෙකුට දෙවන ධර්‍මාවබෝධය වී.</p>
<p><a class="msdiv" id="msdiv4"></a>මෙහිදීම මම මේ කාලයෙහිදී මාගේ පුතුට අවවාද කෙළෙම්ද, ඒ කාලයෙහි ගණනින් නොකිය හැකි දෙනෙකුන්ට තුන්වන ධර්‍මාවබෝධය වී.</p>
<p><a class="msdiv" id="msdiv5"></a>මට සීලාදී ගුණ සොයන ශ්‍රාවකයන්ගේ එක රැස්වීමක් වි. දෙදහස් පන්සියයක් පමණ භික්‍ෂූන්ගේ රැස්විමක් වි.</p>
<p><a class="msdiv" id="msdiv6"></a>බික් සඟන මැද බුදු සිරින් බබලන, රාගාදී කිලුටු නැති මම සියලු කැමැති දේ දෙන මිනිරුවනක් සේ පතන ලද ලොවී ලොව්තුරු සියල්ල දෙමි.</p>
<p><a class="msdiv" id="msdiv7"></a>සිව් මග පල කැමතිවන, භව ආසාව දුරුකරනු කැමැත්තවුන්ට අනුකම්පාකොට සිවුසස් දෙසුවෙමි.</p>
<p><a class="msdiv" id="msdiv8"></a>දසදහස් දෙනාට, විසිදහස් දෙනාට (වරින්වර) ධර්‍මාවබෝධය වී. එකෙකුට දෙන්නෙකුට (වූ) ධර්‍මාවබෝධය ගණන් නොකළ හැකි (හෙවත් අසංඛ්‍යයකි.)</p>
<p><a class="msdiv" id="msdiv9"></a>මේ කාලයෙහි ශාක්‍ය වංශයට ශ්‍රේෂ්ඨවූ මාගේ සස්න පැතුරුනේය. බොහෝ දෙනා අතර පළවිය. දියුණුය. සියලු අයුරින් පිරුණේය. මග පල නමැති මල් පිපි ගියේය. ඉතා පිරිසිදුය.</p>
<p><a class="msdiv" id="msdiv10"></a>ආසාව නැති, රාගාදිය පහකළ, සන්හුන් සිත් ඇත්තාවූ, එකඟ සිත් ඇති, නොයෙක් සිය ගණන් බොහෝ භික්‍ෂූහු මා හැම කල්හි පිරිවරත්.</p>
<p><a class="msdiv" id="msdiv11"></a>මේ කාලයෙහි සෙඛවූ රහත් බවට නොපැමිණි යම් භික්‍ෂු කෙනෙක් මිනිස් බව හරිත්ද, ඒ භික්‍ෂූහු නුවණැත්තවුන් විසින් නින්දා කරණ ලද්දාහුය.</p>
<p><a class="msdiv" id="msdiv12"></a>සසර හැසිරෙන්නාවූ සියල්ලෝද, දහම්හි ඇලුනු ජනයෝද, අරි අටඟි මගට පසසන මනා සිහි ඇති සත්ත්‍වයෝද, (අනාගතයෙහි) සිවුසස් අවබෝධ කරත්.</p>
<p><a class="msdiv" id="msdiv13"></a>මාගේ උපන් නුවර ’’කිඹුල්වත්’’ නම්. පියතෙම ’’සුදොවුන්’’ නම් රජය. වැදූ මව් තොමෝ ’’මායාදේවී’’ යයි කියනු ලැබේ.</p>
<p><a class="msdiv" id="msdiv14"></a>මම (බුදුවන්ට පෙර) එකුන්තිස් අවුරුද්දක් ගිහිගෙයි වාසය කෙළෙමි. ’’රම්ම’’ය, සුරම්ම’’ය, ’’සුභ’’ය යන උතුම් තුන් පහයක් වූහ.</p>
<p><a class="msdiv" id="msdiv15"></a>මනාව අලංකාර කළ පිරිවර අඟනෝ සතළිස් දහසකි. බිරින්ද ’’භද්දකච්චානා’’ (යශොදරා) නම් වූවාය. පුත්තෙම ’’රාහුල’’ නම් වී.</p>
<p><a class="msdiv" id="msdiv16"></a>මම සතර පෙරනිමිති දැක අස් යානයෙන් මහභිනික්මන් කෙළෙමි. අවුරුදු සයක් මුලුල්ලේ ඉතා අපහසු ප්‍රධාන වීර්‍ය්‍යය කෙළෙමි.</p>
<p><a class="msdiv" id="msdiv17"></a>බරණැස ඉසිපතනාරාමයේදී මා විසින් දම්සක් පවත්වන ලදී. මම සියලු සතුන්ට පිහිටවූ ගෞතම සම්බුදු වෙමි.</p>
<p><a class="msdiv" id="msdiv18"></a>’’කෝලිත’’ ද, ’’උපතිස්ස’’ ද යන දෙදෙන අග්‍ර ශ්‍රාවකයෝ වෙති. මාගේ අතවැසි උපස්ථායක තෙම ’’ආනන්‍ද’’ නම් වේ.</p>
<p>’’ඛෙමා’’ ද, ’’උප්පලවණ්ණා’’ ද යන භික්‍ෂුණීහු දෙදෙන අග්‍ර ශ්‍රාවිකාවෝ වෙති.</p>
<p><a class="msdiv" id="msdiv19"></a>’’චිත්ත’’ ද, ’’හත්‍ථාලක’’ ද යන උපාසකයෝ දෙදෙන අග්‍ර උපස්ථායකයෝ වෙති. ’’නන්‍දමාතා’’ ද, ’’උත්තරා’’ ද යන උපාසිකාවෝ දෙදෙන අග්‍ර උපස්ථායිකාවෝ වෙති.</p>
<p><a class="msdiv" id="msdiv20"></a>මම ඇසතු රුක් මුලදී උතුම් සම්බෝධියට (බුදුබවට) පැමිණියෙමි. හැම කල්හි මාගේ සිරුරෙහි බඹයක් පමණ තැන් පැතිරෙන ප්‍රභාව ආලෝකය සොළොස් රියනක් උස්වූවාය.</p>
<p><a class="msdiv" id="msdiv21"></a>මෙකල ආයුෂය මඳවූයේ සියක් අවුරුද්දක් පවත්නේය. මම ඒතාක් කල් සිටිමින් බොහෝ ජන සමූහයා (සසරින්) එතර කරමි.</p>
<p><a class="msdiv" id="msdiv22"></a>පසුවට ඇතිවන ජනයාගේ අවබෝධය පිණිස දහම් නමැති එළිය හුල තබා මමද නොබෝ දිනකින්ම ශ්‍රාවක සමූහය සමග දර ගෙවි යාමෙන් ගින්න මෙන් මෙහිදීම පිරිනිවන් පාන්නෙමි.</p>
<p><a class="msdiv" id="msdiv23"></a>ඒ අසම තේජස්ද, මේ දසබලද, දෙතිස් මහ පුරිස් ලකුණෙන් යුත් මේ උතුමා ගුණයෙන් යුත් සිරුරද යන-</p>
<p><a class="msdiv" id="msdiv24"></a>සියල්ල සවණක් රැසින් යුත් හිරු මෙන් දස දිගුන් හොබවා අතුරුදන් වන්සේය. සියලු සංස්කාරයෝ හිස් වූවාහු නොවෙත්ද? (වෙත් මැයි.)</p>
</blockquote>
<p class="endvagga">ගොතමස්ස භගවතො වංසො පඤ්චවීසතිමො.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>