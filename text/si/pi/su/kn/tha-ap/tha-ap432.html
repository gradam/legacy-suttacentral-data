<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="tha-ap432">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරාපදානය</p>
<p class="subsubdivision">(දුතියො භාගො)</p>
<p class="vagga">43. සකිංසම්මජ්ජක වග්ග</p>
<h1>10. සොණ්ණ කොන්තරික ථෙරාපදානය</h1>
</div>
<p><a class="msdiv" id="msdiv157"></a>’’සිත්හි භාවනාවක් ලෙස වැඩිය යුතුවූ, ආත්මය (සිත) දමනය කළාවූ, සන්හුන්වූ, ශ්‍රේෂ්ඨ ප්‍රතිපදා මාර්‍ගයෙහි ගමන් කරන්නාවූ, චිත්ත ව්‍යපසමයෙහි ඇලුනාවූ, සියල්ල අවබෝධ කළාවු,</p>
<p><a class="msdiv" id="msdiv158"></a>’’තරණය කරණ ලද චතුරෝඝ ඇති, ධ්‍යාන කරන්නාවූ, ධ්‍යානයෙහි ඇලුනාවූ, මොනෙය්‍ය ගුණයන්ගෙන් යුතුවූ, වැඩහුන්නාවූ සමාධියට සමවැදුනාවූ, උපුල් පෙති පැහැ ඇති සම්බුදුරජුන් (දුටිමි.)</p>
<p><a class="msdiv" id="msdiv159"></a>’’(දැක) ලබු කැටයකින් දිය ගෙන බුද්‍ධ ශ්‍රේෂ්ඨයන් වහන්සේ වෙත එළඹියෙමි. බුදුරජුන්ගේ සිරපා දොවා මම ලබුකැටය දුනිමි.</p>
<p><a class="msdiv" id="msdiv160"></a>’’පදුමුත්තර බුදුරජතෙමේ මෙම ලබු කබලින් දිය ඉවත්කොට මාගේ පාමුල තබවයි අණකළ සේක.</p>
<p><a class="msdiv" id="msdiv161"></a>’’මම බුද්‍ධ ගෞරවයෙන් යහපතැයි පිළිවදන් දී, ලබු කබලින් දිය ඉවත්කොට බුද්‍ධ ශ්‍රේෂ්ඨයන් වෙත එළඹීමි.</p>
<p><a class="msdiv" id="msdiv162"></a>’’මහාවීරවූ බුදුරජතෙමේ මට ’’ලබු කබල් දනින් තාගේ අදහස් සමෘද්‍ධවේවා’’ යි මාගේ සිත නිවමින් අනුමෝදනා කළ සේක.</p>
<p><a class="msdiv" id="msdiv163"></a>’’මම පසළොස් කපෙක්හි දෙව්ලොව සිත් අලවා විසීමි. (මම) තිස්වරක් සක්විති රජ වීමි.</p>
<p><a class="msdiv" id="msdiv164"></a>’’දවල්හි හෝ, රැයෙහි හෝ, සක්මන් කරන්නාවූද, සිටින්නාවූද, මාගේ ඉදිරියෙහි රන් කෙණ්ඩියක් ගෙන (කිසිවෙක්) සිටිත්.</p>
<p><a class="msdiv" id="msdiv165"></a>’’ බුදුරජුන්හට ලබුකබලක් පුදා රන් කෙණ්ඩියක් ලබමි. තාදී ගුණ ඇති උතුමන් කෙරෙහි ස්වල්ප වශයෙන් කරන ලද පිණද මහත් බල වේ.</p>
<p><a class="msdiv" id="msdiv166"></a>’’මින් සියක් දහස්වන කපෙහි වු එකල්හි යම් ලබුකබල් දනක් දුනිම්ද, (ඒ හේතුවෙන්) දුගතියක් නොදනිමි. ලබුකබල් දනෙහි මේ විපාකයයි.</p>
<p><a class="msdiv" id="msdiv167"></a>’’මා විසින් ක්ලේශයන් දවන ලදහ. සියළු භවයෝ නසන ලදහ. හස්ති රාජයකු මෙන් බැඳුම් සිඳ, ආශ්‍රව රහිතව වෙසෙමි.</p>
<p><a class="msdiv" id="msdiv168"></a>’’ඒකාන්තයෙන් බුදුරජාණන් වහන්සේගේ සමීපයට මාගේ යහපත් පැමිණීමක් විය. පැමිණෙන ලද ත්‍රිවිද්‍යාවෝ ඇත්තාහුය. මා විසින් බුදුරජාණන් වහන්සේ ගේ සසුන කරණ ලදී.</p>
<p><a class="msdiv" id="msdiv169"></a>’’සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදී. බුදුරජාණන් වහන්සේගේ සසුනද කරණලදී.</p>
<p class="endsection">මෙහි මේ අයුරින් ආයුෂ්මත් සොණ්ණ කොන්තරික තෙරුන් වහන්සේ මෙම ගාථාවන් වදාළ සේක.’’</p>
<p class="endsutta">සොණ්ණකොන්තරිකත්ථෙරස්සාපදානං දසමං.</p>
<p class="endvagga">සකිංසම්මජ්ජකවග්ගො තෙචත්තාලීසමො.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
