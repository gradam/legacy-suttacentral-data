<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="tha-ap127">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරාපදානය</p>
<p class="subsubdivision">(පඨමො භාගො)</p>
<p class="vagga">13. සෙරෙය්‍ය වග්ග</p>
<h1>5. සම්මුඛාත්‍ථවික ථෙරාපදානය</h1>
</div>
<p><a class="msdiv" id="msdiv41"></a>’’මම විපස්සී බුදුරජුන් ලොව පහළවන කල්හි (ඇතිවූ නිමිති බලා) මෙසේ පැවසීමි. (කෙසේද යත්) ජන සමූහයා (කෙළෙස් ගින්නෙන්) නිවමින් බුදුරජ තෙම ලොව පහළ වන්නේය.</p>
<p><a class="msdiv" id="msdiv42"></a>’’යම් උතුමෙකු උපදින කල්හි දශ දහසක් ලෝදා කම්පාවේද දැන් ශාස්තෘවූ පසැස් ඇති භාග්‍යවත් තෙමේ දහම් දෙසයි.</p>
<p><a class="msdiv" id="msdiv43"></a>’’යම් උතුමෙකු උපදින කල්හි මහත් ආලෝකය වීද දැන් ශාස්තෘවූ පසැස් ඇති භාග්‍යවත් තෙමේ දහම් දෙසයි.</p>
<p><a class="msdiv" id="msdiv44"></a>’’යම් උතුමෙකු උපදින කල්හි ගංගාවෝ නොගැලුවාහුද දැන් ශාස්තෘවූ පසැස් ඇති භාග්‍යවත් තෙමේ දහම් දෙසයි.</p>
<p><a class="msdiv" id="msdiv45"></a>’’යම් උතුමෙකු උපදින කල්හි අවීචියෙහි ගිනි නොඇවිලුනේද දැන් ශාස්තෘවූ පසැස් ඇති භාග්‍යවත් තෙමේ දහම් දෙසයි.</p>
<p><a class="msdiv" id="msdiv46"></a>’’යම් උතුමෙකු උපදින කල්හි පක්‍ෂි සමූහයා (ඒ මේ අත) නොහැසිරුනේද දැන් ශාස්තෘවූ පසැස් ඇති භාග්‍යවත් තෙමේ දහම් දෙසයි.</p>
<p><a class="msdiv" id="msdiv47"></a>’’යම් උතුමෙකු උපදින කල්හි වාතස්කන්‍ධය නොහමාද දැන් ශාස්තෘවූ පසැස් ඇති භාග්‍යවත් තෙමේ දහම් දෙසයි.</p>
<p><a class="msdiv" id="msdiv48"></a>’’යම් උතුමෙකු උපදින කල්හි සියලු රත්නයෝ බැබලුනාහුද දැන් ශාස්තෘවූ පසැස් ඇති භාග්‍යවත් තෙමේ දහම් දෙසයි.</p>
<p><a class="msdiv" id="msdiv49"></a>’’උපන් කෙණෙහිවූ සර්‍වඥ තෙමේ සියලු දිගුන් බැලීය. අභීත වචන පැවසීය. මෝ බුදුවරයන්ගේ ධර්‍මතායි.</p>
<p><a class="msdiv" id="msdiv50"></a>’’යම් උතුමෙකු උපදින කල්හි සප්තවිධ වික්‍රමයෝ වූවාහුද දැන් ශාස්තෘවූ පසැස් ඇති භාග්‍යවත් තෙමේ දහම් දෙසයි.</p>
<p><a class="msdiv" id="msdiv51"></a>’’මෙසේ ජනතාව සංවේගයට පමුණුවා ලෝක නායකයන් වහන්සේට ස්තූතිකොට සර්‍වඥයන් වහන්සේට වැඳ නැගෙණහිරට මුහුණ ලා ගියෙමි.</p>
<p><a class="msdiv" id="msdiv52"></a>’’මින් එකුන් අනූවන කපෙහි යම් බුද්ධ සතූතියක් කෙළෙම්ද, (ඒ හේතුවෙන්) දුගතියක් නොදනිමි. බුද්ධ ස්තූතියෙහි මේ විපාකයයි.</p>
<p><a class="msdiv" id="msdiv53"></a>’’මින් අනූවන කපෙහි සත් රුවනින් යුත්, මහත් බල ඇති, සම්මුඛථවික නම් සක්විති රජෙක් විය.</p>
<p><a class="msdiv" id="msdiv54"></a>’’මින් එකුන් අනූවන කපෙහි සත් රුවනින් යුත්, මහත් බල ඇති, පඨවීදුන්‍දුභි නම් සක්විති රජෙක් විය.</p>
<p><a class="msdiv" id="msdiv55"></a>’’මින් අටාසූවන කපෙහි සත් රුවනින් යුත්, මහත් බල ඇති, ඔභාස නම් සක්විති රජෙක් විය.</p>
<p><a class="msdiv" id="msdiv56"></a>’’මින් සතාසූවන කපෙහි සත් රුවනින් යුත්, මහත් බල ඇති, සරිතච්ඡේද නම් සක්විති රජෙක් විය.</p>
<p><a class="msdiv" id="msdiv57"></a>’’මින් සාසූවන කපෙහි සත් රුවනින් යුත්, මහත් බල ඇති, අග්ගිනිබ්බාපණ නම් සක්විති රජෙක් විය.</p>
<p><a class="msdiv" id="msdiv58"></a>’’මින් පස්අසූවන කපෙහි සත් රුවනින් යුත්, මහත් බල ඇති, සතිපච්ඡේදන නම් සක්විති රජෙක් විය.</p>
<p><a class="msdiv" id="msdiv59"></a>’’මින් සූ අසූවන කපෙහි සත් රුවනින් යුත්, මහත් බල ඇති, වාත්‍යම නම් සක්විති රජෙක් විය.</p>
<p><a class="msdiv" id="msdiv60"></a>’’මින් තෙයාසූවන කපෙහි සත් රුවනින් යුත්, මහත් බල ඇති, රතනපජ්ජල නම් සක්විති රජෙක් විය.</p>
<p><a class="msdiv" id="msdiv61"></a>’’මින් දෙයාසූවන කපෙහි සත් රුවනින් යුත්, මහත් බල ඇති, පදවික්කමන නම් සක්විති රජෙක් විය.</p>
<p><a class="msdiv" id="msdiv62"></a>’’මින් එක් අසූවන කපෙහි සත් රුවනින් යුත්, මහත් බල ඇති, විලෝකන නම් සක්විති රජෙක් විය.</p>
<p><a class="msdiv" id="msdiv63"></a>’’මින් අසූවන කපෙහි සත් රුවනින් යුත්, මහත් බල ඇති, ගිරිසාර නම් සක්විති රජෙක් විය.</p>
<p><a class="msdiv" id="msdiv64"></a>’’මේ සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදී. බුදුරජාණන් වහන්සේගේ සසුනද කරණලදී. මෙහි මේ අයුරින් ආයුෂ්මත් සම්මුඛාත්‍ථවික තෙරුන් වහන්සේ මෙම ගාථාවන් වදාළ සේක.’’</p>
<p class="endsutta">සම්මුඛාථවිකත්ථෙරස්සාපදානං පඤ්චමං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
