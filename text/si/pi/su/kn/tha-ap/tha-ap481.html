<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="tha-ap481">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරාපදානය</p>
<p class="subsubdivision">(දුතියො භාගො)</p>
<p class="vagga">48. නළමාලිය වග්ග</p>
<h1>9. පානාධිදායක ථෙරාපදානය</h1>
</div>
<p><a class="msdiv" id="msdiv71"></a>’’ලෝකජ්‍යෙෂ්ඨවූ, පසැස් ඇති අනොමදස්සී බුදුරජතෙමේ දිවා විහරණයෙන් නික්ම මාර්‍ගයට පිළිපන් සේක.</p>
<p><a class="msdiv" id="msdiv72"></a>’’මම මැනවින් කරන ලද පාවහන් (දෙකක්) ගෙන මාර්‍ගයට පිළිපන්නෙමි. එහිදී මනොඥවූ දර්‍ශන ඇති, මාර්‍ගයෙහි වඩින්නාවූ සම්බුදුරජුන් දුටුවෙමි.</p>
<p><a class="msdiv" id="msdiv73"></a>’’සිය සිත පහදවා පාවහන් (දෙක) බැහැරට ගෙන ( බුදුරජුන්ගේ ) පාමුල තබා මෙම වචනය කීමි.</p>
<p><a class="msdiv" id="msdiv74"></a>’’විනායකයන් වහන්ස, සුගතෙන්‍ද්‍රයාණන් වහන්ස, මහාවීරයාණන් වහන්ස, (මේ පාවහන් යුවල) දමාගනු මැනව. මෙයින් යම් විපාකයක් ලබන්නෙම්ද, (ඉන්) මාගේ යම් අභිමතාර්ත්‍ථයක් වේ නම් එය සමෘද්ධ වේවා.</p>
<p><a class="msdiv" id="msdiv75"></a>’’ලොකජ්‍යෙෂ්ඨවූ, නරශ්‍රේෂ්ඨවූ, අනොමදස්සී බුදුරජතෙම, වහන් සඟලෙහි නැග සිට මෙම වචනය වදාළ සේක.</p>
<p><a class="msdiv" id="msdiv76"></a>’’යමෙක් තෙම පහන් සිත් ඇත්තේ, මට සියතින්ම වහන් සඟලක් දුන්නේද, (හේ කවරෙක්දැයි) මම කියන්නෙමි. (එසේ) කියන්නාවූ මාගේ වචනය අසව්.’’</p>
<p><a class="msdiv" id="msdiv77"></a>’’බුදුරජාණන් වහන්සේගේ හඬ අසා ඔද වැඩි සිත් ඇති, සොම්නස්වූ, ප්‍රීතිමත්වූ, බඳැදිලි ඇති සියළු දෙවිවරු රැස්වූහ.</p>
<p><a class="msdiv" id="msdiv78"></a>’’මෙතෙම (මෙම) වහන් සඟල පිදීම කරණකොටගෙන සුව ඇත්තේ, පණස් වරක් දිව්‍ය රාජ්‍යය කරන්නේය.</p>
<p><a class="msdiv" id="msdiv79"></a>’’දහස් වරක් සක්විති රජ වන්නේය. කරවන ලද මහත්වූ ප්‍රදේශ රාජ්‍යය ගණන් වශයෙන් (මෙතෙකැයි) ගිණිය නොහැකිය.</p>
<p><a class="msdiv" id="msdiv80"></a>’’මින් අපරිමෙය්‍ය කල්පයෙහි ඔක්කාක කුලයෙහි උපදින්නාවූ, නම්න් ගෞතම නම්වූ ශාස්තෘ තෙමේ ලොව පහළ වන්නේය.</p>
<p><a class="msdiv" id="msdiv81"></a>’’උන්වහන්සේගේ ධර්‍මයෙහි දායාදීවූ, ධර්‍මයෙන් නිර්මිත කළාක් වැනිවූ, ඖෙරස බුද්ධ පුත්‍රවූ (මෙතෙම) සියළු ආශ්‍රවයන් (ප්‍රහාණ පරිඥා වශයෙන්) දැන, ආශ්‍රව රහිතව පිරිනිවන් පාන්නේය.</p>
<p><a class="msdiv" id="msdiv82"></a>’’පින්වත්වූ (මෙතෙම) දෙව්ලොවෙහි හෝ, මිනිස් ලොවෙහි හෝ උපදින්නේ නම් දිව්‍ය යානක් වැනි යානයක් ලබන්නේය.</p>
<p><a class="msdiv" id="msdiv83"></a>’’මාගේ ප්‍රාසාදයෝද, සිවිකාවෝද, මැනවින් සැරසූ ඇත්තුද, ආජානීය අශ්වයන් යෙදූ රථද, හම කල්හි මට පහළවෙත්.</p>
<p><a class="msdiv" id="msdiv84"></a>’’මම ගිහිගෙන් නික්මෙන්නේද, රථයෙන් නික්මුනෙම්, කෙස් සිඳින (හිසකේ බාන) කල්හි රහත් බවට පැමිණයෙමි.</p>
<p><a class="msdiv" id="msdiv85"></a>’’මට ලාභයකි. මට මහා ලාභයකි. මැනවින් යෙදූ වෙළඳාමක් වැනිය. එක වහන් සඟලක් දී අචල පදයවූ නිවනට පැමිණියේ වෙමි.</p>
<p><a class="msdiv" id="msdiv86"></a>’’මා මින් අපරිමෙය්‍ය කල්පයෙහි යම් වහන් සඟලක් දුනිම්ද, (ඒ හේතුවෙන්) දුගතියක් නොදනිමි. පානධි දානයාගේ මේ විපාකයයි.</p>
<p><a class="msdiv" id="msdiv87"></a>’’මාගේ ක්ලේශයෝ දවන ලදහ. සියළු භවයෝ නසන ලදහ. ඇතෙකු මෙන් බැඳුම් සිඳ, ආශ්‍රව රහිතව වෙසෙමි.</p>
<p><a class="msdiv" id="msdiv88"></a>’’ඒකාන්තයෙන් බුද්ධශ්‍රේෂ්ඨයන් වහන්සේගේ සමීපයට මාගේ පැමිණීමක් විය. පමුණුවන ලද ත්‍රිවිද්‍යා ඇත්තෝය. බුදුරජාණන් වහන්සේගේ සසුන කරන ලදී.</p>
<p class="endsection"><a class="msdiv" id="msdiv89"></a>මෙහි මේ අයුරින් ආයුෂ්මත් පානාධිදායක තෙරුන් වහන්සේ මෙම ගාථාවන් වදාළ සේක.</p>
<p class="endsutta">පානධිදායකත්ථෙරස්සාපදානං නවමං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
