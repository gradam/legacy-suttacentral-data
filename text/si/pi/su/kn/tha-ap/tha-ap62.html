<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="tha-ap62">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරාපදානය</p>
<p class="subsubdivision">(පඨමො භාගො)</p>
<p class="vagga">6. වීජනි වග්ග</p>
<h1>10. අසනබෝධිය ථෙරාපදානය</h1>
</div>
<p><a class="msdiv" id="msdiv78"></a>’’උත්පත්තියෙන් සත් හැවිරිදිවූ මම (තිස්ස) බුදුරජාණන් වහන්සේ දිටිමි. පහන් සිත් ඇත්තේ, සොම්නස්වූ මම තථාගතයන් වහන්සේ වෙත එළඹුනෙමි.</p>
<p><a class="msdiv" id="msdiv79"></a>’’ලෝක ජ්‍යෙෂ්ඨවූ, තාදී ගුණ ඇති, තිස්ස බුදුරජාණන් වහන්සේට සතුටුවූයේ, සතුටු සිතින් (උන්වහන්සේගේ පියා බෝ රුකින් ඵලයක් ගෙන) උතුම් බෝධියක් රෝපනය කෙළෙමි.</p>
<p><a class="msdiv" id="msdiv80"></a>’’(එය) නම්න් අසන (පියා) නම්වූ බෝධි වෘක්‍ෂයයි. එම උතුම් බෝරුක පස්වසක් පිරිවරණය කෙළෙමි. (පිදීමි.)</p>
<p><a class="msdiv" id="msdiv81"></a>’’ආශ්චර්‍ය්‍යවූ, ලොමු දැහැ ගන්වන්නාවූ, පිපිනු පියා බෝ රුක දැක ස්වකීය කර්‍මය ප්‍රකාශ කරන්නේ බුද්ධ ශ්‍රේෂ්ඨයන් වහන්සේ වෙත එළඹුනෙමි.</p>
<p><a class="msdiv" id="msdiv82"></a>’’එකල්හි සියල්ල තෙමේ දැනගත්තාවූ, අග්‍ර පුද්ගලවූ, ඒ තිස්ස සර්‍වඥ තෙමේ භික්‍ෂු සංඝයා මැද වැඩහිඳ මෙම ගාථාවන් වදාළ සේක.</p>
<p><a class="msdiv" id="msdiv83"></a>’’යමෙකු විසින් මෙම බෝධිය රෝපණය කරණ ලදද, බුද්ධ පූජාව මැනවින් කරණ ලදද, මම ඔහු (කවරෙක්දැයි) ප්‍රකාශ කරන්නෙමි. (එය) ප්‍රකාශ කරන්නාවූ මාගේ වචනය අසව්.</p>
<p><a class="msdiv" id="msdiv84"></a>’’(හෙතෙම) තිස් කපක් දෙවියන් අතුරෙහි දිව්‍ය රාජ්‍යය කරන්නේය. සූ සැට වරක් සක්විති රජ වන්නේය.</p>
<p><a class="msdiv" id="msdiv85"></a>’’කුශල මූලයෙන් මෙහෙයන ලද්දේ, තුෂිත දෙව් ලොවින් චුතව, දිව්‍ය මනුෂ්‍ය සම්පත් දෙක අනුභව කොට මිනිසත් බැව්හි සිත් අලවා වසන්නේය.</p>
<p><a class="msdiv" id="msdiv86"></a>’’වීර්‍ය්‍යයෙන් මෙහෙයන ලද සිත් ඇති, උපශාන්තවූ, උපධි රහිතවූ, හෙතෙම සියලු ආශ්‍රවයන් ප්‍රහාණ පරිඥා වශයෙන් දැන දුරුකොට ආශ්‍රව රහිතව පිරිනිවන් පාන්නේය කියායි.</p>
<p><a class="msdiv" id="msdiv87"></a>’’විවේකයෙහි යෙදුනේ, උපශාන්තවූ, උපධි රහිතවූ, මම හස්ති රාජයෙකු මෙන් බැඳුම් සිඳ, ආශ්‍රව රහිතව වෙසෙමි.</p>
<p><a class="msdiv" id="msdiv88"></a>’’මින් දෙඅනූවන කපෙහි වූ, එකල්හි (එම) පියා බෝධිය රෝපණය කෙළෙමි. (ඒ හේතුවෙන්) දුගතියක් නොදනිමි. බෝධි රෝපනයෙහි මේ විපාකයයි.</p>
<p><a class="msdiv" id="msdiv89"></a>’’මෙයින් සූ සැත්තෑවන කපෙහිවූ එකල්හි සත් රුවණින් යුත් දණ්ඩසේන නම් සක්විති රජෙක් වීමි.</p>
<p><a class="msdiv" id="msdiv90"></a>’’මින් තෙසැත්තෑවන කපෙහිවූ පෘථිවීශ්වරවූ සමන්තනෙමි නම්වූ සක්විති රජවරු සත් දෙනෙක් වූහ.</p>
<p><a class="msdiv" id="msdiv91"></a>’’මින් පස්විසිවන කපෙහි සත් රුවණින් යුත්, මහත් බල ඇති, පුණ්ණක නම් සක්විති රජෙක් වීමි.</p>
<p><a class="msdiv" id="msdiv92"></a>’’මේ සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදී. බුදුරජාණන් වහන්සේගේ සසුනද කරණලදී. මෙහි මේ අයුරින් ආයුෂ්මත් අසනබෝධිය තෙරුන් වහන්සේ මෙම ගාථාවන් වදාළ සේක.’’</p>
<p class="endsutta">අසනබොධියත්ථෙරස්සාපදානං දසමං.</p>
<p class="endvagga">බීජනිවග්ගො ඡට්ඨො.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
