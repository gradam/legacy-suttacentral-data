<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="tha-ap37">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරාපදානය</p>
<p class="subsubdivision">(පඨමො භාගො)</p>
<p class="vagga">4. කුණ්ඩධාන වග්ග</p>
<h1>5. මොඝරාජ ථෙරාපදානය</h1>
</div>
<p><a class="msdiv" id="msdiv64"></a>’’සියල්ල තෙමේම දැනගත්තාවූ, අපරාජාතවූ, (පස්මරුන් දිනූ) අත්‍ථදස්සී භාග්‍යවතුන් වහන්සේ භික්‍ෂු සංඝයා විසින් පිරිවරණ ලදුයේ වීථියට පිළිපන් සේක.</p>
<p><a class="msdiv" id="msdiv65"></a>’’මම ශිෂ්‍යයන් විසින් පිරිවරණ ලදුයේ ගෘහයෙන් නික්මුණෙමි. නික්ම ඒ ලෝකනාථයන් වහන්සේ දුටුවෙමි.</p>
<p><a class="msdiv" id="msdiv66"></a>’’සිරසෙහි ඇඳිලි බැඳ, බුදුරජුන් වැඳ, සිය සිත පහදවා, ලෝකනාථයන් වහන්සේ (හා) පිළිසඳර කථා කෙළෙමි. (කෙසේදයත්?)</p>
<p><a class="msdiv" id="msdiv67"></a>’’යම් පමණ රූපාවචර බ්‍රහ්මලෝක වාසී සත්ත්‍වයෝ වෙත්ද, එසේම අරූපාවචර බ්‍රහ්මලෝක වාසී සත්ත්‍වයෝද, අසංඥතල සත්ත්‍වයෝ වෙත්ද, ඒ සියල්ලෝ ඔබ වහන්සේගේ ඤාණයෙහි ඇතුළත් වෙත්. (ඔබ වහන්සේගේ නුවණට ඔවුන් පෙනෙත්.)</p>
<p><a class="msdiv" id="msdiv68"></a>’’යමෙක් කුඩා සිදුරු ඇති දැලක් දියෙහි දමන්නේ නම් (එවිට) දියෙහි කිසියම් ප්‍රාණී කෙනෙක් වෙත්ද? (ඔවුහු) ඇතුලෙහි වෙත්.</p>
<p><a class="msdiv" id="msdiv69"></a>’’රූපී සත්ත්‍වයන් පිළිබඳවූ හෝ, අරූපී සත්ත්‍වයන් පිළිබඳවූ යමෙකුගේ චේතනාවක් ඇත්නම්, ඒ සියළු චේතනාවෝ ඔබ වහන්සේගේ නුවණෙහි ඇතුළත් වෙත්.</p>
<p><a class="msdiv" id="msdiv70"></a>’’අඳුරෙන් ගැවසීගත් මේ ලෝකයා (ඔබ) නගා සිටුවූයෙහිය. ඔවුහු ඔබ වහන්සේගේ ධර්‍මය අසා සැකය නැමැති සැඩ පහර තරණය කෙරෙත්.</p>
<p><a class="msdiv" id="msdiv71"></a>’’ලෝකවාසී සත්ත්‍ව තෙමේ අවිද්‍යාව විසින් වසා ගන්නා ලදී. (මොහ) අන්‍ධකාරය විසින් වෙළාගන්නා ලදී. ඔබ වහන්සේගේ නුවණ බබළන කල්හි (ලෝ වැස්සෝ) නසන ලද මෝහාන්‍ධකාර ඇත්තෝ වෙත්.</p>
<p><a class="msdiv" id="msdiv72"></a>’’’’ඔබ සියළු දෙනාගේ මහා මොහාන්‍ධකාරය දුරුකරන්නාවූ ඇසක් වෙහිය. බොහෝ ජන තෙමේ ඔබ වහන්සේගේ ධර්‍මය අසා (කෙළෙස් ගින්න) නිවා ගනී.</p>
<p><a class="msdiv" id="msdiv73"></a>’’නිදොස්වූ ඛුද්දක මධු සැළියක් පුරවා දෙහොතින් ගෙන ගොස් බුදුරජාණන් වහන්සේට පිළිගැන්වීමි.</p>
<p><a class="msdiv" id="msdiv74"></a>’’මහර්ෂීවූ, මහාවීරවූ, (අත්‍ථදස්සී) බුදුරජ තෙම ඒ මී අනුභවකොට අහසට නැංගේය.</p>
<p><a class="msdiv" id="msdiv75"></a>’’අහසෙහි සිටියාවූ, නරශ්‍රෙෂ්ඨවූ, අත්‍ථදස්සී ශාස්තෘතෙම මාගේ සිත පහදවමින් මෙම ගාථාවන් දෙසීය.</p>
<p><a class="msdiv" id="msdiv76"></a>’’මේ (බුද්‍ධ) ඥානය යමෙකු විසින් පසසන ලදද, බුද්‍ධශ්‍රේෂඨතෙමේද (යමෙකු විසින්) තුති කරණ ලදද, හෙතෙම එම චිත්ත ප්‍රසාදය කරණකොටගෙන දුගතියකට නොයයි.</p>
<p><a class="msdiv" id="msdiv77"></a>’’හෙතෙම තුදුස් වරක් දිව්‍ය රාජ්‍යය කරන්නේය. අටසිය වරක් පෘථිවි රාජ්‍යය (කොට) පොළොවෙහි වාසය කරන්නේය.</p>
<p><a class="msdiv" id="msdiv78"></a>’’ඉක්බිති පන්සිය වරක් සක්විති රජ වන්නේය. පෘථිවියෙහි අසංඛ්‍ය වාර ගණනක් ප්‍රදේශ රාජ්‍යය කරවන්නේය.</p>
<p><a class="msdiv" id="msdiv79"></a>’’වේද හදාරන්නාවූ, මන්ත්‍රධරවූ, වේදත්‍රයෙහි පරතෙරට ගියාවු, (හෙතෙම) ගෞතම බුදුරජාණන් වහන්සේගේ සසුනෙහි පැවිදි වන්නේය.</p>
<p><a class="msdiv" id="msdiv80"></a>’’ගැඹුරුවූ සියුම්වූ අර්ත්‍ථ නුවණින් දැනගන්නේය. (හෙතෙම) නම්න් මෝඝරාජ යයි බුද්ධශ්‍රාවකයෙක් වන්නේය.</p>
<p><a class="msdiv" id="msdiv81"></a>’’(සසර කතරින් සත්ත්‍වයන් එතර කරණ බැවින්) අග්‍රසාර්ත්‍ථවාහකයෙකු වැනිවූ ගෞතම බුදුරජ තෙමේ ත්‍රි විද්‍යාවන්ගෙන් යුක්තවූ, කොට නිමවන ලද කටයුතු ඇති, ආශ්‍රව රහිතවූ (හේ) අග්‍ර පදවියෙහි තබන්නේය’’ කියායි.</p>
<p><a class="msdiv" id="msdiv82"></a>’’මිනිස් යෙදුම් හැර, භව බැඳුම් සිඳ, සියළු ආශ්‍රවයන් ප්‍රහාණ පරිඥා වශයෙන් දැන, (හැරදමා) ආශ්‍රව රහිතව වෙසෙමි.</p>
<p><a class="msdiv" id="msdiv83"></a>’’මේ සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදී. බුදුරජාණන් වහන්සේගේ සසුනද කරණලදී. මෙහි මේ අයුරින් ආයුෂ්මත් මොඝරාජ තෙරුන් වහන්සේ මෙම ගාථාවන් වදාළ සේක.’’</p>
<p class="endsutta">මොඝරාජත්ථෙරස්සාපදානං පඤ්චමං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
