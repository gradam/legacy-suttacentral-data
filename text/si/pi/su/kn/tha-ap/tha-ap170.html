<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="tha-ap170">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරාපදානය</p>
<p class="subsubdivision">(පඨමො භාගො)</p>
<p class="vagga">17. සුපාරිචරිය වග්ග</p>
<h1>8. දුස්සදායක ථෙරාපදානය</h1>
</div>
<p><a class="msdiv" id="msdiv38"></a>’’මම එකල්හි රම්‍යවූ තිවරා නගරයෙහි රාජ පුත්‍රයෙක් වීමි. පඬුරක් ලැබ උපශාන්තවූ බුදුරජුන්ට පිදීමි.</p>
<p><a class="msdiv" id="msdiv39"></a>’’භාග්‍යවත් තෙම එම පඬුර (වස්ත්‍රය) ඉවසූහ. වස්ත්‍රය අතින් පිරිමැද්දහ. සිද්‍ධාර්ත්‍ථ භාග්‍යවත් තෙම එය ඉවසා අහසට නැගුනහ.</p>
<p><a class="msdiv" id="msdiv40"></a>’’බුදුරජුන් (අහසෙහි) වඩින කල්හි වස්ත්‍රය පසු පසින් දුවයි. එහිදී බුදුරජතෙම අපගේ අග්‍ර පුද්ගලයන් වහන්සේයයි සිත පැහැදවිමි.</p>
<p><a class="msdiv" id="msdiv41"></a>’’මින් සිවු අනූවන කපෙහි වූ එකල්හි යම් වස්ත්‍රයක් දුනිම්ද, (ඒ හේතුවෙන්) දුගතියක් නොදනිමි. වස්ත්‍ර දානයාගේ මේ විපාකයයි.</p>
<p><a class="msdiv" id="msdiv42"></a>’’මින් සත් සැටවන කපෙහිවූ එකල්හි මහත් බල ඇති මනුජෙන්‍ද්‍රවූ පරිශුද්ධ නම් සක්විති රජෙක් වීමි.</p>
<p><a class="msdiv" id="msdiv43"></a>’’මේ සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදී. බුදුරජාණන් වහන්සේගේ සසුනද කරණලදී. මෙහි මේ අයුරින් ආයුෂ්මත් දුස්සදායක තෙරුන් වහන්සේ මෙම ගාථාවන් වදාළ සේක.’’</p>
<p class="endsutta">දුස්සදායකත්ථෙරස්සාපදානං අට්ඨමං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
