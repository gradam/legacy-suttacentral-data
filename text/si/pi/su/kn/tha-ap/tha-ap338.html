<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="tha-ap338">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරාපදානය</p>
<p class="subsubdivision">(පඨමො භාගො)</p>
<p class="vagga">34. ගන්‍ධධූපිය වග්ග</p>
<h1>6. පභඞ්කර ථෙරාපදානය</h1>
</div>
<p><a class="msdiv" id="msdiv53"></a>’’තාදී ගුණ ඇති, ලෝක ජ්‍යෙෂ්ඨවූ පදුමුත්තර බුදුරජුන්ගේ ස්තූපයක් චණ්ඩ මෘගයන්ගෙන් ගැවසීගත් මහ වනයෙහි විය.</p>
<p><a class="msdiv" id="msdiv54"></a>’’චෙත්‍යය වඳිනු සඳහා යාමට කිසිවෙක් සමත් නොවීය. එම චෛත්‍යය තණ, දර, ලිය වෙලුනු බිඳී ගිය එකක් විය.</p>
<p><a class="msdiv" id="msdiv55"></a>’’එකල්හි මම පිය මුතුන් පරපුරෙහි (සිටම උරුමව ආ සිරිතට අනුව) වූ වන කාර්මීකයෙක් (වනයෙහි කටයුතු කරන්නෙක්) වීමි.</p>
<p><a class="msdiv" id="msdiv56"></a>’’මම එම බුදුරජුන්ගේ (දා නිදන් කළ) සෑය දැක, ඒ කෙරෙහි ගෞරව චිත්තයක් ඉපදවීමි. බුද්ධ ශ්‍රේෂ්ඨයන් වහන්සේගේ මෙම සෑය බිඳ වැටුනේ වනයෙහි තිබෙන්නේ වේ.</p>
<p><a class="msdiv" id="msdiv57"></a>’’බුද්ධ ස්තූපය පිරිසිදු නොකරවා අන් කටයුතුවල යෙදෙන්නේ නම් (එය) හොඳ-නොහොඳ දන්නවුනට නොහොඳය, නුසුදුසු’’ යයි සිතීමි.</p>
<p><a class="msdiv" id="msdiv58"></a>’’මම චෙත්‍යයෙහිවූ තණ (කොළ)ද, දරද, වැල්ද පිරිසිදුකොට (ගලවා දමා) අට වරක් නැවුනේ (උක්කුටිකයෙන්) හිඳ වැඳ ගියෙමි.</p>
<p><a class="msdiv" id="msdiv59"></a>’’මැනවින් කරණ ලද එම කර්‍මය කරණකොටගෙනද, චිත්ත ප්‍රණිධීන් (සිතින් කළ පැතුම) කරණකොටගෙනද, මම මිනිස් සිරුර හැර තව්තිසා දෙව්ලොවට (උත්පත්තියෙන්) ගියෙමි.</p>
<p><a class="msdiv" id="msdiv60"></a>’’එහි මට මැනවින් කරණ ලද විමානය රුවන් මුවාය. පැහැ විහිදෙන්නේය. සැට යොදුන් උසය. තිස් යොදුන් පුලුලය.</p>
<p><a class="msdiv" id="msdiv61"></a>’’මම තෙසිය වරක් දෙව්රජය කරවීමි. පස්විසි වරක් සක්විති රජ වීමි.</p>
<p><a class="msdiv" id="msdiv62"></a>’’මම කුදු මහත් භවයන්හි සැරිසරමින් මහත් භෝග ලැබීමි. මාගේ භෝග සම්පත්තියෙහි අඩු බවෙක් නම් නැත. (චෛත්‍ය) පිරිසිදු කිරීමෙහි මේ විපාකයයි.</p>
<p><a class="msdiv" id="msdiv63"></a>’’සිවිකාව (දෝලාව)කින් හෝ ඇතු පිටින් හෝ වනයෙහි ගමන් කරන්නාවූ මට (එහි) මම යම් යම් දිශාවකට යෙම්ද වනයම මට පිහිට ඇති කරයි.</p>
<p><a class="msdiv" id="msdiv64"></a>’’(එසේ යන කල්හි) කණුවක් හෝ, කටුවක් හෝ මම ඇසින් නොදකිමි. පුණ්‍ය කර්‍මයාගේ විපාකය හා යෙදුනේ (එම කණු-කටු) තෙමේම ඉවත් වෙයි.</p>
<p><a class="msdiv" id="msdiv65"></a>’’කුෂ්ටද (සිරුරෙහි හැදෙන) ගඩ ගෙඩිද, කිලාස නම් කුෂ්ඨ විශෙෂයද, අපස්මාරයද (මීමැස්මොර)ද, විතච්ඡිකා නම් කුෂ්ඨද, දදද, කැසිලිද මට නැත. (චෛත්‍යය) පිරිසිදු කිරීමෙහි මේ විපාකයයි.</p>
<p><a class="msdiv" id="msdiv66"></a>’’බුදුරදුන් (ධාතු නිදන්කළ) සෑය පිරිසිදු කිරීමෙහි මට (ලැබුණු) අනික් ආශ්චෛර්‍ය්‍යයකුදු වෙයි. (එනම්) මාගේ සිරුරෙහි හටගත්තාවූ ස්වල්ප මාත්‍ර වූද බිබිලක් ගැන නොදනිමි.</p>
<p><a class="msdiv" id="msdiv67"></a>’’බුදුරදුන් (ධාතු නිදන්කළ) සෑය පිරිසිදු කිරීමෙහි මට (ලැබුණු) අනික් ආශ්චෛර්‍ය්‍යයකුදු වෙයි. (එනම්) දිව්‍යවූද, මනුෂ්‍යවූද භව දෙකෙහි පමණක් සැරිසරමි.</p>
<p><a class="msdiv" id="msdiv68"></a>’’බුදුරදුන් (ධාතු නිදන්කළ) සෑය පිරිසිදු කිරීමෙහි මට (ලැබුණු) අනික් ආශ්චෛර්‍ය්‍යයකුදු වෙයි. (එනම්) මම හැමතන්හි රුවන් වන් වූයේද, පැහැවන් වූයේද වෙමි.</p>
<p><a class="msdiv" id="msdiv69"></a>’’බුදුරදුන් (ධාතු නිදන්කළ) සෑය පිරිසිදු කිරීමෙහි මට (ලැබුණු) අනික් ආශ්චෛර්‍ය්‍යයකුදු වෙයි. (එනම්) මා නොකැමැති දෑ බැහැර වේ. කැමති දෑ එළඹ සිටී.</p>
<p><a class="msdiv" id="msdiv70"></a>’’බුදුරදුන් (ධාතු නිදන්කළ) සෑය පිරිසිදු කිරීමෙහි මට (ලැබුණු) අනික් ආශ්චෛර්‍ය්‍යයකුදු වෙයි. (එනම්) මාගේ සිත එකඟවූ, මැනවින් සමාධියට පත්වූ, පිරිසිදු එකක් වේ.</p>
<p><a class="msdiv" id="msdiv71"></a>’’බුදුරදුන් (ධාතු නිදන්කළ) සෑය පිරිසිදු කිරීමෙහි මට (ලැබුණු) අනික් ආශ්චෛර්‍ය්‍යයකුදු වෙයි. (එනම්) එක අසුනෙහිම හිඳ රහත් බවට පැමිණියෙමි.</p>
<p><a class="msdiv" id="msdiv72"></a>’’මින් සියක් දහස් (ලක්‍ෂයක්) වන කපෙහිවූ එකල්හි යම් කර්‍මයක් කෙළෙම්ද, (ඒ හේතුවෙන්) දුගතියක් නොදනිමි. සෑය පිරිසිදු කිරීමෙහි මේ විපාකයයි.</p>
<p><a class="msdiv" id="msdiv73"></a>’’සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදී. බුදුරජාණන් වහන්සේගේ සසුනද කරණලදී. මෙහි මේ අයුරින් ආයුෂ්මත් පභඞ්කර තෙරුන් වහන්සේ මෙම ගාථාවන් වදාළ සේක.’’</p>
<p class="endsutta">පභඞ්කරත්ථෙරස්සාපදානං ඡට්ඨං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
