<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="tha-ap521">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරාපදානය</p>
<p class="subsubdivision">(දුතියො භාගො)</p>
<p class="vagga">52. කුරඤ්ඡිය වග්ග</p>
<h1>9. සබ්බ ඵලදායක ථෙරාපදානය</h1>
</div>
<p><a class="msdiv" id="msdiv51"></a>’’එකල්හි (මම) මන්ත්‍රයන්හි කෙළ පැමිණි, නම්න් වරුණ නම්වූ බ්‍රාහ්මණයෙක් වීමි. පුත්‍රයන් දසදෙනෙකු හැර දමා වනයට පිවිසියෙමි.</p>
<p><a class="msdiv" id="msdiv52"></a>’’මම මනොඥ ලෙස කොටස් කරන ලද අසපුවක් සාදා පන්සැලක්ද කොට වනයෙහි වසමි.</p>
<p><a class="msdiv" id="msdiv53"></a>’’ලෝකයාගේ පූජාවන් පිළිගන්නාවූ ඒ පදුමුත්තර බුදුරජතෙමේ මා සසරින් ගොඩලනු කැමැත්තේ මාගේ අසපුවට පැමිණි සේක.</p>
<p><a class="msdiv" id="msdiv54"></a>’’වන ලැහැබෙහි ආලෝකය යම්තාක් මහත්වීද, එකල්හි බුදුරජුන්ගේ ආනුභාවයෙන් වනය ඇවිල ගත්තාක් මෙන් විය.</p>
<p><a class="msdiv" id="msdiv55"></a>’’මම තාදී ගුණ ඇති බුද්‍ධශ්‍රේෂ්ඨයන් වහන්සේගේ ඒ පෙළහර දැක කොළ ගොටුවක් ඵලයෙන් පිරවීමි.</p>
<p><a class="msdiv" id="msdiv56"></a>’’මම බුදුරජුන් වෙත එළඹ, කද සහිතවම දුනිමි. බුදුරජතෙම මට අනුකම්පාවෙන් මේ වචනය වදාළ සේක.</p>
<p><a class="msdiv" id="msdiv57"></a>’’ඔබ (පළතුරු) කත් බර රැගෙන මාගේ පසු පසින් එව. සංඝයා එය වැළඳු කල්හි තොපට පින් (සිදු) වන්නේය’’ කියායි.</p>
<p><a class="msdiv" id="msdiv58"></a>’’මම එම (පළතුරු) ගොටුව ගෙන භික්‍ෂු සංඝයාට දුනිමි. මම එහි සිත පහදවා තුෂිත දෙව්ලොවෙහි උපනිමි.</p>
<p><a class="msdiv" id="msdiv59"></a>’’එම දිව්‍ය ලෝකයෙහි දිව්‍යමයවූ නෘත්‍යයන් කරණකොටගෙනද, ගීතයන් කරණකොටගෙනද, වාදිතයන් කරණකොටගෙනද (එකී) කුශල කර්‍ම හා සංයුක්තවූ සුවය හැමකල්හි විඳිමි.</p>
<p><a class="msdiv" id="msdiv60"></a>’’දිව්‍යවූද, යලි මනුෂ්‍යවූද යම් යෝනියක උපදිම් නම් මාගේ භෝගයෝ අඩු බවක් නැත. ඵල දානයාගේ මේ විපාකයයි.</p>
<p><a class="msdiv" id="msdiv61"></a>’’මම බුදුරජුන්හට (මේ) ඵල (දානය) දී, සමුදුරු සහිතවූ සිව් මහ දිවයින් යම් පමණ නම් (එපමණ) තන්හි මාගේ ආධිපත්‍යය කරමි.</p>
<p><a class="msdiv" id="msdiv62"></a>’’මේ පක්‍ෂි සමූහයා අහසෙහි යම් පමණ දුර (උඩ) පියාඹත්ද, (එපමණ තන්හි අහසෙහිද) ඔවුහු (මාගේ) වසඟයට පැමිණෙත්. ඵල දානයාගේ මේ විපාකයයි.</p>
<p><a class="msdiv" id="msdiv63"></a>’’වන සණ්ඩයෙහි (කැලෑ රොදෙහි) යම්තාක් යක්‍ෂයෝද, භූතයෝද, රාක්‍ෂසයෝද, කුම්භාණ්ඩයෝද, ගුරුලෝද වෙත් නම් ඔවුහු මාගේ පරිචරියාවට (මෙහෙවරට) පැමිණෙත්.</p>
<p><a class="msdiv" id="msdiv64"></a>’’ඉදිබුවෝද, බල්ලෝද, මීමැස්සෝද, ඩැහැලේ බොන මැස්සන් හා මදුරුවෝද යන උභය ප්‍රාණීහුදැයි ඔවුහු මා වසඟයට පැමිණෙත්. ඵල දානයාගේ මේ විපාකයයි.</p>
<p><a class="msdiv" id="msdiv65"></a>’’පක්‍ෂි යෝනියෙහි උපන්, මහත් බල ඇති සුපර්‍ණ නම්වූ ගුරුළු පක්‍ෂීහු වෙත් නම් ඔවුහුද මා සරණකොට යෙත්. ඵල දානයාගේ මේ විපාකයයි.</p>
<p><a class="msdiv" id="msdiv66"></a>’’දීර්‍ඝායුෂ්කවූ, ඎද්‍ධිමත්වූ, මහත් යසස් ඇති යම් නාග කෙනෙක් වෙත් නම් ඔවුහුද මාගේ වසඟයට එත්. ඵල දානයාගේ මේ විපාකයයි.</p>
<p><a class="msdiv" id="msdiv67"></a>’’සිංහයෝද, ව්‍යාඝ්‍රයෝද, දිවියෝද, වලස්සුද, වෘකයෝද, කරබානා වලස්සුද යන මොවුහු මාගේ වසඟයට එත්. ඵල දානයාගේ මේ විපාකයයි.</p>
<p><a class="msdiv" id="msdiv68"></a>’’ඔසධී-තාණ (වෘක්‍ෂාදියෙහි) වාසය කරන්නාවූද, අහසෙහි වාසය කරන්නාවූද යම් (දෙවි කෙනෙක්) වෙත් නම් ඒ සියල්ලෝ මා සරණකොට යෙත්. ඵල දානයාගේ මේ විපාකයයි.</p>
<p><a class="msdiv" id="msdiv69"></a>’’අතිශයින් දැකුමට (අවබෝධයට) දුෂ්කරවූ ඉතා සියුම්වූ, ගැඹුරුවූ ධර්‍මයෙකැයි පවසන ලද (නිවණ) අවබෝධ කොට වෙසෙමි. ඵල දානයාගේ මේ විපාකයයි.</p>
<p><a class="msdiv" id="msdiv70"></a>’’මම අෂ්ට විමොක්‍ෂයන්ද ලබා, ආශ්‍රව රහිතවූයේ, ප්‍රඥා ඇත්තේ වෙසෙමි. ඵල දානයාගේ මේ විපාකයයි.</p>
<p><a class="msdiv" id="msdiv71"></a>’’මහත් යශස් ඇති, ක්‍ෂය කරන ලද දොස් ඇති, ඵලස්ථවූ යම් බුද්‍ධ පුත්‍ර කෙනෙක් වෙත් නම් ඔවුනතුරෙන් මමද එක්තරා කෙනෙක් වෙමි. ඵල දානයාගේ මේ විපාකයයි.</p>
<p><a class="msdiv" id="msdiv72"></a>’’කුශල මූලයෙන් මෙහෙයන ලදුයේ, අභිඥාවන්හි කෙළ පැමිණ, සියළු ආශ්‍රවයන් (ප්‍රහාණ පරිඥා වශයෙන්) දැන ආශ්‍රව රහිතව වෙසෙමි.</p>
<p><a class="msdiv" id="msdiv73"></a>’’ත්‍රිවිද්‍යා ඇත්තාවූද, ඎද්‍ධි ප්‍රාප්තවූද, මහත් යසස් ඇත්තාවූද, දිව කණ ලද්දාවූද යම් බුද්‍ධ පුත්‍ර කෙනෙක් වෙත් නම් මමද ඔවුනතුරෙන් එක්තරා කෙනෙක් වෙමි.</p>
<p><a class="msdiv" id="msdiv74"></a>’’මින් සියක් දහස්වන කපෙහි වු එකල්හි යම් ඵල දානයක් දුනිම්ද, (ඒ හේතුවෙන්) දුගතියක් නොදනිමි. ඵල දානයාගේ මේ විපාකයයි.</p>
<p><a class="msdiv" id="msdiv75"></a>’’මාගේ ක්ලේශයෝ දවන ලදහ. සියළු භවයෝ නසන ලදහ. ඇතෙකු මෙන් බැඳුම් සිඳ, ආශ්‍රව රහිතව වෙසෙමි.</p>
<p><a class="msdiv" id="msdiv76"></a>’’ඒකාන්තයෙන් බුද්ධශ්‍රේෂ්ඨයන් වහන්සේගේ සමීපයට මාගේ පැමිණීමක් විය. පමුණුවන ලද ත්‍රිවිද්‍යා ඇත්තෝය. බුදුරජාණන් වහන්සේගේ සසුන කරන ලදී.</p>
<p class="endsection"><a class="msdiv" id="msdiv77"></a>මෙහි මේ අයුරින් ආයුෂ්මත් සබ්බඵලදායක තෙරුන් වහන්සේ මෙම ගාථාවන් වදාළ සේක.</p>
<p class="endsutta">සබ්බඵලදායකත්ථෙරස්සාපදානං නවමං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
