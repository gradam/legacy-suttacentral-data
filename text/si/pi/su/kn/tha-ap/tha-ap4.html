<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="tha-ap4">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරාපදානය</p>
<p class="subsubdivision">(පඨමො භාගො)</p>
<p class="vagga">1. බුද්ධ වග්ගය</p>
<h1>4. මහා මොග්ගල්ලාන ථෙරාපදානය</h1>
</div>
<p><a class="msdiv" id="msdiv375"></a>’’ලෝක ජ්‍යෙෂ්ඨවූ, නර ශ්‍රෙෂ්ඨවූ, අනොමදස්සි භාග්‍යවතුන් වහන්සේ දිව්‍ය සමූහයා විසින් පිරිවරණ ලදුව හිමවතෙහි විසීය.</p>
<p><a class="msdiv" id="msdiv376"></a>’’එකල්හි මම නම්න් වරුණ නම්වූ නාග රාජයෙක්වීමි. කැමති රූපයන් මවන සුළුවූයේ ඎද්‍ධි විකුර්‍වණ්‍ය කරමි. මම සයුරෙහි විසීමි.</p>
<p><a class="msdiv" id="msdiv377"></a>’’නිතර සිය පිරිවරවූ ස්වකීය නාග සමූහයා පිරිවරා මම තූර්‍ය්‍යයන් වාදනය කරවීමි. එකල්හි නා මෙනෙවියෝ (අනොමදස්සි) බුදුරජාණන් වහන්සේ පිරිවරා වාදනය කළාහුය.</p>
<p><a class="msdiv" id="msdiv378"></a>’’(මනුෂ්‍ය- නාග) තූර්‍ය්‍යන් වාදනය කරනු ලබන කල්හි (චාතුර්මහාරාජික) දෙවියෝද (දිව්‍ය) තූර්‍ය්‍යයන් වාදනය කළාහුය. මේ දෙපිරිස (දෙවි මිනිසුන්ගේ තූර්‍ය) ශබ්දය අසා බුදුරජාණන් වහන්සේද එය දැනගත් සේක.</p>
<p><a class="msdiv" id="msdiv379"></a>’’ බුදුරජාණන් වහන්සේට ආරාධනාකොට ස්වකීය නාග භවනයට එළඹියෙමි. මම අසුන් පනවා (දානයට සුදුසු) කාලය සැළ කෙළෙමි.</p>
<p><a class="msdiv" id="msdiv380"></a>’’රහතුන් දහසක් විසින් පිරිවරණ ලද බුදුරජාණන් වහන්සේ සියළු දිසාවන් බබුළුවන සේක් මාගේ භවනයට එළඹි සේක.</p>
<p><a class="msdiv" id="msdiv381"></a>’’එකල්හි මම (එසේ) එළඹියාවූ භික්‍ෂු සංඝයා සහිතවූ, මහා වීරවූ, දේවාති දේවවූ, නරශ්‍රේෂඨවූ බුදුරජාණන් වහන්සේ ආහාර පානයෙන් සන්තර්‍පණය කළෙමි.</p>
<p><a class="msdiv" id="msdiv382"></a>’’(සියල්ල) තෙමේම අවබෝධ කළාවූ, මහා වීරවූ, අග්‍ර පුද්ගලවූ බුදුරජාණන් වහන්සේ භික්‍ෂු සංඝයා මැද හිඳ අනුමෝදනාව කළ සේක. මෙම ගාථාවෝද වදාරණ ලදහ.’’</p>
<p><a class="msdiv" id="msdiv383"></a>’’යමෙක් තෙම ලෝක නායකවූ බුදුරජාණන් වහන්සේද, සංඝයාද පිදී නම් හෙතෙම එම සිත පැහැදවීම කරණකොට ගෙන දෙව්ලොවට (උත්පත්ති වශයෙන්) යන්නේය.</p>
<p><a class="msdiv" id="msdiv384"></a>’’සත් සැත්තෑ වරක් දිව්‍ය රාජ්‍යයද කරන්නේය. අට සියක් වරෙක පෘථිවි රාජ්‍යයද කරමින් පොළොවෙහි වෙසෙන්නේය.</p>
<p><a class="msdiv" id="msdiv385"></a>’’පස් පණස් වරක් සක්විති රජ වන්නේය. එකෙණෙහි ඔහුට අපමණ භෝගයෝ උපදින්නාහුය.</p>
<p><a class="msdiv" id="msdiv386"></a>’’මෙයින් අපරිමෙය්‍ය කල්පයෙහි (එකාසංඛ්‍ය කල්ප ලක්‍ෂයකින් මතුයෙහි) ඔක්කාක නම් කුලයෙහි උපදින්නාවූ ගෞතම නම්වූ ශාස්තෲන් වහන්සේ ලෝකයෙහි පහළ වන්නේය.</p>
<p><a class="msdiv" id="msdiv387"></a>’’හෙතෙම (වරුණ නාග රාජ තෙම) නිරයෙන් චුතව මිනිසත් බවට (උත්පත්ති වශයෙන්) යන්නේය. කෝලිත නම්වූ බ්‍රාහ්මණයෙක් වන්නේය.</p>
<p><a class="msdiv" id="msdiv388"></a>’’හෙතෙම පසුව පැවිදිව කුශල මූලයන් විසින් මෙහෙයන ලදුයේ ගෞතම බුදුරජාණන් වහන්සේගේ වීතීය ශ්‍රාවක වන්නේය.</p>
<p><a class="msdiv" id="msdiv389"></a>’’පටන් ගන්නා ලද වීර්‍ය්‍ය ඇත්තේ, නිවණට මෙහෙයූ සිත් ඇත්තේ, ඎද්‍ධියෙහි කෙළ පැමිණියේ, සියලු ආශ්‍රව ධර්‍මයන් දැන (දුරුකොට) ආශ්‍රව රහිතව (ක්ලේශ පරිනිර්‍වාණයෙන්) පිරිනිවන් පාන්නේය.’’</p>
<p><a class="msdiv" id="msdiv390"></a>’’පාප මිත්‍රයන් ඇසුරෙන් කාමරාගයෙහි වසඟයට ගියේ දුෂ්ට සිත් ඇත්තේ මව් පියන්ද නැසීමි.</p>
<p><a class="msdiv" id="msdiv391"></a>’’මම නිරෙයෙහි හෝ, නැතහොත් මිනිසුන් අතරෙහි හෝ, යම් යම් යෝනියක උපදිම් නම් (එකී) පාප කර්‍මය හා එක්වීමෙන් බිඳීගිය හිස් ඇත්තේ මැරෙමි.</p>
<p><a class="msdiv" id="msdiv392"></a>’’මෙය මාගේ (සසරෙහි) අවසානයයි. අන්තිම ආත්ම භාවය වේ. මේ ආත්ම භාවයෙහිදීද මට මැරෙන කල්හි මෙබන්දක් වන්නේය.</p>
<p><a class="msdiv" id="msdiv393"></a>’’ප්‍රකර්‍ශ විවේකයෙහි යෙදුනේ, සමාධි භාවනාවෙහි ඇළුනේ, සියලු ආශ්‍රවයන් දැන (දුරුකොට) ආශ්‍රව රහිතව වෙසෙමි.</p>
<p><a class="msdiv" id="msdiv394"></a>’’පෘථිවියද ඉතා ගැඹුරුය. ඝනය. නොසෙල්විය හැක. (එහෙත්) ඎද්‍ධියෙහි කෙළ පැමිණියේ (එය) වම් පය මහපටැඟිල්ලෙන් සොළවමි.</p>
<p><a class="msdiv" id="msdiv395"></a>’’අස්මී මානය (සීල සමාධි ප්‍රඥාදිය ඇත්තේ මටමය යන ඇඟීම) නොදකිමි. මට මානය නැත. මම සාමණේරයන් පටන්කොට සියලු භික්‍ෂු සංඝයා කෙරෙහි ගෞරව සිත (ඇති) කරමි.</p>
<p><a class="msdiv" id="msdiv396"></a>’’මින් (එකා සංඛ්‍ය කල්ප ලක්‍ෂයකට) අපරිමෙය කල්පයකට පෙර (අගසව් බව පිණිස) යම් කර්‍මයක් රැස් කෙළෙම්ද, මම ඒ ශ්‍රාවක භූමියට පත්වීමි. ආශ්‍රව ක්‍ෂය නම්වූ නිවණට පැමිණියෙමි.</p>
<p>[’’මාගේ ක්ලේශයෝ දවන ලද්දාහුය. සියලු භවයෝ සමූහනනය (විනාශ) කරණ ලද්දාහුය. හස්තිරාජයෙකු මෙන් බැඳුම් සිඳ, ආශ්‍රව රහිතව වෙසෙමි.</p>
<p>’’බුද්ධ ශ්‍රේෂ්ඨයන් වහන්සේගේ සමීපයට මාගේ යහපත් පැමිණීමක් විය. ත්‍රිවිද්‍යාවෝ පමුණුවන ලද්දාහු බුදුරජාණන් වහන්සේගේ සසුනද කරණ ලදී.]</p>
<p><a class="msdiv" id="msdiv397"></a>’’මේ සිවි පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදී. බුදුරජාණන් වහන්සේගේ සසුනද කරණ ලදී’’</p>
<p class="endsection">මෙහි මේ අයුරින් ආයුෂ්මත් මහා මොග්ගල්ලාන ස්ථවිරයන් වහන්සේ මේ ගාථාවන් දේශනා කළ සේක.</p>
<p class="endsutta">මහා මොග්ගල්ලාන තෙරුන් වහන්සේගේ අපදානය නිමි.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
