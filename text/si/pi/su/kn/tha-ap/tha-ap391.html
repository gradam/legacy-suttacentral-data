<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="tha-ap391">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරාපදානය</p>
<p class="subsubdivision">(පඨමො භාගො)</p>
<p class="vagga">39. අවණ්ටඵලදායක වග්ග</p>
<h1>9. සොනකොටිවිස ථෙරාපදානය</h1>
</div>
<p><a class="msdiv" id="msdiv49"></a>’’විපස්සී බුදුරජුන්ගේ සසුන පවත්නා කල්හි සිව් දිගින් වඩින සංඝයාට බන්ධුම රාජධානියෙහි මා විසින් ලෙණක් කරවන ලදී.</p>
<p><a class="msdiv" id="msdiv50"></a>’’(එම) ලෙණෙහි බිම් වස්ත්‍රවලින් අතුරා (සංඝයාට) පිදීමි. එකල්හි ඔදවැඩි සිත් ඇත්තේ, සොම්නස්වූයේ, මෙබඳු ප්‍රාර්ථනාවක්ද කෙළෙමි.</p>
<p><a class="msdiv" id="msdiv51"></a>’’මම බුදුරජුන් සතුටු කරන්නෙමි. පැවිද්දද ලබන්නෙමි. අනුත්තරවූ, උතුම් ශාන්ති නම්වූ නිවණද ස්පර්‍ශ කරන්නෙමි කියායි.</p>
<p><a class="msdiv" id="msdiv52"></a>’’එම කුශලමූලයෙන්ම අනූ කල්පයක් සැරිසැරීමි. කරණ ලද පින් ඇති මම දිව්‍යවූයේ, මනුෂ්‍යවූයේ, බැබලීමි.</p>
<p><a class="msdiv" id="msdiv53"></a>’’ඉක්බිති අවශේෂ කර්‍ම විපාකයෙන් අන්තිම භවයෙහි මේ චම්පා නගරයෙහි අග සිටුහුගේ එකම පුත්‍රයාව උපන්නේ වෙමි.</p>
<p><a class="msdiv" id="msdiv54"></a>’’මා උපන් පමණින් (එය) අසා පියතුමාහට මෙබඳු අදහසක් විය. (එනම්) මම කුමරුවාහට නොඅඩුව විසි කෙලක් (ධනය) දෙවමි කියායි.</p>
<p><a class="msdiv" id="msdiv55"></a>’’මාගේ පතුල් දෙකෙහි සියුම්වූ මොළොක් පහස් ඇති කපු පුලුන් වැනි යහපත් සිව් අඟුල් දිග ලෝමයෝ හටගත්තාහුය.</p>
<p><a class="msdiv" id="msdiv56"></a>’’මින් සිව් අනූවන කපෙහි යම් (සමන් මල්) දමක් දැරූයෙම්ද, (ඒ හේතුවෙන්) දුගතියක් නොදනිමි. සුමන මල් දම් දැරීමෙහි මේ විපාකයයි.</p>
<p><a class="msdiv" id="msdiv57"></a>’’මා විසින් සම්බුදු රජතෙම සතුටු කරණ ලදී. (මම) අනගාරිය නම්වූ සසුනෙහි පැවිදිවීමි. මා විසින් පැමිණෙන ලද රහත් බව ඇත්තේ, කෙළෙස් තැවුල් නිවන ලදුයේ, සිසිල්වූයේ වෙමි.</p>
<p><a class="msdiv" id="msdiv58"></a>’’පටන්ගන්නා ලද වීර්‍ය්‍යය ඇති භික්‍ෂූන් අතුරෙන් අග්‍රයයි බුදුරදුන් විසින් (මම) දක්වන ලදුයේ වෙමි. මහත් ඎද්‍ධි ඇති, ෂඩභිඥා ඇති, ක්‍ෂය කළ ආශ්‍රව ඇති රහත් කෙනෙක්ද වෙමි.</p>
<p><a class="msdiv" id="msdiv59"></a>’’මින් එක් අනූවන කපෙහි වූ එකල්හි යම් දනක් දුනිම්ද, (ඒ හේතුවෙන්) දුගතියක් නොදනිමි. ලෙන් දනෙහි විපාකයයි.</p>
<p><a class="msdiv" id="msdiv60"></a>’’බුද්‍ධ ශ්‍රේෂ්ඨයන් වහන්සේගේ සමීපයට ඒකාන්තයෙන්ම මාගේ යහපත් පැමිණීමක් විය. ත්‍රිවිද්‍යාවෝ පැමිණෙන ලද්දාහු වෙති. ත්‍රිවිද්‍යා (ලාබීමි.) බුදුරජාණන් වහන්සේගේ සසුන කරණ ලදී.</p>
<p><a class="msdiv" id="msdiv61"></a>’’මා විසින් කෙළෙස් දවන ලදී. සියළු භවයෝ නසන ලදහ. හස්තියෙකු මෙන් බැඳුම් සිඳ, ආශ්‍රව රහිතව වෙසෙමි.</p>
<p><a class="msdiv" id="msdiv62"></a>’’සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදී. බුදුරජාණන් වහන්සේගේ සසුනද කරණලදී.</p>
<p><a class="msdiv" id="msdiv63"></a>[පරිවර්තනය නැත]</p>
<p>මෙහි මේ අයුරින් ආයුෂ්මත් සොනකොටිවිස තෙරුන් වහන්සේ මෙම ගාථාවන් වදාළ සේක.’’</p>
<p class="endsutta">සොණකොටිවීසත්ථෙරස්සාපදානං නවමං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
