<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="tha-ap33">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරාපදානය</p>
<p class="subsubdivision">(පඨමො භාගො)</p>
<p class="vagga">4. කුණ්ඩධාන වග්ග</p>
<h1>1. කුණ්ඩධාන ථෙරාපදානය</h1>
</div>
<p><a class="msdiv" id="msdiv1"></a>’’සතියක් (නිරෝධ සමාපත්තියට සමවැදී) විවේකයෙන් සිටි සියල්ල තෙමේම අවබෝධ කළාවූ අග්‍ර පුද්ගලවූ (පදුමුත්තර) බුද්ධ ශ්‍රේෂඨයන් වහන්සේ වෙත එළඹීමි.</p>
<p><a class="msdiv" id="msdiv2"></a>’’මම (නිරෝධ සමාපත්තියෙන්) නැගී සිටි මහා මුනිවූ පදුමුත්තර බුදුරජාණන් වහන්සේට (දානය පිළිගැන්වීමට) සුදුසු කළැයි දැන මහත්වූ කෙසෙල් කැණක් ගෙන එළඹියෙමි.</p>
<p><a class="msdiv" id="msdiv3"></a>’’ලොකනායකවූ, මහා මුනිවූ, භාග්‍යවතුන් වහන්සේ එම පලය (කෙසෙල් කැණ) පිළිගෙන මාගේ සිත පහදවන සේක් වැළඳු සේක.</p>
<p><a class="msdiv" id="msdiv4"></a>’’(තමාට වැඩි කෙනෙකුන් නැති බැවින්) සත්ත්‍වයන් සසර කතරින් එතෙර කරණ බැවින් සාර්ත්‍ථවාහකයෙකු වැනිවූ බුදුරජාණන් වහන්සේ වළඳා ස්වකීය අසුනෙහි වැඩ හිඳ, මෙම ගාථාවන් වදාළ සේක.</p>
<p><a class="msdiv" id="msdiv5"></a>’’මෙම පර්‍වතයෙහි රැස්වූ යම් යක්‍ෂ කෙනෙක් වෙසෙත් නම් (ඔවුහුද), අරණෙහි (මෙම ධර්‍මයට සුදුසු අනිකුත්) භූතයෝද මාගේ වචනය අසත්වා!</p>
<p><a class="msdiv" id="msdiv6"></a>’’ඒ යමෙක් කේශර සිංහයෙකු මෙන් සර්‍වඥවූ මා වෙත එළඹියේද, මම ඔහු (කවරෙක්දැයි) ප්‍රකාශ කරන්නෙමි. (එය) කියන්නාවූ මාගේ වචනය අසව්.</p>
<p><a class="msdiv" id="msdiv7"></a>’’ඒ මේ තැනැත්තේ එකොළොස් වරක් ශක්‍ර දේවේන්‍ද්‍ර වන්නේය. සූතිස් වරක් සක්විති රජ වන්නේය.</p>
<p><a class="msdiv" id="msdiv8"></a>’’කල්ප ලක්‍ෂයකින් මතුයෙහි ඔක්කාක කුලයෙහි උපදින්නාවූ, ගොත්‍රයෙන් ගෞතම නම් ශාස්තෲ තෙම ලොව පහළ වන්නේය.</p>
<p><a class="msdiv" id="msdiv9"></a>’’සිල්වත් රහත් භික්‍ෂූන්ට ආක්‍රොශකොට එම පාප කර්‍මයාගේ විපාකයෙන් (කුණ්ඩවධාන යන) නමක්ද ලබන්නේය.</p>
<p><a class="msdiv" id="msdiv10"></a>’’හෙතෙම ඒ (ගෞතම) බුදුරජාණන් වහන්සේගේ ධර්‍මයට දායාදවූ ධර්‍මයෙන් නිර්මිත කළාක් වැනිවූ නම්න් කුණ්ඩවධාන නම් ඖරස (බුද්‍ධ) පුත්‍රවූ ශ්‍රාවකයෙක් වන්නේය.’’ (කියායි.)’’</p>
<p><a class="msdiv" id="msdiv11"></a>’’මම ප්‍රකර්‍ශ විවේකයෙහි යෙදුනේ, ධ්‍යාන කරණ සුළුවූයේ, ධ්‍යානයෙහි ඇළුනේ, ශාස්තෲන් වහන්සේ සතුටුකොට, ආශ්‍රව රහිතව වෙසෙමි.</p>
<p><a class="msdiv" id="msdiv12"></a>’’අග්‍ර ශ්‍රාවකයන් විසින් පිරිවරණ ලද, භික්‍ෂු සංඝයා විසින් පෙරටු කරණ ලද, සර්‍වඥ තෙම බික් සඟන මැද හිඳ සලාක ගැන්වීය.</p>
<p><a class="msdiv" id="msdiv13"></a>’’සිව්රු සකස්කොට ලෝකනායකවූ බුදුරජාණන් වහන්සේට වැඳ තථාගතයන් වහන්සේ ඉදිරියෙහිදීම පළමුකොටම (සළාක) ගතිමි.</p>
<p><a class="msdiv" id="msdiv14"></a>’’එම කර්‍මය කරණකොටගෙන දසදහසක් සක්වල කම්පණය කරන්නාවූ භාග්‍යවතුන් වහන්සේ භික්‍ෂු සංඝයා මැද හිඳ අග්‍රස්ථානයෙහි තැබීය.</p>
<p><a class="msdiv" id="msdiv15"></a>’’නිර්‍වාණ සංඛ්‍යාත යෝගක්‍ෂෙමයට පමුණුවන ධුරවාහකයා (ගැල්බර උසුලන ගවයා) මාගේ විර්‍ය්‍යයයි. (මම මේ) සර්‍වඥ ශාසනයෙහි අන්තිම ශරීරය දරමි. (අන්තිම ආත්මයයි.)</p>
<p><a class="msdiv" id="msdiv16"></a>’’මේ සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදී. බුදුරජාණන් වහන්සේගේ සසුනද කරණලදී. මෙහි මේ අයුරින් ආයුෂ්මත් කුණ්ඩධාන තෙරුන් වහන්සේ මෙම ගාථාවන් වදාළ සේක.’’</p>
<p class="endsutta">කුණ්ඩධානත්ථෙරස්සාපදානං පඨමං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
