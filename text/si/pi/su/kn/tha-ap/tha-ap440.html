<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="tha-ap440">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරාපදානය</p>
<p class="subsubdivision">(දුතියො භාගො)</p>
<p class="vagga">44. එක වීහාරීය වග්ග</p>
<h1>8. හරීතකදායක ථෙරාපදානය</h1>
</div>
<p><a class="msdiv" id="msdiv60"></a>’’අරළු, නෙල්ලි, අඹද, ජම්බුද, ඩෙබරද, බදුළුද, බෙලිද තෙමේම හැරගෙන එමි.</p>
<p><a class="msdiv" id="msdiv61"></a>’’පබ්හාර (කන්දකවූ) විවේක ස්ථානයක වැඩහුන් ධ්‍යාන කරන්නාවූ, ධ්‍යානයෙහි ඇළුනාවූ, ආබාධයකින් පෙළෙන්නාවූ (සමාන කළ හැකි) දෙවැන්නෙකු නැත්තාවූ බුදුරජුන් දැක,</p>
<p><a class="msdiv" id="msdiv62"></a>’’මම අරළු ගෙඩියක් ගෙන බුදුරජුන්හට දුනිමි. බෙහෙත කළ කෙනෙහි රෝගය සන්සිඳුනේය.</p>
<p><a class="msdiv" id="msdiv63"></a>’’සන්සිඳුනාවූ (කාය) දරථය (ක්ලාන්තය) ඇති බුදුරජතෙම අනුමෝදනාවක් කළ සේක. ’’මෙම බෙහෙත් දන කරණකොටගෙනද, රෝග ව්‍යපසයනය කරණකොටගෙනද,</p>
<p><a class="msdiv" id="msdiv64"></a>’’දෙවිවූයේ හෝ, මිනිස්වූයේ හෝ, අන් ජාතියක උපන්නේ හෝ, ඒ සියළු තන්හි සැප ඇත්තෙක් වෙහිව තොපට ව්‍යාධියක් නොපැමිණේවා.’’</p>
<p><a class="msdiv" id="msdiv65"></a>’’සියල්ල තෙමේම අවබෝධ කළාවූ, පස්මරුන් දිනූ, ප්‍රාඥවූ සර්‍වඥ තෙම මෙම වචන කියා, අහසෙහි හස් රජෙකු මෙන් අහසට නැංගාහ.</p>
<p><a class="msdiv" id="msdiv66"></a>’’යම් තැනක පටන් සියල්ල තෙමේම දත් බුදුරජුන්හට අරළු දුනිම්ද, (එතැන් පටන්) මෙම ජාතිය දක්වා මට ව්‍යාධියක් හට නොගත්තේය.</p>
<p><a class="msdiv" id="msdiv67"></a>’’මේ මාගේ (සසරෙහි) අවසානයයි. (දැන්) අන්තිම භවය පවතී. ත්‍රීවිද්‍යාවෝ ප්‍රත්‍යක්‍ෂ කරන ලදහ. බුදුරජාණන් වහන්සේගේ සසුන කරන ලදී.</p>
<p><a class="msdiv" id="msdiv68"></a>’’මින් සිව් අනූවන කපෙහි වූ එකල්හි යම් බෙහෙත් දනක් දුනිම්ද, (ඒ හේතුවෙන්) දුගතියක් නොදනිමි. බෙහෙත් දනෙහි මේ විපාකයයි.</p>
<p><a class="msdiv" id="msdiv69"></a>’’මා විසින් ක්ලේශයන් දවන ලදහ. සියළු භවයෝ නසන ලදහ. හස්ති රාජයකු මෙන් බැඳුම් සිඳ, ආශ්‍රව රහිතව වෙසෙමි.</p>
<p><a class="msdiv" id="msdiv70"></a>’’ඒකාන්තයෙන් බුදුරජාණන් වහන්සේගේ සමීපයට මාගේ යහපත් පැමිණීමක් විය. පැමිණෙන ලද ත්‍රිවිද්‍යාවෝ ඇත්තාහුය. මා විසින් බුදුරජාණන් වහන්සේ ගේ සසුන කරණ ලදී.</p>
<p><a class="msdiv" id="msdiv71"></a>’’සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදී. බුදුරජාණන් වහන්සේගේ සසුනද කරණලදී.</p>
<p class="endsection">මෙහි මේ අයුරින් ආයුෂ්මත් හරීතකදායක තෙරුන් වහන්සේ මෙම ගාථාවන් වදාළ සේක.’’</p>
<p class="endsutta">හරීතකදායකත්ථෙරස්සාපදානං අට්ඨමං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
