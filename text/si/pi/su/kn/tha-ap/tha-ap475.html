<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="tha-ap475">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරාපදානය</p>
<p class="subsubdivision">(දුතියො භාගො)</p>
<p class="vagga">48. නළමාලිය වග්ග</p>
<h1>3. උක්කංසතික ථෙරාපදානය</h1>
</div>
<p><a class="msdiv" id="msdiv30"></a>’’එකල්හි මෞන ගුණ ඇති ධ්‍යාන කරන්නාවූ, ධ්‍යානයෙහි ඇළුනාවූ, භාග්‍යවත්වූ කොසික නම් බුදුරජතෙමේ චිත්‍රකූට පර්‍වතයෙහි වැඩ විසූහ.</p>
<p><a class="msdiv" id="msdiv31"></a>’’(මම) ස්ත්‍රී සමූහයා විසින් පිරිවරන ලදුව, හිමවතට පිවිස, පසළොස්වක් දිනයෙහි සඳු වැනිවූ කොසික බුදුරජුන් දිටීය.</p>
<p><a class="msdiv" id="msdiv32"></a>’’එකල්හි මම උල්කා (පන්දම්) සියයක් ගෙන උන්වහන්සේ පිරිවැරීමි. මම රෑ දාවල් සතක් (එහි) සිට අටවෙනි දිනයෙහි ගියෙමි.</p>
<p><a class="msdiv" id="msdiv33"></a>’’සමාධියෙන් නැගී සිටියාවූ, පස්මරුන් දිනූ, සියල්ල තෙමේම අවබෝධ කරගත් කොසික බුදුරජුන් වැඳ, පහන් සිත් ඇත්තේ, මම එක් භික්‍ෂාවක් දුනිමි.</p>
<p><a class="msdiv" id="msdiv34"></a>’’විපදෝත්තමයාණන් වහන්ස, ලොක ජ්‍යෙෂ්ඨයාණන් වහන්ස, නරශ්‍රේෂ්ඨයාණන් වහන්ස, එම කර්‍මය කරණකොටගෙන තුෂිත දෙව්ලොවෙහි උපනිමි. එක භික්‍ෂා දානයෙහි මේ විපාකයයි.</p>
<p><a class="msdiv" id="msdiv35"></a>’’දිවා කල්හිද, රාත්‍රියෙහිද යන හැම කල්හි මාගේ ආලෝකය වෙයි. මම හාත්පස යොදුන් සියයක් ආලෝකය පතුරුවමි.</p>
<p><a class="msdiv" id="msdiv36"></a>’’මම පස්පණස්වන කපෙහි සිව් මහ සයුරු හා සිව් මහ දිවයින් කෙළවරකොට ඇති පෘථිවියට අධිපතිවූ, සතුරු රජුන් ජයගන්නාසුළුවූ, දඹදිව රාජධානිය කොට ඇති බැවින් හෝ වෙසෙසින් එයට අධිපතිවූ සක්විති රජෙක් වීමි.</p>
<p><a class="msdiv" id="msdiv37"></a>’’එකල්හි මට සමෘද්‍ධවූ, සම්පත්තියෙන් පිරුණාවූ, මැනවින් කොට නිමවන ලද නගරයක් විය. (එය) තිස් යොදුනක් දිගය. විසි යොදුනක් පුළුල්ය.</p>
<p><a class="msdiv" id="msdiv38"></a>’’විශ්වකර්‍මයා විසින් මවන ලදී. (එව - කව - බොව යනාදී) දශවිධ ශබ්දයෙන් තොර නොවීය. කයිතාලම් (ආදී තූර්‍ය්‍ය) නාදයෙන්ද යුක්තවූ ශොභන නම්වූ නගරයකි.</p>
<p><a class="msdiv" id="msdiv39"></a>’’ඒ නගරයෙහි වැල්ද, දරද, මැටිද ඇත. (ඒ) සියල්ල ස්වර්‍ණමයය. හැම කල්හිම බබලයි.</p>
<p><a class="msdiv" id="msdiv40"></a>’’ප්‍රාකාර සතරකින් වට කරන ලදී. සිව් පවුරුහුම මිණිමුවා වූහ. මැද පෙදෙසෙහි තාල පංක්තීහුද විශ්වකර්‍මයා විසින් මවන ලදී.</p>
<p><a class="msdiv" id="msdiv41"></a>’’පියුම් උපුල්වලින් වැසුණු (හෙළ) පියුමින් ගැවසීගත්, නොයෙක් සුවඳ වහනය වන්නාවූ පොකුණු දස දහසක් වෙති.</p>
<p><a class="msdiv" id="msdiv42"></a>’’මම මින් සිව්අනූවන කපෙහි යම් උල්කා (පන්දම්) දැරූයෙම්ද, (ඒ හේතුවෙන්) දුගතියක් නොදනිමි. උල්කා ධාරණයෙහි මේ විපාකයයි.</p>
<p><a class="msdiv" id="msdiv43"></a>’’මාගේ ක්ලේශයෝ දවන ලදහ. සියළු භවයෝ නසන ලදහ. ඇතෙකු මෙන් බැඳුම් සිඳ, ආශ්‍රව රහිතව වෙසෙමි.</p>
<p><a class="msdiv" id="msdiv44"></a>’’ඒකාන්තයෙන් බුද්ධශ්‍රේෂ්ඨයන් වහන්සේගේ සමීපයට මාගේ පැමිණීමක් විය. පමුණුවන ලද ත්‍රිවිද්‍යා ඇත්තෝය. බුදුරජාණන් වහන්සේගේ සසුන කරන ලදී.</p>
<p class="endsection"><a class="msdiv" id="msdiv45"></a>මෙහි මේ අයුරින් ආයුෂ්මත් උක්කංසතික තෙරුන් වහන්සේ මෙම ගාථාවන් වදාළ සේක.</p>
<p class="endsutta">උක්කාසතිකත්ථෙරස්සාපදානං තතියං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
