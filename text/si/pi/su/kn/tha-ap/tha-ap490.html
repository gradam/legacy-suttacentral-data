<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="tha-ap490">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරාපදානය</p>
<p class="subsubdivision">(දුතියො භාගො)</p>
<p class="vagga">49. පංසුකූල වග්ග</p>
<h1>8. තරණිය ථෙරාපදානය</h1>
</div>
<p><a class="msdiv" id="msdiv148"></a>’’සියල්ල තෙමේම අවබෝධ කළාවූ, ලෝකනායකවූ, භාග්‍යවත්වූ අත්‍ථදස්සී බුදුරජතෙමේ චින්තා නදී තීරයට වැඩි සේක.</p>
<p><a class="msdiv" id="msdiv149"></a>’’(එකල මම) ජලයෙහි හැසිරෙන්නාවූ කැසුබුවෙක් (වීමි.) බුදුරජුන් ගඟින් එතර කරනු කැමැති මම එම සර්‍වඥයන් වහන්සේ වෙත එළඹියෙමි. (එළඹ මෙසේ කීමි.)</p>
<p><a class="msdiv" id="msdiv150"></a>’’මහාමුනිවූ බුදුරජතෙමේ මාගේ පිටට නගීවා. ඒ ඔබ මම තරණය කරන්නෙමි. ඔබ (ලෝකයාගේ) දුක් කෙළවර කරන්නේ වෙහිය.’’ (කියායි.)</p>
<p><a class="msdiv" id="msdiv151"></a>’’මහත් යසස් ඇති අත්‍ථදස්සී බුදුරජතෙම මාගේ අදහස දැන, මාගේ පිටට නැගී සිටි සේක.</p>
<p><a class="msdiv" id="msdiv152"></a>’’යම් තැනක පටන් කොට තමා සිහි කෙරෙම්ද, යම් තැනක පටන් කොට නැණවත් බවට පැමිණියේ වෙම්ද, ඔබ වහන්සේගේ පාද තලය ස්පර්‍ශවූ කල්හි ඇතිවූ ඒ සුවය යම්සේද, එබඳු සුවයක් මට (මේ තාක්) නැත.</p>
<p><a class="msdiv" id="msdiv153"></a>’’මහත් යසස් ඇති අත්‍ථදස්සී බුදුරජතෙම එතරවී ගංතෙර සිටගෙන මෙම ගාථාවන් වදාළ සේක. (කෙසේද යත්?)</p>
<p><a class="msdiv" id="msdiv154"></a>’’මේ ගඟ සැඩපහර තරණය කරමැයි (මා තුළ) යම්තාක් සිතක් පවතීද (එවිට) පැණවත් (මේ) කැසුබු රජතෙම මා එතර කරවීය.</p>
<p><a class="msdiv" id="msdiv155"></a>’’මේ බුදුරජුන් තරණය කිරීම කරණකොටගෙනද, (ඇතිවූ) මෙත්සිත ඇතිබව කරණකොටගෙනද අටළොස්වන කපෙහි දෙව්ලොව සිත් අලවා වසන්නේය.</p>
<p><a class="msdiv" id="msdiv156"></a>’’කුශල මූලයෙන් මෙහෙයන ලදුයේ, දෙව්ලොවින් මෙහි පැමිණ, හුනස්නෙහිම හිඳ, සැකය නැමැති සැජපහර තරණය කරන්නේය’’ (කියායි.)</p>
<p><a class="msdiv" id="msdiv157"></a>’’යම්සේ සරු කෙතක රෝපණය කරන ලද ස්වල්පවූද බිජුවට මැනවින් වැසිවසින කල්හි (එහි) සශ්‍යඵලය ගොවියා තුටු කරයි.</p>
<p><a class="msdiv" id="msdiv158"></a>’’එසේම මේ බුද්‍ධ ක්‍ෂෙත්‍රය සම්බුදුරජුන් විසින් දෙසන ලද (දහම් නමැති) වැසි මැනවින් වස්නා කල්හි (එම) සශ්‍යඵලය තෙම ගොවියා තුටු කරයි.</p>
<p><a class="msdiv" id="msdiv159"></a>’’වීර්‍ය්‍යයෙහි මෙහෙයන ලද සිත් ඇත්තේ වෙමි. උපශාන්තවූයේ, උපධි රහිතවූයේ සියළු ආශ්‍රවයන් (ප්‍රහාණ පරිඥා වශයෙන්) දැන ආශ්‍රව රහිතව වෙසෙමි.</p>
<p><a class="msdiv" id="msdiv160"></a>’’අටළොස් සියවන කපෙහිවූ එකල්හි යම් කර්‍මයක් කෙළෙම්ද, (ඒ හේතුවෙන්) දුගතියක් නොදනිමි. බුදුරජුන් තරණය කිරීමෙහි මේ විපාකයයි.</p>
<p><a class="msdiv" id="msdiv161"></a>’’මාගේ ක්ලේශයෝ දවන ලදහ. සියළු භවයෝ නසන ලදහ. ඇතෙකු මෙන් බැඳුම් සිඳ, ආශ්‍රව රහිතව වෙසෙමි.</p>
<p><a class="msdiv" id="msdiv162"></a>’’ඒකාන්තයෙන් බුද්ධශ්‍රේෂ්ඨයන් වහන්සේගේ සමීපයට මාගේ පැමිණීමක් විය. පමුණුවන ලද ත්‍රිවිද්‍යා ඇත්තෝය. බුදුරජාණන් වහන්සේගේ සසුන කරන ලදී.</p>
<p class="endsection"><a class="msdiv" id="msdiv163"></a>මෙහි මේ අයුරින් ආයුෂ්මත් තරණීය තෙරුන් වහන්සේ මෙම ගාථාවන් වදාළ සේක.</p>
<p class="endsutta">තරණියත්ථෙරස්සාපදානං අට්ඨමං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
