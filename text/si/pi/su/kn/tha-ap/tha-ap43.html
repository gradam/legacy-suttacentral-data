<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="tha-ap43">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරාපදානය</p>
<p class="subsubdivision">(පඨමො භාගො)</p>
<p class="vagga">5. උපාලි වග්ග</p>
<h1>1. දුතිය උපාලි ථෙරාපදානය</h1>
</div>
<p><a class="msdiv" id="msdiv1"></a>’’දහසක් රහතුන් විසින් පිවරණ ලද ලෝකනායකවූ, ඒ බුදුරජාණන් වහන්සේ විවේකයෙහි යෙදුනේ එකලාව වසන්නට යන සේක.</p>
<p><a class="msdiv" id="msdiv2"></a>’’(එකල්හි) ත්‍රි දණ්ඩය දරන්නාවූ, අඳුන් දිවිසම් හඳින්නාවූ, මම, ලෝකනායකයන් වහන්සේ (තථාගතවන්) දුටිමි.</p>
<p><a class="msdiv" id="msdiv3"></a>’’අඳුන් දිවිසම් එකස්කොට, සිරසෙහි ඇඳිලි බැඳ, ලෝකනායක බුදුරජාණන් වහන්සේ වැඳ (උන්වහන්සේ සමග) පිළිසඳර කථා කෙළමි. (කෙසේද යත්?)</p>
<p><a class="msdiv" id="msdiv4"></a>’’යම්බඳු අණ්ඩජවූ කාකාදී පක්‍ෂීහුද, (එසේම) සංසේදජවූද සියල්ලෝ හා හැමකල්හි අහසෙහි හැසිරෙන්නෝද යන සංඥීවූ හෝ අසංඥීවූ හෝ යම්කිසි සප්‍රාණීක භූත කෙනෙක් වෙත් නම් ඒ සියල්ලෝ ඔබ වහන්සේගේ නුවණෙහි ඇතුළත් වෙත්.</p>
<p><a class="msdiv" id="msdiv5"></a><a class="msdiv" id="msdiv6"></a>’’උතුම්වූ පව්වෙහි පර්‍වතයන්හි හටගන්නා ලද (මලයජ) සඳුන් (ආදී) යම් ගන්‍ධයෝ වෙත් නම් ඒ සියලු සුගන්‍ධයෝ ඔබ වහන්සේගේ සීල (සුගන්‍ධ) යෙහි කලාවකටද නොයෙදෙත්.</p>
<p><a class="msdiv" id="msdiv7"></a>’’මේ දෙවියන් සහිත ලෝකයා මොහඳුරු පසට වැටුනේ වෙයි. ඔබ වහන්සෙගේ ඤාණය බබළන කල්හි (ඔවුහු) වයනලද අඳුරු ඇත්තෝ වෙත්.</p>
<p><a class="msdiv" id="msdiv8"></a>’’යම්සේ සූර්‍ය්‍යයා අස්තගතවූ කල්හි, සත්ත්‍වයෝ අඳුරට වැටුනාහු වෙත්ද, එසේම බුදුරජාණන් වහන්සේ නූපන් කල්හි ලෝකයා අඳුරට වැටුනේ වේ.</p>
<p><a class="msdiv" id="msdiv9"></a>’’යම්සේ උදාවන්නාවූ සූර්‍ය්‍යයා හැම කල්හි අඳුරු දුරු කෙරේද? (එසේම) බුද්ධ ශ්‍රේෂඨයන් වහන්ස, ඔබ වහන්සේ හැම කල්හි අඳුර නසහුය.</p>
<p><a class="msdiv" id="msdiv10"></a>’’දෙවියන් සහිත ලෝකයෙහි සර්‍වඥවූ ඔබ වහන්සේ වීර්‍ය්‍යයෙහි මෙහෙයූ සිත් ඇත්තේ වෙහිය. ඔබ වහන්සේ තමාගේ ඇරඹූ කටයුතුවලින් බොහෝ ජන සමූහයා සතුටු කෙරෙහිය කියායි.</p>
<p><a class="msdiv" id="msdiv11"></a>’’ප්‍රාඥවූ පදුමුත්තර බුදුරජාණන් වහන්සේ ඒ සියළු දෙනාට අනුමෝදනාකොට අහසෙහි (යන) හංසරාජයෙකු මෙන් ආකාශයට නැගුනු සේක</p>
<p><a class="msdiv" id="msdiv12"></a>’’අහසට පැනනැගි ශාස්තෘවූ, මහර්ෂීවූ, පදුමුත්තර බුදුරජතෙම අහසෙහි සිටියේ මෙම (ගාථාව) වදාළ සේක.</p>
<p><a class="msdiv" id="msdiv13"></a>’’යමෙකු විසින් උපමාවන්ගෙන් යුක්තව මාගේ මේ නුවණ පසසන ලදද, ඔබ ඔහු කවරෙක්දැයි කියන්නෙමි. (එසේ) කියන්නාවූ මාගේ වචනය අසව්.</p>
<p><a class="msdiv" id="msdiv14"></a>’’හෙතෙම අටළොස් වරක් ශක්‍ර දිව්‍ය රාජයා වන්නේය. තුන්සිය වරක් පෘථිවි රාජ්‍යය කරමින් පොළොවෙහි වාසය කරන්නේය.</p>
<p><a class="msdiv" id="msdiv15"></a>’’පස්විසි වරක් සක්විති රජ වන්නේය. (ලබන ලද මහත්වූ ප්‍රදේශ රාජ්‍යය ගණන් වශයෙන් ගිණිය නොහැකිය.)</p>
<p><a class="msdiv" id="msdiv16"></a>’’(මින්) කල්ප ලක්‍ෂයකින් මතුයෙහි ඔක්කාක කුලයෙහි උපදින්නාවූ, නම්න් ගෞතම නම්වූ ශාස්තෘතෙමේ ලොව පහළ වන්නේය.</p>
<p><a class="msdiv" id="msdiv17"></a>’’කුශල මූලයෙන් මෙහෙයන ලදුයේ, තුෂිත දිව්‍ය ලෝකයෙන් චුතව, ජාතියෙන් හීනවූයේ, උපාලි නම් වන්නේය.</p>
<p><a class="msdiv" id="msdiv18"></a>’’හෙතෙම පසුව පැවිදිව පවට නොඇලී සියලු ආශ්‍රවයන් ප්‍රහාණ පරිඥා වශයෙන් දැන (දුරුකොට) ආශ්‍රව රහිතවූයේ පිරිනිවන් පාන්නේය.</p>
<p><a class="msdiv" id="msdiv19"></a>’’මහා යසස් ඇති, ශාක්‍ය පුත්‍රවූ, ගෞතම බුදුරජතෙමේ සතුටුවූයේ (විනය ප්‍රශ්න විෂයයෙහි තියුණු ප්‍රඥා ඇති භික්‍ෂූන් අතුරෙන්) විනයධරවූද, හේ උසස් පදවියෙහි තබන්නේය.</p>
<p><a class="msdiv" id="msdiv20"></a>’’මම ශ්‍රද්‍ධාවෙන් පැවිදිවූයේ, කොට නිමවන ලද කටයුතු ඇත්තේ, ආශ්‍රව රහිතවූයේ, සියලු ආශ්‍රවයන් ප්‍රහාණ පරිඥා වශයෙන් දැන (දුරුකොට) ආශ්‍රව රහිතව වෙසෙමි.</p>
<p><a class="msdiv" id="msdiv21"></a>’’භාග්‍යවත් තෙමේ මට අනුකම්පා කළේය. මම විනයෙහි විශාරද වෙමි. ඇරඹූ සිය කටයුතු ඇත්තේ ආශ්‍රව රහිතව වෙසෙමි.</p>
<p><a class="msdiv" id="msdiv22"></a>’’ප්‍රාතිමොක්‍ෂ (ශීල) යෙහිද, පසිඳුරන් විෂයෙහිද, මැනවින් සංවරවූයේ හුදු මැණික් ආකරයක් වැනිවූ සියළු විනය (ධර්‍මය) දරමි.</p>
<p><a class="msdiv" id="msdiv23"></a>’’ලෝකයෙහි නිරුත්තරවූ ශාස්තෘ තෙමේ මාගේ ගුණ දැන භික්‍ෂු සංඝයා මැද හිඳ, මා උසස් පදවියෙහි තැබීය.</p>
<p><a class="msdiv" id="msdiv24"></a>’’මේ සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදී. බුදුරජාණන් වහන්සේගේ සසුනද කරණලදී. මෙහි මේ අයුරින් ආයුෂ්මත් උපාලි තෙරුන් වහන්සේ මෙම ගාථාවන් වදාළ සේක.’’</p>
<p class="endsutta">භාගිනෙය්‍යුපාලිත්ථෙරස්සාපදානං පඨමං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
