<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="tha-ap124">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරාපදානය</p>
<p class="subsubdivision">(පඨමො භාගො)</p>
<p class="vagga">13. සෙරෙය්‍ය වග්ග</p>
<h1>2. පුප්ඵථූපිය ථෙරාපදානය</h1>
</div>
<p><a class="msdiv" id="msdiv10"></a>’’හිමවතට නුදුරු තන්හි කුක්කුට නම් පර්‍වතයක් විය. එම පර්වතය අතුරෙහි මන්ත්‍රයන්හි පරතෙරෙට ගිය බ්‍රාහ්මණයෙක් විය.</p>
<p><a class="msdiv" id="msdiv11"></a>’’හැම කල්හි මා පන්දහසක් ශිෂ්‍යයෝ පිරිවරත්. ඔවුහු හැමට පළමු උදූසන නැගිටින සුළුවූ, මන්ත්‍රයන්හි විශාරදයෝද වූහ.</p>
<p><a class="msdiv" id="msdiv12"></a>’’එම ශිෂ්‍යයෝ මෙසේ කීහ. බුදුරජ තෙම ලොව පහළවිය. උන්වහන්සේ අසූවක් ව්‍යඤ්ජන ඇති සේක. දෙතිස් මහා පුරුෂ ලක්‍ෂණයක් ඇති සේක. එම ජිනෙන්‍ද්‍රයන් වහන්සේ හිරු මෙන් බබළන සේක. පින්වතුන් වහන්ස, අපගේ ඒ වචනය දැනගනු මැනව කියායි.</p>
<p><a class="msdiv" id="msdiv13"></a><a class="msdiv" id="msdiv14"></a>’’මන්ත්‍රයන්හි පරතෙරෙට ගිය බමුණු තෙමේ, ශිෂ්‍යයන්ගේ වචනය අසා, අසපුවෙන් නික්ම, ලොකනායකවූ මහා වීරයන් වහන්සේ යම් දිශාවක වැඩ වෙසෙන සේක් නම් ශිෂ්‍යයන්ගෙන් එම දිශාව විචාරයි. (කුමක් පිණිසද යත්?)</p>
<p><a class="msdiv" id="msdiv15"></a>’’මම එම දිශාවටද අප්‍රති පුද්ගලවූ, පස් මරුන් දිනුවාවූ උන්වහන්සේටද නමස්කාර කරන්නෙමියි කියායි. ඉක්බිති ඔද වැඩි සිත් ඇත්තේ, සොම්නස්වූයේ, ඒ තථාගතයන් පිදීමි. (එසේ කොට ශිෂ්‍යයනට මෙසේ කීවෙමි.)</p>
<p><a class="msdiv" id="msdiv16"></a>’’ශිෂ්‍යවරුනි, එව්. යන්නෙමු. ඒ තථාගතයන් දකින්නෙමු. ශාස්තෲන් වහන්සේගේ සිරිපා වැඳ, බුද්ධ ධර්‍මය අසන්නෙමුය කියායි.</p>
<p><a class="msdiv" id="msdiv17"></a>’’නික්ම එක් දිනකින් මම රෝගී වීමි. රෝගයෙන් පෙළුනේ විසීම සඳහා ශාලාවකට ගියෙමි.</p>
<p><a class="msdiv" id="msdiv18"></a>’’සියළු ශිෂ්‍යයන් රැස් කරවා තථාගතයන් කෙබඳුද? පරම බුද්‍ධිමත් ලෝකනාථයන් වහන්සේගේ ගුණ කෙබඳුදැයි ඔවුන්ගෙන් විචාළෙමි.</p>
<p><a class="msdiv" id="msdiv19"></a>’’මා විසින් විචාරණ ලද ඔවුහු බුදුරජුන් දක්නා ලද අයුරින්ම විස්තර කළාහුය. මාගේ හමුයෙහි ඒ බුද්ධ ශ්‍රේෂ්ඨයන් වහන්සේ මැනවින් (විස්තර) කොට දැක්වූහ.</p>
<p><a class="msdiv" id="msdiv20"></a>’’මම ඔවුන්ගේ එම වචනය අසා සිත පැහැදවීමි. මම එහි මල්වලින් සෑයක් කොට කළුරිය කෙළේ වෙමි.</p>
<p><a class="msdiv" id="msdiv21"></a>’’ඔවුහු මාගේ සිරුර දවා බුදුරජුන් සමීපයට ගියාහුය. ඇඳිලි බැඳ ශාස්තෲන් වහන්සේට අභිවාදනය කළාහුය.</p>
<p><a class="msdiv" id="msdiv22"></a>’’මම සුගතවූ, මහර්ෂීවූ බුදුරජාණන් වහන්සේට මල්වලින් සෑයක් කොට කල්ප ලක්‍ෂයක් මුළුල්ලෙහි දුගතියක නොඉපදුනෙමි.</p>
<p><a class="msdiv" id="msdiv23"></a>’’සතළිස් දහස්වන කපෙහි නම්න් අග්ගිසම නම් මහත් බල ඇති සොළොස් සක්විති රජ කෙනෙක් වූහ.</p>
<p><a class="msdiv" id="msdiv24"></a>’’විසිදහස්වන කපෙහි ඝතාසන නම්වූ පෘථිවීශ්වර අටතිස් රජ කෙනෙක් වූහ.</p>
<p><a class="msdiv" id="msdiv25"></a>’’මේ සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදී. බුදුරජාණන් වහන්සේගේ සසුනද කරණලදී. මෙහි මේ අයුරින් ආයුෂ්මත් පුප්ඵථූපිය තෙරුන් වහන්සේ මෙම ගාථාවන් වදාළ සේක.’’</p>
<p class="endsutta">පුප්ඵථූපියත්ථෙරස්සාපදානං දුතියං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
