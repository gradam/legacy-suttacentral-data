<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="tha-ap415">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරාපදානය</p>
<p class="subsubdivision">(පඨමො භාගො)</p>
<p class="vagga">42. භද්දාලි වග්ග</p>
<h1>3. තීණසූලක ඡදනීය ථෙරාපදානය</h1>
</div>
<p><a class="msdiv" id="msdiv79"></a>’’මම එකල්හි ජාති, ජරා, මරණයන් පිළිබඳව සිහි කෙළෙමි. එක්ව ගිහිගෙන් නික්ම අනගාර්‍ය්‍ය නම්වූ සසුනෙහි පැවිදිවීමි.</p>
<p><a class="msdiv" id="msdiv80"></a>’’පිළිවෙලින් හැසිරෙන්නේ, ගංතෙරට එළඹියෙමි. එහි ගංතෙරෙහි උඩට නැගී ගිය පොළොව දුටිමි.</p>
<p><a class="msdiv" id="msdiv81"></a>’’මම එහි අසපුවක් සදාගන එම අසපුවෙහි වසමි. මැනවින් කරණ ලද මාගේ අසපුව නොයෙක් පක්‍ෂි සමූහයාගෙන් යුක්තය.</p>
<p><a class="msdiv" id="msdiv82"></a>’’(එම පක්‍ෂීහු) විශ්වාස ඇත්තාහු, මා වෙත එළඹෙත්. මනහර ලෙස නාද ද කරත්. මම ඔවුන් සමග සිත් ඇලවුයේ අසපුවෙහි වෙසෙමි.</p>
<p><a class="msdiv" id="msdiv83"></a>’’මාගේ අසපුව හාත්පස සිව් දිග නාදකොට ඒ මෘගරාජ (සිංහ) තෙම ඔහු වසන ගුහාවෙන් නික්ම, හෙන පුපුරන්නාක් මෙන් ගර්ජනා කෙළේය.</p>
<p><a class="msdiv" id="msdiv84"></a>’’(එම) මෘගරාජයා (සිංහයා) ගර්ජනය කළ කල්හි මට ප්‍රීතිය ඇතිවිය. මම එම මෘග රාජයා සොයන්නේ, ලෝක නායකවූ බුදුරජුන් දුටිමි.</p>
<p><a class="msdiv" id="msdiv85"></a>’’මම දේවාතිදේවවූ තිස්ස බුදුරජුන් දැක සතුටුවූයේ, සතුටු සිතින්ම නාග කෙශර (නාමල් රේණු) පිදීමි.</p>
<p><a class="msdiv" id="msdiv86"></a>’’උදාවන හිරු වැනිවූ, පිපුනු උතුම් සල් රුකක් වැනිවූ, ලෝකනායකවූ බුදුරජහට ස්තූති කෙළෙමි.</p>
<p><a class="msdiv" id="msdiv87"></a>’’සර්‍වඥයන් වහන්ස, ඔබ වහන්සේගේ ඤානයෙන් මෙම දෙවියන් සහිත ලෝකයා (සසරින්) මිදුනේය. ඔබ වහන්සේ සතුටුකොටම (ඔවුහු) (මෙම) ජාති සංසාරයෙන් මිදෙත්.</p>
<p><a class="msdiv" id="msdiv88"></a>’’සර්‍වදර්ශීවූ සර්‍වඥ බුදුරජුන්ගේ නොදැකීමෙන් රාග ද්වේෂයන්ගෙන් පැතිරීගිය (සත්ත්‍වයෝ) අවීචි නිරයෙහි වැටෙති.</p>
<p><a class="msdiv" id="msdiv89"></a>’’සර්‍වඥයන් වහන්ස, ලෝකනායකයන් වහන්ස, ඔබ වහන්සේගේ දර්‍ශනය නිසා සියල්ලෝ භවයෙන් මිදෙත්. අමෘත පදයවූ නිවන ස්පර්‍ශ කෙරෙත්.</p>
<p><a class="msdiv" id="msdiv90"></a>’’යම් කාලයක් පසැස් ඇති ආලෝකවත්වූ බුදුවරයෝ ලොව උපදිත්ද, ඔවුහු කෙළෙස් දවා ආලෝකය දක්වත්.</p>
<p><a class="msdiv" id="msdiv91"></a>’’මෙසේ ලෝකනායකවූ තිස්ස බුදුරජුන්හට ස්තූතිකොට, ස්තුතිවූයේ සතුටු සිතින්ම බෝලිද්ද (මල්) පිදීමි.</p>
<p><a class="msdiv" id="msdiv92"></a>’’ලෝකනායකවූ තිස්ස බුදුරජතෙමේ මාගේ අදහස දැන, සිය අසුනෙහි වැඩහිඳ, මෙම ගාථාවන් වදාළ සේක.</p>
<p><a class="msdiv" id="msdiv93"></a>’’යමෙක් තෙම පහන් සිතැත්තේ, සියතින්ම මා මල්වලින් වැසීද, මම ඒ කවරෙක්දැයි කියන්නෙමි. (එසේ) කියන්නාවූ මාගේ වචනය අසව්.</p>
<p><a class="msdiv" id="msdiv94"></a>’’හෙතෙම පස්විසි වරක් දිව්‍ය රාජ්‍යය කරන්නේය. පන් සැත්තෑ වරක් සක්විති රජ වන්නේය.</p>
<p><a class="msdiv" id="msdiv95"></a>’’(කරවනු ලබන) මහත්වූ ප්‍රදේශ රාජ්‍යය (මෙතෙකැයි)ගණන් වශයෙන් ගිණිය නොහැකිය. (මෙය) පුෂ්ප පූජාවෙන් (ජනිතවූ) එම කර්‍මයාගේ ඵලයයි.</p>
<p><a class="msdiv" id="msdiv96"></a>’’පුණ්‍ය කර්‍මය හා සහයෝගීවූ මේ පුරුෂ තෙමේ හිස පටන් ජල ස්නානය කළේ, ඉදින් මල් කැමතිවේ නම් (අදහස් පරිදි මල්) ඉදිරියෙහි පහළ වන්නේය.</p>
<p><a class="msdiv" id="msdiv97"></a>’’කාම වස්තූන්ගෙන් යමක් යමක් කැමතිවේද, ඒ ඒ දැය පහළ වන්නේය. අදහස (නිවන් ලැබීම) සම්පුර්‍ණකොට ආශ්‍රව රහිතව පිරිනිවන් පාන්නේද වන්නේය.</p>
<p class="endsection">අටලොස්වෙනි බණවරයි.</p>
<p><a class="msdiv" id="msdiv98"></a>’’කෙළෙස් දවා, සම්‍යක් ප්‍රඥවෙන් හා සිහියෙන් යුක්තවූයේ, එම හසුනෙහිම හිඳ, රහත් බවට පැමිණියෙමි.</p>
<p><a class="msdiv" id="msdiv99"></a>’’මම හැම කල්හි සක්මන් කරමින්ද, නිදමින්ද, හිඳිමින්ද, යලි සිටිමින්ද, බුද්‍ධ ශ්‍රේෂඨයන් වහන්සේ ගැනම සිතා වසමි.</p>
<p><a class="msdiv" id="msdiv100"></a>’’චීවර, පිණ්ඩපාත, (ගිලාන) ප්‍රත්‍යය, සයනාසන යන මේ සිව් පසෙහි අඩු බවක් නැත. බුද්‍ධ පූජාවෙහි මේ විපාකයයි.</p>
<p><a class="msdiv" id="msdiv101"></a>’’ඒ (මම) දැන් අමෘතවූ, ශාන්තවූ, නිරුත්තර පදයවූ නිවනට පැමිණියේ (මෙම) සියළු ආශ්‍රවයන් (ප්‍රහාණ පරිඥා වශයෙන්) දැන ආශ්‍රව රහිතව වෙසෙමි.</p>
<p><a class="msdiv" id="msdiv102"></a>’’මින් දෙයනූවන කපෙහි යම් පුෂ්ප පූජාවක් කෙළෙම්ද, (ඒ හේතුවෙන්) දුගතියක් නොදනිමි. බුද්‍ධ පූජාවෙහි මේ විපාකයයි.</p>
<p><a class="msdiv" id="msdiv103"></a>’’ඒකාන්තයෙන් බුදුරජාණන් වහන්සේගේ සමීපයට මාගේ යහපත් පැමිණීමක් විය. පැමිණෙන ලද ත්‍රිවිද්‍යාවෝ ඇත්තාහුය. මා විසින් බුදුරජාණන් වහන්සේ ගේ සසුන කරණ ලදී.</p>
<p><a class="msdiv" id="msdiv104"></a>’’මා විසින් ක්ලේශයන් දවන ලදහ. සියළු භවයෝ නසන ලදහ. හස්ති රාජයකු මෙන් බැඳුම් සිඳ, ආශ්‍රව රහිතව වෙසෙමි.</p>
<p><a class="msdiv" id="msdiv105"></a>’’සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදී. බුදුරජාණන් වහන්සේගේ සසුනද කරණලදී. මෙහි මේ අයුරින් ආයුෂ්මත් තීණසූලක ඡදනීය තෙරුන් වහන්සේ මෙම ගාථාවන් වදාළ සේක.’’</p>
<p class="endsutta">තිණසූලකඡාදනියත්ථෙරස්සාපදානං තතියං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
