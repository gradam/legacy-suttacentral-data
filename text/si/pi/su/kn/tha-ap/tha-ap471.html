<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="tha-ap471">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරාපදානය</p>
<p class="subsubdivision">(දුතියො භාගො)</p>
<p class="vagga">47. සාලකුසුමිය වග්ග</p>
<h1>9. සයම්පටි භාණිය ථෙරාපදානය</h1>
</div>
<p><a class="msdiv" id="msdiv45"></a>’’බබලන්නාවූ (පිපුනු) කුඹුක් ගසක් වැනිවූ, දේවාතිදේවවූ, නරශ්‍රේෂ්ඨවූ, වීථියට පිළිපන්නාවූ බුදුරජුන් දැක කවරෙක් නම් නොපහදීද?</p>
<p><a class="msdiv" id="msdiv46"></a>’’(මොහ නමැති) ඝනාන්‍ධකාරය නසා බොහෝ දෙන (සසරින්) එතරකොට ඥාන ලෝකයෙන් බබලන්නාවූ බුදුරජුන් දැක කවරෙක් නම් නොපහදීද?</p>
<p><a class="msdiv" id="msdiv47"></a>’’රහතුන් ලක්‍ෂයක් සමග වඩින්නාවූ, ලෝක නායකවූ, බොහෝ සත්ත්‍වයන් දුකින් ගොඩලන්නාවූ බුදුරජුන් දැක කවරෙක් නම් නොපහදීද?</p>
<p><a class="msdiv" id="msdiv48"></a>’’දහම් බෙරය ගසන්නාවූ, තීර්ත්‍ථක සමූහයා මඩින්නාවූ, සිහනද (ශ්‍රේෂඨ නාද) කරන්නාවූ බුදුරජුන් දැක කවරෙක් නම් නොපහදීද?</p>
<p><a class="msdiv" id="msdiv49"></a>’’බඹලොවින් යම්තාක් බඹුන් සහිත (දෙවියෝ) අවුත් සියුම් පැණ විචාරත්ද, (ඒ බුදුරජුන්) දැක කවරෙක් නම් නොපහදිත්ද?</p>
<p><a class="msdiv" id="msdiv50"></a>’’දෙවියන් සහිත ලෝකයා යම් උතුමෙකුට ඇඳිලි බැඳ අයදිත්ද, එයින් (ඔවුහු) පින් (ඵල) අනුභව කෙරෙත්ද, ඒ බුදුරජුන් දැක කවරෙක් නම් නොපහදීද?</p>
<p><a class="msdiv" id="msdiv51"></a>’’සියලු දෙන රැස්ව බුදුරජුන් පවරත්. එසේ ආරාධනය කරන ලදුයේ කම්පා නොවේ. (එම බුදුරජුන්) දැක කවරෙක් නම් නොපහදීද?</p>
<p><a class="msdiv" id="msdiv52"></a>’’නුවරට පිවිසෙන්නාවූ යමෙකුට බොහෝ භෙරීහු (බෙර) නාද කෙරෙත්ද, මත්ත හස්තීහු විශෙෂයෙන් නාද කෙරෙත්ද, (එම බුදුරජුන්) දැක කවරෙක් නම් නොපහදීද?</p>
<p><a class="msdiv" id="msdiv53"></a>’’හැම කල්හි වීථියෙහි ගමන් කරන්නාවූ යමෙකුගේ (සිරුරින්) සියළු පැහැ බබලමින් විහිදේද, (භූමියෙහි) උස් ස්ථානයෙහි (පා තබනවිට) කවරෙක් නම් නොපහදීද?</p>
<p><a class="msdiv" id="msdiv54"></a>’’බුදුරජුන් දහම් දෙසන කල්හි (මුළු) සක්වළෙහිම ඇසේද, ඒ බුදුරජතෙම සියළු සත්ත්‍වයන් (එම) ධර්‍මයෙන් අවබෝධ කරවති. (එම) බුදුරජුන් දැක කවරෙක් නම් නොපහදීද?</p>
<p><a class="msdiv" id="msdiv55"></a>’’මින් සියක් දහස්වන කපෙහි බුදුරජුන්හට (මෙසේ) යම් ස්තූතියක් කෙළෙම්ද, (ඒ හේතුවෙන්) දුගතියක් නොදනිමි. බුදුරජුන්හට පැසසීමෙහි මේ විපාකයයි.</p>
<p><a class="msdiv" id="msdiv56"></a>’’මාගේ ක්ලේශයෝ දවන ලදහ. සියළු භවයෝ නසන ලදහ. ඇතෙකු මෙන් බැඳුම් සිඳ, ආශ්‍රව රහිතව වෙසෙමි.</p>
<p><a class="msdiv" id="msdiv57"></a>’’ඒකාන්තයෙන් බුද්ධශ්‍රේෂ්ඨයන් වහන්සේගේ සමීපයට මාගේ පැමිණීමක් විය. පමුණුවන ලද ත්‍රිවිද්‍යා ඇත්තෝය. බුදුරජාණන් වහන්සේගේ සසුන කරන ලදී.</p>
<p class="endsection"><a class="msdiv" id="msdiv58"></a>මෙහි මේ අයුරින් ආයුෂ්මත් සයම්පටි භාණිය තෙරුන් වහන්සේ මෙම ගාථාවන් වදාළ සේක.</p>
<p class="endsutta">සයංපටිභානියත්ථෙරස්සාපදානං නවමං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
