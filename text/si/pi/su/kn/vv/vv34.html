<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="vv34">
<article>
<div class="hgroup">
<p class="division">ඛුද්දකනිකාය</p>
<p class="subdivision">විමානවත්ථු</p>
<p class="chapter">1. ඉත්ථි විමානවත්ථු</p>
<p class="vagga">3. පාරිච්ඡත්තක වර්ගය</p>
<h1>6. දද්දල්ල විමාන කථාව</h1>
</div>
<p><a class="msdiv" id="msdiv619"></a>“වර්ණයෙන් බබලමින් යසසින් යසස් ඇතිව සියලු තව්තිසාවැසි දෙවියන් වර්ණයෙන් ඉක්මවා බබලන්නෙහිය.</p>
<p><a class="msdiv" id="msdiv620"></a>“පෙරදැකීමක් නොදනිමි. මේ පළමුවෙනි දැකීමයි. කවර ජාතියකින් ආවාදැයි මට නම කියන්නෙහිය.”</p>
<p><a class="msdiv" id="msdiv621"></a>“භද්‍රාව, මම පෙර මනුෂ්‍ය ආත්මයෙහි සුභද්‍රාව විය. මමද මගේ බාලසොහොවුරියද නුඹගේ සමාන භාර්යාවෝ වූමු.</p>
<p><a class="msdiv" id="msdiv622"></a>“ඒ මම කායයාගේ බිඳීමෙන් මිදුනී ඉන් චුතවූවා නිර්මාණරතී දෙවියන් හා සහභාවයට පැමිණියෙමි.</p>
<p><a class="msdiv" id="msdiv623"></a>“බොහෝ යහපත කරණලද ඒ සත්වයෝ දෙවියන් අතරට යත් සුභද්‍රාව ඒ ඔවුන් අතර ඔබ තමාගේ ජාතිය කියන්නෙහිය.</p>
<p><a class="msdiv" id="msdiv624"></a>“නුඹ කෙසේ කිනම් වර්ණයකින්, කවරෙකු විසින් අනුශාසනා කරණලද්දී කිනම් දානයකින් කිනම් යහපත් ව්‍රතයකින් යශස් ඇත්තියක්වීද,</p>
<p><a class="msdiv" id="msdiv625"></a>“ඒ ඔවුන් අතර මෙබඳු මහත්වූ විශෙෂවූ යශසකට පැමිණියෙහිද, දෙවතාව, අසන ලද්දී කියනු මැනවි. මේ කිනම් කර්මයක ඵලද?”</p>
<p><a class="msdiv" id="msdiv626"></a>“පෙරදී මට සුදුසු භික්ෂූන් වහන්සේ නමකට පැහැදී ස්වකීය අත්වලින් දක්ෂිණාර්හ සංඝයාට පිණ්ඩපාතයක් දුනිමි.</p>
<p><a class="msdiv" id="msdiv627"></a>“ඒ හෙතුවෙන් මට මෙබඳු වර්ණයක්වේ. ඒ හෙතුවෙන් මට මෙහි සමෘද්ධියවේ. සිතට ප්‍රියවූ යම්කිසි සම්පත් ඇත්ද, ඒවා මට උපදිත්.</p>
<p>“මහත් ආනුභා ඇති දේවීනි, තොපට කියමි. මම මනුෂ්‍යව සිටියදී යමක් කෙළෙම්ද, ඒ කරණකොට ගෙන මෙසේ දිලිසෙන ආනුභාව ඇත්තේවෙමි. මාගේ වර්ණයද සියළු දිශා බබුලුවයි.</p>
<p><a class="msdiv" id="msdiv629"></a>“මම ඔබට වඩා බොහෝ සංවර බ්‍රහ්මචාරී භික්ෂූන්ට පැහැදුණිමි. ස්වකීය අත්වලින් සතුටු කෙළෙමි. මම ඔබට වඩා බොහෝදේ දී හීන ශරීර තත්ත්වයකට පැමිණියෙමි.”</p>
<p><a class="msdiv" id="msdiv630"></a>“දෙවතාව, කෙසේ නුඹ ස්වල්පයක්දී විශෙෂ මහත්වයකට පැමිණියෙහිද, විචාරණලද දෙවතාව කියනු මැනව. කිනම් කර්මයක මේ ඵලද?”</p>
<p><a class="msdiv" id="msdiv631"></a>“පෙර සිත දියුණුකරණ මහණ කෙනෙක් මා විසින් දක්නාලදහ. ඒ මම තමා අටවැනිකොට රෙවත තෙරුන් පැවරුවෙමි.</p>
<p><a class="msdiv" id="msdiv632"></a>“යහපතට මුල්වූ ඒ රේවත ස්ථවිර තෙමේ අනුකම්පා පිණිස සංඝයාට දෙවයි මට කීයේය. මම උන්වහන්සේගේ වචනය කෙළෙමි.”</p>
<p><a class="msdiv" id="msdiv633"></a>“ඒ සංඝයා කෙරෙහිවූ දක්ෂිණාව ප්‍රමාණ නොකළ හැකි තන්හි පිහිටියේය. තී විසින් පුද්ගලයන් කෙරෙහි දෙනලද්ද, තීට මහත්ඵල නොවේ.”</p>
<p><a class="msdiv" id="msdiv634"></a>“සංඝයා කෙරෙහි දෙනලද්ද මහත් ඵලයයි, මම දැන් දනිමි. ඒ මම මනුෂ්‍ය ආත්මයට ගොස් දෙන සුලුවූවා, පහවූ මසුරු බල ඇත්තී. නැවතද අප්‍රමාදව සංඝයා කෙරෙහි දන් දෙන්නෙමි.</p>
<p><a class="msdiv" id="msdiv635"></a>“භද්‍රාව, මේ දෙවතාවා කවරීද? තී සමග කථා කරණු ලබයි. තව්තිසා වැසි සියලු දෙවියන් වර්ණයෙන් ඉක්ම බබලයි.”</p>
<p><a class="msdiv" id="msdiv636"></a>“දෙවෙන්ද්‍රය, පෙර මනුෂ්‍ය ලොකයෙහි මනුෂ්‍යවූවා මගේ බාල සහෝදරියද සමාන භාර්යාවිය. සංඝයා කෙරෙහි දන්දී කළ පින් ඇත්තී බබලයි.”</p>
<p><a class="msdiv" id="msdiv637"></a>“නැගණිය හළාවෙනි, පෙර ඔබ විසින් කරණ ලද ධර්මයෙන් බබලයි. යම්හෙයකින් අප්‍රමාණ ගුණ ඇති සංඝයා කෙරෙහි දානය පිහිටවූයෙහිය.</p>
<p><a class="msdiv" id="msdiv638"></a>“ගිජ්ඣකූට පර්වතයේදී බෙදා දෙන්නහුගේ යම් තැනෙක දෙනලද විපාකය මහත් ඵලදැයි මා විසින් බුදුරජතෙම අසනලද්දේ විය.</p>
<p><a class="msdiv" id="msdiv639"></a>“කාමාවචර පින් කරන්නාවූ දනාදී යාග කරන පින් බලාපොරොත්තු සත්වයන් අතරෙහි යම්කෙනෙකුට දෙනලද්ද මහත්ඵලදැයි (අසනලද්දෙමි.)</p>
<p><a class="msdiv" id="msdiv640"></a>“ස්වකීය කර්මඵලය දන්නා බුදුරජාණන් වහන්සේ යම්තැනකට දෙනලද්ද මහත් ඵලද, බෙදාදීමෙහි ඒ විපාකය බුදුරජතෙම මට ප්‍රකාශ කළසේක.</p>
<p><a class="msdiv" id="msdiv641"></a>“සතරකට පැමිණි සතර ඵලයක සිටි ප්‍රඥාවෙන් හා ශීලයෙන් යුක්තවූ මේ සංඝතෙමේ ඍජුවූයේය.</p>
<p><a class="msdiv" id="msdiv642"></a>“දන්දෙන්නාවූ පින්කැමති ප්‍රාණීවූ උපධි විපාක දෙන්නාවූ කුසල් කරන්නාවූ මනුෂ්‍යයනට සංඝයා කෙරෙහි දෙන ලද දෙය මහත්ඵලවේ.</p>
<p><a class="msdiv" id="msdiv643"></a>“මේ සංඝතෙමේ වනාහි මහත්ය. මහත් භාවයට ගියේය. ජලය දරණ සාගරය මෙන් මේ සංඝයා අප්‍රමාණය. ශ්‍රෙෂ්ඨවූ බුද්ධශ්‍රාවකවූ ආලොක කරන්නාවූ මොවුහු ධර්මය ප්‍රකාශ කෙරෙත්.</p>
<p><a class="msdiv" id="msdiv644"></a>“යම්කෙනෙක් සංඝයා උදෙසා දන්දෙත්ද, ඔවුන් විසින් මොනවට දෙනලදී. මනාකොට යාග කරණලදී මනාකොට පුදනලදී. සංඝගතවූ, පිහිටි, ඒ දක්ෂිණ තොමෝ මහත් ඵලයයි ලොකය දත් බුදුන් විසින් වර්ණනා කරණ ලදී.</p>
<p><a class="msdiv" id="msdiv645"></a>“යම්කෙනෙක් මෙබඳු යාගයක් සිහිකරමින් ප්‍රීතියෙන් ලොකයෙහි හැසිරෙත්ද, මසුරු මල මුල් සහිතව හික්මවා නින්දා නොලැබුවාහු ස්වර්ගලොකයට යත්.</p>
<p class="endsutta">දද්දල්ලවිමානං </p>
<span class="note">(දද්දළ්හවිමානං (ක.))</span> ඡට්ඨං.
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Penny Jordan</span>.</p>
</aside>
</section>
</div>
</body>
</html>