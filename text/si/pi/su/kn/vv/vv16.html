<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="vv16">
<article>
<div class="hgroup">
<p class="division">ඛුද්දකනිකාය</p>
<p class="subdivision">විමානවත්ථු</p>
<p class="chapter">1. ඉත්ථි විමානවත්ථු</p>
<p class="vagga">1. පීඨ වර්ගය</p>
<h1>16. සිරිමා විමාන කථාව</h1>
</div>
<p><a class="msdiv" id="msdiv137"></a>“යොදන ලද අතිශයින් අලංකාරවූ යට බැලු ඇස් ඇති ශීඝ්‍රගමන් ඇත්තාවූ බලවත් වේගයෙන් යුක්තවූ, අසුන් ඇති පන්සියයක් රථයෝ ඔබට මනාව නිර්මිතවූහ. රියැදුරන් විසින් මෙහෙයවනලද අශ්වයෝ ඒ අනුවයත්.</p>
<p><a class="msdiv" id="msdiv138"></a>“දිලියෙන ගින්න ජලය මෙන් බබුළුවමින් ඕතොමෝ අලංකාරවූවා උතුම් රියෙහි සිටී. සිහින් ශරීර ඇත්තීය, අලාමක දැකුම් ඇත්තීය, කවර නම් යොනියක සිට තථාගතයන් කරා එළැඹුණ දැයි මේ කාරණය අසමි.”</p>
<p><a class="msdiv" id="msdiv139"></a>“කාමයෙන් අගපත් තැන් අතරින් යමක් අනුත්තරයයි කියත්ද, දෙවතාවෝ මවමින් රමණය කරත්ද? ඒ කයින් විහිදෙන කැමති විය යුතු වර්ණ ඇති අප්සරාවක් (දෙවඟනක්) වූ මම තථාගතයන් වඳින්නට මෙහි ආමි.”</p>
<p><a class="msdiv" id="msdiv140"></a>“කිම ඔබ පෙර මේ සස්නෙහි පින් කළෙහිද? කවර හෙයින් ඔබ පමණ නැති යසස් ඇත්තීව සැපයෙන් වැඩුණීව වෙසෙහිද? ඔබට ආකාශ ගාමීවූ ඉතා උසස් ඍද්ධිහු වෙත්. තීගේ පැහැයද දස දිගුන් බබුළුවයි.</p>
<p><a class="msdiv" id="msdiv141"></a>“දෙවතාව, ඔබ දෙවියන් විසින් පිරිවරන ලද්දී සත්කාර කරන ලද්දී, වෙහිය. කොතැනින් චුතව දෙව් ලොවට ගියාද? ඔබ කාගේ වචනය කරන්නීද? කාගේ අනුශාසනය ඇත්තීද? ඉදින් බුද්ධ ශ්‍රාවිකාවක් නම් ඔබ මට කියව.”</p>
<p><a class="msdiv" id="msdiv142"></a>“මා පර්වත අතරවූ මනාව මවනලද උතුම් නගරයවූ රජගහවෙහි ශ්‍රීමත්වූ රාජොත්තමයාගේ පරිචාරිකාවක්වූ නැටීමෙහි හා ගැයීමෙහි ඉතා මනාව හික්මුණු (උගත්) සිරිමා යැයි දත්හ.</p>
<p><a class="msdiv" id="msdiv143"></a>“ඍෂිවරයන්ට මහොත්තමවූ, හික්මිය යුත්තන් හික්මවන්නාවූ සර්වඥ තෙම සමුදය හෙවත් තෘෂ්ණාව, දුක අනිත්‍යතාව නැවත පහළවීමක් නැති හෙවත් අසංඛතවූ, දුක නැති කිරීමෙන් සුස්ථිරවූ නොවක්වූ, කල්‍යාණ මාර්ගයවූ මේ මග දේශනා කළ සේක.</p>
<p><a class="msdiv" id="msdiv144"></a>“මම තථාගතයන්ගේ ධර්මයවූ නැවත නැවත පහළ වීම් නැති, නොමැරෙන පදය අසා ශීලයන්හි අතිශයෙන් ඉතා සංවරවූවාවීමි. නරොත්තම බුදුන්ගේ වචනයවූ ධර්මයෙහි පිහිටියක් වීමි.</p>
<p><a class="msdiv" id="msdiv145"></a>“මම ඉතා උසස් තථාගතයන් දෙසනලද, නැවත නැවත පහළවීම නැති, විරාග පදය දැන එහිම මම කෙලෙස් සමථයෙන්වූ ධ්‍යානය ස්පර්ශ කෙළෙමි. ඒ ම මගේ උත්තම ස්වභාවය විය.</p>
<p><a class="msdiv" id="msdiv146"></a>“මම උතුම් නිවනවූ විශෙෂනය (ගුණය) ලබා එකාන්තවූවා, ධර්මාභිසමයෙහි (සෝවාන් පෙලෙහි) පිහිටා සැක නැත්තී බොහෝ ජනයා විසින් පුදන ලද්දී ඒ මම බොහෝවූ ක්‍රීඩා රතිය විඳිමි.</p>
<p><a class="msdiv" id="msdiv147"></a>“මෙසේ මම නිවන් දිශාවෙහි දෙවතාවක් වෙමි. ඉතා උසස් බුදුන්ගේ ශ්‍රාවිකාවක්මි. ධර්මය දක්නී පළමු ඵලයෙහි පිහිටියා සෝවාන්වූවා මට දුගතියක් නැත.</p>
<p><a class="msdiv" id="msdiv148"></a>“ශ්‍රීමත් ධර්ම රාජයන්ට ගෞරව සහිතවූ, ඒ මම තථාගතයන් වඳින්නට පහදවන්නාවූ, පින් දහම්හි ඇලුණු භික්ෂූන් ද යහපත්වූ භික්ෂු සමාගමයද වඳින්නට පැමිණියෙමි.</p>
<p><a class="msdiv" id="msdiv149"></a>“තථාගතවූ, උතුම් පුරුෂයන් නමැති හික්මවන්නවුන්ට රියැදුරුවූ මුනීහු දැක සතුටු සිත් ඇත්තී වීමි. මම තෘෂ්ණාව සිඳි පිනෙහි ඇලුණු, උතුම් නායකවූ අතිශය හිත අනුකම්පා ඇති බුදුන් වඳිමි.”</p>
<p class="endsutta">සිරිමාවිමානං සොළසමං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Penny Jordan</span>.</p>
</aside>
</section>
</div>
</body>
</html>