<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="vv50">
<article>
<div class="hgroup">
<p class="division">ඛුද්දකනිකාය</p>
<p class="subdivision">විමානවත්ථු</p>
<p class="chapter">1. ඉත්ථි විමානවත්ථු</p>
<p class="vagga">4. මඤ්ජෙට්ඨක වර්ගය</p>
<h1>12. රජ්ජු මාලා විමාන කථාව</h1>
</div>
<p><a class="msdiv" id="msdiv826"></a>“එම්බා දිව්‍යාංගනාව යම්බඳුවූ තී යහපත් වර්ණයෙන් සිටින්නෙහිද, මනා වාදනය ඇති කල්හි අත්පා වලින් වෙන් වෙන්ව නටන්නීය.</p>
<p><a class="msdiv" id="msdiv827"></a>“නටන්නාවූ ඔබගේ අංග ප්‍රත්‍යංගයන්ගෙන් ඇසිය යුතුවූ යහපත්වූ දිව්‍යශබ්දයෝ සර්වප්‍රකාරයෙන් නික්මෙත්.</p>
<p><a class="msdiv" id="msdiv828"></a>“නටවන්නාවූ තොපගේ අවයව වලින් සර්වප්‍රකාරයෙන් යහපත් හොඳ සුවඳවත් දිව සුවඳ හමයි.</p>
<p><a class="msdiv" id="msdiv829"></a>“කොන්ඩෙහි යම් පළඳනාවක්වේද කය සෙලවෙන කල්හි පඤ්චාංගික තූර්යයෙහි මෙන් ඔවුන්ගේ ශබ්දය ඇසෙයි.</p>
<p><a class="msdiv" id="msdiv830"></a>“වාතයෙන් සොලවනලද, වාතයෙන් විශෙෂයෙන් කම්පාකරනලද මුදුන්මල්කඩක් වේද, පඤ්චාංගික තූර්යයන්හි මෙන් ඔවුන්ගේ ශබ්දය ඇසෙයි.</p>
<p><a class="msdiv" id="msdiv831"></a>“යහපත් සුවඳ ඇති, යහපත්වූ තොපගේ හිසෙහියම් මල්මාලාවක් වේද, මඤ්ජුසක දිව්‍ය වෘක්ෂය මෙන් සියලු දිශාවෙහි සුවඳ හමයි.</p>
<p><a class="msdiv" id="msdiv832"></a>“ඔබ යහපත් සුවඳ සිඹින්නෙහිය. මනුෂ්‍යත්වය ඉක්මවා සිටි රූප බලන්නෙහිය. විචාරණලද දේවතාව කියන්න මේ කිනම් කර්මයක්හුගේ ප්‍රතිඵලද?”</p>
<p><a class="msdiv" id="msdiv833"></a>“පෙර මම ගයා රටෙහි බ්‍රාහ්මණයෙකුගේ දාසියක් වීමි. ස්වල්ප පින් ඇත්තාවූ අප්‍රසිද්ධවූ මාර රජ්ජු මාලායයි දනිත්.</p>
<p><a class="msdiv" id="msdiv834"></a>“ආක්‍රොශයන්ටද, වධයන්ටද, තර්ජනයටද, යටවූවා, කළයක් ගෙන නික්ම දිය ගෙන ඒමට ගියෙමි.</p>
<p><a class="msdiv" id="msdiv835"></a>“පාර අසළ කළය තබා වන ලැහැබට ගියෙමි. ජීවත්වීමෙන් කිනම් ප්‍රයෝජනද මෙහි මැරෙමියි (කියා)යි.</p>
<p><a class="msdiv" id="msdiv836"></a>“තද තොණ්ඩුවක් ගසාගෙන ගසක ගැටගසා වනයෙහි කවරෙක් සිටින්නේ දැයි දිශා බැලුවෙමි.</p>
<p><a class="msdiv" id="msdiv837"></a>“වෘක්ෂ මූලයක උන්නාවූ ධ්‍යාන කරන්නාවූ කිසි බියක් නැති සියලු ලොකයාට හිතවත්වූ බුදුරජාණන් වහන්සේ දුටුවෙමි.</p>
<p><a class="msdiv" id="msdiv838"></a>“කවරෙක් වනයෙහි සිටින්නේද, මනුෂ්‍යයෙක්ද නැතහොත් දෙවතාවෙක් දැයි මට සංවෙගයක්ද, පුදුමයක්ද, ලොමු දැහැ ගැන්මක්ද, විය.</p>
<p><a class="msdiv" id="msdiv839"></a>“වනයන් නිවීමට පැමිණි සතුට ගෙනදෙන ප්‍රසාද ඵල වන්නහු දැක මේ එසේ මෙසේ සත්වයෙක් නොවේයයි මගේ සිත පැහැදුණේය.</p>
<p><a class="msdiv" id="msdiv840"></a>“රකින ලද ඉඳුරන් ඇති ධ්‍යානයෙහි ඇලුණු සිහිබුද්ධිය ඇති සියලු ලොකයාට හිතවත්වූ මේ තෙමේ බුදුරද වන්නේය.</p>
<p><a class="msdiv" id="msdiv841"></a>“ගුහාව ඇසුරු කරන සිංහයෙකු මෙන් බිය හා භයානක අරමුණු ඇති, ළංවිය නොහැකි මේ තෙමේ දිඹුල් මල් සේ දකින්නට දුර්ලභය.</p>
<p><a class="msdiv" id="msdiv842"></a>“ඒ තථාගතයන් වහන්සේ ප්‍රිය වචන වලින් මට ‘රජ්ජු මාලාවෙනියි’ කථා කොට ‘තථාගතවූ මා සරණ යවයි’ වදාළසේක.</p>
<p><a class="msdiv" id="msdiv843"></a>“ඒ මම කෙළතොළු නොවූ අර්ථ ඇති පිරිසිදුවූ සියුම්වූ, මෘදුවූ යහපත්වූ සියලු ශොක දුරු කරන්නාවූ වචනය අසා.</p>
<p><a class="msdiv" id="msdiv844"></a>“පැහැදුණු පිරිසිදු සිත් ඇති මා යහපත් සිත් ඇත්තකැයි දැන සියලු ලොකයට හිතවත්වූ තථාගත තෙම මට අනුශාසනා කෙළේය.</p>
<p><a class="msdiv" id="msdiv845"></a>“මේ දුකයයි මට කී සේක. මේ දුක පහළවීමය. මේ නිවණය, මේ නිවණට බැසගත් අඤ්ජස යයි කියන ලද මාර්ගය යයි කීසේක.</p>
<p><a class="msdiv" id="msdiv846"></a>“යහපතට අනුකම්පා කරන්නහුගේ අවවාදයෙහි මම පිහිටියෙමි, චුතනොවන නිර්වාණයවූ අමෘත ශාන්තියට පැමිණියෙමි.</p>
<p><a class="msdiv" id="msdiv847"></a>“ඒ මම සතුටෙහි සිටියා. දැකීමෙහි නොසෙල්වීමි. මූලික ශ්‍රද්ධාවෙන් බුදුන්ගේ ඖරස දුර්වණයක් වූවා වෙමි.</p>
<p><a class="msdiv" id="msdiv848"></a>“ඒ මම ඇලෙමි, ක්‍රීඩා කරමි. සතුටුවෙමි, කොහින්වත් බියක් නැත. මී පැනි හා මෘදු දෙය බොමි.</p>
<p><a class="msdiv" id="msdiv849"></a>“ආලම්බය ගග්ගරය භීමය, සාධු වාදීය, සංසයය යන හැට දහසක් තූර්යයෝ මගේ පිබිදීම කරත්.</p>
<p><a class="msdiv" id="msdiv850"></a>“නන්දාය, සුනන්දාය, සොණ දින්නාය, අළම්බුසාය, මිස්සකෙසීය පුණ්ඩරීකය, අතිවාරුණිය, ඒණිඵස්සාය, සුඵස්සාය, සුභදාය මුදුවාදිනීය යන පොක්ඛරය, සුඵස්සය, නම්වූ වීණාවන් පසෙක තැබූ විස්මයට පැමිණි ස්ත්‍රීහුද</p>
<p><a class="msdiv" id="msdiv851"></a><a class="msdiv" id="msdiv852"></a>“ප්‍රබොධය ඇති කරන්නාවූ ඒ දිව්‍යප්සරාවන් අතුරෙන් මොවුහුද අන්‍යයෝද ශ්‍රෙෂ්ඨවෙත්, ඒ දෙවතාවියෝ මා වෙත කලින් කල පැමිණ කථා කරත්.</p>
<p><a class="msdiv" id="msdiv853"></a>“දැන් නටමු. ගී කියමු දැන් ඔහු සතුටු කරමු. තව්තිසා වැස්සන්ගේ මහා වනයවූ රම්‍යවූ නිශ්ශොකවූ මේ නන්දන වනය නොකරන ලද පින් ඇත්වුන්ට නොව කරන ලද පින් ඇත්තවුන්ටමය.</p>
<p><a class="msdiv" id="msdiv854"></a>“නොකරන ලද පින් ඇත්තවුන්ට මෙලොවද පරලොවද සැප නොලැබේ. කරනලද පින් ඇත්තවුන්ට මෙලොවද පරලොවද සැප ලැබේ.</p>
<p><a class="msdiv" id="msdiv855"></a>“ඒ නදුන් වනයෙහි දෙවියන් හා සහවාසය කැමති වන්නන් විසින් බොහෝ කුසල් කළ යුතුය. කරන ලද පින් ඇත්තෝ ස්වර්ගයෙහි භොගයන්ගෙන් යුක්තවූවාහු සතුටු වෙත්.</p>
<p><a class="msdiv" id="msdiv856"></a>“තථාගතවරයෝ බොහෝ දෙනාට හිත පිණිස උපදිත්. උන්වහන්සේලා මනුෂ්‍යයන්ගේ දානය පිළිගැනීමට සුදුස්සෝය. පින්කෙත් වලට ආකරය දායකයෝ එහි සත්කාර කොට ස්වර්ගයෙහි සතුටු වෙත්.”</p>
<p class="endsutta">රජ්ජුමාලාවිමානං ද්වාදසමං.</p>
<p class="endsection">මඤ්ජිට්ඨකවග්ගො චතුත්ථො නිට්ඨිතො.</p>
<div class="centre ct_vimana ending">ස්ත්‍රීන් සම්බන්ධ විමාන කථා 50 ක් කියා නිමවන ලදී.</div>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Penny Jordan</span>.</p>
</aside>
</section>
</div>
</body>
</html>