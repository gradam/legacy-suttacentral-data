<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="vv64">
<article>
<div class="hgroup">
<p class="division">ඛුද්දකනිකාය</p>
<p class="subdivision">විමානවත්ථු</p>
<p class="chapter">2. පුරිස විමානවත්ථු</p>
<p class="vagga">5. මහාරථ වර්ගය</p>
<h1>14. මහාරථවිමාන කථාව</h1>
</div>
<p><a class="msdiv" id="msdiv1015"></a>“දහසක් යොදනලද අශ්වවාහනය හොබනේය. නොයෙක් අලංකාර ඇති මේ අශ්ව වාහනයට නැගී දෙවියන්ට අධිපතිවූ වාසව නම් ශක්‍රයාමෙන් උද්‍යාන භූමිය හාත්පස ඇවිදී.</p>
<p><a class="msdiv" id="msdiv1016"></a>“ඔබගේ රියෙහි රත්රන්මයවූ දෙපස ලී දෙක උඩ පැත්තෙන්ද අංශයෙන්ද මනාව ගැළපුණේය. කණු සමූහය ශ්‍රෙෂ්ඨයන් විසින් නිමවන ලද්දේය. පසළොස්වක දවසෙහි චන්ද්‍රයාමෙන් බබළයි.</p>
<p><a class="msdiv" id="msdiv1017"></a>“රන්දැලින් ගැවසීගත්තාවූ මේ රථය බොහෝ නොයෙක් රත්නයන්ගෙන් වැඩියක් සතුට උපදවන ඝොෂා ඇත්තේය. ශොභනවූ ස්වර ඇත්තේය. චාමර ගත් අත් ඇත්තවුන් කරණකොට බබළයි.</p>
<p><a class="msdiv" id="msdiv1018"></a>“රථයාගේ රොද අතරෙහිවූ සිතින් නිපදවනලද මේ නාභීන්ගෙන්ද, සියක් රේඛාවලින් විසිතුරුවූ මේ නාභීන් ගෙන්ද සියගණන් රේඛාවලින් වෙළුණු විදුලියමෙන් බබළයි.</p>
<p><a class="msdiv" id="msdiv1019"></a>“මේ රථය නොයෙක් සිතුවමින් යුක්තය. බොහෝ නිම්වළලු ඇත්තාහ. දහසක් රැස්ඇත්තේය. ඒවායේ යහපත් ස්වභාවය ඇති නාදය වාදනය කරණ ලද්දේ පඤ්චාංගික තූර්ය මෙන් ඇසෙයි.</p>
<p><a class="msdiv" id="msdiv1020"></a>“හිසෙහි මැණික් සඳක් ඇති චිත්‍රය හැමකල්හි යහපත්ය. පැහැ විහිදෙන්නේය. රන් ඉරිවලින් ඉතා අලංකාරය වෙරළුමිණි ඉරිමෙන් ඉතා හොබනේය.</p>
<p><a class="msdiv" id="msdiv1021"></a>“මැණික් අබරණින් සරසනලද මේ අශ්වයෝ දිග ගෙලවල් ඇත්තාහ. යහපත්වේග ඇත්තාහ. මහත් උපමා ඇත්තාහ. මහත්බල ඇත්තාහ. මහත්වූ වේග ඇත්තාහ. නුඹගේ සිත දැන එසේම හැසිරෙන්නේය.</p>
<p><a class="msdiv" id="msdiv1022"></a>“සතරදෙන බැගින් ඇත්තාවූ එක්වූ අසුන්ට ශ්‍රෙෂ්ඨවූ මෘදුවූ උඩඟුනොවූ සමව උසුලන්නාවූ මොව්හු ඔබගේ සිත දැන සමසේ පවතිත්.</p>
<p><a class="msdiv" id="msdiv1023"></a>“යහපත්කොට කරණලද පළඳනා කම්පාකරවමින් අහසෙහි දුවත්, පනිත්, වැටෙත්. ඔවුන්ගේ රම්‍යවූ නාදය පඤ්චාංගික තූර්යයන් මෙන් ඇසේ.</p>
<p><a class="msdiv" id="msdiv1024"></a>“රථවල ශබ්දද, පළඳනාවල ශබ්දද, කුරවල නාදයද, ගැටීමේ නාදයද, විසිතුරුවනයෙහි ගන්ධර්වයන්ගේ තූර්යයන් හා මිශ්‍රව යහපත් හඬක් ඇසෙයි.</p>
<p><a class="msdiv" id="msdiv1025"></a>“රථයෙහි සිටියාවූ මෘගයෙකුගේ මෙන් සිහින් ඇස් ගුළි ඇති, සිනා ඇති, ප්‍රියචන ඇති, වෙරළුමිණි දැලින් වැසුණු හීන් සිවියක් ඇති, නිතර දෙවියන් සහිත දක්ෂ ගන්ධර්වයන් දෙවශ්‍රෙෂ්ඨයන් විසින් ඔබ පුදනුලබන්නීය.</p>
<p><a class="msdiv" id="msdiv1026"></a>“ඇලුම් කටයුතු රතුවස්ත්‍ර රන්වන් වස්ත්‍ර අඳින්නාවූ මහත්වූ ඇස් ඇති ආශා උපදවන ඇස් ඇති යහපත් කුලයෙහි උපන්නාවූ යහපත් ශරීර ඇති විෂ්මය පත්වූ ඇඳිලිබැඳ එලඹ සිටියාවූ ඔව්හු රථයෙහි සිටියාහුය.</p>
<p><a class="msdiv" id="msdiv1027"></a>“රන්වළලු දරන්නාවූ, හොඳට ඇන්දාවූ, මනා ඉඟටි ඇති ඌරු යුග්මයෙන් හා පයොධරයෙන් යුත් වටවූ ඇඟිලි ඇති යහපත් මුවක් ඇති දැකීමට ප්‍රිය රථයෙහි සිටියාවූ ඇඳිළිබැඳ එළඹියාහුය.</p>
<p><a class="msdiv" id="msdiv1028"></a>“අනිකුත් යහපත් කොංඩා ඇති මිශ්‍ර කෙශකලාප ඇති සමව බෙදනලද ආලොකයන්ගෙන් යුක්තවූ ඔබගේ අදහස අනුව පවතින වෙන්ව නොයන්නාවූ රථයෙහි සිටි තරුණයෝ ඇඳිලිබැඳ එළඹ සිටියාහුය.</p>
<p><a class="msdiv" id="msdiv1029"></a>“මල්දම් පැළඳගත් පියුම් උපුල්වලින් වැසුණු අලංකාරවූ සඳුන් සුවඳින් සුවඳ ඇති ඔබගේ අදහස් අනුව පවතින වෙන්ව නොයන්නාවූ රථයෙහි සිටියාහු ඇඳිලිබැඳ එළඹ සිටියාහුය.</p>
<p><a class="msdiv" id="msdiv1030"></a>“මල්දම් පැළඳගත් ඔව්හු උපුල්වලින් වැසුණු අලංකාරවූ සඳුන් සුවඳින් සුවඳ ඇති ඔබගේ අදහස් අනුව පවතින වෙන්ව නොයන්නාවූ රථයෙහි සිටියාහු ඇඳිලිබැඳ එළඹ සිටියාහුය.</p>
<p><a class="msdiv" id="msdiv1031"></a>“ඔබගේ බෙල්ලෙහිද අත්හිද පාදයන්හිද එසේම හිසෙහිද යම් පළඳනා කෙනෙක් ඇද්ද සර්වප්‍රකාරයෙන් දස දිශාවන් බබුළුවමින් සරත්කාලයෙහි සූර්යයා උදාවීමක් මෙන් වන්නේය.</p>
<p><a class="msdiv" id="msdiv1032"></a>“අත්හි මල්මාලාද පළඳනාද වාතවේගයෙන් කම්පාවූවාහු සියලු ඤාණවන්තයන් විසින් ඇසිය යුතුවූ යහපත්වූ පිරිසිදුවූ ශබ්දය පිටකරත්.</p>
<p><a class="msdiv" id="msdiv1033"></a>“උයන් බිමෙහිවූ රියද ඇත්තුද, ශබ්දවත් තූර්යද, පියුම්පත් වැනි මොලොක් අත් ඇති අප්සරාවන්ගේ වීණා නාදයද, දෙවෙන්ද්‍රය ඔබම සතුටු කරවත්.</p>
<p><a class="msdiv" id="msdiv1034"></a>“රම්‍ය ස්වභාව ඇති හෘදය කම්පාවන බොහෝ යහපත්වූ මේ වීණාවන් ගායනාකරන කල්හි ඉතා ආශ්චර්යවූ හික්මුණවූ කන්‍යාවෝ පියුම්වල කැරකෙති.</p>
<p><a class="msdiv" id="msdiv1035"></a>“යම් කලෙක්හි ගීද වැයීම්ද, නැටීම්ද එකට සමවෙත්ද, දෙපස ශ්‍රෙෂ්ඨ ස්ත්‍රීහුවූ අප්සරාවෝ සතුටු කරමින් මෙහි නටත්.</p>
<p><a class="msdiv" id="msdiv1036"></a>“අතිශයින් යහපත්වූ යහපත් ස්වභාවය ඇත්තාවූ මේ වීණාවලින් හෘදය කම්පා කිරීම පිණිස පුදනු ලබන තූර්ය සමූහයෙන් ප්‍රබොධ කරනු ලබන, ඒ වජ්‍රාවුධයා (ශක්‍රයා) මෙන්, හෙතෙම ප්‍රීතිවේ.</p>
<p><a class="msdiv" id="msdiv1037"></a>“ඔබ පෙර ජාතියෙහි මනුෂ්‍යයෙක්වූයේ තමන් කිනම් කර්මයක් කෙළේද ඔබ කිනම් උපොසථයක් විසීද කිනම් ධර්මචර්යාවක් රුචි කෙළෙහිද?”</p>
<p><a class="msdiv" id="msdiv1038"></a>“මෙය කරණ ලද ස්වල්ප කර්මයක විපාකයක් නොවේ. යම් හෙයකින් දිව්‍ය සමූහයා වහා සතුටු කරයිද, ඔබගේ ඍද්ධ්‍යානුභාවය මහත්ය. පෙර පුරුදු කරණ ලද පෙහෙවස් විසීමක ආනුභාවයකි.</p>
<p><a class="msdiv" id="msdiv1039"></a>“මේ ඔබගේ දානයක ඵලයද, නැතහොත් ශීලයක ඵලයද, නොහොත් වැඳීමක ඵලයද, විචාරන ලද මට එය කියනු මැනව.</p>
<p><a class="msdiv" id="msdiv1040"></a>“මොග්ගල්ලාන තෙරුන් විසින් විචාරණලද සතුටු සිත් ඇත්තාවූ ඒ දෙවතාතොමෝ ප්‍රශ්න වශයෙන් විචාරණ ලද්දී යම් කර්මයකගේ මේ විපාකයද එය ප්‍රකාශ කළේය..</p>
<p><a class="msdiv" id="msdiv1041"></a>“දිනන ලද ඉඳුරන් ඇති ලාමක පුද්ගලයකු නොවන කාම රහිත මනුෂ්‍යයන්ට උතුම්වූ දෙවියන්ට දෙවිවූ, සිය ගණන් පින් ලකුණු ඇති නිවනේ දොර හරින ඝන රන් රුවක් වැනි කෙලෙස් නැමැති සැඩ වතුරු තරණය කළ ඒ බුද්ධ හස්තියා දුටිමි. ඔහු දැක වහා පිරිසිදු සිත් ඇත්තේ විය. යහපත් වචන නැමැති කොඩි ඇති ඔහු දැක,</p>
<p><a class="msdiv" id="msdiv1042"></a><a class="msdiv" id="msdiv1043"></a>“උන්වහන්සේ කෙරෙහි පිරිසිදුවූ ප්‍රණීතවූ, රසයෙන් යුක්තවූ ආහාර පානද, සිවුරුද, ආශා රහිත සිතින් මල් විසිරවූ ස්වකීය වාසස්ථානයෙහි පිහිටුවා පිදීමි.</p>
<p><a class="msdiv" id="msdiv1044"></a>“ආහාර පානයෙන්ද, සිවුරුවලින්ද, කැවිලි වලින්ද කෑයුතු දෙයින්ද, රස විඳියයුතු දෙයින්ද, ඒ දෙපා ඇත්තවුන්ට ශ්‍රෙෂ්ඨයන් වහන්සේ සතුටු කොට ඒ මේ දිව්‍ය සම්පත් වශයෙන් දිව්‍යපුරයෙහි ප්‍රීතිවෙමි.</p>
<p><a class="msdiv" id="msdiv1045"></a>“මේ උපායෙන් මේ අගුලු රහිත පිරිසිදුවූ ත්‍රිවිධ යාගය කොට මම මනුෂ්‍ය ශරීරය අත්හැර දෙව්ලොව ශක්‍රයාට බඳු උපමා ඇතිව සිත් අලවමි.</p>
<p><a class="msdiv" id="msdiv1046"></a>“මුනිවරය, ප්‍රණීතවූ ආයුෂයද, වර්ණයද, සැපයද, බලයද, කැමැත්තෝ, බොහෝ කොට සකස්කරණ ලද ආහාරද, පානයද, ආශා රහිත සිත් ඇත්තවුන්ට පිහිට වියයුතුය.</p>
<p><a class="msdiv" id="msdiv1047"></a>“මේ ලෝකයෙහි හෝ පරලෙව්හි හෝ බුදුරජාණන් වහන්සේට වඩා ශ්‍රෙෂ්ඨයෙක්වත්, සමානයෙක්වත්, නැත්තේය. මහත් ඵල බලාපොරොත්තුවන පින් කැමැත්තන්ට ආහුණෙය්‍ය පුද්ගලයන් අතුරෙන් ශ්‍රෙෂ්ඨ පිදීමට සුදුසු වූයේය.”</p>
<p class="endsutta">මහාරථවිමානං චුද්දසමං.</p>
<p class="endsection">පස් වැනි මහා රථ වර්ගය නිමි.</p>
<p class="endsection">භාණවාරං තතියං නිට්ඨිතං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Penny Jordan</span>.</p>
</aside>
</section>
</div>
</body>
</html>