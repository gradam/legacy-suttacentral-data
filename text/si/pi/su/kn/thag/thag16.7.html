<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thag16.7">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරගාථා</p>
<p class="vagga">වීසති නිපාතය</p>
<h1>16.7. භද්දිය ථෙර ගාථා</h1>
</div>
<p><a class="msdiv" id="msdiv842"></a>“මම මීට පළමුව ඇත්කඳ පිට සිට
ගමන් කෙළෙමි. සියුම් කසී වස්ත්‍ර හැන්දෙමි. පවිත්‍රවූ මාංශයෙන් සෙවුනා
ලද හැල් සාලින් පිසූ බත් අනුභව කෙළෙමි.</p>
<p><a class="msdiv" id="msdiv843"></a>“කාලිගොධා නම්වූ ස්ත්‍රියගේ
පුත්‍රවූ භද්දිය වන මම අද සිල්ගුණයෙන් යුක්තවූයේ, ශ්‍රමණ ධර්මයෙහි
නිතර යෙදුනේ පිණ්ඩියාලොප භෝජනයෙන් යුක්තවූයේ ධ්‍යාන කරමින් සතුටින්
වෙසෙමි.</p>
<p><a class="msdiv" id="msdiv844"></a>“කාලිගොධා බැමිණියගේ පුත්‍රවූ
භද්දිය ස්ථවිරයන් පාංශුකූලිකාංගය සමාදන් වීමෙන් හා පිණ්ඩපාතිකාංගය
සමාදන් වීමෙන් කිසිවක් තෘෂ්ණාදෘෂ්ටියෙන් නොගෙණ ධ්‍යාන කරමින් වාසය
කරයි.</p>
<p><a class="msdiv" id="msdiv845"></a>එසේම පිණ්ඩපාතිකාංගය සමාදන්
වීමෙන්ද, තෙචීවරිකාංගය සමාදන්වීමෙන්ද, සපදානචාරිකාවෙන්ද, යුක්තව
එකාසනිකාංගයෙන් යුක්තව සතුටින් වාසය කරමි.</p>
<p><a class="msdiv" id="msdiv846"></a><a class="msdiv" id=
"msdiv847"></a><a class="msdiv" id="msdiv848"></a><a class="msdiv"
id="msdiv849"></a>එසේම පත්තපිණ්ඩිකාංගයෙන් යුක්තවද, ඛලුපච්ඡා
භක්තිකාංගයෙන් යුක්තවද, ආරණ්‍යකාංගයෙන් යුක්තවද වෘක්ෂමූලිකාංගයෙන්
යුක්තවද, සතුටින් වෙසෙමි.</p>
<p><a class="msdiv" id="msdiv850"></a><a class="msdiv" id=
"msdiv851"></a><a class="msdiv" id="msdiv852"></a><a class="msdiv"
id="msdiv853"></a>අබ්භොකාසිකාංගයෙන් යුක්තවද, සොසානිකාංගයෙන්
යුක්තවද, යථාසන්තිතිකාංගයෙන් යුත්වද, නේසජ්ජිකාංගයෙන් යුක්තවද,
සතුටින් වාසය කරමි.</p>
<p><a class="msdiv" id="msdiv854"></a><a class="msdiv" id=
"msdiv855"></a><a class="msdiv" id="msdiv856"></a><a class="msdiv"
id="msdiv857"></a><a class="msdiv" id="msdiv858"></a><a class=
"msdiv" id="msdiv859"></a><a class="msdiv" id=
"msdiv860"></a><a class="msdiv" id="msdiv861"></a>කාලිගොධා
බැමිණියගේ පුත්‍රවූ භද්දිය ස්ථවිරයන් වහන්සේ පටන්ගන්නා ලද වීර්යය
ඇත්තෙක්ව සතුටින් වෙසෙයි.</p>
<p><a class="msdiv" id="msdiv862"></a>ස්වර්ණමයවූ රැස් විහිදෙන්නාවූ
රන්තලිය හැර මැටි පාත්‍රය ගත්තෙමි. මේ දෙවන සේවනය වෙයි.</p>
<p><a class="msdiv" id="msdiv863"></a>ප්‍රාකාරවලින් වටකරනලද ස්ථිරවූ
දොර අගුළුවලින් යුක්ත මතුමහල් තලයෙහි කඩුගත් අත් ඇති පුරුෂයන් විසින්
රකිනාලදුව ත්‍රාශ සහිතව මම පළමුව විසුවෙමි.</p>
<p><a class="msdiv" id="msdiv864"></a>“කාලිගොධා බැමිණියගේ පුත්‍රවූ
භද්දිය වන මම අද ත්‍රාශයන් නැතිව භය හා භයට හේතු දේ දුරුකොට වනයෙහි
ධ්‍යාන කරමින් සතුටින් වෙසෙමි.</p>
<p><a class="msdiv" id="msdiv865"></a>සීලස්ඛන්ධයෙහි පිහිටා ඵල
සමාපත්ති නිරොධ සමාපත්ති වඩමින් පිළිවෙලින් සියලු සංයෝජන ධර්මයන්
ක්ෂයකොට නිවන් සැපයට පැමිණියෙමි.”</p>
<p class="endsutta">... භද්දියො කාළිගොධාය පුත්තො ථෙරො....</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
