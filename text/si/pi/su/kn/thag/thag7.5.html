<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thag7.5">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරගාථා</p>
<p class="vagga">සත්තක නිපාතය</p>
<h1>7.5. සරභංග ථෙර ගාථා</h1>
</div>
<p><a class="msdiv" id="msdiv487"></a>“පෙර මම අතින් සිඳින තණ
කුටියක් කොට එහි හොත්තෙමි. එයින් මට සරභංගයයි නාම සම්මුතිය විය.</p>
<p><a class="msdiv" id="msdiv488"></a>“මා අද පටන් තෘණකුටි බැඳීම
නොවටී. කුමක් හෙයින්දයත් කීර්තිමත් බුදුරජාණන් වහන්සේ විසින් ශික්ෂාපද
පනවනලද හෙයිනි.</p>
<p><a class="msdiv" id="msdiv489"></a>“සියල්ල ශෙෂනොකොට රෝගයන්ට
හේතුවූ පඤ්චස්කන්ධය පෙර නොදැක්කෙමි. ඒ මම බුදුන්ගේ අවවාද අනුව කටයුතු
කිරීම නිසා පඤ්චස්කන්ධ නම් වූ රෝගය නිසා විදර්ශනා සහිත මාර්ග
ප්‍රඥාවෙන් දැක්කෙමි.</p>
<p><a class="msdiv" id="msdiv490"></a>“යම් මාර්ගයකින් විපස්සී
බුදුරජාණන් වහන්සේ ගියෙහිද, යම් මාර්ගයකින් සිඛී, කකුසඳ, කොණාගම
කාශ්‍යප යන බුදුවරු ගියෝද, ඒ ආර්යමාර්ගයෙන්ම ගෞතම බුදුරජාණන් වහන්සේත්
ගියසේක.</p>
<p><a class="msdiv" id="msdiv491"></a>“පහකළ තෘෂ්ණාව ඇති
ප්‍රතිසන්ධිය නැතිකළ සත් බුදුවරයෝ නිවන් ලැබුවාහුය. ඒ සත්බුදුවරයන්
විසින් ශාසන ධර්මය ප්‍රකාශ කරන ලදහ. ධර්ම ස්වභාවයෙන්ම තාදීගුණ
ඇත්තෝවූහ.</p>
<p><a class="msdiv" id="msdiv492"></a>“දුක්ඛසත්‍යය, සමුදය, නිරොධ,
මාර්ග යන දුක් නසන චතුරාර්ය සත්‍යධර්මය සත්වයින්ට අනුකම්පාවෙන් දෙශනා
කරන ලදහ.</p>
<p><a class="msdiv" id="msdiv493"></a>“නිවන ලැබූ කල්හි අනන්ත සංසාර
දුක් නවතී. බිඳෙන මේ කය හා ජීවිත පරම්පරාව නවතී. නැවත ඉපදීමක් නැත.
සියලු භවයන්ගෙන් මිදුනෙමි.”</p>
<p class="endsutta">... සරභඞ්ගො ථෙරො....</p>
<p class="endsection">සත්තක නිපාතය නිමි.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
