<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thag6.9">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරගාථා</p>
<p class="vagga">ඡක්ක නිපාතය</p>
<h1>6.9. ජෙන්ත ථෙර ගාථා</h1>
</div>
<p><a class="msdiv" id="msdiv423"></a>“මම භොග මද, ජාතී මද, ඓශ්චර්ය
මද ආදියෙන් මත්වූයේ ආරොහපරිනාහ (අංග ප්‍රත්‍යංග ශොභන තාවය)
සම්පත්තියෙන් මදයට පැමිණියේ හැසුරුනෙමි.</p>
<p><a class="msdiv" id="msdiv424"></a>“බාල බැවින් හා අතිමානයෙන් තද
වූයේ නොනැමෙන ස්වභාව ඇත්තේ කිසිවෙකු උසස්කොටද, සමකොටද නොසිතුවෙමි.</p>
<p><a class="msdiv" id="msdiv425"></a>“ගරුකළ යුත්තාට ගරු නොකොට
මානයෙන් තද වූයේ කිසිවෙකුට ආදර නැතුව මවුපියන් ආදී ගරුකටයුත්තන්ට
නොවැන්දෙමි.</p>
<p><a class="msdiv" id="msdiv426"></a>“උත්තම පුරිස දම්ම සාරථිවූද,
සූර්යයාමෙන් බබළන භික්ෂූන් වහන්සේගෙන් පිරිවරා ගන්නාලද අග්‍රවූද
නායකවූද බුදුරජාණන් වහන්සේ දැක,</p>
<p><a class="msdiv" id="msdiv427"></a>“මාන්‍යයත්, මදයත් හැර දමා
පැහැදුනාවූ සිතින් සියලුම සත්වයින්ට උත්තමවූ බුදුරජාණන් වහන්සේට
මස්තකයෙන් නමස්කාර කරෙමි. (ඔලුව බිම තබා වැන්දෙමි.)</p>
<p><a class="msdiv" id="msdiv428"></a>“අතිමානයත් හීන මානයත් දෙක
ප්‍රහීණ කෙළෙමි. සිත එකඟ කෙළෙමි. මමය මාගේය යන මානය සිඳින ලදී සියලුම
මානයෝ නැති කෙළෙමි.”</p>
<p class="endsutta">... ජෙන්තො පුරොහිතපුත්තො ථෙරො....</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
