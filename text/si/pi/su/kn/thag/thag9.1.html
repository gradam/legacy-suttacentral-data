<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thag9.1">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරගාථා</p>
<p class="vagga">නවක නිපාතය</p>
<h1>9.1. භූතත්ථෙර ගාථා</h1>
</div>
<p><a class="msdiv" id="msdiv518"></a>“දිරීම හා මරණය අඥානවූ
පෘථග්ජනයා දුකක්කොට නොදැන, එහිම ඇලී වෙසෙයි. පණ්ඩිත පුරුෂයා දුක
පිරිසිඳ දැන සිහියෙන් ධ්‍යාන වඩයි හෙතෙම ඊටවඩා උත්ත මරතියක් (මාර්ගඵල
රතිය) නොදනියි.</p>
<p><a class="msdiv" id="msdiv519"></a>“යම්තාක් දුකට හේතුවූ
විසත්තිකා නම්වූ රාගමානාදී වශයෙන් පවතින ප්‍රපඤ්ච ධර්මයෝද ඊටම අනුව
පවතී. ඒ තෘෂ්ණාව පහකොට සිහියෙන් ධ්‍යාන කෙරේද, හෙතෙම ඊට වඩා උතුම්
රතියක් නොවිඳියි.</p>
<p><a class="msdiv" id="msdiv520"></a>“ක්ෂෙමභාවය පිණිස පවතින සියලු
කෙලෙසුන් ශොධනය කරන ආර්ය අෂ්ටාංගික මාර්ගය යම්කලෙක්හි ප්‍රඥාවෙන් දැක
සිහියෙන් ධ්‍යාන කෙරේද, හෙතෙම ඊට වඩා උත්තම රතියක් නොවිඳියි.</p>
<p><a class="msdiv" id="msdiv521"></a>“ශෝක නැති, කෙලෙස් රජස් නැති
හේතුවකින් නූපන් සියලු කෙලෙස් ශෝධනය කරන සංයෝජන බැඳුම් සිඳින යම්
නිර්වාණ පදයක් වඩාද හෙතෙම ඊට වඩා උත්තම රතියක් නොවිඳියි.</p>
<p><a class="msdiv" id="msdiv522"></a>“යම්සේ අහස්තලය සෑම තැන මේඝ
ගර්ජනා වැසී ධාරාවෝ පවතිද්ද, එසේම භික්ෂුවක් පර්වත ගුහාවලට ගොස්
ධ්‍යාන කරයි. එහෙයින් ඒ භික්ෂුතෙම උත්තම ඊට වඩා රතියක් නොවිඳියි.</p>
<p><a class="msdiv" id="msdiv523"></a>“මලින් ගැවසීගත් (ගංගාවක්
මෙන්ද, වනමලින් ගැවසීගත් වනයක් මෙන්ද, කොට සලකා යහපත්වූ සිත් ඇත්තේ
ධ්‍යාන කෙරෙයි. හෙතෙම ඊට වඩා උත්තම රතියක් නොවිඳියි.</p>
<p><a class="msdiv" id="msdiv524"></a>“ජනයාගෙන් වෙන්වූ වනයෙන් සිංහ
ව්‍යාඝ්‍රාදී සත්වයෝ සතුටින් වෙසෙත්ද, එසේම භික්ෂුවද පර්වත ගුහාවෙහි
ධ්‍යාන කෙරෙයි. හෙතෙම ඊට වඩා උත්තම රතියක් නොවිඳියි.</p>
<p><a class="msdiv" id="msdiv525"></a>“කාම විතර්ක ආදී මිච්ඡා විතර්ක
වළක්වා පර්වත අතර පිහිටි පර්වත ගුහාවන් ඇසුරුකොට කෙලෙස් වඩා
දුරුකිරීමෙන් ප්‍රහීනවූ සිත්හි තද බැව් පහකොට ධ්‍යාන සැපයෙන්
සැපවත්වූයේ වෙසෙයි. හෙතෙම ඊට වඩා උත්තම රතියක් නොවිඳියි.</p>
<p><a class="msdiv" id="msdiv526"></a>“යම්හෙයකින් රාගාදී මලයෝද
සිත්හි තද බැව්ද, ඥාති ශොකාදිය පහකොටද, අවිද්‍යාව හා තෘෂ්ණාවත් නසා
සියලු ආශ්‍රවයන් ක්ෂයකොට ධ්‍යාන කෙරේද, ඔහු ඊට වඩා උත්තම රතියක්
නොවිඳියි.”</p>
<p class="endsutta">... භූතො ථෙරො....</p>
<p class="endsection">නවවෙනි නිපාතය නිමි.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
