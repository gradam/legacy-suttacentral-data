<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thag16.5">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරගාථා</p>
<p class="vagga">වීසති නිපාතය</p>
<h1>16.5. මාලුංක්‍ය ථෙර ගාථා</h1>
</div>
<p><a class="msdiv" id="msdiv794"></a>“ඇසින් රූපය දැක ශුභ නිමිති
වශයෙන් මෙනෙහි කරන්නාවූ මගේ සිහිය මුලාවිය. රාගයෙන් රත්වූ සිත් ඇත්තේ
ඒ රූපාරම්මණයෙහිම බැසගන්නා ලද්දේ සැපය යන හැඟීම ඇති විය.</p>
<p><a class="msdiv" id="msdiv795"></a>“නොයෙක් රූපයන් නිසා සැප
වේදනාව වැඩෙත්ම ලෝභ, ද්වෙෂ දෙකෙන්ද සිත මඩනාලද්දීය. මෙසේ රසවිඳීම කරනු
ලබන්නේ සංසාර දුක පවතී. ඔහුට නිවන ඉතා දුරවේ.</p>
<p><a class="msdiv" id="msdiv796"></a>“කණින් ශබ්ද අසා ඒ ශබ්දාරමුණු
ප්‍රිය වශයෙන් මෙනෙහිකරන්නාවූ පුද්ගලයාගේ සිහිය මුලාවේ. රාගයෙන්
මඩනාලද සිත් ඇතුව එහිම බැසගත් පුද්ගලයාට නොයෙක් වේදනාවෝ ලැබෙත්.</p>
<p><a class="msdiv" id="msdiv797"></a>“නොයෙක් ශබ්දාරමුණුවලින්
වේදනාව වැඩෙන්නාවූ ඔහුට ලෝභයත්, ක්‍රෝධයත් නිසා ගැටිම ඇතිවේ. ඒ ඒ
වෙදනාවන්ගේ රැස්වීමෙන් සංසාර දුක පවතී. නිවන ඔහුට ඈත්වේ.</p>
<p><a class="msdiv" id="msdiv798"></a>නාසයෙන් ගන්ධාරමුණු ලැබ ඒ
ප්‍රිය වශයෙන් මෙනෙහි කරන්නහුගේ සිහිය මුලාවෙයි. රාගයෙන් රත්වූ සිත්
ඇති ඔහු එහිම බැසගන්නාලදුව නොයෙක් වේදනා විඳියි.</p>
<p><a class="msdiv" id="msdiv799"></a>“නොයෙක් ගන්ධ අරමුණු නිසා
ඇතිවෙන වේදනාවන් වැඩෙනුයේ ලෝභය, ක්‍රෝධය ඔහුගේ සිත මැඩගනියි. මෙසේ
රැස්කරන්නාවූ කර්ම චෙතනා නිසා ඔහුට සංසාරදුක පවතී. නිවන බොහෝ
ඈත්වේ.</p>
<p><a class="msdiv" id="msdiv800"></a>“දිවෙන් රස ලබා එය සුභවශයෙන්
මෙනෙහි කරන්නාවූ පුද්ගලයාගේ සිහිය මුලාවෙයි. රාගයෙන් රත්වූ සිත් ඇති
එහිම බැසගන්නාලද ඔහුට නොයෙක් වේදනාවෝ ඇතිවෙත්.</p>
<p><a class="msdiv" id="msdiv801"></a>“නොයෙක් වෙදනාවන් නිසා ඇතිවනු
ලබන වේදනාවෝ වැඩෙත්ද, ලෝභය හා ක්‍රෝධය ඔහුගේ සිත මැඩගනියි. මෙසේ
රැස්කරන කර්ම ඇති පුද්ගලයාට සංසාර දුක පවතී. නිර්වාණය ඔහුට ඈත්වේ.</p>
<p><a class="msdiv" id="msdiv802"></a>“ශරීරයෙන් ස්පර්ශ අරමුණු ලැබ
එය සුභ වශයෙන් මෙනෙහි කරනුලබන පුද්ගලයාගේ සිහිමුලාවෙයි. රාගයෙන් රත්වූ
සිත් ඇති එහිම බැසගෙණ සිටින්නාවූ ඔහුට නොයෙක් වේදනාවෝ ඇතිවෙත්.</p>
<p><a class="msdiv" id="msdiv803"></a>“අනේකවූ ස්පර්ශාරම්මණයන් නිසා
ඔහුට වේදනාවන් ඇතිවෙත්. එය පිළිබඳ ලෝභයද ක්‍රෝධයද, ඔහුගේ සිත මැඩගනී.
මෙසේ කර්ම රැස්කරන ඒ පුද්ගලයාට සංසාර දුක පවතී. නිර්වාණය ඔහුට
ඈත්වේ.</p>
<p><a class="msdiv" id="msdiv804"></a>“සිතින් ධර්ම අරමුණු ලැබ සුභ
නිමිති මෙනෙහි කරන්නාවූ පුද්ගලයාගේ සිහිය මුලාවේ. රාගයෙන් රත්වූ සිත්
ඇති එහිම බැසගන්නාලද ඔහුට නොයෙක් වේදනාවෝ ඇතිවෙත්.</p>
<p><a class="msdiv" id="msdiv805"></a>“අනේකවූ ධර්ම අරමුණු නිසා ඔහුට
නොයෙක් වේදනාවන් වැඩෙත්. ලෝභයද ක්‍රෝධයද ඔහුගේ සිත මැඩගනියි. මෙසේ
කර්ම රැස්කරන පුද්ගලයාට සසර දුක පවතී. නිවන ඔහුට ඈත්වේ.</p>
<p><a class="msdiv" id="msdiv806"></a>“රූප අරමුණු දැක ඒ ප්‍රඥාවෙන්
බලන්නාවූ පුද්ගලයාගේ සිත රූපයෙහි නොඇලෙයි. නොඇලුනාවූ සිත් ඇති ඔහු එහි
නොබැසගන්නාලද්දේ වේදනා නොලබයි.</p>
<p><a class="msdiv" id="msdiv807"></a>“තත්වූ පරිද්දෙන් රූප අරමුණු
දකින්නාවූද, සේවනය කරන්නාවූද ඔහුගේ වේදනාවන් ක්ෂයබවටයෙත්. ඔහු
සිහියෙන් යුක්තව හැසිරෙයි. මෙසේ දුක් නැතිකරන ඔහුට නිර්වාණය
කිට්ටුවෙයි.</p>
<p><a class="msdiv" id="msdiv808"></a>“හෙතෙම කණින් ශබ්දඅසා ශබ්ද
අරමුණෙහි නොඇලේද, නොඇලුනාවූ සිත් ඇති ඔහු එහි බැසනොගනියි.</p>
<p><a class="msdiv" id="msdiv809"></a>“කණින් ශබ්ද අසන්නාවූ ඔහුට
ඇතිවන වේදනාවෝ ක්ෂය බවට පැමිණෙත්. කර්ම රැස්නොකරන ඔහු සිහියෙන්
හැසිරෙයි. මෙසේ දුක් පහකොට නිවන් ලැබිය හැකිය.</p>
<p><a class="msdiv" id="msdiv810"></a>“නාසයෙන් ගන්ධ අරමුණු ලැබ එය
නුවණින් නොඇලීසිටීද, නොඇලුනාවූ සිත් ඇති එහි නොබැසගත් ඔහුට යම්බඳු
වේදනාවෝ වෙත්ද,</p>
<p><a class="msdiv" id="msdiv811"></a>“ගන්ධ අරමුණු නිසා ඇතිවන
වේදනාවෝ ක්ෂය බවට පැමිණෙත්. සිහියෙන් යුක්තව හැසිරෙන ඔහු කර්ම
රැස්නොකරයි. මෙසේ රැස් නොකරන කර්ම ඇති ඔහු දුක් නසයි. නිවන ඔහුට ආසන්න
වෙයි.</p>
<p><a class="msdiv" id="msdiv812"></a>“දිවෙන් රස අරමුණු ලැබ
සිහියෙන් යුක්තව එහි නොඇලී සිටීද, නොඇලුනාවූ සිත් ඇති එහි නොබැසගන්නා
ලද වේදනාවෝ වෙත්ද,</p>
<p><a class="msdiv" id="msdiv813"></a>“රසයෙහි ගිජුනොවී වේදනා නොලබන
ඔහු කෙලෙස් ක්ෂය කරයි. හෙතෙම සිහියෙන් යුක්තව හැසිරෙයි. එසේ කර්ම
රැස්නොකරන ඔහු දුක් නසයි. නිවන ඔහුගේ සමීපයෙහිය.</p>
<p><a class="msdiv" id="msdiv814"></a>“කයින් ස්පර්ශ අරමුණු ලැබ
සිහියෙන් යුක්තව නොඇලී සිටී නම් නොඇලුනාවූ සිත් ඇති එහි නොබැසගත්තාවූ
ඔහුගේ වේදනාවෝ වෙත්ද,</p>
<p><a class="msdiv" id="msdiv815"></a>“ස්පර්ශ අරමුණු ලැබීමෙන් එබඳු
වේදනා ඇති පුද්ගලයා කෙලෙස් ක්ෂය කරයි. ඔහු සිහියෙන් යුක්තව හැසිරෙයි.
ඔහු දුක් කෙළවර කරයි. නිවන් ඔහුගේ සමීපයෙහිය.</p>
<p><a class="msdiv" id="msdiv816"></a>“සිතින් ධර්ම අරමුණු ලැබ
සිහියෙන් යුක්තව එහි නොඇලී සිටින්නාවූ පුද්ගලයා නොඇලුනාවූ සිතින්
යුක්තව එහි නොබැසගන්නාලදුව වේදනාවක් විඳීද,</p>
<p><a class="msdiv" id="msdiv817"></a>“ධර්ම අරමුණු සේවනය කිරීමෙන්
වේදනා ලැබූ ඔහු කෙලෙස් ක්ෂයකරයි. කර්ම රැස්නොකරන ඒ පුද්ගලයා සිහියෙන්
යුක්තව හැසිරෙයි. කර්ම රැස්නොකරන ඒ පුද්ගලයාට දුක් නැසියහැකිය. නිවන
ඔහු සමීපයෙහිය.”</p>
<p class="endsutta">... මාලුක්‍යපුත්තො ථෙරො....</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
