<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thag10.4">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරගාථා</p>
<p class="vagga">දසක නිපාතය</p>
<h1>10.4. චූලපන්ථක ථෙර ගාථා</h1>
</div>
<p><a class="msdiv" id="msdiv557"></a>“මෝඩ ගතිය නිසා මම මුල්
අවස්ථාවෙහි නින්දා ලැබුවෙමි. තොප ගෙදර යව කියා සහෝදරයාද පිටමන්
කෙළේය.</p>
<p><a class="msdiv" id="msdiv558"></a>“සහෝදරයා විසින් පිටමන් කරණලද
ඒ මම සංඝාරාම දොරකඩ සමීපයෙහි දොම්නසින් ශාසන අපෙක්ෂාව ඇතුව
සිටියෙමි.</p>
<p><a class="msdiv" id="msdiv559"></a>“එකල්හි භාග්‍යවතුන් වහන්සේ මා
කරා පැමිණි සේක. මගේ හිසද උන්වහන්සේ විසින් පිරිමදිනලදී. අතින් අල්ලා
මා රැගෙන සංඝාරාමයට පිවිසිසේක.</p>
<p><a class="msdiv" id="msdiv560"></a>“මට ශාස්තෲන් වහන්සේ
අනුකම්පාකොට රෙදි කැබෙල්ලක් දුන්සේක. එකත්පස්ව සිට මෙහි පිරිසිදුකම
අධිෂ්ඨාන කරව්.</p>
<p><a class="msdiv" id="msdiv561"></a>“මම උන්වහන්සේගේ වචනය අසා
ශාසනයෙහි ඇල්ම ඇත්තෙක්ව උත්තමාර්ථය පිණිස පවතින සමාධිය ඉපදවීමි.</p>
<p><a class="msdiv" id="msdiv562"></a>“පෙර විසූ කඳ පිළිවෙළ
දැනගතිමි. දිවැස පිරිසිදු කෙළෙමි. ත්‍රිවිද්‍යාව ලදිමි. බුදුන්ගේ
අනුශාසනාවද සම්පූර්ණ කෙළෙමි.</p>
<p><a class="msdiv" id="msdiv563"></a>“පන්ථක ස්ථවිරතෙමේ තමා
දහස්දෙනෙක් කොට මවා කල් පැමිණෙනතුරු රම්‍යවූ අඹවනයෙහි හුන්නේය.</p>
<p><a class="msdiv" id="msdiv564"></a>“කල් දැන ශාස්තෲන් වහන්සේ මා
කරා දූතයෙකු එවූසේක. මමද කල් දැන අහසින් එහි ගියෙමි.</p>
<p><a class="msdiv" id="msdiv565"></a>“මම ශාස්තෲන් වහන්සේගේ පාද
වන්දනාකොට එකත්පසෙක සිටියෙමි. එසේ සිටියාවූ මා ශාස්තෲන් වහන්සේ විසින්
පිළිගන්නාලදී.</p>
<p><a class="msdiv" id="msdiv566"></a>“සියලු ලෝකයා විසින් පිං
බලාපොරොත්තුවෙන් දෙනුලබන දක්ෂිණාව පිංකෙතක්ව සිට මමද පිළිගතිමි.”</p>
<p class="endsutta">... චූළපන්ථකො ථෙරො....</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
