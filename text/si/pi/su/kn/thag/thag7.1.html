<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thag7.1">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරගාථා</p>
<p class="vagga">සත්තක නිපාතය</p>
<h1>7.1. සුන්දර සමුද්ද ථෙර ගාථා</h1>
</div>
<p><a class="msdiv" id="msdiv459"></a>“මනාකොට වැසීමෙන් අලංකාර කරනලද
සිනිඳු මල්දම්වලින්ද සරසන ලදුව ලාකඩ රසයෙන් ලක්ෂණ කළ පා දෙකින්
යුක්තවූ ස්වර්ණමය පාවහන් ඇති වෙශ්‍යා තොමෝ</p>
<p><a class="msdiv" id="msdiv460"></a>“පාවහන් ගලවා ඉදිරිපිට ඇඳිලි
බැඳගෙණ ( ඕ තොමෝ) මට මධුරවූ වචනයෙන් මෙසේ කීවාය.</p>
<p><a class="msdiv" id="msdiv461"></a>“තෝ බාල වියෙහිදීම
පැවිදිවූවෙහිය. මාගේ වචනය කරන්නෙහි නම් මානුෂික කාමයන් පරිභොග කරව. ඒ
පිණිස මගේ සිත ඔබට දෙමි.</p>
<p><a class="msdiv" id="msdiv462"></a>“ඔබ විසින් මෙය ඇත්තක්කොට
පිළිගනුව. ඒ අදහන්නහු නම් ගිනි ඉදිරිපිට තබා දිවුරා කියනු.</p>
<p><a class="msdiv" id="msdiv463"></a>“අප දෙදෙනාම සැරයටිය පිහිටකොට
පවත්නා කල්හි පැවිදි වන්නමු නම් දෙපැත්තෙන්ම ජයගත්තේවේ. වෙශ්‍යාංගනාව
විසින් ඇදිලි බැඳ කළ මේ ආයාචනය දැකීමෙන්,</p>
<p><a class="msdiv" id="msdiv464"></a>“මාරයා විසින් ඔසවනලද පාසයක්
(උගුලක්) බඳුවූ අලංකෘත වස්ත්‍රාභරණ සහිත වෙශ්‍යාව දැකීමෙන් මට
සිහිනුවණ උපණ.</p>
<p><a class="msdiv" id="msdiv465"></a>“දොෂයන් ප්‍රකටව පෙණින,
කලකිරීමද ලබනලදී. එයින්ම සිත පස්වැදෑරුම් විමුක්තියෙන් මිදුණි.
ධර්මයාගේ යහපත් බව ලබව. ත්‍රිවිද්‍යාව ලදිමි. බුදුන්ගේ අනුශාසනාවද කරන
ලදී.</p>
<p class="endsutta">... සුන්දරසමුද්දො ථෙරො....</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
