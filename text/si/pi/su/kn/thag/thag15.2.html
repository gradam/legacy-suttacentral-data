
<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thag15.2">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරගාථා</p>
<p class="vagga">සොළසක නිපාතය</p>
<h1>15.2. උදායි ථෙර ගාථා</h1>
</div>
<p><a class="msdiv" id="msdiv689"></a>“මනුෂ්‍යයෙක්වූද ආත්ම දමනයෙන් යුක්තවූද එකඟවූ සිත් ඇත්තාවූද ශ්‍රෙෂ්ඨ විහරණ ඇත්තාවූද නිවනෙහි ඇලුනාවූද යම් බුදුවරයෙක් වේද?</p>
<p><a class="msdiv" id="msdiv690"></a>“සියලු ධර්මයන්ගේ පරතෙරට පැමුණුනාවූ ඒ බුදුරජාණන් වහන්සේට මනුෂ්‍යයෝ නමස්කාර කරත්. උන් වහන්සේට දෙවියෝද නමස්කාර කරත්. මේ වනාහි මම රහතුන්ගෙන් ඇසුවෙමි.</p>
<p><a class="msdiv" id="msdiv691"></a>“සියලු සංයෝජනයන් ඉක්මෙව්වාවූද කෙලෙස් වනයෙන් නිවනට පැමිණියාවුද, කාමයෙන් නික්ම නෛෂ් ක්‍රම්‍යයෙහි ඇලුනාවූද පර්වතයෙන් වෙන්කොට ගත් රන්රුවනක් හා සමාන විය.</p>
<p><a class="msdiv" id="msdiv692"></a>“නාගයෙක් සමානවූ බුදුරජාණන් වහන්සේ තමන්ගේ කැමැත්තට අනුවම ශොභාවත් විය. අන් පර්වත අභිභවනය කොට බබලන හිමාල පර්වතය මෙනි. නාගනාමය ඇති සියල්ලන්ටම වඩා සත්‍යවූ නාගනාමය ඇත්තේ නිරුත්තරවූ බුදුරජාණන් වහන්සේටය.</p>
<p><a class="msdiv" id="msdiv693"></a>“තොපට නාගයා පෙන්නුම්කර දෙමි. පව් නොකරනුයේ හෙතෙම නාග නම් වේ. සීලයත් කරුණාවත් දෙක ඒ නාගයාගේ ප්‍රථම පාදයෝය.</p>
<p><a class="msdiv" id="msdiv694"></a>“සිහියත්, ප්‍රඥාවත් ඒ නාගයාගේ චරණයෝය. (පසු පාදයෝය.) නිවැරදි ධර්ම ගැණීමෙහි ශ්‍රද්ධා හස්තයක්ද, උපෙක්ෂා නමැති සුදු දළද වෙත්.</p>
<p><a class="msdiv" id="msdiv695"></a>“සිහි නමැති ග්‍රීවාද, ප්‍රඥා නමැති සිරසද, කුශල් දහම් විමසන සිතීමේ ශක්තියද සමථ විදර්ශනා නම් දහම් කුසද, ඒ බුද්ධ නාගයාගේ උපධි විවේකය වාලධියද වෙයි.</p>
<p><a class="msdiv" id="msdiv696"></a>“හෙතෙම ධ්‍යාන කරණසුලු වූයේ නිවනෙහි ඇලුණේ ඵල සමාපත්තියෙන් සමාහිතවූයේ ඒ නාගයා ගමනෙහිද සිටීමෙහිද සන්සුන් ස්වභාවය දක්වයි.</p>
<p><a class="msdiv" id="msdiv697"></a>“ඒ සංසුන්වූ නාගයා හිඳින කල්හිද, නිදන කල්හිද, සංසුන්ව හිඳියි. නාගයා සියලු තන්හිම සංවරව වෙසෙයි. මේ වනාහි නාගයාගේ සම්පත්ති ගුණය වෙයි.</p>
<p><a class="msdiv" id="msdiv698"></a>“වැරදි සහිත දේ නුබුදියි. නිවැරදි දේ වළඳයි. බඩගිනි නිවාගැණීම උතුම් කොට ඇත්තේ රැස්කිරීම නොකරයි.</p>
<p><a class="msdiv" id="msdiv699"></a>“කුඩාවුද, මහත්වූද, සියලු සයෝජන බන්ධනයන් සිඳ දමා යම් යම් තැනකට යේ නම් බලාපොරොත්තුවක් නැතුවම ගමන් කරයි.</p>
<p><a class="msdiv" id="msdiv700"></a>“සුවඳ ඇති මනොරම්‍යවූ දියෙහි හටගත් පියුම දියෙහි තැවරීමක් නැතුව යම්සේ වැඬේද?</p>
<p><a class="msdiv" id="msdiv701"></a>“එසේම ලෝකයෙහි උපන්නාවූ බුදුන්වහන්සේද ලෝකයා සමග නොගැටී වෙසෙයි. දියෙහි වැඩුන පියුමක් වැනිය.</p>
<p><a class="msdiv" id="msdiv702"></a>“මහ ගින්න වුවද උපකරණ නොලැබීමෙන් සංසිඳෙයි. අඟුරු නිවිකල්හි නිවීමද වෙයි.</p>
<p><a class="msdiv" id="msdiv703"></a>“මේ අර්ථය දැනගැණීමට උපමාවකි. ඥානවන්තවූ බුදුන් විසින් දේශනා කරන ලද ධර්මය, ඥානවන්තයෝම දැන ගනිති. තථාගත මහා නාගයා ඇසුරු කරන්නේද, ක්ෂීණාශ්‍රවවූම නාගයෝය.</p>
<p><a class="msdiv" id="msdiv704"></a>“පහකළ රාගය ඇත්තාවූද පහකළ ද්වෙෂය ඇත්තාවූද, පහකළ මෝහය ඇත්තාවූද, ආශ්‍රවයෝ ක්ෂය කළාවූද, ක්ෂීණාශ්‍රව නාගතෙමි ශරීරය හරිනුයේ පරිනිර්වාණය කරන්නාහුය.</p>
<p class="endsutta">... උදායී ථෙරො....</p>
<p class="endsection">සොළසකනිපාතො නිට්ඨිතො.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin Vimalañāṇī</span>.</p>
</aside>
</section>
</div>
</body>
</html>