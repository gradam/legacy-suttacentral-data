<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thag16.2">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරගාථා</p>
<p class="vagga">වීසති නිපාතය</p>
<h1>16.2. පාරාසරිය ථෙර ගාථා</h1>
</div>
<p><a class="msdiv" id="msdiv726"></a>“කාය විවේකයෙන් හා චිත්ත
විවේකයෙන් යුක්තව ධ්‍යාන කරන්නාවූ පරාසර ගොත්‍රයෙහි උපන්නාවූ භික්ෂුවට
ධර්ම චින්තාවක් විය.</p>
<p><a class="msdiv" id="msdiv727"></a>“පුරුෂයා පළමුකොට කුමක්
කළයුතුද කවර ශීලයක් අනුව හැසිරිය යුතුද තමහට කෘත්‍ය පිණිස පවතින
කටයුතු කරන පුද්ගලයා අනුන්ට වෙහෙසීමක් නොකළ යුතුය.</p>
<p><a class="msdiv" id="msdiv728"></a>“මිනිසුන්ට ඉන්ද්‍රියයෝ හිත
පිණිසද අහිත පිණිසද වෙත්. නොරක්නා ලද ඉඳුරෝ අහිත පිණිසත්, රක්නා ලද
ඉඳුරෝ හිත පිණිසත් පවතී.</p>
<p><a class="msdiv" id="msdiv729"></a>“සිහියෙන් යුක්තව ආරක්ෂා කරන
ඉන්ද්‍රියයෝ වෙත්ද, තමහට යහපත පිණිසම පවතී. අන්කිසිවෙකුට වෙහෙසක්
පිණිස නොපවතී.</p>
<p><a class="msdiv" id="msdiv730"></a>“රූපයන් කරා යනු ලබන ඇස නමැති
ඉන්ද්‍රිය නොවලක්කා ලබන්නාවූද ආදීනව නොදක්නාවූද හෙතෙම දුකින්
නොමිදේ,</p>
<p><a class="msdiv" id="msdiv731"></a>“ශබ්ද අරමුණු කරා ගමන්
කරන්නාවූ කණ නමැති ඉන්ද්‍රිය නොවලක්නාවූද ආදීනව නොදක්නාවූද හෙතෙම
දුකින් නොමිදේ.</p>
<p><a class="msdiv" id="msdiv732"></a>“ආදීනව නොදැකීමෙන් සුවඳ සේවනය
කෙරේද, සුවඳෙහි මුසපත්වූ ඒ පුද්ගලයා දුකින් නොමිදේ.</p>
<p><a class="msdiv" id="msdiv733"></a>“ඇඹුල් මිහිරි තිත්ත ආදී රසයන්
පිළිබඳ මෙනෙහි කරනුයේ රස තෘෂ්ණාවෙන් බැඳුනාහූ දුක් කෙළවර කෙරෙමියි
අදහසක් නොසිතයි.</p>
<p><a class="msdiv" id="msdiv734"></a>“සුන්දරවූද මනොරම්‍යවූද ස්පර්ශ
සිහිපත් කරනුයේ රාගයෙන් රත්වූයේ නානා ප්‍රකාර දුක් ලබයි.</p>
<p><a class="msdiv" id="msdiv735"></a>“කියනලද පස්වැදෑරුම්
ධර්මයන්ගෙන් හා ධර්මාරම්මණයන්ගෙනුත් හිත ගැටීමට යමෙකුට නොහැකිවූයේ නම්
ඒ සෑම අරමුණකින්ම ඔහුට දුක් ඇතිවෙයි.</p>
<p><a class="msdiv" id="msdiv736"></a>“ලේ සැරවින් පිරුණාවූද
කුණපයන්ගෙන් පිරුණාවූද කරනලද සිතියමක් මෙන් ඔපමට්ටම්වූ මේ ශරීරය බාල
ජනයන් විසින් මුලාවෙන් ගනී.</p>
<p><a class="msdiv" id="msdiv737"></a>“කටුක දුක්වලට හේතුවන්නාවූද
මිහිරි බවක් පෙන්නුම් කරන්නාවූද එහෙයින්ම ප්‍රිය භාවයෙන් බැඳෙන්නාවූද
මේ ශරීරයෙහි ගිජු බව සිතාගත් පුද්ගලයා දැලි පිහි මූණත ලෙවකන්නකුමෙන්
සැපයක් නොවිඳ දුකටම පත්වෙයි.</p>
<p><a class="msdiv" id="msdiv738"></a>“ස්ත්‍රී රූපයෙහිද ස්ත්‍රී
ස්වරයෙහිද ස්ත්‍රී ගන්ධයෙහිද ඇලුනාවූ විවිධ දුක් විඳිති.</p>
<p><a class="msdiv" id="msdiv739"></a>“ස්ත්‍රියගෙන් වැගිරෙන්නාවූ
තෘෂ්ණා දියපහරවල් පුරුෂයාගේ පංචද්වාරයෙහිම පවතී. ඒ සංවරණය කරන්ට හැකි
පුද්ගලයෙක්වේ නම් ඔහු වීර්යවන්තයෙකි.</p>
<p><a class="msdiv" id="msdiv740"></a>“යමෙක් පංචකාම රතියෙහි
ඇලුනේවේද අර්ථයත් ධර්මයත් නොහැර ස්වකීය කටයුතු කෙරේ නම් හෙතෙම මේ
ලෝකයෙහි අර්ථයෙන් යුක්තවූද ධර්මයෙන් යුක්තවූද දක්ෂයෙක් හා විචක්ෂණ
පුද්ගලයෙක් වෙයි.</p>
<p><a class="msdiv" id="msdiv741"></a>“යම්කිසිවෙක් මෙලොව අර්ථය
පමණක් ගෙණ පරලොව හැරදමා නම් ඒ කෘත්‍යය හැරදමන්නාවූ පුද්ගලයා අප්‍රමාදී
විචක්ෂණ පුද්ගලයෙක් නොවෙයි.</p>
<p><a class="msdiv" id="msdiv742"></a>“යමක් අර්ථයෙන් යුක්ත නම්
ධර්මයෙනුත් යුක්ත නම් එය මනාකොට කරව්. හේ උත්තම රතිය නම් වේ.</p>
<p><a class="msdiv" id="msdiv743"></a>“නොයෙක් ආකාර උපායයන්ගෙන්
අනුන් සන්තකදේ ගැණීමට කැමැතිවේද, මරා හෝ සැහැසිකම් කොට හෝ ශෝකයට
පමුණුවා ගනු ලබන දෙයින් රතියක් ඇති නොවෙයි.</p>
<p><a class="msdiv" id="msdiv744"></a>“කාය බලාදියෙන් යුක්තවූ වඩු
තෙමේ ලොකු ඇණය ගසා කුඩා ඇණය ගලවද්ද, එසේම දක්ෂවූ භික්ෂුව චක්ෂුරාදී
ඉන්ද්‍රියයන් විදර්ශනා බලයෙන් දමනය කරයි.</p>
<p><a class="msdiv" id="msdiv745"></a>“සද්ධා, විරිය, සති, සමාධි
ප්‍රඥා යන ධර්ම පස වඩමින් කෙලෙස් උපදවන චක්ෂුරාදි ඉන්ද්‍රියයන් පස
නැති කොට නිදුක්වූයේ බ්‍රාහ්මණයෙක්වූ ඒ උත්තමයා නිවනට පැමිණෙයි.</p>
<p><a class="msdiv" id="msdiv746"></a>“යථොක්ත පුද්ගලයා
උත්තමාර්ථයෙන් යුක්තවූයේ ධර්මයෙහිම සිටියේ බුදුන්ගේ අනුශාසනාවට අනුව
පිළිපැද නිවන් සැප ලබන්නේය.”</p>
<p class="endsutta">...පාරාපරියො ථෙරො....</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
