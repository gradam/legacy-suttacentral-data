<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thag10.5">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරගාථා</p>
<p class="vagga">දසක නිපාතය</p>
<h1>10.5. කප්ප ථෙර ගාථා</h1>
</div>
<p><a class="msdiv" id="msdiv567"></a>“නානාවිධ අසුන් කොට්ඨාශයන්
ගෙන් යුක්තවද මහ වැසිකිළි වලක් හා සමානවූද, පැසෙන ගවරවලක් වැනිවූද, මහ
ගඬුවක් වැනිවූද, මහ වනයක් වැනිවූද මේ ශරීරය.</p>
<p><a class="msdiv" id="msdiv568"></a>“ලේ සැරවින් හා අශුචියෙන්
පිරුණේ හැමකල්හි වැගිරෙන ස්වභාව ඇත්තේ මේ ශරීරය පිළිකුල් බවට
පත්වෙයි.</p>
<p><a class="msdiv" id="msdiv569"></a>“මහා නහරවැල් වලින් බඳනාලද්දේ
මාංශාලේපයෙන් අලවන ලද්දේ සමින් වසනාලද්දේ නිරර්ථකවූ මේ කුණුකය,</p>
<p><a class="msdiv" id="msdiv570"></a>“ඇටකෝටුවලින් ගටනාලද්දේ සුලු
නහරවැල්වලින් බඳනාලද්දේ යන්ත්‍රයක් මෙන් ඉරියව් පවත්වයි.</p>
<p><a class="msdiv" id="msdiv571"></a>“මරණය කරා ගමන්කරනුයේ මරහුගේ
සමීපයෙහිම සිටිනුයේ මොහු තමාගේ ශරීරය හැර අන් තැනකට පැමිණේ.</p>
<p><a class="msdiv" id="msdiv572"></a>“මේ ශරීරය අවිද්‍යාවෙන්
වසනලදුව සතර ආකාර ගැට වලින් ගැටගසනුලැබූ සතර සැඩවතුරෙන් ගසායනලදුව
අනුසය දැලින් යටපත්කරන ලදුව,</p>
<p><a class="msdiv" id="msdiv573"></a>“පඤ්චනීවරණ ධර්මයන්ගෙන් යුක්තව
කාමවිතර්කාදියෙන් යුක්තව තෘෂ්ණා නමැති භවමූලයෙන් බඳිනලදුව මෝහ
වැස්මෙන් වසනලදුව මේ ශරීරය පවතී.</p>
<p><a class="msdiv" id="msdiv574"></a>‘කර්ම නමැති යන්ත්‍රයෙන්
සම්පත්ති විපත්ති ආදී නානා භව වලට පැමිණේ.</p>
<p><a class="msdiv" id="msdiv575"></a>“යම්බඳුවූ අන්ධ බාල පෘථග්ජනයෝ
මෙම ශරීරයට මමත්වය කෙරේද, කටසී නම්වූ සංසාරය වඩත්. නැවත නැවත
උපදිත්.</p>
<p><a class="msdiv" id="msdiv576"></a>“යමෙක් ගූථගත සර්පයෙකු මෙන් මේ
ශරීරය දුරු කෙරේද, ඔහු අවිද්‍යා තෘෂ්ණා දෙක හැරදමා කෙලෙස් නැති වීමෙන්
පිරිනිවන් පාන්නාහුය.”</p>
<p class="endsutta">... කප්පො ථෙරො....</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
