
<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thag10.7">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරගාථා</p>
<p class="vagga">දසක නිපාතය</p>
<h1>10.7. ගොතම ථෙර ගාථා</h1>
</div>
<p><a class="msdiv" id="msdiv587"></a>“ඤාණවන්ත පුද්ගලයා විසින් තමන්ගේ යහපත දැනගතයුතුය. බුදුන් විසින් වදාරණලද වචනයද බැලිය යුතුය. පැවිදිබවට පැමිණියාවූ කුලපුත්‍රයා එහිම සුදුස්සෙක්ව විසිය යුතුයි.</p>
<p><a class="msdiv" id="msdiv588"></a>“මෙහි කල්‍යාණ මිත්‍ර ආශ්‍රයෙන් ශික්ෂා සමාදානය ලැබ ගුරුන්ට කීකරුව වෙසේ නම් මෙය ශ්‍රමණයාට සුදුසු වෙයි.</p>
<p><a class="msdiv" id="msdiv589"></a>“බුදුනට ගරුකරන්නෙක්ද, ධර්මයට ගරුකරන්නෙක්ද සංඝයාට සම්මානකරන්නෙක්ද පිළිවෙලින් විය යුතුය. මෙය ශ්‍රමණයාට සුදුසුවෙයි.</p>
<p><a class="msdiv" id="msdiv590"></a>“අගොචරය දුරුකොට ගෝචර සම්පන්නව පිරිසිදු ජීවිකාවෙන් යුක්තව ඥානවන්තයන්ගෙන් ගැරහීම් නොලබන්නෙක්ව සිත මනාකොට පිහිටුවා වෙසේ නම් මෙය ශ්‍රමණයාට සුදුසුයි.</p>
<p><a class="msdiv" id="msdiv591"></a>“චාරිත්‍ර සීලයෙන් හා වාරිත්‍ර සීලයෙන් යුක්තව පැහැදීම ඇති කරන ඉරියා පථයෙන්ද යුක්තව සමථ විදර්ශනා භාවනා කළයුතුය. මෙය ශ්‍රමණයාට සුදුසුයි.</p>
<p><a class="msdiv" id="msdiv592"></a>“ඥානවන්තයා විසින් විවේක වූද, ශබ්ද නැත්තාවූද වන සෙනසුන් ඇසුරුකළ යුතුය. මෙය ශ්‍රමණයාට සුදුසුයි.</p>
<p><a class="msdiv" id="msdiv593"></a>“සිල්වත් බව හා බහුශ්‍රැතබව ඇතිව රූප අරූප ධර්ම තත්වූ පරිදි විමසා නම් සත්‍යාවබෝධයවේ. මෙය ශ්‍රමණයාට සුදුසුයි.</p>
<p><a class="msdiv" id="msdiv594"></a>“සියලු සංස්කාරයන්ගේ අනිත්‍ය බව හා අසුභබවද පුරුදු කළ යුතුය. ලෝක වස්තු පිළිබඳ නොඇලීමද පුරුදුකළ යුතුය. මෙය ශ්‍රමණයාට සුදුසුයි.</p>
<p><a class="msdiv" id="msdiv595"></a>“බෝධ්‍යංග ධර්මයෝද, ඉර්ධිපාද ධර්මයෝද ඉන්ද්‍රිය ධර්මයෝද, බාල ධර්මයෝද, ආර්යඅෂ්ටාංගික මාර්ගයෝද වැඩිය යුතුය. මෙය ශ්‍රමණයාට සුදුසුයි.</p>
<p><a class="msdiv" id="msdiv596"></a>“ඥානවන්තයා සියලුම තෘෂ්ණාව සිඳදැමිය යුතුය. සියලුම ආශ්‍රවයෝ මුල් සහිතව සිඳිය යුතුය. කෙලෙසුන්ගෙන් මිදුනාවූ ඒ පුද්ගලයා නිවන් අරමුණුකොට වාසය කරන්නේය. මෙය ශ්‍රමණයාට සුදුසුයි.”</p>
<p class="endsutta">... ගොතමො ථෙරො....</p>
<p class="endsection">දසකනිපාතො නිට්ඨිතො.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin Vimalañāṇī</span>.</p>
</aside>
</section>
</div>
</body>
</html>
