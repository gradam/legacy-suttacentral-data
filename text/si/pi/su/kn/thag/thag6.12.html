<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thag6.12">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරගාථා</p>
<p class="vagga">ඡක්ක නිපාතය</p>
<h1>6.12. බ්‍රහ්මදත්ත ථෙර ගාථා</h1>
</div>
<p><a class="msdiv" id="msdiv441"></a>“උත්තම දමනයෙන් දමනයවූ කය සමනය
කළ මනාකොට දැන කෙළෙසුන්ගෙන් මිදුනාවූ උපශාන්ත ගුණයෙන් අටලෝ දහමෙහි
කම්පා නොවන ගුණයෙනුත් යුක්තවූ ක්‍රොධ නොකරන මට ක්‍රොධයක් කොයින්ද?</p>
<p><a class="msdiv" id="msdiv442"></a>“යමෙක් කිපෙන්නෙකුට කිපේද,
ඔහුට එයින් පව් ඇතිවේ. කිපෙන්නාට නොකිපෙන තැනැත්තා දිනිය නොහැකි
යුද්ධයකින් ජය ගත්තෙක් මෙනි.</p>
<p><a class="msdiv" id="msdiv443"></a>“අනුන් කිපි බව දැන තමා සංසිඳී
නොකිපී සිටියොත් තමාටත් අනුන්ටත් කියන දෙපක්ෂයටම ඔහු යහපතක් කළ
කෙනෙකි.</p>
<p><a class="msdiv" id="msdiv444"></a>“තමාගේත් අනුන්ගේත් යහපතට
හේතුවන ක්‍රොධ නොකිරීමේ ප්‍රතිකර්මය කළ තැනැත්තා ධර්මය නූගත් අඥාන
ජනයා මෝඩයෙක්කොට සලකයි.</p>
<p><a class="msdiv" id="msdiv445"></a>“ඉදින් ක්‍රොධය උපදීනම්
කියතෙහි උපමා අවවාදය සිහිපත්කරව, රස තෘෂ්ණාව උපදී නම් පුත්‍රමාංශොපමාව
සිහිකරව.</p>
<p><a class="msdiv" id="msdiv446"></a>“ඉදින් සිත කාම සැප භව සැප
යනාදියෙහි දිවේද, සිහිය උපදවා ඒ සිතට නිග්‍රහ කළයුතුය. කුළු ගොනෙක්
කණුවක බැඳ හික්මවන්නාක් මෙනි.”</p>
<p class="endsutta">... බ්‍රහ්මදත්තො ථෙරො....</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
