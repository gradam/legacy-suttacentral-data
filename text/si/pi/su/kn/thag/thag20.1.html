<!DOCTYPE html>
<html>
<head>
<meta author="Kiribathgoda Gnanananda">
<title></title>
</head>
<body>
<div id="text" lang="si">
<section class="sutta" id="thag20.1">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරගාථාපාළි</p>
<p class="nipata">20. හැටවෙනි නිපාතය</p>
<h1>20.1 මොග්ගල්ලාන තෙරුන්ගේ ගාථා</h1>
</div>
<p><a class="sc" id="sc1149"></a>අපි ඉන්නෙ මහ වනාන්තරයෙ. පිණ්ඩපාතෙනුයිජීවත් වන්නෙ. පාත්තරේට ලැබෙන දෙයකින් අපි සතුටුවෙනවා. අභ්‍යන්තර ජීවිතය තුළ සිත සමාහිත කරගෙන ඉන්නෙ. අපි තමයි මාර සේනාව වනසලා දාන්නෙ.</p>
<p><a class="sc" id="sc1150"></a>අපි ඉන්නෙ මහ වනාන්තරයෙ. පිණ්ඩපාතෙනුයිජීවත් වන්නෙ. පාත්තරේට ලැබෙන දෙයකින් අපි සතුටුවෙනවා. අපි තමයි මාර සේනාව වනසලා දාන්නෙ. හස්තිරාජයෙක් උණ බටවලින් කරපු ගෙයක් සුණු විසුණු කරලදානවා වගේ.</p>
<p><a class="sc" id="sc1151"></a>අපි ගස් සෙවණෙ වාඩිවෙලා හැම තිස්සෙම භාවනාකරනවා. පාත්තරේට ලැබෙන දේකින් සතුටු වෙනවා.අභ්‍යන්තර ජීවිතය තුළ සිත සමාහිත කරගෙන ඉන්නෙ.අපි තමයි මාර සේනාව වනසලා දාන්නෙ.</p>
<p><a class="sc" id="sc1152"></a>අපි ගස් සෙවණෙ වාඩිවෙලා හැම තිස්සෙම භාවනාකරනවා. පාත්තරේට ලැබෙන දේකින් සතුටු වෙනවා. අපිතමයි මාර සෙනග වනසලා දාන්නෙ. හස්ති රාජයෙක්උණ බටවලින් කරපු ගෙයක් සුණු විසුණු කරල දානවාවගේ.</p>
<p><a class="sc" id="sc1153"></a>ඒයි! ඇටසැකිල්ලකින් කරපු කුටියක් ඇතිතැනැත්තිය, මසින්, නහරින් මහල දාපු ඇඟක් ඇතිතැනැත්තිය, අශුචි පුරවාගෙන දුගඳ හමන ඇඟක් ඇතිතැනැත්තිය, ඒ විදිහට ඉඳගෙන අනුන්ගේ ශරීර ගැන ‘මගේමගේ’ කියා හිතන තිට නින්දා වේවා!</p>
<p><a class="sc" id="sc1154"></a>ඒයි! අශුචි පුරවා ගත් මල්ලක් වැනි තැනැත්තී,හමකින් වැසී ගිය ඇඟක් ඇති තැනැත්තිය, පපුවේ ගෙඩිහදාගත් තැනැත්තිය, පේ්‍රතියක් වැනි තැනැත්තිය, තිගේසිරුරේ හැම තිස්සේම අශුචි වැගිරෙන තැන් නවයක්තිබෙනවා.</p>
<p><a class="sc" id="sc1155"></a>තිගෙ සිරුරේ නව තැනකින් අශුචි වැගිරෙනවා.මේ සිරුර ඉතා දුගඳයි. තිගේ සිරුර නිවන් මගට ඇතිලොකුම බාධාවයි. පිරිසිදු ජීවිතයක් කැමැති භික්ෂුව විසින්ඒ අශුචි වළ දුරින්ම දුරු කළ යුතුයි.</p>
<p><a class="sc" id="sc1156"></a>ඉඳින්, මේ අශුචි පිරුණු ශරීරය ගැන මං දන්නාදේවල් තව කෙනෙක් දන්නවා නම්, ඒ කෙනා මේ ස්ත්‍රියදුරින්ම දුරු කරන්නෙ වැස්ස කාලෙට උතුරන අශුචි වළක්දුරු කරනවා වගේ.</p>
<p><a class="sc" id="sc1157"></a>(ස්ත්‍රිය) පින්වත් ශ්‍රමණයන් වහන්ස, ඔබ විසින් ඔයපැවසූ දේවල්, මහා වීර ශ්‍රමණයන් වහන්ස, ඔය පැවසුවේඇත්තක්මයි. ඒ වුණත් සමහර මිනිස්සු ස්ත්‍රී ශරීරයටඇලෙන්නෙ මඩ වගුරක් දැක්කහම ඒකෙ බැහැල ගිලෙනනාකි හරක් වගේ.</p>
<p><a class="sc" id="sc1158"></a>(මොග්ගල්ලාන සමිඳු) කවුරු හරි කෙනෙක් කහපාටින් හරි වෙන පාටකින් හරි මේ ආකාසය සායම් කරන්ටහිතුවොත්, ඒ කෙනාට ඒක මහා වෙහෙසක්.</p>
<p><a class="sc" id="sc1159"></a>මගේ හිතත් අන්න ඒ අකාසය වගෙයි. අභ්‍යන්තරජීවිතය තුළ සිත සමාධිමත්වයි තියෙන්නෙ. මෝඩගැහැණියේ, මහා ගිනි ජාලාවකට පනින පැළඟැටියෙක්වගේ මා සමග ගැටෙන්නට ඇවිත් විපතට පත්වෙන්ටඑපා.</p>
<p><a class="sc" id="sc1160"></a>මේ ශරීරය ඇටවලින් ගලපලා හිටවලා තියෙන්නෙ.රෝග පීඩා වැළඳෙන මේ ශරීරය ගැන මෝඩ ජනයාහිතන්නෙ වෙන විදිහකට. ඒ ගොල්ල මේ ශරීරය විසිතුරුවිදිහට සරසනවා. නමුත් බැලිය යුත්තේ මේ ශරීරයේ සැබෑතත්වය ගැනයි. ස්ථිර කිසි දෙයක් මේ ශරීරයේ නෑ.</p>
<p><a class="sc" id="sc1161"></a>මුතු මැණික් ආභරණ වලින් සැරසුවත්, සමකින්ඔතා තිබෙන ඇටසැකිල්ලක් ඇති මේ ශරීරයේ සැබෑතත්වයමයි බලන්ට ඕනෑ. ලස්සනට පේන්නෙ ඇඳුම් නිසා.</p>
<p><a class="sc" id="sc1162"></a>යටි පතුල් පාට කරල තිබුණට, සුවඳ බුලත් විටකාල මුඛය සුවඳ කරගෙන හිටියට, මෝඩ ජනතාවගේමුලාවට විතරයි, ඒක ගැලපෙන්නෙ. නිවන සොයනකෙනෙකුට ඒකෙන් වැඩක් නෑ.</p>
<p><a class="sc" id="sc1163"></a>කෙස් වලින් නොයෙක් කොණ්ඩා මෝස්තරහදනවා. ඇස්වල අඳුන් ගානවා. මෝඩ ජනතාවගේ මුලාවටනම් ඒක ගැලපෙනවා. නිවන සොයන කෙනෙකුට එයින්වැඩක් නෑ.</p>
<p><a class="sc" id="sc1164"></a>මේ කුණු ශරීරය තියාගන්ට හදන්නෙ ලස්සනටසරසලා කැටයම් කරපු භාජනයක් වගේ. මෝඩ ජනතාවගේමුලාවට විතරයි ඒක ගැලපෙන්නෙ. නිවන සොයනකෙනෙකුට එයින් වැඩක් නෑ.</p>
<p><a class="sc" id="sc1165"></a>මුව වැද්දා උගුල අටවලා තිබුණා. ඒ වුණත් මුවා ඒඋගුලට අහුවුණේ නෑ. මුව වැද්දා හඬද්දී අපි ගොදුරුකාල පැනල දුවනවා.</p>
<p><a class="sc" id="sc1166"></a>මුව වැද්දාගේ උගුල කඩල බිඳල දැම්මා. මුවා උගුලටඅහුවුණේ නෑ. මුව වැද්දා දුක් වෙද්දී අපි ගොදුරු කාලපැනල දුවනවා.</p>
<p><a class="sc" id="sc1167"></a>නොයෙක් ආකාරයේ ගුණ සම්පත් තිබුණ සැරියුත්සමිඳුන් පිරිනිවන් පෑවා. ඒ වෙලාවෙ පොළොව කම්පාවුණා. බිහිසුණු දේ ඇති වුණා. ලොමුදැහැගැනීම් ඇතිවුණා.</p>
<p><a class="sc" id="sc1168"></a>ඇත්තෙන්ම සකස් වෙච්ච දේවල් අනිත්‍යයි. ඒවායෙතියෙන්නෙ ඇති වී නැති වී යන ස්වභාවයක්. ඒ සකස්වන දේවල් හට අරගෙන නැතිවෙලා යනවා. මේ ස්වභාවයසංසිඳීමයි සැපය.</p>
<p><a class="sc" id="sc1169"></a>මේ පංචඋපාදානස්කන්ධය දිහා බැලිය යුත්තේඅනුන්ගේ දෙයක් දිහා බලනවා වගේ. තමන්ගෙ දෙයක්වගේ බැලිය යුතු නෑ. අන්න ඒ උදවියට අස් ලෝමයකින්අස් ලෝමයකට විදින දක්ෂ දුනුවායන් වාගේ මේ ඉතාසියුම් ධර්මය අවබෝධ කරගන්ට පුළුවන්.</p>
<p><a class="sc" id="sc1170"></a>මේ සකස් වෙච්ච දේවල් දිහා බලන්ට ඕනෑඅනුන්ගේ දෙයක් දිහා බලනවා වගේ. තමන්ගේ දෙයක්ලෙස දකින්ට හොඳ නෑ. අන්න ඒ උදවියට අස් ලෝමයකින්අස් ලෝමයකට විදින දක්ෂ දුනුවායන් වගේ මේ ඉතාසියුම් ධර්මය අවබෝධ කරගන්ට පුළුවන්.</p>
<p><a class="sc" id="sc1171"></a>ආයුධයකින් පහර කාලා තුවාල වුණ කෙනෙක්බෙහෙත් කරන්ට කලබල වෙනවා වගේ, හිසට ගිනිඇවිලූණ කෙනෙක් එය නිවාගන්ට කලබල වෙනවා වගේභික්ෂුවක් සිහිය උපදවාගෙන කාම ආශාව නැති කරන්ටමයි මහන්සි විය යුත්තේ.</p>
<p><a class="sc" id="sc1172"></a>ආයුධයකින් පහර කාලා තුවාල වුණ කෙනෙක්බෙහෙත් කරන්ට කලබල වෙනවා වගේ, හිසට ගිනිඇවිලූණ කෙනෙක් එය නිවාගන්ට කලබල වෙනවා වගේභික්ෂුවක් සිහිය උපදවාගෙන භව රාගය නැති කරන්ටමයිමහන්සි ගත යුත්තෙ.</p>
<p><a class="sc" id="sc1173"></a>අන්තිම සිරුර දරා සිටින දියුණු කළ සිත් ඇති බුදුසමිඳුන් විසිනුයි මාව මේ වැඬේට යෙදෙව්වේ. ඉතින් මං පූර්වාරාම විහාරය මේ මහපට ඇඟිල්ලෙන් සොලවා කම්පාකළා.</p>
<p><a class="sc" id="sc1174"></a>මේ කෙලෙස්වලින් නිදහස් වෙලා නිවන අවබෝධකිරීම සුළු පටු වීරියකින් කරන්ට පුළුවන් දෙයක් නොවෙයි.සුළු උත්සාහයකින් කරන්ට පුළුවන් දෙයක් නොවෙයි.</p>
<p><a class="sc" id="sc1175"></a>නමුත්, මේ තරුණ භික්ෂුව උදාර පුරුෂයෙක්. මාරසේනාව පරාජය කරල අන්තිම සිරුරක් දරා සිටින්නටඑයාට පුළුවන් වුණා.</p>
<p><a class="sc" id="sc1176"></a>”වේභාර” පර්වතයටත් ”පාණ්ඩව” පර්වතයටත් අතරඇති බෑවුම පැත්තට විදුලි එළිය වැටෙනවා. ඒ කන්දෙගුහාවක තමයි ඒ භික්ෂුව භාවනා කරන්නෙ. ඒ භික්ෂුවඅකම්පිත සිත් ඇති, අසම ගුණ ඇති. බුදු සමිඳුන්ගේපුත්‍රයෙක්.</p>
<p><a class="sc" id="sc1177"></a>එයා උපශාන්තයි. සංවරයි. ඈත දුර වනාන්තරයේවාසය කරන මුනිවරයෙක්. උතුම් බුදු සමිඳුන්ගේ දායාදයබවට පත් වූ කෙනෙක්. බ්‍රහ්මයා විසිනුත් වන්දනා කරනකෙනෙක්.</p>
<p><a class="sc" id="sc1178"></a>පින්වත් බ්‍රාහ්මණය, ඔබත් ඒ උපශාන්ත වූ පවින්තොර වූ වනාන්තරයේ වසන මුනිඳුන් වූ උතුම් බුදුසමිඳාණන්ගේ දායාදය වූ මහා කාශ්‍යප තෙරිඳුන්ට වන්දනාකරන්න.</p>
<p><a class="sc" id="sc1179"></a>ආත්මභාව සීයක් මුළුල්ලේම මිනිස් ලෝකයේබ්‍රාහ්මණ කුලයේ වේද හදාරණ බමුණෙක් වෙලා යමෙක්උපන්නොත්,</p>
<p><a class="sc" id="sc1180"></a>ඒ ති්‍රවේදයෙහි පරතෙරට පත් බ්‍රාහ්මණයාට යමෙක් වන්දනා කළොත්, ඒ වන්දනාව මහා කාශ්‍යප තෙරුන්ටකරන වන්දනාවෙන් දහසයෙන් එකක් වත් වටින්නෙ නෑ.</p>
<p><a class="sc" id="sc1181"></a>යම් භික්ෂුවක් උදේ වරුවේ අෂ්ට විමෝක්ෂයටසමවැදී යළිත් අනුලෝම ප්‍රතිලෝම වශයෙනුත් සමවැදීඊට පස්සෙ තමයි ඒ භික්ෂුව පිණ්ඩපාතෙ වඩින්නෙ.</p>
<p><a class="sc" id="sc1182"></a>පින්වත් බ්‍රාහ්මණය, එවැනි භික්ෂුවකට කරදරකරන්න එපා. තමන්ව වනසා ගන්න එපා. අරහත් වූඅකම්පිත සිත් ඇති මුනිවරයා කෙරෙහි සිත පහදාගන්න.වහා දෑත් එක් කොට වන්දනා කරන්න. ඔබේ හිස පළාගන්ටඑපා!</p>
<p><a class="sc" id="sc1183"></a>ඒ තැනැත්තා ඉස්සරහට අරගෙන ඉන්නෙසංසාරයමයි. සද්ධර්මය දකින්නෙ නෑ. වක්‍ර ගමනකයි එයායන්නෙ. මිත්‍යා ගමනකයි එයා යන්නෙ.</p>
<p><a class="sc" id="sc1184"></a>සංස්කාරයන්ම වැළඳගෙන ඉන්නෙ අසුචි තවරාගත්පණුවෙක් වගේ. යම් භික්ෂුවක් ලාභ සත්කාරවලට ගිජුවුණොත් එයාට ගමන් කරන්න තියෙන්නෙ හිස් ගමනක්.</p>
<p><a class="sc" id="sc1185"></a>එහෙත් අර වඩින සැරියුත් මුනිඳුන් දෙස බලන්න.කොයිතරම් සුන්දර කෙනෙක්ද? උන්වහන්සේ ශමථ,විදර්ශනා දෙකම කෙළවර දක්වා දියුණු කරලදෙපැත්තෙන්ම නිදහස් වෙලයි ඉන්නෙ.</p>
<p><a class="sc" id="sc1186"></a>අර වඩින සැරියුත් මුනිඳුන් දෙස බලන්න.උන්වහන්සේ තුළ කෙලෙස් හුල් නෑ. සියලූ බන්ධන කැඩිලතියෙන්නෙ. ති්‍රවිද්‍යාව ලබල ඉන්නෙ. මාරසේනාවපැරැද්දුවා. ඒ නිසාම මිනිස්සුන්ගේ පුද පූජාවන් ලැබීමටසුදුසු උතුම් පිං කෙතක් වෙලා ඉන්නෙ.</p>
<p><a class="sc" id="sc1187"></a>බොහෝ දෙවිවරු දහ දාහක් වගේ පිරිසක්මෙතැනට ඇවිත් ඉන්නෙ, ඒගොල්ල ඔක්කොම ඉර්ධිමත්.කීර්තිමත්. බ්‍රහ්ම පුරෝහිත ලෝකයේ ඉන්න ඔක්කොමදෙවිවරු ඇවිදින් ඉන්නෙ. ඒගොල්ල ඔක්කොම දෑත් බැඳගෙන මුගලන් තෙරුන්ව වන්දනා කරමින් ඉන්නෙ.</p>
<p><a class="sc" id="sc1188"></a>ශ්‍රේෂ්ඨ පුරුෂය, ඔබට නමස්කාර වේවා!පුරුෂෝත්තමය, ඔබට නමස්කාර වේවා! ඔබ තුළ ආශ්‍රවයන්නෑ. දුක් රහිත මුනිඳුනි, ඇත්තෙන්ම ඔබ ලෝකයාගේ දන්පැන් පිළි ගැනීමට සුදුස්සෙක්.</p>
<p><a class="sc" id="sc1189"></a>දෙවියොත් මිනිස්සුත් ඒ භික්ෂුවට ගෞරව කරනවා.එයා ඉපදුණේ මේ ජරා මරණ ලෝකයේ. අන්තිමේදී ඒජරා මරණ ලෝකයෙන් නිදහස් වෙලා දැන් වාසයකරන්නෙ, මඩ වගුරක හැදිල මඩ නොතැවරී පිපිල තියෙනසුදු නෙළුම් මලක් වගෙයි. කිසිවක් සමග වත් නොතැවරීඉන්නෙ.</p>
<p><a class="sc" id="sc1190"></a>ඒ භික්ෂුවට නිමේෂයකින් දහසක් ලෝක ධාතුවදැනගන්ට පුළුවන්. මහා බ්‍රහ්මයා හා සමාන කෙනෙක්,ඉර්ධි බලයෙනුත් යුක්තයි. චුතූපපාත ඤාණයෙනුත් යුක්තයි.ඒ භික්ෂුව සුදුසු කල දෙවියන්වත් දකිනවා.</p>
<p><a class="sc" id="sc1191"></a>යම් කෙනෙක් සසරින් එතෙර වුණේ ප්‍රඥාවෙනුත්,සීලයෙනුත්, සංසිදීමෙනුත් නම් ඒ කෙනා සැරියුත් තෙරුන්වගේමයි. සැරියුත් තෙරුන් මේ කරුණු තුනෙන්ම අග්‍රකෙනෙක්.</p>
<p><a class="sc" id="sc1192"></a>මට නිමේෂයකින් කෝටි ලක්ෂයක් ආත්ම භාවයන්මවන්ට පුළුවනි. මට ඕන ඕන පිළිවෙලට ඉර්ධි බලයහසුරුවන්ට පුළුවනි. මා විසින් මේ ඉර්ධි බලය වශී කරගෙනයි තියෙන්නෙ.</p>
<p><a class="sc" id="sc1193"></a>ඒ භික්ෂුව සමාධියෙත් නුවණෙත් පරතෙරට ගියතෘෂ්ණාවෙන් නිදහස් වූ මුනිඳුන්ගෙ සසුනෙ තමයි ඉන්නෙ.මොග්ගල්ලාන ගෝත්‍රයට අයිති ඒ නුවණැති භික්ෂුව එකඟවූ සිිතින් කෙලෙස් කඩල බිඳල දැම්මෙ රසකිඳ වැලක්කඩාදාන හස්තිරාජයෙක් වගේ.</p>
<p><a class="sc" id="sc1194"></a>මාත් ශාස්තෘන් වහන්සේව ගෞරවයෙන් ඇසුරුකළා. බුදු සසුන සම්පූර්ණ කරගත්තා. කෙලෙස් බරපැත්තකින් තිබ්බා. භව රැහැන් මුලින්ම සිඳල දැම්මා.</p>
<p><a class="sc" id="sc1195"></a>මං ගිහිගෙය අත්හැරල මහණ වුණේ උතුම් අදහසක්ඇතිවයි. මේ සියලූ බන්ධනවලින් මං නිදහස් වෙනවාකියන උතුම් අදහස මං ඉෂ්ට කරගත්තා.</p>
<p><a class="sc" id="sc1196"></a>ඒයි මාරය, ”දුසී” නමින් මාරයෙක් හිටියා. ඉතින් ඒමාරයා, කකුසඳ බුදුරජාණන් වහන්සේටත් ”විධුර” නමින්සිිටි අග්‍ර ශ්‍රාවකයන් වහන්සේටත් පීඩා කළා. අන්තිමේදී ඒමාරයා නිරයේ ඉපදිලා අනන්ත දුක් වින්දේ මෙහෙමයි.</p>
<p><a class="sc" id="sc1197"></a>කකුසඳ බුදු සමිඳුන්වත්, විධුර නම් ශ්‍රාවකමුනිඳුන්වත් පීඩාවට පත්කරපු ඒ දුසී මාරයා නිරයේ ඉපදිලාඅනන්ත දුක් වින්ඳේ මෙහෙමයි. ඒ නිරිසතා හැම තිස්සෙමයකඩ හුල් සියයකින් පහර කනවා. ඒ හුල් සීයෙන්මලැබෙන්නෙ වෙන වෙනම වේදනාවල්.</p>
<p><a class="sc" id="sc1198"></a>දැන් ඒ කර්ම විපාක දැනගත් කෙනා බුදු සමිඳුන්ගේශ්‍රාවක භික්ෂුවක්. ඒයි මාරය, එබඳු භික්ෂුවක් පීඩාවට පත්කරල නුඹ දුකට පත්වෙන්ටද හදන්නෙ?</p>
<p><a class="sc" id="sc1199"></a>මුහුද මැද තියෙනවා කල්පයක් පවතින අතිශයින්ම ලස්සන දිව්‍ය විමාන. ඒවා බබලන මැණික් වගෙයි. ඒවිමානවල නොයෙක් පාටින් බබලමින් දිව්‍ය අප්සරාවෝනටනවා.</p>
<p><a class="sc" id="sc1200"></a>දැන් ඒ කාරණය දැනගත් කෙනා බුදු සමිඳුන්ගේශ්‍රාවක භික්ෂුවක්. ඒයි මාරය, එබඳු භික්ෂුවක් පීඩාවට පත්කරල නුඹ දුකට පත්වෙන්ටද හදන්නෙ?</p>
<p><a class="sc" id="sc1201"></a>බුදු සමිඳුන් තමයි මට වදාළේ. ඊට පස්සෙ මංභික්ෂු සංඝයා බලා සිටිද්දීම මගේ මේ මහපට ඇඟිල්ලෙන්පූර්වාරාම විහාරය කම්පා කළා.</p>
<p><a class="sc" id="sc1202"></a>දැන් ඒ කාරණය දැනගත් කෙනා බුදු සමිඳුන්ගේශ්‍රාවක භික්ෂුවක්. ඒයි මාරය, එබඳු භික්ෂුවක් පීඩාවට පත්කරල නුඹ දුකට පත්වෙන්ටද හදන්නෙ?</p>
<p><a class="sc" id="sc1203"></a>සක්දෙව් රජුගේ වෛජයන්ත ප්‍රාසාදයත් තමන්ගේඉර්ධි බලයෙන් මහපට ඇඟිල්ලෙන් කම්පා කරවල ඒදෙව් පිරිසත් තැති ගැන්නුවා. ඒ වැඬේ කළ භික්ෂුවත්මමයි.</p>
<p><a class="sc" id="sc1204"></a>දැන් මේ කාරණය දැනගත් කෙනා බුදු සමිඳුන්ගේශ්‍රාවක භික්ෂුවක්. ඒයි මාරය, එබඳු භික්ෂුවක් පීඩාවට පත්කරල නුඹ දුකට පත්වෙන්ටද හදන්නෙ?</p>
<p><a class="sc" id="sc1205"></a>වෛජයන්ත ප්‍රාසාදයේ සිටිය සක්දෙව් රජුගෙන් ඒභික්ෂුව මෙහෙම ඇහැව්වා. ”ඇවැත්නි, තණ්හාවෙන් මිදෙනආකාරය ඔබ දන්නවාද?” සක් දෙවිඳුන් තමන් අසා දැනගත් ආකාරයටම ඒ භික්ෂුවට ඒ දහම පැවසුවා. මම තමයිඒ භික්ෂුව.</p>
<p><a class="sc" id="sc1206"></a>දැන් මේ කාරණය දැනගත් කෙනා බුදු සමිඳුන්ගේ ශ්‍රාවක භික්ෂුවක්. ඒයි මාරය, එබඳු භික්ෂුවක් පීඩාවට පත්කරල නුඹ දුකට පත්වෙන්ටද හදන්නෙ?</p>
<p><a class="sc" id="sc1207"></a>සුධර්මා නමින් දිව්‍ය සභාවක් තිබෙනවා. ඒ සභාවටමහා බ්‍රහ්මයාත් ඇවිත් හිටියා. ඒ භික්ෂුව මහා බ්‍රහ්මයාගෙන් මෙහෙම ඇහැව්වා. පින්වත් දෙවිය, ඔබ තුළ ඉස්සරමිත්‍යා දෘෂ්ටියක් තිබුණා. ඒ දෘෂ්ටිය ඔබ තුළ තාමත්තියෙනවා ද? ශ්‍රාවක පිරිස පිරිවරාගෙන බඹලොවසැරිසරණ බුදු සමිඳුන්ගේ ආලෝකය දෙස බලන්නැ’යිපැවසූ ඒ භික්ෂුවත් මම තමයි.</p>
<p><a class="sc" id="sc1208"></a>එතකොට මහා බ්‍රහ්මයා ඒ භික්ෂුවට මෙහෙම කිව්ාව.”ඇවැත්නි, දැන් මා තුළ අර කලින් තිබු දෘෂ්ටිය නෑ.</p>
<p><a class="sc" id="sc1209"></a>මම අද කියන්නෙ කොහොමද, නිත්‍යයයි කියලහෝ සදාකාලිකයි කියල හෝ ශ්‍රාවක පිරිස පිරිවරාගෙනබඹ ලොව සැරිසරන බුදු සමිඳුන්ගේ ආලෝකය මං දැන්දකිනවා.”</p>
<p><a class="sc" id="sc1210"></a>දැන් මේ කාරණය දැනගත් කෙනා බුදු සමිඳුන්ගේශ්‍රාවක භික්ෂුවක්. ඒයි මාරය, එබඳු භික්ෂුවක් පීඩාවට පත්කරල නුඹ දුකට පත්වෙන්ටද හදන්නෙ?</p>
<p><a class="sc" id="sc1211"></a>ධ්‍යාන විමෝක්ෂ බලයෙන් මහාමේරු පර්වත මුදුනස්පර්ශ කළේත් භික්ෂුවක්. දඹදිව පූර්ව විදේහ කියන රටේමිනිසුන් නිදන භූමිය ස්පර්ශ කළේත් භික්ෂුවක්. මම තමයිඒ භික්ෂුව.</p>
<p><a class="sc" id="sc1212"></a>දැන් මේ කාරණය දැනගත් කෙනා බුදු සමිඳුන්ගේශ්‍රාවක භික්ෂුවක්. ඒයි මාරය, එබඳු භික්ෂුවක් පීඩාවට පත්කරල නුඹ දුකට පත්වෙන්ටද හදන්නෙ?</p>
<p><a class="sc" id="sc1213"></a>”මං මේ මෝඩයව පුච්චල දානව” කියල ගින්නහිතන්නෙ නෑ. නමුත් මෝඩ තැනැත්තාම ඇවිලෙන ගින්නටවැදිල පිච්චිලා යනවා.</p>
<p><a class="sc" id="sc1214"></a>ඒයි මාරය, අන්න ඒ වගේ නුඹත් මේ හැප්පෙන්ටහදන්නෙ රහත් භික්ෂුවක් එක්ක. මෝඩයෙක් ගින්නත් එක්කගැටෙන්ට ගිහින් පිච්චිලා යනවා වගේ පිච්චිල යන්ටදහදන්නෙ?</p>
<p><a class="sc" id="sc1215"></a>ඒයි මාරය, එදා දූසී මාරයාත් තථාගතයන් වහන්සේනමකට පීඩා කොට පව් රැස් කරගත්තා. තමන්ට පව්පිපාක දෙන්නෙ නෑ කියලද නුඹ හිතන්නෙ?</p>
<p><a class="sc" id="sc1216"></a>ඒයි මාරය, නුඹගේ ඔය වැඩ නිසා බොහෝ කලක්විපාක දෙන පව් තමයි රැස් වෙන්නෙ. ඒයි මාරය, ඒ නිසාබුදු සමිඳුන් ගැනත් භික්ෂූන් ගැනත් කලකිරිලා පව් කරන්ටආශා කරන්ට එපා!</p>
<p><a class="sc" id="sc1217"></a>භේසකලා වනයේදීයි මොග්ගල්ලාන භික්ෂුව ඔයවිදිහට මාරයාට තර්ජනය කළේ. එතකොට මාරයගෙ සිතදුකට පත් වුණා. එතනම අතුරුදහන් වෙලා නොපෙනීගියා.</p>
<p>මේ වනාහී ආයුෂ්මත් මහා මොග්ගල්ලාන නම් රහත් මුනිඳුන්වදාළ ගාථාවන්ය.</p>
<p class="end">හැටවෙනි නිපාතය නිමා විය.(ගාථා හැට බැගින් වදාළ කොටස නිමා විය)</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
