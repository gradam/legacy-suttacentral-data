<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thag20.1">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරගාථා</p>
<p class="vagga">සට්ඨි නිපාතය</p>
<h1>20.1. මහාමොග්ගල්ලාන ථෙර ගාථා</h1>
</div>
<p><a class="msdiv" id="msdiv1149"></a>“ආරණ්‍යකවුද පිණ්ඩපාතිකවූද
ගෙපිළිවලින් පිඬු සිඟීමෙහි ඇලුනාවූ අප විසින් ආධ්‍යාත්මය තැන්පත්කොට
මාරසේනාව සිඳිමු.</p>
<p><a class="msdiv" id="msdiv1150"></a>“ආරණ්‍යකවූද පිණ්ඩපාතිකවූද
ගෙපිළිවෙලින් පිඬු සිඟීමෙහි ඇලුනා අපි ඇතෙක් බටකොළ සෙවිලි කරන ගෙයක්
විනාශ කරන්නාක් මෙන් මාරසේනාව සිඳිමු.</p>
<p><a class="msdiv" id="msdiv1151"></a>“වෘක්ෂමූලිකවූද භාවනාවෙහි
වීර්යවන්තවූද පඤ්චචරියාවෙහි ඇලුනාවූද අපි ඇතෙක් බටකොළ ගෙයක් විනාශ
කරන්නාක් මෙන් මරසෙනග විනාශ කරමු.</p>
<p><a class="msdiv" id="msdiv1152"></a><a class="msdiv" id=
"msdiv1153"></a>“ඇටසැකිලි කුටියක් බඳුවූද නහරවැල්වලින් වෙලන ලද්දාවූද
දුගඳ හමන අසූචියෙන් පිරුණාවූද තොපට ගර්හා වේවා. අනුන් පිළිබඳ
ශරීරයෙහිද මෙබඳු තත්ත්වයක් පවත්නා නිසා කවර මම බයක්ද?</p>
<p><a class="msdiv" id="msdiv1154"></a>“අසූචි ඇති අතක් හා සමානවූද
සමින් වසන ලද්දාවූද පිසාචයෙක් බඳුවූද තොපගේ ශරීරයෙහි හැමකල්හි නව
දොරකින් වෑහෙන කුණු ඇත්තේය.</p>
<p><a class="msdiv" id="msdiv1155"></a>“දිය පහරවල් නවයක් ඇත්තාවූද
දුගඳහමන්නාවූද සමින් බඳනාලද්දාවූද ශරීරය පිරිසිදුබව කැමැත්තෙක් කුණක්
දැක පිළිකුල් කරන්නාක් මෙන් භික්ෂුව විසින් දුරුකට යුතුය.</p>
<p><a class="msdiv" id="msdiv1156"></a>“අසූචි ගොඩක්වූ මේ ශරීරය මා
දන්නාක් මෙන් මහජනයාත් දකිත් නම් දුරින්ම දුරුකරන්නේය. අපිරිසිදු
අසූචිවලක් දුරුකරන්නාක් මෙනි.</p>
<p><a class="msdiv" id="msdiv1157"></a>“ශ්‍රමණයන්වහන්ස, ඔබ යමක්
කියන්නෙහි නම් එය එසේමය. ඇතැමෙක් මෙහි වාසය කෙරෙත්ද මඩගොහොරුවක එරීගිය
මහළු ගවයෙකු මෙන් විපතට පත් වන්නේය.</p>
<p><a class="msdiv" id="msdiv1158"></a>“යමෙක් අහසෙහි ලාක්ෂා රසයෙන්
සිතියම් කරන්නෙමියි අදහස් කරන්නේද ඒ වෙහෙසක් පිණිසම පවතී.</p>
<p><a class="msdiv" id="msdiv1159"></a>“ඒ ආකාසය සමවූ සිත මනාකොට
හික්මවාගන්නා ලද්දේ පාපයෙන් වලක්වා ගන්නා ලද්දේ නොවේ නම් ගින්නකින්
මෙන් අනර්ථයක් නොවන්නේය.</p>
<p><a class="msdiv" id="msdiv1160"></a>“අසූචි වැගිරෙන මේ ශරීරය
සිතින් සිතියම් කරන ලද්දක් මෙන් පවතින නමුත් නොයෙක් රෝග ව්‍යසනයන්ට
ගොදුරු වන්නේය. මෙහි ස්ථිර බවක්ද නැත.</p>
<p><a class="msdiv" id="msdiv1161"></a>“මාණික්‍යාදි ආභරණ
විශෙෂයන්ගෙන් විසිතුරු කරන ලද්දාවූද ඇට සහ සමෙනුත් යුක්තවූද
වස්ත්‍රයන්ගෙන් ශොභා සම්පන්න මේ ශරීරය බලව.</p>
<p><a class="msdiv" id="msdiv1162"></a>“ලාකඩ වතුර රැඳවූ විලේපනවලින්
ඔපකරන ලද මුඛයක් ඇති මේ ශරීරය අඥාන පුද්ගලයාගේ මුලාවට හේතු වෙයි.
නිවන් සොයන්නහුට මුලාවට කාරණයක් නොවේ.</p>
<p><a class="msdiv" id="msdiv1163"></a>“අෂ්ටපදාකාරයෙන් කරනලද කෙස්
ඇත්තාවූද, අඳුන් තැවරූ ඇස් ඇත්තාවූද මේ ශරීරය අඥානයාගේ මුලාවට හේතුයි.
නිවන් සොයන්නහුගේ මුලාවට හේතුවක් නොවේ.</p>
<p><a class="msdiv" id="msdiv1164"></a>“අලංකාර කරනලද මේ කුණු කය
මාලාකර්ම දන්තාදියෙන් විසිතුරුය. ඒ බාලයාගේ මුලාවට හේතුවක් වෙයි.</p>
<p><a class="msdiv" id="msdiv1165"></a>“වැද්දා මුවා මැරීමට උගුල
අටවා කෑම දමාතැබුවේද, දක්ෂ මුවෙක්වූ මම මිගබන්ධකයන් හඬද්දී
පලාගියෙමි.</p>
<p><a class="msdiv" id="msdiv1166"></a>“වැද්දාගේ පාසය සිඳ දමනලදී.
රන් රුවන්ද, ස්ත්‍රී සමූහයාද නමැති ඒ පාසයට අසුනොවීමි. පාසය ළඟ තැබූ
කෑම පමණක් ගෙන මිගලුද්දකයන් හඬද්දීම ගියෙමි.</p>
<p><a class="msdiv" id="msdiv1167"></a>“ශාරීපුත්‍ර ස්ථවිරයන් වහන්සේ
පිරිනිවන් පෑ කල්හි අනේක ප්‍රකාරවූ බිය ජනකවූද රෝමෝද්ගමනය වන්නාවූද
ආරම්මන ඇතිවූවාහුය.</p>
<p><a class="msdiv" id="msdiv1168"></a>“ඒකාන්තයෙන් සියලු සංස්කාරයෝ
අනිත්‍යයහ. ඉපදීම හා මැරීම ස්වභාවකොට ඇත්තාහුය. ඉපිද නැති වෙත්.
ඔවුන්ගේ සංසිඳීම සැපයි.</p>
<p><a class="msdiv" id="msdiv1169"></a>“රාත්‍රියෙහි විදුලි එළියෙන්
අස්ලොමකට විදින්නාක් මෙන් තමාගේද අනුන්ගේද පඤ්චස්කන්ධය සියුම් වශයෙන්
අවබොධ කටයුතුය.</p>
<p><a class="msdiv" id="msdiv1170"></a>“යමෙක් වනාහි තමාගේද අනුන්ගේද
නොවන්නාවූ සංස්කාර ධර්මයන් තත්වූ පරිදි අවබොධකොට දකීද, ඒ දැකීම විදුලි
එළියෙන් අස්ලොමක් දකින්නාක් වැනි සියුම්ය.</p>
<p><a class="msdiv" id="msdiv1171"></a>“ආයුධයකින් ගසන ලද පහරින්
සිදිනු ලබන හිසක් මෙන් කාමරාගය දුරුකිරීමට භික්ෂුව සිහියෙන් උත්සාහවත්
වියයුතුය.</p>
<p><a class="msdiv" id="msdiv1172"></a>“ආයුධයකින් ගැසූ පහරක් ඇති
සිඳිනු ලබන හිසක් මෙන් සිහියෙන් යුක්තව භික්ෂුව භවරාග නැති කිරීමට
උත්සාහ කළයුතුය.</p>
<p><a class="msdiv" id="msdiv1173"></a>“භාවිතවූ අන්තිම ශරීරය
දරන්නාවූ බුදුන් විසින් චොදනා කරනු ලැබ මිගාරමාතු පාසාදය පාදංගුලියෙන්
කම්පනය කරන ලදහ.</p>
<p><a class="msdiv" id="msdiv1174"></a>“වීර්යය සිහිල් නොකොට
ස්වල්පවූ වීර්යයකින් සියලු ගැට මුදන නිර්වාණාධිගමය නොකොට හැකිය.</p>
<p><a class="msdiv" id="msdiv1175"></a>“මේ ළදරු භික්ෂුව උත්තම
පුරුෂයෙක් වන්නේය. මාරසේනාව සිඳ දමා අන්තිම ශරීරයද සිඳදමයි.</p>
<p><a class="msdiv" id="msdiv1176"></a>“වේභාරව, පාණ්ඩව යන පර්වත
විවරයන්ගෙන් පතිත වන විදුලියක් මෙන් බබළන සමානයකු නැති තාදී ගුණයෙන්
යුක්තවූ බුද්ධ පුත්‍රතෙම පර්වත විවරයන්හි ධ්‍යාන කරයි.</p>
<p><a class="msdiv" id="msdiv1177"></a>“උපශාන්ත ගුණයන්ගෙන්
යුක්තවුනාවූද එහිම ඇලුනාවූද ඤාණවන්තයා බුදුන්ගේ දායාදයක් බඳුවූ සුදුසු
සේනාසනය ලැබ බ්‍රහ්මයාගෙන්ද නමස්කාර ගනිමින් වෙසෙයි.</p>
<p><a class="msdiv" id="msdiv1178"></a>“උපශාන්ත ගුණයන්ගෙන්
යුක්තවුනාවූද එහිම ඇලුනාවූද ඤාණවන්තවූද කාශ්‍යප ස්ථවිරයන් වහන්සේ
බුද්ධදායාදයක්වූ සුදුසු සෙනසුන ලැබ වෙසෙයි. බ්‍රාහ්මණය, උන්වහන්සේට
වඳුව.</p>
<p><a class="msdiv" id="msdiv1179"></a>“යමෙක් මනුෂ්‍යයන් අතර නැවත
නැවතත් ජාති සියයක් ලැබුවේද, ඒ සියලුම ජාතිවල ඤාණසම්පන්නවූ සොත්ථිය
නම් බ්‍රාහ්මණ කුලයන්හිම උපන්නේය.</p>
<p><a class="msdiv" id="msdiv1180"></a>“ත්‍රිවේදයෙහි පරතෙරට පැමිණි
අජ්ක්ධායවූ (ත්‍රිවේද දරණ) ඒ මහාකාශ්‍යප ස්ථවිරයන් වහන්සේ කරනු ලබන
වන්දනාවක් වේද එය සොළොස් කලාවක් අගනේ වන්නේය.</p>
<p><a class="msdiv" id="msdiv1181"></a>“උන්වහන්සේ වනාහි ධ්‍යාන
විමොක්ෂයන්ට සමවැදීමෙන් පෙර බත් කාලයෙහි ඒ ධ්‍යානයෙන් නැගිට පිඬු
පිණිස යයි.</p>
<p><a class="msdiv" id="msdiv1182"></a>“එබඳු ගුණ ඇති භික්ෂුව නොගටව,
ආර්ය උපවාදයෙන් කුශල ධර්මයන් නොසිඳව, තාදී ගුණයන්ගෙන් යුක්තවූ ඒ
රහතුන් කෙරෙහි සිත පහදා ගනුව. වහා ඇඳිලි බැඳ වඳුව. ඒ අපරාධයෙන් හිස
නොපැළීම පිණිසයි.</p>
<p><a class="msdiv" id="msdiv1183"></a>“හෙතෙම සද්ධර්මය නොදකියි.
සංසාර බන්ධන පෙරටු කොට අපායෙහි උපදනා හෙයිනි. මායාදී වශයෙන් පවතින
මිථ්‍යා මාර්ගයෙහිම පෙරළෙයි.</p>
<p><a class="msdiv" id="msdiv1184"></a>“සංස්කාරයන්හිම ඇලුනේ අසූචි
තැවරුණාක් මෙන් ලාභ සත්කාරයෙහිම බැසගත්තේ ඒ පෝටිලතෙම ශික්ෂාවෙන්
අසාරවූයේ වෙසෙයි.</p>
<p><a class="msdiv" id="msdiv1185"></a>“සුන්දර දැකීමක් ඇති
කෙලෙසුන්ගෙන් මනාකොට මිදුනාවූ තැන්පත් කරනලද සිතක් ඇති ආයුෂ්මත්
ශාරීපුත්‍ර ස්ථවිරයන් වහන්සේ දකුව.</p>
<p><a class="msdiv" id="msdiv1186"></a>“රාග හුල් ආදිය නැති නිසා
විසල්ලවූද කාමයෝගාදිය නැති නිසා වීණා සංයෝගවූද, ත්‍රිවිද්‍යාවෙන්
යුක්තවූද, මරුන් බියගන්වන්නාවූද මනුෂ්‍යයින්ගේ උත්තම පින්කෙතක් වන
නිසා දක්ෂිණාර්හවූද උන්වහන්සේ බලව.</p>
<p><a class="msdiv" id="msdiv1187"></a>“ඉර්ධිමත්වූද, පිරිවර
ඇත්තාවූද, බ්‍රහ්ම පුරෝහිතවූද, දසදහසක් පමණවූ සියලුම දේවතාවෝ මුගලන්
රහතන් වහන්සේට ඇදිලි බැඳ නමස්කාර කරමින් සිටියි.</p>
<p><a class="msdiv" id="msdiv1188"></a>“ශ්‍රෙෂ්ඨ පුරුෂයාණන් වහන්ස,
ඔබට නමස්කාර වේවා. උත්තම පුරුෂය, ඔබට නමස්කාර වේවා. නිදුකාණන් වහන්ස,
ඔබ විසින් කෙලෙස් නසනලදද, එයින් දක්ෂිණාර්හයෙක් වූයෙහිය.</p>
<p><a class="msdiv" id="msdiv1189"></a>“ලොව ඉපිද මරණය යටපත්කොට
දෙවිමිනිසුන් විසින් පුදන ලදුව දියනා මිශ්‍ර නොවී සිටින පියුමක් මෙන්
සංසාරයන්හි නොඇලී සිටී.</p>
<p><a class="msdiv" id="msdiv1190"></a>“මහා බ්‍රහ්මයා හා සමවූද
මොහොතකින් දහසක් ලෝකධාතුව දතහැකිවූද ඉර්ධි ගුණයන් ඇත්තාවූද දෙවියන්ගේ
චුතූප්පත්තිය දකින්නාවූ උන්වහන්සේ මහානුභාව සම්පන්නයහ.</p>
<p><a class="msdiv" id="msdiv1191"></a>“ප්‍රඥාවෙන්ද
සීලව්‍යපසමනයෙන්ද පරතෙරට පැමිණි යම් භික්ෂුවක්වේද, ඒ සියලුදෙනා
අතුරෙන් ශාරීපුත්‍ර ස්ථවිරයන් වහන්සේම ශ්‍රෙෂ්ඨයි.</p>
<p><a class="msdiv" id="msdiv1192"></a>“මමද මනෝමය ඉර්ධිය ආදිකොට ඇති
සියලු ඉර්ධීන්ගේ වශීභාවයට පත්වූයේ ක්ෂණයකින් ආත්මභාව කෙළලක්ෂයක්
නිර්මිත කිරීමටද හැකිවෙමි.</p>
<p><a class="msdiv" id="msdiv1193"></a>“ශාස්තෲන් වහන්සේගේ ශාසනයෙහි
ගුණයන්ගෙන් උසස්වූයේ මොග්ගල්ලාන ගොත්‍රයෙහි උපන්නේ සමාධි විද්‍යාවන්හි
කෙළපැමිණියේ සමනය කළ ඉඳුරන් ඇත්තේ ඇතෙක් පුස්වැල් බන්ධනයක් සිඳින්නාක්
මෙන් ක්ලේශ බන්ධනය සිඳ දැමීමි.</p>
<p><a class="msdiv" id="msdiv1194"></a>“මා විසින් ශාස්තෲන් වහන්සේ
ඇසුරු කරන ලදී. බුදුන්ගේ අනුශාසනාවද කරන ලදී. ගරු භාරයද සිඳදැමීමි. භව
කෙළවරද විනාශ කෙළෙමි.</p>
<p><a class="msdiv" id="msdiv1195"></a>“යම් අර්ථයක් නිසා ගිහිගෙයින්
නික්ම පැවිදි බවට පත්වූයේද, ඒ අර්ථය සියලු සංයෝජනයන් නැතිකිරීමෙන් ලැබ
ගතිමි.</p>
<p><a class="msdiv" id="msdiv1196"></a>“කකුසඳ බුදුන්ගේ
ශ්‍රාවකයෙක්වූ විදුර නම් මහා රහතන්වහන්සේට ගටා දූසී නම් මාරතෙමේ
කෙබඳුව පැසුනේද?</p>
<p><a class="msdiv" id="msdiv1197"></a>“කකුසඳ අග්‍රශ්‍රාවක විදුර
මහරහතන් වහන්සේ ගටා තුන්ගව් පමණ ආත්මභාවයක් ලැබ තල්ගස් පමණවූ ගිනිගෙණ
දිළිහෙන යකඩ හුල්වලින් අනිනුලබන කල්හි ඇති වෙන වේදනාවෙන් යුක්තවූ
මෙබඳු නිරයක පැසුනේය.</p>
<p><a class="msdiv" id="msdiv1198"></a>“යම් බුද්ධශ්‍රාවකයෙක් මෙය
දනී නම් එබඳු භික්ෂුවකට ගටා දුකට පත්නොවන්නේය.</p>
<p><a class="msdiv" id="msdiv1199"></a>“මහා සමුද්‍රය මැද කල්පස්ථායි
විමානයෝ වෙත්ද, වෛඩූර්ය වර්ණයෙන් යුක්තවූ ගිනි කඳු මෙන් බබළන්නාවූ ඒ
විමන්වල නානා ප්‍රකාර වර්ණයෙන් යුක්තවූ අප්සරාවෝ නටමින් සිටිති.</p>
<p><a class="msdiv" id="msdiv1200"></a>“යම් බුද්ධශ්‍රාවකයෙක් මෙය
දනී නම් එබඳු භික්ෂුවකට ගටා දුකට පත්නොවන්නේය.</p>
<p><a class="msdiv" id="msdiv1201"></a>“භික්ෂු සංඝයා දක්නාවූ බුදුන්
වහන්සේ විසින් යොදවන ලද්දේ මිගාරමාතු ප්‍රාසාදය පාදාංගුලියෙන් කම්පා
කෙළේය.</p>
<p><a class="msdiv" id="msdiv1202"></a>“යම් බුද්ධශ්‍රාවකයෙක් මෙය
දනී නම් එබඳු භික්ෂුවකට ගටා දුකට පත්නොවන්නේය.</p>
<p><a class="msdiv" id="msdiv1203"></a>“ඉර්ධි බලයෙන් උත්සාහවත්වූයේ
වෛජයන්ත ප්‍රාසාදයද කම්පා කෙළේය. දෙවියෝ සංවේගයට පැමිණියාහුය.</p>
<p><a class="msdiv" id="msdiv1204"></a>“යම් බුද්ධශ්‍රාවකයෙක් මෙය
දනී නම් එබඳු භික්ෂුවකට ගටා දුකට පත්නොවන්නේය.</p>
<p><a class="msdiv" id="msdiv1205"></a>“තණ්හක්ඛය විමුක්තිය විචාරණ
ලද්දේ වෛජයන්ත ප්‍රාසාදය කම්පාකොට විචාළේය. එකල්හි ශක්‍රතෙම තත්වූ
පරිද්දෙන් විසඳන ලදී.</p>
<p><a class="msdiv" id="msdiv1206"></a>“යම් බුද්ධශ්‍රාවකයෙක් මෙය
දනී නම් එබඳු භික්ෂුවකට ගටා දුකට පත්නොවන්නේය.</p>
<p><a class="msdiv" id="msdiv1207"></a>“සුධර්මා නම් සභාවේ සිටියේ
පෙර ඇති කළ දෘෂ්ටිය අදත් පවතින්නේදැයි මහා බ්‍රහ්මයා විචාළේය.</p>
<p><a class="msdiv" id="msdiv1208"></a>“ප්‍රභාස්වරවූ බඹලොව බොහෝ
කාලයක් විසීමෙන් ඒ දෘෂ්ටිය ඇතිවිය. ඇසූ ප්‍රශ්නයට බ්‍රහ්මයාද උත්තර
ප්‍රකාශ කෙළේය.</p>
<p><a class="msdiv" id="msdiv1209"></a>“නිදුකාණන් වහන්ස, මට පළමු
දෘෂ්ටියක් ඇතිවී නම් ඒ දෘෂ්ටිය දැන් නැත්තේය. මම නිත්‍යය, ශාස්වතය
යනාදීන් ඇතිවූ දෘෂ්ටි බොහෝකල් විසීම නිසා ඇතිවූවෙකි.</p>
<p><a class="msdiv" id="msdiv1210"></a>“යම් බුද්ධශ්‍රාවකයෙක් මෙය
දනී නම් එබඳු භික්ෂුවකට ගටා දුකට පත්නොවන්නේය.</p>
<p><a class="msdiv" id="msdiv1211"></a>“යමෙක් මහාමේරු පර්වතය දක්නේද
එසේම ජම්බුදීපයද, පූර්වවිදේහයද, උතුරුකුරු දිවයිනද යන සියලු
ස්ථානයන්හි මනුෂ්‍යයෝ දක්නේ නම්</p>
<p><a class="msdiv" id="msdiv1212"></a>“යම් බුද්ධශ්‍රාවකයෙක් මෙය
දනී නම් එබඳු භික්ෂුවකට ගටා දුකට පත්නොවන්නේය.</p>
<p><a class="msdiv" id="msdiv1213"></a>“බාලයා මම දවනු ලැබුවේයයි
ගින්න ගැණ නොසිතාද එසේ නොදැන බාලතෙම ගිනි ස්පර්ශකොට දැවෙයි.</p>
<p><a class="msdiv" id="msdiv1214"></a>“මාරය, තෝද එසේම තථාගතයන්
වහන්සේ ගටා ගිනි ස්පර්ශ කිරීමෙන් බාලයා දැමුනාක් මෙන් තෝ
දැවෙන්නෙහිද?</p>
<p><a class="msdiv" id="msdiv1215"></a>“මාරය, තථාගතයන් ගටා අකුසල්
රැස්කෙරෙහිය. කිමෙක්ද? මාරය, පාපයක විපාක නැත්තේයයි සිතන්නෙහිද?</p>
<p><a class="msdiv" id="msdiv1216"></a>“මාරය, බොහෝ කාලයක්
පව්රැස්කොට දුකට පත්වන්නෙහිද? බුදුන් කෙරෙහිත් භික්ෂූන් කෙරෙහිත්
නොගටා වාසය කරව.</p>
<p><a class="msdiv" id="msdiv1217"></a>“භෙසකලා වනයෙහිදී
මහාමොග්ගල්ලාන ස්ථවිරයන් වහන්සේ මාරයාට තර්ජනය කළහ. ඉක්බිති දුකට පත්
සිත් ඇති මාරතෙම අන්තර්ධාන විය.”</p>
<p class="endsection">සට්ඨිනිපාතො නිට්ඨිතො.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
