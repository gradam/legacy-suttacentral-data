<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thag8.3">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරගාථා</p>
<p class="vagga">අට්ඨක නිපාතය</p>
<h1>8.3. මහාපන්ථක ථෙර ගාථා</h1>
</div>
<p><a class="msdiv" id="msdiv510"></a>“යම්කලෙක්හි පළමුකොට නිර්භයවූ,
ශාස්තෲන්වහන්සේ දැකී නම් පුරිසොත්තමවූ උන්වහන්සේ දැක සංවේගයක්
උපණ.</p>
<p><a class="msdiv" id="msdiv511"></a>“යමෙකු කරා ආවාවූ එෛශ්චර්ය
සම්පත් අත්වලින් ගසා හැර දමද්ද, එෛශ්චර්යක් බඳුවූ ශාස්තෲන් වහන්සේ කරා
පැමිණ අවවාද පැහැර හැරීම නොකරමි.</p>
<p><a class="msdiv" id="msdiv512"></a>“ඉක්බිති මම අඹුදරුවන්ද,
ධනධාන්‍යයද, හැර දැමීමි. කෙස් රැවුල් සිඳ අනගාරික ප්‍රව්‍රජ්‍යාවෙන්
පැවිදිවීමි.</p>
<p><a class="msdiv" id="msdiv513"></a>“ශික්ෂා සහිත ආජීවයෙන්
යුක්තවූයේ ඉන්ද්‍රිය සංවර ඇතිව බුදුරජාණන් වහන්සේට නමස්කාර කරමින්
අපරාජිතව (නොපැරදී) පසුවෙමි.</p>
<p><a class="msdiv" id="msdiv514"></a>“එහෙයින් මගේ සිත පිළිබඳ කෙබඳු
සිතක් ඇති පුද්ගලයෙක්ද යන බව කියතොත් තෘෂ්ණා නැමැති හුල ඇනීමෙන්
මොහොතකුදු සැනසීමක් නොලබන්නෙකු වැනිය.</p>
<p><a class="msdiv" id="msdiv515"></a>“එබඳු විහරණයක් ඇතුව සිටි මට
වීර්ය පරාක්‍රමය නිසාවූ යහපත බලව, ත්‍රිවිද්‍යාවද ලදිමි. බුදුන්ගේ
අනුශාසනාවද කෙළෙමි.</p>
<p><a class="msdiv" id="msdiv516"></a>“පෙර කඳ පිළිවෙල දැනීමේ නුවණ
(පූර්වෙනිවාසානුස්මෘති ඥානය) ලදිමි. දිව ඇස පිරිසිදු කෙළෙමි. රහත්වූ
දක්ෂිණාර්හයෙක් වූයෙමි. කෙලෙසුන්ගෙන් මිදී උපධි රහිත නිර්වාණය
ලදිමි.</p>
<p><a class="msdiv" id="msdiv517"></a>“ඉක්බිති රාත්‍රිය ගතවීමෙන්
හිර පායන කල්හි සියලුම තෘෂ්ණාව වියලවා පළඟ බැඳ හුන්නෙමි.</p>
<p class="endsutta">... මහාපන්ථකො ථෙරො....</p>
<p class="endsection">අටවෙනි නිපාතය නිමි.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
