<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thag7.4">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරගාථා</p>
<p class="vagga">සත්තක නිපාතය</p>
<h1>7.4. සොපාක ථෙර ගාථා</h1>
</div>
<p><a class="msdiv" id="msdiv480"></a>“ගඳකිළි සෙවනේදී සක්මන් කරන,
මිනිසුන්ට උතුම්වූ බුදුරජාණන් වහන්සේ දැක එතැනට එළඹ උන්වහන්සේට
වැන්දෙමි.</p>
<p><a class="msdiv" id="msdiv481"></a>“සිවුර ඒකාංශකොට දෙඅත් එකතුකොට
වීතරාගීවූ සියලුම සත්වයින්ට උතුම් බුදුන්ට අනුව මමද සක්මන්
කෙළෙමි.</p>
<p><a class="msdiv" id="msdiv482"></a>“ඉක්බිති සියල්ල දත්
බුදුරජාණන් වහන්සේ මගෙන් ප්‍රශ්න ඇසීය. මමද බියක් හා තැතිගැණීමක්
නැතිව ශාස්තෲන් වහන්සේට උත්තර දුනිමි.</p>
<p><a class="msdiv" id="msdiv483"></a>“ප්‍රශ්න විසඳූ කල්හි තථාගතයන්
වහන්සේ අනුමෝදන් විය. ඉක්බිති භික්ෂු සංඝයා බලා මේ කාරණය වදාළහ.</p>
<p><a class="msdiv" id="msdiv484"></a>“අඟු මගධ දෙරට වැස්සන්ට ලොකු
ලාභයෙකි. කුමක් හෙයින්ද ඔවුන්ගේ චීවර පිණ්ඩපාත සයනාසනාදී ප්‍රත්‍යය
සොපාක ස්ථවිරයන් වහන්සේ පරිභොග කරන හෙයිනි.</p>
<p><a class="msdiv" id="msdiv485"></a>“පෙර ගමන් කිරීම, පවන්සැලීමාදී
ක්‍රියාවන්ගෙන්ද ඔවුන්ටවූයේ ලාභයක්යයි කියමි. අද පටන් සොපාක ස්ථවිරයන්
වහන්සේ දැකීමට එළඹෙන්නෙහිය. සොපාකය, තොපට මේ ප්‍රශ්න ව්‍යාකරණය
උපසම්පදාව වූවෙහිය.</p>
<p><a class="msdiv" id="msdiv486"></a>“මම සත්වෙනි හවුරුද්දේදී
උපසම්පදාව ලැබ අන්තිම ශරීරයද දරමි. ධර්මයාගේ යහපත් බව ආශ්චර්යයි.”</p>
<p class="endsutta">... සොපාකො ථෙරො....</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
