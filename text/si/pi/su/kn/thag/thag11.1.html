<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thag11.1">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරගාථා</p>
<p class="vagga">එකාදසක නිපාතය</p>
<h1>11.1. සංකිච්ච ථෙර ගාථා</h1>
</div>
<p><a class="msdiv" id="msdiv597"></a>“දරුව, ඔබවහන්සේට මේ වෙනෙහි
විසීමෙන් කවර ප්‍රයෝජනයක්ද? උජ්ජුවාන පර්වතය වේරම්බ වාතය නිසා රමණීයයි
ඔබවහන්සේට එහි ධ්‍යාන කළ හැකියි.</p>
<p><a class="msdiv" id="msdiv598"></a>“වළාකුල් වේරම්බ වාතය උපදවා
නම් මගේ සිත විවේකයටම ඇදෙයි.</p>
<p><a class="msdiv" id="msdiv599"></a>“කාලවර්ණවූද බිජුවටින්
උපන්නාවූද කාකතෙම සුසානස්ථානයෙහිම ස්වකීය නිවාසස්ථානය කොට වෙසේද, එසේම
මමද ශරීරය අනුව බලන සිහියෙන් යුක්තව වෙසෙමි.</p>
<p><a class="msdiv" id="msdiv600"></a>“යම් පැවිද්දෙක් සේවකාදී
අනිකෙකු විසින් නො රකීද, එසේම අන්‍යයෝද පළිබෝධ අවස්ථාවන්හිදී නොරකී.
ඉදින් භික්ෂුව කාමයන්හි අනපේක්ෂකවූයේ නම් සැපසේ වෙසෙයි.</p>
<p><a class="msdiv" id="msdiv601"></a>“සිහිල්වූ ගල්ද, ගෝන මුවාදී
සතුන්ද, දිය සෙවෙලින් යුක්තවූ ජලයද, ඇති ඒ වනයෝ මට ප්‍රිය කරයි.</p>
<p><a class="msdiv" id="msdiv602"></a>“මම පෙර වනයන්හිද, කඳු
ගුහාවලද, වල් සතුන් ඇසුරු කළ ප්‍රාන්ත සෙනසුන්වලද, විසුවෙමි.</p>
<p><a class="msdiv" id="msdiv603"></a>“මොවුන් විනාශයට පැමිණෙත්වා.
දුකට පැමිණෙත්වා, වධයට පැමිණෙත්වා, යන අනාර්යවූ දොස් සහිතවූ කල්පනාවෝ
මම නොදනිමි.</p>
<p><a class="msdiv" id="msdiv604"></a>“මා විසින් ශෘස්තෲන්වහන්සේ
ඇසුරු කොට පුරුදු කරනලද ධර්මය ඇත්තෙක්ව බුදුන්ගේ අනුශාසනාවට අනුව
කටයුතු කරනල දී. ගරුකවූ පඤ්චස්කන්ධ බර බහා තැබීමි. භවයාගේ කෙළවර විනාශ
කෙළෙමි.</p>
<p><a class="msdiv" id="msdiv605"></a>“යම් අර්ථයක් නිසා ගිහිගෙයින්
නික්ම ප්‍රව්‍රජ්‍යාවට පැමිණියේද, මා විසින් සියලු සංයෝජන නසා ඒ අර්ථය
සිදු කෙළේය.</p>
<p><a class="msdiv" id="msdiv606"></a>‘මම ජීවිතයද මරණයද කැමති
නොවෙමි. කර්මාන්ත කරන්නෙක් ඒ කර්මාන්තය අවසන් කළා සේ පිරිනිවන්පාන
කාලය බලාපොරොත්තුවෙමි.</p>
<p><a class="msdiv" id="msdiv607"></a>“මම ජීවිතයද මරණයද බලාපොරොත්තු
නොවෙමි. නුවණිනුත් සිහියෙනුත් යුක්තව පිරිනිවන් කාලය බලාපොරොත්තු
වෙමි.”</p>
<p class="endsutta">... සංකිච්චො ථෙරො....</p>
<p class="endsection">එකාදසනිපාතො නිට්ඨිතො.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
