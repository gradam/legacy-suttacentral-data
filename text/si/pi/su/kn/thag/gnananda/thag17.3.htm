<!DOCTYPE html>
<html>
<head>
<meta author="Kiribathgoda Gnanananda">
<title></title>
</head>
<body>
<div id="text" lang="si">
<section class="sutta" id="thag17.3">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරගාථාපාළි</p>
<p class="nipata">17. තිස්වෙනි නිපාතය</p>
<h1>17.3. ආනන්ද තෙරුන්ගේ ගාථා</h1>
</div>
<p><a class="sc" id="sc1017"></a>කේළාම් කියාගෙන, ක්‍රෝධ කරගෙන, මසුරුකම්කර කර විනාශ වෙලා යන්ට කැමැති උදවිය ඉන්නවා. ඒගොල්ලන් එක්ක මිත්‍රවෙන්ට ඤාණවන්තයෙක් කැමැතිනෑ. පවිටු පුද්ගලයන් එක්ක ආශ්‍රය කිරීමත් පවිටු දෙයක්.</p>
<p><a class="sc" id="sc1018"></a>ශ්‍රද්ධාවන්ත, සීලවන්ත, ප්‍රඥාවන්ත උදවිය ඉන්නවා.ඒගොල්ල ධර්මයත් හොඳට දන්නවා. ඤාණවන්තයාමිත්‍රත්වයක් ගොඩනගා ගන්නේ ඒ උදවියත් එක්කයි.සත්පුරුෂයන් සමග ඇසුරු කිරීම සුන්දර දෙයක්.</p>
<p><a class="sc" id="sc1019"></a>ඇට නහරවලින් ගලපා සකස් කරන ලද නොයෙක්ලෙඩ රෝගවලින් ගහන මේ ශරීරයේ සැබෑ තත්වය ගැනයිබලන්ට ඕන. එහෙත් අඥාන ජනයා නොයෙක් කාම සිතුවිලිසිත සිතා මේ ශරීරය විචිත්‍ර විදිහට සරසනවා. ඒ වුණත්මේ කයේ ස්ථිර පැවැත්මක් නෑ.</p>
<p><a class="sc" id="sc1020"></a>මේ ශරීරය ඔතල තියෙන්නෙ හමකින්. ඇට ගොඩක්ඇතුළෙ තියෙනවා. නමුත් පිටතින් මුතු මැණික්ආභරණවලින් ලස්සනට හැඩ ගන්වල තියෙන්නෙ. මේශරීරය හැඩට පෙනෙන්නෙ වස්ත්‍රවලින් වෙළෙන නිසයි.</p>
<p><a class="sc" id="sc1021"></a>යටිපතුල් පාට කරල තියෙන්නෙ. සුවඳ බුලත් විටකාල මුඛය සුවඳ කරල තියෙන්නෙ. අඥාන ජනතාවගේමෝහයට නම් ඒක ගැලපෙනවා. නමුත් නිවනක් සොයාගෙන යන කෙනෙකුට එයින් කිසි පලක් නෑ.</p>
<p><a class="sc" id="sc1022"></a>ඔලූවට නොයෙක් කොණ්ඩා මෝස්තර දානවා.ඇස්වල අඳුන් ගානවා. අඥාන ජනතාවගේ මෝහයට නම්ඒක ගැලපෙනවා. නමුත් නිවනක් හොයාගෙන යනකෙනෙකුට එයින් පලක් නෑ.</p>
<p><a class="sc" id="sc1023"></a>මේ කුණු ශරීරය නොයෙක් විදිහට සරසල අලූත්භාජනයක් වගේ තියාගත්තද, මෝඩ ජනතාවගේ මෝඩකමට විතරයි ඒක ගැලපෙන්නෙ. නමුත් නිවනක් සොයාගෙන යන කෙනෙකුට එයින් පලක් නෑ.</p>
<p>[මුව වැද්දා මුවන් අල්ල ගන්ටයි උගුල අටෝලතියෙන්නෙ. ඒ වුණාට මුවා නම් උගුලට අහුවුණේ නෑ.මුව වැද්දා හඬන කොට අපි ගොදුරු කාල පැනල දුවනවා.</p>
<p>මුව වැද්දාගේ උගුල කඩල බිඳල දැම්මා. මුවා නම්උගුලට අහුවුණේ නෑ. මුව වැද්දා දුක් වෙනකොට අපිගොදුරු කාල පැන දුවනවා.]</p>
<p><a class="sc" id="sc1024"></a>ගෞතම ගෝත්‍ර ඇති ඒ භික්ෂුව විචිත්‍ර ධර්මකථිකයෙක්. බහුශ්‍රැත කෙනෙක්. බුදු සමිඳුන්ගේ අග්‍රඋපස්ථායකයන් වහන්සේ ඔහු තමා. කෙලෙස් බරපැත්තකින් තියල සියලූ දුකින්ම වෙන්වෙලා සැතපෙන්නෙ.</p>
<p><a class="sc" id="sc1025"></a>ඒ භික්ෂුව තුළ ආශ්‍රවයන් නෑ. ඔක්කොම කෙලෙස්වලින් ඉවත් වුණා. ඒ කෙලෙස්වලින් නිදහස් වුණා.ඇත්තෙන්ම එයා නිවී ගියා. ඉපදෙන මැරෙන මේසංසාරෙන් එතෙර වෙලා අන්තිම ශරීරය දරාගෙනයි ඉන්නෙ.</p>
<p><a class="sc" id="sc1026"></a>හිරුගොත් වංශයේ උපන් බුදු සමිඳුන්ගේ ධර්මයතමයි ඔහුගේ හදවතේ පිහිටා තියෙන්නෙ. ඒ ගෞතමගෝත්‍ර ඇති ආනන්ද භික්ෂුව නිවනට යන මාර්ගයේ ඉන්නකෙනෙක්.</p>
<p><a class="sc" id="sc1027"></a>බුදු සමිඳුන් ගෙන් ධර්මස්කන්ධ අසූ දෙදාහක් මංලබාගත්තා. ශ්‍රාවකයින් ගෙන් දෙදහසක ධර්මස්කන්ධයක්මං ලබාගත්තා. මං ප්‍රගුණ කරගත්තා ධර්මස්කන්ධඅසූහාරදහසක්.</p>
<p><a class="sc" id="sc1028"></a>ධර්ම ඥානයක් නැති කෙනා හැදෙන්නෙ හරකෙක්වගේ. ඔහුගේ මස් විතරයි වැඩෙන්නෙ. ඔහුට ප්‍රඥාවවැඩෙන්නෙ නෑ.</p>
<p><a class="sc" id="sc1029"></a>එහෙත් බහුශ්‍රැත තැනැත්තා අර දහම් දැනීමක් නැතිකෙනාව තමන්ගෙ ධර්ම ඥානයෙන් අවනත කර ගන්නවානම් එබඳු බහුශ්‍රැත උදවිය ගැන මට හිතෙන්නෙ මෙහෙම.එයා පහනක් අතින් දරාගෙන ඉන්න අන්ධයෙක් වගේ.</p>
<p><a class="sc" id="sc1030"></a>ඇසුරු කරන්ට ඕන බහුශ්‍රැත කෙනෙක්වමයි.එතකොට තමන් අහල තියෙන දේ නැති වෙන්නෙ නෑ.මේ බ්‍රහ්මචාරී ජීවිතයට ඒක මුල් වෙනවා. එනිසාධර්මධරයෙක් වෙන්ට ඕන.</p>
<p><a class="sc" id="sc1031"></a>ඉතා හොඳින් ධර්මය ගැලපීමට දන්නා, ඒ ධර්මයෙහිඅර්ථය දන්නා, ධර්ම අර්ථ විස්තර කිරීමට දක්ෂ කෙනා ඒධර්මය ගන්නේ ඉතා යහපත් ලෙසින්. අර්ථයද නුවණින්විමසයි.</p>
<p><a class="sc" id="sc1032"></a>ජීවිතයට ධර්මය ගලපා බලන කොටයි ධර්මයේ හැසිරෙන්නට කැමැත්තක් ඇති වන්නේ. එතකොටයිඋත්සාහයෙන් ධර්මයේ හැසිරෙන්නෙ. ඒ කෙනා භාවනාවටවීරිය කරයි. තමන්ගේ සිතත් සමාධිමත් කරගනී.</p>
<p><a class="sc" id="sc1033"></a>බහුශ්‍රැත වූ, ධර්මධර වූ, ප්‍රඥාවන්ත, බුද්ධිමත්ශ්‍රාවකයා, ධර්ම ඥානය ලබාගැනීමට හරිම කැමතියි. ඇසුරුකළ යුත්තේ අන්න එබඳු ශ්‍රාවකයන්වයි.</p>
<p><a class="sc" id="sc1034"></a>මහ ඉසිවර බුදු සමිඳුන්ගේ ධර්ම භාණ්ඩාගාරයආරක්ෂා කරගෙන ඉන්න බහුශ්‍රැත, ධර්මධර, පූජනීය වූ ඒභික්ෂුව සියලූ ලෝකයට ඇසක් වගේ.</p>
<p><a class="sc" id="sc1035"></a>ධර්මය තුළ ජීවත්වෙන ධර්මයටම ඇලී සිටින,ධර්මයම සිහි කරන, ධර්ම චින්තා ඇති භික්ෂුව කවදාවත්ධර්මයෙන් පිරිහෙන්නෙ නෑ.</p>
<p><a class="sc" id="sc1036"></a>ශරීරය ගැන ලෝභ කමින්, ශරීරයටම ගරු කර කරඉන්න කෙනා ශරීරය පිරිහෙන කොට ධර්මයෙනුත් පිරිහිලායනවා. ශරීර සැපයට ගිජු වුණොත් ශ්‍රමණ සැපයක්කොහොම ලබන්ටද?</p>
<p><a class="sc" id="sc1037"></a>මගේ කළ්‍යාණ මිත්‍රයන් වහන්සේ තමයි සැරියුත්තෙරුන්. උන්වහන්සේ පිරිනිවන් පෑව බව ආරංචි වුනහමහැම දිශාවක්ම පේන්නෙ නැතුව ගියා. ධර්මය වැටහෙන්නෙනැතුව ගියා. මට හැඟුණේ මුළු ලෝකයම අඳුරු වෙලාගියා වගේ.</p>
<p><a class="sc" id="sc1038"></a>කළ්‍යාණ මිත්‍රයන් වහන්සේලා පිරිනිවන් පෑවටපස්සෙ ශාස්තෘන් වහන්සේත් පිරිනිවන් පෑවට පස්සේඇත්තෙන්ම මට කායානුපස්සනාව තරම් වෙන මිත්‍රයෙක්නෑ.</p>
<p><a class="sc" id="sc1039"></a>ඒ පැරණි මිතුරන් දැන් නෑ. අළුත් මිතුරන් මටගැලපෙන්නෙත් නෑ. ඒ නිසා වැස්සෙන් බේරෙන්ටකැදැල්ලට ආපු කුරුල්ලෙක් වගේ මං තනියම භාවනාකරනවා.</p>
<p><a class="sc" id="sc1040"></a>නොයෙක් පළාත්වලින් බොහෝ දෙනෙක් ඇවිදින්මාව මුණ ගැසෙන්ට බලා සිටිනවා. ඒ ගොල්ලන්වවලක්වන්ට එපා. බණ අහන්ට කැමති ඒ හැමදෙනාම මාවදකිත්වා! දැන් එයට කාලයයි.</p>
<p><a class="sc" id="sc1041"></a>නොයෙක් පළාත්වලින් බොහෝ දෙනෙක් ඇවිදින්බුදු සමිඳුන්ව දැකගන්ට බලාගෙන හිටියා. එතකොටශාස්තෘන් වහන්සේ ඒකට ඉඩ දුන්නා. සදහම් ඇස් ඇතිමුනිඳුන් ඔවුන්ව වැලැක්කුවේ නෑ.</p>
<p><a class="sc" id="sc1042"></a>මං අවුරුදු 25ක් ම ගත කළේ නිවන් මග පුහුණුවන (සේඛ) භික්ෂුවක් හැටියට. මේ ධර්මයේ ආශ්චර්යයබලන්න. එබඳු වූ මා තුළ කාමය ගැන හැඟීමක් වත් නෑ.</p>
<p><a class="sc" id="sc1043"></a>අවුරුදු 25 ක් ම මං ගත කළේ සේඛ භික්ෂුවක්හැටියට. ධර්මයේ ආශ්චර්යය බලන්න. එතෙක් කාලෙකටමං තුළ ද්වේෂය ගැන හැඟීමක් වත් ඇතිවුණේ නෑ.</p>
<p><a class="sc" id="sc1044"></a>අවුරුදු 25 ක් මුළුල්ලේම භාග්‍යවතුන් වහන්සේටමං උපස්ථාන කළේ, මෛත්‍රී සහගත කයින්මයි. මං හිටියේඋන්වහන්සේව අත් නොහැර සිටින සෙවණැල්ල වගෙයි.</p>
<p><a class="sc" id="sc1045"></a>අවුරුදු 25 ක් මුළුල්ලේම භාග්‍යවතුන් වහන්සේටමං උපස්ථාන කළේ, මෛත්‍රී සහගත වචනයෙන්මයි. මංහිටියේ උන්වහන්සේව අත් නොහැර සිටින සෙවණැල්ලවගෙයි.</p>
<p><a class="sc" id="sc1046"></a>අවුරුදු 25 ක් මුළුල්ලේම භාග්‍යවතුන් වහන්සේටමං උපස්ථාන කළේ, මෛත්‍රී සහගත සිතින්මයි. මං හිටියේඋන්වහන්සේව අත් නොහැර සිටින සෙවණැල්ල වගෙයි.</p>
<p><a class="sc" id="sc1047"></a>බුදු සමිඳුන් සක්මන් කරද්දි මාත් උන්වහන්සේපිටුපසින් සක්මන් කළා. උන්වහන්සේ දහම් දෙසද්දී තමයිමට ඥානය පහළ වුණේ.</p>
<p><a class="sc" id="sc1048"></a>මං තවමත් ඉන්නෙ නිවන් මඟ පුහුණු වන කෙනෙක්හැටියට. කළ යුතු දේවල් ගොඩක් තියෙනවා. අරහත්වයටපත්වුණ කෙනෙක් නෙමෙයි. නමුත්, මං ගැන ගොඩක්මඅනුකම්පා කොට වදාළ ශාස්තෘන් වහන්සේ දැන් පිරිනිවන්පෑමට ආසන්නයි.</p>
<p><a class="sc" id="sc1049"></a>සියලූම උත්තම ගුණාංගයන් ගෙන් පරිපූර්ණ වූසම්බුදු සමිඳුන් පිරිනිවන් පා වදාළ වෙලාවෙ මුළු ලෝකයමකම්පා වුණා. බියජනක හඬ පැතිරුණා. ලොමුදහ ගැනීම්ඇති වුණා.</p>
<p><a class="sc" id="sc1050"></a>මහ ඉසිවර බුදු සමිඳුන්ගේ ධර්ම භාණ්ඩාගාරික වූබහුශ්‍රැත වූ ධර්මධර වූ, මුළු ලෝකයට ඇසක් වැනිආනන්දයන් වහන්සේත් පිරිනිවන් පෑවා.</p>
<p><a class="sc" id="sc1051"></a>මහ ඉසිවර බුදු සමිඳුන්ගේ ධර්ම භාණ්ඩාගාරික වූබහුශ්‍රැත වූ ධර්මධර වූ ආනන්දයන් වහන්සේ මුළු ලෝකයටඇසක් වගේ අඳුර දුරලනවා.</p>
<p><a class="sc" id="sc1052"></a>ඥාන ගති ඇති, සිහි නුවණ ඇති, බලවත් ප්‍රඥාඇති, ඉසිවරයෙක් වන ආනන්දයන් වහන්සේ ශ්‍රී සද්ධර්මමාණික්‍යයන් දරාගෙන සිටින මැණික් ආකරයක් වගෙයි.</p>
<p><a class="sc" id="sc1053"></a>මාත් බුදු සමිඳුන්ව ගෞරවයෙන් ඇසුරු කළා. බුදු සසුන සම්පූර්ණ කරගත්තා. කෙලෙස් බර පැත්තකින්තිබ්බා. දැන් ඉතින් මට පුනර්භවයක් නෑ.</p>
<p class="end">මේ වනාහී ආයුෂ්මත් ආනන්ද නම් රහත් මුනිඳුන් වදාළගාථාවන්ය.</p>
<p class="end">තිස්වෙනි නිපාතය නිමා විය.(ගාථා තිහ බැගින් වදාළ කොටස නිමා විය)</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
