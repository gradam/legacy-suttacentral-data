<!DOCTYPE html>
<html>
<head>
<meta author="Kiribathgoda Gnanananda">
<title></title>
</head>
<body>
<div id="text" lang="si">
<section class="sutta" id="thag8.2">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරගාථාපාළි</p>
<p class="nipata">8. අටවෙනි නිපාතය</p>
<h1>8.2. සිරිමිත්ත තෙරුන්ගේ ගාථා</h1>
</div>
<p><a class="sc" id="sc502"></a>භික්ෂුවක් වශයෙන් ක්‍රෝධ කරන්නෙ නැති නම්,වෛර බඳින්නෙ නැතිනම්, මායා නැත්නම්, කේලම්නැත්නම්, එයා ඇත්තෙන්ම පරලොව ශෝක කරන්නෙනෑ.</p>
<p><a class="sc" id="sc503"></a>ක්‍රෝධ නැති, වෛර නැති, මායා නැති, කේලාම්නැති හැම තිස්සෙම තමන්ගෙ ඉඳුරන් පාලනය කරගෙනනම් ඒ භික්ෂුව ඉන්නෙ, ඇත්තෙන්ම එයාට පරලොවශෝක කරන්න දෙයක් නෑ.</p>
<p><a class="sc" id="sc504"></a>ක්‍රෝධ නැති, වෛර නැති, මායා නැති, කේලාම්නැති ඉතා යහපත් සිල් ඇතිව නම් ඒ භික්ෂුව ඉන්නෙ,ඇත්තෙන්ම එයාට පරලොව ශෝක කරන්න දෙයක් නෑ.</p>
<p><a class="sc" id="sc505"></a>ක්‍රෝධ නැති, වෛර නැති, කේලාම් නැති ඒ භික්ෂුවකළ්‍යාණ මිත්‍රයන් සමඟ නම් ඉන්නෙ, ඇත්තෙන්ම එයාටපරලොව ශෝක කරන්න දෙයක් නෑ.</p>
<p><a class="sc" id="sc506"></a>ක්‍රෝධ නැති, වෛර නැති, මායා නැති, කේලාම්නැති ඒ භික්ෂුව යහපත් ප්‍රඥාවකින් නම් ඉන්නෙඇත්තෙන්ම එයාට පරලොව ශෝක කරන්න දෙයක් නෑ.</p>
<p><a class="sc" id="sc507"></a>එයා තුළ තියෙනවා නම් තථාගත බුදු සමිඳාණන්ගැන කාටවත් සොලවාලිය නොහැකි පැහැදීමක්, එයාතුළ තියෙනවා නම් ආර්යයන් වහන්සේලා ප්‍රශංසා කළ යහපත් ආර්යකාන්ත ශීලයක්.</p>
<p><a class="sc" id="sc508"></a>එයා තුළ තියෙනවා නම් ආර්ය සංඝයා කෙරෙහිබලවත් පැහැදීමක්, එයා තුළ තියෙනවා නම් ඍජුව පවතිනඅවබෝධ ඤාණයක්, එයා දිළින්දෙක් නම් නොවේ. එයාටතියෙන්නෙ හිස් ජීවිතයක් නොවේ.</p>
<p><a class="sc" id="sc509"></a>එම නිසා බුද්ධිමත් කෙනා ශ්‍රද්ධාවයි ශීලයයි, අචලප්‍රසාදයයි ඇති කරගෙන පැහැදිලි ධර්මාවබෝධයකින්ඇති කර ගෙනයි ධර්මයේ හැසිරිය යුත්තේ.</p>
<p class="end">මෙය වනාහී ආයුෂ්මත් සිරිමිත්ත නම් රහත් මුනිඳුන් වදාළගාථාවන්ය.</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
