<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thi-ap30">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරී අපදාන පාළිය</p>
<p class="vagga">3. කුණ්ඩල කෙසී වග්ග</p>
<h1>10. යශොධරා ප්‍රමුඛ අටළොස් දහසක් භික්‍ෂුණින්ගේ අපදානය</h1>
</div>
<p><a class="msdiv" id="msdiv426"></a>’’ශාක්‍ය කුලයෙහි උපන්නාවූ යශොධරා ප්‍රමුඛවූ අටළොස් දහසක් භික්‍ෂුණීහු සම්බුදුරජුන් වෙත එළඹියාහුය.</p>
<p><a class="msdiv" id="msdiv427"></a>’’අටළොස් දහසක්වූ ඒ සියළු භික්‍ෂුණීහු මහත් ඎද්‍ධි ඇත්තාහු වෙත්. (ස්වකීය) බලය තත්වූ පරිදි ආරොචනය කරමින් බුදුරජාණන් වහන්සේගේ සිරිපා වඳිත්.</p>
<p><a class="msdiv" id="msdiv428"></a>’’මහා මුනීන් වහන්ස, (අපගේ) ජාතියද, ජරාවද, ව්‍යාධියද, මරණයද ක්‍ෂය විය. ලෝකනායකයන් වහන්ස, ආශ්‍රව රහිතවූ අමෘතවූ ශාන්ත පදයට යමු.</p>
<p><a class="msdiv" id="msdiv429"></a>’’මහා මුනීන් වහන්ස, ඉදින් පෙර (අප) සියල්ලන්ගේ වැරදිමක් ඇත්තේ වි නම්, බුදුරජාණන් වහන්ස, එම අපරාධය නොදන්නියෝ (වෙමු.) අපගේ (එම අපරාධයට) ක්‍ෂමා වනු මැනවි.’’</p>
<p><a class="msdiv" id="msdiv430"></a>’’මාගේ සසුන කරන්නාවූ (තෙපි) ඎද්‍ධියද දක්වව්. සියළු පිරිසගේ යම්තාක් සැක (වෙත් නම්) එයද සිඳිව්.’’</p>
<p><a class="msdiv" id="msdiv431"></a>’’මහා වීරයන් වහන්ස, යශෝධරා තෙමෝ මන වඩන්නීය. පියවූ දැකුම් ඇත්තීය. මහා වීරයන් වහන්ස, සියළු භික්‍ෂුණීහු ගිහිගෙහිදී ඔබ වහන්සේගේ (පරිවාර) ස්ත්‍රීහුයි.</p>
<p><a class="msdiv" id="msdiv432"></a>’’වීරයන් වහන්ස, සානූකෙළක් ස්ත්‍රීන් අතුරෙන් ඒ අපි ගිහිගෙයි සියල්ලනට අධිපතිවූ ප්‍රමුඛ තැනැත්තියෝ වෙමු.</p>
<p><a class="msdiv" id="msdiv433"></a>’’රූපාචාර ගුණයන්ගෙන් යුක්තවූ, යෞවන බැව්හි සිටියාවූ, ප්‍රිය වචන කියන්නාවූ, මිනිස් දෙව් දූවරුන් වැනි සියල්ලෝ (අපට) ගරු කෙරෙත්.</p>
<p><a class="msdiv" id="msdiv434"></a>’’එකල්හි ශාක්‍ය වංශයෙහි උපන්නාවූ යශොධරා ප්‍රමුඛ අටළොස් දහසක්වූ සියල්ලෝ (හැමදෙනාහට) ප්‍රමුඛයහ. ඊශ්වරයහ.</p>
<p><a class="msdiv" id="msdiv435"></a>’’මහා මුනීන් වහන්ස. කාමධාතුව ඉක්මවූ, රූප ධාතුවෙහි සිටියවුන් අතුරෙනුදු රූපයෙන් අප හා සමානවූ තැනැත්තියක් නැත.</p>
<p><a class="msdiv" id="msdiv436"></a>’’සම්බුදුරජුන් වැඳ, ශාස්තෲන් වහන්සේට ඎද්‍ධි දැක්වූහ. ලෙව්හි නානාවිධවූ මහත් ඎද්‍ධින්ද දැක්වූහ.</p>
<p><a class="msdiv" id="msdiv437"></a>’’චක්‍රවාටය සමවූ කයද, උතුරුකුරු දිවයින සමවූ හිසද, දෙදිවයින් සමවූ දෙපියාපත්ද, සිරුරින් දඹදිවද,</p>
<p><a class="msdiv" id="msdiv438"></a>’’(මොණර) පිල් දකුණු සයුරද, කුඩා පිහාටු නොයෙක් අතුද, සඳ හිරු ඇස්ද, මේරු පර්‍වතයෙන් ශිඛාවද,</p>
<p><a class="msdiv" id="msdiv439"></a>’’චක්‍රවාට පර්‍වතය තුඩද කොට, මුල් සහිතවූ දඹ රුක කම්පනය කරන්නාහු, බුදුරජුන් වෙත එළඹ වඳිත්.</p>
<p><a class="msdiv" id="msdiv440"></a>’’ඇත් වෙසද, එසේම අශ්වය, පර්‍වතය, සයුරය, සඳුය, හිරුය, මේරු පර්‍වතය, ශක්‍ර වේශය (යන මේවා) දැක්වූහ.</p>
<p><a class="msdiv" id="msdiv441"></a>’’නරනායකවු වීරයන් වහන්ස, ඔබ වහන්සේගේ බලය කරණකොටගෙන නිපන්නාවූ යශෝධරා ප්‍රමුඛවූ අප වීරවූ බුදුරජාණන් වහන්ස, (ඔබ වහන්සේගේ) පා වඳිමු.</p>
<p><a class="msdiv" id="msdiv442"></a>’’මහා මුණීන් වහන්ස, ඎද්ධීන්හිද, දිව්‍ය ශ්‍රෝත ධාතු ඥානයෙහිද වශී වෙමු. චෙතො පරියඤාණයාගේද වශී වෙමු.</p>
<p><a class="msdiv" id="msdiv443"></a>’’පෙර විසූ කඳ පිළිවෙළ දනිමු. දිවැස පිරිසිදු කරන ලදී. සියළු ආශ්‍රවයෝ ක්‍ෂය කරන ලදහ. දැන් නැවත ඉපදිමක් නැත.</p>
<p><a class="msdiv" id="msdiv444"></a>’’මහා වීරයන් වහන්ස, අර්ත්‍ථ, ධර්‍ම, නිරුක්තීන්හිද, එසේම ප්‍රතිභාණයෙහිද, අපගේ ඤාණය ඔබ වහන්සේ සමීපයෙහිදී උපන්නේය.</p>
<p><a class="msdiv" id="msdiv445"></a>’’පෙර බුදුවරයන්ගේ එක්වීම (කෙබඳුදැයි) අපට දක්වන ලදී. මහා මුනීන් වහන්ස, ඔබ වහන්සේ සඳහා අපගේ පින්කම් බොහෝය.</p>
<p><a class="msdiv" id="msdiv446"></a>’’මුනීන්ද්‍රයන් වහන්ස, අප විසින් පෙර කුශලයක් කරන ලද නම් (එය ඔබ) සිහි කෙරෙහිය. මහා වීරයන් වහන්ස, අප විසින් ඔබ පිණිස පින් රැස් කරන ලදී.</p>
<p><a class="msdiv" id="msdiv447"></a>’’නුසුදුසු තැන් හැර අනාචාරයෙන් වැළකීමු. මහා වීරයන් වහන්ස, ඔබ වහන්සේ පිණිස අපගේ ජීවිත පරිත්‍යාග කරන ලදී.</p>
<p><a class="msdiv" id="msdiv448"></a>’’නොයෙක් කෙළ දහස් ගණන් අයට අප (පරිවාර) ස්ත්‍රීන් පිණිස දුන්නේය. මහා මුනීන් වහන්ස, ඔබ වහන්සේ සඳහා එහිලා අපි නොසතුටු නොවෙමු.</p>
<p><a class="msdiv" id="msdiv449"></a>’’නොයෙක් කෙළ දහස් ගණන් අයට අප උපකාර පිණිස දුන්නේය. එහිලා අපි නොසතුටු නොවෙමු. මහා මුනීන් වහන්ස, (එය) ඔබ වහන්සේ සඳහාය.</p>
<p><a class="msdiv" id="msdiv450"></a>’’නොයෙක් කෙළ දහස් ගණන් අයට අප ආහාර සැපයීම පිණිස දුන්නේය. එහිලා අපි නොසතුටු නොවෙමු. මහා මුනීන් වහන්ස, (එය) ඔබ වහන්සේ සඳහාය.</p>
<p><a class="msdiv" id="msdiv451"></a>’’අපගේ නොයෙක් කෙළ දහස් ගණන් ජීවිත පරිත්‍යාග කෙළෙමු. භයින් මිදීම කරන්නෙමු’’ යයි එසේ දිවි හළෙමු.</p>
<p><a class="msdiv" id="msdiv452"></a>’’මහා මුනීන් වහන්ස, ශරීර අවයවයන්හිවූ නා නා විධ අලංකාර වස්ත්‍රද, බොහෝ ස්ත්‍රී භාණ්ඩද ඔබ වහන්සේ සඳහා නොසඟවමු.</p>
<p><a class="msdiv" id="msdiv453"></a>’’ මහා මුනීන් වහන්ස, ධන ධාන්‍ය පරිත්‍යාගයද, ගම්, නියම්ගම්, කෙත්, පුතුන් හා දූවරුන්ද, පරිත්‍යාග කරන ලදී.</p>
<p><a class="msdiv" id="msdiv454"></a>’’ මහා වීරයන් වහන්ස, අනන්තවූ ඇත්, අස්, ගව යන මොවුහුද, පිරිවර දාසියෝද, ඔබ වහන්සේ සඳහා පරිත්‍යාග කරන ලදී.</p>
<p><a class="msdiv" id="msdiv455"></a>’’යාචකයනට දනක් දෙමැයි අප සමග යම්සේ මන්ත්‍රණය කළේද, උතුම් දනක් දෙන්නහුට අපගේ දොම්නසක් නොදකිමු.</p>
<p><a class="msdiv" id="msdiv456"></a>’’මහා වීරයන් වහන්ස, බහුවිධවූ සසරෙහි නන් වැදෑරුම්වූ බොහෝ දුක් අපමණව ඔබ වහන්සේ උදෙසා අනුභව කරන ලදී.</p>
<p><a class="msdiv" id="msdiv457"></a>’’සැපතට පැමිණියාහු සතුටු නොවෙමු. දුක් පැමිණි කල්හි දොම්නස් ඇත්තියෝද නොවෙමු. මහා මුනීන් වහන්ස, ඔබ වහන්සේ පිණිස හැම තන්හි උපෙක්‍ෂා වීමු.</p>
<p><a class="msdiv" id="msdiv458"></a>’’සම්බුදුරජතෙම අනුගමනය කළ මගින් යම් දහමක් පැතීද, මහා මුනි තෙමේ සැප දුක්ද අනුභවකොට (ඒ) සම්‍යක් සම්බෝධියට පැමිණිසේක.</p>
<p><a class="msdiv" id="msdiv459"></a>’’බ්‍රහ්මදෙව නම්වූ, ලෝකනායකවූ ගෞතම බුදුරජුන්ගේද, ඒ බොහෝවූ සෙසු බුදුවරයන්ගේද, උන්වහන්සේලා හමුවීම අපට විය.</p>
<p><a class="msdiv" id="msdiv460"></a>’’මහා මුනීන් වහන්ස, ඔබ පිණිස අපගේ බොහෝ පින්කම් (විය.) අපි බුදු දහම් සොයන්නාවූ ඔබගේ පරිවාරිකාවෝ (විමු.)</p>
<p><a class="msdiv" id="msdiv461"></a>’’සාරා සංඛ්‍ය කල්ප ලක්‍ෂයකින් පෙර ලෝකනායකවූ දිවකුරු බුදු තෙමේ ලොව පහළවිය.</p>
<p><a class="msdiv" id="msdiv462"></a>’’පසල් දනව්වෙහි සොම්නස්වූ මිනිස්සු බුදුරජුන් පවරා උන්වහන්සේ වැඩමවන මග පිරිසිදු කෙරෙත්.</p>
<p><a class="msdiv" id="msdiv463"></a>’’එකල්හි හෙතෙම සුමේධ නම් බමුණෙක් විය. සියල්ල දක්නාවූ බුදුරජුන්හට දීර්ඝ මාර්‍ගයද පිළියෙළ කළේය.</p>
<p><a class="msdiv" id="msdiv464"></a>’’එකල්හි (අපි) සියල්ලෝ බමුණු කුලයෙහි උපන්නියෝ වීමු. එම සමාගමයට ගොඩ දිය හටගන්නාවූ මල් ගෙන ආවෙමු.</p>
<p><a class="msdiv" id="msdiv465"></a>’’එසමයෙහි මහත් යසස් ඇති, මහාවිරවූ එම දීපඞ්කර බුදුරජතෙම ඔදවැඩි සිත් ඇති තවුසා දක (මෙසේ) පැවසූසේක.</p>
<p><a class="msdiv" id="msdiv466"></a>’’ඔදවැඩි සිත් ඇති තවුසාහට ඔහුගේ මාර්‍ගය විමසන කල්හි පෘථිවිය සෙලවෙයි. නාද කෙරෙත්. දෙව්ලෝ සහිතව කම්පා වෙයි.</p>
<p><a class="msdiv" id="msdiv467"></a>’’දිව්‍ය කන්‍යාවෝද, මනුෂ්‍යයෝද, දෙවියන් සහිතවූ අපිදු පිදිය යුතු නා නා භාණ්ඩ පුදා පැතූහ.</p>
<p><a class="msdiv" id="msdiv468"></a>’’දීපඞ්කර නම්වූ බුදුරජතෙම ඔවුනට මෙසේ පැවසූහ. ’’අද යමෙක් තුටු කරන ලද ප්‍රාර්ත්‍ථනාවක් ඇද්ද, ඔවුහු හමුවන්නාහුය’’ (කියායි.)</p>
<p><a class="msdiv" id="msdiv469"></a>’’මින් අපරිමෙය්‍යවූ කල්පයෙහි හෙවත් සාරාසංඛ්‍ය කල්ප ලක්‍ෂයකින් පෙර බුදුරජතෙම අපට යමක් පැවසීද, එම වචනයට අනුව සතුටුවන්නාවූ අපි මෙසේ කරනසුළු තැනැත්තියෝ වීමු.</p>
<p><a class="msdiv" id="msdiv470"></a>’’එහිදී මැනවින් කරන ලද එම කර්‍මයට සිත පැහැදවූහ. දෙව් මිනිස් දෙගතියෙහි අපමණව (සම්පත්) අනුභවකොට,</p>
<p><a class="msdiv" id="msdiv471"></a>’’දෙවියන් අතුරෙහිද, මිනිසුන් අතුරෙහිද (මෙසේ) සැපදුක් අනුභවකොට අන්තිම භවය පැමිණි කල්හි ශාක්‍ය කුලයෙහි උපනිමු.</p>
<p><a class="msdiv" id="msdiv472"></a>’’රූමත්වූ, භෝග සම්පත් ඇති, කීර්තියෙන් හා සීලයෙන් යුක්තවූ, යලි සියළු (පිරිපුන්) අඟ පසඟ සම්පත් ඇති, කුලයෙහි අතිශයින් සත්කාර කරන ලද තැනැත්තියෝ වෙමු.</p>
<p><a class="msdiv" id="msdiv473"></a>’’ලාභය, කීර්තිය, සත්කාරය, අටලෝ දහමින් ගැටීමය (යන මේවා පිළිබඳ) දුක් සහිත සිතක් නැත. බියක් නොමැතිව වසමු.</p>
<p><a class="msdiv" id="msdiv474"></a>එකල්හි රජුගේ අන්තඃපුරයෙහිදී භාග්‍යවතුන් වහන්සේ විසින් මෙය දේශනා කරන ලදී. බුද්‍ධ වීරතෙමේ පෙර කැත් කුමරියන්ගේ උපකාරයන්ද දැක්වීය.</p>
<p><a class="msdiv" id="msdiv475"></a>’’උපකාර කරන්නාවූ යම් ස්ත්‍රී කෙනෙක් වූවාහුද, සුවදුක් දෙකෙහි සහභාගීවූ යම් ස්ත්‍රී කෙනෙක් වූවාහුද, යහපත මේයයි කියා දෙන්නාවූ යම් ස්ත්‍රී කෙනෙක් වූවාහුද, අනුකම්පා කරන්නාවූ යම් ස්ත්‍රී කෙනෙක් වූවාහුද ඒ මේ ස්ත්‍රීහු වෙති.</p>
<p><a class="msdiv" id="msdiv476"></a>’’සුචරිත ධර්‍මයෙහි හැසිරෙන්නේය. දුශ්චරිතයෙහි නොහැසිරෙන්නේය. ධර්මයෙහි හැසිරෙන තැනැත්තේ මේ ලෙව්හිද, පරලෙව්හිද සුවසේ සැතපේ.</p>
<p><a class="msdiv" id="msdiv477"></a>’’ගිහිගෙය හැර දමා අනගාර්‍ය්‍ය නම්වු සසුනෙහි පැවිදිවීමු. (පැවිදිව) අඩමසක් නොපැමිණි කල්හිම අපි සිව්සස් දනිමු.</p>
<p><a class="msdiv" id="msdiv478"></a>’’චීවරද, පිණ්ඩපාතද, ගිලානප්‍රත්‍යයද, සේනාසනද සයුරට රැල මෙන් බොහෝ දෙන නානාවිධව පමුණුවත්.</p>
<p><a class="msdiv" id="msdiv479"></a>’’අප විසින් ක්ලේශයෝ දවන කදහ. සියළු ආශ්‍රවයෝ නසන ලදහ. ඇතින්නන් මෙන් බැඳුම් සිඳ ආශ්‍රව රහිතව වෙසෙමු.</p>
<p><a class="msdiv" id="msdiv480"></a>’’ඒකාන්තයෙන් බුද්‍ධ ශ්‍රෙ.්ෂ්ඨයන් වහන්සේගේ සමීපයට අපගේ යහපත් පැමිණීමක් විය. (අප විසින්) පැමිණෙන ලද ත්‍රිවිද්‍යාවෝ ඇතියහ. බුදුරජාණන් වහන්සේගේ සසුන කරන ලදී.</p>
<p><a class="msdiv" id="msdiv481"></a>’’සිව් පිළිසිඹියාවෝද, අෂ්ට විමෝක්‍ෂයෝද, ෂඩභිඥාවෝද සාක්‍ෂාත් කරන ලදහ. බුදුරජාණන් වහන්සේගේ සසුන කරන ලදී.</p>
<p><a class="msdiv" id="msdiv482"></a>’’මෙසේ රහත්බවට පත්වූ (අපි) නානාවිධවූ දුක්ද, නානාවිධවූ සම්පත්දැයි සියලු සම්පත් ලබමු.</p>
<p><a class="msdiv" id="msdiv483"></a>’’යම් ස්ත්‍රී කෙනෙක් බුදුරජුන්හට පින් පිණිස ස්වකීය ආත්මය දෙද්ද (ඔහුට) සහාය සම්පත්තීහු වෙති. අසංකෘතවූ නිර්‍වාණ පදයද වේ.</p>
<p><a class="msdiv" id="msdiv484"></a>’’අතීතවූද, වර්‍තමානවූද, අනාගතවූද (අපගේ) සියළු කර්‍මය ක්‍ෂය විය. බුදුරජාණන් වහන්ස, ඔබ වහන්සේගේ සිරිපා වඳිමු.</p>
<p><a class="msdiv" id="msdiv485"></a>’’පිරිනිවනට පැමිණෙන්නාවූ තොපට වැඩියෙන් කුමක් කියම්ද, සංස්කාර දොස් ඇත්මැයි. අමෘත පදයවූ නිවනට පැමිණෙව්.’’</p>
<p>මෙහි මේ අයුරින් යශෝධරා ප්‍රමුඛ අටළොස් දහසක් භික්‍ෂුණීන් වහන්සේ බුදුරජුන් හමුවෙහි මෙම ගාථාවන් වදාළ සේක.</p>
<p class="endsutta">යසොධරාපමුඛඅට්ඨාරසභික්ඛුනීසහස්සාපදානං දසමං.</p>
<p class="endvagga">කුණ්ඩලකෙසීවග්ගො තතියො.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
