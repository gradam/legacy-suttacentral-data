<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thi-ap37">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරී අපදාන පාළිය</p>
<p class="vagga">4. ඛත්තියා වග්ග</p>
<h1>7. අඩ්ඪකාසි අපදානය</h1>
</div>
<p><a class="msdiv" id="msdiv168"></a>’’මෙම භදු කල්පයෙහි කථා කරන්නවුන් අතුරෙන් ශ්‍රේෂ්ඨවූ, මහත් යසස් ඇති, බ්‍රාහ්මණ වංශයෙහිවූ, නම්න් කාශ්‍යප නම් බුදුරජතෙම ලොව පහළ විය.</p>
<p><a class="msdiv" id="msdiv169"></a>’’එකල්හි මම බුදුරජාණන් වහන්සේගේ සසුනෙහි පැවිදිව ප්‍රාතිමොක්‍ෂ ශීලයෙහිද, පඤ්චෙන්‍ද්‍රිය සංවරයෙහිද, සංවෘත වූවා,</p>
<p><a class="msdiv" id="msdiv170"></a>’’ආහාරයෙහි පමණ දන්නී, නිදිවැරීමෙහි යෙදුනී, යෝගී බැව්හිද යෙදුනීවූ මම, පහවූ ආශ්‍රව ඇති, (රහත්වූ) භික්‍ෂුණියකට දුෂ්ට සිත් ඇත්තී, ආක්‍රොෂ කෙළෙමි. ’’ගණිකාවකැ’’ යි කීමි. එකල්හි එම පාපය කරණකොටගෙන නිරයෙහි පැසුනෙමි.</p>
<p><a class="msdiv" id="msdiv171"></a><a class="msdiv" id="msdiv172"></a>’’එම කර්‍මයාගේම අවශේෂ විපාක වශයෙන් බෙහෙවින්ම අනුන් අයත්වූ ගනිකා කුලයෙහි උපනිමි. අන්තිම ජාතියෙහිද,</p>
<p><a class="msdiv" id="msdiv173"></a>’’මම කසී රටෙහි සිටු කුලයක උපන්නී, බඹසර රැකීමේ ඵලයෙන් දිව්‍ය අප්සරාවක මෙන් රූප සම්පත්තිය ඇත්තියක් වීමි.</p>
<p><a class="msdiv" id="msdiv174"></a>’’දර්‍ශනීයවූ මා දැක මාගේ (ඒ) ආක්‍රෝෂ කිරීමේ ඵලයද කරණකොටගෙන උතුම්වූ ගිරිව්‍රජ නගරයෙහි ගණිකා බැව්හි වැස්වූහ.</p>
<p><a class="msdiv" id="msdiv175"></a>’’ඒ මම බුද්ධශ්‍රේෂ්ඨයන් වහන්සේ විසින් දේශනා කරන ලද සද්ධර්‍මය අසා පූර්‍ව වාසනාවෙන් යුක්තවූවා, අනගාර්‍ය්‍ය නම්වූ සසුනෙහි පැවිදිවීමි.</p>
<p><a class="msdiv" id="msdiv176"></a>’’ඉක්බිති උපසම්පදාවීම පිණිස බුදුරජාණන් වහන්සේගේ සමීපයට යන්නී, ධූර්‍තයන් මග සිටින කල්හි (එය) අසා දූතොපසම්පදාව ලැබීමි.</p>
<p><a class="msdiv" id="msdiv177"></a>’’සියලු කර්‍මය ක්‍ෂය විය. එසේම කුශලාකුශලයන්ද ක්‍ෂයවිය. සියලු සසරිනුදු එතරවූවා, ගණිකාබවද ගෙවන ලදී.</p>
<p><a class="msdiv" id="msdiv178"></a>’’මහා මුනීන් වහන්ස, ඎද්ධීන්හිද, දිව්‍ය ශ්‍රෝත ධාතු ඥානයෙහිද වශී වෙමි. චෙතොපරිය ඥානයාගේද වශී වෙමි.</p>
<p><a class="msdiv" id="msdiv179"></a>’’පෙර විසූ කඳ පිළිවෙළ දනිමි. දිවැස පිරිසිදු කරන ලදී. සියළු ආශ්‍රවයෝ ක්‍ෂය කරන ලදහ. දැන නැවත ඉපදීමක් නැත.</p>
<p><a class="msdiv" id="msdiv180"></a>’’මහා වීරයන් වහන්ස, අර්ත්‍ථ, ධර්‍ම, නිරුක්තීන්හිද, එසේම ප්‍රතිභාණයන්හිද, මාගේ ඥානය ඔබ වහන්සේගේ සමීපයෙහිදී උපන්නේය.</p>
<p><a class="msdiv" id="msdiv181"></a>’’අපගේ ක්ලේශයෝ දවන ලදහ. සියළු භවයෝ දවන ලදහ. ඇතින්නක් මෙන් බැඳුම් සිඳ, ආශ්‍රව රහිත වූවාහු වෙසෙමු.</p>
<p><a class="msdiv" id="msdiv182"></a>’’බුද්‍ධශ්‍රේෂ්ඨයන් වහන්සේගේ සමීපයට ඒකාන්තයෙන් අපගේ පැමිණීමක් විය. (අප විසින්) පැමිණෙන ලද ත්‍රිවිද්‍යාවෝ ඇතියහ. බුදුරජාණන් වහන්සේගේ සසුන කරන ලදී.</p>
<p><a class="msdiv" id="msdiv183"></a>’’ප්‍රතිසම්භිදාවෝ සිව්පිළිසිඹියාවෝද, අෂ්ට විමෝක්‍ෂයෝද, ෂඩභිඥාවෝද සාක්‍ෂාත් කරණ ලදහ. බුදුරජාණන් වහන්සේගේ සසුන කරණ ලදී.’’</p>
<p class="endsection">ඉත්ථං සුදං අඩ්ඪකාසි භික්ඛුනී ඉමා ගාථායො අභාසිත්ථාති.</p>
<p class="endsutta">අඩ්ඪකාසිථෙරියාපදානං සත්තමං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
