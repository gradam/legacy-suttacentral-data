<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thi-ap8">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරී අපදාන පාළිය</p>
<p class="vagga">1. සුමෙධා වග්ග</p>
<h1>8. සත්තුප්පල මාලිකාපදානය</h1>
</div>
<p><a class="msdiv" id="msdiv71"></a>’’අරණවතී නගරයෙහි ’’අරුණවා’’ නම් ක්‍ෂත්‍රියයෙක් විය. මම යම් ඒ රජකෙනෙකුගේ භාර්‍ය්‍යාවක් වීම්ද, (එම රජුගේ) පාදපරිවරණය කරමි.</p>
<p><a class="msdiv" id="msdiv72"></a>’’එකල්හි මම දිව සුවඳවත්වූ උපුල් මල් සතක් ගෙන උතුම් පහයෙහි හිඳ මෙසේ සිතීමි.</p>
<p><a class="msdiv" id="msdiv73"></a>’’මෙම මල්වලින් මාගේ හිස සැරසීමේ කවර ප්‍රයෝජනයක්ද? මාගේ බුද්‍ධ ශ්‍රේස්ඨයන් වහන්සේගේ (සර්‍වඥතා) ඥානයට පිදීම (එයට වඩා) උතුම්ය.</p>
<p><a class="msdiv" id="msdiv74"></a>’’යම් කලෙක්හි සම්බුදුරජතෙම වඩින්නේද, (එකල්හි) මම (මෙම මල්) (එම) බුදුරජුන්හට පුදන්නෙමැ’’ යි තථාගතයන් (පැමිණෙනු) බලාපොරොත්තු වන්නී, දොරටුව අසල හුනිමි.</p>
<p><a class="msdiv" id="msdiv75"></a>’’බබලන්නාවූ කුඹුක් ගසක් මෙන්ද, කෙශර සිංහ රාජයෙකු මෙන්ද, බුදුරජතෙම භික්‍ෂු සංඝයා සමග (එම) වීථියෙන් පැමිණි සේක.</p>
<p><a class="msdiv" id="msdiv76"></a>’’ බුදුරජාණන් වහන්සේගේ රශ්මිය දැක සතුටුවූවා, (ප්‍රීතියෙන්) උදම්වූ සිත් ඇත්තී, දොරටුව හැර (එම) බුද්ධ ශ්‍රේෂ්ඨයන් පිදීමි.</p>
<p><a class="msdiv" id="msdiv77"></a>’’අහසෙහි විසුරුවන ලද උපුල් මල් සත තථාගතයනට වියනක් (මෙන්) කරන්නාහු, එම පුෂ්පයෝ මස්තකයෙහි දරත්.</p>
<p><a class="msdiv" id="msdiv78"></a>’’ඔදවැඩි සිත් ඇත්තී, සොම්නස්වූවා, හටගත් ප්‍රීති ඇත්තී, බඳැදිලි ඇත්තී, මම එහි සිත පහදවා තව්තිසා දෙව්ලොවට (උත්පත්ති වශයෙන්) ගියෙමි.</p>
<p><a class="msdiv" id="msdiv79"></a>’’මාගේ මුදුනෙහි මහනෙල් මල් වියනක් දරත්. දිව සුවඳ පතුරුවමි. උපුල් මල් සතක් (පිදීමෙහි) මේ විපාකයයි.</p>
<p><a class="msdiv" id="msdiv80"></a>’’කිසියම් කලෙක්හි මාගේ නෑ සමූහයා විසින් (මම) කැඳවාගන යනු ලබන කල්හි මාගේ පිරිසද (ඒතාක්) මට නිල් (වියනක්ද) දරනු ලැබේ.</p>
<p><a class="msdiv" id="msdiv81"></a>’’දෙව්රජුන් සත් දෙනෙකුගේ මෙහෙසිබව කරවීමි. හැමතන්හි අධිපතිව, ඇත්තීව කුදුමහත් භවයෙහි සැරිසරමි.</p>
<p><a class="msdiv" id="msdiv82"></a>’’තෙසැටක් සක්විති රජවරුන්ගේ මෙහෙසිබව කරවීමි. සියල්ලෝ මා අනුව පවතිත්. පිළිගතයුතු වචන ඇත්තියක්ද වීමි.</p>
<p><a class="msdiv" id="msdiv83"></a>’’මාගේ වර්‍ණයද උපුල් මලක වර්‍ණයට බඳු විය. (එසේම උපුල් මලකට බඳු) සුවඳද හමයි. දුවර්‍ණ බවක් නොදනිමි. බුද්‍ධ පූජාවෙහි මේ විපාකයයි.</p>
<p><a class="msdiv" id="msdiv84"></a>’’(සතර) ඎද්‍ධිපාදයන්හි දක්‍ෂවූවාය. (සප්ත) බොධ්‍යඞ්ග භාවනාවෙහි ඇළුනාය. අභිඥාවන්හි තෙර පැමිණියාය. බුද්‍ධ පූජාවෙහි මේ විපාකයයි.</p>
<p><a class="msdiv" id="msdiv85"></a>’’(සතර) සතිපට්ඨාන ධර්‍මයන්හි දක්‍ෂවූවාය. චිත්ත සමාධියට ධ්‍යානය ගෝචර වූවාය. (හෙවත් සමාධියෙන් ලබන ලද ධ්‍යාන බල ඇත්තීය.) (සතර) සම්‍යක් ප්‍රධාන වීර්‍ය්‍යයෙහි යෙදුනීය. බුද්‍ධ පූජාවෙහි මේ විපාකයයි.</p>
<p><a class="msdiv" id="msdiv86"></a>’’(මා විසින්) (ප්‍රඥා) ධුරය උසුලන මාගේ (කායික, චෛතසික) වීර්‍ය්‍යය නිර්‍වාණාභිමුඛව පමුණුවනු ලබන්නේය. (මාගේ) සියළු ආශ්‍රවයෝ ක්‍ෂය කරණ ලදහ. දැන් (සසරෙහි) නැවත ඉපදීමක් නැත.</p>
<p><a class="msdiv" id="msdiv87"></a>’’මින් (පෙර) එක්තිස්වන කපෙහි වූ එකල්හි යම් කර්‍මයක් කෙළෙම්ද, (ඒ හේතුවෙන්) දුගතියක් නොදනිමි. පුෂපදානයිගේ මේ විපාකයයි.</p>
<p><a class="msdiv" id="msdiv88"></a>’’මාගේ ක්ලේශයෝ දවන ලදහ. සියළු භවයෝ නසන ලදහ. ඇතින්නක් මෙන් බැඳුම් සිඳ, ආශ්‍රව රහිතව වෙසෙමි.</p>
<p><a class="msdiv" id="msdiv89"></a>’’ඒකාන්තයෙන් බුද්ධ ශ්‍රේෂ්ඨයන් වහන්සේගේ සමීපයට මාගේ යහපත් පැමිණීමක් විය. පැමිණෙන ලද ත්‍රිවිද්‍යාවෝ ඇත්තාහුය. බුදුරජාණන් වහන්සේගේ සසුන කරණ ලදී.</p>
<p><a class="msdiv" id="msdiv90"></a>’’සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදහ. බුදුරජාණන් වහන්සේගේ සසුන කරණ ලදී.’’</p>
<p class="endsection">මෙහි මේ අයුරින් සත්තුප්පල මාලිකා භික්‍ෂුණීන් වහන්සේ මෙම ගාථාවන් වදාළ සේක. \</p>
<p class="endsutta">සත්තුප්පලමාලිකාථෙරියාපදානං අට්ඨමං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
