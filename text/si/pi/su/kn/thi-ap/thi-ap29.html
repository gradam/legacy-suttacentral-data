<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thi-ap29">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරී අපදාන පාළිය</p>
<p class="vagga">3. කුණ්ඩල කෙසී වග්ග</p>
<h1>9. යශෝධරා ප්‍රමුඛ දසදහසක් භික්‍ෂුණීන්ගේ අපදානය</h1>
</div>
<p><a class="msdiv" id="msdiv411"></a>’’සාරාසංඛ්‍ය කල්ප ලක්‍ෂයකින් පෙර ලෝකනායකවූ දීපඞ්කර නම් බුදුරජතෙම ලොව පහළවිය.</p>
<p><a class="msdiv" id="msdiv412"></a>’’මහාවීරවූ දීපඞ්කර බුදුරජතෙම සුමෙධ සුමිත්ත (යුවල) දෙවියන් සහිත ලෝකයෙහි හැසිරෙන්නාහු, දෙවි මිනිස් සුව දක්නාහු, සමාන සැප දුක් ඇතියවුන් වන බව පැවසූහ. ඔවුන්ගේ (අනාගත තත්ත්‍වය) පවසන කල්හි එම රැස්වීමට අපි(දු) එළඹ,</p>
<p><a class="msdiv" id="msdiv413"></a><a class="msdiv" id="msdiv414"></a>’’මතු එක්වීමෙහිදී (ඔබ) අප සියල්ලන්ගේ හිමියා වනු මැනව. අපි සියල්ලෝම ඔබගේ ප්‍රිය වචන කියන්නාවු, මන වඩන්නාවූ ස්ත්‍රීහු (වෙමු) යි (පැතීමු.)</p>
<p><a class="msdiv" id="msdiv415"></a>’’දාන සීලමයවූ සියළු කුසල්ද, භාවනාද මැනවින් වඩන ලදී. බොහෝ කාලයක් මුළුල්ලෙහි අපගේ සියල්ල බුදුරජාණන් වහන්සේට පරිත්‍යාග කරන ලදී.</p>
<p><a class="msdiv" id="msdiv416"></a>’’සුවඳ විලවුන්ද, මල්ද, රුවන්මුවා පහන්ද (යන) පතන ලද යම් කිසිවක් නම් ඒ සියල්ල බුදුරජාණන් වහන්සේට පරිත්‍යාග කරන ලදී.</p>
<p><a class="msdiv" id="msdiv417"></a>’’අනිකුත් කරන ලද කටයුතුද, මනුෂ්‍ය පරිභෝගයට සුදුසු දැයද යන අපගේ සියල්ල බොහෝ කාලයක් මුළුල්ලෙහි බුදුරජාණන් වහන්සේට පරිත්‍යාග කරන ලදී.</p>
<p><a class="msdiv" id="msdiv418"></a>’’සසර නොයෙක් ජාතීන්හි අප විසින් බොහෝ පින් කරන ලදී. කුදු මහත් භවයන්හි සැරිසරා සම්පත් අනුභවකොට,</p>
<p><a class="msdiv" id="msdiv419"></a>’’අන්තිම භවය පැමිණි කල්හි ශාක්‍යපුත්‍ර (ගෞතම)යන් වහන්සේගේ මැදුරෙහි නොයෙක් කුලයන්හි උපන්නාවූ, කමනීය වර්‍ණ ඇත්තාවූ අප්සරාවෝ වීමු.</p>
<p><a class="msdiv" id="msdiv420"></a>’’ලාභයෙන්ද, යසසින්ද අගතැන් පැමිණියාහු, සියල්ලන් විසින් සත්කාර කරන ලද්දාහු, හැම කල්හි ආහාර පාන ලාභී වූවාහු, අපි (සියල්ලන් විසින්) බුහුමන් කරන ලද්දියෝද වීමු.</p>
<p><a class="msdiv" id="msdiv421"></a>’’ගිහිගෙය අතහැර අනගාර්‍ය්‍ය නම්වූ සසුනෙහි පැවිදිවූවාහු, අඩ මසක් නොපැමිණි කල්හිම (අපි) සියල්ලෝ නිවනට පැමිණියෝ වෙමු.</p>
<p><a class="msdiv" id="msdiv422"></a>’’ආහාරපානද, වස්ත්‍ර හා සේනාසනද ලබන්නියෝ වූවාහු, සියළු ප්‍රත්‍යයෝ (තමන්) වෙතට පැමිණෙත්. හැම කල්හි (සියල්ලන් විසින්) සත්කාර කරන ලද්දියෝද, පූජා කරන ලද්දියෝද (වෙමු.)</p>
<p><a class="msdiv" id="msdiv423"></a>’’අපගේ ක්ලේශයෝ දවන ලදහ. සියළු භවයෝ දවන ලදහ. ඇතින්නක් මෙන් බැඳුම් සිඳ, ආශ්‍රව රහිත වූවාහු වෙසෙමු.</p>
<p><a class="msdiv" id="msdiv424"></a>’’බුද්‍ධශ්‍රේෂ්ඨයන් වහන්සේගේ සමීපයට ඒකාන්තයෙන් අපගේ පැමිණීමක් විය. (අප විසින්) පැමිණෙන ලද ත්‍රිවිද්‍යාවෝ ඇතියහ. බුදුරජාණන් වහන්සේගේ සසුන කරන ලදී.</p>
<p><a class="msdiv" id="msdiv425"></a>’’ප්‍රතිසම්භිදාවෝ සිව්ිපිළිසිඹියාවෝද, අෂ්ට විමෝක්‍ෂයෝද, ෂඩභිඥාවෝද සාක්‍ෂාත් කරණ ලදහ. බුදුරජාණන් වහන්සේගේ සසුන කරණ ලදී.’’</p>
<p>මෙහි මේ අයුරින් යශොදරා ප්‍රමුඛවූ දසදහසක් භික්‍ෂුණින් වහන්සේ බුදුරජුන් හමුවෙහි මෙම ගාථාවන් වදාළ සේක.</p>
<p class="endsutta">යසොධරාපමුඛදසභික්ඛුනීසහස්සාපදානං නවමං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
