<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thi-ap6">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරී අපදාන පාළිය</p>
<p class="vagga">1. සුමෙධා වග්ග</p>
<h1>6. එකපිණ්ඩපාත දායිකාපදානය</h1>
</div>
<p><a class="msdiv" id="msdiv46"></a>’’බන්ධුමතී නගරයෙහි බන්ධුම නම් ක්‍ෂත්‍රියයෙක් විය. මම යම් (ඒ) රජකෙනෙකුගේ භාර්‍ය්‍යාව වීම්ද (එම රජු හා) එක් සිත් ඇතිව හැසිරෙමි.</p>
<p><a class="msdiv" id="msdiv47"></a>’’එකල්හි මම රහසිගතව හිඳ මෙසේ සිතීමි. මා විසින් කරණලද (මැරෙනවිට) ගෙන යා යුතු කුශලයක් නැත.</p>
<p><a class="msdiv" id="msdiv48"></a>’’(මෙසේ ඇති කල්හි) මහත් තැවුල් ඇති, කටුකවූ, ඝොර ස්වරූප ඇති, ඉතා දරුණුවූ නිරයට ඒකාන්තයෙන්ම යමි. මෙහි මාගේ සැකයෙක් නැත’’ (කියායි.)</p>
<p><a class="msdiv" id="msdiv49"></a>’’මෙසේ සිතා රජු වෙත එළඹ මෙසේ කීමි. ’’රජතුමනි, මට එක ශ්‍රමණයන් වහන්සේ නමක් දෙනු මැනව. උන්වහන්සේ වළඳවන්නෙමි’’ යි (කියායි.)</p>
<p><a class="msdiv" id="msdiv50"></a>’’මහරජතෙම මට වඩනලද ඉඳුරන් ඇති ශ්‍රමණයන් වහන්සේ නමක් දුන්නේය. (මම) උන්වහන්සේගේ පාත්‍රය ගෙන උතුම්වූ ආහාරයෙන් පිරවීමි.</p>
<p><a class="msdiv" id="msdiv51"></a>’’මම උතුම්වූ ආහාරය පුරවා, සුවඳද ගැල්වීමි. දහසක් වටිනා වස්ත්‍ර දෙකකින්ද වැසීමි.</p>
<p><a class="msdiv" id="msdiv52"></a>’’ජීවිතාන්තය දක්වා මෙම අරමුණ මම සිහි කරමි. මම එහි සිත පහදවා තව්තිසා දෙව්ලොවට ගියෙමි.</p>
<p><a class="msdiv" id="msdiv53"></a>’’දෙව්රජුන් තිස් දෙනෙකුගේ මෙහෙසිබව කෙළෙමි. මාගේ සිතින් පතන ලද්ද සිත්වූ පරිදි පහළවේ.</p>
<p><a class="msdiv" id="msdiv54"></a>’’සක්විති රජුන් විසි දෙනෙකුගේ මෙහෙසි බව කෙළෙමි. මම රැස්කරනලද පින් ඇත්තියක්ව වී භවයන්හි සැරිසරමි.</p>
<p><a class="msdiv" id="msdiv55"></a>’’සියළු බැඳුම්වලින් මිදුණු මම මාගේ ස්කන්ධයන් නැවත ඇතිවීමේ හේතූන්ගෙන් වෙන්වූවා, ක්‍ෂය කරණ ලද සියළු ආශ්‍රවයන් ඇත්තී වෙමි. දැන් නැවත උපතක් නැත.</p>
<p><a class="msdiv" id="msdiv56"></a>’’මින් (පෙර) එක් අනූවන කපෙහි වු එකල්හි යම් දනක් දුනිම්ද, (ඒ හේතුවෙන්) දුගතියක් නොදනිමි. පිණ්ඩපාත දානයාගේ මේ විපාකයයි.</p>
<p><a class="msdiv" id="msdiv57"></a>’’මාගේ ක්ලේශයෝ දවන ලදහ. සියළු භවයෝ නසන ලදහ. ඇතින්නක් මෙන් බැඳුම් සිඳ, ආශ්‍රව රහිතව වෙසෙමි.</p>
<p><a class="msdiv" id="msdiv58"></a>’’ඒකාන්තයෙන් බුද්ධ ශ්‍රේෂ්ඨයන් වහන්සේගේ සමීපයට මාගේ යහපත් පැමිණීමක් විය. පැමිණෙන ලද ත්‍රිවිද්‍යාවෝ ඇත්තාහුය. බුදුරජාණන් වහන්සේගේ සසුන කරණ ලදී.</p>
<p><a class="msdiv" id="msdiv59"></a>’’සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදහ. බුදුරජාණන් වහන්සේගේ සසුන කරණ ලදී.’’</p>
<p class="endsection">මෙහි මේ අයුරින් එකපිණ්ඩපාත දායිකා භික්‍ෂුණීන් වහන්සේ මෙම ගාථාවන් වදාළ සේක.</p>
<p class="endsutta">එකපිණ්ඩපාතදායිකාථෙරියාපදානං ඡට්ඨං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
