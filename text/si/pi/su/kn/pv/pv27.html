<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="pv27">
<article>
<div class="hgroup">
<p class="division">ඛුද්දකනිකාය</p>
<p class="subdivision">පෙතවත්ථු</p>
<p class="vagga">3. චුල්ල වර්ගය</p>
<h1>2. සාණවාසී ප්‍රේතයාගේ කථාව</h1>
</div>
<p><a class="msdiv" id="msdiv408"></a>“කුණ්ඩි නම් නුවර උපන් සම්බන්ධ කම් ඇති සාණු පර්වතයෙහි වසන්නාවූ නමින් පොට්ඨපාද නම්වූ සමිත පාපීවූ වඩනාලද ශ්‍රද්ධාදී ඉන්ද්‍රියයන් ඇති ස්ථවිරනමක් විය.</p>
<p><a class="msdiv" id="msdiv409"></a>ඒ තෙරුන්ගේ මවුද පියාද සහෝදරයා දුක්ඛිතවූද ප්‍රේත ලොකයෙහි උපන්නාහුය. පව්කම් කොට මෙයින් ප්‍රේතලොකයට ගියාහුය.</p>
<p><a class="msdiv" id="msdiv410"></a>දුක්පත්වූ ඉඳිකටු බඳු රූක්ෂ වස්ත්‍රාදියෙන් පීඩිතවූ ක්ලාන්තවූ කායචිත්ත ඇති නග්නවූ කෘශවූ බියෙන් තැති ගන්නාවූ හටගත් මහත් බිය ඇති දරුණු කම් කළාවූ ඒ ප්‍රේතයෝ තමන් නොදක්වත්.</p>
<p><a class="msdiv" id="msdiv411"></a>ඒ තෙරුන්ගේ සොහොයුරුතෙම බියෙන් දුරුව නිර්වස්ත්‍රව තනිව මාර්ගයෙහි යන්නේ සතරට වකුටුවී තෙරනුවනට තමා දැක්වීය.</p>
<p><a class="msdiv" id="msdiv412"></a>ස්ථවිර තෙමේද මෙනෙහි නොකොට නිශ්ශබ්දවූයේ වැඩිසේක. ඒ ප්‍රේතතෙමේද “මම සහෝදරයෙමි ප්‍රේතාත්මයට පැමිණියෙමියි” තෙරුන්ට දැන්වීය.</p>
<p><a class="msdiv" id="msdiv413"></a>“ස්වාමීනි, නුඹගේ මවුද පියාද ප්‍රෙත ලොකයෙහි උපන්නෝ දුකට පත්වූවෝය. පවිටු කර්මයක් කොට මෙයින් ප්‍රෙත ලොකයට ගියෝය.</p>
<p><a class="msdiv" id="msdiv414"></a>දුක්පත්වූ ඉඳිකටු බඳු රූක්ෂ වස්ත්‍රාදියෙන් පීඩිතවූ ක්ලාන්තවූ කායචිත්ත ඇති නග්නවූ කෘශවූ බියෙන් තැති ගන්නාවූ හටගත් මහත් බිය ඇති දරුණු කම් කළාවූ ඒ ප්‍රේතයෝ තමන් නොදක්වත්.</p>
<p><a class="msdiv" id="msdiv415"></a>කරුණාවන්තවූ ඔබවහන්සේ අපට අනුකම්පා කරණු මැනව. දන්දී පින් පමුණුවනු මැනව, නුඹ වහන්සේ විසින් දෙන ලද දාන හෙතුවෙන් ක්‍රෑර කම් ඇත්තෝ යැපෙන්නාහ.”</p>
<p><a class="msdiv" id="msdiv416"></a>ස්ථවිරතෙමේ තවත් භික්ෂූන් දොළොස් නමක්ද පිඬු පිණිස හැසිර බත්වැළදීම නිමිත්ත කොට එකට රැස්වූවාහුය.</p>
<p><a class="msdiv" id="msdiv417"></a>ස්ථවිරතෙමේ “ලද යම් යම් දානය මට දෙව. නෑයන්ට අනුකම්පා පිණිස සඟ බත් කරන්නෙමියි.” ඒ සියල්ලන්ටම කීයේය.</p>
<p><a class="msdiv" id="msdiv418"></a>“තෙරුන්ට භාර කළාහුය. ස්ථවිරතෙම සංඝයා ආරාධනා කෙළේය. ස්ථවිරතෙම දන්දී මවටද පියාටද සහෝදරයාටද,</p>
<p>“මාගේ නෑයන්ට මේ පින වේවා. නෑයෝ සුවපත් වෙත්වායි” පින් පැමිණ විය.</p>
<p><a class="msdiv" id="msdiv419"></a>පින් පැමිණවීමට අනතුරුවම පවිත්‍රවූ ප්‍රණීතවූ මිහිරිවූ නොයෙක් රසමසවුලෙන් යුක්තවූ දිව බොජුන් පහළ විය.</p>
<p><a class="msdiv" id="msdiv420"></a>ඉන්පසු සහෝදරයා වර්ණවත්වූයේ ශක්තිමත්වූයේ සුවපත්වූයේ තමා දැක්වීය.</p>
<p>“ස්වාමීනි බලනු මැනවි. බොහෝවූ දිව්‍ය භොජන ලබන ලදී. අපි නග්නයෝ වෙමු. ස්වාමීනි යම්සේ වස්ත්‍ර ලබමුද. එසේ වෑයම් කරනු මැනව.”</p>
<p><a class="msdiv" id="msdiv421"></a>ස්ථවිරතෙමේ දමනලද රෙදිකැබලි කසලගොඩින් අහුලාගෙන රෙදි කැබලි වස්ත්‍රයක් කොට සිව්දිගින් වැඩි සංඝයාට දුනි.</p>
<p><a class="msdiv" id="msdiv422"></a>“ස්ථවිරතෙම දන් දුන්නේය. ‘මවටද පියාටද සහෝදරයාටද මාගේ නෑයන්ට මේ පින වේවා නෑයෝ සුවපත් වෙත්වායි” පින් පැමිණ විය.</p>
<p><a class="msdiv" id="msdiv423"></a>පින් පැමිණවීමට අනතුරුව පවිත්‍රවූ ප්‍රණීතවූ මිහිරිවූ නොයෙක් රසමසවුලෙන් යුක්තවූ දිව්‍ය වස්ත්‍ර පහළ විය. ඉක්බිති යහපත් වස්ත්‍ර හැන්දේ තමා තෙරුන්ට පෙනී සිටියේය.</p>
<p><a class="msdiv" id="msdiv424"></a>“රියනක් පමණ රෙදිකඬේ යම්බඳු විපාකයක් ඇද්ද බලනු මැනවි. නන්ද රජුගේ රටෙහි යම් පමණක් වස්ත්‍රයෝ වෙත්ද.</p>
<p><a class="msdiv" id="msdiv425"></a>“ස්වාමීනි, මට කොසෙය්‍ය වස්ත්‍ර හා කම්බිලිද කොමුපිලි හා කපුපිලීද යන හඳනා පොරෝනා වස්ත්‍ර ඊට වඩා බොහෝ වෙති. මහත්වූද මාහැඟිවූද ඒ වස්ත්‍රයෝ අහසෙහිම එල්බෙත්.</p>
<p><a class="msdiv" id="msdiv426"></a>“ඒ මම යම් යම් වස්ත්‍රයක් සිතට ප්‍රිය වේ නම් එය හැඳ පොරවා ගනිමි. ස්වාමීනි, මම යම්සේ ගෙයක් ලබම්ද එසේ වෑයම් කරණු මැනව.</p>
<p><a class="msdiv" id="msdiv427"></a>“තෙරුන් වහන්සේ කොළ ගෙයක් කොට සතර දිගින් වැඩි සංඝයාට දුන්නේය. ‘මවටද පියාටද සහෝදරයාටද මාගේ නෑයන්ට මේ පින වේවා නෑයෝ සුවපත් වෙත්වායි” පින් පැමිණ විය.</p>
<p><a class="msdiv" id="msdiv428"></a>පින් පැමිණවීමට අනතුරුව ගෙවල් පහළවූවාහුය. බෙදන ලද්දාවූ කොටස් වශයෙන් පිරිසිඳින ලද්දාවූ කුළුගෙවල් හා නිවෙස්වූ ගෘහයෝ පහළවූහ.</p>
<p><a class="msdiv" id="msdiv429"></a>මේ ප්‍රේත ලොකයෙහි අපගේ ගෘහයෝ යම්බඳු වෙත්ද එබඳු ගෘහයෝ මිනිසුන් අතර නොවෙත්.</p>
<p><a class="msdiv" id="msdiv430"></a>“දෙව්ලොව යම්බඳු පහයෝ වෙත්ද. මෙහි එබඳුවූ අපගේ ගෘහයෝ ඉතාමත් දිලිසෙමින් හාත්පස සිවුදිගුන් බබුළුවත්.</p>
<p>“ස්වාමීනි, දැන් අපට පැන් ලැබෙන පරිද්දෙන් වෑයම් කරණ මැනව”</p>
<p><a class="msdiv" id="msdiv431"></a>එවිට ස්ථවිරතෙමේ පැන් පිරවූ ඩබරාව පුරවා සතර දිගින් වැඩි සංඝයාට දුන්නේය. එසේදී තෙරුන් වහන්සේ “මවුපියන්ට හා සහෝදරයාටද මාගේ නෑයන්ට මේ පින වේවා නෑයෝ සුවපත් වෙත්වායි” කියා පින් දුන්නේය.</p>
<p><a class="msdiv" id="msdiv432"></a>එකෙනෙහිම දිව පැන් පහළ විය. ගැඹුරු සතරැස් පොකුණු මැවුනාහ.</p>
<p><a class="msdiv" id="msdiv433"></a>ඒ පොකුණු සුදු වැලිතලාවෙන් හා ජලයෙන් යුක්තවූහ. යහපත් තොටුපල් ඇත්තාහ. සිහිල් ජලය ඇත්තාහ. මනාසුවඳින් යුක්තවූහ. ඒ ඒ තැන ජලමත්තෙහි රතුපියුම් සුදුපියුම් ආදී මල්රේණු බරින් වැසී පිරුණාහ.</p>
<p><a class="msdiv" id="msdiv434"></a>එහි නා බී තෙරුන්ට දැක්වූහ. “ස්වාමීනි, බොහෝවූ දිව පැන් පහළ විය. අපගේ පාදයෝ දුකින් පැලෙත්.</p>
<p><a class="msdiv" id="msdiv435"></a>“කැටගල් ඇත්තාවූද කුසකටු ඇති භූමි ප්‍රදෙශයෙහි ඇවිදින්නාහු කොර ගසමින් යම්හ. ස්වාමීනි යම්සේ යානාවක් ලබමුද එසේ උත්සාහ කරණු මැනව.”</p>
<p><a class="msdiv" id="msdiv436"></a>ස්ථවිරතෙම සම්පටක් ඇති වහන් සඟලක් ලැබ සතර දිගින් වැඩි මහ සංඝයාට දුනි. මවුපියාදීන්ට පින්දුන්නේය.</p>
<p><a class="msdiv" id="msdiv437"></a>එකෙණෙහිම දිව්‍ය රථ පහළවී ප්‍රේතයෝ දිව්‍ය රථයෙන් පැමිණියාහුය.</p>
<p>“ස්වාමීනි, ඔබවහන්සේට යහපතක්වේවා. ආහාර දානයෙන්ද ගෘහ දානයෙන්ද පැන් දීමෙන්ද යාන දානයෙන්ද උභය දානයෙන් අනුකම්පා කරණ ලද්දෝ වම්හ. ස්වාමීනි, ලොකයෙහි කරුණා සම්පන්නවූ ඔබ වහන්සේ වැඳීමට පැමිණියෝ වෙමු.”</p>
<a class="msdiv" id="msdiv438"></a>
<p class="endsutta">සාණවාසීථෙරපෙතවත්ථු දුතියං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
