<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="pv30">
<article>
<div class="hgroup">
<p class="division">ඛුද්දකනිකාය</p>
<p class="subdivision">පෙතවත්ථු</p>
<p class="vagga">3. චුල්ල වර්ගය</p>
<h1>5. කුමාර ප්‍රෙතයාගේ කථාව</h1>
</div>
<p><a class="msdiv" id="msdiv453"></a>ශාස්තෲන් වහන්සේ යම්සේ පුද්ගලයා ප්‍රකාශ කළසේක්ද, සර්වඥයන් වහන්සේගේ සර්වඥතාඥානය ආශ්චර්ය ස්වභාව ඇත්තේය. අධික කුශල ධර්ම ඇත්තාවූද සමහර පුද්ගලයෝ වෙත්මය. ඉතාසුළු පින් ඇත්තාවූද සමහරු වෙත්මය.</p>
<p><a class="msdiv" id="msdiv454"></a>“සොහොනෙහි බහාලනලද මේ කුමාරතෙම ඇඟිල්ලෙන් වැගුරුණු කිරෙන් රාත්‍රියෙහි යැපෙයි. කරණලද පින් ඇති කුමරා යක්ෂ භූතයෝද නොපෙලුවාහුය. සර්පජාතීහුද පීඩානොකළාහුය.</p>
<p><a class="msdiv" id="msdiv455"></a>“සුනඛයෝද මේ කුමරුගේ පාදයන් පිරිමැද්දාහුය. කවුඩෝද සිවල්ලුද ඔබිමොබ පෙරලත්. පක්ෂි සමූහයා ගැබ්මල පහකරත් කවුඩෝ වනාහි ඇස්මල පහකරත්.</p>
<p><a class="msdiv" id="msdiv456"></a>“කිසි මනුෂ්‍ය කෙනෙක් මේ කුමරුගේ රැකීම නොකළාහුය. ඖෂධ හෝ අබදුම්දීම් හෝ නොකළාහුය. නැකැත්යොගද නොගත්තාහුය. ඇල්ආදී සර්වධාන්‍යයන්ද නොවිසුරුවාහුය.</p>
<p><a class="msdiv" id="msdiv457"></a>“රාත්‍රියෙහි ගෙනෙන ලදුව සොහොනෙහි දමන ලද්දාවූ ඉතාම දුක්පත්වූ වෙඬරුපිඩක් බඳුවූ වෙවුලන්නාවූ ජීවත්වේදෝ නොවේදෝයි සැකසහිතවූ ජීවිත මාත්‍රයම ඉතිරිවූ මෙබඳුවූ ඒ කුමරු දෙව්මිනිසුන් විසින් පුදන ලද්දාවූ මහාප්‍රාඥවූ තථාගතයෝ දුටුසේක. ඔහු දැකම මේ කුමර තෙම මේ නුවර භොගසම්පත්තියෙන්ද කුලයෙන්ද උසස් කෙනෙක් වන්නේයයි” ප්‍රකාශ කළසේක.</p>
<p><a class="msdiv" id="msdiv458"></a><a class="msdiv" id="msdiv459"></a>“මේ කුමරුගේ ව්‍රතසමාදානය කුමක්ද, ශ්‍රෙෂ්ඨ හැසිරීම කුමක්ද, මොනවට පුරුදුකරණ ලද්දාවූ කෙබඳුවූවක් හුගේ මේ විපාකයවේද, මෙබඳුවූ විපතට පැමිණ එබඳුවූ කීපරිදි සම්පත්ද දිව්‍යසම්පත්ද නැවත වළදන්නේද?</p>
<p><a class="msdiv" id="msdiv460"></a>“ජනසමූහයා බුද්ධප්‍රමුඛවූ භික්ෂුසංඝයාහට මහත් පූජාවක් කෙළේය. එහිදී මොහුගේ සිතට අගෞරවයක් ඇතිවිය. යහපත් සභාවෙහි නොකිවයුතුවූ රළුවචනයක් කීයේය.</p>
<p><a class="msdiv" id="msdiv461"></a>“හෙතෙම නැවත ඒ ලාමක විතර්කය පහකොට ප්‍රීතියද ප්‍රසාදයද ලැබ ජේතවනයෙහි වැඩවසන්නාවූ තථාගතයන් වහන්සේට සත් දිනක් කැඳදානයෙන් උපස්ථාන කෙළේය.</p>
<p><a class="msdiv" id="msdiv462"></a>“මොහුගේ ඒ ව්‍රතසමාදානයද ඒ ශ්‍රෙෂ්ඨ චර්යාවදවේ. මනාසේ පුරුදු කරණලද්දාවූ ඒ කර්මයාගේ මේ විපාකයවේ මෙබඳු විපතට පැමිණ එබඳුවූ ඒ උක්තප්‍රකාර සම්පත්ද දිව්‍යඍද්ධියද නැවත වළඳන්නේය.</p>
<p><a class="msdiv" id="msdiv463"></a>“ඒ කුමාරතෙම මේ මිනිස් ලොවම අවුරුදු සියයක් මුළුල්ලෙහි සියලුකාම සැපතින් යුක්තව සිට ශරීරයාගේ බිඳීමෙන් ශක්‍රයාගේ සහභාවයට යන්නේය.”</p>
<p class="endsutta">කුමාරපෙතවත්ථු පඤ්චමං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
