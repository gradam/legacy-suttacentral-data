<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="pv36">
<article>
<div class="hgroup">
<p class="division">ඛුද්දකනිකාය</p>
<p class="subdivision">පෙතවත්ථු</p>
<p class="vagga">4. මහා වර්ගය</p>
<h1>1. අම්බසක්ඛර ප්‍රේතයාගේ කථාව</h1>
</div>
<p><a class="msdiv" id="msdiv517"></a>වැදෑ රජුන්ගේ වෙසාලී නම්වූ නුවරක් ඇත්තේය. එහි අම්බසක්ඛර නම් වූ ලිච්ඡවී රජෙක් විය. ප්‍රේතයෙක් කී කාරණය දැනගනු කැමැත්තේ නුවරින් පිටත සිටි ප්‍රෙතයකු දැක එතනදීම ඔහු විචාළේය.</p>
<p><a class="msdiv" id="msdiv518"></a>“මොහුට නිදීමක්ද හිඳීමක්ද නැත. ඉදිරි ගමනක් හෝ පසු ගමනක් හෝ නැත. ආහාරයක්ද පීමක්ද කඩා කෑමක්ද, වස්ත්‍ර පරිභොගයක්ද ඉඳුරන් හැසිරවීමේ ආශාවක්ද නැත.</p>
<p><a class="msdiv" id="msdiv519"></a>“මොහුට පෙර අනුකම්පා ඇත්තා වූ යම් ඤාතීහුද දැක ඇසූ යම් මිත්‍රයෝත් වූවාහුද ඔව්හු තුමූ දැන් ඔහු දක්නට වත් නොලබත්. ඒ ජනයා විසින් හැර දමනලද ආත්මභාව ඇත්තේය.</p>
<p><a class="msdiv" id="msdiv520"></a>“මළ අයට මිත්‍රයෝ නොවෙත්. මිත්‍රයෝ වස්තු විනාශයට පත් පුරුෂයා අතහැර දමත්. ධනය දැක මිත්‍රයෝ පිරිවරත්. සම්පත් ඇත්තාහට බොහෝවූම මිත්‍රයෝ වෙත්.</p>
<p><a class="msdiv" id="msdiv521"></a>“සියලු උපභොග පරිභොග වස්තුවෙන් පිරිහුනු ස්වභාව ඇති දුක්පත්වූ ලෙයින් වැකුණ ශරීරය ඇත්තාවූ ඇතුළත පැලුන ශරීර ඇත්තේ තණ අග රැඳුනාවූ පිණිබිඳ මෙන් අද හෝ හෙට හෝ ජීවිතයාගේ නිරුද්ධය වෙයි.</p>
<p><a class="msdiv" id="msdiv522"></a>“පින්වත්, යක්ෂය, මෙබඳුවූ ඉතාමත් දුකට පත්වූ කොසඹ හුලෙහි නංවන ලද්දහුට යලි පින්වත ජීවත්වෙව, ජීවිතයම ශ්‍රෙෂ්ඨයයි කවරකරුණකින් නුඹ කියන්නෙහිද?”</p>
<p><a class="msdiv" id="msdiv523"></a>“පින්වත් රජ මේ පුරුෂතෙම මගේ සහලේ නෑයෙක් විය. “මම පූර්ව ජාතිය සිහි කරමි. දැකම ලාමක ස්වභාව ඇති මේ පුරුෂතෙම නරකයෙහි නොවැටේවායි, මට කරුණා සිතක් විය.</p>
<p><a class="msdiv" id="msdiv524"></a>“පින්වත් ලිච්ඡවී රජ නැමති පව්කම් කළා වූ මේ පුරුෂ තෙම මෙයින් චුතව ජනයන්ගෙන් උත්සන්නවූ දරුණු ස්වභාව ඇති මහත් දුක් ඇති මහත් සන්තාප ඇති කටුකවූ බිය උපදවන්නාවූ මහා නරකයෙහි උපදී.</p>
<p><a class="msdiv" id="msdiv525"></a>“මේ තෙම ඒකාන්තයෙන්ම දුක් වූ අයහපත් වූ භයජනකවූ ඒකාන්තයෙන්ම තියුණු දුක් ඇති මහා නරකයෙහි නොවැටේවා. ඒ මහා නිරයට වඩා මේ හුලම නොයෙක් කොටස් වූ අනුසසින් උතුම් වෙයි.</p>
<p><a class="msdiv" id="msdiv526"></a>“මේ තෙම මාගේ මේ වචනය අසා නිරා දුකට පමුණු වන ලද්දෙකු සේ ප්‍රාණය හැර ලන්නේය. එහෙයින් ජිවිතයාගේ නිරොධය මා විසින් කරණ ලද්දේ නොවේවායි මම ඔහු සමීපයෙහිදී නොකියමි.</p>
<p><a class="msdiv" id="msdiv527"></a>“පුරුෂයා පිළිබඳ මේ කාරණය මා විසින් දැනගන්නා ලදී. ඉදින් තෝ අපට අවකාශ දෙන්නෙහි නම් අනිකක්ද විචාරන්ට කැමැත්තෙමු. එයත් විචාරමි. අපට නොකිපිය යුතුයි.”</p>
<p><a class="msdiv" id="msdiv528"></a>“එහිදී එකාන්තයෙන් මාගේ ප්‍රතිඥාව විය. අප්‍රසන්නයාහට නොකීම වෙයි. අකමැත්තෙන් ඇදහිය යුතු වචන ඇත්තෙකැයි කියා කැමති පරිද්දෙන් මා විචාරව. යම්සේ ඉවසිය හැකිනම් කියමි.”</p>
<p><a class="msdiv" id="msdiv529"></a>“යක්ෂය, මම යම් කිසිවක් ඇසින් දක්නෙම්ද, මම ඒ සියල්ල එසේම අදහන්නෙමි. එය දැක ඉදින් නොම අදහන්නෙම් නම් මට නිග්‍රහ කරව.”</p>
<p><a class="msdiv" id="msdiv530"></a>“යුෂ්මතාගේ මේ ප්‍රතිඥාතොමෝ මට සැබෑවේවා දැනගනු කැමැත්තේ කොපවූ සිත් නැත්තේ මවිසින් කියනු ලබන ධර්මය අසා යහපත් ප්‍රසාදය ලබව, නුඹ විසින් අසන ලද්දාවූ යම් ධර්මයක් වේද යම්සේ අන්‍යයාත් දන්නේ වේද, යම්සේ මා විසින් දන්නා ලදද සියල්ල මම කියන්නෙමි.</p>
<p><a class="msdiv" id="msdiv531"></a>“අලංකෘතවූ ශ්වෙත වර්ණවූ අශ්ව යානාවකින් හුල උන්නහුගේ හමුවට පැමිණෙහිය. මේ යහන අද්භූතය දැකුම් කළුය. මේ කිනම් කර්මයක්හුගේ විපාකයවේද?”</p>
<p><a class="msdiv" id="msdiv532"></a>“වේසාලී නම් ඒ නගරයාගේ මැද මඩයුත් මාර්ගයෙහි වළක් විය. මම පහන් සිත් ඇතිව සුදුවූ එක් ගව හිසක් ගෙන මඩ වලෙහි බහාලීමි.</p>
<p><a class="msdiv" id="msdiv533"></a>“මේ මත්තෙහි අපිද සෙස්සෝද පාදයන් තබා ගමන් කෙළෙමු මේ යහන අද්භූතය දැකුම් කළුය. ඒ කර්මයාගේ මේ විපාකය වෙයි.”</p>
<p><a class="msdiv" id="msdiv534"></a>“යක්ෂය, තොපගේ ශරීර වර්ණය සියළු දිසාවන් බබුළුවයි. යුෂ්මතාගේ ශරීරගන්ධයද සියලු දිශා හමයි. ඍද්ධියට පැමිණියේ මහත් ආනුභාව ඇත්තෙහිය. යලි නග්නයෙක් වෙහිය. කවර කර්මයක්හුගේ මේ විපාකයවේද?”</p>
<p><a class="msdiv" id="msdiv535"></a>“ක්‍රොධ නැත්තාවූ නිති පහන් සිත් ඇතිව සිලුටු වචනයෙන් ජනයා කථාකරමි. ඒ කුශලකර්මයාගේම මේ විපාකය වෙයි. මාගේ දිව්‍යමයවූ ශරීර වර්ණය නිතර බළලයි.</p>
<p><a class="msdiv" id="msdiv536"></a>“පැහැදුන සිත් ඇති මම ධර්මයෙහි සිටියවුන්ගේ ඓශ්චර්යයද, ගුණකීර්තිය දැක, ගුණකීර්තිනයද කරමි. ඒ කුශල කර්මයාගේම මේ විපාකය වෙයි. මාගේ දිව්‍යමයවූ ශරීර ගන්ධය නිතර හමයි.</p>
<p><a class="msdiv" id="msdiv537"></a>“ක්‍රීඩාව ප්‍රයෝජනකොට ඇත්තේ සිනා අදහස් ඇතිව දුෂ්ට සිත් නැතිව තොටෙහි ජලස්නානය කරන්නාවූ යහළුවන්ගේ ගොඩ තිබුණු වස්ත්‍රයක් ගෙන සැඟවීමි. ඒ හේතුවෙන් නග්නවූයෙමි දුක් පැමිනීමද ඇතිවිය.”</p>
<p><a class="msdiv" id="msdiv538"></a>“යමෙක්තෙම ක්‍රීඩා අදහස් ඇතිව පවක් කෙරේද ඕහට මෙබඳුවූ කර්ම විපාකය කියත්. යමෙක් වනාහි ක්‍රීඩා අදහස් නැතිව ලොභාදියෙන් දූෂිතවූ සිත් ඇතිව පව් කෙරේද ඒ අකුශල කර්මයාගේ කොපමණ විපාකයක් කියත්ද?”</p>
<p><a class="msdiv" id="msdiv539"></a>“යම් මනුෂ්‍යයෝ දූෂිත මනොවිතර්ක ඇත්තාහු කයින්ද වචනයෙන්ද කිලුටුවූවෝ වෙත්ද, ඔව්හු තුමූ ශරීරයාගේ බිඳීමෙන් පරලොවදී නිසැකව නරකයට පැමිණෙත්.</p>
<p><a class="msdiv" id="msdiv540"></a>“සමහරු වනාහි සුගතිය බලාපොරොත්තු වෙමින් දන්දීමෙහි ඇලුනෝ පිළිකුල් වශයෙන් සලකන ආත්මභාව ඇත්තාහුද, ඔව්හු තුමූ කය බිඳීමෙන් පරලොවදී නිසැකව සුගතියට පැමිණෙත්.</p>
<p><a class="msdiv" id="msdiv541"></a>“කුශලාකුශල කර්මයාගේ මේ විපාකය කියනලදී. ඒ කොයිප්‍රකාරදැයි කියා මම දැන අදහන්නෙම්ද මම කෙබන්දෙක් වනාහි දැක අදහන්නෙම්ද නැවත කවර පණ්ඩිතයෙක් මට මේ කරුණ විශ්වාස කරවන්නේද?”</p>
<p><a class="msdiv" id="msdiv542"></a>“කුශලාකුශල කර්මයාගේ මේ විපාකයයි දැකද ධර්මය අසාද අදහාගණුව කුශලාකුශල යන දෙවැදෑරුම් කර්මය අවිද්‍යමානකල්හි සත්වයෝ සුගතියට ගියෝය. දුගතියට ගියෝ හෝ වෙතැයි යන කරුණ කෙසේ වන්නේද?</p>
<p><a class="msdiv" id="msdiv543"></a>“මේ මිනිස් ලොවද මනුෂ්‍යයෝ කුශලාකුශල කර්මයන් නොකරන්නාහු නම් සුගතියට ගියාවූ හෝ දුගතියට ගියාවූ හෝ සත්වයෝ නොවන්නාහ. මිනිස් ලොව හීන ප්‍රණීතයෝත් නොවන්නාහ.</p>
<p><a class="msdiv" id="msdiv544"></a>“යම්හෙයකිනුත් මිනිස් ලොවදී මනුෂ්‍යයෝ කුශලාකුශල කර්මයන් කෙරෙත්ද, එහෙයින් සුගතියට ගියාවූ හෝ දුගතියට ගියාවූ හෝ මිනිස් ලොව හීන ප්‍රණීතබවද වන්නේය.</p>
<p><a class="msdiv" id="msdiv545"></a>“සැපයාගේද දුඃඛයාගේද මිදීමට සුදුසුවූ කර්මයන්ගේ දෙවැදෑරුම් විපාකය දැන් කියත්. ඒ දෙවියෝ ඉඳුරන් හසුරුවත්. අඥාණයෝ ඒ දෙක නොදක්නාහු නිරයාදී දුකට පැමිණෙත්</p>
<p><a class="msdiv" id="msdiv546"></a>“තමා විසින් පෙර කරණලද්දාවූ කුශලකර්මයෝ මට නැත්තාහුද, යලි වස්ත්‍රද සෙනසුන්ද ආහාරපානද දී පින් ලබන්නේද, එබන්දෙකුත් මට නැද්ද, ඒ හෙතුවෙන් නග්නවූයේ වෙමි දුක් පැවතුම්ද ඇත්තේවිය.”</p>
<p><a class="msdiv" id="msdiv547"></a>“ප්‍රෙතය, යම් කරුණකින් හෝ වස්ත්‍ර ලබන්නෙහිද කිසිකරුණක් වන්නේද, ඉදින් කාරණයක් ඇත්නම් ඇදහිය යුතුවූ මෙය මට කියව හෙතු සහිත වචනය අසමි.”</p>
<p><a class="msdiv" id="msdiv548"></a>“මේ සමීපයෙහි ධ්‍යාන කරණසුළු සිල්වත් අර්හත්වූ ක්ලේශයන්ගෙන් මිදුනාවූ ඉන්ද්‍රිය සංවරයෙන් යුක්තවූ රක්ෂා කරණලද ප්‍රාතිමොක්ෂ සංවර ශීලය ඇති සිහිල් වූ අග්‍රඵලයට පැමිණියාවූ කප්පින නම් වූ භික්ෂු නමක් ඇත.</p>
<p><a class="msdiv" id="msdiv549"></a>“මෘදුවූ දාන ශීලීවූ යහපත් වචන ඇත්තාවූ යහපත් මුහුණ ඇති මනාව දත් ආගම ධර්මය ඇති පමණ දැන කථාකරන්නාවූ පින්කෙත්වූ මෛත්‍රී විහරණ ඇති දෙවිමිනිසුන්ට දක්ෂිණාර්හවූ කප්පිනක නම් භික්ෂුනමක් ඇත.</p>
<p><a class="msdiv" id="msdiv550"></a>“සන්සුන් කෙලෙස් ඇති පහවූ මිථ්‍යා විතර්ක දුම් ඇති නිදුක් වූ ආශා රහිතවූ සර්වභවයෙන් මිදුනා වූ පහකරණ ලද රාගාදී හුල් ඇති අහංකාර රහිතවූ අවංකවූ කෙලෙස් නැත්තාවූ ක්ෂය කරණලද සියලු ප්‍රපඤ්ච ඇති ත්‍රිවිද්‍යාවට පැමිණියාවූ ඤාණයෙන් දීප්තිමත්වූ කප්පිනක නම් භික්ෂු නමක් ඇත.</p>
<p><a class="msdiv" id="msdiv551"></a>“ප්‍රකටනොවූ දැකද සුවසේ නොදතහැක්කාවූ කප්පිනක නම් වූ භික්ෂුනමක් ඇත. වජ්ජීන් අතර උන්වහන්සේට දන්නෙකැයි ව්‍යවහාර කරත්. ලෝකයෙහි යක්ෂ භූතයෝද තෘෂ්ණා රහිතවූ සුන්දර ශීලාදී ගුණවත්වූ ඒ භික්ෂුව දනිත් ගුණකියා හැසිරෙත්.</p>
<p><a class="msdiv" id="msdiv552"></a>“තෝ උන්වහන්සේට එක වස්ත්‍ර යුග්මයක් හෝ වස්ත්‍ර යුග්ම දෙකක් හෝ මා උදෙසා ඉදින් දෙන්නෙහි නම් ඒ වස්ත්‍රයෝ පිළිගන්නාලද්දෝ වන්නාහුනම් වස්ත්‍රයෙන් කළ සැට්ට ඇති හැඳ පෙරවූ වස්ත්‍ර ඇති මාද දන්නෙහිය.</p>
<p><a class="msdiv" id="msdiv553"></a>“කවර පෙදෙසක වසන්නාවූ ශ්‍රමණයන් වහන්සේ අපි දැන් ගොස් දක්නෙමුද? ඒ කවරෙක් තෙම අද සැකයද ඒ විචිකිත්සාවද දෘෂ්ටි නමැති කටුද, පහකරන්නේද?”</p>
<p><a class="msdiv" id="msdiv554"></a>“කපිනච්චනා ප්‍රදෙශයෙහි හුන්නාවූ සත්‍ය නාම ඇති ආශ්චර්යවූ ස්වකීය කෘත්‍යයෙහි අප්‍රමත්තවූ මේ කප්පිනක භික්ෂුතෙම බොහෝ දෙවියන් විසින් පිරිවරණලදුව දැහැමි කථා දැන් කියයි.”</p>
<p><a class="msdiv" id="msdiv555"></a>“මම එසේ කරන්නෙමි. දැන් ශ්‍රමණයන් වෙත ගොස් වස්ත්‍ර යුග්මයකින් හන්දවන්නෙමි. ඒ වස්ත්‍රයෝ පිළිගන්නා ලද්දෝ වන්නාහු නම් වස්ත්‍රයෙන් සැරසුනාවූ නුඹද දක්නෙමු.”</p>
<p><a class="msdiv" id="msdiv556"></a>“පින්වත් ලිච්ඡවි රජ නොකල්හි පැවිද්දෙකු වෙත නොපැමිණේවායි ආයාචනා කරමි. යුෂ්මතුන්ගේ මේ ධර්මය නොවේ. එහෙයින්ම සුදුසු කල්හි ඒ තන්හිම රහසිව හුන් භික්ෂුව බලව.”</p>
<p><a class="msdiv" id="msdiv557"></a>ඒ ලිච්ඡවී රජතෙම එසේයයි කියා දාස සමූහයා විසින් පිරිවරණලදුව එහි ගියේය. ඒ නුවරට පැමිණ සිය නිවසෙහි විසීමට පැමිණියේය.</p>
<p><a class="msdiv" id="msdiv558"></a>ලිච්ඡවී රජතෙම ඉක්බිති සුදුසු කාලයෙහි ගෘහ කෘත්‍යයන්කොට ජලස්නානය කොට කා බී යහපත් කාලය ලැබ පරීක්ෂාකොට පෙට්ටියෙන් වස්ත්‍ර යුග්ම අටක් ගෙන්වීය.</p>
<p><a class="msdiv" id="msdiv559"></a>ඒ රජතෙම ඒ පෙදෙසට පැමිණ සන්හුන් සිත් ඇති පිණ්ඩපාතයෙන් පෙරලා වැඩමවූ නැවතුනාවූ සිහිල්වූ රුක් මුල වැඩහුන්නාවූ ඒ ශ්‍රමණයන් වහන්සේ දුටුවේය.</p>
<p><a class="msdiv" id="msdiv560"></a>ඔහු වෙත පැමිණ නිරෝගිබවද පහසු විහරණයද විචාළේය. “ස්වාමීනි, මම විශාලාමහනුවර ලිච්ඡවී රජවෙමි.” “අම්බසක්ඛර නම් වූ ලිච්ඡවී රජයයි මා දනිත් යයි” කීයේය.</p>
<p><a class="msdiv" id="msdiv561"></a>“ස්වාමීනි, මාගේ යහපත්වූ මේ වස්ත්‍ර යුග්ම අට පිළිගනු මැනව ඔබවහන්සේට දෙමි. යම්සේ මම සතුටු සිත් ඇතිවන්නෙම්ද, ඒ කරුණෙන්ම මෙතනට පැමිණියෙමි.”</p>
<p><a class="msdiv" id="msdiv562"></a>“ශ්‍රමණයෝද බ්‍රාහ්මණයෝද යුෂ්මතාගේ නිවස දුරින්ම දුරුකරත්. නුඹගේ ගෘහ සමීපයෙහිදී පාත්‍රයන් බිඳිත්. නැවත සඟල සිව්රුද ඉරාදමත්.</p>
<p><a class="msdiv" id="msdiv563"></a>“නැවත පා නැමැති කෙටේරිවලින් සමහර ශ්‍රමණයන් හිස යටිකුරුව හෙළත්. තා විසින් කරණලද මෙබඳුවූ වෙහෙසට පැවිදිවූ ශ්‍රමණයෝ පැමිණෙත්.</p>
<p><a class="msdiv" id="msdiv564"></a>“තෝ තණ අගින් තෙල් බිඳක් වත් නුදුන්නෙහිය මුළාවූවහුට මාර්ගයවත් නොකීයෙහිය. අන්ධයාගේ දණ්ඩ තෙමේ හැරගත්තෙහිය, මෙබඳුවූ තද මසුරුවූ නොහික්මුනාවූ තෝ නැවත කවර ගුණයකින් කුමක් දැක අප සමග සංභොග කෙරෙහිද?”</p>
<p><a class="msdiv" id="msdiv565"></a>“ස්වාමීනි, නුඹ වහන්සේ යමක් කියන සේක්ද, එය මම පිළිගනිමි. ක්‍රීඩා අදහස් ඇතිව දූෂිතවූ සිත් නැතිව ශ්‍රමණයන්ටද බමුණන්ටද වෙහෙස කෙළෙමි. ස්වාමීනි, මෙයද මා හට පව්ද වෙයි.</p>
<p><a class="msdiv" id="msdiv566"></a>“ක්‍රීඩා සිතින් පව්කම් රැස්කොට ප්‍රෙතයෙක් තෙම අසම්පූර්ණ භොග ඇති යෞවනයෙන් යුක්තවූ තරුණයෙක් වූයේ නග්න භාවයට හිමිවී, දුකවිඳියි ඊට වඩා අතිශයින් දුකක් මොහුට කෙසේ නම් වේද?</p>
<p><a class="msdiv" id="msdiv567"></a>“ස්වාමීනි, ඔහු දැක සංවේගවීමි. ඒ හෙතුවෙන් මම නුඹ වහන්සේට වස්ත්‍ර දානය දෙමි. ස්වාමීනි වස්ත්‍ර යුග්ම අට පිළිගනු මැනව. මේ පින් ප්‍රෙතයාට පැමිණෙත්වා.”</p>
<p><a class="msdiv" id="msdiv568"></a>“දන්දීම් නොයෙක් ප්‍රකාරයෙන් ඒකාන්තයෙන් පසස්නා ලදී. දෙන්නාවූද නුඹට ක්ෂය නොවන ස්වභාව ඇති වේවා. නුඹගේ වස්ත්‍ර යුග්ම අට පිළිගනිමි. ප්‍රෙතයාට මේ දක්ෂිණාවෝ පැමිණෙත්වා.”</p>
<p><a class="msdiv" id="msdiv569"></a>“ඒ ලිච්ඡවී රජතෙමේ ඉන්පසු මුවසෝදාගන තෙරණුවන්ට වස්ත්‍ර යුග්ම අටදී ඒ වස්ත්‍රයෝද පිළිගන්නා ලද්දෝද වෙත්වා, වස්ත්‍රයෙන් සැරසුනාවූ ප්‍රෙතයාද දකීවා.”</p>
<p><a class="msdiv" id="msdiv570"></a>සඳුන් සුනු ගල්වන ලද්දාවූ ආජානෙය අසු පිටට නැංගාවූ උතුම් රූ ඇති මනාකොට හැඳගත් වස්ත්‍ර ඇතිව සැරසුනාවූ ජනයා විසින් පිරිවරණ ලද්දාවූ මහත් යක්ෂ ඍද්ධියෙන් පැමිණියාවූ ඔහු දුටුවේය.</p>
<p><a class="msdiv" id="msdiv571"></a>ඒ ලිච්ඡවී රජතෙම ඔහු දැක සතුටු සිත් ඇතිව ඔද වැඩිසිත් ඇතිව තුටු පහටු සිත් ඇතිව අතිශය භාග්‍ය සම්පන්න ශරීර ඇතිව සාංදෘෂ්ටිකවූ කර්මයද මහත් කර්මවිපාකයද සියැසින් ප්‍රත්‍යක්ෂ කොට දැක.</p>
<p><a class="msdiv" id="msdiv572"></a>ඔහු වෙත පැමිණ මෙය කීයේය. “මහණ බමුණන්ට දානය දෙන්නෙමි. මාගේ දන් නොදිය යුතුවූ කිසි වස්තුවක් නැත්තේය. යක්ෂය තෝද මට බොහෝ උපකාරවූයෙහිය.”</p>
<p><a class="msdiv" id="msdiv573"></a>“ලිච්ඡවිය, නුඹද මට එක් කොටසක්වූ වස්ත්‍ර දානය දුන්නේය. මේ දානය හිස් නොවෙයි අමනුෂ්‍යවූ ඒ මම මනුෂ්‍යවූ නුඹ සමගම සාක්ෂි කරන්නෙමි.</p>
<p><a class="msdiv" id="msdiv574"></a>“යක්ෂය, මට යහපත් ගති ඇත්තෙක්ද නෑයෙක්ද පිහිටක්ද මිත්‍රයෙක්ද වෙහිය. නැවත දෙවියෙක් වෙහිය. මම ඇඳිලි බැඳ යාච්ඤා කරමි. නුඹ නැවතත් දැකීමට කැමැත්තෙමි.</p>
<p><a class="msdiv" id="msdiv575"></a>“ඉදින් තෝ අශ්‍රද්ධාවත් වන්නෙහි නම් තද මසුරු ස්වභාව ඇත්තෙහි නම් මිථ්‍යා ප්‍රතිපන්න සිත් ඇති වන්නෙහි නම් ඒ හෙතුවෙන්ම මා දැකීමට නොලබන්නෙහිය. නුඹ දැකද කථාද නොකරන්නෙමි.</p>
<p><a class="msdiv" id="msdiv576"></a>“ඉදින් තෝ කුශල ධර්මයෙහි ගෞරව ඇත්තේ වන්නෙහි නම් දන්දීමෙහි ඇලුනේවී නම් ශරීරයෙහි ආදීනව සලකන්නේ වීනම් මහණ බමුණන්ට පැන් සැළක් මෙන් වන්නෙහි නම් මෙසේ ඇති කල්හි මා දක්නට ලබන්නෙහිය.</p>
<p><a class="msdiv" id="msdiv577"></a>“නුඹ දැකද කථාකරන්නෙමි. යුෂ්මතාට යහපතක් වේවා යමකු නිමිති කොට සාක්ෂි කෙළෙමුද හුල සිටි පුරුෂයා වෙත යාම හෙතුකොටයයි සිතමු. මේ පුරුෂයා ද හුලෙන් වහාමුදව,</p>
<p><a class="msdiv" id="msdiv578"></a>“ඒ අපි එකිනෙකා ශාක්ෂි කෙළෙමුද හුල හිදින මේ තෙමේද වහා මිදුනේවී නම් හෙතෙම සකස් කොට කුශල ධර්මයන් මනාසේ කරමින් ඒ නිරාදුකිනුත් මිදෙන්නේය.</p>
<p><a class="msdiv" id="msdiv579"></a>“අන් තැනෙක වින්ද යුතුවූ අකුශල කර්මයක් වන්නේය. ඔහු හා සමගම සුදුසු කාලයෙහි කප්පිනක තෙරුන් වෙත පැමිණ හිඳ දාන සංවිභාගකොට ස්වමුඛයෙන්ම විචාරව.</p>
<p><a class="msdiv" id="msdiv580"></a>“හෙතෙම නුඹට මේ කරුණ කියන්නේය. ඒ භික්ෂුව මෙතෙම පැමිණ දැනගනු කැමැත්තේ දූෂිත නොවූ සිත් ඇතිව විචාරව. බහුශ්‍රැතවූ හෙතෙම යුෂ්මතා විසින් අසන ලද්දාවූද නැවත නොඅසන ලද්දාවූද සියලු කුශල ධර්මය දත් පරිද්දෙන් කියන්නේය. සුගති ගාමීවූ ධර්මය කියන්නේය.”</p>
<p><a class="msdiv" id="msdiv581"></a>ඒ රජතෙම එහිදී අමනුෂ්‍යයා සමග රහසින් කථා කොට ශාක්ෂිකොට ගෙන ලිච්ඡවීන්ගේ සමීපයට ගියේය. නැවත ඒ ලිච්ඡවී රජතෙම රැස්ව හුන්නාවූ පිරිසට මෙසේ කීයේය.</p>
<p><a class="msdiv" id="msdiv582"></a>“පින්වතුනි, මාගේ එක වචනයක් අසත්වා වරයක් යදින්නෙමි. කැමතිවන ලද අර්ථය ලබන්නෙමි. රෞද්‍රක්‍රියා ඇති කරණලද ශරීර දඬුවම් ඇති හුල තිබූ පුරුෂ තෙම රජු කෙරෙහි ඇලුන ස්වභාව ඇත්තේය.</p>
<p><a class="msdiv" id="msdiv583"></a>“යම් දිනක පටන් හුල හිදුවන ලද්දේද මේ තාක් විසි රැයක් පමණ විය. නොම ජීවත් වෙයි. මළේද නොවේ, මම ඔහු දැන් මුදවන්නෙමි. සමූහයා කැමති පරිද්දෙන් අනු දනීවා,</p>
<p><a class="msdiv" id="msdiv584"></a>“මොහුද අනිකාද වහා මුදනු මැනව. එසේ කරන්නාවූ ඔබට කවරෙක් නම් නොකරවයි කියන්නේද, යම් සේ දන්නෙහිද එසේ කරණු මැනව. රුචි පරිද්දෙන් සමූහයා අනුදනී.</p>
<p><a class="msdiv" id="msdiv585"></a>ඒ රජතෙම ඒ පෙදෙසට පැමිණ හුල සිටි පුරුෂයා වහා මිදවීය. “යහළුව, බිය නොවෙවයි කියාද ඔහුට කීයේය” වෙදුන්ද එළවා තැබීය.</p>
<p><a class="msdiv" id="msdiv586"></a>කරුණු දැනගනු කැමතිවූ ලිච්ඡවී රජතෙම සුදුසු කාලයෙහි ඔහු හා සමග කප්පිනක තෙරණුවන් වෙත පැමිණ දාන සංවිභාගකොට ඉදිරියෙහි හිඳ එසේම උන්වහන්සේ අතින් විචාළේය.</p>
<p><a class="msdiv" id="msdiv587"></a>රෞද්‍රක්‍රියා ඇති කරණලද ශරීර දඬුවම් ඇති හුල තිබූ පුරුෂ තෙම රජු කෙරෙහි ඇලුන ස්වභාව ඇත්තේය. යම් දිනක පටන් හුල හිදුවන ලද්දේද මේ තාක් විසි රැයක් පමණ විය. නොම ජීවත් වෙයි. මළේද නොවේ,</p>
<p><a class="msdiv" id="msdiv588"></a>“ස්වාමීනි, මා විසින් ගොස් දැන් ඒ පුරුෂ තෙමේ මුදවන ලදී. මේ යක්ෂයාගේ වචනමැයි. යම් හේතුවකින් හෙතෙම නරකයට නොයන්නේද, කිසියම් කරුණක් වන්නේද?</p>
<p><a class="msdiv" id="msdiv589"></a>“ස්වාමීනි ඉදින් කරුණක් ඇත්තේ නම් කියනු මැනවි. ඇදහිය යුතුවූ හෙතු යුක්ත වචනය අසමු. මෙහිදී කළ ඒ කර්මයාගේ විපාකය නොවිඳ වැනසීමක්ද ගෙවීමක්ද නැද්ද?”</p>
<p><a class="msdiv" id="msdiv590"></a>“ඉදින් හෙතෙම කුශල කර්මයෙහි මනාව හැසිරෙන්නේ නම් සකස්කොට දිවා රාත්‍රි දෙක්හි අප්‍රමාද වන්නේනම් හෙතෙම ඒ නිරා දුකින් මිදෙන්නේය. අකුශල කර්මය අන් තැනකදී වින්ද යුතු වන්නේය.”</p>
<p><a class="msdiv" id="msdiv591"></a>“ස්වාමීනි, ඒ පුරුෂයාගේ මේ අර්ථය දැනගන්නා ලදින් දැන් මටද අනුකම්පා කළ මැනව බොහෝ නුවණැතියන් වහන්ස, යම්සේ මම නිරයට නොයන්නෙම්ද, එසේ මට අනුශාසනා කරණු මැනව. අවවාද කරණු මැනව.”</p>
<p><a class="msdiv" id="msdiv592"></a>“පහන් සිත් ඇතිව අදම බුදුන්ද, ධර්මයද, ආර්ය සංඝයාද, පිහිට කොට යන්න. එසේම ශික්ෂාව, පිළිබඳවූ පද පසද කඩනොකොට සමාදන් වෙව.</p>
<p><a class="msdiv" id="msdiv593"></a>“ප්‍රාණඝාතයෙන් වහා වෙන්වෙව. ලොකයෙහි නුදුන්දෙය දුරුකරව. මත්පැන් බොන්නෙක් නොවව. බොරු නොකියව. ස්වකීය භාර්යාව සමග සතුටු වෙව. නිරවද්‍යවූ සැපවිපාකවූ, ආර්යවූ මේ උත්තම අෂ්ටාංගයෙන් යුක්තවූ උපොසථ ශීලයද, සමාදන්වෙව.</p>
<p><a class="msdiv" id="msdiv594"></a>“සිවුරුද, පිණ්ඩපාතද, ගිලන්පසද, බොහෝ පිරිකරද, සෙනාසනද, ආහාරද, පානවර්ගද, කෑයුතුදෑද, වස්ත්‍ර හා සෙනසුන්ද, විශෙෂයෙන් ප්‍රසන්න සිතින් යුක්තව ඍජුව පිළිපන්නවුන් විෂයෙහි දෙව, සිල්වත්වූ පහකළ රාග ඇති බහුශ්‍රැතවූ භික්ෂූන්ද, ආහාර පානවර්ගයෙන් සතප්පව, සෑම කල්හි පින් වැඩෙයි.</p>
<p><a class="msdiv" id="msdiv595"></a><a class="msdiv" id="msdiv596"></a>“මෙසේම කුශල කර්මයන් මනාව කරමින් සකස්ව රෑ දාවල් අප්‍රමාදවූවාහු තෝ ඒ නිරා දුකින් මිදෙව. අකුශල කර්මය අන්තැනකදී වින්ද යුතු වන්නේය.</p>
<p><a class="msdiv" id="msdiv597"></a>“පහන් සිත් ඇතිව අදම බුදුන්ද, ධර්මයද, ආර්ය සංඝයාද, පිහිට කොට යන්න. එසේම ශික්ෂාව, පිළිබඳවූ පද පසද කඩනොකොට සමාදන් වෙව.</p>
<p><a class="msdiv" id="msdiv598"></a>“ප්‍රාණඝාතයෙන් වහා වෙන්වෙව. ලොකයෙහි නුදුන්දෙය දුරුකරව. මත්පැන් බොන්නෙක් නොවව. බොරු නොකියව. ස්වකීය භාර්යාව සමග සතුටු වෙව. නිරවද්‍යවූ සැපවිපාකවූ, ආර්යවූ මේ උත්තම අෂ්ටාංගයෙන් යුක්තවූ උපොසථ ශීලයද, සමාදන්වෙව.</p>
<p><a class="msdiv" id="msdiv599"></a>“සිවුරුද, පිණ්ඩපාතද, ගිලන්පසද, බොහෝ පිරිකරද, සෙනාසනද, ආහාරද, පානවර්ගද, කෑයුතුදෑද, වස්ත්‍ර හා සෙනසුන්ද,</p>
<p><a class="msdiv" id="msdiv600"></a>“බුදුන්ගේ සස්නෙහි ඇලුනාවූ සිල්වත්වූ, බහුශ්‍රැතවූ රහත්වූ භික්ෂූන්ටද දෙමි. සිව්පසය දීම කඩ නොකරමි.”</p>
<p><a class="msdiv" id="msdiv601"></a>මෙබඳුවූ අම්බසක්ඛර නම් ලිච්ඡවී රජතෙම එකල්හි විසාලා මහනුවර ශ්‍රද්ධාවත්වූ, මෘදු සිත් ඇති එක්තරා උපාසකයෙක් විය. උපකාරකාරී වූයේ භික්ෂුසංඝයාටද, සකස් කොට උපස්ථාන කෙළේය.</p>
<p><a class="msdiv" id="msdiv602"></a>හුල හුන් පුරුෂයාද, නිරොගීව නිදහස්ව, හැසිරෙන්නේ සුවපත්වූයේ උතුම් කප්පිනක නම් වූ භික්ෂුව වෙත අවුත් පැවිද්දට පැමිණියේය. දෙදෙනම පැවිදිවීමේ ඵලයන්ට පැමිණියාහුය.</p>
<p><a class="msdiv" id="msdiv603"></a>සත්පුරුෂයන්ගේ ආශ්‍රය කරුණු දත්තාවූ, සත්පුරුෂයන්ට මෙබඳුවූ මහත් ආනිසංස ඇතිවෙයි. හුල සිටි පුරුෂතෙමේ අර්හත්ඵලයද, අම්බසක්ඛර තෙමේ වනාහි සොවාන් ඵලයද, ලැබුයේය.”</p>
<p class="endsutta">අම්බසක්කරපෙතවත්ථු පඨමං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
