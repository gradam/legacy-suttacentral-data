<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="pv16">
<article>
<div class="hgroup">
<p class="division">ඛුද්දකනිකාය</p>
<p class="subdivision">පෙතවත්ථු</p>
<p class="vagga">2. උබ්බරී වර්ගය</p>
<h1>4. නන්දා ප්‍රේතියගේ කථාව</h1>
</div>
<p><a class="msdiv" id="msdiv168"></a>“කළුවූ නපුරු ශරීරවර්ණ ඇති කර්කශ ශරීරයක් ඇති. පිඟුවන් ඇස් ඇතියෙහිය. කළුදත් ඇතියෙහිය. තී මනුෂ්‍ය ස්ත්‍රියෙකැයි නොහඟිමි.”</p>
<p><a class="msdiv" id="msdiv169"></a>“නන්දසෙනය, මම නන්දා නම්වූ පෙර ජාතියෙහි නුඹගේ බිරින්දවීමි. පව්කම්කොට මේ මිනිස් ලොවින් ප්‍රේත ලොකයට පැමිණියේ වෙමි.</p>
<p><a class="msdiv" id="msdiv170"></a>“කිමෙක්ද කයින් වචසින් මනසින් නපුරුකමක් කරණ ලද්දේද? කවර කර්ම විපාකයකින් ප්‍රේතලොකයට ගියේද?”</p>
<p><a class="msdiv" id="msdiv171"></a>“ක්‍රොධ ඇත්තියක් ද රළුබස් කියන්නියක් ද, නුඹ කෙරෙහි ගරු නොකරන්නියක්ද වීමි. මම ඒ නිරර්ථක වචන කියා මේ මිනිස් ලොවින් ප්‍රේත අපායට පැමිණියේ වෙමි.</p>
<p><a class="msdiv" id="msdiv172"></a>“එබැවින් තීට උතුරු සළුව දෙමි. මේ වස්ත්‍රය හැඳගනුව. මේ වස්ත්‍රය හැඳගෙන එව තී ගෙදරට පමුණුවන්නෙමි.</p>
<p><a class="msdiv" id="msdiv173"></a>“වස්ත්‍රයද ආහාරපාන වර්ගද ගෙටගියාවූ තී ලබන්නෙහිය. තිගේ පුතුන්ද දක්නෙහිය. යෙහෙළියන්ද දක්නෙහිය.”</p>
<p><a class="msdiv" id="msdiv174"></a>“නුඹ විසින් අතින් අතට දෙනලද්ද මට නොපැමිණෙයි. පහකරණලද රාග ඇති බහුශ්‍රැතවූ සිල්වත්වූ භික්ෂූන්ම.</p>
<p><a class="msdiv" id="msdiv175"></a>“ආහාරපාන වර්ගයෙන් තර්පනය කරව. මට පින දුන මැනව. එකල්හි මම සියලු කාමයෙන් සමෘද්ධවූවා සුවපත් වන්නෙමි.</p>
<p><a class="msdiv" id="msdiv176"></a>“හෙතෙම මැනවැයි ප්‍රතිවචනදී මහත් දානය පැවැත්විය. ආහාරද පාන වර්ගද කෑයුතුදේද වස්ත්‍ර හා සෙනසුන්ද</p>
<p><a class="msdiv" id="msdiv177"></a>“කුඩුද සුවඳ ද මල්මාලාද නොයෙක් වර්ගයේ වහන්ද වීතරාගවූ බහුශ්‍රැතවූ සිල්වත් භික්ෂූන්ටදී ආහාරපානයෙන් සතප්පවා ඈට දක්ෂිණාව දුනි.</p>
<p><a class="msdiv" id="msdiv178"></a>දීමට අනතුරුවම විපාක උපනී. නානාප්‍රකාර දිව්‍ය භොජන සමානවූ භොජනද, දිව්‍ය වස්ත්‍ර සමාන වස්ත්‍රද නොයෙක් පාන වර්ගද උපන, දානයාගේ මේ විපාකයයි.</p>
<p><a class="msdiv" id="msdiv179"></a>පසුව පිරිසිදු ශරීර ඇතිව පිරිසිදු වස්ත්‍ර හැඳ කසී සලු වලටත් වඩා උතුම් වස්ත්‍ර දරන්නීව විසිතුරු වස්ත්‍රාභරණ ඇතිව පැමිණ සිටියාය.</p>
<p><a class="msdiv" id="msdiv180"></a>“පින්වත් දෙව්දුව, යම්බඳුවූ තී විශිෂ්ටවූ ශරීර වර්ණයෙන් ඔෂධීතරුව මෙන් සියලු දිශාවන් බබුළුවමින් සිටින්නෙහිය.</p>
<p><a class="msdiv" id="msdiv181"></a>“කවර හෙතුවකින් තිගේ මෙබඳුවූ ශරීර වර්ණයක් ඇතිවීද, කවර කුශල විශෙෂයෙන් තට මෙතැන්හි නිපදීද, තිට සිත් පිනවන වස්තු ලැබෙත්ද?”</p>
<p><a class="msdiv" id="msdiv182"></a>“මහත් ආනුභාව ඇති දේවතාව, තිගෙන් විචාරමි. මිනිස්වූවා කිනම් පිනක් කළේද? කවර කුශල හෙතුවකින් මෙසේ දිලිසෙන ආනුභාව ඇත්තීද තීගේ ශරීර වර්ණයද සියලු දිගුන් බබුළුවයි.”</p>
<p><a class="msdiv" id="msdiv183"></a>“නන්දසෙනය, මම නන්දා නම්වූ පෙර ජාතියෙහි නුඹගේ බිරින්දවීමි. පව්කම්කොට මේ මිනිස් ලොවින් ප්‍රේත ලොකයට පැමිණියේ වෙමි.</p>
<p><a class="msdiv" id="msdiv184"></a>“ගෘහපතිය ඔබ විසින් දෙනලද දානය හෙතුකොට ගෙන බිය නැතිව සතුටුවෙමි. සියලු නෑයන් සමග බොහෝ කලක් මුළුල්ලෙහි ජීවත්වෙව.</p>
<p><a class="msdiv" id="msdiv185"></a>“ගෘහපතිය, ලොභ ද්වෙෂ සහිතවූ මසුරුමලය දුරු කොට මෙහිදී ධර්මයෙහි හැසිර දන්දී ශොක රහිතවූ රජස් නැති දිව්‍යස්ථානයවූ කාමභොගීන්ගේ වාසස්ථානවූ දෙව් ලොවට නින්දා නැතිව පැමිණෙව.”</p>
<p class="endsutta">නන්දාපෙතිවත්ථු චතුත්ථං.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
