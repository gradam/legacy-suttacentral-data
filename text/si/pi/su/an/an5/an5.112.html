<!DOCTYPE html>
<html>
<head>
<meta author="A.P. de Soyza">
<title></title>
</head>
<body>
<div id="text" lang="si">
<section class="sutta" id="an5.112">
<article>
<div class="hgroup">
<p class="division">අඞ්ගුත්තරනිකායො</p>
<p class="subdivision">පඤ්චක නිපාතය</p>
<h1>5.112. පච්ඡාසමණ සූත්‍රය</h1>
</div>
<p>“මහණෙනි, කරුණු පසකින් යුක්තවූ පසුව ශ්‍රමණ තෙම ගතයුතු නොවේ.</p>
<p>“කවර පසකින්ද යත්? ඉතා දුර හෝ ඉතා ලඟ හෝ යේද, පාත්‍රයෙහි ඇතුළත් දෙය නොගණීද, ඇවතට ලංව කියනු ලබන්නහු නොවළකාද, කියනු ලබන්නහුට අතරතුර කථාව හෙළාද, ජඩවූ, කෙළතොලුවූ දුෂ්ප්‍රාඥයෙක් වේද යන පසිනි.</p>
<p>“මහණෙනි, කරුණු පසකින් යුක්තවූ පසුව ශ්‍රමණ තෙම ගතයුතු නොවේ.</p>
<p>“මහණෙනි, කරුණු පසකින් යුක්තවූ පසුව ශ්‍රමණ තෙම ගතයුතු වේ.</p>
<p>“කවර පසකින්ද යත්? ඉතා දුර නොයාද, ඉතා ලඟ නොයාද, පාත්‍රයෙහි ඇතුළත් දෙය ගණීද, ඇවතට ලංව කියනු ලබන්නහු වළකාද, කියනු ලබන්නහුට අතරතුර කථාව නොහෙළාද, ජඩනොවූ, කෙළතොලුනොවූ ප්‍රඥා ඇත්තෙක් වේද යන පසිනි.</p>
<p>“මහණෙනි, කරුණු පසකින් යුක්තවූ කුළුපග භික්‍ෂු තෙම කුලයන්හි ප්‍රියවූවෙක්ද, මනාපවූවෙක්ද, ගෞරව ඇත්තෙක්ද, බුහුමන් කරන්නෙක්ද වේ.</p>
</article>
<aside id="metaarea">
<p>A.P. de Soyza edition.</p>
</aside>
</section>
</div>
</body>
</html>
