<!DOCTYPE html>
<html>
<head>
<meta author="A.P. de Soyza">
<title></title>
</head>
<body>
<div id="text" lang="si">
<section class="sutta" id="an3.42">
<article>
<div class="hgroup">
<p class="division">අඞ්ගුත්තරනිකායො</p>
<p class="subdivision">තික නිපාතය</p>
<h1>3.42. සඞ්ලක්ඛණ සූත්‍රය</h1>
</div>
<p>“මහණෙනි, කරුණු තුනකින් සැදැහැවත් පැහැදුන පුද්ගලයා දතයුතුයි. කවර තුනකින්ද යත්, සිල්වතුන් දකිණු කැමැති වේද, සද්‍ධර්‍මය අසනු කැමතිවේද, පහවූ මසුරු මළ ඇති සිතින් යුක්තවූයේ, දීමට මුදනලද අත් ඇත්තේ, දන් දීමෙන් පිරිසිදු කරණ ලද අත් ඇත්තේ, දානයෙහි ඇලුනේ, බෙදාදීමෙහි ඇලුනේ, ගිහිගෙයි වාසය කරයිද, මහණෙනි, මේ කරුණු තුනින් සැදැහැවත්, පැහැදුන පුද්ගලයා දතයුතුයි.</p>
<p>“සිල්වතුන් දකිනු කැමතිවේද, සද්‍ධර්‍මය අසනු කැමතිවේද, මසුරු මළ පහකොට සිටියාවූ හෙතෙම ඒකාන්තයෙන් සැදැහැවත්යයි කියනු ලැබේ.”</p>
</article>
<aside id="metaarea">
<p>A.P. de Soyza edition.</p>
</aside>
</section>
</div>
</body>
</html>
