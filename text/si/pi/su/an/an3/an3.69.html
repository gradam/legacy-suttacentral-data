<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="an3.69">
<article>
<div class="hgroup">
<p class="division">අඞ්ගුත්තරනිකායො</p>
<p class="subdivision">තික නිපාතය</p>
<p class="subsubdivision">2. දුතිය පණ්ණාසකය</p>
<p class="vagga">(7) 2. මහා වර්‍ගය</p>
<h1>9. කුසලාකුසල මූල සූත්‍රය</h1>
</div>
<p><a class="msdiv" id="msdiv70"></a>’’මහණෙනි, මේ අකුසල මූලයෝ තිදෙනෙකි. කවර තිදෙනෙක්ද, ලෝභය අකුසල් මුලකි. දෝෂය අකුසල් මුලකි. මොහය අකුසල් මුලකි.</p>
<p>’’මහණෙනි, යම් ලෝභයක් වේද, එයද අකුසලයකි. ලෝභයෙන් ඇලුණාවූ පුද්ගල තෙමේ, කයින්, වචනයෙන්, සිතින් යමක් රැස්කරයිද, එයද අකුසල් වෙයි. ඇලුණාවූ ලෝභයෙන් මඩනා ලද්දාවූ, විනාශ කරණ ලද සිත් ඇත්තාවූ පුද්ගල තෙමේ, ’මම බලවතෙක්මි. බලය ප්‍රයෝජන කොට ඇත්තෙක් වෙමි’ යි වධ කිරීමෙන් හෝ, බන්‍ධනයෙන් හෝ, ධනය විනාශ කිරීමෙන් හෝ, ගර්හා කිරීමෙන් හෝ, රටින් නෙරපීමෙන් හෝ, අසත්‍යයෙන් අන්‍යයාට දුක් උපදවාද, එයද අකුසල් වන්නේය. මෙසේ ඔහුට ලෝභයෙන් හට ගන්නාවූ, ලෝභය නිදාන කොට ඇත්තාවූ, ලෝභය නිසා පහළ වන්නාවු, ලෝභය ප්‍රත්‍යය කොට ඇත්තාවූ නොයෙක් ලාමක අකුසල ධර්‍මයෝ හටගනිත්.</p>
<p>’’මහණෙනි, යම් ද්වේෂයක් වේද, එයද අකුසලයකි. ද්වේෂයෙන් ඇලුණාවූ පුද්ගල තෙමේ, කයින්, වචනයෙන්, සිතින් යමක් රැස්කරයිද, එයද අකුසල් වෙයි. ඇලුණාවූ ද්වේයෙන් මඩනා ලද්දාවූ, විනාශ කරණ ලද සිත් ඇත්තාවූ පුද්ගල තෙමේ, ’මම බලවතෙක්මි. බලය ප්‍රයෝජන කොට ඇත්තෙක් වෙමි’ යි වධ කිරීමෙන් හෝ, බන්‍ධනයෙන් හෝ, ධනය විනාශ කිරීමෙන් හෝ, ගර්හා කිරීමෙන් හෝ, රටින් නෙරපීමෙන් හෝ, අසත්‍යයෙන් අන්‍යයාට දුක් උපදවාද, එයද අකුසල් වන්නේය. මෙසේ ඔහුට ද්වේෂයෙන් හට ගන්නාවූ, ද්වේෂය නිදාන කොට ඇත්තාවූ, ද්වේෂය නිසා පහළ වන්නාවු, ද්වේෂය ප්‍රත්‍යය කොට ඇත්තාවූ නොයෙක් ලාමක අකුසල ධර්‍මයෝ හටගනිත්.</p>
<p>’’මහණෙනි, යම් මෝහයක් වේද, එයද අකුසලයකි. මෝහයෙන් ඇලුණාවූ පුද්ගල තෙමේ, කයින්, වචනයෙන්, සිතින් යමක් රැස්කරයිද, එයද අකුසල් වෙයි. ඇලුණාවූ මෝහයෙන් මඩනා ලද්දාවූ, විනාශ කරණ ලද සිත් ඇත්තාවූ පුද්ගල තෙමේ, ’මම බලවතෙක්මි. බලය ප්‍රයෝජන කොට ඇත්තෙක් වෙමි’ යි වධ කිරීමෙන් හෝ, බන්‍ධනයෙන් හෝ, ධනය විනාශ කිරීමෙන් හෝ, ගර්හා කිරීමෙන් හෝ, රටින් නෙරපීමෙන් හෝ, අසත්‍යයෙන් අන්‍යයාට දුක් උපදවාද, එයද අකුසල් වන්නේය. මෙසේ ඔහුට මෝහයෙන් හට ගන්නාවූ, මෝහය නිදාන කොට ඇත්තාවූ, මෝහය නිසා පහළ වන්නාවු, මෝහය ප්‍රත්‍යය කොට ඇත්තාවූ නොයෙක් ලාමක අකුසල ධර්‍මයෝ හටගනිත්.</p>
<p>’’මහණෙනි, මෙබඳු පුද්ගල තෙමේ අකාලවාදීයයිද, අභූතවාදීයයිද, අනර්‍ථවාදීයයිද, අධර්‍මවාදීයයිද, අවිනයවාදීයයිද කියනු ලැබේ. මහණෙනි, කුමක් හෙයින් මේ පුද්ගල තෙමේ අකාලවාදීයයිද, අභූතවාදීයයිද, අනර්‍ථවාදීයයිද, අධර්‍මවාදීයයිද, අවිනයවාදීයයිද කියනු ලැබේද, මහණෙනි, යම් සේ මේ පුද්ගල තෙමේ ’මම බලවත් වෙමි. බලයෙන් ප්‍රයෝජන ඇත්තේ වෙමි’ යි වධ කිරීමෙන් හෝ, හිර කිරීමෙන් හෝ, ධනය විනාශ කිරීමෙන් හෝ, නෙරපීමෙන් හෝ, අසත්‍යයෙන් අන්‍යයාට දුක් උපදවයිද, සත්‍යවූ පරිදි කියනු ලැබූ කල්හි හෙතෙමේ අවමන් කරයි. නොපිළිගනියි. අසත්‍යයෙන් කියනු ලබන කල්හි එය මෙසේත් අසත්‍යයි, මෙසේත් අභූතයයි, එය පැටලුම් හැරීම පිණිස උත්සාහ නොකරයි. එහෙයින් මෙබඳු පුද්ගල තෙමේ අකාලවාදීයයිද, අභූතවාදීයයිද, අනර්‍ථවාදීයයිද, අධර්‍මවාදීයයිද, අවිනයවාදීයයිද කියනු ලැබේ. මහණෙනි, මෙබඳු පුද්ගල තෙමේ ලෝභයෙන් හටගන්නාවූ අකුසල ධර්‍මයන්ගෙන් මඩනා ලද්දේ , විනාශ කරන ලද සිත් ඇත්තේ, මේ ආත්මයෙහිම දුක් සහිතවූ, ශෝකයෙන් හට ගන්නාවූ, වෙහෙස සහිතවූ, දාහ සහිතවූ දුක් විඳිමින් වාසය කරයි. කය බිඳීමෙන් මරණින් පසු දුර්‍ගතිය කැමති විය යුත්තීය.</p>
<p>ෙවෂයෙන් උපන් - මෝහයෙන් උපන් ලාමක අකුසල ධර්‍මයන්ගෙන් මඩනා ලද්දේ, යටකොට ගත් සිත් ඇත්තේ මෙලොවම වෙහෙස සහිතව, දැඩි ආයාස සහිතව, දැවිලි සහිතව දුකසේ වාසය කරයි. ශරීරයාගේ බිඳීමෙන් මරණින් මතු දුගතිය කැමති විය යුතුයි.</p>
<p>’’මහණෙනි, යම්සේ මාලුවා වැල් තුනක් විසින් උඩට නගින ලද්දාවූ, හාත්පස වෙලා ගන්නා ලද්දාවූ, සල් රුකක් හෝ, දැව රුකක් හෝ, කොළොම් රුකක් හෝ නොවැඩීමට පැමිණෙයිද, විනාශයට පැමිණෙයිද, නොවැඩීමට හා විනාශයට පැමිණෙයිද.</p>
<p>’’මහණෙනි, එපරිද්දෙන්ම මෙබඳු පුද්ගල තෙමේ ලෝභයෙන් හටගත් ලාමක අකුශල ධර්‍මයන්ගෙන් මඩනා ලද්දේ, විනාශ කරණ ලද සිත් ඇත්තේ, මේ ආත්මයෙහි පීඩා සහිතවූ, වෙහෙස සහිතවූ, දාහ සහිතවූ දුක් විඳිමින් වාසය කරයි. කය බිඳීමෙන් මරණින් පසු ද්‍රර්‍ගතිය කැමති විය යුත්තීය.</p>
<p>’’මහණෙනි, එපරිද්දෙන්ම මෙබඳු පුද්ගල තෙමේ ද්වේෂයෙන් හටගත් ලාමක අකුශල ධර්‍මයන්ගෙන් මඩනා ලද්දේ, විනාශ කරණ ලද සිත් ඇත්තේ, මේ ආත්මයෙහි පීඩා සහිතවූ, වෙහෙස සහිතවූ, දාහ සහිතවූ දුක් විඳිමින් වාසය කරයි. කය බිඳීමෙන් මරණින් පසු ද්‍රර්‍ගතිය කැමති විය යුත්තීය.</p>
<p>’’මහණෙනි, එපරිද්දෙන්ම මෙබඳු පුද්ගල තෙමේ මෝහයෙන් හටගත් ලාමක අකුශල ධර්‍මයන්ගෙන් මඩනා ලද්දේ, විනාශ කරණ ලද සිත් ඇත්තේ, මේ ආත්මයෙහි පීඩා සහිතවූ, වෙහෙස සහිතවූ, දාහ සහිතවූ දුක් විඳිමින් වාසය කරයි. කය බිඳීමෙන් මරණින් පසු ද්‍රර්‍ගතිය කැමති විය යුත්තීය. මහණෙනි, මේ තුන අකුශල මූලයෝ නම් වෙත්.</p>
<p>’’මහණෙනි, මේ කුශල මූලයෝ තුනක් වෙත්. කවර තුනක්ද? මහණෙනි, අලෝභය කුසල මූලයකි. අදෝසය කුසල මූලයකි. අමෝහය කුසල මූලයකි.</p>
<p>’’මහණෙනි, යම් අලෝභය වෙයිද, එයද කුසලයකි. අලෝභී පුද්ගල තෙමේ කයින්, වචනයෙන්, සිතින් යමක් රැස් කරයිද, එයද කුසලයකි. ලෝභී නොවූ, ලෝභයෙන් නොමඩනා ලද, විනාශ නොකරණ ලද සිත් ඇත්තාවූ පුද්ගල තෙමේ, ’මම බලවත් වෙමි, බලයෙන් ප්‍රයෝජන ඇත්තෙමි’ යි හිංසා කිරීමෙන් හෝ, බන්‍ධනයෙන් හෝ, ධනය විනාශ කිරීමෙන් හෝ, ගර්හා කිරීමෙන් හෝ, රටින් නෙරපීමෙන් හෝ, අසත්‍යයෙන් අන්‍යයාට දුක් නූපදවයිද, එයද කුසලයකි. මෙසේ ඔහුට අලෝභයෙන් උපන්, අලෝභය නිදානකොට ඇත්තාවූ, අලෝභය නිසා පහළ වන්නාවූ, අලෝභය ප්‍රත්‍යකොට ඇත්තාවූ නොයෙක් කුසල් ධර්‍මයෝ හටගනිත්.</p>
<p>’’මහණෙනි, යම් අද්වේශය වෙයිද, එයද කුසලයකි. අද්වේශී පුද්ගල තෙමේ කයින්, වචනයෙන්, සිතින් යමක් රැස් කරයිද, එයද කුසලයකි. ද්වේශී නොවූ, ද්වේශයෙන් නොමඩනා ලද, විනාශ නොකරණ ලද සිත් ඇත්තාවූ පුද්ගල තෙමේ, ’මම බලවත් වෙමි, බලයෙන් ප්‍රයෝජන ඇත්තෙමි’ යි හිංසා කිරීමෙන් හෝ, බන්‍ධනයෙන් හෝ, ධනය විනාශ කිරීමෙන් හෝ, ගර්හා කිරීමෙන් හෝ, රටින් නෙරපීමෙන් හෝ, අසත්‍යයෙන් අන්‍යයාට දුක් නූපදවයිද, එයද කුසලයකි. මෙසේ ඔහුට අදේවේශයෙන් උපන්, අද්වේශය නිදානකොට ඇත්තාවූ, අද්වේශය නිසා පහළ වන්නාවූ, අද්වේශය ප්‍රත්‍යකොට ඇත්තාවූ නොයෙක් කුසල් ධර්‍මයෝ හටගනිත්.</p>
<p>’’මහණෙනි, යම් අමෝහය වෙයිද, එයද කුසලයකි. අමෝහී පුද්ගල තෙමේ කයින්, වචනයෙන්, සිතින් යමක් රැස් කරයිද, එයද කුසලයකි. මෝහී නොවූ, මෝහයෙන් නොමඩනා ලද, විනාශ නොකරණ ලද සිත් ඇත්තාවූ පුද්ගල තෙමේ, ’මම බලවත් වෙමි, බලයෙන් ප්‍රයෝජන ඇත්තෙමි’ යි හිංසා කිරීමෙන් හෝ, බන්‍ධනයෙන් හෝ, ධනය විනාශ කිරීමෙන් හෝ, ගර්හා කිරීමෙන් හෝ, රටින් නෙරපීමෙන් හෝ, අසත්‍යයෙන් අන්‍යයාට දුක් නූපදවයිද, එයද කුසලයකි. මෙසේ ඔහුට අමෝහයෙන් උපන්, අමෝහය නිදානකොට ඇත්තාවූ, අමෝහය නිසා පහළ වන්නාවූ, අමෝහය ප්‍රත්‍යකොට ඇත්තාවූ නොයෙක් කුසල් ධර්‍මයෝ හටගනිත්.</p>
<p>’’මහණෙනි, මෙබඳු පුද්ගල තෙමේ කාලවාදීයයිද, භූතවාදීයයිද, අර්ත්‍ථවාදීයයිද, ධර්‍මවාදීයයිද, විනයවාදීයයිද කියනු ලැබේ. මහණෙනි, කුමක් හෙයින් මෙබඳු පුද්ගල තෙම කාලවාදීයයිද, භූතවාදීයයිද, අර්ත්‍ථවාදීයයිද, ධර්‍මවාදීයයිද, විනයවාදීයයිද කියනු ලැබේද? මහණෙනි, යම්සේ වනාහි මේ පුද්ගල තෙම, ’මම බලවත් වෙමි, බලයෙන් ප්‍රයෝජන ඇත්තෙමි’ යි හිංසා කිරීමෙන් හෝ, බන්‍ධනයෙන් හෝ, ධනය විනාශ කිරීමෙන් හෝ, ගර්හා කිරීමෙන් හෝ, රටින් නෙරපීමෙන් හෝ, අසත්‍යයෙන් අන්‍යයාට දුක් නූපදවයිද, සත්‍යයෙන් කියනු ලබන්නාවූ හෙතෙම පිළිගනියිද, අවමන් නොකරයිද, අසත්‍යයෙන් කියනු ලබන කල්හි මෙය මෙසේද අසත්‍යය, මෙය මෙසේද අභූතයයි, එය පැටලුම් හැරීම පිණිස උත්සාහ කරයිද, එහෙයින් මෙබඳු පුද්ගල තෙමේ කාලවාදීයයිද, භූතවාදීයයිද, අර්ත්‍ථවාදීයයිද, ධර්‍මවාදීයයිද, විනයවාදීයයිද කියනු ලැබේ.</p>
<p>’’මහණෙනි, මෙබඳු පුද්ගලයාගේ ලෝභයෙන් හටගන්නාවූ ලාමක අකුශල ධර්‍මයෝ ප්‍රහීනවූහ. සිඳින ලද මුල් ඇත්තාහ. කරටිය සිඳින ලද තල් ගසක් මෙන් කරණ ලදහ. නැවත නූපදින ස්වභාවය ඇත්තාහ. මේ ආත්මයෙහිම පීඩා රහිතවූ, දැඩි වෙහෙස රහිතවූ, දාහ රහිතවූ සැප විඳිමින් වාසය කරයි.</p>
<p>මේ ආත්මයෙහිම ද්වේශයෙන් උපන් - මොහයෙන් උපන් ලාමක අකුසල ධර්‍මයෝ ප්‍රහීන වූවාහු, සිඳින ලද මුල් ඇත්තාහු, මස්තකය කපන ලද තල් ගසක් මෙන් කරණ ලද්දාහු, අභාවයට යවන ලද්දාහු, මතු නූපදින සංඛ්‍යාවට කරණ ලද්දාහු, මෙලොව විඩා නැතිව, දැඩි ආයාස නැතිව, දැවිලි නැතිව සැපසේ වසයි. මේ ආත්මයෙහිම කෙලෙස් පිරිනිවෙයි.</p>
<p>’’මහණෙනි, මෙබඳු පුද්ගලයාගේ ද්වේශයෙන් හටගන්නාවූ ලාමක අකුශල ධර්‍මයෝ ප්‍රහීනවූහ. සිඳින ලද මුල් ඇත්තාහ. කරටිය සිඳින ලද තල් ගසක් මෙන් කරණ ලදහ. නැවත නූපදින ස්වභාවය ඇත්තාහ. මේ ආත්මයෙහිම පීඩා රහිතවූ, දැඩි වෙහෙස රහිතවූ, දාහ රහිතවූ සැප විඳිමින් වාසය කරයි.</p>
<p>මේ ආත්මයෙහිම ද්වේශයෙන් උපන් - මොහයෙන් උපන් ලාමක අකුසල ධර්‍මයෝ ප්‍රහීන වූවාහු, සිඳින ලද මුල් ඇත්තාහු, මස්තකය කපන ලද තල් ගසක් මෙන් කරණ ලද්දාහු, අභාවයට යවන ලද්දාහු, මතු නූපදින සංඛ්‍යාවට කරණ ලද්දාහු, මෙලොව විඩා නැතිව, දැඩි ආයාස නැතිව, දැවිලි නැතිව සැපසේ වසයි. මේ ආත්මයෙහිම කෙලෙස් පිරිනිවෙයි.</p>
<p>’’මහණෙනි, මෙබඳු පුද්ගලයාගේ මෝහයෙන් හටගන්නාවූ ලාමක අකුශල ධර්‍මයෝ ප්‍රහීනවූහ. සිඳින ලද මුල් ඇත්තාහ. කරටිය සිඳින ලද තල් ගසක් මෙන් කරණ ලදහ. නැවත නූපදින ස්වභාවය ඇත්තාහ. මේ ආත්මයෙහිම පීඩා රහිතවූ, දැඩි වෙහෙස රහිතවූ, දාහ රහිතවූ සැප විඳිමින් වාසය කරයි.</p>
<p>මේ ආත්මයෙහිම ද්වේශයෙන් උපන් - මොහයෙන් උපන් ලාමක අකුසල ධර්‍මයෝ ප්‍රහීන වූවාහු, සිඳින ලද මුල් ඇත්තාහු, මස්තකය කපන ලද තල් ගසක් මෙන් කරණ ලද්දාහු, අභාවයට යවන ලද්දාහු, මතු නූපදින සංඛ්‍යාවට කරණ ලද්දාහු, මෙලොව විඩා නැතිව, දැඩි ආයාස නැතිව, දැවිලි නැතිව සැපසේ වසයි. මේ ආත්මයෙහිම කෙලෙස් පිරිනිවෙයි.</p>
<p>’’මහණෙනි, යම්සේ මාලුවා වැල් තුනකින් උඩට නගින ලද්දාවූ, හාත්පස වෙළන ලද්දාවූ, සල් ගසක් හෝ, දැව ගසක් හෝ, කොළොන් ගසක් වේද, ඉක්බිති උදැල්ලක් ගෙන පුරුෂයෙක් එන්නේය. හෙතෙම ඒ මාලුවා වැල මුලින් සිඳින්නේය. මුලින් සිඳ හාත්පස හාරන්නේය. හාත්පස හාරා අන්තිම වශයෙන් සැවැන්ද මුල් තරම් මුල්ද උදුරන්නේය. හෙතෙම ඒ මාලුවා වැල කඩ කඩ කොට සිඳින්නේය. කඩ කඩ කොට සිඳ පලන්නේය. පලා තීරු තීරු ඉරන්නේය. තීරු තීරු ඉරා අව්වෙයි වියලන්නේය. අව්වෙහි වියලා ගින්නෙන් දවන්නේය. ගින්නෙන් දවා අළු කරන්නේය. අළු කොට මහා වාතයෙහි හෝ ගසා හරින්නේය. ශීඝ්‍ර ජල පාර ඇති ගඟක හෝ පාකර හරින්නේය. මහණෙනි, මෙසේ ඒ මාලුවා වැල සිඳින ලද මුල් ඇත්තී වන්නීය. සිඳින ලද තල් ගසක් මෙන් කරණ ලද්දීය. නොවැඩෙන බවට පමුණුවන ලද්දීය. නැවත නූපදින ස්වභාවය ඇත්තීය.</p>
<p>’’මහණෙනි, එසේම මෙබඳු පුද්ගලයාගේ ලෝභයෙන් හටගන්නාවූ අකුශලයෝ ප්‍රහීණවූහ. සිඳිනලද මුල් ඇත්තාහ. සිඳිනලද තල් ගසක් මෙන් කරණ ලද්දාහ. නොවැඩෙන බවට පමුණුවන ලද්දාහ. නැවත නූපදින ස්වභාවය ඇත්තාහ. මේ ආත්මයෙහිම පීඩා රහිතවූ, දැඩි වෙහෙස රහිතවූ, දාහ රහිතවූ සැපය විඳිමින් වාසය කරයි. මේ ආත්මයෙහිම පිරිනිවෙයි.</p>
<p>’’මහණෙනි, එසේම මෙබඳු පුද්ගලයාගේ ද්වේශයෙන් හටගන්නාවූ අකුශලයෝ ප්‍රහීණවූහ. සිඳිනලද මුල් ඇත්තාහ. සිඳිනලද තල් ගසක් මෙන් කරණ ලද්දාහ. නොවැඩෙන බවට පමුණුවන ලද්දාහ. නැවත නූපදින ස්වභාවය ඇත්තාහ. මේ ආත්මයෙහිම පීඩා රහිතවූ, දැඩි වෙහෙස රහිතවූ, දාහ රහිතවූ සැපය විඳිමින් වාසය කරයි. මේ ආත්මයෙහිම පිරිනිවෙයි.</p>
<p>’’මහණෙනි, එසේම මෙබඳු පුද්ගලයාගේ මෝහයෙන් හටගන්නාවූ අකුශලයෝ ප්‍රහීණවූහ. සිඳිනලද මුල් ඇත්තාහ. සිඳිනලද තල් ගසක් මෙන් කරණ ලද්දාහ. නොවැඩෙන බවට පමුණුවන ලද්දාහ. නැවත නූපදින ස්වභාවය ඇත්තාහ. මේ ආත්මයෙහිම පීඩා රහිතවූ, දැඩි වෙහෙස රහිතවූ, දාහ රහිතවූ සැපය විඳිමින් වාසය කරයි. මේ ආත්මයෙහිම පිරිනිවෙයි.</p>
<p>’’මහණෙනි, මේ වනාහි කුසල මූලයෝ තුන වෙත්.’’</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
