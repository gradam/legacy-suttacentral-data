<!DOCTYPE html>
<html>
<head>
<meta author="A.P. de Soyza">
<title></title>
</head>
<body>
<div id="text" lang="si">
<section class="sutta" id="an3.155">
<article>
<div class="hgroup">
<p class="division">අඞ්ගුත්තරනිකායො</p>
<p class="subdivision">තික නිපාතය</p>
<h1>3.155 සුමඞ්ගල (හෝ) සුප්පහාත සූත්‍රය</h1>
</div>
<p>“මහණෙනි, යම් සත්ත්‍ව කෙනෙක් පෙරවරු කාලයෙහි කයින් සුචරිතයෙහි හැසිරෙද්ද, වචනයෙන් සුචරිතයෙහි හැසිරෙද්ද, සිතින් සුචරිතයෙහි හැසිරෙද්ද, මහණෙනි, ඒ සත්ත්‍වයන්ට යහපත් පෙරවරු කාලයක් වෙයි.</p>
<p>“මහණෙනි, යම් සත්ත්‍ව කෙනෙක් මධ්‍යාහ්ණ කාලයෙහි කයින් සුචරිතයෙහි හැසිරෙද්ද, වචනයෙන් සුචරිතයෙහි හැසිරෙද්ද, සිතින් සුචරිතයෙහි හැසිරෙද්ද, මහණෙනි, ඒ සත්ත්‍වයන්ට යහපත් මධ්‍යාහ්ණ කාලයක් වෙයි.</p>
<p>“මහණෙනි, යම් සත්ත්‍ව කෙනෙක් සවස් කාලයෙහි කයින් සුචරිතයෙහි හැසිරෙද්ද, වචනයෙන් සුචරිතයෙහි හැසිරෙද්ද, සිතින් සුචරිතයෙහි හැසිරෙද්ද, මහණෙනි, ඒ සත්ත්‍වයන්ට යහපත් සවස් කාලයක් වෙයි.</p>
<p>’(ඔවුන්ට) ශුභ නැකතකි. ශුභ මගුලකි. ශුභ හිරු උදාවකි. ශුභ පිබිදීමකි. ශුභ ක්‍ෂණයකි. ශුභ මුහුර්‍තයකි. බ්‍රහ්මචාරීන් කෙරෙහි මනා දන් දීමකි.”</p>
<p>“දියුණුවූ කාය කර්‍ම වෙයි. දියුණුවූ වාක් කර්‍ම වෙයි. දියුණුවූ මනො කර්‍ම වෙයි. දියුණුවූ ප්‍රාර්‍ථනා වෙත්.”</p>
<p>“දියුණුවූ කර්‍මයන් නොට මෙහි දියුණුව ලබත්. බුද්ධ ශාසනයෙහි වැඩුනාවූ, සුඛිතවූ, ලබන ලද අර්‍ථ ඇත්තාවූ ඔවුහු, සියලු ඤාතීන් සමග නීරෝගීව, සැප ඇත්තෝ වව්.”</p>
<p class="end">පසළොස්වැනි මඞ්ගල වර්‍ගය නිමි.</p>
<p class="end">තුන්වැනිවූ ඛුද්දක පණ්ණාසකය නිමි.</p>
</article>
<aside id="metaarea">
<p>A.P. de Soyza edition.</p>
</aside>
</section>
</div>
</body>
</html>
