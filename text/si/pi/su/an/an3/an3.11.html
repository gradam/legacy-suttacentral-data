<!DOCTYPE html>
<html>
<head>
<meta author="A.P. de Soyza">
<title></title>
</head>
<body>
<div id="text" lang="si">
<section class="sutta" id="an3.11">
<article>
<div class="hgroup">
<p class="division">අඞ්ගුත්තරනිකායො</p>
<p class="subdivision">තික නිපාතය</p>
<p class="vagga">2. රථකාර වර්‍ගය</p>
<h1>3.11. ඤාතභික්ඛු සූත්‍රය</h1>
</div>
<p>“මහණෙනි, ධර්‍ම තුනකින් යුත් ප්‍රසිද්‍ධ භික්‍ෂුව බොහෝ දෙනාට අහිත පිණිස, බොහෝ දෙනාට නොසැප පිණිස, බොහෝ දෙනාට අනර්ත්‍ථය පිණිස, දෙවි මිනිසුන්ට අහිත පිණිස, දුක් පිණිස පිළිපන්නේ වෙයි. කවර තුනකින්ද?</p>
<p>“නුසුදුසුවූ කාය කර්‍මයන්හි සමාදන් කරවයිද, නුසුදුසු වාක් කර්‍මයන්හි සමාදන් කරවයිද, නුසුදුසු මනො කර්‍මයන්හි සමාදන් කරවයිද, මහණෙනි, මේ ධර්‍ම තුනෙන් යුත් ප්‍රසිද්‍ධ භික්‍ෂුතෙම බොහෝ දෙනාට අහිත පිණිස, බොහෝ දෙනාට නොසැප පිණිස, බොහෝ දෙනාට අනර්ත්‍ථය පිණිස, දෙවි මිනිසුන්ට අහිත පිණිස, දුක් පිණිස පිළිපන්නේ වෙයි.</p>
<p>“මහණෙනි, ධර්‍ම තුනකින් යුත් ප්‍රසිද්‍ධ භික්‍ෂු තෙමේ බොහෝ දෙනාට හිත පිණිස, බොහෝ දෙනාට සැප පිණිස, බොහෝ දෙනාට අර්ත්‍ථය පිණිස, දෙවි මිනිසුන්ට හිත පිණිස, සැප පිණිස පිළිපන්නේ වෙයි. කවර තුනකින්ද? සුදුසුවූ කාය කර්‍මයන්හි සමාදන් කරවයිද, සුදුසුවූ වාක් කර්‍මයන්හි සමාදන් කරවයිද, සුදුසුවූ මනො කර්‍මයන්හි සමාදන් කරවයිද, මහණෙනි, මේ ධර්‍ම තුනෙන් යුත් භික්‍ෂුතෙමේ බොහෝ දෙනාට හිත පිණිස, බොහෝ දෙනාට සැප පිණිස, බොහෝ දෙනාට අර්ත්‍ථය පිණිස, දෙවි මිනිසුන්ට හිත පිණිස, සැප පිණිස පිළිපන්නේ වෙයි.”</p>
</article>
<aside id="metaarea">
<p>A.P. de Soyza edition.</p>
</aside>
</section>
</div>
</body>
</html>
