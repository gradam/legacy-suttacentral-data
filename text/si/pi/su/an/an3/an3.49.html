<!DOCTYPE html>
<html>
<head>
<meta author="A.P. de Soyza">
<title></title>
</head>
<body>
<div id="text" lang="si">
<section class="sutta" id="an3.49">
<article>
<div class="hgroup">
<p class="division">අඞ්ගුත්තරනිකායො</p>
<p class="subdivision">තික නිපාතය</p>
<h1>3.49. ආතප්පකරණීය සූත්‍රය</h1>
</div>
<p>“මහණෙනි, කරුණු තුනකින් වීර්‍ය්‍ය කටයුතුවේ. කවර තුනකින්ද යත්. නූපන්නාවූ ලාමක අකුශල ධර්‍මයන්ගේ නොඉපදවීම පිණිස වීර්‍ය්‍ය කටයුතුයි. නූපන්නාවූ කුශල ධර්‍මයන්ගේ ඉපදවීම පිණිස වීර්‍ය්‍ය කටයුතුයි. උපන්නාවූ ශාරීරිකවූ, දුක්වූ, තියුණුවූ, කෲරවූ, කටුකවූ, අමිහිරිවූ, අමනාපවූ, ප්‍රාණය නැති කරන්නාවූ, වේදනාවන් ඉවසීම පිණිස වීර්‍ය්‍ය කටයුතුයි. මහණෙනි, මහණතෙම යම් කලක පටන් නූපන්නාවූ ලාමක අකුශල ධර්‍මයන්ගේ නොඉපදවීම පිණිස වීර්‍ය්‍ය කෙරේද, නූපන්නාවූ කුශල ධර්‍මයන්ගේ ඉපදවීම පිණිස වීර්‍ය්‍ය කෙර්ද, උපන්නාවූ ශාරීරිකවූ, දුක්වූ, තියුණුවූ, කෲරවූ, කටුකවූ, අමිහිරිවූ, අමනාපවූ, ප්‍රාණය නැති කරන්නාවූ, වේදනාවන් ඉවසීම පිණිස වීර්‍ය්‍ය කෙරේද, මහණෙනි, මේ මනාකොට දුක් කෙළවර කිරීම පිණිස කෙලෙස් තවන වීර්‍ය්‍යයෙන් යුක්තවූ, නුවණ ඇත්තාවූ, සිහියෙන් යුක්තවූ භික්‍ෂුවයයි කියනු ලැබේ.”</p>
</article>
<aside id="metaarea">
<p>A.P. de Soyza edition.</p>
</aside>
</section>
</div>
</body>
</html>
