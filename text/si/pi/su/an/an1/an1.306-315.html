<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="an1.306-315">
<article>
<div class="hgroup">
<p class="division">අඞ්ගුත්තර නිකාය</p>
<p class="subdivision">එක නිපාතය</p>
<p class="vagga">16. එකධම්මපාළි</p>
<h1>2. බීජ වර්‍ගය</h1>
</div>
<p><a class="msdiv" id="msdiv298"></a>පඨම මිච්ඡාදිට්ඨි සූත්‍රය.</p>
<p>මහණෙනි, යම් මිත්‍යාදෘෂ්ටියක් (වැරදි දැකීමක්) කරණකොටගෙන නූපන්නාවූ අකුශල ධර්මයෝත් උපදිද්ද, උපන්නාවූ අකුශල ධර්මයන්ගේත් වැඩීම හා විශාලවීම ඇතිවේද,</p>
<p>’’මහණෙනි, ඒ බඳුවූ අන්‍ය එක ස්වභාවයකුදු මම නොමදකිමි.</p>
<p>’’මහණෙනි, මිත්‍යාදෘෂ්ටියෙන් යුක්ත පුද්ගලයාහට පෙර නූපන්නාවූ අකුශල ධර්මයෝත් උපදිත්, උපන්නාවූ අකුශල ධර්මයෝත් වැඩීමට හා විශාලත්‍වයට පැමිණෙත්.’’</p>
<p><a class="msdiv" id="msdiv299"></a>පඨම සම්මාදිට්ඨි සූත්‍රය.</p>
<p>මහණෙනි, යම් සම්‍යක්දෘෂ්ටියක් (නිවැරදි සේ දැනීමක්) කරණකොටගෙන නූපන්නාවූ කුශල ධර්මයෝත් උපදිද්ද, උපන්නාවූ කුශල ධර්මයෝත් වැඩීමට හා විශාලත්‍වයට පැමිණෙත්ද,</p>
<p>’’මහණෙනි, ඒ බඳුවූ අන්‍ය එක ස්වභාවයකුදු මම නොමදකිමි.</p>
<p>’’මහණෙනි, සම්‍යක්දෘෂ්ටියෙන් යුක්ත පුද්ගලයාහට පෙර නූපන්නාවූ කුශල ධර්මයෝත් උපදිත්, උපන්නාවූ කුශල ධර්මයෝත් වැඩීමට හා විශාලත්‍වයට පැමිණෙත්.’’</p>
<p><a class="msdiv" id="msdiv300"></a>දුතිය මිච්ඡාදිට්ඨි සූත්‍රය.</p>
<p>මහණෙනි, යම් මිත්‍යාදෘෂ්ටියක් කරණකොටගෙන පෙර නූපන් කුශල ධර්මයෝත් නූපදිද්ද, උපන් කුශල ධර්මයෝත් පිරිහෙත්ද,</p>
<p>’’මහණෙනි, ඒ බඳුවූ අන්‍ය එක ස්වභාවයකුදු මම නොමදකිමි.</p>
<p>’’මහණෙනි, මිත්‍යාදෘෂ්ටියෙන් යුක්ත පුද්ගලයාහට පෙර නූපන් කුශල ධර්මයෝද නූපදිත්, උපන් කුශල ධර්මයෝද පිරිහෙත්.’’</p>
<p><a class="msdiv" id="msdiv301"></a>දුතිය සම්මාදිට්ඨි සූත්‍රය.</p>
<p>මහණෙනි, යම් සම්‍යක්දෘෂ්ටියක් කරණකොටගෙන පෙර නූපන් අකුශල ධර්මයෝත් නූපදිද්ද, උපන්නාවූ අකුශල ධර්මයෝත් පිරිහෙත්ද,</p>
<p>’’මහණෙනි, ඒ බඳුවූ අන්‍ය එක ස්වභාවයකුදු මම නොමදකිමි.</p>
<p>’’මහණෙනි, සම්‍යක්දෘෂ්ටියෙන් යුක්ත පුද්ගලයාහට පෙර නූපන් අකුශල ධර්මයෝත් නූපදිත්, උපන් අකුශල ධර්මයෝත් පිරිහෙත්.</p>
<p><a class="msdiv" id="msdiv302"></a>අයොනිසොමනසිකාර සූත්‍රය.</p>
<p>’’මහණෙනි, යම් වැරදිසේ මෙනෙහි කිරීමක් කරණකොටගෙන පෙර නූපන් වැරදි දැකීම උපදීද, උපන් මිත්‍යාදෘෂ්ටිය මහත්සේ වැඩේද,</p>
<p>’’මහණෙනි, ඒ බඳුවූ අන්‍ය එක ස්වභාවයකුදු මම නොමදකිමි.</p>
<p>’’මහණෙනි, වැරදිසේ මෙනෙහි කරන්නාහට පෙර නූපන්නාවූ මිත්‍යාදෘෂ්ටියත් උපදී, උපන්නාවූ මිත්‍යාදෘෂ්ටියත් මහත්සේ වැඩේ.</p>
<p><a class="msdiv" id="msdiv303"></a>යොනිසොමනසිකාර සූත්‍රය.</p>
<p>’’මහණෙනි, යම් නුවණින් මෙනෙහි කිරීමක් කරණකොටගෙන පෙර නූපන් සම්‍යග්දෘෂ්ටියත් උපදීද, උපන් සම්‍යග්දෘෂ්ටියත් වැඩේද,</p>
<p>’’මහණෙනි, ඒ බඳුවූ අන්‍ය එක ස්වභාවයකුදු මම නොමදකිමි.</p>
<p>’’මහණෙනි, නුවණින් මෙනෙහි කරන්නාහට පෙර නූපන් සම්‍යග්දෘෂ්ටියත් උපදී, උපන් සම්‍යග්දෘෂ්ටියත් මහත්සේ වැඩේ.</p>
<p><a class="msdiv" id="msdiv304"></a>නිරයුත්පත්ති සූත්‍රය.</p>
<p>’’මහණෙනි, යම් මිත්‍යාදෘෂ්ටියක් (වැරදි දැකීමක්) නිසා සත්ත්‍වයෝ ශරීරය බිඳී යාමෙන් පසු මරණින් මත්තෙහි සැපයෙන් පහවූ, නපුරු ගති ඇති, විකාරව වැටෙන්නාවූ නරකයෙහි උපදිත්ද,</p>
<p>’’මහණෙනි, ඒ බඳුවූ අන්‍ය එක ස්වභාවයකුදු මම නොමදකිමි.</p>
<p>’’මහණෙනි, මිත්‍යාදෘෂ්ටියෙන් යුක්තවූ සත්ත්‍වයෝ ශරීරය බිඳීමෙන් පසු, මරණින් මත්තෙහි අපාය නම්වූ, දුගති නම්වූ විකාරව වැටෙන විනිපාත නම්වූ නරකයෙහි උපදිත්.</p>
<p><a class="msdiv" id="msdiv305"></a>සග්ගුප්පපත්ති සූත්‍රය.</p>
<p>’’මහණෙනි, යම් සම්‍යක් දෘෂ්ටියක් (යහපත් දැකීමක්) නිසා සත්ත්‍වයෝ ශරීරය බිඳී යාමෙන් පසු මරණින් මත්තෙහි සැපයෙන් පහවූ, නපුරු ගති ඇති, විකාරව වැටෙන්නාවූ නරකයෙහි උපදිත්ද,</p>
<p>’’මහණෙනි, ඒ බඳුවූ අන්‍ය එක ස්වභාවයකුදු මම නොමදකිමි.</p>
<p>’’මහණෙනි, සම්‍යග්දෘෂ්ටියෙන් යුක්තවූ සත්ත්‍වයෝ ශරීරය බිඳීමෙන් පසු, මරණින් මත්තෙහි සුගති නම්වූ ස්වග්‍ර ලෝකයෙහි උපදිත්.</p>
<p><a class="msdiv" id="msdiv306"></a>පාපකබීජ සූත්‍රය.</p>
<p>’’මහණෙනි, මිත්‍යාදෘෂ්ටියෙන් යුක්තවූ පුරුෂ පුද්ගලයා විසින් යම්බඳුවූ කායකර්‍මයක් තමාගේ දෘෂ්ටියට එකඟවනසේ සම්පූර්‍ණ කරණු ලැබේද, මනාකොට ගන්නා ලැබේද, යම්බඳුවූ වාග්කර්මයක් තමාගේ දෘෂ්ටියට එකඟවනසේ සම්පූර්‍ණකරණු ලැබේද, මනාකොට ගන්නා ලැබේද, යම්බඳුවූ මනඃකර්මයක් ස්වකීය දෘෂ්ටිය වූ පරිද්දෙන්ම සම්පූර්‍ණ කරණු ලැබේද, මනාකොට ගන්නා ලැබේද, යම්බඳුවූ චේතනාවක් තමාගේ දෘෂ්ටියට එකඟවනසේ සම්පූර්‍ණ කරණු ලැබේද, මනාකොට ගන්නා ලැබේද, යම්බඳුවූ ප්‍රාර්ථනාවක් තමාගේ දෘෂ්ටියට එකඟවනසේ සම්පූර්‍ණ කරණු ලැබේද, මනාකොට ගන්නා ලැබේද, යම්බඳුවූ අධිෂ්ඨානයක් තමාගේ දෘෂ්ටියට එකඟවනසේ සම්පූර්‍ණ කරණු ලැබේද, මනාකොට ගන්නා ලැබේද, යම්බඳුවූ (ඵස්සාදී) සංස්කාරයක් දෘෂ්ටියවූ පරිදි සම්පූර්‍ණ කරණු ලැබේද, සමාදන්වනු ලැබේද, ඒ සියලු ධර්මයෝ අයහපත පිණිස, නොකැමැති බැව් පිණිස, අමනාපය පිණිස, අවැඩ පිණිස, දුක් පිණිස පවතිත්. ඊට හේතු කවරේද? මහණෙනි, යම් හෙයකින් දෘෂ්ටිය ලාමකවේද (එහෙයිනි.)</p>
<p>’’මහණෙනි, කොසඹ ඇටයක් හෝ තිත්ත වැටකොලු ඇටයක් හෝ තිත්ත ලබු ඇටයක් හෝ තෙත්වූ පොළවෙහි සිටවන ලද්දේ, යම්බඳුවූ පෘථිවි රසයකුත් ඇදගනීද, යම්බඳු ආපෝ රසයකුත් ඇදගනීද, ඒ සියලු රසය තිත්ත භාවය පිණිස, කටුකභාවය පිණිස, අමධුරභාවය පිණිස පවතී. ඊට හේතු කවරේද? මහණෙනි, බීජය (ඇටය) ලාමක වේද. එහෙයිනි.</p>
<p>’’මහණෙනි, මිත්‍යාදෘෂ්ටියෙන් යුක්තවූ පුරුෂ පුද්ගලයා විසින් යම්බඳුවූ කායකර්‍මයක් තමාගේ දෘෂ්ටියට එකඟවනසේ සම්පූර්‍ණ කරණු ලැබේද, මනාකොට ගන්නා ලැබේද, යම්බඳුවූ වාග්කර්මයක් තමාගේ දෘෂ්ටියට එකඟවනසේ සම්පූර්‍ණකරණු ලැබේද, මනාකොට ගන්නා ලැබේද, යම්බඳුවූ මනඃකර්මයක් ස්වකීය දෘෂ්ටිය වූ පරිද්දෙන්ම සම්පූර්‍ණ කරණු ලැබේද, මනාකොට ගන්නා ලැබේද, යම්බඳුවූ චේතනාවක් තමාගේ දෘෂ්ටියට එකඟවනසේ සම්පූර්‍ණ කරණු ලැබේද, මනාකොට ගන්නා ලැබේද, යම්බඳුවූ ප්‍රාර්ථනාවක් තමාගේ දෘෂ්ටියට එකඟවනසේ සම්පූර්‍ණ කරණු ලැබේද, මනාකොට ගන්නා ලැබේද, යම්බඳුවූ අධිෂ්ඨානයක් තමාගේ දෘෂ්ටියට එකඟවනසේ සම්පූර්‍ණ කරණු ලැබේද, මනාකොට ගන්නා ලැබේද, යම්බඳුවූ (ඵස්සාදී) සංස්කාරයක් දෘෂ්ටියවූ පරිදි සම්පූර්‍ණ කරණු ලැබේද, සමාදන්වනු ලැබේද, ඒ සියලු ධර්මයෝ අයහපත පිණිස, නොකැමැති බැව් පිණිස, අමනාපය පිණිස, අවැඩ පිණිස, දුක් පිණිස පවතිත්. ඊට හේතු කවරේද? මහණෙනි, යම් හෙයකින් දෘෂ්ටිය ලාමකවේද (එහෙයිනි.)</p>
<p><a class="msdiv" id="msdiv307"></a>භද්දකබීජ සූත්‍රය.</p>
<p>’’මහණෙනි, සම්‍යක්දෘෂ්ටියෙන් යුක්තවූ පුරුෂ පුද්ගලයා විසින් යම්බඳුවූ කායකර්‍මයක් දෘෂ්ටියට එකඟවන පරිද්දෙන් සම්පූර්‍ණ කරණු ලැබේද, මනාකොට ගන්නා ලැබේද, යම්බඳුවූ වාක්කර්මයක් දෘෂ්ටියට එකඟවන පරිද්දෙන් සම්පූර්‍ණකරණු ලැබේද, මනාකොට ගන්නා ලැබේද, යම්බඳුවූ මනඃකර්මයක් දෘෂ්ටිය වූ පරිද්දෙන් සම්පූර්‍ණ කරණු ලැබේද, මනාකොට ගන්නා ලැබේද, යම්බඳුවූ චේතනාවක් දෘෂ්ටියට එකඟවන පරිද්දෙන් සම්පූර්‍ණ කරණු ලැබේද, මනාකොට ගන්නා ලැබේද, යම්බඳු ප්‍රාර්ථනාවක් දෘෂ්ටියට එකඟවන පරිද්දෙන් සම්පූර්‍ණ කරණු ලැබේද, මනාකොට ගන්නා ලැබේද, යම්බඳු අධිෂ්ඨානයක් දෘෂ්ටියට එකඟවන පරිද්දෙන් සම්පූර්‍ණ කරණු ලැබේද, මනාකොට ගන්නා ලැබේද, යම්බඳු සංස්කාරයක් දෘෂ්ටියවූ පරිද්දෙන් සම්පූර්‍ණ කරණු ලැබේද, සමාදන්වනු ලැබේද, ඒ සියලු ධර්මයෝ යහපත පිණිස, කැමැතිබව පිණිස, මනාපය පිණිස, හිත පිණිස, සැප පිණිස පවතිත්. ඊට හේතු කවරේද? මහණෙනි, යම් හෙයකින් දෘෂ්ටිය යහපත්වේද (එහෙයිනි.)</p>
<p>’මහණෙනි, යම්සේ වනාහි උක් (බීජයක්) කරටියෙන් හෝ, ඇල්වී බීජයක් හෝ මිදි බීජයක් හෝ තෙත්වූ පොළොවෙහි සිටවන ලද්දේ, යම් පෘථුවි රසයකුත් ඇදගණීද, යම් ආපෝ රසයකුත් ඇදගනීද, ඒ සියල්ල මිහිරි බැව් පිණිස, රස බැව් පිණිස, හාත් පසින් රස වැගිරීම පිණිස පවතී. ඊට හේතු කවරේද? මහණෙනි, බීජය යහපත් හෙයිනි.</p>
<p>’මහණෙනි, සම්‍යක්දෘෂ්ටියෙන් යුක්තවූ පුරුෂ පුද්ගලයා විසින් යම්බඳුවූ කායකර්‍මයක් දෘෂ්ටියට එකඟවන පරිද්දෙන් සම්පූර්‍ණ කරණු ලැබේද, මනාකොට ගන්නා ලැබේද, යම්බඳුවූ වාක්කර්මයක් දෘෂ්ටියට එකඟවන පරිද්දෙන් සම්පූර්‍ණකරණු ලැබේද, මනාකොට ගන්නා ලැබේද, යම්බඳුවූ මනඃකර්මයක් දෘෂ්ටිය වූ පරිද්දෙන් සම්පූර්‍ණ කරණු ලැබේද, මනාකොට ගන්නා ලැබේද, යම්බඳුවූ චේතනාවක් දෘෂ්ටියට එකඟවන පරිද්දෙන් සම්පූර්‍ණ කරණු ලැබේද, මනාකොට ගන්නා ලැබේද, යම්බඳු ප්‍රාර්ථනාවක් දෘෂ්ටියට එකඟවන පරිද්දෙන් සම්පූර්‍ණ කරණු ලැබේද, මනාකොට ගන්නා ලැබේද, යම්බඳු අධිෂ්ඨානයක් දෘෂ්ටියට එකඟවන පරිද්දෙන් සම්පූර්‍ණ කරණු ලැබේද, මනාකොට ගන්නා ලැබේද, යම්බඳු සංස්කාරයක් දෘෂ්ටියවූ පරිද්දෙන් සම්පූර්‍ණ කරණු ලැබේද, සමාදන්වනු ලැබේද, ඒ සියලු ධර්මයෝ යහපත පිණිස, කැමැතිබව පිණිස, මනාපය පිණිස, හිත පිණිස, සැප පිණිස පවතිත්. ඊට හේතු කවරේද? මහණෙනි, යම් හෙයකින් දෘෂ්ටිය යහපත්වේද (එහෙයිනි.)</p>
<p class="endvagga">දෙවෙනි වර්‍ගයයි.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
