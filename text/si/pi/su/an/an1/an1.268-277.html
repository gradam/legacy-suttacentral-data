<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="an1.268-277">
<article>
<div class="hgroup">
<p class="division">අඞ්ගුත්තර නිකාය</p>
<p class="subdivision">එක නිපාතය</p>
<p class="vagga">15. අට්ඨාන වර්‍ගය</p>
<h1>1. පඨමවග්ගො</h1>
</div>
<p><a class="msdiv" id="msdiv268"></a>නිච්චතූපගමන සූත්‍රය. </p>
<p>’’මහණෙනි, මාර්‍ගදෘෂ්ටියෙන් යුක්තවූ, (සෝවාන්වූ) පුද්ගලයෙක් යම් හේතුවක් නිසා කිසි සංස්කාරයක් නිත්‍ය වශයෙන් ගන්නේය යන මේ කාරණය හේතු රහිතයි, ප්‍රත්‍ය රහිතයි. මේ කාරණය විද්‍යමාන නොවේ. මහණෙනි, මේ කාරණය නම් විද්‍යමානවේ. (එනම්) පෘතග්ජන පුද්ගලයෙක් යම් හේතුවක් නිසා කිසි සංස්කාරයක් නිත්‍ය වශයෙන් ගන්නේය. මේ කාරණය විද්‍යමානවේ.’’</p>
<p><a class="msdiv" id="msdiv269"></a>සුඛතූපගමන සූත්‍රය. </p>
<p>’’මහණෙනි, මාර්‍ගදෘෂ්ටියෙන් යුක්තවූ, (සෝවාන්වූ) පුද්ගලයෙක් යම් හේතුවක් නිසා කිසි සංස්කාරයක් සැප වශයෙන් ගන්නේය යන මේ කාරණය හේතු රහිතයි, ප්‍රත්‍ය රහිතයි. මේ කාරණය විද්‍යමාන නොවේ. මහණෙනි, මෙබඳු දෙයක් නම් විද්‍යමානවේ. (එනම්) යම් හෙයකින් පෘතග්ජන පුද්ගලයෙක් කිසි සංස්කාරයක් සැප වශයෙන් ගන්නේය. යන මේ කාරණය නම් විද්‍යමානවේ.’’</p>
<p><a class="msdiv" id="msdiv270"></a>අත්තතූපගමන සූත්‍රය. </p>
<p>’’මහණෙනි, මාර්‍ගදෘෂ්ටියෙන් යුක්තවූ, (සෝවාන්වූ) පුද්ගලයෙක් තෙම යම් කිසි ධර්‍මයක් ආත්ම වශයෙන් ගන්නේය යන මේ කාරණය හේතු රහිතයි, ප්‍රත්‍ය රහිතයි. එවැනි දෙයක් විද්‍යමාන නොවේ. මහණෙනි, මේ කාරණය නම් විද්‍යමානවේ. (එනම්) යම් හෙයකින් පෘතග්ජනයෙක් කිසි ධර්‍මයක් ආත්ම වශයෙන් ගන්නේය. යන මේ කාරණය නම් විද්‍යමානවේ.’’</p>
<p><a class="msdiv" id="msdiv271"></a>මාතුජීවිත සූත්‍රය. </p>
<p>’’මහණෙනි, මාර්‍ගදෘෂ්ටියෙන් යුක්තවූ, (සෝවාන්වූ) පුද්ගලයෙක් යම් හේතුවක් නිසා වැදූ මව ජීවිතයෙන් තොර කරන්නේය. යන මේ කාරණය හේතු රහිත වේ, ඒ ප්‍රත්‍ය රහිතයි. එබඳු දෙයක් දක්නට නැත. මහණෙනි, මෙබඳු දෙයක් නම් විද්‍යමානවේ. (එනම්) පෘතග්ජන තෙම යම් හෙයකින් මව ජීවිතයෙන් තොර කරන්නේය, යන මේ කාරණය නම් විද්‍යමානවේ.’’</p>
<p><a class="msdiv" id="msdiv272"></a>පිතුජීවිත සූත්‍රය. </p>
<p>’’මහණෙනි, මාර්‍ගදෘෂ්ටියෙන් යුක්තවූ, (සෝවාන්වූ) පුද්ගලයෙක් යම් හේතුවක් නිසා ස්වකීය පියා ජීවිතයෙන් තොර කරන්නේය. යන මේ කාරණය හේතු රහිතයි, ප්‍රත්‍ය රහිතයි. මෙබඳු දෙයක් දක්නට නොලැබේ. මහණෙනි, මෙවැනි දෙයක් නම් දක්නට ලැබේ. (එනම්) යම් හේතුවක් නිසා පෘතග්ජනයෙක් ස්වකීය පියා ජීවිතයෙන් තොර කරන්නේය, යන මේ කාරණය නම් විද්‍යමානවේ.’’</p>
<p><a class="msdiv" id="msdiv273"></a>අරහන්තජීවිත සූත්‍රය. </p>
<p>’’මහණෙනි, මාර්‍ගදෘෂ්ටියෙන් සම්පූර්‍ණවූ, (සෝවාන්වූ) පුද්ගලයෙක් තෙම යම් හේතුවක් නිසා රහත් කෙනෙකුන් ජීවිතයෙන් තොර කරන්නේය. යන මෙය හේතු රහිතයි, ප්‍රත්‍යය රහිතයි. එවැනි කාරණයක් විද්‍යමාන නොවේ. මහණෙනි, මෙබඳු දෙයක් නම් දක්නට ලැබේ. (එනම්) යම් හේතුවක් නිසා පෘතග්ජනයෙක් රහත් කෙනෙකුන් ජීවිතයෙන් තොර කරන්නේය, යන මේ දේ නම් විද්‍යමානවේ.’’</p>
<p><a class="msdiv" id="msdiv274"></a>ලොහිතුප්පාද සූත්‍රය. </p>
<p>’’මහණෙනි, මාර්‍ගදෘෂ්ටියෙන් සම්පූර්‍ණවූ, (සෝවාන්වූ) පුද්ගලයෙක් යම් හේතුවක් නිසා තථාගතයන් වහන්සේගේ ශරීරයෙන් දූෂ්‍යවූ සිතින් ලේ උපදවන්නේය, යන මේ කාරණය හේතු රහිතයි, ප්‍රත්‍යය රහිතයි. එබඳු දෙයක් විද්‍යමාන නොවේ. මහණෙනි, මෙබඳු දෙයක් නම් දක්නට ලැබේ. (එනම්) යම් හේතුවක් නිසා පෘතග්ජනයෙක් තථාගතයන් වහන්සේ ගේ ශරීරයෙන් දූෂ්‍යවූ සිතින් යුක්තව ලේ උපදවන්නේය, යන මේ කාරණය නම් විද්‍යමානවේ.’’</p>
<p><a class="msdiv" id="msdiv275"></a>සඞ්ඝභෙද සූත්‍රය. </p>
<p>’’මහණෙනි, මාර්‍ගදෘෂ්ටියෙන් සම්පූර්‍ණවූ, (සෝවාන්වූ) පුද්ගලයෙක් යම් හේතුවක් නිසා සඞ්ඝයා භෙද කරන්නේය යන මේ කාරණය හේතු රහිතයි, ප්‍රත්‍යය රහිතයි. එබඳු දෙයක් විද්‍යමාන නොවේ. මහණෙනි, මෙබඳු දෙයක් නම් විද්‍යමාන වේ. (එනම්) යම් හෙයකින් පෘතග්ජනයෙක් සඞ්ඝයා බිඳුවන්නේය, යන මේ කාරණය නම් දක්නට ලැබේ.’’</p>
<p><a class="msdiv" id="msdiv276"></a>අඤ්ඤසත්‍ථාරුදේදස සූත්‍රය. </p>
<p>’’මහණෙනි, මාර්‍ගදෘෂ්ටියෙන් සම්පූර්‍ණවූ, (සෝවාන්වූ) පුද්ගලයෙක් යම් හෙයකින් අන්‍ය ශාස්තෘවරයෙක් අදහන්නේය, යන මේ කාරණය හේතු රහිතයි, ප්‍රත්‍යය රහිතයි. එබඳු දෙයක් විද්‍යමාන නොවේ. මහණෙනි, මෙබඳු දෙයක් නම් දක්නට ලැබේ. (එනම්) යම් හෙයකින් පෘතග්ජනයෙක් අන්‍ය ශාස්තෘවරයෙකු විශ්වාස කරන්නේය, යන මේ කාරණය නම් විද්‍යමානවේ.’’</p>
<p><a class="msdiv" id="msdiv277"></a>එකසම්මාසම්බුද්ධ සූත්‍රය. </p>
<p>’’මහණෙනි, එක ලෝක ධාතුවෙක්හි අර්හත්වූ සම්‍යක් සම්බුඳුවරයන් වහන්සේලා දෙනමක් පෙර පසු නොව (එකවර) උපදින්නාහුය යන මේ කාරණයක් වේද, ඒ හේතු රහිතයි, ප්‍රත්‍යය රහිතයි. ඒ කාරණය විද්‍යමාන නොවේ. මහණෙනි, මෙබඳු දෙයක් නම් ඇත්තේය. (එනම්) යම් හෙයකින් එක ලෝක ධාතුවෙක්හි අර්හත්වූ එකම සම්බුදුවරයෙක් උපදනේය යන මේ කාරණය වනාහි විද්‍යමානවේ.’’</p>
<p class="endvagga">වග්ගො පඨමො.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
