<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="an1.278-286">
<article>
<div class="hgroup">
<p class="division">අඞ්ගුත්තර නිකාය</p>
<p class="subdivision">එක නිපාතය</p>
<p class="vagga">15. අට්ඨාන වර්‍ගය</p>
<h1>2. දුතියවග්ගො</h1>
</div>
<p><a class="msdiv" id="msdiv278"></a>එකචක්කවත්ති සූත්‍රය. </p>
<p>’’මහණෙනි, එක ලෝක ධාතුවෙක්හි සක්විති රජවරු දෙදෙනෙක් පෙර නොව පසු නොව (එකවර) උපදනාහුය යන මේ කාරණයක් වේද, ඒ හේතු රහිතයි, ප්‍රත්‍යය රහිතයි. මේ කාරණය විද්‍යමාන නොවේ. මහණෙනි, මෙබඳු දෙයක් නම් ඇත්තේය. (එනම්) එක ලෝක ධාතුවෙක්හි එකම සක්විති රජෙක් උපදනේය යන මේ කාරණයක් වේද, ඒ වනාහි විද්‍යමානවේ.’’</p>
<p><a class="msdiv" id="msdiv279"></a>පුරිසසම්මාසම්බොධි සූත්‍රය. </p>
<p>’’මහණෙනි, ස්ත්‍රියක් තොම අර්හත්වූ සම්‍යක් සම්බුදුවරයෙක් වේය යන මේ කාරණයක් වේද, ඒ හේතු රහිතයි, ප්‍රත්‍යය රහිතයි. ඒ කාරණය විද්‍යමාන නොවේ. මහණෙනි, මේ කාරණය නම් විද්‍යමානවේ. (එනම්) යම් හෙයකින් පුරුෂයෙක් අර්හත්වූ සම්‍යක් සම්බුදුවරයෙක් වේද, මේ කාරණය නම් විද්‍යමානවේ.’’</p>
<p><a class="msdiv" id="msdiv280"></a>පුරිස චක්කවත්ති සූත්‍රය. </p>
<p>’’මහණෙනි, ස්ත්‍රියක් තොම සක්විති රජෙක් වේය යන මේ කාරණය හේතු රහිතයි, ප්‍රත්‍යය රහිතයි. ඒ කාරණය විද්‍යමාන නොවේ. මහණෙනි, මේ කාරණය නම් දක්නට ලැබේ. (එනම්) යම් හෙයකින් පුරුෂයෙක් සක්විති රජ වේද, මේ කාරණය නම් විද්‍යමානවේ.’’</p>
<p><a class="msdiv" id="msdiv281-283"></a>පුරිසසක්කත්ත සූත්‍රය. </p>
<p>’’මහණෙනි, ස්ත්‍රියක් තොම ශක්‍ර ආත්මය ලබන්නීය යන මේ කාරණය හේතු රහිතයි, ප්‍රත්‍යය රහිතයි. ඒ කාරණය විද්‍යමාන නොවේ. මහණෙනි, මේ කාරණය නම් දක්නට ලැබේ. (එනම්) යම් හෙයකින් පුරුෂයෙක් ශක්‍ර ආත්මය ලබන්නේය, මේ කාරණය නම් විද්‍යමානවේ.’’ </p>
<p>පුරිසමාරත්ත සූත්‍රය. </p>
<p>’’මහණෙනි, ස්ත්‍රියක් තොම මාරආත්මය ලබන්නීය යන මේ කාරණය, හේතු රහිතයි, ප්‍රත්‍යය රහිතයි. ඒ කාරණය විද්‍යමාන නොවේ. මහණෙනි, මේ කාරණය නම් දක්නට ලැබේ. (එනම්) යම් හෙයකින් පුරුෂයෙක් මාර ආත්මය ලබන්නේය, මේ කාරණය නම් විද්‍යමානවේ.’’ </p>
<p>පුරිසබ්‍රහ්මත්ත සූත්‍රය. </p>
<p>’’මහණෙනි, ස්ත්‍රියක් තොම බ්‍රහ්ම ආත්මය ලබන්නීය, යන මේ කාරණය හේතු රහිතයි, ප්‍රත්‍යය රහිතයි. ඒ කාරණය විද්‍යමාන නොවේ. මහණෙනි, මේ කාරණය නම් දක්නට ලැබේ. (එනම්) යම් හෙයකින් පුරුෂයෙක් බ්‍රහ්ම ආත්මය ලබන්නේය යන මේ කාරණය නම් විද්‍යමානවේ.’’</p>
<p><a class="msdiv" id="msdiv284"></a>කායදුච්චරිතවිපාක සූත්‍රය. </p>
<p>’’මහණෙනි, කාය දුශ්චරිතයෙන් ප්‍රියවූ සිත්කළුවූ මන වඩන්නාවූ විපාකයක් උපදනේයයි යම් කරුණක් වේද, ඒ හේතු රහිතයි, ප්‍රත්‍යය රහිතයි. එබඳු දෙයක් සිදු නොවන්නේය. මහණෙනි, මේ කාරණය නම් සිදුවේ. (එනම්) යම් හෙයකින් කාය දුශ්චරිතයාගේ අප්‍රියවූ, අකාන්තවූ, අමනාපවූ විපාකයක් උපදනේය යන මේ කාරණය නම් සිදු වන්නේය.’’</p>
<p><a class="msdiv" id="msdiv285-286"></a>වචීදුච්චරිතවිපාක සූත්‍රය. </p>
<p>’’මහණෙනි, වචී (වචන) දුශ්චරිතයෙන් ප්‍රියවූ සිත්කළුවූ මන වඩන්නාවූ විපාකයක් උපදනේයයි යම් කරුණක් වේද, ඒ හේතු රහිතයි, ප්‍රත්‍යය රහිතයි. එබඳු දෙයක් සිදු නොවන්නේය. මහණෙනි, මේ කාරණය නම් සිදුවේ. (එනම්) යම් හෙයකින් වචී (වචන) දුශ්චරිතයාගේ අප්‍රියවූ, අකාන්තවූ, අමනාපවූ විපාකයක් උපදනේය යන මේ කාරණය නම් සිදු වන්නේය.’’ </p>
<p>මනොදුච්චරිතවිපාක සූත්‍රය. </p>
<p>’’මහණෙනි, මනෝ (හිතේ) දුශ්චරිතයෙන් ප්‍රියවූ සිත්කළුවූ මන වඩන්නාවූ විපාකයක් උපදනේයයි යම් කරුණක් වේද, ඒ හේතු රහිතයි, ප්‍රත්‍යය රහිතයි. එබඳු දෙයක් සිදු නොවන්නේය. මහණෙනි, මේ කාරණය නම් සිදුවේ. (එනම්) යම් හෙයකින් මනෝ (හිතේ) දුශ්චරිතයාගේ අප්‍රියවූ, අකාන්තවූ, අමනාපවූ විපාකයක් උපදනේය යන මේ කාරණය නම් සිදු වන්නේය.’’</p>
<p class="endvagga">වග්ගො දුතියො.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
