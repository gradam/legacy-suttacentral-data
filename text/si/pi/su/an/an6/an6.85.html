<!DOCTYPE html>
<html>
<head>
<meta author="A.P. de Soyza">
<title></title>
</head>
<body>
<div id="text" lang="si">
<section class="sutta" id="an6.85">
<article>
<div class="hgroup">
<p class="division">අඞ්ගුත්තරනිකායො</p>
<p class="subdivision">ඡක්ක නිපාතය</p>
<p class="vagga">9. සීති වර්‍ගය</p>
<h1>6.85. අනුත්තර සීතිභාව සූත්‍රය</h1>
</div>
<p>“මහණෙනි, කරුණු සයකින් යුක්තවූ භික්‍ෂුව නිරුත්තරවූ (එයට වඩා උසස් යමක් නැති) සංසිඳීම් ප්‍රත්‍යක්‍ෂ කරන්නට නුසුදුසුය.</p>
<p>“කවර සයකින්ද? මහණෙනි, මේ සස්නෙහි භික්‍ෂුව යම් කලෙක සිතට නිග්‍රහ කටයුතු නම් ඒ කාලයෙහි සිතට නිග්‍රහ නොකෙරේද, යම් කලෙක සිත උත්සාහවත් කටයුතු නම්, ඒ කාලයෙහි සිත උත්සාහවත් නොකෙරේද, යම් කලෙක සිත උසස් කටයුතු නම්, ඒ කාලයෙහි සිත උසස් නොකෙරේද, යම් කලෙක සිත මධ්‍යස්ථ කටයුතු නම්, ඒ කාලයෙහි සිත මධ්‍යස්ථ නොකෙරේද, පහත් තත්ත්‍වයෙහි ඇලීම වේද, ආත්ම දෘෂ්ටියෙහි ඇලුනේ වේද, මහණෙනි, කරුණු සයකින් යුක්තවූ භික්‍ෂුව නිරුත්තරවූ (එයට වඩා උසස් යමක් නැති) සංසිඳීම් ප්‍රත්‍යක්‍ෂ කරන්නට නුසුදුසුය.</p>
<p>“මහණෙනි, කරුණු සයකින් යුක්තවූ භික්‍ෂුව නිරුත්තරවූ සංසිඳීම ප්‍රත්‍යක්‍ෂ කරන්නට සුදුසුය.</p>
<p>“කවර සයකින්ද? මහණෙනි, මේ සස්නෙහි භික්‍ෂුව යම් කලෙක සිතට නිග්‍රහ කටයුතු නම් ඒ කාලයෙහි සිතට නිග්‍රහ කෙරේද, යම් කලෙක සිත උත්සාහවත් කටයුතු නම්, ඒ කාලයෙහි සිත උත්සාහවත් කෙරේද, යම් කලෙක සිත උසස් කටයුතු නම්, ඒ කාලයෙහි සිත උසස් කෙරේද, යම් කලෙක සිත මධ්‍යස්ථ කටයුතු නම්, ඒ කාලයෙහි සිත මධ්‍යස්ථ කෙරේද, ප්‍රණීත දෙයෙහි ඇළුනේ වේද, නිර්‍වාණයෙහි ඇළුනේද, මහණෙනි, කරුණු සයකින් යුක්තවූ භික්‍ෂුව නිරුත්තරවූ සංසිඳීම ප්‍රත්‍යක්‍ෂ කරන්නට සුදුසුය.</p>
</article>
<aside id="metaarea">
<p>A.P. de Soyza edition.</p>
</aside>
</section>
</div>
</body>
</html>
