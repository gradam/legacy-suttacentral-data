<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="an2.98-117">
<article>
<div class="hgroup">
<p class="division">අංගුත්තර නිකාය</p>
<p class="subdivision">දුක නිපාතය</p>
<p class="vagga">පළමුවෙනි පණ්ණාසකය</p>
<p>2. දෙවෙනි පණස</p>
<h1>10. බාල වර්ගය</h1>
</div>
<p><a class="apz" id="apz10.1"></a><a class="msdiv" id="msdiv99"></a>අනාගතභාර සූත්‍රය:—1. “මහණෙනි, මේ බාලයෝ දෙදෙනෙක් වෙත්. කවර දෙදෙනෙක්ද යත්, යමෙක් (තමා වෙත) නොපැමිණි බර උසුලයිද, යමෙක් (තමා වෙත) පැමිණි බර නොඋසුලයිද යන දෙදෙනයි. </p>
<p>2. “මහණෙනි, මේ දෙදෙන වනාහි බාලයෝ (අඥානයෝ) වෙත්.” </p>
<p>(මේ වර්ගයේ 3, 5, 7, 9 සූත්‍රවල 2 ඡෙද මේ වර්ගයේ 1 සූත්‍රයේ 2 ඡෙදය මෙන් වෙත්)</p>
<p><a class="apz" id="apz10.2"></a><a class="msdiv" id="msdiv100"></a>ආගතභාර සූත්‍රය:—1. “මහණෙනි, මේ පණ්ඩිතයෝ දෙදෙනෙක් වෙත්. කවර දෙදෙනෙක්ද යත්, යමෙක් (තමා වෙත) පැමිණියාවූ බර උසුලයිද, යමෙක් (තමාවෙත) නොපැමිණියාවූ බර නොඋසුලයිද (යන දෙදෙනයි.) </p>
<p>2. “මහණෙනි, මේ දෙදෙන වනාහි පණ්ඩිතයෝ වෙත්. </p>
<p>(මේ වර්ගයේ 4, 6, 8, 10 සූත්‍රවල 2 ඡෙද මේ වර්ගයේ 2 සූත්‍රයේ 2 ඡෙදය මෙන් වෙත්)</p>
<p><a class="apz" id="apz10.3"></a><a class="msdiv" id="msdiv101"></a>අකප්පිය සඤ්ඤී සූත්‍රය:—“මහණෙනි, මේ බාලයෝ දෙදෙනෙක් වෙත්. කවර දෙදෙනෙක්ද යත්, යමෙක් අකැප වස්තුවෙහි අකැපය යන හැඟීම ඇත්තේද, යමෙක් කැප වස්තුවෙහි අකැපය යන හැඟීම ඇත්තේද (යන දෙදෙනයි) </p>
<p><a class="apz" id="apz10.4"></a><a class="msdiv" id="msdiv102"></a>කප්පිය සඤ්ඤී සූත්‍රය:—“මහණෙනි, මේ පණ්ඩිතයෝ දෙදෙනෙක් වෙත්. කවර දෙදෙනෙක්ද යත්, යමෙක් අකැප </p>
<p>වස්තුවෙහි අකැපය යන හැඟීම ඇත්තේද, යමෙක් කැප වස්තුවෙහි කැපය යන හැඟීම ඇත්තේද යන දෙදෙනයි. </p>
<p><a class="apz" id="apz10.5"></a><a class="msdiv" id="msdiv103"></a>අනාපත්ති සඤ්ඤී සූත්‍රය:—“මහණෙනි, මේ බාලයෝ දෙදෙනෙක් වෙත් කවර දෙදෙනෙක්ද යත්, යමෙක් ඇවැත් (වැරදි) නොවූ දෙයෙහි ඇවැත්ය යන සංඥා ඇත්තේද, යමෙක් ඇවැත්වූ දෙයෙහි ඇවැත් නොවේය යන සංඥා ඇත්තේද (යන දෙදෙනයි) </p>
<p><a class="apz" id="apz10.6"></a><a class="msdiv" id="msdiv104"></a>ආපත්ති සඤ්ඤී සූත්‍රය:—“මහණෙනි, මේ පණ්ඩිතයෝ දෙදෙනෙක් වෙත් කවර දෙදෙනෙක්ද යත්, යමෙක් ඇවැත් නොවූ දෙයෙහි ඇවැත් නොවේය යන හැඟීම ඇත්තේද, යමෙක් ඇවැත්වූ දෙයෙහි ඇවැත්ය යන හැඟීම ඇත්තේද (යන දෙදෙනයි) </p>
<p><a class="apz" id="apz10.7"></a><a class="msdiv" id="msdiv105"></a>අධම්ම සඤ්ඤී සූත්‍රය:—“මහණෙනි, මේ බාලයෝ දෙදෙනෙක් වෙත්. කවර දෙදෙනෙක්ද යත්, යමෙක් අධර්මයෙහි ධර්මය යන සංඥා ඇත්තේද, යමෙක් ධර්මයෙහි අධර්මය යන සංඥා ඇත්තේද (යන දෙදෙනයි) </p>
<p><a class="apz" id="apz10.8"></a><a class="msdiv" id="msdiv106"></a>ධම්ම සඤ්ඤී සූත්‍රය:—“මහණෙනි, මේ පණ්ඩිතයෝ දෙදෙනෙක් වෙත්. කවර දෙදෙනෙක්ද යත්, යමෙක් අධර්මයෙහි අධර්මය යන සංඥා ඇත්තේද, යමෙක් ධර්මයෙහි ධර්මය යන සංඥා ඇත්තේද (යන දෙදෙනයි.) </p>
<p><a class="apz" id="apz10.9"></a><a class="msdiv" id="msdiv107"></a>අවිනය සඤ්ඤී සූත්‍රය:—“මහණෙනි, මේ බාලයෝ දෙදෙනෙක් වෙත්. කවර දෙදෙනෙක්ද යත්, යමෙක් විනය නොවූවෙහි විනය යන සංඥා ඇත්තේද, යමෙක් විනය වූවෙහි අවිනය යන සංඥා ඇත්තේද, (යන දෙදෙනයි.) </p>
<p><a class="apz" id="apz10.10"></a><a class="msdiv" id="msdiv108"></a>විනය සඤ්ඤී සූත්‍රය:—“මහණෙනි, මේ පණ්ඩිතයෝ දෙදෙනෙක් වෙත්. කවර දෙදෙනෙක්ද යත්, යමෙක් විනය නොවූ දෙයෙහි අවිනය යන සංඥා ඇත්තේද, යමෙක් විනය වූවෙහි විනය යන සංඥා ඇත්තේද (යන දෙදෙනයි.) </p>
<p><a class="apz" id="apz10.11"></a><a class="msdiv" id="msdiv109"></a>කුක්කුච්ච සූත්‍රය:—“මහණෙනි, දෙදෙනෙකුන්ට ක්ලේශයෝ වැඩෙත්. කවර දෙදෙනෙකුන්ටද යත්, යමෙක් කුකුස් </p>
<p>නොකටයුත්තෙහි කුකුස් කෙරේද, යමෙක් කුකුස් කටයුත්තෙහි කුකුස් නොකෙරේද (යන දෙදෙනාටයි) </p>
<p>2. “මහණෙනි, මේ දෙදෙනාට වනාහි ක්ලේශයෝ වැඩෙත්. </p>
<p>(මේ වර්ගයේ 13, 15, 17, 19 සූත්‍රවල 2 ඡෙද මේ සූත්‍රයේ 2 ඡෙදය මෙන් වෙත්.)</p>
<p><a class="apz" id="apz10.12"></a><a class="msdiv" id="msdiv110"></a>නකුක්කුච්ච සූත්‍රය:—“මහණෙනි, දෙදෙනෙකුන් හට ක්ලේශයෝ නොවැඩෙත්. කවර දෙදෙනෙකුන්ටද යත්, යමෙක් කුකුස් නොකටයුත්තෙහි කුකුස් නොකරයිද, යමෙක් කුකුස් කටයුත්තෙහි කුකුස් කරයිද යන දෙදෙනාටයි </p>
<p>2. “මහණෙනි, මේ දෙදෙනාට වනාහි ක්ලේශයෝ නොවැඩෙත්. </p>
<p>(මේ වර්ගයේ 14, 16, 18, 20 සූත්‍රවල 2 ඡෙද මේ සූත්‍රයේ 2 ඡෙදය මෙන් වෙත්.)</p>
<p><a class="apz" id="apz10.13"></a><a class="msdiv" id="msdiv111"></a>කප්පිය සඤ්ඤී සූත්‍රය:—“මහණෙනි, දෙදෙනෙකුන්හට ආශ්‍රවයෝ වැඩෙත්. කවර දෙදෙනෙකුන්ටද යත්, යමෙක් කැප නොවූ දෙයෙහි කැපය යන සංඥා ඇත්තේවේද යමෙක් කැපවූ දෙයෙහි අකැපය යන සංඥා ඇත්තේ වේද (යන මේ දෙදෙනාටයි) </p>
<p><a class="apz" id="apz10.14"></a><a class="msdiv" id="msdiv112"></a>අකප්පිය සඤ්ඤී සූත්‍රය-“මහණෙනි, දෙදෙනෙකුන්හට ආශ්‍රවයෝ නොවැඩෙත්. කවර දෙදෙනෙකුන්ටද යත්, යමෙක් අකැපවූ දෙයෙහි අකැපය යන සංඥා ඇත්තේ වේද, යමෙක් කැපවූ දෙයෙහි කැපය යන සංඥා ඇත්තේ වේද (යන මේ දෙදෙනාටයි) </p>
<p><a class="apz" id="apz10.15"></a><a class="msdiv" id="msdiv113"></a>ආපත්ති සඤ්ඤී සූත්‍රය:—“මහණෙනි, දෙදෙනෙකුන්හට ආශ්‍රවයෝ වැඩෙත්. කවර දෙදෙනෙකුන්හටද යත්, යමෙක් ඇවැත් නුවූවෙහි ඇවැත්ය යන සංඥා ඇත්තේ වේද යමෙක් ඇවැත් වූවෙහි ඇවැත් නැත යන සංඥා ඇත්තේ වේද (යන දෙදෙනාටයි) </p>
<p><a class="apz" id="apz10.16"></a><a class="msdiv" id="msdiv114"></a> අනාපත්ති සඤ්ඤී සූත්‍රය:—“මහණෙනි, දෙදෙනෙකුන්හට ආශ්‍රවයෝ නොවැඩෙත්. කවර දෙදෙනෙකුන්ටද යත්. යමෙක් ඇවැත් නුවූවෙහි ඇවැත් නැත යන සංඥා ඇත්තේ වේද, යමෙක් ඇවැත්වූවෙහි ඇවැත්ය යන සංඥා ඇත්තේ වේද (යන දෙදෙනාටයි) </p>
<p><a class="apz" id="apz10.17"></a><a class="msdiv" id="msdiv115"></a>ධම්ම සඤ්ඤී සූත්‍රය:—“මහණෙනි, දෙදෙනෙකුන් හට ආශ්‍රවයෝ වැඩෙත්. කවර දෙදෙනෙකුන්හටද යත් යමෙක් අධර්ම වූවෙහි ධර්මය යන සංඥා ඇත්තේ වේද, යමෙක් ධර්ම වූවෙහි අධර්මය යන සංඥා ඇත්තේ වේද (යන දෙදෙනාටයි.) </p>
<p><a class="apz" id="apz10.18"></a><a class="msdiv" id="msdiv116"></a>අධම්ම සඤ්ඤී සූත්‍රය-“මහණෙනි, දෙදෙනෙකුන් හට ආශ්‍රවයෝ නොවැඩෙත්. කවර දෙදෙනෙකුන්ටද යත්, යමෙක් අධර්මවූවෙහි අධර්මය යන සංඥා ඇත්තේ වේද, යමෙක් ධර්ම වූවෙහි ධර්මය යන සංඥා ඇත්තේ වේද යන දෙදෙනාටයි. </p>
<p><a class="apz" id="apz10.19"></a><a class="msdiv" id="msdiv117"></a>විනය සඤ්ඤී සූත්‍රය-“මහණෙනි, දෙදෙනෙකුන් හට ආශ්‍රවයෝ වැඩෙත්. කවර දෙදෙනෙකුන්ටද යත්, යමෙක් විනය නොවූවෙහි විනය යන සංඥා ඇත්තේ වේද, යමෙක් විනය වූවෙහි විනය නොවේ යන සංඥා ඇත්තේ වේද (යන දෙදෙනාටයි) </p>
<p><a class="apz" id="apz10.20"></a><a class="msdiv" id="msdiv118"></a>අවිනය සඤ්ඤී සූත්‍රය-“මහණෙනි, දෙදෙනෙකුන්හට ආශ්‍රවයෝ නොවැඩෙත්. කවර දෙදෙනෙකුන්ටද යත්, යමෙක් විනය නොවූවෙහි විනය නොවේ යන සංඥා ඇත්තේ වේද, යමෙක් විනය වූවෙහි විනය යන සංඥා ඇත්තේ වේද (යන දෙදෙනාටයි.)” </p>
<p class="endsutta">(පස්වෙනි බාල වර්ගය නිමි)</p>
<p class="endsutta">(දෙවෙනි පණ්ණාසකය සමාප්තයි)</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
