<!DOCTYPE html>
<html>
<head>
<meta author="A.P. de Soyza">
<title></title>
</head>
<body>
<div id="text" lang="si">
<section class="sutta" id="an7.96-622">
<article>
<div class="hgroup">
<p class="division">අඞ්ගුත්තරනිකායො</p>
<p class="subdivision">සත්තක නිපාතය</p>
<h1>7.96–622 චක්ඛු දුක්ඛානුපස්සි සූත්‍රය</h1>
</div>
<p>(1) “පූජාවට යෝග්‍යවූ, දුර සිට ගෙනවුත් පිදීමට යෝග්‍යවූ, දන් දීමට සුදුසුවූ, දෙඅත් හිස මත තබා වැඳීමට යෝග්‍යවූ, ලෝකයාගේ නිරුත්තර පින් කෙත වූ මේ පුද්ගලයෝ සත් දෙනෙක් වෙති.</p>
<p>“ඒ සත්දෙන කවරහුද? මහණෙනි, මේ ශාසනයෙහි ඇතැම් පුද්ගලයෙක් ඇසෙහි දුක අනුව බලන්නේ වාසය කරයි. ඇසෙහි අනාත්මය අනුව බලන්නේ වාසය කරයි. ඇසෙහි ක්‍ෂයවීම අනුව බලන්නේ වාසය කරයි. ඇසෙහි ව්‍යයවීම අනුව බලන්නේ වාසය කරයි. ඇසෙහි විරාගය අනුව බලන්නේ වාසය කරයි. ඇසෙහි දුරුකිරීම අනුව බලන්නේ වාසය කරයි. කණෙහි—නාසයෙහි—දිවෙහි—ශරීරයෙහි—සිතෙහි—රූපයෙහි—ශබ්දයෙහි—ගන්‍ධයෙහි—රසයෙහි—ස්පර්‍ශයෙහි—ධර්මයෙහි—චක්‍ෂුර් විඥානයෙහි—ශ්‍රොත විඥානයෙහි—ඝාණ විඥානයෙහි—ජිව්හා විඥානයෙහි—කාය විඥානයෙහි—මනස් විඥානයෙහි—චක්‍ෂු ස්පර්‍ශයෙහි—ශ්‍රොත ස්පර්‍ශයෙහි—ඝාණ ස්පර්‍ශයෙහි—ජිව්හා ස්පර්‍ශයෙහි—කාය ස්පර්‍ශයෙහි—මනස් ස්පර්‍ශයෙහි—ඇස හා ස්පර්‍ශයෙන් හටගත් වේදනාවෙහි—කණ හා ස්පර්‍ශයෙන් හටගත් වේදනාවෙහි—දිව හා ස්පර්‍ශයෙන් හටගත් වේදනාවෙහි—කය හා ස්පර්‍ශයෙන් හටගත් වේදනාවෙහි—සිත හා ස්පර්‍ශයෙන් හටගත් වේදනාවෙහි—රූප සංඥාවෙහි—ශබ්ද සංඥාවෙහි—ගන්‍ධ සංඥාවෙහි—රස සංඥාවෙහි—ස්පර්‍ශ සංඥාවෙහි—ධර්‍ම සංඥාවෙහි—රූපය ගැන සිතීමෙහි—ශබ්දය ගැන සිතීමෙහි—ගන්‍ධය ගැන සිතීමෙහි—රසය ගැන සිතීමෙහි—ස්පර්‍ශය ගැන සිතීමෙහි—ධර්මය ගැන සිතීමෙහි—රූප තෘෂ්ණාවෙහි—ශබ්ද තෘෂ්ණාවෙහි—ගන්‍ධ තෘෂ්ණාවෙහි—රස තෘෂ්ණාවෙහි—ස්පර්‍ශ තෘෂ්ණාවෙහි—ධර්‍ම තෘෂ්ණාවෙහි—රූප විතර්‍කයෙහි—ශබ්ද විතර්‍කයෙහි—ගන්‍ධ විතර්‍කයෙහි—රස විතර්‍කයෙහි—ස්පර්‍ශ විතර්‍කයෙහි—ධර්ම විතර්‍කයෙහි—රූප විචාරයෙහි (සෙවීමෙහි)—ශබ්ද විචාරයෙහි—ගන්‍ධ විචාරයෙහි—රස විචාරයෙහි—ස්පර්‍ශ විචාරයෙහි—ධර්ම විචාරයෙහි—රූපස්කන්‍ධයෙහි—වේදනා ස්කන්‍ධයෙහි—සංඥා ස්කන්‍ධයෙහි—සංස්කාර ස්කන්‍ධයෙහි—විඥාන ස්කත්‍ධයෙහි—අනිත්‍යය අනුව බලන්නේ—දුක අනුව බලන්නේ—අනාත්මය අනුව බලන්නේ—ක්‍ෂය අනුව බලන්නේ—ව්‍යය අනුව බලන්නේ—විරාගය අනුව බලන්නේ—නිරෝධය අනුව බලන්නේ—දුරු කිරීම අනුව බලන්නේ—වාසය කරයි.</p>
<p class="end">ආහුනෙය්‍යවග්ගො දසමො.</p>
</article>
<aside id="metaarea">
<p>A.P. de Soyza edition.</p>
</aside>
</section>
</div>
</body>
</html>
