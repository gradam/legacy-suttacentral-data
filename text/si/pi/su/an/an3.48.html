<!DOCTYPE html>
<html>
<head>
<meta author="A.P. de Soyza">
<title></title>
</head>
<body>
<div id="text" lang="si">
<section class="sutta" id="an3.48">
<article>
<div class="hgroup">
<p class="division">අඞ්ගුත්තරනිකායො</p>
<p class="subdivision">තික නිපාතය</p>
<h1>3.48 පබ්බතරාජ සූත්‍රය</h1>
</div>
<p>“මහණෙනි, හිමාල පර්‍වතය නිසා මහා වෘක්‍ෂයෝ වැඩීම් තුනකින් වැඩෙත්. අතු කොළවලින් වැඩෙත්. සිවියෙන් හා පොත්තෙන් වැඩෙත්. ඵලයෙන් හා හරයෙන් වැඩෙත්. මහණෙනි, හිමාල පර්‍වතයා නිසා මහා වෘක්‍ෂයෝ මේ වැඩීම් තුනින් වැඩෙත්.</p>
<p>“මහණෙනි, එපරිද්දෙන්ම, සැදැහැවත්වූ කුල ප්‍රධානියෙකු නිසා ඔහුගේ අභ්‍යන්තර ජන තෙමේ වැඩීම් තුනකින් වැඩෙයි. ශ්‍රද්‍ධාවෙන් වැඩෙයි. ශීලයෙන් වැඩෙයි. ප්‍රඥාවෙන් වැඩෙයි. මහණෙනි, සැදැහැවත් කුල පුත්‍රයෙකු නිසා ඔහුගේ අතවැසි පිරිස ශ්‍රද්‍ධාවෙන් වැඩෙයි. ශීලයෙන් වැඩෙයි. ප්‍රඥාවෙන් වැඩෙයි.</p>
<p>“ගමින් ඈත්වූ මහා වනයෙහි ශෛලමය පර්‍වතයක් වේද, එය ආශ්‍රයකොට ඒ මහා වෘක්‍ෂයෝ යම්සේ වැඩෙත්ද,</p>
<p>“එපරිද්දෙන්ම මේ ලෝකයෙහි ශීලයෙන් යුක්තවූ ශ්‍රද්‍ධාවත්වූ කුලපුත්‍රයා ආශ්‍රයකොට අඹුදරුවෝද, බන්ධුවරයෝද, හිතවන්තයෝද, ඤාති සමූහයාද, යමෙක් තුමූ ඔහු අනුව ජීවත් වන්නාහුද, ඔවුහු වැඩෙත්.</p>
<p>“යම් කෙනෙක් නුවණැත්තෝ වෙත්ද, ඔවුහු සිල්වත්වූ ඔහුගේ ශීලයද, ත්‍යාගයද, සුචරිතයන්ද බලමින් ඒ අනුව පිළිපදිත්.</p>
<p>“මේ ලෝකයෙහි සුගතිගාමී මාර්‍ගයෙහි පිළිපැද කම්සැප කැමති වෙමින් සතුටුවන්නෝ දෙලොව සතුටුවෙත්.”</p>
</article>
<aside id="metaarea">
<p>A.P. de Soyza edition.</p>
</aside>
</section>
</div>
</body>
</html>
