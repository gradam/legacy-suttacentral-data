<!DOCTYPE html>
<html>
<head>
<meta author="A.P. de Soyza">
<title></title>
</head>
<body>
<div id="text" lang="si">
<section class="sutta" id="an3.157-162">
<article>
<div class="hgroup">
<p class="division">අඞ්ගුත්තරනිකායො</p>
<p class="subdivision">තික නිපාතය</p>
<p class="vagga">(16) 6. අචෙලක වර්‍ගය</p>
<h1>157–162 සම්මප්පධාන, ඉද්‍ධිපාද, ඉන්‍ද්‍රිය, බල, බොජ්ඣඞ්ග, මග්ගඞ්ග සූත්‍ර</h1>
</div>
<p>1-4. (මේ ඡේද මේ වර්‍ගයේ 1 සූත්‍රයේ 1-4 ඡේද මෙන් වෙත්.)</p>
<p>5. “මහණෙනි, මේ ශාසනයෙහි මහණතෙම නූපන් ලාමක අකුශල ධර්මයන්ගේ නොඉපදීම පිණිස කැමැත්ත උපදවයිද, වෑයම් කරයිද, වීර්‍ය්‍ය පටන් ගනියිද, සිත ඔසවයිද, උත්සාහ කරයිද, උපන් ලාමක අකුශල ධර්මයන් පහකිරීම පිණිස කැමැත්ත උපදවයිද, වෑයම් කරයිද, වීර්‍ය්‍ය පටන් ගනියිද, සිත ඔසවයිද, උත්සාහ කරයිද, නූපන් කුශල ධර්මයන්ගේ ඉපදීම පිණිස කැමැත්ත උපදවයිද, වෑයම් කරයිද, වීර්‍ය්‍ය පටන් ගනියිද, සිත ඔසවයිද, උත්සාහ කරයිද,</p>
<p>“උපන් කුශල ධර්මයන්ගේ පැවැත්ම පිණිස, නුමුළාව පිණිස, බොහෝවීම පිණිස, මහත්වීම, වැඩීම පිණිස, සම්පූර්‍ණවීම පිණිස කැමැත්ත උපදවයිද, වෑයම් කරයිද, වීර්‍ය්‍ය පටන් ගනියිද, සිත ඔසවයිද, උත්සාහ කරයිද, ඡන්‍දය අධිපතිකොට ඇති සමාධියෙන් හා සම්‍යක් ප්‍රධාන වීර්‍ය්‍යයෙන් යුත් ඎද්ධිපාදය වඩයිද, වීර්‍ය්‍යය අධිපතිකොට ඇති සමාධියෙන් හා සම්‍යක් ප්‍රධාන වීර්‍ය්‍යයෙන් යුත් ඎද්ධිපාදය වඩයිද, සිත අධිපතිකොට ඇති සමාධියෙන් හා සම්‍යක් ප්‍රධාන වීර්‍ය්‍යයෙන් යුත් ඎද්ධිපාදය වඩයිද, වීමංසය අධිපතිකොට ඇති සමාධියෙන් හා සම්‍යක් ප්‍රධාන වීර්‍ය්‍යයෙන් යුත් ඎද්ධිපාදය වඩයිද, සද්ධින්‍ද්‍රිය වඩයිද, විරියින්‍ද්‍රිය වඩයිද, සතින්‍ද්‍රිය වඩයිද, සමාධින්‍ද්‍රිය වඩයිද, පඤ්ඤින්‍ද්‍රිය වඩයිද, සද්ධා බලය වඩයිද, විරිය බලය වඩයිද, සති බලය වඩයිද, සමාධි බලය වඩයිද, පඤ්ඤා බලය වඩයිද, සති සම්බොජ්ඣඞ්ගය වඩයිද, ධම්මවිචය සම්බොජ්ඣඞ්ගය වඩයිද, විරිය සම්බොජ්ඣඞ්ගය වඩයිද, පීති සම්බොජ්ඣඞ්ගය වඩයිද, පස්සද්ධි සම්බොජ්ඣඞ්ගය වඩයිද, සමාධි සම්බොජ්ඣඞ්ගය වඩයිද, උපෙක්ඛා සම්බොජ්ඣඞ්ගය වඩයිද, සම්මා දිට්ඨිය වඩයිද, සම්මා සංකප්පය වඩයිද, සම්‍යක් වචනය වඩයිද, සම්‍යක් කර්‍මාන්තය වඩයිද, සම්‍යක් ආජීවය වඩයිද, සම්මා සතිය වඩයිද, සම්මා සමාධිය වඩයිද, මහණෙනි, මේ මධ්‍යම ප්‍රතිපදාවයයි කියනු ලැබේ. මහණෙනි, මේ වනාහි ත්‍රිවිධ ප්‍රතිපදාවයි.”</p>
<p class="end">අචෙලක වර්‍ගය නිමි.</p>
</article>
<aside id="metaarea">
<p>A.P. de Soyza edition.</p>
</aside>
</section>
</div>
</body>
</html>
