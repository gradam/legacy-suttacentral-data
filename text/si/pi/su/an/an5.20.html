<!DOCTYPE html>
<html>
<head>
<meta author="A.P. de Soyza">
<title></title>
</head>
<body>
<div id="text" lang="si">
<section class="sutta" id="an5.20">
<article>
<div class="hgroup">
<p class="division">අඞ්ගුත්තරනිකායො</p>
<p class="subdivision">පඤ්චක නිපාතය</p>
<h1>5.20 අත්ත පරහිත පටිපන්න සූත්‍රය</h1>
</div>
<p>“මහණෙනි, කරුණු පසකින් යුක්තවූ භික්‍ෂු තෙම තමහට වැඩ පිණිසද, අනුන්හට වැඩ පිණිසද පිළිපන්නේ වෙයි.</p>
<p>“කවර පසකින්ද යත්? මහණෙනි, මේ ශාසනයෙහි භික්‍ෂු තෙම තෙමේත් සිල්වත් වේද, අනුන්ද ශීල සම්පත්තියෙහි සමාදන් කරවාද, තෙමේත් සමාධියෙන් යුක්තවේද, අනුන්ද සමාධි සම්පත්තියෙහි සමාදන් කරවාද, තෙමේත් ප්‍රඥාවෙන් යුක්තවේද, අනුන්ද ප්‍රඥා සම්පත්තියෙහි සමාදන් කරවාද, තෙමේත් අර්‍හත් ඵල විමුක්තියෙන් යුක්තවේද, අනුන්ද විමුක්ති සම්පත්තියෙහි සමාදන් කරවාද, තෙමේත් විමුක්ති ඥාන දර්‍ශනයෙන් හෙවත් ප්‍රත්‍යවෙක්‍ෂා නුවණින් යුක්තවේද, අනුන්ද විමුක්ති ඥාන දර්‍ශන සම්පත්තියෙහි සමාදන් කරවාද,</p>
<p>“මහණෙනි, කරුණු පසකින් යුක්තවූ භික්‍ෂු තෙම තමහට වැඩ පිණිසද, අනුන්හට වැඩ පිණිසද පිළිපන්නේ වෙයි.</p>
<p class="end">දෙවෙනි බල වර්‍ගය නිමි.</p>
</article>
<aside id="metaarea">
<p>A.P. de Soyza edition.</p>
</aside>
</section>
</div>
</body>
</html>
