<!DOCTYPE html>
<html>
<head>
<meta author="A.P. de Soyza">
<title></title>
</head>
<body>
<div id="text" lang="si">
<section class="sutta" id="an10.113">
<article>
<div class="hgroup">
<p class="division">අඞ්ගුත්තරනිකායො</p>
<p class="subdivision">දසම නිපාතය</p>
<p class="vagga">(12) 2. පච්චොරොහණි වර්‍ගය</p>
<h1>10.113. අධම්මානත්‍ථ සූත්‍රය</h1>
</div>
<p>“මහණෙනි, අධර්මයද, අනර්ත්‍ථයද දත යුතුය. ධර්මයද, අර්ත්‍ථයද දත යුතුයි. අධර්මයද, අනර්ත්‍ථයද දැන, ධර්මයද අර්ත්‍ථයද දැන, ධර්මය යම්සේද, අර්ත්‍ථය යම්සේද, එසේ පිළිපැදිය යුතුයි.</p>
<p>“මහණෙනි, අධර්මයද, අනර්ත්‍ථයද කවරේද, වැරදි දැකීම, වැරදි සිතීම, වැරදි කථාව, වැරදි ක්‍රියාව, වැරදි පැවැත්ම, වැරදි වෑයම, වැරදි සිහිය, වැරදි සමාධිය, වැරදි දැනුම, වැරදි මිදීමය. මහණෙනි, මේ අධර්මයද, අනර්ත්‍ථයද වේ.</p>
<p>“මහණෙනි, ධර්මයද, අර්ත්‍ථයද කවරේද? නිවැරදි දැකීම, නිවැරදි සිතීම, නිවැරදි කථාව, නිවැරදි ක්‍රියාව, නිවැරදි පැවැත්ම, නිවැරදි වෑයම, නිවැරදි සිහිය, නිවැරදි සිත එකඟකම, නිවැරදි දැනුම, වැරදි මිදීම යන මේ, මහණෙනි, ධර්මයද, අර්ත්‍ථයදැයි කියනු ලැබේ.</p>
<p>“මහණෙනි, අධර්මයද, අනර්ත්‍ථයද දත යුතුය. ධර්මයද, අර්ත්‍ථයද දත යුතුයි. අධර්මයද, අනර්ත්‍ථයද දැන, ධර්මයද අර්ත්‍ථයද දැන, ධර්මය යම්සේද, අර්ත්‍ථය යම්සේද, එසේ පිළිපැදිය යුතුයි. මෙසේ ඒ යමක් කියන ලද්දේද, මෙය ඒ සඳහා කියන ලදී.</p>
</article>
<aside id="metaarea">
<p>A.P. de Soyza edition.</p>
</aside>
</section>
</div>
</body>
</html>
