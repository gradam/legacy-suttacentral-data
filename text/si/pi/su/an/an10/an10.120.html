<!DOCTYPE html>
<html>
<head>
<meta author="A.P. de Soyza">
<title></title>
</head>
<body>
<div id="text" lang="si">
<section class="sutta" id="an10.120">
<article>
<div class="hgroup">
<p class="division">අඞ්ගුත්තරනිකායො</p>
<p class="subdivision">දසම නිපාතය</p>
<h1>10.120 අරියපච්චාරොහණී සූත්‍රය</h1>
</div>
<p>“මහණෙනි, තොපට ආර්‍ය්‍ය බැසගැනීම දෙසන්නෙමි. එය අසව්. මනාකොට මෙනෙහි කරව්” යයි වදාළ සේක. “මහණෙනි, ආර්‍ය්‍ය බැසගැන්ම කවරේද?</p>
<p>“මහණෙනි, මේ ශාසනයෙහි ආර්‍ය්‍යශ්‍රාවකතෙම මෙසේ සලකයි. කෙසේද, වැරදි දැකීමේ ලාමක විපාකය මෙලොවදීද, පරලොවදීද වේ. හෙතෙම මෙසේ සලකා වැරදි දැකීම අත්හරියි. වැරදි දැකීමෙන් බසියි.</p>
<p>“මහණෙනි, මේ ශාසනයෙහි ආර්‍ය්‍යශ්‍රාවකතෙම මෙසේ සලකයි. කෙසේද, වැරදි සිතීමේ ලාමක විපාකය මෙලොවදීද, පරලොවදීද වේ. හෙතෙම මෙසේ සලකා වැරදි සිතීම අත්හරියි. වැරදි සිතීමෙන් බසියි.</p>
<p>“මහණෙනි, මේ ශාසනයෙහි ආර්‍ය්‍යශ්‍රාවකතෙම මෙසේ සලකයි. කෙසේද, වැරදි වචනයේ ලාමක විපාකය මෙලොවදීද, පරලොවදීද වේ. හෙතෙම මෙසේ සලකා වැරදි වචනය අත්හරියි. වැරදි වචනයෙන් බසියි.</p>
<p>“මහණෙනි, මේ ශාසනයෙහි ආර්‍ය්‍යශ්‍රාවකතෙම මෙසේ සලකයි. කෙසේද, වැරදි කර්‍මාන්තයේ ලාමක විපාකය මෙලොවදීද, පරලොවදීද වේ. හෙතෙම මෙසේ සලකා වැරදි කර්‍මාන්තය අත්හරියි. වැරදි කර්‍මාන්තයෙන් බසියි.</p>
<p>“මහණෙනි, මේ ශාසනයෙහි ආර්‍ය්‍යශ්‍රාවකතෙම මෙසේ සලකයි. කෙසේද, වැරදි ජීවිකාවේ ලාමක විපාකය මෙලොවදීද, පරලොවදීද වේ. හෙතෙම මෙසේ සලකා වැරදි ජීවිකාව අත්හරියි. වැරදි ජීවිකාවෙන් බසියි.</p>
<p>“මහණෙනි, මේ ශාසනයෙහි ආර්‍ය්‍යශ්‍රාවකතෙම මෙසේ සලකයි. කෙසේද, වැරදි වෑයමේ ලාමක විපාකය මෙලොවදීද, පරලොවදීද වේ. හෙතෙම මෙසේ සලකා වැරදි වෑයම අත්හරියි. වැරදි වෑයමෙන් බසියි.</p>
<p>“මහණෙනි, මේ ශාසනයෙහි ආර්‍ය්‍යශ්‍රාවකතෙම මෙසේ සලකයි. කෙසේද, වැරදි සිහිකිරීමේ ලාමක විපාකය මෙලොවදීද, පරලොවදීද වේ. හෙතෙම මෙසේ සලකා වැරදි සිහිකිරීම අත්හරියි. වැරදි සිහිකිරීමෙන් බසියි.</p>
<p>“මහණෙනි, මේ ශාසනයෙහි ආර්‍ය්‍යශ්‍රාවකතෙම මෙසේ සලකයි. කෙසේද, වැරදි සිත එකඟ කිරීමේ ලාමක විපාකය මෙලොවදීද, පරලොවදීද වේ. හෙතෙම මෙසේ සලකා වැරදි වැරදි සිත එකඟ කිරීම අත්හරියි. වැරදි වැරදි සිත එකඟ කිරීමෙන් බසියි.</p>
<p>“මහණෙනි, මේ ශාසනයෙහි ආර්‍ය්‍යශ්‍රාවකතෙම මෙසේ සලකයි. කෙසේද, වැරදි නුවණේ ලාමක විපාකය මෙලොවදීද, පරලොවදීද වේ. හෙතෙම මෙසේ සලකා වැරදි නුවණ අත්හරියි. වැරදි නුවණින් බසියි.</p>
<p>“මහණෙනි, මේ ශාසනයෙහි ආර්‍ය්‍යශ්‍රාවකතෙම මෙසේ සලකයි. කෙසේද, වැරදි මිදීමේ ලාමක විපාකය මෙලොවදීද, පරලොවදීද වේ. හෙතෙම මෙසේ සලකා වැරදි මිදීම අත්හරියි. වැරදි මිදීමෙන් බසියි.</p>
</article>
<aside id="metaarea">
<p>A.P. de Soyza edition.</p>
</aside>
</section>
</div>
</body>
</html>
