<!DOCTYPE html>
<html>
<head>
<title></title>
</head>
<body>
<div id="text" lang="si">
<section class="sutta" id="mn149">
<article>
<div class="hgroup">
<p class="division">මජ්ඣිම නිකාය</p>
<h1>149 පිණ්ඩපාත පාරිශුද්ධ සූත්‍රය</h1>
</div>
<p><a class="si-vp438"></a>මා විසින් මෙසේ අසන ලදී. එක් සමයෙක්හි භාග්‍යවතුන් වහන්සේ රජගහ නුවර සමීපයෙහිවූ කලන්දක නිවාප නම්වූ වේළුවනාරාමයෙහි වැඩවසන සේක. එකල්හි වනාහි ආයුෂමත් ශාරිපුත්‍ර ස්ථිවිරයන්වහන්සේ සවස් කාලයෙහි ඵලසමවතින් නැගී සිටියේ භාග්‍යවතුන් වහන්සේ යම්තැනෙක්හිද එතැනට එළැඹියේය. එළඹ, භාග්‍යවතුන්වහන්සේ වැඳ, එකත්පස්ව හුන්නේය. එකත්පස්ව හුන්නාහු ආයුෂ්මත් ශාරිපුත්‍ර ස්ථිවිරයන් වහන්සේට භාග්‍යවතුන්වහන්සේ මෙසේ වදාළ සේක.</p>
<p>“ශාරිපුත්‍රය, තොපගේ ඉන්‍ද්‍රියයෝ විශේෂයෙන් ප්‍රසන්නයහ. ඡවිවර්‍ණය පිරිසිදුය. ශාරිපුත්‍රය, ඔබ දැන් කවර විහරණයකින් බහුලව වසන්නෙහිදැයි ඇසූහ.</p>
<p>“ස්වාමිනී, මම මේ කාලයෙහි බහුල කොට ශූනතා ඵලසමාපත්ති විහරනයෙන් වෙසෙමි‘‘යි කීයේය.</p>
<p>“යහපති, යහපති, ශාරිපුත්‍රය, මහාපුරුෂයන්ගේ විහරණයෙන් ඔබ දැන් බහුලව වෙසෙයි. ශාරිපුත්‍රය, යම් මේ ශූන්‍යතා ඵල සමාපත්තියක් වේද, එය මහාපුරුෂයන්ගේ වාසය වන්නේය.</p>
<p>“එහෙයින් ශාරිපුත්‍රය, මේ ශාසනයෙහි මහණතෙම බහුලකොට ඵලසමාපත්ති විහරණයෙන් යුක්තව වසන්නෙමියි, කැමති වන්නේද, ශාරිපුත්‍රය, ඒ මහණහු විසින් මෙසේ නුවණින් සැලකිය යුතුයි. ‘මම යම් මගෙකින් පිඩු පිණිස ගමට ගියෙම්ද, යම් පෙදෙසෙක්හි පිඬු සිඟා ඇවිද්දෙම්ද, යම් මාර්‍ගයකින් ගමින් නික්ම පිඬු සෙවීමෙන් වැලකී පෙරළා ආයෙම්ද, එහිදී චක්‍ෂුර්විඥානයෙන් දතයුතුවූ රූපාරම්මණයන්හි කැමැත්ත හෝ ඇලීම හෝ ද්වේෂය හෝ මුළාවීම හෝ කිපීම හෝ මාගේ සිතෙහි ඇත්තේද, කියායි. ඉදින් ශාරිපුත්‍රය, මහණතෙම නුවණින් ප්‍රත්‍යාවේක්‍ෂ කරන්නේ ‘මම යම් මගකින් පිඬු පිණිස ගමට ගියෙම්ද, යම් පෙදෙස්හි පිඬු පිණිස හැසුරුණෙම්ද, යම් මාර්‍ගයකින් ගමේ පිඬු සිඟීමෙන් වැළකී ආයෙම්ද, චක්‍ෂුර්විඥානයෙන් දතයුතුවූ රූපාරම්මණයන්හි කැමැත්ත හෝ ඇලීම හෝ ද්වේෂය හෝ මුළාවීම හෝ කිපීම හෝ ඇතියි දනී නම් ශාරිපුත්‍රය, ඒ මහණහු විසින් වෑයම් කටයුතුය. ඉදින් වනාහි ශාරිපුත්‍රය, ඒ මහණහු විසින් ලාමකවු ඒ අකුශල කර්‍මයන්ගේම ප්‍රහාණය පිණිස වෑයම් කටයුතුය. ඉදින් වනාහි ශාරිපුත්‍රය, මෙනෙහි කරන්නාවු ඒ මහණ තෙම , මම යම් මම යම් මගෙකින් පිඩු පිණිස ගමට ගියෙම්ද, යම් පෙදෙසෙක පිඬු සිඟා ඇවිද්දෙම්ද, යම් මාර්‍ගයකින් ගමින් නික්ම පිඬු සෙවීමෙන් වැලකී පෙරළා ආයෙම්ද, එහිදී චක්‍ෂුර්විඥානයෙන් දතයුතුවූ රූපාරම්මණයන්හි ඡන්දය හෝ ඇලීම හෝ ද්වේෂය හෝ මෝහය හෝ කිපීම හෝ නැතැයි’ දනී නම් ශාරිපුත්‍රය, රෑ දාවල් දෙක්හි කුශල ධර්මයන් අනුව හික්මෙන්නාවූ ඒ භික්‍ෂුව විසින් ඒ ප්‍රීතියෙන්ම වාසය කල යුතුයි.</p>
<p><a class="si-vp439"></a>“ශාරිපුත්‍රය, නැවතතද ඒ භික්‍ෂුව විසින් මෙසේ නුවණින් කල්පනා කටයුතුය. ‘මම යම් මගකින් පිඬු පිණිස ගමට ගියෙම්ද, යම් පෙදෙස්හි පිඬු පිණිස හැසුරුණෙම්ද, යම් මාර්‍ගයකින් ගමේ පිඬු සිඟීමෙන් වැළකී ආයෙම්ද, ශ්‍රොතා විඥානයෙන් දතයුතුවු ශබ්දයන්ද, ඡන්දය හෝ රාගය හෝ ද්වේෂය හෝ මෝහය හෝ ප්‍රතිඝය හෝ මාගේ සිතෙහි ඇත්තේදැයි මෙනෙහි කළ යුතුය. ඉදින් ශාරිපුත්‍රය, මහණතෙම නුවණින් කල්පනා කොට බලන්නේ මෙසේ දකීද, ‘මම යම් ‘මම යම් මගකින් පිඬු පිණිස ගමට ගියෙම්ද, යම් පෙදෙස්හි පිඬු පිණිස හැසුරුණෙම්ද. යම් මාර්‍ගයකින් ගමේ පිඬු සිඟීමෙන් වැළකී ආයෙම්ද, එතැන්හි කනින් දතයුතුවු ශබ්දයන්හි මා සිත පිළිබඳව ඡන්දය හෝ රාගය හෝ ද්වේෂය හෝ මෝහය හෝ ප්‍රතිඝය හෝ ඇතැයි දනීනම් ශාරිපුත්‍රය ඒ මහණුන් විසින් ලාමකවූ ඒ අකුශල ධර්‍මයන්ගේම ප්‍රහාණය පිණිස වෑයම් කළ යුතුය. ශාරිපුත්‍රය, ඉදින් වනාහි නුවණින් කල්පනා කොට බලන්නාවූ මහණ තෙම, ‘මම යම් මගකින් පිඬු පිණිස ගමට ගියෙම්ද, යම් පෙදෙස්හි පිඬු පිණිස හැසුරුණෙම්ද, යම් මාර්‍ගයකින් ගමේ පිඬු සිඟීමෙන් වැළකී පෙරළා ආයෙම්ද, එහි කනින් දතයුතුවූ ශබ්දයන්හි ඡන්දය හෝ රාගය හෝ ද්වේෂය හෝ මෝහය හෝ ප්‍රතිඝය හෝ නැතැයි’ දනී නම් රෑ දවල් දෙක්හි කුශල ධර්‍මයන්හි අනුව හික්මෙන්නාවූ ඒ භික්‍ෂුව විසින් ඒ ප්‍රිතියෙන්ම වාසය කළ යුතුය.</p>
<p>“ශාරිපුත්‍රය නැවතද ඒ භික්‍ෂුව විසින් මෙසේ නුවණින් කල්පනා කටයුතුය. ‘ මම යම් මගකින් පිඬු පිණිස ගමට ගියෙම්ද, යම් පෙදෙසක පිඬු සිඟා ඇවිද්දෙම්ද, යම් මගකින් නික්ම පිඬු සෙවීමෙන් වැළකී පෙරළා ආයෙමේද, ඝ්‍රාණ විඥානයෙන් දතයුතුවූ ගන්‍ධයන්හිද, ඡන්දය හෝ රාගය හෝ ද්වේෂය හෝ මෝහය හෝ ප්‍රතිඝය හෝ මාගේ සිතෙහි ඇත්තේදැයි මෙනෙහි කළ යුත්තේය. ‘ඉදින් ශාරිපුත්‍රය මහණ තෙම මෙසේ නුවණින් කල්පනා කොට බලන්නේ මෙසේ දකීද, ‘ මම යම් මගකින් පිඬු පිණිස ගමට ගියෙම්ද, යම් පෙදෙසක පිඬු සිඟා ඇවිද්දෙම්ද, යම් මගකින් නික්ම පිඬු සෙවීමෙන් වැළකී පෙරළා ආයෙමේද, එතැන්හි නාසයෙන් දතයුතුවූ ගන්‍ධයන්හි මා සිත පිළිබඳව ඡන්දය හෝ රාගය හෝ ද්වේෂය හෝ මෝහය හෝ ප්‍රතිඝය හෝ ඇතැයි දනීනම්, ශාරිපුත්‍රය, ඒ මහණහු විසින් ලාමකවූ ඒ අකුශල ධර්‍මයන්ගේම ප්‍රහාණිය පිණිස වෑයම් කළයුතුය. ශාරිපුත්‍රය, ඉදින් වනාහි නුවණින් කල්පනාකොට බලන්නාවු මහණතෙම ‘ මම යම් මාර්‍ගයකින් පිඬු පිණිස ගමට ගියෙම්ද, යම් පෙදෙසක පිඬු සිඟා ඇවිද්දෙම්ද, යම් මගකින් නික්ම පිඬු සෙවීමෙන් වැළකී පෙරළා ආයෙමේද, එහි නාසයෙන් දතයුතුවූ ගන්‍ධයන්හි මා සිත පිළිබඳව ඡන්දය හෝ රාගය හෝ ද්වේෂය හෝ මෝහය හෝ ප්‍රතිඝය හෝ නැතැයි දනී නම්, රෑ දාවල් දෙක්හි කුශල ධර්‍මයන්හි අනුව හික්මෙන්නාවූ ඒ භික්‍ෂුව විසින් ඒ ප්‍රීතියෙන්ම වාසය කළයුතුය.</p>
<p>“ශාරිපුත්‍රය, නැවතද ඒ භික්‍ෂුව විසින් මෙසේ නුවණින් කල්පනා කළයුතුය. ‘ මම යම් මගකින් පිඬු පිණිස ගමට ගියෙම්ද, යම් පෙදෙසක පිඬු සිඟා ඇවිද්දෙම්ද, යම් මගකින් නික්ම පිඬු සෙවීමෙන් වැළකී පෙරළා ආයෙමේද, ජීව්හා විඥානයෙන් දතයුතුවූ රසයන්හිද, මාගේ සිතෙහි පිළිබඳව ඡන්දය හෝ රාගය හෝ ද්වේෂය හෝ මෝහය හෝ ප්‍රතිඝය හෝ ඇත්තේදැයි මෙනෙහි කළ යුතුය. ඉදින් ශාරිපුත්‍රය, ඒ මහණ තෙම නුවණින් කල්පනා කොට බලන්නේ මෙසේ දකීද, ‘ මම යම් මගකින් පිඬු පිණිස ගමට ගියෙම්ද, යම් පෙදෙසක පිඬු සිඟා ඇවිද්දෙම්ද, යම් මගකින් නික්ම පිඬු සෙවීමෙන් වැළකී පෙරළා ආයෙමේද, එතැන්හි දිවෙන් දතයුතුවූ රසයන්හි මා සිත පිළිබඳව ඡන්දය හෝ රාගය හෝ ද්වේෂය හෝ මෝහය හෝ ප්‍රතිඝය හෝ ඇතැයි දනීනම්, ශාරිපුත්‍රය, ඒ මහණහු විසින් ලාමකවූ ඒ අකුශල ධර්‍මයන්ගේම ප්‍රහාණිය පිණිස වෑයම් කළයුතුය. ඉදින් ශාරිපුත්‍රය, ඉදින් වනාහි නුවණින් කල්පනා කොට බලන්නාවූ මහණතෙම ‘ මම යම් මගකින් පිඬු පිණිස ගමට ගියෙම්ද, යම් පෙදෙසක පිඬු සිඟා ඇවිද්දෙම්ද, යම් මගකින් නික්ම පිඬු සෙවීමෙන් වැළකී පෙරළා ආයෙමේද, එතැන්හි දිවෙන් දතයුතුවූ රසයන්හි මා සිත පිළිබඳව ඡන්දය හෝ රාගය හෝ ද්වේෂය හෝ මෝහය හෝ ප්‍රතිඝය හෝ නැතැයි දනීනම්, රෑ දවල් දෙක්හි කුඹල ධර්‍මයන්හි අනුව හික්මෙන්නාවූ ඒ භික්ෂුව විසින් ඒ ප්‍රීතියෙන්ම වාසය කළයුතුය.</p>
<p>“ශාරිපුත්‍රය, නැවතද ඒ භික්‍ෂුව විසින් මෙසේ නුවණින් කල්පනා කළයුතුය. ‘ මම යම් මගකින් පිඬු පිණිස ගමට ගියෙම්ද, යම් පෙදෙසක පිඬු සිඟා ඇවිද්දෙම්ද, යම් මගකින් නික්ම පිඬු සෙවීමෙන් වැළකී පෙරළා ආයෙමේද, කාය විඥානයෙන් දතයුතුවූ ස්පර්‍ශයන්හිද ඡන්දය හෝ රාගය හෝ ද්වේෂය හෝ මෝහය හෝ ප්‍රතිඝය හෝ මාගේ සිතෙහි ඇත්තේදැයි මෙනෙහි කළයුතුය. ඉදින් ශාරිපුත්‍රය, මහණතෙම නුවණින් කල්පනා කළයුතුය. ‘ මම යම් මගකින් පිඬු පිණිස ගමට ගියෙම්ද, යම් පෙදෙසක පිඬු සිඟා ඇවිද්දෙම්ද, යම් මගකින් නික්ම පිඬු සෙවීමෙන් වැළකී පෙරළා ආයෙමේද, එතැන්හි කයෙන් දතයුතුවූ ස්පර්‍ශයෙන්හි මා සිත පිළිබඳව ඡන්දය හෝ රාගය හෝ ද්වේෂය හෝ මෝහය හෝ ප්‍රතිඝය හෝ ඇතැයි දනීනම්, ශාරිපුත්‍රය, ඉදින් වනාහි නුවණින් කල්පනා කොට බලන්නාවූ මහණතෙම ‘ මම යම් මගකින් පිඬු පිණිස ගමට ගියෙම්ද, යම් පෙදෙසක පිඬු සිඟා ඇවිද්දෙම්ද, යම් මගකින් නික්ම පිඬු සෙවීමෙන් වැළකී පෙරළා ආයෙමේද, එහි කයින් දතයුතුවූ ස්පර්‍ශයෙන්හි මා සිත පිළිබඳව ඡන්දය හෝ රාගය හෝ ද්වේෂය හෝ මෝහය හෝ ප්‍රතිඝය හෝ නැතැයි දනීනම්, රෑ දවල් දෙක්හි කුශල ධර්‍මයන්හි අනුව හික්මෙන්නාවූ ඒ භික්‍ෂුව විසින් ඒ ප්‍රීතියෙන්ම වාසය කළයුතුය.</p>
<p>“ශාරිපුත්‍රය, නැවතද ඒ භික්‍ෂුව විසින් මෙසේ නුවණින් කල්පනා කළයුතුය. ‘ මම යම් මගකින් පිඬු පිණිස ගමට ගියෙම්ද, යම් පෙදෙසක පිඬු සිඟා ඇවිද්දෙම්ද, යම් මගකින් නික්ම පිඬු සෙවීමෙන් වැළකී පෙරළා ආයෙමේද, කාය විඥානයෙන් දතයුතුවූ ස්පර්‍ශයන්හිද ඡන්දය හෝ රාගය හෝ ද්වේෂය හෝ මෝහය හෝ ප්‍රතිඝය හෝ මාගේ සිතෙහි ඇත්තේදැයි මෙනෙහි කළයුතුය. ඉදින් ශාරිපුත්‍රය, මහණතෙම නුවණින් කල්පනා කළයුතුය. ‘ මම යම් මගකින් පිඬු පිණිස ගමට ගියෙම්ද, යම් පෙදෙසක පිඬු සිඟා ඇවිද්දෙම්ද, යම් මගකින් නික්ම පිඬු සෙවීමෙන් වැළකී පෙරළා ආයෙමේද, එතැන්හි මනොවිඥානයෙන් දතයුතුවූ ධර්‍මයන්හිද ඡන්දය හෝ රාගය හෝ ද්වේෂය හෝ මෝහය හෝ ප්‍රතිඝය හෝ ඇතැයි දනීනම්, ශාරිපුත්‍රය, ඉදින් වනාහි නුවණින් කල්පනා කොට බලන්නාවූ මහණතෙම ‘ මම යම් මගකින් පිඬු පිණිස ගමට ගියෙම්ද, යම් පෙදෙසක පිඬු සිඟා ඇවිද්දෙම්ද, යම් මගකින් නික්ම පිඬු සෙවීමෙන් වැළකී පෙරළා ආයෙමේද, එහි සිතින් දතයුතුවූ ධර්‍මයන්හි මා සිත පිළිබඳව ඡන්දය හෝ රාගය හෝ ද්වේෂය හෝ මෝහය හෝ ප්‍රතිඝය හෝ ඇතැයි දනීනම්, රෑ දවල් දෙක්හි කුශල ධර්‍මයන්හි අනුව හික්මෙන්නාවූ ඒ භික්‍ෂුව විසින් ඒ ප්‍රීතියෙන්ම වාසය කළයුතුය. ශාරිපුත්‍රය. ඉදින් වනාහි නුවණින් කල්පනා කොට බලන්නාවූ මහණතෙම ‘ මම යම් මගකින් පිඬු පිණිස ගමට ගියෙම්ද, යම් පෙදෙසක පිඬු සිඟා ඇවිද්දෙම්ද, යම් මගකින් නික්ම පිඬු සෙවීමෙන් වැළකී පෙරළා ආයෙමේද, එහි සිතින් දතයුතුවූ ධර්‍මයන්හි මා සිත පිළිබඳව ඡන්දය හෝ රාගය හෝ ද්වේෂය හෝ මෝහය හෝ ප්‍රතිඝය හෝ නැතැයි දනීනම්, රෑ දවල් දෙක්හි කුශල ධර්‍මයන්හි අනුව හික්මෙන්නාවූ ඒ භික්‍ෂුව විසින් ඒ ප්‍රීතියෙන්ම වාසය කළයුතුය.</p>
<p><a class="si-vp440"></a>“නැවතද ශාරිපුත්‍රය, මහණහු විසින් මාගේ පස්කම් ගුණයෝ ප්‍රහීණවූවාහුදැයි මෙසේ සැලකිය යුතුය. ඉදින් ශාරිපුත්‍රය, නුවණින් සලකන්නාවූ මහණතෙමේ “මා විසින් පස්කම් ගුණ ප්‍රහාණය නොකරන ලද්දාහ” යි දනී නම්. ශාරිපුත්‍රය, ඒ භික්‍ෂුව විසින් පඤ්චකාම බන්‍ධනයන්ගේ පහකිරීම පිණිස වෑයම් කළ යුතුය. ඉදින් ශාරිපුත්‍රය, නුවණින් කල්පනා කරන්නාවූ මහනතෙමේ ‘ මා විසින් පඤ්චකාම ගුණයෝ පහකරන ලද්දාහුය’යි මෙසේ දනීනම්, ශාරිපුත්‍රය, රෑ දවල්හි කුශල ධර්‍මයන්හි නැවත නැවත හික්මෙන්නාවූ ඒ භික්‍ෂුව විසින් ඒ ප්‍රීතියෙන් යුක්තවම විසිය යුතුයි.</p>
<p><a class="si-vp441"></a>“නැවතද ශාරිපුත්‍රය, ‘ මා විසින් පඤ්චනීවරණයෝ පහකරන ලද්දාහුදැයි’යි භික්‍ෂුව විසින් මෙසේ නුවණින් සැලකිය යුතුය. ඉදින් ශාරිපුත්‍රය, මහණ තෙමේ මෙනෙහි කරන්නේ ‘ මා විසින් පඤ්චනීවරණයෝ පහනොකරන ලද්දාහ’යි මෙසේ දනී නම් ශාරිපුත්‍රය, ඒ මහණහු විසින් පඤ්චනීවරණ යන්ගේ ප්‍රහාණය පිණිස වෑයම් කළයුතුය. ඉදින් වනාහි ශාරිපුත්‍රය, මහණ තෙමේ මෙනෙහි කරන්නේ ‘ මාගේ පඤ්චනීවරණයෝ ප්‍රහීණ වුවාහ’යි මෙසේ දනී නම් ශාරිපුත්‍රය, රෑ දාවල් කුසල් දහමිහි නැවත නැවත හික්මෙන්නාවූ ඒ මහණහු විසින් එම ප්‍රීතියෙන් වාසය කළ යුතුය.</p>
<p><a class="si-vp442"></a>නැවතද ශාරිපුත්‍රය, භික්‍ෂුව විසින් ‘ මා විසින් පඤ්චඋපාදානස්කන්‍ධයෝ මෙනෙහි කරන්නේ පිරිසිඳ දන්නා ලද්දාහුදැ’යි නුවණින් මෙනෙහි කළ යුතුය. ඉදින් ශාරිපුත්‍රය, මහණතෙමේ ‘ මා විසින් පඤ්චඋපාදානස්කන්‍ධයෝ පිරිසිඳ නොදන්නා ලද්දාහුය’යි දනී නම් ශාරිපුත්‍රය, ඒ භික්‍ෂුව විසින් පඤ්චඋපාදානස්කන්‍ධයෝ පිරිසිඳ දැනීම පිණිස උත්සාහ කටයුතුය. ඉදින් වනාහි ශාරිපුත්‍රය, නුවණින් සලකන්නාවූ මහණතෙම ‘ මා විසින් පඤ්චඋපාදානස්කන්‍ධයෝ පිරිසිඳ දන්නා ලද්දාහුය’යි මෙසේ දනී නම් ශාරිපුත්‍රය, රෑ දාවල්හි කුශල ධර්‍මයන්හි නැවත නැවත හික්මෙන්නාවූ ඒ මහණහු විසින් ඒ ප්‍රීතියෙන් විසිය යුතුය.</p>
<p><a class="si-vp443"></a>“නැවතද ශාරිපුත්‍රය, ‘ මා විසින් සතර සතිපට්ඨානයෝ වඩන ලද්දාහුදැ’යි ‘ භික්‍ෂුව විසින් මෙසේ මෙනෙහි කළ යුතුය. ඉදින් ශාරිපුත්‍රය, මහණ තෙමේ මෙසේ මෙනෙහි කරන්නේ ‘ මා විසින් සතර සම්‍යක් ප්‍රදාන වීර්යයෝ නොවඩන ලද්දාහයි ‘ මෙසේ දනිනම්, ශාරිපුත්‍රය, ඒ මහණ විසින් සතර සම්‍යක් ප්‍රදාන වීර්යයන්ගේ වැඩීම පිණිස වෑයම් කළ යුතුයි. ඉදින් ශාරිපුත්‍රය, මහණ තෙම මෙසේ මෙනෙහි කරන්නේ ‘ මා විසින් සතර සම්‍යක් ප්‍රදාන වීර්යයෝ වඩන ලද්දාහ’යි මෙසේ දනීනම්, ශාරිපුත්‍රය. රෑ දාවල් දෙක්හි කුසල් දහම්හි නැවත නැවත හික්මෙන්නාවූ ඒ මහනහු විසින් එම ප්‍රීතියෙන් ( යුතුව ) විසිය යුතුය.</p>
<p><a class="si-vp445"></a>“නැවතද ශාරිපුත්‍රය, ‘ මා විසින් සතර ඍඬිපාදයෝ වඩන ලද්දාහුදැ’යි ‘ භික්‍ෂුව විසින් මෙසේ මෙනෙහි කළ යුතුය. ඉදින් ශාරිපුත්‍රය, මහණ තෙමේ මෙසේ මෙනෙහි කරන්නේ ‘ මා විසින් සතර ඍඬිපාදයෝ නොවඩන ලද්දාහයි ‘ මෙසේ දනී නම්, ශාරිපුත්‍රය, ඒ භික්ෂුව විසින් සතර ඍඬිපාදයන්ගේ වැඩීම පිණිස උත්සාහ කළ යුතුයි. ඉදින් ශාරිපුත්‍රය, මහණ තෙම නුවණින් කල්පනා කරන්නේ ‘මා විසින් සතර ඍඬිපාදයෝ වඩන ලද්දාහ’යි මෙසේ දනීනම්, ශාරිපුත්‍රය, රෑ දාවල් හි කුසල් දහම්හි නැවත නැවත හික්මෙන්නාවූ ඒ මහණහු විසින් එම ප්‍රීතියෙන් (යුක්තව ) විසිය යුතුය.</p>
<p><a class="si-vp446"></a>“නැවතද ශාරිපුත්‍රය, ‘ මා විසින් පඤෙචන්ද්‍රියයෝ වඩන ලද්දාහුදැ’යි භික්‍ෂුව විසින් මෙසේ නුවණින් සැලකිය යුතුය. ඉදින් ශාරිපුත්‍රය, භික්ෂු තෙම මෙසේ සලකන්නේ ‘මා විසින් පඤෙචන්ද්‍රියයෝ නොවඩනා ලද්දාහුය’යි මෙසේ දනී නම්, ශාරිපුත්‍රය, ඒ භික්ෂුව විසින් පඤෙචන්ද්‍රියයන් වැඩීම පිණිස වෑයම් කළ යුතුයි. ඉදින් ශාරිපුත්‍රය, මෙනෙහි කරන්නා වූ භික්ෂු තෙම ‘මා විසින් පඤෙචන්ද්‍රියයෝ වඩන ලද්දාහ’යි මෙසේ දනීනම්, ශාරිපුත්‍රය, ඒ භික්ෂුව කුසල් දහම්හි නැවත නැවත හික්මෙන්නාවූ ඒ මහණහු විසින් එම ප්‍රීතියෙන් ( යුක්තව ) විසිය යුතුය.</p>
<p><a class="si-vp447"></a>“නැවතද ශාරිපුත්‍රය, ‘ මා විසින් පඤ්ච බලයෝ වඩන ලද්දාහුදැ’යි භික්‍ෂුව විසින් මෙසේ (නුවණින්) සැලකිය යුතුය. ඉදින් ශාරිපුත්‍රය, මහණ තෙම මෙසේ නුවණින් බලන්නේ ‘මා විසින් පඤ්ච බලයෝ නොවඩනා ලද්දාහුය’යි මෙසේ දනී නම්, ශාරිපුත්‍රය, ඒ භික්ෂුව විසින් පඤ්චබල වඩනු පිණිස වෑයම් කළ යුතුයි. ඉදින් ශාරිපුත්‍රය, මෙනෙහි කරන්නා වූ මහණ තෙමේ ‘මා විසින් පඤ්චබල වඩන ලද්දාහ’යි මෙසේ දනීනම්, ශාරිපුත්‍රය, ඒ කුසල් දහම්හි නැවත නැවත හික්මෙන්නාවූ ඒ මහණහු විසින් එම ප්‍රීතියෙන් ( යුක්තව ) විසිය යුතුය.</p>
<p><a class="si-vp448"></a>“නැවතද ශාරිපුත්‍රය, ‘ මා විසින් සප්ත බෝධ්‍යඞගයෝ වඩන ලද්දාහුදැ’යි භික්‍ෂුව විසින් මෙසේ සැලකිය යුතුය. ඉදින් ශාරිපුත්‍රය, මහණ තෙම මෙසේ නුවණින් බලන්නේ ‘මා විසින් බෝධ්‍යඞගයෝ නොවඩනා ලද්දාහුය’යි මෙසේ දනී නම්, ශාරිපුත්‍රය, ඒ භික්ෂුව විසින් බෝධ්‍යඞගයන්ගේ වැඩීම පිණිස උත්සාහ කටයුතු ය. ඉදින් ශාරිපුත්‍රය, භික්ෂු තෙම මෙනෙහි කරන්නේ ‘මා විසින් බෝධ්‍යඞගයෝ වඩන ලද්දාහුය’යි මෙසේ දනීනම්, ශාරිපුත්‍රය, ඒ කුසල් දහම්හි නැවත නැවත හික්මෙන්නාවූ ඒ මහණහු විසින් එම ප්‍රීතියෙන් ( යුක්තව ) විසිය යුතුය.</p>
<p><a class="si-vp449"></a>“නැවතද ශාරිපුත්‍රය, ‘ මා විසින් ආර්‍ය්‍ය අෂ්ටාංගික මාර්‍ගය වඩන ලද්දාහුදැ’යි භික්‍ෂුව විසින් මෙසේ (නුවණින්) සැලකිය යුතුය. ඉදින් ශාරිපුත්‍ර තෙම මෙනෙහි කරන්නේ ‘මා විසින් ආර්‍ය්‍ය අෂ්ටාංගික මාර්‍ගය නොවඩන ලදැ’යි මෙසේ දනී නම්, ශාරිපුත්‍රය, ඒ භික්ෂුව විසින් ආර්‍ය්‍ය අෂ්ටාංගික මාර්‍ගය වඩන පිණිස වෑයම් කළයුතු ය, ඉදින් ශාරිපුත්‍රය, මහණ තෙම මෙනෙහි කරන්නේ ‘මා විසින් ආර්‍ය්‍ය අෂ්ටාංගික මාර්‍ගය වඩන ලදැ’යි මෙසේ දනීනම්, ශාරිපුත්‍රය, ඒ කුසල් දහම්හි දිවා රෑ දෙක්හි නැවත නැවත හික්මෙන්නාවූ ඒ භික්ෂුව විසින් එම ප්‍රීතියෙන් ( යුක්තව ) විසිය යුතුය.</p>
<p><a class="si-vp450"></a>“නැවතද ශාරිපුත්‍රය, ‘ මා විසින් සමථයත් විදර්ශනාවත් වඩන ලද්දාහුදැ’යි භික්‍ෂුව විසින් මෙසේ (නුවණින්) සැලකිය යුතුය. ඉදින් ශාරිපුත්‍ර මහණ තෙම ‘මා විසින් සමථයද විදර්ශනාවද නොවඩන ලද්දාහු’යි මෙසේ දනී නම්, ශාරිපුත්‍රය, ඒ භික්ෂුව විසින් සමථ විදර්ශනාවන්ගේ වැඩීම පිණිස වෑයම් කළයුතු ය, ඉදින් ශාරිපුත්‍රය, මහණ තෙම මෙනෙහි කරන්නේ ‘මා විසින් සමථයද විදර්ශනාවද වඩන ලද්දාහුය’යි මෙසේ දනීනම්, ශාරිපුත්‍රය, කුසල් දහම්හි දිවා රෑ දෙක්හි නැවත නැවත හික්මෙන්නාවූ ඒ භික්ෂුව විසින් එම ප්‍රීතියෙන් ( යුක්තව ) විසිය යුතුය.</p>
<p><a class="si-vp451"></a>“නැවතද ශාරිපුත්‍රය, ‘ මා විසින් විද්‍යාව (ඵල ඤාණය) ද විමුක්තිය (ඵලසම්ප්‍රයුක්ත ධර්මයෝ) ද ප්‍රත්‍යක්ෂ ලද්දාහුදැ’යි භික්‍ෂුව විසින් මෙසේ (නුවණින්) මෙනෙහි කළ යුතුය. ඉදින් ශාරිපුත්‍ර මහණ තෙම (නුවණින්) සලකන්නේ ‘මා විසින් විද්‍යාව ද විමුක්තිය ද ප්‍රත්‍යක්ෂ නොකරන ලද්දාහුය’යි මෙසේ දනී නම්, ශාරිපුත්‍රය, ඒ මහණ විසින් විද්‍යා විමුක්තීන්ගේ ද ප්‍රත්‍යක්ෂ කිරීම් පිණිස වෑයම් කළයුතු ය, ඉදින් ශාරිපුත්‍රය, මහණ තෙම මෙනෙහි කරන්නේ ‘මා විසින් විද්‍යාව ද විමුක්තිය ද ප්‍රත්‍යක්ෂ කරන ලද්දාහුය’යි මෙසේ දනීනම්, ශාරිපුත්‍රය, කුසල් දහම්හි දිවා රෑ දෙක්හි නැවත නැවත හික්මෙන්නාවූ ඒ භික්ෂුව විසින් එම ප්‍රීති ප්‍රමෝද්‍යයෙන් ( යුක්තව ) විසිය යුතුය.</p>
<p><a class="si-vp452"></a>“ශාරීපුත්‍රය, අතීත කාලයෙහි යම් කිසි ශ්‍රමණ කෙනෙක් හෝ බ්‍රාහ්මණ කෙනෙක් හෝ පිණ්ඩපාතය පිරිසිදු කළාහු ද, ඒ සියල්ලෝ මෙසේ මෙනෙහිකොට මෙනෙහිකොට පිණ්ඩපාතය පිරිසිදු කළහ. ශාරිපුත්‍රය, යම් කිසි ශ්‍රමණ කෙනෙක් හෝ බ්‍රාහ්මණ කෙනෙක් හෝ අනාගතයෙහි පිණ්ඩපාතය පිරිසිදු කරන්නාහු ද, ඒ සියල්ලෝ මෙසේ ම මෙනෙහි කොට මෙනෙහි කොට පිණ්ඩපාතය පිරිසිදු කරන්නාහු ය. ශාරිප්‍රත්‍රය, යම්කිසි ශ්‍රමණ කෙනෙක් හෝ බ්‍රාහ්මණ කෙනෙක් හෝ දැන් (මෙකල) පිණ්ඩපාතය පිරිසිදු කෙරෙති. එහෙයින් ශාරිපුත්‍රය, තොප විසින් ප්‍රත්‍යවේක්ෂා කොට ප්‍රත්‍යවේක්ෂා කොට පිණ්ඩපාතය පිරිසිදු කරන්නෙමු’යි මෙසේ හික්මිය යුතු යි. ශාරිපුත්‍රය, තොප විසින් මෙසේම හික්මිය යුතුයයි වදාළ සේක.</p>
<p>භාග්‍යවතුන් වහන්සේ මෙසේ වදාළ සේක. සතුටු සිත් ඇති ශාරිපුත්‍ර ස්ථිවිරයන් වහන්සේ භාග්‍යවතුන් වහන්සේගේ වචනය සතුටින් පිළිගත්හ.</p>
<p class="end">නවවැනි පිණ්ඩපාත පාරිසුද්ධි සූත්‍රය නිමි.</p>
</article>
<aside id="metaarea">
<p><span class="author">A.P. de Soyza</span> edition.</p>
<p>Text digitized by metta.lk. Unicode conversion and corrections by Janaka of http://www.pitaka.lk/.</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
