<!DOCTYPE html>
<html>
<head>
<title></title><meta charset="utf8"><meta author="Gunnar Gällmo">
</head>
<body>
<div  id="text" lang="sv"><section class="sutta" id="snp2.4"><article>
<div class="hgroup"><p class="division">Sutta Nipāta</p>
<h1>2.4. Maha Mangala Sutta</h1></div>
<p>En gång vistades den upphöjde utanför Savatthi, i Jeta-skogen, i Anathapindikas trädgård. Då kom en deva, när natten var framskriden*, lyste upp hela Jetaskogen med sin prakt och gick fram till den upphöjde, hälsade honom med största aktning, ställde sig vid sidan och talade till honom med en vers:</p>
<blockquote class="gatha"><p><a class="gatha-number" id="gatha-number1"></a>”Många devas och människor<br>
söker välsignelser,<br>
önskar det goda.<br>
Säg mig den högsta välsignelsen!”</p>
<p><a class="gatha-number" id="gatha-number2"></a>”Att inte vandra med dem som inte vill veta,<br>
att vandra med visa,<br>
att skänka aktning åt dem som aktning förtjänar—<br>
det är den högsta välsignelsen.</p>
<p><a class="gatha-number" id="gatha-number3"></a>Att bo på lämplig ort,<br>
att ha handlat förtjänstfullt,<br>
att själv föresätta sig det rätta—<br>
det är den högsta välsignelsen.</p>
<p><a class="gatha-number" id="gatha-number4"></a>Stor lärdom, skicklighet,<br>
väl övad självdisciplin,<br>
väl talat allt ens tal—<br>
det är den högsta välsignelsen.</p>
<p><a class="gatha-number" id="gatha-number5"></a>Att tjäna föräldrar,<br>
att måna om hustru och barn,<br>
att försörja sig fredligt—<br>
det är den högsta välsignelsen.</p>
<p><a class="gatha-number" id="gatha-number6"></a>Att vara givmild och leva rätt,<br>
att måna om anhöriga,<br>
att handla utan att skada—<br>
det är den högsta välsignelsen.</p>
<p><a class="gatha-number" id="gatha-number7"></a>Att släppa det onda, att avstå från det,<br>
att inte dricka rusdrycker<br>
att vara vaksam bland tingen—<br>
det är den högsta välsignelsen.</p>
<p><a class="gatha-number" id="gatha-number8"></a>Aktning och ödmjukhet,<br>
förnöjsamhet och tacksamhet,<br>
att höra dhamma i rättan tid—<br>
det är den högsta välsignelsen.</p>
<p><a class="gatha-number" id="gatha-number9"></a>Att vara tålmodig och öppen för undervisning,<br>
att se sramaner,<br>
att tala om dhamma i rättan tid—<br>
det är den högsta välsignelsen.</p>
<p><a class="gatha-number" id="gatha-number10"></a>Att behärska sig och leva kyskt,<br>
att se de ädla sanningarna<br>
att nå nirvana—<br>
det är den högsta välsignelsen.</p>
<p><a class="gatha-number" id="gatha-number11"></a>Om ens sinne inte darrar<br>
när det rörs av världsliga ting,<br>
fritt från sorg, fritt från lidelse och tryggt—<br>
det är den högsta välsignelsen.</p>
<p><a class="gatha-number" id="gatha-number12"></a>De som handlat så,<br>
ingenstans besegrade,<br>
vandrar överallt lyckligt.<br>
Det är för dem den högsta välsignelsen.”</p>
</blockquote></article><aside id="metaarea"><p>Från pali av <span class="author">Gunnar Gällmo</span>.</p><p>Retrieved from <a href="http://www.dhamma.se" target="_blank">Dhamma.se</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>