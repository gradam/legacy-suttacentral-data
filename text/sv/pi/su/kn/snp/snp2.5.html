<!DOCTYPE html>
<html>
<head>
<title></title><meta charset="utf8"><meta author="Rune. E. A. Johansson">
</head>
<body>
<div  id="text" lang="sv"><section class="sutta" id="snp2.5"><article>
<div class="hgroup"><p class="division">Sutta Nipāta</p>
<h1>2.5. Nålpäls</h1></div>
<p><span class="evam">Detta har jag hört</span>.</p>
<p>En gång vistades Mästaren nära Gaya vid Tankitamañca, anden Nålpäls tillhåll. Men vid denna tid gick anden Ragg och anden Nålpäls förbi, inte långt från Mästaren.<br>
Och Ragg sade till Nålpäls:<br>
—Här har vi en asket.<br>
—Inte är han en asket, han är en bluffasket. Jag ska strax ta reda på om han är en äkta asket eller en bluff.<br>
Med dessa ord gick Nålpäls fram till Mästaren och pressade sin kropp mot hans, Och Mästaren vek undan. Nålpäls sade då till Mästaren:<br>
—är du rädd för mig, asket?<br>
—Inte är jag rädd för dig min vän, men din beröring gör ont.<br>
—Jag ska ge dig en fråga, asket, och om du inte svarar mig skall jag antingen förvirra ditt sinne, eller spränga ditt hjärta, eller gripa dig i fötterna och kasta dig över Ganges. —<br>
—Min vän, jag kan visserligen inte se någon i gudarnas värld med Mara och Brahma eller i detta släkte med dess asketer och brahminer, gudar och människor, som skulle kunna förvirra mitt sinne, spränga mitt hjärta eller ta mig i fötterna och kasta mig över Ganges, men fråga mig gärna vad du vill, min vän!<br>
Då tilltalade anden Nålpäls Mästaren med denna vers:<br>
</p><blockquote class="gatha">—Ur vilken orsak uppstår begär och hat?<br>
Hur alstras kärlek, avsky, skräck?<br>
Från vilket ursprung friger sinnet tankar<br>
liksom pojkar frigör fångad kråka?<br>
Mästaren svarade:<br>
—Detta är orsak till begär och hat<br>
Ur detta alstras kärlek, avsky, skräck .<br>
De uppstår ur självet, födda ur beroende.<br>
liksom banyanträdets luftrötter.<br>
de är mångfaldigt snärjda i njutningar<br>
liksom en ranka breder ut sig i skogen. <br>
De som insett hur dessa uppstått<br>
de befriar sig helt från dem. Lyssna ande!<br>
De överskrider denna svårforcerade flod,<br>
förut ej överskriden, för att ej komma åter.</blockquote>

</article><aside id="metaarea"><p>Överättning från pali av <span class="author">Rune. E. A. Johansson</span>.</p><p>Retrieved from <a href="http://www.dhamma.se" target="_blank">Dhamma.se</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>