<!DOCTYPE html>
<html>
<head><meta author="Kerstin Jönhagen">
<meta charset="UTF-8">
<title></title>
</head>
<body><div id="text" lang="sv">
<section class="sutta" id="sn5.7">
<article>
<div class="hgroup">
<p class="division">Saṃyutta Nikāya</p>
<h1>5.7. Upacala frestas av Mara med gudarnas värld</h1></div>
<p>Tidigt en morgon tog nunnan Upacala på sig sin nunnedräkt, tog sin skål och ytterklädnad och gick till Savatthi för att taga emot allmosor. När hon var på väg tillbaka från allmoserundan sedan hon intagit sin måltid, gick hon till Den Blindas skogsdunge för att tillbringa dagen där. När hon kommit djupt in i dungen, satte hon sig vid foten av ett träd för att sitta där.</p>
<p>Då ville Mara, den onde väcka upp fasa och skräck hos henne, ville dra henne ur avskildheten och han närmade sig henne och sade:</p>
<p>—Nunna, var vill du återfödas?</p>
<p>—Min vän, jag vill inte återfödas någonstans.</p>
<blockquote class="gatha"><p><i>Mara</i>:<br>
Där finns Tavatimsa och Yama gudar<br>
och där finns gudarna från Tusita världen<br>
gudar som fröjdas i sitt skapande<br>
och gudar som tränar herravälde.<br>
Led ditt sinne dit<br>
för att få fröjdas.</p></blockquote>
<blockquote class="gatha"><p><i>Nunnan Upacala</i>:<br>
Där finns Tavatimsa och Yama gudar<br>
och där finns gudarna från Tusita världen<br>
gudar som fröjdas i sitt skapande<br>
och gudar som tränar herravälde.<br>
De är fortfarande fångna i sinnesnjutningars bojor<br>
de föds åter under Maras herravälde</p>
<p>Hela världen står i lågor.<br>
Hela världen brinner.<br>
Hela världen står i flammor.<br>
Hela världen skälver.</p>
<p>Det som inte skälver eller står i lågor<br>
dit de världsliga inte tar sin tillflykt<br>
där det inte finns plats för Mara:<br>
där vill mitt sinne fröjdas.</p></blockquote>
<p>Då förstod Mara: ”Nunnan Upacala känner mig”. Ledsen och besviken försvann han helt och fullt.</p>
</article><aside id="metaarea"><p>Svensk översättning <span class="author">Kerstin Jönhagen</span>. Från engelsk översättning från pali av Bhikkhu Bodhi från <a href="www.accesstoinsight.org" target="_blank">Access to Insight</a>.</p>
<p>Retrieved from <a href="http://www.dhamma.se/buddha/22.html" target="_blank">Dhamma.se</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>