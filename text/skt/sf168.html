<!DOCTYPE html>
<html>
<head>
<meta charset="utf8">
<meta author="Based on the edition by C. Tripāṭhī">
<title></title>
</head>
<body><div id="text" lang="sa">
<section class="sutta" id="sf168">
<article>
<div class="hgroup">
<h1><span class="add">Kātyāyanaḥsūtra</span></h1>
</div>
<p><a class="tri62" id="19.1"></a> bhagavān nādikāyāṃ viharati guñjakāvasathe |</p>
<p><a class="tri62" id="19.2"></a> athāyuṣmān sandhākātyāyano yena bhagavāṃs tenopajagāma | upetya bhagavatpādau śirasā vanditvaikānte ’sthāt | ekāntasthita āyuṣmān sandhākātyāyano bhagavantam idam avocat |</p>
<p><a class="tri62" id="19.3"></a> samyagdṛṣṭiḥ samyagdṛṣṭir iti bhadanta ucyate | kiyatā samyagdṛṣṭir bhavati | kiyatā tathāgataḥ samyagdṛṣtiṃ prajñapayamānaḥ prajñapayati |</p>
<p><a class="tri62" id="19.4"></a> evam ukto bhagavān āyuṣmantaṃ sandhākātyāyanam idam avocat |</p>
<p><a class="tri62" id="19.5a"></a> dvayaṃ niśrito ’yaṃ kātyāyana loko yad bhūyasāstitāñ ca niśrito nāstitāñ ca | upadhyupādānavinibaddho ’yaṃ kātyāyana loko yad utāstitāñ ca niśrito nāstitāñ ca | etāni ced upadhyupādānāni cetaso ’dhiṣṭhānābhiniveśānuśayān nopaiti nopādatte nādhitiṣṭhati nābhiniviśaty ātmā meti |</p>
<p><a class="tri62" id="19.5b"></a> duḥkham idam utpadyamānam utpadyate | duḥkhaṃ nirudhyamānaṃ nirudhyate | atra cen na kāṅkṣati na vicikitsati | aparapratyayaṃ jñānam evāsya bhavati |</p>
<p><a class="tri62" id="19.6"></a> iyatā kātyāyana samyagdṛṣṭir bhavati | iyatā tathāgataḥ samyagdṛṣṭiṃ prajñapaymānaḥ prajñapayati |</p>
<p><a class="tri62" id="19.7"></a> tat kasmād dhetoḥ | lokasamudayaṃ kātyāyana yathābhūtaṃ samyakprajñayā paśyato yā loke nāstitā sā na bhavati | lo<span class="supplied">ka</span>nirodhaṃ yathābhūtaṃ samyakprajñayā paśyato yā loke ’stitā sā na bhavati |</p>
<p><a class="tri62" id="19.8"></a> ity etāv ubhāv antāv anupagamya madhyamayā pratipadā tathāgato dharmaṃ deśayati |</p>
<p><a class="tri62" id="19.9"></a> yad utāsmin satīdaṃ bhavaty asyotpādād idam utpadyate | yad utāvidyāpratyayāḥ saṃskārā iti pūrvavad yāvat samudayo nirodhaś ca bhavati |</p>
<p><a class="tri62" id="19.10"></a> asmin khalu dharmaparyāye bhāṣyamāṇa āyuṣmataḥ sandhākātyā<span class="supplied">ya</span>nasyānupādāyāsravebhyaś c<span class="supplied">i</span>ttaṃ vimuktam |</p>
</article>
<aside id="metaarea">
<p>Based on the edition by <span class="author">C. Tripāṭhī</span>: <cite>Fünfundzwanzig Sūtras des Nidānasaṃyukta</cite>. Berlin 1962 (Sanskrittexte aus den Turfanfunden, <span class="roman_numeral">iii</span>).</p>
<p>Input by Seishi Karashima (Tokyo, Japan). Text sourced from <a href="http://fiindolo.sub.uni-goettingen.de/gretil/1_sanskr/4_rellit/buddh/nidansyu.htm"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>