<!DOCTYPE html>
<html>
<head>
<title></title>
</head>
<body>
<div id="text" lang="skt">
<section class="sutta" id="skt-lo-mvu36">
<article>
<div class="hgroup">
<p class="division">Mahāvastu</p>
<h1>36. Gotama’s Youth</h1>
</div>
<p><a class="sc" id="1"></a>rājā śuddhodano sāntaḥpuro śārdhaṃ kumāreṇa udyānabhūmiṃ nirdhāvito || bodhisatvo udyānabhūmīye anucaṃkramanto kṛṣigrāmam anuprāpto || tatra paśyati halāni vahantāni | tehi halehi dīrghako ca maṇḍūko ca utkṣiptā | maṇḍūko gṛhīto bhojanārthaṃ | so pi dīrghako kumāreṇa kṣipto || taṃ ca bodhisatvena dṛṣṭaṃ | dṛṣṭvā ca bodhisatvasya mahāntaṃ saṃvegam utpannaṃ ||</p>
<blockquote class="gatha">
<p><a class="sc" id="2"></a>kāmaṃ śarīraṃ samaṃ tapyati jīvitaṃ ca<br>
prāpsyāmi adya amṛtaṃ bhavavipramokṣaṃ |<br>
vīryaṃ mayā hi pratisaṃharituṃ na śakyaṃ<br>
velāya ca salilavegaṃ yathāṇarvasya ||</p>
</blockquote>
<p><a class="sc" id="3"></a>jambucchāyāyāṃ bodhisatvo niṣaṇṇo pūrvāhṇe parivṛtte divasakare chāyā bodhisatvaṃ na jahāti | savitarkaṃ savicāraṃ prathamaṃ dhyānam upasaṃpadya viharati || himavantapārśvato paṃca ṛṣayo vaihāyasena vindhyaṃ gacchanti | te tatra bodhisatvasya na śaknonti uparigantuṃ ||</p>
<blockquote class="gatha">
<p><a class="sc" id="4"></a>vayam iha maṇivajrakūṭaṃ giriṃ merum abhyudgataṃ tiryagatyarthavistārikaṃ |<br>
<a class="sen" id="sen2.46"></a> gaja iva sahakāraśākhākulāṃ vṛkṣavṛndāṃ pradāretvā nirdhāvitā naikaśaḥ ||</p>
<p><a class="sc" id="5"></a>vayam amarapure pi śaktā gatā devagandharveśmāni cordhvaṃ nabhe niśritāḥ |<br>
vayam api vanaṣaṇḍam āsādya sīdāma bho kasya lakṣmī nivarteti ṛddher balaṃ ||</p>
</blockquote>
<p><a class="sc" id="6"></a>devā gāthāṃ bhāṣanti ||</p>
<blockquote class="gatha">
<p><a class="sc" id="7"></a>nṛpatipatikulodito śākyarājātmajo bālasūryaprakāśo vidū |<br>
ravitaruṇaprabhātirekehi varṇaprabhaiḥ lakṣaṇair lakṣitāṃgo varaiḥ ||</p>
<p><a class="sc" id="8"></a>ayam iha vanamāśrito dhyānacintāparaḥ <span class="gap">+ + + + + + + + +</span> pārthivaḥ |<br>
guṇaśatasamakoṭisaṃvardhitas tasya lakṣmī nivarteti ṛddher balaṃ ||</p>
<p><a class="sc" id="9"></a>so hi timirāndhakāre prādurbhūto pradīpakaḥ |<br>
ayaṃ taṃ prāpsyate dharmaṃ yaj jagaṃ śvāsayiṣyati ||</p>
<p><a class="sc" id="10"></a>loke kleśāgnisaṃtapte prādurbhūtaḥ mahāmuniḥ |<br>
ayan taṃ prāpsyate dharmaṃ yaj jagaṃ hlādayiṣyati ||</p>
<p><a class="sc" id="11"></a>śokasāgarakāntāre yānaśreṣṭham upasthitaṃ |<br>
ayaṃ taṃ prāpsyate dharmaṃ yaj jagaṃ tārayiṣyati ||</p>
<p><a class="sc" id="12"></a>mahāsansārakāntāre vipranaṣṭaṃ jagattrayaṃ |<br>
ayaṃ mārgavaraṃ śreṣṭhaṃ deśayiṣyati cakṣuṃān* ||</p>
<p><a class="sc" id="13"></a>saṃsāracārake baddhā dīrgharātram iyaṃ prajā |<br>
ayaṃ bandhanamokṣaṃ ca dharmarājā kariṣyati ||</p>
<p><a class="sc" id="14"></a><a class="sen" id="sen2.47"></a> ākruṣṭe śūram icchanti mantreṣu kuśalaṃ sadā |<br>
sahāyaṃ arcayante khu annapānena supriyaṃ ||</p>
</blockquote>
<p><a class="sc" id="15"></a>rājā bhaktavelāyāṃ kumāraṃ pṛcchati | kahiṃ kumāro āhāraṃ kariṣyati || rājño śrutvā kaṃcukīyā ca varṣavarā ca kirātā ca vāmanakā ca samantena pradhāvitā kumāraṃ mārgantā || kumāro jambucchāyāyāṃ dhyāyanto kaṃcukīyena dṛṣṭo parivṛtte divasakare jambucchāyā kumāraṃ na jahāti || kaṃcukīyo dṛṣṭvā vismito mahābhāgo kumāro yasya acetanā chāyā na jahāti || kaṃcukīyena rājño śuddhodanasya niveditaṃ ||</p>
<blockquote class="gatha">
<p><a class="sc" id="16"></a>vyāvṛtte timiranudasya maṇḍalasmiṃ<br>
dhyāmābhaṃ śubhavaralakṣaṇāgradhāriṃ |<br>
dhyāyantaṃ girim iva niścalaṃ narendra<br>
siddhārthaṃ na jahati jambucchāyā ||</p>
</blockquote>
<p><a class="sc" id="17"></a>rājā kaṃcukīyasya śrutvā yena kumāras tenopasaṃkramanto paśyati jambucchāyāntāṃ | rājā vismito āha ||</p>
<blockquote class="gatha">
<p><a class="sc" id="18"></a>hutāsano vā girimūrdhanasmiṃ<br>
śaśīva nakṣatragaṇāvakīrṇo |<br>
hlādeti gātrāṇi nirīkṣyamāṇo<br>
dhyānasthito tailapradīpakalpo ||</p>
</blockquote>
<p><a class="sc" id="19"></a>rājā āha || mahābhāgo ayaṃ yasya acetanavantā pi tāvā saṃnamanti || rājñā śuddhodanena bodhisatvasya jambucchāyāgatasya pādā vanditā ||</p>
<p><a class="sc" id="20"></a><a class="sen" id="sen2.48"></a> rājño śuddhodanasya etad abhūṣi || yathā kumārasya śānteṣu dhyāneṣu cittaṃ ramati so khalv eva asitasya ṛṣisya satyo vyākaraṇo bhaviṣyati || tena rājñā kumārasya vistīrṇam antaḥpuram upasthāpitaṃ tathā kumāro gṛhe abhirameya || rājñā kanyānām arthāya vividhaṃ nānāprakāraṃ aśokabhāṇḍaṃ kārāpitaṃ || kapilavastusmiṃ ca nagare ghoṣaṇā kārāpitā | sarvāhi kanyāhi rājakyaṃ udyānaṃ nirdhāvitavyaṃ sarvārthasiddho kumāro kanyānām ābharaṇāni viśrāṇeṣyati || tahiṃ udyāne rājāṇattīye kapilavastuto bahūni kanyāsahasrāṇi nirdhāvitāni || mahānāmasya śākyasya yaśodharā nāma dhītā mahatīye samṛddhīye nirdhāvitā hriyāyantī kumāram allīnā ||</p>
</article>
<aside id="metaarea">
<p>Based on the ed. by Émile <span class="author">Senart</span>, 3 vols., Paris 1882–1897.</p>
<p>Cf. also Emmanuel <span class="author">Faure</span>, B. <span class="author">Oguibénine</span>, M. <span class="author">Yamazaki</span>, and Y. <span class="author">Ousaka</span>, <cite class="book">Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <span class="smallcaps">GRETIL</span> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class="editor">Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</aside>
</section>
</div>
</body>
</html>
