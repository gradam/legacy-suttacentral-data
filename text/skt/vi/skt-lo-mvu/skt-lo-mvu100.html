<!DOCTYPE html>
<html>
<head>
<title></title>
</head>
<body>
<div id="text" lang="skt">
<section class="sutta" id="skt-lo-mvu100">
<article>
<div class="hgroup">
<p class="division">Mahāvastu</p>
<h1>100. The Ordination of the Thirty Companions</h1>
</div>
<p><a class="sc" id="1"></a>vārāṇasyāṃ triṃśagoṣṭhikā udyānabhūmiṃ nirgatā eṣāṃ ekasya mātā kālagatā sā devīhi upapannā | tāye dharmacakrapravartane dharmo abhigamito || sā taṃ putraṃ smarati | tasya dāni sarvehi tehi goṣṭhikehi putrasya premnakena putrapremnaṃ || vārāṇasyāṃ kāśikā ca nāma gaṇikā upalabdhā | kāśikā ca kena kāraṇena sā gaṇikā kāśikā tti vuccati || tādṛśaṃ sukarmavipākābhinirvṛttaṃ śubhaṃ rūpagataṃ | sā sarvāṃ kāśibhūmiṃ kṣamati tasmāt sā kāśikā ti vuccati || upārdhakāśikā tasyā eva kāśikāye bhaginī tasyā pi pūrvakarmābhinirvṛttaṃ śubhaṃ rūpagataṃ yathaiva kāśikāye <a class="sen" id="sen3.376"></a> piṃgalo punar asyā eko akṣi | tena sā kāraṇena upārdhakāśiṃ kṣamati || tehi goṣṭhikehi sā kāśikā vuccati | āgaccha asmākaṃ upasthānakārī | sā ca tāye devatāye adhiṣṭhitā na gacchati asti me kiṃcid gṛhakāryaṃ na śakyaṃ āgantuṃ || te dāni upārdhakāśikāṃ ādāya tām udyānabhūmiṃ gatā || sāpi devatā kāśikāye veṣeṇa teṣāṃ goṣṭhikānāṃ darśanapathena abhikramati || te tāṃ dṛṣṭvā yena kāśikā tena pradhāvitā | devatā aparimitāye gatīye gacchati gacchantī dṛśyati | sā dāni devatā tāṃ goṣṭhikān tato udyānabhūmīto ṛṣivadanaṃ praveśitvā bhagavato samīpe antarhitā || te dāni goṣṭhikā bhagavataḥ pādavandā upasaṃkrāntā ||</p>
<p><a class="sc" id="2"></a>bhagavān āha ||</p>
<blockquote class="gatha">
<p><a class="sc" id="3"></a>kā nu kṛīḍā kā nu ratī evaṃ prajvalite sadā |<br>
andhakārasmiṃ prakṣiptā pradīpaṃ na gaveṣatha ||</p>
<p><a class="sc" id="4"></a>ko nu harṣo ko nu ānando evaṃ prajvalite sadā |<br>
andhakārasmiṃ prakṣiptā ālokaṃ na prakāśatha ||</p>
</blockquote>
<p><a class="sc" id="5"></a>te dāni bhagavataḥ sarve balavaśībhāve vinītā ehibhikṣukāye ca pravrājitā upasaṃpāditā || eṣā āyuṣmatāṃ triṃśadgoṣṭhikānāṃ pravrajyā ca upasaṃpadā bhikṣubhāvo ||</p>
<p class="endsection">samāptaṃ triṃśagoṣṭhikānāṃ pravrajyā ||</p>
</article>
<aside id="metaarea">
<p>Based on the ed. by Émile <span class="author">Senart</span>, 3 vols., Paris 1882–1897.</p>
<p>Cf. also Emmanuel <span class="author">Faure</span>, B. <span class="author">Oguibénine</span>, M. <span class="author">Yamazaki</span>, and Y. <span class="author">Ousaka</span>, <cite class="book">Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <span class="smallcaps">GRETIL</span> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class="editor">Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</aside>
</section>
</div>
</body>
</html>
