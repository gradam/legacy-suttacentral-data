<!DOCTYPE html>
<html>
<head>
<title></title>
</head>
<body>
<div id="text" lang="skt">
<section class="sutta" id="skt-lo-mvu98">
<article>
<div class="hgroup">
<p class="division">Mahāvastu</p>
<h1>98. The Jātaka of Kṣāntivādin</h1>
</div>
<p><a class="sc" id="1"></a>bhikṣū bhagavantam āhansuḥ || bhagavatā sadevamānuṣāye pariṣāye dharmaṃ deśitaṃ ||</p>
<p><a class="sc" id="2"></a><a class="sen" id="sen3.357"></a> bhagavān āha || na bhikṣavaḥ etarahiṃ eva anyadāpi mayā bhikṣavo sadevamānuṣāye pariṣāye dharmaṃ deśitaṃ || bhikṣū āhansuḥ || anyadāpi bhagavan* || bhagavān āha || anyadāpi bhikṣavo ||</p>
<p><a class="sc" id="3"></a>bhūtapūrvaṃ bhikṣavaḥ atītamadhvāne nagare vārāṇasīye kāśijanapade kalabho nāma rājā rājyaṃ kārayati raudro niṣkṛpo sāhasiko || so dāni antaḥpure udyānabhūmiṃ nirdhāvite antaḥpurikāhi sārdhaṃ puṣkariṇyāṃ udakakrīḍāṃ krīḍati || utpalapaduma­puṇḍa­rīkasaugandhikāni bhaṃjitvā krīḍitvā ramitvā pravicāretvā antaḥpureṇa sārdhaṃ ratiklānto || osuptena rājñā antaḥpuro tāṃ udyānabhūmiṃ pravicīrṇo || kṣāntivādo ṛṣi uttarakurudvīpāto ṛddhīye āgatvā tahiṃ udyānabhūmīyaṃ āsati || so dāni antaḥpurikāhi tahiṃ udyānabhūmiyaṃ aṇvantīhi dṛṣṭo || tā dāni ṛṣiṃ mahābhāgaṃ dṛṣṭvā prasannacittā paryupāsanti bhagavaṃ deśehi no dharmaṃ || so dāni ṛṣī tāsām antaḥpurikānāṃ dharmaṃ deśayati | dānakathāṃ śīlakathāṃ svargakathāṃ puṇyakathāṃ puṇyavipākakathāṃ kāmeṣu bhayaṃ okāraṃ saṃkileśaṃ naiṣkramyānuśaṃ­sāvyavadānaṃ saṃprakāśayati | daśa kuśalāṃ karmapathāṃ sukhodayāṃ loke devamanujānāṃ śuklāṃ sukhavipākāṃ tāsāṃ ṛṣipravaro prakāśayati || tā dāni antaḥpurikā ekāgracittā ṛṣiṃ paryupāsanti || rājā ca prativibuddho antaḥpuraṃ na paśyati | so dāni ruṣito asiṃ niṣkośaṃ kṛtvā antaḥpuraṃ padena anveṣati | paśyati ca tāvo antaḥpurikāvo ṛṣiṃ agrato kṛtvā niṣaṇṇā ||</p>
<p><a class="sc" id="4"></a>so dāni tam ṛṣiṃ dṛṣṭvā bhūyo atiriva ruṣito imena mama sarvam antaḥpuraṃ dṛṣtaṃ | so dāni ruṣito praduṣṭacitto tam ṛṣiṃ pṛcchati | ko tvaṃ || ṛṣi āha || kṣāntivādī <a class="sen" id="sen3.358"></a> smi nandatāṃ || so dāni bhūyasyā mātrayā duṣṭo āha || yadi kṣāntivādī praṇāmehi aṃguliṃ || ṛṣiṇā aṃgulī praṇāmitā || rājñā asipaṭṭena ṛṣisya sā aṃguli cchinnā tato mātāye putrapremnena staneṣu kṣīraṃ pravaheya evaṃ tasya ṛṣisya tato aṃgulito kṣīraṃ pravahati || tatra satvamaitracittasya tena tasya ekamekāye hastāye sarvapaṃcāṃgulīyo chiṃnāyo sarvato ca kṣīraṃ sravati || rājā bhūyo pṛcchati || kiṃvādī bhavān* || ṛṣi kṣāntīm eva vyākaroti | kṣāntivādī smi nandatāṃ || tena tasya ṛṣisya hasto chinno tato pi kṣīraṃ sravati || rājā ṛṣiṃ pṛcchati || kiṃvādī bhavān* || ṛṣi kṣāntim eva vyākaroti | kṣāntivādī smi nandatāṃ || tasya dāni evam eva dvitīyo pi hasto chinno aṃgulīto upādāya yāvat kaphoṇiko chinno tato pi sarvato kṣīraṃ sravati cchinnechinnehi || rājā pṛcchati | kiṃvādī bhavān* || ṛṣi kṣāntim eva vyākaroti | kṣāntivādī smi nandatāṃ || evaṃ pādā pi aṃgulīṣu upādāya yāvaj jānukaparyantā chinnā || rājā pṛcchati | kiṃvādī bhavān* || ṛṣi kṣāntim eva vyākaroti | kṣāntivādī smi nandatāṃ || tasya dāni eko karṇo chinno tataś chinnāto kṣīraṃ sravati || rājā ṛṣiṃ pṛcchati | kiṃvādī bhavāṃ || ṛṣiḥ kṣāntim eva vyākaroti | <a class="sen" id="sen3.359"></a> kṣāntivādī smi nandatāṃ || tena tasya dvitīyo karṇo chinno tato pi kṣīraṃ prasravati apraduṣṭacittasya || bhūyo rājā ṛṣiṃ pṛcchati | kiṃvādī bhavāṃ || ṛṣiḥ kṣāntim eva vyākaroti | kṣāntivādī smi nandatāṃ || tena tasya ṛṣisya nāsā chinnā tato pi apraduṣṭasya kṣīraṃ sravati || bhūyo rājā ṛṣiṃ pṛcchati | kiṃvādī bhavāṃ || ṛṣi kṣāntim eva vyākaroti | kṣāntivādī smi nandatāṃ | yadi me imaṃ śarīraṃ paṭṭaśataṃ nikṣipesi pīluśataṃ chittvā praduṣṭacitto tadāpi kṣāntiṃ na vijaheyaṃ ||</p>
<p><a class="sc" id="5"></a>ṛṣiṇā khaṇḍakhaṇḍakṛtena devanāgayakṣā kṣubhitā bhūtā ninādam akarensuḥ satvā ca mahābhayaṃ uttrāsaṃ janayensuḥ | naigamajānapadā bhūtānāṃ mahābhayaṃ dṛṣṭvā ninādaṃ nadantāṃ śrutvā ṛṣiṃ praṇipatitvā kṣamāpenti ||</p>
<blockquote class="gatha">
<p><a class="sc" id="6"></a>yo te hastāṃ ca pādāṃ ca karṇanāsāṃ ca cchindati |<br>
tasya kupya mahābrahme svasty astu itarā prajāḥ ||</p>
</blockquote>
<p><a class="sc" id="7"></a>ṛṣi āha ||</p>
<blockquote class="gatha">
<p><a class="sc" id="8"></a>yo me hastāṃ ca pādāṃ ca karṇanāsāṃ ca cchindati |<br>
tasyāpy ahaṃ na kupyāmi prāg eva itarā prajāḥ ||</p>
</blockquote>
<p><a class="sc" id="9"></a>deva­nāgayakṣagandharvā āhansuḥ || ṛṣiṃ kṣāntivādiṃ uttejema imaṃ kalabhasya rājño rājyaṃ sarāṣṭraṃ sajanapadaṃ ṛddhīkartuṃ na labhyati |</p>
<blockquote class="gatha">
<p><a class="sc" id="10"></a>uddahyatu janapado sphīto rāṣṭraṃ vinasyatu |<br>
ṛṣiṃ yatra viheṭhensuḥ kṣāntivādim ahiṃsakaṃ ||</p>
<p><a class="sc" id="11"></a><a class="sen" id="sen3.360"></a> uddahyatu imaṃ nagaraṃ kālavastuṃ karīyatu ||</p>
<p><a class="sc" id="12"></a>ṛṣiṃ yatra viheṭhensuḥ kṣāntivādim adūṣakaṃ ||</p>
<p><a class="sc" id="13"></a>uddahyatu ayaṃ rājā sāmātyo sapariṣado |<br>
ṛṣiṃ yatra vaheṭhensuḥ kṣāntivādim adūṣakaṃ ||</p>
</blockquote>
<p><a class="sc" id="14"></a>nigamajanapadā taṃ bhūtānāṃ mahāsaṃkṣobhaṃ dṛṣṭvā bhītā ṛṣiṃ praṇipatya yācanti ||</p>
<blockquote class="gatha">
<p><a class="sc" id="15"></a>yo te hastāṃ ca pādāṃ ca karṇanāsāṃ ca cchindati |<br>
tasya kupya mahābrahme svasty astu itārā prajāḥ ||</p>
</blockquote>
<p><a class="sc" id="16"></a>ṛṣi āha ||</p>
<blockquote class="gatha">
<p><a class="sc" id="17"></a>mā bhāyatha yuṣmākaṃ na kiṃcit pīḍā bhaviṣyati |<br>
yo me hastāṃ ca pādāṃ ca karṇanāsāṃ ca cchindati ||</p>
<p><a class="sc" id="18"></a>tasyāpy ahaṃ na kupyāmi prāg eva itarā prajāḥ |<br>
rājā svayaṃkṛtakarmasya vipākam anubhaviṣyati ||</p>
</blockquote>
<p><a class="sc" id="19"></a>ṛṣi devanāgayakṣagandharvāṇāṃ āha ||</p>
<blockquote class="gatha">
<p><a class="sc" id="20"></a>kāle na varṣati devo bījā vuttā na rohaṃti |<br>
tāpadagdhā vātahatā <span class="gap">+ + + + + + + + +</span> ||</p>
<p><a class="sc" id="21"></a>evaṃ abhū atītasmiṃ ṛṣi kṣāntīya dīpako |<br>
taṃ kṣāntīye sthitaṃ santaṃ kāśirājā aghātaye ||</p>
<p><a class="sc" id="22"></a>tasya karmasya paruṣasya vipāko kaṭuko phalo |<br>
yaṃ kāśirājā vedesi nirayasmiṃ samarpito ||</p>
<p><a class="sc" id="23"></a><a class="sen" id="sen3.361"></a> evaṃ khu adhivā <span class="gap">+ + +</span> kṣāntivādī ṛṣī yathā |<br>
aṃgeṣu cchidyamāneṣu na so kupyati kasya cit* ||</p>
</blockquote>
<p><a class="sc" id="24"></a>so dāni kāśirājā kalabho agninā dagdho avīcismiṃ mahānarake upapanno ||</p>
</article>
<aside id="metaarea">
<p>Based on the ed. by Émile <span class="author">Senart</span>, 3 vols., Paris 1882–1897.</p>
<p>Cf. also Emmanuel <span class="author">Faure</span>, B. <span class="author">Oguibénine</span>, M. <span class="author">Yamazaki</span>, and Y. <span class="author">Ousaka</span>, <cite class="book">Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <span class="smallcaps">GRETIL</span> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class="editor">Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</aside>
</section>
</div>
</body>
</html>
