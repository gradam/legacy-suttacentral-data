<!DOCTYPE html>
<html>
<head>
<title></title>
</head>
<body>
<div id="text" lang="skt">
<section class="sutta" id="skt-lo-mvu78">
<article>
<div class="hgroup">
<p class="division">Mahāvastu</p>
<h1>78. The Conversion of the Asuras</h1>
</div>
<p><a class="sc" id="1"></a>tribhiḥ prātihāryair buddhā bhagavanto satvāṃ vinayanti | tadyathā ṛddhiprātihāryeṇa anuśāsanīprātihāryeṇa dharmadeśanāprātihāryeṇa || bhagavatā imehi trihi prātihāryehi <a class="sen" id="sen3.138"></a> nyagrodhārāme bahūni prāṇisahasrāṇi ārye dharme vinītā || atha khalu rāhuś cāsurendro vemacitrī ca asurendro mucilindo ca asurendro ṣaṣṭhīhi asuranayutehi sārdhaṃ prabhūtaṃ gandhamālyam ādāya bahūni asurasahasrāṇi ca bahūni ca asurakanyāsahasrāṇi sarvālaṃkārabhūṣitāni āmuktamaṇikuṇḍalāni mahatā asurānubhāvena mahatā asura-ṛddhīye yena kapilavastunyagrodhārāmas tenopasaṃkramitvā nyagrodhārāmasya upari vaihāyasam antarīkṣe sthitvā bhagavato pūjāsatkāram akarensuḥ | sarvagandhehi sarvamālyehi sarvanṛtyehi sarvagītehi sarvavāditehi sarvatūryatāḍāvacarehi bhagavantaṃ satkṛtvā gurukṛtvā mānayitvā pūjayitvā apacayitvā anuttarāye samyaksaṃbodhaye cittam utpādensuḥ | aho punar vayaṃ pi bhavema anāgate adhvāne tathāgatā arhantaḥ samyaksaṃbuddhā vidyācaraṇasaṃpannāḥ sugatā lokavidanuttarā puruṣadamyasārathaḥ śāstāro devamanuṣyāṇāṃ yathāyaṃ bhagavān etarhi evaṃ dvātriṃśatīhi mahāpuruṣalakṣaṇehi samanvāgatā bhavema aśītihi anuvyaṃjanehi upaśobhitaśarīrā aṣṭādaśahi āveṇikehi buddhadharmehi samanvāgatā daśahi tathāgatabalehi balavāṃ caturhi vaiśāradyehi viśāradā yathā bhagavāṃ etarahiṃ evañ ca anuttaraṃ dharmacakraṃ pravartema yathāpi bhagavatā etarahi | evaṃ ca mo devamanuṣyā śrotavyaṃ śraddhātavyaṃ manyensuḥ yathā va bhagavato etarahi evaṃ ca samagraṃ śrāvakasaṃghaṃ pariharema yathā bhagavāṃ etarahiṃ | evaṃ tīrṇā tārayema muktā mocema āśvastā āśvāsema parinirvṛtā parinirvāpema | evam etaṃ bhaveya bahujanahitāya bahujanasukhāya lokānukampāya mahato janakāyasya arthāya hitāya sukhāya devānāṃ ca manuṣyāṇāṃ ca || atha khalu bhagavān teṣām asurāṇām idam evaṃrūpaṃ cetopraṇidhānaṃ <a class="sen" id="sen3.139"></a> viditvā tasyāye velāye smitaṃ prāduṣkare samanantaraṃ prāduṣkṛte ca bhagavato mukhadvārāto nānāvarṇā anekavarṇā arciṣo niścaritvā nīlapītamāṃjiṣṭhā raktaśvetāvadātā kanakavarṇā sarvaṃ buddhakṣetraṃ obhāsayitvā yāvad akaniṣṭhā devanikāyā bhagavantaṃ trikhuttaṃ pradakṣiṇīkṛtvā bhagavato purato aṃtarahitāḥ ||</p>
<p><a class="sc" id="2"></a>atha khalv āyuṣmān aśvakī yena bhagavāṃs tenopasaṃkramitvā tenāṃjaliṃ praṇāmayitvā bhagavantam etad uvāca || nāhetukaṃ nāpratyayaṃ tathāgatā arhantaḥ samyaksaṃbuddhāḥ smitaṃ prāduṣkaronti | ko bhagavaṃ hetoḥ kaḥ pratyayo smitasya prāduṣkaraṇāya || atha bhagavān āyuṣmatā aśvakinā pṛṣṭo taṃ [asurā yāvad akaniṣṭhā devanikāyā bhagavantaṃ trikṣuttaṃ pradakṣiṇīkṛtvā bhagavato purataḥ aṃtarahitā] asurāṇāṃ cetopraṇidhānaṃ gāthābhi vyākarṣi ||</p>
<blockquote class="gatha">
<p><a class="sc" id="3"></a>tatram akāsi smitaṃ dvipadendro<br>
dānavacitta viditvam udāraṃ |<br>
pṛcchati aśvaki prāṃjaliṃ kṛtvā<br>
dṛṣṭva smitaṃ sugatasya mukhāto ||</p>
<p><a class="sc" id="4"></a>neha ahetuka lokapradīpo<br>
prādukaroti smitaṃ paramarṣi |<br>
brūhi narottama hetu smitasya<br>
yat te kṛtaṃ iha lokahiteṣī ||</p>
<p><a class="sc" id="5"></a>adya niḥsaṃśayaṃ bodhir udārā<br>
kenaci saṃjanitā pariṣāyāṃ |<br>
yasya tathāgata āśaya jñātvā<br>
prādukaroti smitaṃ ramaṇīyaṃ ||</p>
<p><a class="sc" id="6"></a><a class="sen" id="sen3.140"></a> saṃśayito pi ayaṃ iha adya<br>
dṛṣṭva smitaṃ sugatasya mukhāto |<br>
brūhi narottama mā ciram astu<br>
chindahi saṃśayitāna vilekhaṃ ||</p>
<p><a class="sc" id="7"></a>yaṃ akari smitaṃ lokapradīpo<br>
dānavapūjaṃ viditvam udārāṃ |<br>
vyākaraṇaṃ bhaṇa āsurakāyaṃ<br>
yaṃ va śruṇitva bhaveya udagro ||</p>
</blockquote>
<p><a class="sc" id="8"></a>bhagavān āha ||</p>
<blockquote class="gatha">
<p><a class="sc" id="9"></a>sādhu te aśvaki pṛcchitā praśnā<br>
yasya kṛte smitaṃ lokahitasya |<br>
tasya te vakṣyaṃ phalaṃ nikhilena<br>
ekamano bhaṇato me śruṇehi ||</p>
<p><a class="sc" id="10"></a>pūjā iha me kṛtā asurehi<br>
bodhim anuttaraṃ prārthayamānā |<br>
te vijahitva tamāsurakāyaṃ<br>
svargagatā ramiṣyanti ciraṃ pi ||</p>
<p><a class="sc" id="11"></a>devapurāyaṃ ciraṃ nivasitvā<br>
paṃcahi kāmaguṇehi samaṃgī |<br>
mānuṣalokam imaṃ punaretvā<br>
pūjayiṣyanti jināṃ dvipadendrāṃ ||</p>
<p><a class="sc" id="12"></a>kalpasahasraśatāni bahūni<br>
kṛtva punaḥ puna pūja jineṣu |<br>
<a class="sen" id="sen3.141"></a> kāṃcanasaṃnibhalakṣaṇadhārī<br>
sarve jinā bhaviṣyanti jitārī ||</p>
<p><a class="sc" id="13"></a>śrutva ca vyākaraṇaṃ asurāṇāṃ<br>
tuṣṭa udagro sadevakaloko |<br>
prāṇasahasraśatāni bahūni<br>
prasthita tatra anuttarayāne ||</p>
</blockquote>
<p><a class="sc" id="14"></a>atha khalu saṃbaro asurendro tāye velāye imāṃ gāthām adhyabhāṣi ||</p>
<blockquote class="gatha">
<p><a class="sc" id="15"></a>edṛśehi me mitrehi sadā bhotu samāgamo |<br>
yaṃ niśāmya yam āgamya pūjema dvipadottamaṃ ||</p>
</blockquote>
</article>
<aside id="metaarea">
<p>Based on the ed. by Émile <span class="author">Senart</span>, 3 vols., Paris 1882–1897.</p>
<p>Cf. also Emmanuel <span class="author">Faure</span>, B. <span class="author">Oguibénine</span>, M. <span class="author">Yamazaki</span>, and Y. <span class="author">Ousaka</span>, <cite class="book">Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <span class="smallcaps">GRETIL</span> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class="editor">Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</aside>
</section>
</div>
</body>
</html>
