<!DOCTYPE html>
<html>
<head>
<title></title>
</head>
<body>
<div id="text" lang="skt">
<section class="sutta" id="skt-lo-mvu55">
<article>
<div class="hgroup">
<p class="division">Mahāvastu</p>
<h1>55. The Temptation by Māra</h1>
</div>
<p><a class="sc" id="1"></a>atha bodhisatvaṃ dāni uruvilvāyāṃ tapovane nadyā nairaṃjanāyās tīre duṣkaracārikāṃ carantaṃ māro pāpīyāṃ upasaṃkramya vadayati || kiṃ prahāṇena kariṣyasi agāramadhye vasa | rājā bhaviṣyasi cakravarti | mahāyajñāni ca yajāhi aśvamedhaṃ puruṣamedhaṃ somaprāsaṃ nirargaḍaṃ padumaṃ puṇḍarīkaṃ ca | etāni yajñāni yajitvā pretya svargeṣu modiṣyasi bahu ca puṇyaṃ prasaviṣyasi | prahāṇaṃ ca duṣkaraṃ durabhisaṃbhaṇaṃ anavadyapuṇyapārihāṇi <a class="sen" id="sen2.238"></a> brahmacaryavāsaṃ || bodhisatvo āha || nāhaṃ pāpīmaṃ puṇyehi arthiko |</p>
<blockquote class="gatha">
<p><a class="sc" id="2"></a>ramaṇīyāny araṇyāni vanagulmāṃ ca paśyiya |<br>
uruvilvāya sāmante prahāṇaṃ prahitaṃ mayā ||</p>
<p><a class="sc" id="3"></a>parikrāmya vyāyamantaṃ uttamārthasya prāptaye |<br>
namuci karuṇāṃ vācaṃ bhāṣamāṇa ihāgamat* ||</p>
<p><a class="sc" id="4"></a>kṛśo tvam asi durvarṇo santike maraṇaṃ tava |<br>
saṃhara mahāprahāṇaṃ na āśā tuhya jīvite ||</p>
<p><a class="sc" id="5"></a>jīvitaṃ te hitaṃ śreṣṭhaṃ jīvan puṇyāni kāhisi |<br>
karohi puṇyāni tāni yena pretya na śocasi ||</p>
<p><a class="sc" id="6"></a>carantena brahmacaryaṃ agnihotraṃ ca juhūtā |<br>
anantaṃ jāyate puṇyaṃ kiṃ prahāṇena kāhisi ||</p>
<p><a class="sc" id="7"></a>dūraṃ āśā prahāṇasya duṣkaraṃ durabhisaṃbhuṇaṃ |<br>
imāṃ vācāṃ bhaṇe māro bodhisatvasya santike ||</p>
<p><a class="sc" id="8"></a>taṃ tathā idāniṃ māraṃ bodhisatvo dhyabhāṣata |<br>
kṛṣṇabandhu pāpīmaṃ nāhaṃ puṇyārthiko ihāgataḥ ||</p>
<p><a class="sc" id="9"></a>aṇumātraiḥ puṇyaiḥ artho mahyaṃ māra na vidyati |<br>
yeṣāṃ tu artho puṇyehi kathaṃ tāṃ māra na vidyasi ||</p>
<p><a class="sc" id="10"></a>nāhaṃ amaro ti manyāmi maraṇāntaṃ hi jīvitaṃ |<br>
anivartaṃ gamiṣyāmi brahmacaryaparāyaṇaḥ ||</p>
<p><a class="sc" id="11"></a><a class="sen" id="sen2.239"></a> nadīnām api śrotāṃsi ayaṃ vāto va śoṣayet* |<br>
kiṃ mama prahitātmasya śoṇitaṃ nopaśoṣaye ||</p>
<p><a class="sc" id="12"></a>śarīraṃ upaśuṣyati pittaṃ śleṣmaṃ ca vātajaṃ |<br>
mānsāni lohitaṃ caiva avajīryatu sāṃprataṃ ||</p>
<p><a class="sc" id="13"></a>mānsehi kṣīyamāṇehi bhūyo cittaṃ prasīdati |<br>
bhūyo smṛti ca vīryaṃ ca samādhi cāvatiṣṭhati ||</p>
<p><a class="sc" id="14"></a>tasya caivaṃ viharato prāptasya uttamaṃ padaṃ |<br>
nāyam atra kṣataṃ kāyaṃ paśya satvasya śuddhatāṃ ||</p>
<p><a class="sc" id="15"></a>asti cchando ca vīryaṃ ca prajñā ca mama vidyati |<br>
nāhaṃ taṃ paśyāmi loke yo prahāṇāto vāraye ||</p>
<p><a class="sc" id="16"></a><span class="gap">+ + + + + + + + + + + + + + +</span> |<br>
eṣo sajjo prāṇaharo dhiggrāmyaṃ no ca jīvitaṃ ||</p>
<p><a class="sc" id="17"></a>tasmā smṛtimanto santo saṃprajāno niropadhiḥ |<br>
<span class="gap">+ + + + + + + + + + + + + + +</span> ||</p>
<p><a class="sc" id="18"></a>eṣo haṃ ca paraṃ cittaṃ bhāvayitvāna yodhane |<br>
balena vanaṃ bhinditvā anuṣṭheyam anuṣṭhito ||</p>
<p><a class="sc" id="19"></a>ahaṃ bodhitaror adhastāt* aprāpte amṛte pade |<br>
dṛṣṭvā namucino senāṃ sannaddhām utsṛtadhvajāṃ ||</p>
<p><a class="sc" id="20"></a><a class="sen" id="sen2.240"></a> yuddhāya pratiyāsyāmi nāhaṃ sthānārtham upāviśe |<br>
tām ahaṃ nivartiṣyāmi senāṃ te anupūrvasaḥ ||</p>
<p><a class="sc" id="21"></a>kāmā te prathamā senā dvitīyā ārati vuccati |<br>
tṛtīyā kṣutpipāsā ca caturthī tṛṣṇā vuccati ||</p>
<p><a class="sc" id="22"></a>paṃcamā styānamiddhaṃ te ṣaṣṭhī bhīru pravuccati |<br>
saptamā vicikitsā te mānārtho bhoti aṣṭamā |<br>
lobho ti śloko satkāro mithyālabdho ca yo yaśo ||</p>
<p><a class="sc" id="23"></a>eṣā namucino senā sannaddhā ucchritadhvajā |<br>
pragāḍhā atra dṛśyante eke śramaṇabrāhmaṇāḥ ||</p>
<p><a class="sc" id="24"></a>na tām aśūro jayati jitvā vā anuśocati |<br>
tāṃ prajñāya te bhetsyāmi āmapātraṃ va ambunā ||</p>
<p><a class="sc" id="25"></a>vaśīkaritvāna te śalyaṃ kṛtvā sūpasthitāṃ smṛtaṃ |<br>
ālabdhavīryo viharanto vineṣyaṃ śrāvakāṃ pi tu ||</p>
<p><a class="sc" id="26"></a>pramādam anuyujanti bālā durmedhino janā |<br>
gaṃsāmi te akāmasya yatra duḥkhaṃ nirudhyati ||</p>
<p><a class="sc" id="27"></a>tasya śokaparītasya vināśaṃ gacchi ucchriti |<br>
tataś ca surmano yakṣo tatraivāntarahāyithā ||</p>
</blockquote>
</article>
<aside id="metaarea">
<p>Based on the ed. by Émile <span class="author">Senart</span>, 3 vols., Paris 1882–1897.</p>
<p>Cf. also Emmanuel <span class="author">Faure</span>, B. <span class="author">Oguibénine</span>, M. <span class="author">Yamazaki</span>, and Y. <span class="author">Ousaka</span>, <cite class="book">Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <span class="smallcaps">GRETIL</span> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class="editor">Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</aside>
</section>
</div>
</body>
</html>
