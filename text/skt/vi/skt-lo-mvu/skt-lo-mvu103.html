<!DOCTYPE html>
<html>
<head>
<title></title>
</head>
<body>
<div id="text" lang="skt">
<section class="sutta" id="skt-lo-mvu103">
<article>
<div class="hgroup">
<p class="division">Mahāvastu</p>
<h1>103. The Story of Sabhika</h1>
</div>
<p><a class="sc" id="1"></a>bhagavā samyaksaṃbuddho yad arthaṃ samudāgato tam arthaṃ abhisaṃbhāvayitvā vārāṇasyāṃ viharati ṛṣivadane mṛgadāve śāstā devānāṃ ca manuṣyāṇāṃ ca vistareṇa nidānaṃ kṛtvā mathurāyāṃ śreṣṭhi āḍhyo mahādhano mahābhogo prabhūtasvāpadeyo prabhūta­dhanadhānyakośakoṣṭhāgāro prabhūta­jātarūpa­raja­tavittopakaraṇo prabhūtahastyaśvājagaveḍako prabhūta­dāsīdā­sakar­makarapauruṣeyo | tasya dāni śreṣṭhisya triyantarā dārikā jātā || sā dāni amaṃgalā ti kṛtvā parivrājikāye dinnā | yadā saṃvṛddhā bhavati tato <a class="sen" id="sen3.390"></a> tāṃ pravrājehi va vṛttikā te bheṣyati | dhātrī ca dinnā yā tāṃ dārikāṃ saṃvardheti yaṃ ca kiṃcid vyayakarma taṃ śreṣṭhinā niṣyanditaṃ || sā dāni yathā utpalaṃ vā padumaṃ vā puṇḍarīkaṃ vā tathā saṃvardhīyati yatra kāle vijñaprāptā tato tāye parivrājikāye pravrājitā ṛṣisekhitā sarvāṇi parivrājakaśāstrāṇi prabodhitā ||</p>
<p><a class="sc" id="2"></a>sā dāni anyamanyāhi parivrājikāhi sārdhaṃ samullāpaṃ karoti na cāsyā kocit* śaknoti uttaraṃ saṃdhituṃ | sā eva agram ākhyāyati vādipravādī sarvaśāstraviśāradā || aparo ca brāhmaṇo vedapārago sarvaśastraviśārado vaiyākaraṇo gatiṃgato vādipravādī dakṣiṇāpathāto mathurāṃ āgato tāmrapātreṇa pārśvaṃ veṭhayitvā mahantīṃ ulkāṃ prajvāletvā mathurāṃ praviśati | madhyena antarāpaṇavīthīye cetaṃ pradiśāsi | asti sa varṇakuśalo yo asmehi sārdhaṃ kathayeya || so dāni māthurakehi vuccati || nirvāpehi etām ulkān ti ihāsmākaṃ pravrājikā astīti bālā daharā sā tvayā sārdhaṃ saptamaṃ divasaṃ kathayiṣyati yadi śaknosi tāye sārdhaṃ kathayituṃ tataḥ || so dāni āha || evam astu ahaṃ tāye parivrājikāye sārdhaṃ saptamaṃ divasaṃ kathayiṣyāmi | tatrabhavan tehi madhyehi bhavitavyaṃ || tehi māthurakehi naigamajānapadehi sā parivrājikā śabdāvitvā vuccati || dakṣiṇāpathāto brāhmaṇo āgato vādī vedapārago vyākaraṇe vādābhiprāyo śakyasi tena brāhmaṇena sārdhaṃ saptamaṃ divasaṃ kathayituṃ || sā dāni āha || vāḍhaṃ śakyāmi tena vā anyena vā sārdhaṃ kathayituṃ | aham api vādābhiprāyā || naigamehi parivrājikāya śrutvā mathurāyāṃ catvaraśṛṃ­gāṭakavīthīmukhaśravaṇāmukheṣu ghaṇṭhā ghoṣāpitā | <a class="sen" id="sen3.391"></a> saptamaṃ divasaṃ amukāye parivrājikāye dakṣiṇāpathikena brāhmaṇena vādinā sārdhaṃ kathāsaṃlāpaṃ bhaviṣyati || yo śrotukāmo so saṃnipatatu || tatra raṃgena samantena maṃcā baddhā | mahājanakāyo janapadāto śrutvā mathurāṃ āgacchati ||</p>
<p><a class="sc" id="3"></a>tasya brāhmaṇasya etad abhūṣi | kīdṛśī sā parivrājikā yā mayā sārdhaṃ kathayiṣyati | yaṃ nūnam ahaṃ tāṃ parivrājikāṃ paśyeyaṃ || so dāni kautūhalena pṛcchaparipṛcchikāye tan taṃ parivrājikānāṃ āvasathaṃ gato gatvā pṛcchati || katamā sā parivrājikā yā sā tena dakṣiṇāpathikena brāhmaṇena sārdhaṃ mahatīye pariṣāye madhye kathayiṣyati || tena ye pṛcchitā tehi sā parivrājikā upadarśitā svake pariveṇe visṛṣṭena svareṇābhisaṃskāreṇa svādhyāyaṃ karontī || so brāhmaṇo tāṃ parivrājikām upasaṃkramya pṛcchati || bhavanti tvaṃ mayā sārdhaṃ pariṣāmadhye kathayasi || sā dāni āha || vāḍhaṃ kaḥ saṃdehaḥ ahaṃ tvayā sārdhaṃ pariṣāmadhye kathayiṣyāmi anyena vā śraddhāvādinā || so dani brāhmaṇo taruṇo abhirūpo sāpi taruṇā parivrājikā abhirūpā teṣāṃ parasparasya mūle saha darśanenāto premnaṃ nipatitaṃ || so dāni brāhmaṇo tāṃ parivrājikām āha || bhavati ahaṃ tvayā arthiko || sā parivrājikā āha || ahaṃ tvayā arthikā || brāhmaṇo āha || bhavati yady evaṃ tathā karoma yathāsmākaṃ parasparasya samāgamaṃ ca bhave paro ca na jāneya | vayaṃ tatra pariṣāmadhye abhisamayaṃ kṛtvā sallapiṣyāma | yo asmākaṃ nigṛhyeya tena tasya śiṣyatvaṃ upagantavyaṃ | nātrāścaryaṃ etaṃ puruṣehi strī nigṛhītā | atha punar bhavatī mama nigṛhṇeya tataḥ ahaṃ sarvalokasya kutsito ca paribhūto ca bhaveyaṃ dvyaṃgulaprajñāye strīmātrāye tvaṃ nigṛhīto ti | bhavati tathā karohi yathāhaṃ bhavati nigṛhṇeyaṃ tato tvaṃ mama śiṣyā <a class="sen" id="sen3.392"></a> bhaviṣyasi | tad evam asmākaṃ parasparasamāgamaṃ bhaviṣyati | na ca naṃ koci jāniṣyati || sā dāni parivrājikā āha || evaṃ bhavatu || so dāni brāhmaṇo evaṃ tāye parivrājikāye sārdhaṃ saṃmantretvā nirdhāvito ||</p>
<p><a class="sc" id="4"></a>tato saptame ca divase tatra caturaṅge bahūni prāṇisahasrāṇi samāgatāni rājā māthuro samāgato kumārāmātyā samāgatā śreṣṭhipramukhaṃ naigamaṃ samāgataṃ sārthavāhapramukho vāṇijagrāmo samāgato purohitapramukhā brāhmaṇapariṣā samāgatā aṣṭādaśa śreṇīyo samāgatāvo śrama­ṇabrāhmaṇatīrthikagaṇikā samāgatāni || so pi brāhmaṇo samāgato sāpi parivrājikā anekāhi parivrājikāhi sārdhaṃ samāgatā | samāgatvā pariṣāmadhye svakasvakeṣu āsaneṣu niṣaṇṇāni || brāhmaṇo utthitvā sarājikāṃ pariṣāṃ vijñapeti || bhavanto ’smābhir vaṭukacāpalyaṃ kṛtaṃ yam asmābhiḥ strībhiḥ sārdhaṃ saṃlāpam abhyupāgataṃ | anāścaryaṃ ca bhaveya yad aham etāṃ parivrājikāṃ nigṛhṇeyaṃ vadensuḥ kim atrāścaryaṃ yaṃ puruṣeṇa strī nigṛhītā ti | atha khalu yaṃ eṣā parivrājikā mama nigṛhṇeyā tato haṃ sarvalokasya kutsito ca paribhūto ca bhaveyaṃ dvyaṃgulaprajñāye strīmātrāye tvaṃ nigṛhīto tti | tataḥ mama eṣā sarājikā pariṣā vijñaptā | yadi eṣā parivrājikā pariṣāmadhye mama śakyeya nigṛhītuṃ tato mayā etasyā parivrājikāye śiṣyeṇa bhavitavyaṃ athāhaṃ etāṃ parivrājikāṃ pariṣāmadhye nigṛhṇeyaṃ tato etāye mama śiṣyatvam upagantavyaṃ || sā dāni parivrājikā tāye pariṣāye pṛcchīyati ||</p>
<p><a class="sc" id="5"></a><a class="sen" id="sen3.393"></a> eṣa brāhmaṇa evaṃ jalpati kathaṃ tava utpadyati || sā dāni āha || evaṃ bhavatūti ||</p>
<p><a class="sc" id="6"></a>brāhmaṇena evaṃ samayaṃ kṛtvā parivrājikāye daṇḍakaṃ praśaktaṃ parivrājikāpi taṃ brāhmaṇaṃ samajyāpratyanubhāvārthaṃ uttaraṃ pratyuddhāreti | evan tehi vākyaprativākyehi taṃ divasaṃ kṣapitaṃ naiva eko ekasya śaknoti nigrahītuṃ naiva aparo aparasya || evaṃ yathā ekaṃ divasaṃ tathā saptarātraṃ gacchati | ca na eko ekasya śaknoti nigṛhṇituṃ nāpi aparo aparasya || te manuṣyā tato pariṣāto vikāle vikāle gṛhaṃ gatā santo strībhiḥ pṛcchīyanti kuto yūyaṃ adya saptarātraṃ upādāya vikāle vikāle āgacchatha || te āhansuḥ || na jānatha kasyārthāya vayaṃ vikāle āgacchāma | dakṣiṇāpathāto brāhmaṇo āgato ṣaḍaṃgavedapārago sarvaśāstreṣu gatiṃgato vaiyākaraṇo adya saptamaṃ divasaṃ tāye parivrājikāye sārdhaṃ saṃlapati na ca śaknoti nigṛhṇituṃ || tā dāni teṣāṃ svāmikānāṃ āhaṃsuḥ || evaṃ paṇḍitāyo strīyo ko puruṣo striye agrato buddhīye ca mīmāṃsāye || teṣāṃ manuṣyāṇāṃ bhavati || yadi kenacid upāyena so brāhmaṇo tāye parivrājikāye parigṛhṇīyeya tato imā asmākaṃ striyaḥ sarvakālaṃ paribhavensuḥ tṛṇasaṃjñāṃ pi tā utpādayensuḥ || evan taṃ nagaraṃ sarvaṃ yobhūyena tasya parivrājakasya yobhūyena tasyā parivrājikāye anukūlakaṃ saṃvṛttaṃ || aparaṃ divasaṃ pariṣāye samāgatāye brāhmaṇena parivrājikāye uttaraṃ dinnaṃ tāye ca icchantiye tam uttaraṃ na pratyanubhāṣṭaṃ tataḥ janena hakkārā kṣiptā brāhmaṇasya jayo parivrājikā nigṛhītā || tena dāni brāhmaṇena sā parivrājikā tridaṇḍaṃ ārūpayitvā chattropānahāṃ ca gṛhṇāpetvā tato pariṣāmadhyāto śiṣyadharmeṇa niṣkāsitā || brāhmaṇo pi parivrājikāye <a class="sen" id="sen3.394"></a> āvasathaṃ gacchati paroparaṃ ca yathābhiprāyaṃ samāgacchanti || abhīkṣṇasaṃnipātena sā parivrājikā āpannasatvasaṃpannā saṃvṛttā ||</p>
<p><a class="sc" id="7"></a>te dāni mathurāyā nirgamya dakṣiṇāpathe janapadacārikāṃ caramāṇā navānāṃ vā daśānāṃ vā māsānām atyayena śvetavalākām anuprāptā tahiṃ śvetavalākāyāṃ rātriṃ āvāsitā || tatra sabhāyāṃ sā parivrājikā prajātā | dārako jāto prāsādiko darśanīyo paramāye śubhavarṇapuṣkalatayā samanvāgato || tehi tasya māṇavakasya sabhāye jāto ti sabhiko tti nāma kṛtaṃ || tehi dāni mātāpitṛhi so māṇavako saṃvardhiyati || yatra kāle so māṇavako vijñaprāpto saṃvṛtto tato pi lipiṃ śikṣāpito gaṇanāṃ dhāraṇaṃ nikṣepaṇaṃ sarvāṇi ca parivrājakaśāstrāṇi adhīyāpito vādipravādī || so dāni samudrukukṣiṃ praviṣṭo abuddhe buddhaṃ mārgati | so dāni ṣoḍaśa mahājanapadāni aṇvanto vārāṇasīṃ āgato ṛṣivadanaṃ mṛgadāvaṃ bhagavantam upasaṃkrānto ||</p>
<p><a class="sc" id="8"></a>atha khalu sabhiko parivrājako bhagavatā sārdhaṃ saṃmodanīyāṃ kathāṃ saṃmodayitvā sārāyaṇīyāṃ kathāṃ vyatisārayitvā ekānte niṣaṇṇo | sabhiko parivrājako bhagavantaṃ praśnaṃ pṛcche ||</p>
<blockquote class="gatha">
<p><a class="sc" id="9"></a>kaṃ­kṣāvicikitso āgato smi<br>
praśnaṃ pṛcchituṃ abhikāṃkṣamāṇo |<br>
tasya sabhikasya praśnam evaṃ pṛṣṭaṃ<br>
bhagavaṃ anupūrvam anulomam anusandhim anudharmaṃ vyākarohi ||</p>
</blockquote>
<p><a class="sc" id="10"></a>bhagavān āha ||</p>
<blockquote class="gatha">
<p><a class="sc" id="11"></a><a class="sen" id="sen3.395"></a> dūrā sabhikā tuvam āgato si<br>
praśnaṃ praṣṭum ihābhikāṃkṣamāṇo |<br>
praśnāntakaro bhavāmi te haṃ<br>
anupūrvam anulomam anusaṃdhim anudharmaṃ vyākariṣyāmi ||</p>
</blockquote>
<p><a class="sc" id="12"></a>evam ukte sabhiyo parivrājiko bhagavantaṃ gāthāye pratyabhāṣi ||</p>
<blockquote class="gatha">
<p><a class="sc" id="13"></a>kiṃprāptam āhu bhikṣuṇaṃ<br>
suvrataṃ kiṃ kathaṃ ca dāntam āhu |<br>
buddho ti kathaṃ pravuccati<br>
pṛṣṭo me bhagavaṃ anupūrvam anulomaṃ anusaṃdhim anudharmaṃ vyākarohi ||</p>
</blockquote>
<p><a class="sc" id="14"></a>evam ukte bhagavāṃ sabhikaṃ parivrājakam etad uvāca ||</p>
<blockquote class="gatha">
<p><a class="sc" id="15"></a>padyena kṛtana ātmanā<br>
abhinirvāṇagato vitīrṇakāṃkṣo |<br>
vibhavaṃ ca bhavaṃ ca jñātva loke<br>
uṣitavāṃ kṣīṇapunarbhavo sa bhikṣuḥ ||</p>
<p><a class="sc" id="16"></a>sarvatra­upekṣo smṛtimāṃ<br>
na ca so hiṃsati kaṃci loke |<br>
tīrṇo śramaṇo anāvilo<br>
utsanno yo na karoti āśravaṃ ||</p>
<p><a class="sc" id="17"></a>yasyendriyāṇi bhāvitāni<br>
<a class="sen" id="sen3.396"></a> adhyātmaṃ vahirdhā ca loke |<br>
nirvidhya imaṃ paraṃ ca lokaṃ<br>
kālaṃ rakṣati bhāvito dānto ||</p>
<p><a class="sc" id="18"></a>kalpāni vikīrya kevalāni<br>
saṃsāraduḥkhāni catūpapātaṃ |<br>
vigatamalaṃ virajaṃ anaṃgaṇaṃ<br>
prāptaṃ jātikṣayantam āhu bhikṣuṃ ||</p>
</blockquote>
<p><a class="sc" id="19"></a>atha khalu sabhiko parivrājako bhagavato bhāṣitam abhinanditvā bhagavantam eva uttari praśnaṃ pṛcche ||</p>
<blockquote class="gatha">
<p><a class="sc" id="20"></a>kiṃprāptinam āhu brāhmaṇaṃ<br>
śramaṇo kiṃ su kathaṃ susnātako tti |<br>
viśuddho nāgo kathaṃ pravuccati<br>
praśnaṃ me bhagavaṃ pṛṣṭo anupūrvam anulomaṃ anusandhim anudharmaṃ vyākarohi ||</p>
</blockquote>
<p><a class="sc" id="21"></a>evam ukte bhagavāṃ sabhikaṃ parivrājakam etad uvāca ||</p>
<blockquote class="gatha">
<p><a class="sc" id="22"></a>bāhetva sarvapāpakāni<br>
vimalo sādhusamāhito sthitātmā |<br>
saṃsāram avetya kevalaṃ<br>
uṣitavāṃ kṣīṇapunarbhavo sa brahmā ||</p>
<p><a class="sc" id="23"></a>samitāvi prahāya puṇyavipākaṃ<br>
virato jñātva imaṃ paraṃ ca lokaṃ ||</p>
<p><a class="sc" id="24"></a><a class="sen" id="sen3.397"></a> jātīmaraṇaṃ upātivṛtto<br>
śramaṇo tādi pravuccati tathatvā ||</p>
<p><a class="sc" id="25"></a>visnāpiya sarvapāpakāni<br>
adhyātma vahirdhā ca sarvaloke |<br>
devamanuṣyehi kalpitāni<br>
kalpaṃ neti punar* snātako me ||</p>
<p><a class="sc" id="26"></a>aguṃ na karoti kiṃci loke<br>
sarvayogehi visṛjya bandhanāni |<br>
sarvatra aniśrito vimukto<br>
nāgo tāyi pravuccati tathatvā | atha khalu sabhiko parivrājako bhagavantam etad uvāca ||</p>
<p><a class="sc" id="27"></a>kiṃprāptinam āhu vedako ti<br>
anuviditaṃ kin ti kathanti vīryavā ti |<br>
ājāneyo kahin ti nāma bhoti<br>
praśnaṃ me bhagavaṃ pṛṣṭo anupūrvam anulomam anusaṃdhim anudharmaṃ vyākarohi ||</p>
</blockquote>
<p><a class="sc" id="28"></a>evam ukte bhagavāṃ sabhikaṃ parivrājakam etad uvāca ||</p>
<blockquote class="gatha">
<p><a class="sc" id="29"></a>vedāni vicārya kevalāni<br>
śramaṇānāṃ <span class="gap">+ + + + + +</span> ||</p>
<p><a class="sc" id="30"></a>so sarvavedanāsu vītarāgo<br>
sarvavedanām atītya vedako ti ||</p>
<p><a class="sc" id="31"></a><a class="sen" id="sen3.398"></a> abhāvetva prapaṃcanāmarūpaṃ<br>
adhyātmaṃ vahirdhā ca rāgabhūtaṃ |<br>
yo samāno rāgamūle baṃdhanapramukto<br>
anuvidito tāyi pravuccati tathatvā ||</p>
<p><a class="sc" id="32"></a>yaḥ prahīṇabandhano prahāṇavāṃ<br>
sarvaduḥkhakṣayaṃ janetvā |<br>
nānyān sarvatra na rakṣati<br>
virajo vīryavān pravuccati tathatvā ||</p>
<p><a class="sc" id="33"></a>yasya bandhanāni saṃskṛttāni<br>
adhyātma vahirdhā ca sarvaloke |<br>
sarvarāgabandhanapramukto<br>
ājāneyo ti tam āhu bhūriprajñā ||</p>
</blockquote>
<p><a class="sc" id="34"></a>atha khalu sabhiko parivrājako bhagavantaṃ praśnaṃ pṛcchati ||</p>
<blockquote class="gatha">
<p><a class="sc" id="35"></a>kṣetrajño khalu punar nāma bhavati<br>
iti sabhiko praśnaṃ pṛcchet* muniṃ |<br>
tat te munī nāma kathaṃ pravuccati<br>
praśnaṃ me bhagavaṃ pṛṣṭo anupūrvam anulomaṃ anusaṃdhim anudharmaṃ vyākarohi ||</p>
</blockquote>
<p><a class="sc" id="36"></a>evam ukte bhagavān sabhikaṃ parivrājakam etad uvāca ||</p>
<blockquote class="gatha">
<p><a class="sc" id="37"></a>kṣetrāṇi saṃyama kevalāni<br>
divyaṃ mānuṣaṃ yaṃ ca brāhmaṃ kṣetraṃ |<br>
<a class="sen" id="sen3.399"></a> sa sarvamūlakṣetrabandhanāt pramukto<br>
kṣetrajño tāyi pravuccati tathatvā ||</p>
<p><a class="sc" id="38"></a>kośāni vicārya kevalāni<br>
divyaṃ mānuṣaṃ yaṃ ca brahmakośaṃ |<br>
sa sarvakośabandhanāt pramukto<br>
kuśalo tāyi pravuccati tathātvā ||</p>
<p><a class="sc" id="39"></a>vicārya ubhayāni prahīṇāni<br>
adhyātma vahirdhā ca śuklamūlaṃ |<br>
kṛṣṇamūlam upātivṛtto<br>
paṇḍito tāyi pravuccati tathātvā ||</p>
<p><a class="sc" id="40"></a>satāṃ ca asatāṃ ca jñātva dharmaṃ<br>
adhyātma vahirdhā ca muktacitto |<br>
devamanuṣyehi pūjiyo so<br>
saṃgamalam atītya so muni ||</p>
</blockquote>
<p><a class="sc" id="41"></a>atha khalu sabhiko parivrājako bhagavantam etad uvāca ||</p>
<blockquote class="gatha">
<p><a class="sc" id="42"></a>śrotriyo <span class="gap">+ + + + + +</span><br>
<span class="gap">+ + + + + + + + + + + +</span> ||</p>
<p><a class="sc" id="43"></a><span class="gap">+ + +</span> kiṃ su nāma bhoti<br>
praśnaṃ me bhagavaṃ pṛṣṭo anupūrvam anulomam anusandhim anudharmaṃ vyākarohi ||</p>
</blockquote>
<p><a class="sc" id="44"></a>evam ukte bhagavāṃ sabhikaṃ parivrājakam etad uvāca ||</p>
<blockquote class="gatha">
<p><a class="sc" id="45"></a>śrutvā sarvadharmam abhijñāya<br>
sāvadyam anavadyaṃ ca sadevake loke |<br>
<a class="sen" id="sen3.400"></a> asamo aparigraho viśuddho<br>
anigho tāyi tam āhu śrotriyan ti ||</p>
<p><a class="sc" id="46"></a>hitvā ālayāni āsayāni<br>
bandhanāni ativṛtto neti |<br>
garbhaśayyaṃ arato sarvapāpakehi<br>
āryo tāyi pravuccati tathatvā ||</p>
<p><a class="sc" id="47"></a>yo me caraṇehi prāptiprāpto<br>
samyagjñātva upetya sarvadharmāṃ |<br>
vidyācaraṇena so upeto<br>
caraṇavā tāyi pravuccati tathātvā ||</p>
<p><a class="sc" id="48"></a>duḥkhavipākaṃ yad asti kiṃcid dharmaṃ<br>
ūrdhvaṃ adho tiryaksadevakasmiṃ |<br>
parivarjayitvā parijñācārī<br>
māyaṃ mānaṃ ca atho pi krodhalobhaṃ |<br>
paryantam akāsi nāmarūpaṃ<br>
taṃ parivrājakam āhu prāptiprāptaṃ ||</p>
</blockquote>
<p><a class="sc" id="49"></a>atha khalu sabhiko bhagavato subhāṣitam abhinanditvā anumoditvā bhagavantam imāhi sārūpyāhi gāthābhir abhistave ||</p>
<blockquote class="gatha">
<p><a class="sc" id="50"></a>yāni ca trīṇi yāni ca ṣaṣṭi<br>
śramaṇapravādaniśritāni bhūriprajña |<br>
saṃj­ñākṣara­saṃj­ñāniśritāni<br>
<a class="sen" id="sen3.401"></a> osaraṇāni vīra osaresi mārgā ||</p>
<p><a class="sc" id="51"></a>antako si duḥkhasya pārago si dharmāṇāṃ<br>
samyaksaṃbuddho si anāśravo si |<br>
dyutimāṃ dhṛtimāṃ prabhūtaprajño<br>
duḥkhasyāntakaro khu vītarāgo ||</p>
<p><a class="sc" id="52"></a>muni mauneyapadeṣu prāptiprāpto akaṃpiyo |<br>
atulya ādityabandhu vimuktido śubhavrato ||</p>
<p><a class="sc" id="53"></a>tasya te nāganāgasya mahāvīrasya bhāṣato |<br>
sarvadevatānumodanti ubhau nāradaparvatā ||</p>
<p><a class="sc" id="54"></a>ahaṃ kāṃkṣitam anveṣe taṃ me vyākārṣi cakṣumāṃ |<br>
upayāsā ca te sarve vidhvastā vinalīkṛtā ||</p>
<p><a class="sc" id="55"></a>addhā muni si saṃbuddho nāsti nīvaraṇāni ca |<br>
evaṃ puṇye ca pāpe ca ubhayatra na lipyase ||</p>
<p><a class="sc" id="56"></a>śītībhūto damaprāpto dyutimāṃ satyavikramāṃ |<br>
pādāṃ vīra prasārehi sabhiko vandi śāstuno ||</p>
</blockquote>
<p><a class="sc" id="57"></a>so dāni bhagavatā balavaśībhāve vinīto ehibhikṣukāye ca pravrājito upasaṃpādito | eṣā āyuṣmato sabhikasya pravrajyā upasaṃpadā bhikṣubhāvo ||</p>
<p class="endsection">sabhikasya vastu praśnā ca āśravakṣayā pravrajyā samāptaṃ ||</p>
</article>
<aside id="metaarea">
<p>Based on the ed. by Émile <span class="author">Senart</span>, 3 vols., Paris 1882–1897.</p>
<p>Cf. also Emmanuel <span class="author">Faure</span>, B. <span class="author">Oguibénine</span>, M. <span class="author">Yamazaki</span>, and Y. <span class="author">Ousaka</span>, <cite class="book">Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <span class="smallcaps">GRETIL</span> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class="editor">Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</aside>
</section>
</div>
</body>
</html>
