<!DOCTYPE html>
<html>
<head>
<title></title>
</head>
<body>
<div id="text" lang="skt">
<section class="sutta" id="skt-lo-mvu7">
<article>
<div class="hgroup">
<p class="division">Mahāvastu</p>
<h1>7. The Ten Bhūmis</h1>
</div>
<p><a class="sc" id="1"></a>atra daśabhūmiko kartavyo dīpaṃkaravastu ca ||</p>
<p class="namo">nāmo ’stu buddhānāṃ namo ’rhatāṃ ||</p>
<p><a class="sc" id="2"></a>daśa­bhūmi­kasyādi</p>
<blockquote class="gatha">
<p><a class="sc" id="3"></a>vatte apratima dharmadarśanaṃ<br>
<a class="sen" id="sen1.64"></a> na ekakalpaśatasaṃcitātmanāṃ |<br>
bhūmayo daśa jināna śrīmatāṃ<br>
yair vikurviṣu sadā paṇḍitā ||</p>
<p><a class="sc" id="4"></a>māna­darpamadamohamocitā<br>
sarvaśaḥ samiyamārdavānvitā |<br>
gauravaṃ janiya sarvadarśiṣu<br>
śrūyatāṃ jinavarasya śāsanaṃ ||</p>
<p><a class="sc" id="5"></a>nirvṛte kanakarāśīsannibhe<br>
śākyanandijanane tathāgate |<br>
kaṃpi medini saśailakānanā<br>
sāgarāṃbaradharā saparvatā ||</p>
<p><a class="sc" id="6"></a>kampitaṃ paramaromaharṣaṇaṃ<br>
bhūmikaṃpam anudṛśya dāruṇaṃ |<br>
kāśyapo dhūtaguṇāgrapārago<br>
cittam abhyupagataḥ tadā abhūt* ||</p>
<p><a class="sc" id="7"></a>kiṃ nu adya dharaṇī saparvatā<br>
sāgarāmbaradharā vasundharā |<br>
kampate paramadāruṇasvaraṃ<br>
nūnaṃ nirvṛtiṃ gataḥ tathāgataḥ ||</p>
<p><a class="sc" id="8"></a>so ca divyanayanas tathāgataṃ<br>
devakinnaravarehi vanditaṃ<br>
<a class="sen" id="sen1.65"></a> dṛśya sarvabhavabandhanāntakaṃ<br>
nirvṛtaṃ yamakaśāla-antare ||</p>
<p><a class="sc" id="9"></a>na khalu me samucitaṃ tathāgataṃ<br>
ṛddhiye samanugantu gautamaṃ |<br>
padbhir eva vadatāṃ varaṃ muniṃ<br>
draṣṭum apratimaṃ pravrajāmy ahaṃ ||</p>
<p><a class="sc" id="10"></a>so ca matva tvaramāṇo sūrī<br>
kāśyapo mathitamānaso bhikṣuḥ |<br>
bhikṣubhiḥ bahubhiḥ uttamo pari-<br>
nirvṛtabhuvam anupūrvam āgami ||</p>
<p><a class="sc" id="11"></a>tasya ca praṇidhir āsi uttamā<br>
kāśyapasya jinapādavandane |<br>
tau <span class="gap">+ + +</span> caraṇau mahāmune<br>
mūrdhinā upanipīḍya vandituṃ ||</p>
<p><a class="sc" id="12"></a>saṃgṛhyolkāṃ vipulāṃ atha catasro<br>
mallakā upagatā balavantaḥ |<br>
vījitāṃ paramamallavinītāṃ<br>
<span class="var" title="Lies: dagdha­ulkāṃ­">dagdhaḍalkāṃ</span> abhiprāṇamayensuḥ ||</p>
<p><a class="sc" id="13"></a>taiś citām abhimukhaṃ upanītā<br>
taiḥ parākramabalai rathaśūraiḥ |<br>
<a class="sen" id="sen1.66"></a> nirvṛtā ca <span class="gap">+ + +</span> sā samakālaṃ<br>
prāpya vāripariṣekam ivolkā ||</p>
<p><a class="sc" id="14"></a>saṃśayaṃ vimatimadhyam upetya<br>
mallā divyanayanaṃ aniruddhaṃ |<br>
gauravā nataśirā suvinītā<br>
praśnam* <span class="gap">+ + +</span> idaṃ paripṛcche ||</p>
<p><a class="sc" id="15"></a>ko nu hetur iha pratyayo ca ko<br>
yen’ imā jinasutā upanītā |<br>
nirvṛtiṃ upagatā sahasolkā<br>
brūhi kāraṇam ihārya yathāvat* ||</p>
<p><a class="sc" id="16"></a>devatā khalu prasannā kāśyape<br>
tasya eṣa khalu ṛddhibhāvanā |<br>
naiva tāva jvalano jvaliṣyati<br>
yāva nāgato agrapāragaḥ ||</p>
<p><a class="sc" id="17"></a>tasya caiṣa praṇidhiḥ samṛdhyati<br>
kāśyapasya dhutadharmadhāriṇaḥ |<br>
tau kramau daśabalasya śrīmataḥ<br>
vandituṃ hi śirasā mahāmune ||</p>
<p><a class="sc" id="18"></a>so ca bhikṣu­gaṇa­saṃ­puras­kṛtaḥ<br>
kāśyapo dhutarajo jinātmajaḥ |<br>
prāṃjalī jinacitām upāgato<br>
gauravā praṇataśīrṣamānasaḥ ||</p>
<p><a class="sc" id="19"></a><a class="sen" id="sen1.67"></a> dṛśya taṃ pravararūpadhāriṇaṃ<br>
kāṣṭhasaṃcayagataṃ tathāgataṃ |<br>
dhig bhavān iti girām udīrayī<br>
darśitaprakṛti­bhāva­lakṣaṇāṃ ||</p>
<p><a class="sc" id="20"></a>ko nu so bhavam upetya prāṇako<br>
yo na mṛtyuvaśam āgamiṣyati |<br>
yatr’ ayaṃ jvalanakāṃcanopamo<br>
nirvṛto śikhir ivendhanaṃ vinā ||</p>
<p><a class="sc" id="21"></a>kṛtva aṃjalipuṭaṃ mahāyaśo<br>
pādato jinavarasya kāśyapo |<br>
mūrdhinā nipatito maharṣiṇo<br>
paścimaṃ idaṃ namasyate mune ||</p>
<p><a class="sc" id="22"></a>tau ca cakravaralakṣitau kramau<br>
devadānavavarehi vanditau |<br>
niḥsṛtau tatha vidārya tāṃ citāṃ<br>
deva­yakṣabhujagānubhāvitau ||</p>
<p><a class="sc" id="23"></a>tau kramau śirasi sannipātiya<br>
pāṇibhiḥ samanugṛhya cā mune |<br>
ālape śrutidharaṃ maharṣiṇaṃ<br>
antikāvacaraḥ kāśyapas tadā ||</p>
<p><a class="sc" id="24"></a><a class="sen" id="sen1.68"></a> kiṃ tv imau śrutidhara kramau mune<br>
dhyāmatām upagatau na suprabhau |<br>
brūhi kāraṇam aśeṣam āhvaya<br>
yen’ imau na nayanābhinandinau ||</p>
<p><a class="sc" id="25"></a>etaṃ śrutva śrutasaṃcayaṃdharo<br>
kāśyapaṃ idam uvāca paṇḍito |<br>
aśruvegaduṣitā va śocatāṃ<br>
roditehi mathitā h’ imau kramau ||</p>
<p><a class="sc" id="26"></a>ten’ imau kramavarau mahāmuneḥ<br>
rodanena janatābhipīḍitau |<br>
no vibhānti munino yathā purā<br>
evam etad anupaśya suvrata ||</p>
<p><a class="sc" id="27"></a>so nipatya śirasā punaḥ punaḥ<br>
tau kramau pravaracakralakṣaṇau |<br>
karatalehi abhipīḍayet mune<br>
śāstu gauravaparāya buddhiye ||</p>
<p><a class="sc" id="28"></a>vanditau ca dhutadharmadhāriṇā<br>
tau kramau guṇadhareṇa śāstuno |<br>
lokanāthacitakāṣṭha tejasā<br>
vāyuvegavidhutena dīpyati ||</p>
<p><a class="sc" id="29"></a><a class="sen" id="sen1.69"></a> dahyamāne jinacandraśarīre<br>
paṃca tāni vaśibhūtaśatāni |<br>
mantrayanti sahitā samupetya<br>
nirvṛtīsamayakāle saṃgītiṃ ||</p>
<p><a class="sc" id="30"></a>nirvṛto pravaralakṣaṇadhārī<br>
yo nu śāstu sasurāsuranetā |<br>
ko guṇo iha ciraṃ parivāse<br>
vayam api adya vijahāmatha dehaṃ ||</p>
<p><a class="sc" id="31"></a>sarvathā supariniṣṭhitakāryāḥ<br>
prāpya acyutam aśokam anantaṃ |<br>
sarvabhāvabhavavītigatā sma<br>
eṣa nirvṛtim upema ihaiva ||</p>
<p><a class="sc" id="32"></a>evam ukte dhutadharmaviśuddho<br>
kāśyapo ’bravi tadā vaśibhūtāṃ |<br>
na khu bhavadbhiḥ anupādi vimukti<br>
nirvṛtī samanugamya ihaiva ||</p>
<p><a class="sc" id="33"></a>tīrthikā ca bahidhānugatāś ca<br>
kreyur apratimaśāsanadoṣaṃ |<br>
dhūmakālikam iti śramaṇasya<br>
etat eva ca tu rakṣaṇīyaṃ no ||</p>
<p><a class="sc" id="34"></a>lokanātha bahavo narasiṃhā<br>
<a class="sen" id="sen1.70"></a> ye c’ anāgata mahāmatiśūrā |<br>
te hi no upapadeyur udagrā<br>
yadi na saṃkaliye śāsanaṃ śāstuḥ ||</p>
<p><a class="sc" id="35"></a>tena apratihatāḥ susamagrāḥ<br>
gāyathā sugataśāsanam agryaṃ |<br>
yathā idaṃ suparigīta yathārthaṃ<br>
cirataraṃ naramarūṣu viroce ||</p>
<p><a class="sc" id="36"></a>evam astu iti te vaśibhūtā<br>
kāśyapasya vacanaṃ pratipūjya |<br>
cittam apy upagatā kva idānīṃ<br>
deśi dharmadharasaṃgaṇanā syāt* ||</p>
<p><a class="sc" id="37"></a>ramyakānanavane susamṛddhe<br>
māgadhasya magadhādhipatisya |<br>
puravare bhavatu rājagṛhasmiṃ<br>
saptaparṇa­abhidhānaguhāyāṃ ||</p>
<p><a class="sc" id="38"></a>parvatasya vaihāyavarasya<br>
uttarasmi tīre varapārśve |<br>
vividhapādape śilātalabhūmeḥ<br>
bhāge yaṃ bhavatu dharmasamāsyā ||</p>
<p><a class="sc" id="39"></a>te ca ṛddhivaśi­bhāva­balas­thā<br>
<a class="sen" id="sen1.71"></a> udgatāḥ khagapathe jinaputrā |<br>
tatkṣaṇāntara <span class="gap">+ + +</span> prapalānā<br>
mānasaṃ saro yathā haṃsayūtho ||</p>
<p><a class="sc" id="40"></a>te pratiṣṭhitā nagāgravarasya<br>
pārśve tat vanam upetya niṣaṇṇā |<br>
śāsane ca sugatasya sugīte<br>
devadundubhigaṇāni nadensuḥ ||</p>
<p><a class="sc" id="41"></a>te ca dundubhina nādaṃ nadantaṃ<br>
śrutva śāsanakarā sugatasya |<br>
bhūmikampam anudṛśya ca ghoraṃ<br>
kāśyapaṃ dhutarajaṃ idam ūcuḥ ||</p>
<p><a class="sc" id="42"></a>kin tu bhoḥ dhutadharā samakaṃpi<br>
medinī sasaritā sasamudrā |<br>
devadundubhiravāś ca manojñā<br>
divyamālyavikiraṇaṃ ca bhavanti ||</p>
<p><a class="sc" id="43"></a>tān uvāca dhutadharmasamaṃgī<br>
kāśyapo jinasutāṃ vaśibhūtāṃ |<br>
ete sannipatitā marusaṃghā<br>
śrutva śāsanavaraṃ susamagryaṃ ||</p>
<p><a class="sc" id="44"></a>te samagravaralakṣaṇadhārī<br>
gauravāt pramuditā marusaṃghāḥ |<br>
pūjāṃ apratimakasya karonti<br>
<a class="sen" id="sen1.72"></a> śāsanaṃ śṛṇuyu sarvasamagryaṃ ||</p>
<p><a class="sc" id="45"></a>so hi ’nekabhavakalpaśatehi<br>
hitasukhāya naradevagaṇānāṃ |<br>
evam abhyupagato cirarātraṃ<br>
mokṣayiṣye ’haṃ prajāḥ parimuktaḥ ||</p>
<p><a class="sc" id="46"></a>so labhitva paramārtham aśokaṃ<br>
sarva­bhāva­bhava­duḥkha­nirodhaṃ |<br>
kāśipuryāṃ naradevahitārthaṃ<br>
vartayiṣyi varacakram adbhutaṃ ||</p>
<p><a class="sc" id="47"></a>paṃcakehi saha tehi munīhi<br>
marugaṇāṃ vinayavādināṃ varo |<br>
satvakoṭinayutāni nāyako<br>
jātijanmamaraṇāt samuddhare ||</p>
<p><a class="sc" id="48"></a>so vimokṣayi bhavābhinandino<br>
toṣayaṃ naramarū narasiṃho |<br>
mathiya sarvaparavādi sāṃprataṃ<br>
nirvṛto tu bhagavāṃ nirapekṣo ||</p>
<p><a class="sc" id="49"></a>eta śrutva vacanaṃ manoramaṃ<br>
kāśyapasya dhutadharmadhāriṇo |<br>
devasaṃghā muditā nabhe sthitā<br>
vyāharanti vacanaṃ manoramaṃ ||</p>
<p><a class="sc" id="50"></a>sādhu sādhu dhutadharmakovidā<br>
<a class="sen" id="sen1.73"></a> śāstu śāsanakarā ananyathā |<br>
bhāṣase guṇam anantabuddhino<br>
jetavane naramarū sutoṣitā ||</p>
<p><a class="sc" id="51"></a>so hi devamanujāna uttamo<br>
so hi agrapuruṣo mahāmuniḥ |<br>
so hi niḥśaraṇam uttamaṃ prabhuḥ<br>
dṛṣṭadarśano hitāya prāṇināṃ ||</p>
<p><a class="sc" id="52"></a>tena skandhā taḍibudbudopamā<br>
phenapiṇḍakam iva prabhāsvaraṃ |<br>
deśitā daśabalena jānatā<br>
yasy’ iyaṃ guṇakathā pravartate ||</p>
<p><a class="sc" id="53"></a>kṛṣṇasarpaśirasannibhās tathā<br>
kāma agrapuruṣeṇa deśitā |<br>
śastrarucchaviṣakumbhasannibhā<br>
yasy’ iyaṃ guṇakathā pravartate ||</p>
<p><a class="sc" id="54"></a>tena dṛṣṭam acalaṃ paraṃ sukhaṃ<br>
dṛṣṭibhiḥ paramasādhudṛṣṭibhiḥ |<br>
taṃ amatsaravatā prakāśitaṃ<br>
saṃvibhāgarucinā yad ad bhutaṃ ||</p>
<p><a class="sc" id="55"></a>udgate dinakare yathā kimi<br>
<a class="sen" id="sen1.74"></a> niṣprabho bhavati no ca bhrājati |<br>
udgate jinadivākare tathā<br>
niṣprabhā paragaṇī asaṃyatā ||</p>
<p><a class="sc" id="56"></a>ṛddhi­pāda­bala­pāramiṃ gato<br>
īśvaro jinabalena cakṣumāṃ |<br>
locanaṃ bhagavatasya paśyatha<br>
nirvṛto kanakabimbasannibho ||</p>
<p><a class="sc" id="57"></a>dhig bhavāṃ sarada-abhrasannibhā<br>
vālikānagararūpasannibhā |<br>
yatra nāma kuśalāna saṃcayo<br>
nirvṛto paramabuddhisāgaro ||</p>
<p><a class="sc" id="58"></a>hetukāraṇaśatehi nāyako<br>
nardate puruṣasiṃhanarditaṃ |<br>
bhavam ananyamaraṇaṃ nirīkṣya<br>
tasya uktam antaraṃ na vidyate ||</p>
<p><a class="sc" id="59"></a>divyapuṣpava­ramaṇ­ḍitaṃ nabhaṃ<br>
śobhate sugatavarṇabhāṣaṇe |<br>
divya­canda­narasānuvāsitaṃ<br>
śobhate amṛtagandhikaṃ nabham iti ||</p>
</blockquote>
<p><a class="sc" id="60"></a>atha khalv āyuṣmān mahāmaudgalyāyano āyuṣmantaṃ mahākāśyapam āmantrayati || vyavasthāpaya jinaputra vaśibhūtā ye pariṣāyāṃ saṃśayagatāni mānasāni vijāneyur iti ||</p>
<p><a class="sc" id="61"></a><a class="sen" id="sen1.75"></a> athāniruddhaṃ upāliṃ ca sthaviraṃ ca alakuṇḍalabhaṭṭiyaṃ sundaranandaṃ ca kāśyapa uvāca ||</p>
<blockquote class="gatha">
<p><a class="sc" id="62"></a>avaloketha jinātmajāś cittāni yā pariṣāyāṃ |<br>
saṃśayaṃ ca paripṛcchatha yasya yatra tathā bhaved iti ||</p>
<p><a class="sc" id="63"></a>sādhū ti te pratiśrutvā jinaśāstraviśāradāḥ |<br>
paśyanti paracittāni kare vāmalakaṃ yathā ||</p>
<p><a class="sc" id="64"></a>pralambabāhuṃ vaśibhūtaṃ kāśyapo idam abravīt* |<br>
gṛdhrakūṭasya śikhare nirmiṇe vasudhāṃ laghuṃ ||</p>
<p><a class="sc" id="65"></a>aṣṭādaśa sahasrāṇi pariṣāyāṃ samāgatā |<br>
yathā sarvābhijāneyā ṛddhiṃ saṃjanayā tathā ||</p>
<p><a class="sc" id="66"></a>vicintacūtaṃ vaśibhūtaṃ kāśyapa idam abravīt* |<br>
gaṃgodakamayā meghā nirmiṇe gagane laghuṃ ||</p>
<p><a class="sc" id="67"></a>vividha­gandhapuṣpāś ca upavāyantu sarvataḥ |<br>
mānuṣāṇām āmagandhā ca śīghram antarahāpaya ||</p>
<p><a class="sc" id="68"></a>haryakṣaṃ nāma vaśibhūtaṃ kāśyapa idam abravīt* |<br>
tathā utpādaya śīghraṃ samādhiṃ sugatātmaja |<br>
yathā gṛhīṇāṃ dravyāṇi na gaccheyuḥ parāṃ gatiṃ ||</p>
<p><a class="sc" id="69"></a>varuṇaṃ nāma vaśibhūtaṃ kāśyapo idam abravīt* |<br>
aratidaṃśamaśakā manuṣyāṇāṃ nivartaye ||</p>
<p><a class="sc" id="70"></a><a class="sen" id="sen1.76"></a> ajakarṇaṃ vaśibhūtaṃ kāsyapo idam abravīt* |<br>
kṣudhāṃ pipāsāṃ vyādhiṃ ca manuṣyāṇāṃ nivartaya ||</p>
<p><a class="sc" id="71"></a>sādhū ti te pratiśrutvā kāśyapasya jinātmajāḥ |<br>
yathājñaptāni sthānāni yathoktaṃ parijāgriṣu ||</p>
<p><a class="sc" id="72"></a>tataḥ kāśyapasthaviraḥ kātyāyanam uvāca sa |<br>
samudīraya mahātmanāṃ caritaṃ dharmarājināṃ ||</p>
<p><a class="sc" id="73"></a>evam ukte mahāprājño kātyāyanakulodgataḥ |<br>
uvāca caryā buddhānāṃ kāśyapasya anupṛcchataḥ ||</p>
<p><a class="sc" id="74"></a>śruyatāṃ bho jinasutā buddhānāṃ sarvadarśināṃ |<br>
caryā caraṇaśuddhānāṃ yathāvat anupūrvaśaḥ ||</p>
<p><a class="sc" id="75"></a>daśa khalu bho jinaputrā bodhisatvāna bhūmayo |<br>
<span class="gap">+ + + + + + + + +</span> bhavanti katamā daśa ||</p>
<p><a class="sc" id="76"></a>durāroheti prathamā bhūmī samupadiśyate |<br>
dvitīyā baddhamānā nāma tṛtīyā puṣpamaṇḍitā ||</p>
<p><a class="sc" id="77"></a>caturthī rucirā nāma paṃcamī cittavistarā |<br>
ṣaṣṭī rūpavatī nāma saptamī durjayā smṛtā ||</p>
<p><a class="sc" id="78"></a>aṣṭamā janmanideśo navamī yauvarājyato |<br>
daśamī tv abhiṣekāto iti etā daśa bhūmayaḥ ||</p>
<p><a class="sc" id="79"></a><a class="sen" id="sen1.77"></a> evam ukte tu gāthābhiḥ kāśyapo ’bravi paṇḍitaḥ |<br>
kātyāyanam ato ’tyarthaṃ vākyam apratimaṃ idaṃ ||</p>
<p><a class="sc" id="80"></a>bhūmīnāṃ pariṇāmāni yathāvat anukīrtaya |<br>
yathā ca te vivartante saṃsaranto mahāyaśā ||</p>
<p><a class="sc" id="81"></a>yathā cāpi saṃvartante sattvasārāḥ tathā vade |<br>
yathaivādhyāśayā teṣāṃ bhavanti tāṃ udāhare ||</p>
<p><a class="sc" id="82"></a>yathā ca parikalpenti satvā satvasamanvitā |<br>
yathā ca denti dānāni tat sarvam anukīrtaye ||</p>
<p><a class="sc" id="83"></a>tathā ca dṛṣṭvā saṃbuddhā bhāṣanto ca manojanaṃ |<br>
saṃjñotpādaṃ tathā brūhi kāśyapo idam abravīt* ||</p>
<p><a class="sc" id="84"></a>idaṃ te vacanaṃ śrutvā vaśibhūtā upasthitā |<br>
gauraveṇa mahāsatvā saṃbuddhānāṃ mahātmanāṃ ||</p>
</blockquote>
<p><a class="sc" id="85"></a>evam ukte kātyāyano kāśyapam uvāca || na khalu bho jinaputra śakyaṃ bodhisatvānāṃ bhūmīḥ pramātuṃ ettakakalpā vā anantā bhavanti | sarvaṃ saṃsāro bodhisatvānāṃ khaṇḍasaṃjñayā bhūmir iti parikalpitaṃ tena bhūmir iti smṛtā || evam ukte āyuṣmān ānanda āyuṣmantaṃ kātyāyanam uvāca || yadi bho jinaputra ekā bhūmi aprameyā <a class="sen" id="sen1.78"></a> katham idānīṃ pariśeṣāṇāṃ bhūmīnāṃ grahaṇaṃ bhaviṣyati iti || evam ukte āyuṣmān kātyāyano āyuṣmantam ānandaṃ gāthābhir adhyabhāṣe ||</p>
<blockquote class="gatha">
<p><a class="sc" id="86"></a>kalpo yathā aparimitaḥ prakāśitaḥ<br>
prajānatā avitathavādinā svayaṃ |<br>
kalpeṣu ca bhavati bahūsu deśanā<br>
idaṃ nu bho puruṣavarasya śāsanaṃ ||</p>
<p><a class="sc" id="87"></a>bhūmis tathā aparimitā prajānatā<br>
prakāśitā svayam anivṛttabuddhinā |<br>
pravartate tatha pariśeṣabhūmiṣu<br>
sāmānyasaṃketānāṃ nirūpaṇaṃ ||</p>
</blockquote>
</article>
<aside id="metaarea">
<p>Based on the ed. by Émile <span class="author">Senart</span>, 3 vols., Paris 1882–1897.</p>
<p>Cf. also Emmanuel <span class="author">Faure</span>, B. <span class="author">Oguibénine</span>, M. <span class="author">Yamazaki</span>, and Y. <span class="author">Ousaka</span>, <cite class="book">Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <span class="smallcaps">GRETIL</span> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class="editor">Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</aside>
</section>
</div>
</body>
</html>
