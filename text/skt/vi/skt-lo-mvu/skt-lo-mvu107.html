<!DOCTYPE html>
<html>
<head>
<title></title>
</head>
<body>
<div id="text" lang="skt">
<section class="sutta" id="skt-lo-mvu107">
<article>
<div class="hgroup">
<p class="division">Mahāvastu</p>
<h1>107. The Jātaka of Asthisena</h1>
</div>
<p><a class="sc" id="1"></a>asmābhir api bhagavan kathaṃ piṇḍāya caritavyaṃ bhavati bhikṣāṃ dehīti || bhagavān āha || na hoti tūṣṇībhūtena uddeśena sthātavyaṃ | evam āryāṇāṃ yācanaṃ ||</p>
<p><a class="sc" id="2"></a>bhūtapūrvaṃ bhikṣavo atītamadhvāne ihaiva vārāṇasyāṃ nagare rājaputrasya asthiseno nāma purohitaputro vayasyo | so kāmeṣu ādīnavaṃ dṛṣṭvā parivrājakapravrajyāṃ pravrajito <a class="sen" id="sen3.419"></a> kaumārabrahmacārī daśakuśalapathasamādāyavartī devapārago parivrājakaśāstreṣu gatiṃgato || so dāni rājaputro rājyaprāpto so naṃ asthisenaṃ purohitaputraṃ gāthāye adhyabhāṣe ||</p>
<blockquote class="gatha">
<p><a class="sc" id="3"></a>naiva dviṣanti saprajñā asthisena vanīpakaṃ |<br>
brahmacāri priyo me si yāce brahme yad icchasi ||</p>
</blockquote>
<p><a class="sc" id="4"></a>atha khalu bhikṣavo asthiseno vanīpako gāthāye pratyabhāṣe ||</p>
<blockquote class="gatha">
<p><a class="sc" id="5"></a>yācento apriyo bhavati adento bhavati apriyo |<br>
tasmād bhavantaṃ na yācāmi mā me vidveṣaṇā bhavet* ||</p>
</blockquote>
<p><a class="sc" id="6"></a>atha khalu bhikṣavaḥ sa kāśirājā asthisenaṃ vanīpakaṃ gāthāye pratyabhāṣe ||</p>
<blockquote class="gatha">
<p><a class="sc" id="7"></a>yo hi yācanako santo yācitavyaṃ na yācati |<br>
paraṃ ca puṇyaṃ tyājeti ātmanā ca vihanyati ||</p>
</blockquote>
<p><a class="sc" id="8"></a>atha khalu bhikṣavaḥ asthiseno vanīpako taṃ kāśirājaṃ pratyabhāṣe ||</p>
<blockquote class="gatha">
<p><a class="sc" id="9"></a>yācanāṃ rodanam āhu adānaṃ pratirodanaṃ |<br>
tasmād bhavantaṃ na yācāmi mā me ārodanaṃ bhavet* ||</p>
<p><a class="sc" id="10"></a>na vai yācati saprajño nāryo veditum arhati |<br>
uddeśa āryā tiṣṭhanti eṣā āryāṇa yācanā ||</p>
</blockquote>
<p><a class="sc" id="11"></a>atha khalu bhikṣavaḥ sa kāśirājā asthisenaṃ vanīpakaṃ gāthāye pratyabhāṣe ||</p>
<blockquote class="gatha">
<p><a class="sc" id="12"></a>dadāmi te brāhmaṇa rohiṇīnāṃ<br>
pūrṇaṃ sahasraṃ saha puṅgavena |<br>
<a class="sen" id="sen3.420"></a> āryo hi āryasya kathaṃ na dadyā<br>
śrutvāna gāthāṃ kathitām subhāṣitāṃ ||</p>
</blockquote>
<p><a class="sc" id="13"></a>bhagavān āha || nānyo bhikṣavas tadā sa kāśirājño asthiseno nāma purohitaputro parivrājako vayasyo abhūṣi | ahaṃ sa tadā asthiseno parivrājako abhūṣi ||</p>
<p class="endsection">asthisenasya jātakaṃ samāptaṃ ||</p>
<p><a class="sc" id="14"></a>bhagavān āha ||</p>
<blockquote class="gatha">
<p><a class="sc" id="15"></a>na vai yācati saprajño nāryo vedayitum arhati |<br>
uddeśe āryās tiṣṭhante eṣā āryāṇa yācanā ||</p>
</blockquote>
<p><a class="sc" id="16"></a>evaṃ bhikṣavaḥ piṇḍacāraṃ caritavyaṃ || te dāni bhikṣū bhagavantam āhansuḥ || kim asmābhir bhagavaṃ bhikṣāye labdhāye vaktavyaṃ svasti svastīti || bhagavān āha || na bhikṣavo yuṣmābhir ādiśitavyaṃ bhikṣāyāṃ labdhāyāṃ ||</p>
<blockquote class="gatha">
<p><a class="sc" id="17"></a>sarvapāpasyākaraṇaṃ kuśalasyopasaṃpadā |<br>
svacittaparyādāpanaṃ etad buddhānuśāsanaṃ ||</p>
</blockquote>
<p><a class="sc" id="18"></a>te dāni bhikṣū ṛṣivadane mṛgadāve varṣoṣitā diśodiśaṃ cārikāṃ prakrāntā || ṛṣivadane devatā teṣāṃ bhikṣūṇāṃ sthānāni caṃkramāṇi niṣadyāni śayyāni śūnyāni nirabhiramyāṇi dṛṣṭvā ratiṃ avindantī yena bhagavāṃs tenopasaṃkramitvā bhagavantaṃ gāthāye pratyabhāṣe ||</p>
<blockquote class="gatha">
<p><a class="sc" id="19"></a>arati me viṣaye dya khyāyati<br>
śūnyaṃ dṛṣṭva viviktamānuṣaṃ |<br>
<a class="sen" id="sen3.421"></a> te citrakathā bahuśrutā<br>
kahiṃ te gautama śrāvakā gatā ||</p>
</blockquote>
<p><a class="sc" id="20"></a>bhagavān āha ||</p>
<blockquote class="gatha">
<p><a class="sc" id="21"></a>magadhāṃ gatā kośalāṃ gatā<br>
vajjibhūmiṃ ca athāpare gatā |<br>
mṛgakā va asaṃgacāriṇo<br>
praviviktā viharanti bhikṣavaḥ ||</p>
</blockquote>
<p><a class="sc" id="22"></a>bhagavāṃ prasthito | nāvikena bhagavantaṃ dṛṣṭvā gaṃgātīram upasaṃkramantaṃ nāvā allīpitā || bhagavāṃ nāvam āruhya nāvikam āha ||</p>
<blockquote class="gatha">
<p><a class="sc" id="23"></a>siṃca bhikṣu imāṃ nāvāṃ maitrāye siktā te laghu bheṣyati |<br>
chittvā rāgaṃ ca doṣaṃ ca tato nirvāṇam eṣyasi ||</p>
<p><a class="sc" id="24"></a>siṃca bhikṣu imāṃ nāvāṃ karuṇāya siktā te laghu bheṣyati |<br>
chittvā rāgaṃ ca doṣaṃ ca tato nirvāṇam eṣyasi ||</p>
<p><a class="sc" id="25"></a>siṃca bhikṣu imāṃ nāvāṃ muditāya siktā te laghu bheṣyati |<br>
chittvā rāgaṃ ca doṣaṃ ca tato nirvāṇam eṣyasi ||</p>
<p><a class="sc" id="26"></a>siṃca bhikṣu imāṃ nāvāṃ upekṣāye siktā te laghu bheṣyati |<br>
chittvā rāgaṃ ca doṣaṃ ca tato nirvāṇam eṣyasi ||</p>
<p><a class="sc" id="27"></a>maitrāvihārī yo bhikṣuḥ prasanno buddhaśāsane |<br>
adhigacchati padaṃ śāntaṃ asecanaṃ ca mocanaṃ ||</p>
<p><a class="sc" id="28"></a>karuṇāvihārī yo bhikṣu prasanno buddhaśāsane |<br>
adhigacchati padaṃ śāntaṃ apṛthagjanasevitaṃ ||</p>
<p><a class="sc" id="29"></a>muditāvihārī yo bhikṣu prasanno buddhaśāsane |<br>
<a class="sen" id="sen3.422"></a> adhigacchati padaṃ śāntaṃ akāpuruṣasevitaṃ ||</p>
<p><a class="sc" id="30"></a>upekṣāvihārī yo bhikṣu prasanno buddhaśasane |<br>
adhigacchati padaṃ śāntaṃ nirvāṇaṃ padam acyutaṃ ||</p>
<p><a class="sc" id="31"></a>dharmārāmo dharmarato dharmam anuvicintayaṃ |<br>
dharmaṃ samanusmaraṃ bhikṣu saddharmān na parihāyati ||</p>
<p><a class="sc" id="32"></a>udagracitto sumanā abhibhūya priyāpriyaṃ |<br>
tato prāmodyabahulo bhikṣu nirvāṇasantike ||</p>
<p><a class="sc" id="33"></a>na śīlavratamātreṇa bāhuśrutyena vā punaḥ |<br>
atha vā samādhilābhena prāntaśayyāsanena ca ||</p>
<p><a class="sc" id="34"></a>spṛhayaṃ naiṣkramyasukhaṃ apṛthagjanasevitaṃ |<br>
bhikṣu viśvāsam āpadye aprāpte āśravakṣaye ||</p>
<p><a class="sc" id="35"></a>bhikṣu na tāvatā bhavati yāvatā bhikṣate parāṃ |<br>
viṣamāṃ dharmāṃ samādāya bhikṣu bhoti na tāvatā ||</p>
<p><a class="sc" id="36"></a>yo ca kāmāṃ ca pāpāṃ cādhikṛtvā brahmacaryavāṃ |<br>
niḥśreṇībhūto saprajño sa vai bhikṣūti vuccati ||</p>
<p><a class="sc" id="37"></a>yato care yato tiṣṭhe yato āse yato śaye |<br>
yato saṃmiṃjaye kāyaṃ yato kāyaṃ prasāraye ||</p>
<p><a class="sc" id="38"></a>yatayāyī yataseyyo asyā<br>
yatasaṃkalpa dhyāyi apramatto |<br>
<a class="sen" id="sen3.423"></a> adhyāyarato samāhito<br>
eko saṃtuṣito tam āhu bhikṣuṃ ||</p>
<p><a class="sc" id="39"></a>cakṣuṣā saṃvaro sādhu sādhu śrotreṇa saṃvaraḥ |<br>
ghrāṇena saṃvaro sādhu sādhu jihvāya saṃvaro ||</p>
<p><a class="sc" id="40"></a>kāyena saṃvaro sādhu manasā sādhu saṃvaraḥ |<br>
sarvatra saṃvṛto bhikṣuḥ sarvaduḥkhā pramucyate ||</p>
</blockquote>
<p><a class="sc" id="41"></a>so dāni bhagavatā vaśībhāvena vinīto | siṃca bhikṣu imāṃ nāvāṃ ti ābhāṣṭasya yat kiṃcid gṛhiliṃgaṃ gṛhiguptaṃ gṛhidhvajaṃ gṛhikalpaṃ sarvaṃ samantarhitaṃ tricīvaraṃ cāsya prādurbhavet suṃbhakaṃ ca pātraṃ prakṛtisvabhāvasaṃsthitā ca keśā īryāpathaṃ cāsya saṃsthihe tadyathāpi nāma varṣaśatopasaṃpannasya bhikṣusya || evaṃ āyuṣmato gaṃgeyakasya nāvikasya pravrajyā upasaṃpadā bhikṣubhāvo ||</p>
<p><a class="sc" id="42"></a>taṃ tahiṃ bhagavāṃ visarjayati || so dāni bhagavantaṃ āha || yadi bhagavaṃ kenacit pṛcchiyeyaṃ ko tvaṃ ti kiṃ mayā bhagavaṃ vaktavyaṃ || bhagavān āha || śramaṇo pi tvaṃ brāhmaṇo pi tvaṃ vedako pi tvaṃ tārako pi tvaṃ pārago pi tvaṃ ||</p>
<p><a class="sc" id="43"></a>śakro devānām indro māṇavakavarṇam ātmānaṃ ṛddhīye abhinirmiṇitvā prāsādiko darśanīyo śobhanehi jaṭehi nīlehi nīlamayūragrīvasaṃnikāśehi sauvarṇena yaṣṭikamaṇḍalunā bhagavato pātracīvarakuṇḍikam ādāya pṛṣṭhato gacchati || jano āha || ko svāyaṃ māṇavako prāsādiko darśanīyo || so dāni āha ||</p>
<blockquote class="gatha">
<p><a class="sc" id="44"></a>yo vīro dhṛtisaṃpanno dhyāyī apratipudgalo |<br>
arhanto sugato loke tasyāhaṃ paricārako ||</p>
<p><a class="sc" id="45"></a><a class="sen" id="sen3.424"></a> yo vuhyamānaṃ tāreti dharmanāvāya gautamo |<br>
uttīrṇo pārago buddho tasyāhaṃ paricārako ||</p>
</blockquote>
<p><a class="sc" id="46"></a>bhagavāṃ pi śakraṃ devānām indraṃ visarjayati ||</p>
</article>
<aside id="metaarea">
<p>Based on the ed. by Émile <span class="author">Senart</span>, 3 vols., Paris 1882–1897.</p>
<p>Cf. also Emmanuel <span class="author">Faure</span>, B. <span class="author">Oguibénine</span>, M. <span class="author">Yamazaki</span>, and Y. <span class="author">Ousaka</span>, <cite class="book">Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <span class="smallcaps">GRETIL</span> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class="editor">Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</aside>
</section>
</div>
</body>
</html>
