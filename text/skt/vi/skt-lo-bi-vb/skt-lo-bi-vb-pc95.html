<!DOCTYPE html>
<html>
<head>
<meta charset="UTF-8">
<title></title>
<meta author=" Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin edited and annoted by Gustav Roth">
</head>
<body>
<div id="text" lang="sa">

<section class="sutta" id="skt-lo-bi-vb-pc95">
<article>
<div class="hgroup">
<p class="division">pācattika-dharma 95</p>
<h1>duḥśilā</h1>
</div>
<h2><span class="add"><a id="nidana">Origin story</a></span></h2>
<p>
<a class="sc" id="1"></a>
<a class="roth">209</a>bhagavān vaiśālīyam viharati | yā sā kālīya bhikṣuṇīya
tri-y-antarā lecchavi-dhītā pravrājitā | sā deśita-śikṣā | prati-tālakehi
prati-kuñcikāhi ca para-vihārān udghāṭiya āgārikehi parivrājakehi ca saha
tiṣthati | sā tāya upasaṁpāditā | bhikṣuṇīyo dāni ojjhāyanti | kim imāya
duḥ-śīlāya pratitālakinīya puruṣa-sahāyikāya upa-sthāpitāya | etaṁ prakaraṇaṁ
bhikṣuṇīyo mahāprajāpatīye gautamīye ārocayeṁsuḥ | yāvat śabdāpayatha kālīṁ |
sā dāni śabdāpitā | bhagavān vistareṇa pṛcchati yāvad āma bhagavan | bhagavān
āha | duṣkṛtan te kāli | naiṣa kāli dharmo yāvad eva nāmā tvaṁ duḥ-śīlāṁ
prati-tālakinīṁ puruṣa-sahāyikām upasthāpayasi | tena hi na kṣamati jānantī
duḥśīlāṁ pratitālakinīṁ puruṣa-sahāyikām upasthāpayituṁ | atha khalu bhagavān
yāvat paryavadātāni bhaviṣyanti |</p>
<h2><span class="add"><a id="pannatti">Ruling</a></span></h2>
<p class="rule">
<a class="sc" id="2"></a>
yā puna bhikṣuṇī jānantī duḥ-śīlāṁ pratitālakinīṁ puruṣa-sahā-yikām
upasthāpayet pācattikaṁ |</p>
<h2><span class="add"><a id="pada">Definitions</a></span></h2>
<ul>
<li>
<span class="term" id="def-1">yā puna bhikṣuṇī</span> ti
<span class="gloss" id="#def-1">upasampannā |</span></li>
<li>
<span class="term" id="def-2">jānantī</span> ti
<span class="gloss" id="#def-2">svayam vā jāneya parato vā śruṇeya |</span>
</li>
<li>
<span class="term" id="def-3">duḥ-śīle</span> ti
<span class="gloss" id="#def-3">śīla-vipannā śīlātikrāntā |</span></li>
<li>
<span class="term" id="def-4">pratitālakinī</span> ti
<span class="gloss" id="#def-4">pratitālakehi pratikuñcikāhi ca anyātakān
vihārakān udghāṭayati |</span></li>
<li>
<span class="term" id="def-5">puruṣa-sahāyinī</span> ti
<span class="gloss" id="#def-5">| āgārikehi ca parivrājakehi ca sārdhaṁ
saṁsṛṣṭā viharati |</span></li>
<li>
<span class="term" id="def-6">upasthāpayed</span> iti
<span class="gloss" id="#def-6">upasampādayet</span></li>
</ul>
<p>
pācattikaṁ yāvat-prajñaptiḥ |</p>
<h2><span class="add"><a id="cakka">Permutations</a></span></h2>
<p>
<a class="sc" id="3"></a>
yā dāni eṣā āgārikehi parivrājakehi ca sārdhaṁ saṁsṛṣṭā viharati sā na kṣamati
upasthāpayituṁ | atha dāni śaknoti brahmacaryaṁ saṁpādayituṁ labhyā tato
saṁsargāto vivecayitvā upasthāpayituṁ | bhikṣur api jānan duḥ-śīlaṁ śrāmaṇeraṁ
strī-saṁsṛṣṭaṁ a-pratyosārāyetvā upasampādeti vinayātikramam āsādayati | tena
bhagavān āha |</p>
<h2><span class="add"><a id="restatement">Restatement of rule</a></span></h2>
<p class="rule">
<a class="sc" id="4"></a>
yā puna bhikṣuṇī jānantī duḥ-śilāṁ prati-tālakinīṁ puruṣa-sahāyikām
upasthāpayet pācattikaṁ ||
<span class="counter">5</span> ||</p>
</article>
<aside id="metaarea">
<p>
<cite class="book">Bhikṣuṇī Vinaya including Bhikṣuṇī-prakīrṇaka and a summary
of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited
and annoted by
<span class="author">Gustav Roth</span>, K.P. Jayaswal Research Institute,
Patna, 1973. Tibetan Sanskrit Works Series Vol.
<span class="roman-numerals">xii</span>.</p>
<p>
Digitized by the staff of the
<a href="http://www.dsbcproject.org/node/7503" target="_blank">Digital Sanskrit
Buddhist Canon</a>, 2008. Proofread by Milan Shakya.</p>
<p>
Note by Bhikkhu Sujato: This SuttaCentral edition was prepared on the basis of
the digital file from the
<span class="smallcaps">DSBC</span>, with reference to Roth’s text. I have
added headings and structure and have retained all variant readings and the
like, while making occasional corrections.</p>
</aside>
</section>
</div>
</body>
</html>