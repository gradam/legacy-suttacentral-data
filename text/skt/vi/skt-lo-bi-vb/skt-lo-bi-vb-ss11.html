<!DOCTYPE html>
<html>
<head>
<meta charset="UTF-8">
<title></title>
<meta author=" Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin edited and annoted by Gustav Roth">
</head>
<body>
<div id="text" lang="sa">

<section class="sutta" id="skt-lo-bi-vb-ss11">
<article>
<div class="hgroup">
<p class="division">saṁghātiśeṣa-dharma 11</p>
<h1>an-avaśrutā avaśrutā</h1>
</div>
<h2><span class="add"><a id="nidana">Origin story</a></span></h2>
<p>
<a class="sc" id="1"></a>
<a class="roth" id="roth165"></a>bhagavān rājagṛhe viharati | tatra jetā nāma bhikṣuṇī |
tām aparaḥ puruṣo rakta-cittaḥ | bhaktenopanimantrayati | pātra-cīvareṇa
bhakṣya-bhojyena glāna-pratyaya-bhaiṣajya-pariṣkāraiḥ | so āha | jānāsi ā<span class="choice"><span class="sic">ryā</span><span class="corr">rye</span></span>
kasya vayam arthāya āryāya dadāmaḥ | sā āha | jānāmi | so āha | kasyārthāya |
sā āha | puṇyaṁ te bhaviṣyati so āha | evam etat puṇyaṁ bhaviṣyati | ayaṁ tv
aham āryāya arthikaḥ āryāya dadāmi | sā tāvad vigata-rāgā | naiva pratikṣipati
| nādhivāsayati | etaṁ prakaraṇaṁ bhikṣuṇyo mahaprajāpatyā gautamyā ārocayeyuḥ
| mahāprajāpatī gautamī bhagavataḥ ārocayati | bhagavān āha | śabdāpayatha
jetāṁ | sā śabdāpitā | etad evaṁ sarvaṁ pṛcchīyati | yāvad ām bhagavan |
bhagavān āha | duṣkṛtaṁ te jete | nanu te paścimā nāma janatā avalokayitavyā |
naiṣa dharmo naiṣa vinayaḥ |</p>
<p>
<a class="sc" id="2"></a>
atha khalu bhagavān mahāprajāpatīṁ gautamīm āmantrayati | sannipātaya gautamī
yāvat paryavadātāni bhaviṣyanti |</p>
<h2><span class="add"><a id="pannatti">Ruling</a></span></h2>
<p class="rule">
<a class="sc" id="3"></a>
yā puna bhikṣuṇī jānantī an-avaśrutā avaśrutasya puruṣasya pratigṛhṇīyāt pātraṁ
vā cīvaraṁ vā bhakṣyaṁ
<span class="supplied">vā</span> bhojyaṁ vā glāna-pratyaya-bhaiṣajya-pariṣkāraṁ
vā ayam api dharmaḥ |</p>
<h2><span class="add"><a id="pada">Definitions</a></span></h2>
<ul>
<li>
<span class="term" id="def-1">yā puna bhikṣuṇī</span> ti
<span class="gloss" id="#def-1">yāvad upasampannā ubhayataḥ saṁghena</span> |</li>
<li>
<span class="term" id="def-2">eṣā bhikṣuṇī an-avaśrutā</span> ti
<span class="gloss" id="#def-2">a-rakta-cittā</span> |</li>
<li>
<span class="term" id="def-3">avaśrutasya puruṣasye</span> ti
<span class="gloss" id="#def-3">rakta-cittasya</span> |</li>
<li>
<span class="term" id="def-4">pratigṛhṇeyā</span> ti
<span class="gloss" id="#def-4">praticcheya</span> |</li>
<li>
<span class="term" id="def-5">pātram</span> iti
<span class="gloss" id="#def-5">jyeṣṭhaṁ madhyamaṁ kanyasam vā</span> |</li>
<li>
<span class="term" id="def-6">cīvaram</span> iti
<span class="gloss" id="#def-6">saṁghāṭi-uttarāsaṅga-m-antarvāsakaṁ
kaṇṭha-praticchādanaṁ udaka-śāṭikā</span> |</li>
<li>
<span class="term" id="def-7">khādyam</span> iti
<span class="gloss" id="#def-7">khādanīyaṁ</span> |</li>
<li>
<span class="term" id="def-8">bhojyam</span> iti
<span class="gloss" id="#def-8">bhojanīyaṁ</span> |</li>
<li>
<span class="term" id="def-9">antaśaḥ glāna-bhaiṣajyam</span> iti
<span class="gloss" id="#def-9">saptāhikaṁ vā yāvaj-jīvikam vā</span> |</li>
</ul>
<p>
ayam api dharma | yāvat prajñaptiḥ |</p>
<h2><span class="add"><a id="cakka">Permutations</a></span></h2>
<p>
<a class="sc" id="4"></a>
eṣo tāvan manuṣyo bhikṣuṇīya dadāti pātram vā cīvaram | bhakṣya-bhojyam vā |
glāna-bhaiṣajyam vā | tāṁ puruṣo āha | āryāya vayam arthikā | āryāya vayam
dadāma iti | na kṣamati pratīcchituṁ | sa vaktavyaḥ | tavaiva bhavatu dīrghāyuḥ
labhiṣyāmaḥ vayam anyato pi | atha pratīcchati saṁghātiśeṣaṁ | atha vācaṁ na
bhāṣati hasta-vikāraṁ vā pāda-vikāraṁ vā akṣi-vikāraṁ vā karoti | haṣtam vā
prasphoṭayati | aṅgulīṁ vā akṣiṁ vā nipātayati | bhūmim vā vilikhati vinamati
vā | jānāti rakta-citto ti | na kṣamati pratīcchituṁ | pratīcchati sthūlātyayaṁ
|</p>
<p>
<a class="sc" id="5"></a>
atha khalu denaṁ deti prasannair indriyaiḥ | atha khalu tayā bhikṣuṇyā āśayena
pratīcchitavyaṁ pratīcchati an-āpattiḥ |</p>
<p>
<a class="sc" id="6"></a>
evaṁ bhikṣor api rakta-cittā strī dadāti | na jānam gṛhṇāti sthūlātyayaṁ |
nimittaṁ karoti | jānāti rakta-cittā iti |
<span class="choice">
<span class="sic">na</span><span class="corr">naṁ</span></span>
pratīcchati vinayātikraman āsādayati | tena bhagavān āha |</p>
<h2><span class="add"><a id="restatement">Restatement of rule</a></span></h2>
<p class="rule">
<a class="sc" id="7"></a>
yā puna bhikṣuṇī avaśrutā avaśrutasya puruṣasya pātram cīvaram vā bhakṣyam vā
bhojyam vā glāna-bhaiṣajyam vā pratigṛhṇeya
<span class="supplied">aya</span>m api dharmo prathamāpattiko |</p>
</article>
<aside id="metaarea">
<p>
<cite class="book">Bhikṣuṇī Vinaya including Bhikṣuṇī-prakīrṇaka and a summary
of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited
and annoted by
<span class="author">Gustav Roth</span>, K.P. Jayaswal Research Institute,
Patna, 1973. Tibetan Sanskrit Works Series Vol.
<span class="roman-numerals">xii</span>.</p>
<p>
Digitized by the staff of the
<a href="http://www.dsbcproject.org/node/7503" target="_blank">Digital Sanskrit
Buddhist Canon</a>, 2008. Proofread by Milan Shakya.</p>
<p>
Note by Bhikkhu Sujato: This SuttaCentral edition was prepared on the basis of
the digital file from the
<span class="smallcaps">DSBC</span>, with reference to Roth’s text. I have
added headings and structure and have retained all variant readings and the
like, while making occasional corrections.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>