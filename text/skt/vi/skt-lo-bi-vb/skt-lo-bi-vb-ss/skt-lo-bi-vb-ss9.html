<!DOCTYPE html>
<html>
<head>
<meta charset="UTF-8">
<title></title>
<meta author="Gustav Roth">
</head>
<body>
<div id="text" lang="skt">

<section class="sutta" id="skt-lo-bi-vb-ss9">
<article>
<div class="hgroup">
<p class="division">saṁghātiśeṣa-dharma 9</p>
<h1>ekā nadin tareya</h1>
</div>
<h2><span class="add"><a id="nidana">Origin story</a></span></h2>
<p>
<a class="sc" id="1"></a>
<a class="roth" id="roth16"></a>bhagavān śrāvastīyam viharati | atha saṁbahulā striyo
nadīyam ajirāvatīyaṁ snāyanti | sthūlanandā bhikṣuṇī tatraiva sthāya gatā | sā
tāvad ekānte cīvarakāṇi nikṣipya bāhubhyāṁ pratīrṇā | tā dāni striyo āhaṁsuḥ |
eṣā āryā sthūlanandā āgacchatīti | sā kayadhānake muhūrtam viśramitvā punar
evāgatā | striyo āhaṁsuḥ | eṣā āryā sthūlanandā āgatā | aticāpalam āryāya kṛtaṁ
| kathaṁ tvam bāhubhyāṁ tarasi | tā dāni striyo ojjhāyitāḥ | etaṁ prakaraṇaṁ
bhikṣuṇīhi śrutaṁ | bhikṣuṇīyo mahāprajāpatīye gautamīye ārocenti |
mahāprajāpatī gautami bhagavato āroceti yāvad bhagavān āha | duṣkṛtaṁ te nande
| evaṁ ca nāma tvaṁ ekākinī nadīṁ tarasi | tena hi na kṣamati bhikṣuṇīya vinā
nadīn tarituṁ |</p>
<p>
<a class="sc" id="2"></a>
atha khalu bhagavān mahāprajāpatīṁ gautamīm āmantrayati | sannipātaya gautami
bhikṣuṇīyo yāvat paryavadātāni bhaviṣyanti |</p>
<h2><span class="add"><a id="pannatti">Ruling</a></span></h2>
<p class="rule">
<a class="sc" id="3"></a>
yā puna bhikṣuṇī bhikṣuṇīya vinā nadīn tare ayaṁ pi dharmo prathamāpattiko |</p>
<h2><span class="add"><a id="pada">Definitions</a></span></h2>
<ul>
<li>
<span class="term" id="def-1">yā puna bhikṣuṇī</span> ti
<span class="gloss" id="#def-1">upasampannā</span> |</li>
<li>
<span class="term" id="def-2">bhikṣuṇīya vinā</span> ti
<span class="gloss" id="#def-2">a-dvitīyā</span> |</li>
<li>
<span class="term" id="def-3">nadī</span> ti
<span class="gloss" id="#def-3">yā bahiḥ sīmāto pravahantī bahiḥ sīmām upeti</span>
|</li>
<li>
<span class="term" id="def-4">tareyā</span> ti
<span class="gloss" id="#def-4">aparāt pāraṁ gaccheya</span> |</li>
</ul>
<p>
ayaṁ pi dharmo prathamāpattiko |</p>
<h2><span class="add"><a id="cakka">Permutations</a></span></h2>
<p>
<a class="sc" id="4"></a>
yāvatā ca etāyo bhikṣuṇīyo nadīn taranti anto hastapāśe taritavyaṁ | paraṁ
haste pāśe taranti thūl’-accayaṁ | dūreṇa dūraṁ bhavanti saṁghātiśeṣo |
atha-vaikā madhye tiṣṭhati aparā taranti thūl’-accayaṁ | yāvad evam
aparāparanti sarvāḥ thūl’-accayam āsādayanti | etāyo bhikṣuṇīyo nadyāṁ snāyanti
ante hasta-pāśena snāta<span class="choice"><span class="sic">vyaḥ</span><span class="corr">vyaṁ</span></span>
| paraṁ hasta-pāśā snāyanti vinayātikramam āsādayanti | tena bhagavān āha |</p>
<h2><span class="add"><a id="restatement">Restatement of rule</a></span></h2>
<p class="rule">
<a class="sc" id="5"></a>
yā puna bhikṣuṇī bhikṣuṇīya vinā nadīn tareya | ayaṁ pi dharmo prathamāpattiko
saṁghātiśeṣo ||</p>
</article>
<aside id="metaarea">
<p>
<cite class="book">Bhikṣuṇī Vinaya including Bhikṣuṇī-prakīrṇaka and a summary
of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited
and annoted by
<span class="author">Gustav Roth</span>, K.P. Jayaswal Research Institute,
Patna, 1973. Tibetan Sanskrit Works Series Vol.
<span class="roman-numerals">xii</span>.</p>
<p>
Digitized by the staff of the
<a href="http://www.dsbcproject.org/node/7503" target="_blank">Digital Sanskrit
Buddhist Canon</a>, 2008. Proofread by Milan Shakya.</p>
<p>
Note by Bhikkhu Sujato: This SuttaCentral edition was prepared on the basis of
the digital file from the
<span class="smallcaps">DSBC</span>, with reference to Roth’s text. I have
added headings and structure and have retained all variant readings and the
like, while making occasional corrections.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>