<!DOCTYPE html>
<html data-next="skt-lo-bi-vb-pj2">
<head>
<meta charset="UTF-8">
<meta author=" Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin edited and annoted by Gustav Roth">
<title></title>
</head>
<body>
<div id="text" lang="sa">

<section class="sutta" id="skt-lo-bi-vb-pj1">
<article>
<div class="hgroup">
<p class="division">pārājika-dharma 1</p>
<h1>maithunaṁ</h1>
</div>
<h2><span class="add"><a id="nidana">Origin story</a></span></h2>
<p>
<a class="sc" id="1"></a>
<a class="roth" id="roth111"></a>atha khalu bhagavān bhikṣuṇīyo āmantrayate sma tasmāt
tahiṁ bhikṣuṇīyo adya-d-agreṇa mahāprajāpatīṁ gautamīṁ saṁgha-sthavirīṁ
saṁgha-mahattarīṁ saṁghapariṇāyikāṁ dhārayatha |</p>
<p>
<a class="sc" id="2"></a>
ya ime bhagavan bhagavatā catvāro patanīyo dharmo abhijñāya deśitāḥ labhyā te
bhagavann asmābhi vistareṇa śrotuṁ | bhagavān āha labhyā gautami |</p>
<p>
<a class="sc" id="3"></a>
<a class="roth" id="roth112"></a>pañcārtha-vaśān saṁpaśyamānāya śraddhāya kuladhītāya
alam vi
<span class="supplied">na</span>yam uddiśituṁ | alaṁ vinayaṁ dhārayituṁ yathā
bhikṣuvinaye |</p>
<p>
<a class="sc" id="4"></a>
<a class="roth" id="roth113"></a>ekam idaṁ gautami samayan tathāgato śrāvastīyam viharati
| atha khalu śāriputrasya sthavirasya yāvat ko nu khalu bhagavan hetuḥ kaḥ
pratyayo yena ihaikeṣān tathāgatānām, arhatāṁ samyaksambuddhānām atyayena
cira-sthitikaṁ prāvacanaṁ bhavati cira-sthitikaḥ sad-dharma iti yathā
bhikṣu-vinaye |</p>
<p>
<a class="sc" id="5"></a>
ekam idaṁ gautami samayan tathāgato vaiśālīyam viharati | vistareṇa
yaśikasyārthotpattiḥ prathamā | tasmāt tarhi gautami bhikṣuṇyāpi atraiva
śikṣitavyam |</p>
<p>
<a class="sc" id="6"></a>
dvinnāṁ licchavi kumārāṇām arthotpattiḥ | dvitīyā |<br>
yāvan nāsti bhikṣuṇīye śikṣā-pratyākhyānaṁ | tṛtīyā |<br>
nāsti daurbalyāviṣkara-karma | caturthī |<br>
nandikasyārthotpattiḥ | pañcamī |<br>
markaṭīya arthotpattiḥ
<span class="supplied">ṣaṣṭhī</span> |</p>
<p>
<a class="sc" id="7"></a>
vistareṇa tasmād iha gautami bhikṣuṇīhi atraiva śikṣitavyaṁ |</p>
<p>
<a class="sc" id="8"></a>
<a class="roth" id="roth114"></a>atha khalu bhagavān mahāprajāpatīṁ gautamīm āmantrayati
| sannipātaya gautami bhikṣuṇīyo | atha khalu bhagavān sannipatitaṁ
bhikṣuṇī-saṁghaṁ viditvā yāvac chikṣāpadaṁ prajñaptaṁ |</p>
<h2><span class="add"><a id="pannatti">Ruling</a></span></h2>
<p class="rule">
<a class="sc" id="9"></a>
yā puna bhikṣuṇī chandaso maithunaṁ grāmyaṁ dharmaṁ pratiṣeviya antamasato
tiryagyoni<span class="choice"><span class="sic">gata</span><span class="corr">gatena</span></span>
pi sārdhaṁ iyaṁ bhikṣuṇī pārājikā bhavaty asamvā<span class="choice"><span class="sic">syāḥ</span><span class="corr">syā</span></span>
|</p>
<h2><span class="add"><a id="pada">Definitions</a></span></h2>
<ul>
<li>
<span class="term" id="def-1">yā puna bhikṣuṇī</span> ti
<span class="gloss" id="#def-1">upasampannā sūpasampannā traivācikena karmaṇā
jñapti-caturthena anāghāta-pañcamena samagreṇa saṁghena ubhayataḥ saṁghena iyaṁ
bhikṣuṇī</span> |</li>
<li>
<span class="term" id="def-2">cchandaso</span> ti
<span class="gloss" id="#def-2">raktacittā</span> |</li>
<li>
<span class="term" id="def-3">maithunan</span> ti
<span class="gloss" id="#def-3">abrahmacaryaṁ</span></li>
<li>
<span class="term" id="def-4">grāmya-dharman</span> ti
<span class="gloss" id="#def-4">grāmasyāpy eṣo dharmo nagarasyāpy eṣo dharmo
sarvāvantasyāpi lokasya eṣo dharmo</span> |</li>
<li>
<span class="term" id="def-5">pratiṣeveyā</span> ti
<span class="gloss" id="#def-5">adhyācāreya</span> |</li>
</ul>
<h2><span class="add"><a id="cakka">Permutations</a></span></h2>
<p>
<a class="sc" id="10"></a>
sā eṣā bhikṣuṇī maithunaṁ grāmyadharmaṁ pratiṣevati mānuṣeṇa puruṣeṇa
mānuṣyakena paṇḍakena trayāṇāṁ vraṇamukhānāṁ dhanya-mārge varca-mārge
prasrāva-mārge anyatarānyatarasmiṁ vraṇa-mukhe aṅga-jāte aṅgajātaṁ prakṣiptaṁ
ārtīyati ārtayitvā svādayati | ādau svādayati | madhye svādayati | paryavasāne
svādayati | sukhīyati | āsvādaṁ nigamayati pārājikā bhavati | ādau na svādayati
| madhyena svādayati | paryavasāne svādayati | yāvat pārājikā bhavati | ādau
na svādayati | madhye na svādayati | paryavasāne svādayati yā āsvādan
nigamayati sā pārājikā bhavati | ādau na svādayati | madhye na svādayati |
paryavasāne na svādayati anāpattiḥ |</p>
<p>
<a class="sc" id="11"></a>
evaṁ suptasya mṛtasya aṅgajāte aṅgajātaṁ prakṣipitvā artīyati | peyālaṁ evaṁ
amānuṣasya paṇḍakasya tiryagyonigatasya puruṣasya paṇḍakasya trayāṇāṁ
vraṇa-mukhānāṁ | peyālaṁ |</p>
<p>
<a class="sc" id="12"></a>
<a class="roth" id="roth115"></a>sā eṣā bhikṣuṇī rakta-cittā puruṣaṁ darśanāya uṭṭhāpeti
samvara-gāmi-vinayātikramam āsādayati darśana-śravaṇe
deśanā-gāmi-vinayātikramam āsādayati | yathā bhikṣu-vinaye |</p>
<p>
<a class="sc" id="13"></a>
<a class="roth" id="roth116"></a>puruṣo tri-khaṇḍī-kṛto bhavati | dvidhā-pāṭito bhavati |
śuṣko bhavati | koṭaraka-jātaḥ | ādhmātajāto bhavati | vinīlako bhavati |
vipūyako bhavati |</p>
<p>
<a class="sc" id="14"></a>
<a class="roth" id="roth117"></a>pañca bhikṣuṇīyo pañca bhikṣūn balāt
prasahya-m-adhyo-marda<span class="choice"><span class="sic">ti</span><span class="corr">nti</span></span>
pañca bhikṣuṇīyo pārājikāyo bhavanti | yo ca bhikṣuḥ sātiyati |</p>
<p>
<a class="sc" id="15"></a>
pañca bhikṣū pañca bhikṣuṇīyo balāt pragṛhya-m-adhyomarda<span class="choice"><span class="sic">ti</span><span class="corr">nti</span></span>
pañca bhikṣū pārājikā bhavanti | yā ca bhikṣuṇī sātiyati |</p>
<p>
<a class="sc" id="16"></a>
bhikṣu bhikṣuṇīya sārdhaṁ anyonyaṁ vipratipadyati ubhaye pārājikā bhavanti |
bhikṣuṇī śrāmaṇereṇa saha vipratipadyati bhikṣuṇī pārājikā bhavati śrāmaṇero
nāśayitavyo | atha dāni bhikṣuṇī
<span class="choice">
<span class="sic">a</span><span class="corr">ā</span></span>rāmike
<span class="supplied">na</span>saha vipratipadyate bhikṣuṇī pārājikā bhavati |
ārāmiko agṛhīta-samvaratvāt kim vradyiṣyati | evaṁ tīrthikena | trihi bhikṣuṇī
pārājikā bhavati | mānuṣeṇa amānuṣeṇa tiryagyonigatena aparehi trihi
dhanya-mārge varca-mārge prasrāva-mārge | aparehi trihi supte mṛte jāgrante |
dvihi bhikṣuṇī pārājikā bhavati puruṣeṇa paṇḍakena ca | sā eṣā bhikṣuṇī suptā
vā bhavati mattā vā unmattā vā vistareṇa puruṣo upasaṁkramya abhiniṣīdati vā
abhinipadyati vā | antostarati vā | sā tato utthāya ādau svādayati | madhye
svādayati | paryavasāne svādayati pārājik<span class="choice"><span class="sic">aṁ</span><span class="corr">kā</span></span>
bhavati | kin ti dāni sādiyanā draṣṭavyā | kin ti dāni asādiyanā | yathā
bhikṣu-vinaye | sā eṣā bhikṣuṇī chandaso maithunaṁ grāmya-dharmaṁ pratiṣevatīti
| peyālaṁ | sā eṣā āpadyati | apy ekatyā ajñānāt | apyekatyā smṛti-saṁmoṣāt |
apy ekatyākalpiya-saṁjñayā | apy ekatyā alajjikena | apy ekatyā rāgābhibhūtā
doṣābhibhūtā mohābhibhūtā anāpattiḥ | kṣipta-cittāye akarantīye
anadhyācarantīye anāpattiḥ | tena bhagavān āha |</p>
<h2><span class="add"><a id="restatement">Restatement of rule</a></span></h2>
<p class="rule">
<a class="sc" id="17"></a>
yā punar bhikṣuṇī chandaśo maithunaṁ grāmya-dharmaṁ pratiṣeveya antamasato
tiryagyoni-gatenāpi sārdhaṁ iyaṁ bhikṣuṇī pārājikā bhavaty asaṁvāsyā |</p>
</article>
<aside id="metaarea">
<p>
<cite class="book">Bhikṣuṇī Vinaya including Bhikṣuṇī-prakīrṇaka and a summary
of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited
and annoted by
<span class="author">Gustav Roth</span>, K.P. Jayaswal Research Institute,
Patna, 1973. Tibetan Sanskrit Works Series Vol.
<span class="roman-numerals">xii</span>.</p>
<p>
Digitized by the staff of the
<a href="http://www.dsbcproject.org/node/7503" target="_blank">Digital Sanskrit
Buddhist Canon</a>, 2008. Proofread by Milan Shakya.</p>
<p>
Note by Bhikkhu Sujato: This SuttaCentral edition was prepared on the basis of
the digital file from the
<span class="smallcaps">DSBC</span>, with reference to Roth’s text. I have
added headings and structure and have retained all variant readings and the
like, while making occasional corrections.</p>
</aside>
</section>

</div>
</body>
</html>