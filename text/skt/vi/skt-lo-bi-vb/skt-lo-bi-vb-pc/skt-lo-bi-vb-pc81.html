<!DOCTYPE html>
<html>
<head>
<meta charset="UTF-8">
<title></title>
<meta author="Gustav Roth">
</head>
<body>
<div id="text" lang="skt">

<section class="sutta" id="skt-lo-bi-vb-pc81">
<article>
<div class="hgroup">
<p class="division">pācattika-dharma 81</p>
<h1>deti</h1>
</div>
<h2><span class="add"><a id="nidana">Origin story</a></span></h2>
<p>
<a class="sc" id="1"></a>
<a class="roth" id="roth195"></a>bhagavān śrāvastīyaṁ viharati | rāṣṭrapālāya bhikṣuṇīya
bhaginī kāla-gatā | sā dāni tāsāṁ bhāgineyakānāṁ nānā-prakāraṁ khajjaṁ bhojjaṁ
bhakṣayitvā deti | jano dāni ojjhāyati | paśyatha bhaṇe śramaṇikā śraddhā-deyaṁ
gṛhiṇān dadāti | etam prakaraṇaṁ bhikṣuṇīyo mahāprajāpatīye gautamīye
ārocayeṁsuḥ | yāvac chabdāpayatha rāṣtrapālāṁ | sā dāni śabdāpitā | tad eva
sarvaṁ bhagavān vistareṇa pṛcchati | āha | ām bhagavan | bhagavān āha | tena hi
na kṣamati āgārikasya svahastaṁ khādanīyaṁ bhojanīyaṁ dātuṁ |</p>
<p>
<a class="sc" id="2"></a>
eṣā evārthotpattiḥ | gartodaro ca gartodara-pitā ca gartodaramātā ca
agārasyānagāriyaṁ pravrajitā | gartodara-pitā gartodaramātā ca śākyehi
pravrajitāḥ | gartodara tīrthikehi pravrajitaḥ | yāvat sa gartodara-mātuḥ
sakāśam upasaṁkrānto tāya gartodara-mātāya tasya nānā-prakārasya khajjakasya
pūraṁ pātraṁ dinnaṁ | so dāni taṁ gṛhya pānāgāraṁ gatvā ātmanā ca khādati
pārāṁś ca chandeti | te dān āhaṁsuḥ | kahiṁ tvayā imaṁ labdhaṁ | so dān āha |
mā śabdaṁ | śākiyāyinānāṁ śramaṇīyo dakṣiṇīyāyo | tāsāṁ pi vayaṁ dakṣiṇīyāyo |
tāsāṁ pi vayaṁ dakṣiṇīyāḥ | jano dāni ojjhāyati | bhikṣuṇīhi śrutaṁ | etaṁ
prakaraṇaṁ | peyālaṁ | yāvad bhagavān āha | duṣkṛtan te gartodara-māte | tena
hi na kṣamati āgārikasya vā parivrājakasya vā khādanīyam vā bhojanīyam vā dātuṁ
| atha khalu bhagavān | peyālaṁ | yāvat |</p>
<h2><span class="add"><a id="pannatti">Ruling</a></span></h2>
<p class="rule">
<a class="sc" id="3"></a>
yā puna bhikṣuṇī āgārikasya vā parivrājakasya vā sva-hastaṁ khādanīyam vā
bhojanīyam vā dadyāt pācattikaṁ |</p>
<h2><span class="add"><a id="pada">Definitions</a></span></h2>
<ul>
<li>
<span class="term" id="def-1">yā puna bhikṣuṇī</span> ti
<span class="gloss" id="#def-1">upasampannā |</span></li>
<li>
<span class="term" id="def-2">āgārikasye</span> ti
<span class="gloss" id="#def-2">gṛhiṇaḥ |</span></li>
<li>
<span class="term" id="def-3">parivrājakasye</span> ti
<span class="gloss" id="#def-3">gautama-jaṭilaka-paryantasya |</span></li>
<li>
<span class="term" id="def-4">sva-hastan</span> ti
<span class="gloss" id="#def-4">hastena hastaṁ |</span></li>
<li>
<span class="term" id="def-5">bhājanena</span> vā
<span class="gloss" id="#def-5">bhājanaṁ |</span></li>
<li>
<span class="term" id="def-6">khādanīyan</span> ti
<span class="gloss" id="#def-6">yaṁ khādanīyaṁ |</span></li>
<li>
<span class="term" id="def-7">bhojanīyan</span> ti
<span class="gloss" id="#def-7">yaṁ bhojanīyaṁ |</span></li>
</ul>
<p>
dadyāt pācattikaṁ |</p>
<h2><span class="add"><a id="cakka">Permutations</a></span></h2>
<p>
<a class="sc" id="4"></a>
eṣa dāni bhikṣuṇīya kocid āgacchati | sālohito vā bhrātā vā | yadi tāvad asya
kiñcid dātuṁ bhavati na kṣamati sva-hastaṁ dātuṁ | kalpiya-kāri
<span class="supplied">kā</span>ya dātavyaṁ | atha dāni kalpiya-kārī na bhavati
vaktavyaṁ | ato svayaṁ gṛhṇīya khādatha | atha dāni paśyati | rasa-gṛddhī ya
eṣo sarvaṁ khādatīti | yattakaṁ parityaktaṁ tattakaṁ pratigrāhayitvā śeṣaṁ |
vaktavyo | gopehīti | tato bhūmīyan nikṣipiya vaktavyo | gṛhṇīya khādatha |
atha dāni pravrajitako āgacchati na kṣamati sva-hastaṁ khādanīyam vā bhojanīyam
vā dātuṁ | kalpiya-kārīya dātavyaṁ | atha dāni kalpiya-kārī na bhavati ato
yeva gṛhṇīya khādāhīti | atha dān āha | sālohite kim asmākaṁ caṇḍālehi viya
pravartasi | vaktavyaṁ | tathā yūyaṁ durākhyāte pravacane pravrajitāḥ | atha
dāni grāmāntaraṁ gacchati labhyan tena kalpiya-kṛtyaṁ kārāpayituṁ | ato ātmā ca
khādatha asmākañ ca pratigrāhatha | atha dāni jānāti | rasa-gṛdhrā iti śeṣaṁ
pūrva-vat | tena bhagavān āha |</p>
<h2><span class="add"><a id="restatement">Restatement of rule</a></span></h2>
<p class="rule">
<a class="sc" id="5"></a>
yā puna bhikṣuṇī āgārikasya vā parivrājakasya vā sva-hastaṁ khādanīyam vā
bhojanīyam vā dadyāt pācattikaṁ ||</p>
</article>
<aside id="metaarea">
<p>
<cite class="book">Bhikṣuṇī Vinaya including Bhikṣuṇī-prakīrṇaka and a summary
of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited
and annoted by
<span class="author">Gustav Roth</span>, K.P. Jayaswal Research Institute,
Patna, 1973. Tibetan Sanskrit Works Series Vol.
<span class="roman-numerals">xii</span>.</p>
<p>
Digitized by the staff of the
<a href="http://www.dsbcproject.org/node/7503" target="_blank">Digital Sanskrit
Buddhist Canon</a>, 2008. Proofread by Milan Shakya.</p>
<p>
Note by Bhikkhu Sujato: This SuttaCentral edition was prepared on the basis of
the digital file from the
<span class="smallcaps">DSBC</span>, with reference to Roth’s text. I have
added headings and structure and have retained all variant readings and the
like, while making occasional corrections.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>