<!DOCTYPE html>
<html>
<head>
<meta charset="UTF-8">
<title></title>
<meta author="Gustav Roth">
</head>
<body>
<div id="text" lang="sa">

<section class="sutta" id="skt-lo-bi-vb-pc139-140">
<article>
<div class="hgroup">
<p class="division">pācattika-dharma 139, 140</p>
<h1>harita, udaka</h1>
</div>
<h2><span class="add"><a id="nidana">Origin story</a></span></h2>
<p>
<a class="sc" id="1"></a>
<a class="roth" id="roth250"></a>bhagavān śrāvastīyaṁ viharati | rājño dāni
prasenajitasya kośalasya pūrva-koṣṭhakaṁ nāma udyānam puṣkiriṇī-sampannaṁ |
an-āvṛtaṁ bhikṣūnāṁ bhikṣuṇīnāṁ āvṛtaṁ itarāye janatāye | rājā dāni
ārāmikasyāha | ho bhaṇe ārāmika pūrvakoṣṭhakam udyānaṁ siktasaṁsṛṣṭaṁ karehi |
śvo haṁ sāntaḥpuro niryāsyaṁ | taṁ dāni ṣaḍvargiṇīhi śrutaṁ | śvo rājā
sāntaḥpuro udyāna-bhūmin niryāsyatīti | tāyo dāni pratikṛty eva gatvā tahiṁ
harita-śādvalopastarāṇāyāṁ pakva-kheṭena ca pakva-siṁghāṇakena ca vināśayitvā
paduma-patrehi uccārasya puṭakāni bandhitvā puṣkiriṇīyaṁ pravāhayeṁsuḥ | tāyo
dāni divasaṁ tahiṁ kākā-vāhāṁ bhañjiya sāyāhna-samaye nagaraṁ praviṣṭāḥ rājā
dāni prasenajita kośalo aparejjukāto niragato sāntaḥpuro | tāyo dāni
antaḥpurikāyo kathaṁcid eva samrodhād avamuktā randhanamokṣam iva manyamānāḥ
caṁcūryante | kāścin niṣaṇṇāḥ kāścin nipannāḥ | kāścid ito ca ito ca dhāvanti
avakā<span class="choice"><span class="sic">saṁ</span><span class="corr">śaṁ</span></span>
gṛhṇanti śādvalopastaraṇe paribhrāmanti | tāsāṁ dāni pakva-kheṭena
pakvasiṁghāṇakena vastrāṇi vināśitāni | puṣkiriṇīṁ otīrṇāḥ snānāya | tāyo
paśyanti puṭakān plavamānān | tāsāṁ bhavati kula-putrakehi śrutaṁ śvo rājā
<span class="choice">
<span class="sic">śā</span><span class="corr">sā</span></span>ntaḥpuro udyānaṁ
pravekṣyatīti tehi ete gandha-puṭakāḥ pravāhitā iti kṛtvā tāyo gṛhṇanti | te
udakena klinnā uccāreṇa cā khāditāḥ prakṛti-sukumāraṁ ca padma-patraṁ |
gṛhīta-mātram eva vilīnaṁ | hī hī viṣṭhaṁ tā dāni rājño upasaṁkrāntā āhaṁsu |
mahārāja eṣa tāvad īdṛśī avasthā rājā āha śabdāpayatha ārāmikaṁ | so dāni
śabdāpito | rājā āha | ho bhaṇe ārāmika kena udyānaṁ viṭṭālitaṁ | āha
ṣaḍ-vargiṇīyo śramaṇīyo eva divasaṁ kā<span class="choice"><span class="sic">ya</span><span class="corr">ka</span></span>-vāhā
bhañjitvā gatāḥ | rājā hasitvā āha | tāsām avinītānāṁ karma bhaviṣyati | etaṁ
prakaraṇaṁ bhikṣuṇīyo mahāprajāpatīye gautamīye ārocayeṁsuḥ | mahāprajāpatī pi
gautamī bhagavato ārocayet | yāvad</p>
<h2><span class="add"><a id="pannatti">Ruling</a></span></h2>
<p class="rule">
<a class="sc" id="2"></a>
yā puna bhikṣuṇī harite tṛṇe uccāram vā prasrāvam vā kheṭam vā siṁghāṇakam vā
kuryāt pācattikaṁ ||</p>
<p class="rule">
<a class="sc" id="3"></a>
yā puna bhikṣuṇī udake uccāram vā prasrāvam vā kheṭam vā siṁghāṇakam vā kuryāt
pācattikaṁ ||</p>
<h2><span class="add"><a id="pada">Definitions</a></span></h2>
<ul>
<li>
<span class="term" id="def-1">yā puna bhikṣuṇī</span> ti
<span class="gloss" id="#def-1">upasampannā |</span></li>
<li>
<span class="term" id="def-2">uccāran</span> ti
<span class="gloss" id="#def-2">gūthaṁ |</span></li>
<li>
<span class="term" id="def-3">prasrāvan</span> ti
<span class="gloss" id="#def-3">mūtraṁ |</span></li>
<li>
<span class="term" id="def-4">kheṭam</span> iti
<span class="gloss" id="#def-4">śleṣmā |</span></li>
<li>
<span class="term" id="def-5">siṁghāṇakan</span> ti
<span class="gloss" id="#def-5">pakva-siṁghāṇakaṁ |</span></li>
<li>
<span class="term" id="def-6">harite tṛṇe</span> iti
<span class="gloss" id="#def-6">śādvale acchinnālūnasmiṁ |</span></li>
<li>
<span class="term" id="def-1">udan</span> ti
<span class="gloss" id="#def-1">udakāni nāma daśa | nādikaṁ tāḍāgaṁ audupānikaṁ
śvabhrodakaṁ praghārimaṁ vṛṣṭi-sthitaṁ ucchodakaṁ antarīkṣa-pānīyaṁ
hima-vilīnaṁ sāmudram vā uccāram vā prasrāvaṁ vā</span></li>
</ul>
<p>
kuryāt pācattikaṁ yāvat prajñaptiḥ |</p>
<h2><span class="add"><a id="cakka">Permutations</a></span></h2>
<p>
<a class="sc" id="4"></a>
atha dāni prāvṛṣeṇyā se sarva-bhumiḥ śādvalopastareṇā bhavati yahiṁ pradeśe
svalpa-haritam bhavati tahiṁ kartavyaṁ | atha dāni alpa-haritaṁ na bhavati
kaṭāhake vā iṣṭakāyam vā upale vā śuṣka-tṛṇe vā kāṣṭhakhaṇḍe vā yatra vā anyena
uccāro kṛto bhavati balīvardena vā | yatra vā anyena manuṣyena kṛto tahiṁ
kartavyaṁ atha dāni evaṁ na bhavati antamasato kanīyasiṁ pi aṅguliṁ
upadrāhayitvā kartavyaṁ | tathā kartavyaṁ yathā tahim prathamam nipatati | atha
dāni caṁkramati na kṣamati harita-śādvale śleṣmaṁ chorayituṁ | atha khu kaṭe
vā patrapuṭikāyāṁ vā chorayitavyaṁ | tena bhagavān āha |</p>
<h2><span class="add"><a id="restatement">Restatement of rule</a></span></h2>
<p class="rule">
<a class="sc" id="5"></a>
yā puna bhikṣuṇī harite tṛṇe uccāram vā prasrāvam vā kheṭam vā siṁghāṇakam vā
kuryāt pācattikaṁ |</p>
<p class="rule">
<a class="sc" id="6"></a>
yā puna bhikṣuṇī udake uccāram vā prasrāvam vā kheṭam vā siṁghāṇakam vā kuryāt
pācattikaṁ ||</p>
</article>
<aside id="metaarea">
<p>
<cite class="book">Bhikṣuṇī Vinaya including Bhikṣuṇī-prakīrṇaka and a summary
of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited
and annoted by
<span class="author">Gustav Roth</span>, K.P. Jayaswal Research Institute,
Patna, 1973. Tibetan Sanskrit Works Series Vol.
<span class="roman-numerals">xii</span>.</p>
<p>
Digitized by the staff of the
<a href="http://www.dsbcproject.org/node/7503" target="_blank">Digital Sanskrit
Buddhist Canon</a>, 2008. Proofread by Milan Shakya.</p>
<p>
Note by Bhikkhu Sujato: This SuttaCentral edition was prepared on the basis of
the digital file from the
<span class="smallcaps">DSBC</span>, with reference to Roth’s text. I have
added headings and structure and have retained all variant readings and the
like, while making occasional corrections.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>