<!DOCTYPE html>
<html>
<head>
<meta charset="UTF-8">
<title></title>
<meta author="Gustav Roth">
</head>
<body>
<div id="text" lang="skt">

<section class="sutta" id="skt-lo-bi-vb-pc96">
<article>
<div class="hgroup">
<p class="division">pācattika-dharma 96</p>
<h1>ūna-viṁśati-varṣā kumāri-bhūtā</h1>
</div>
<h2><span class="add"><a id="nidana">Origin story</a></span></h2>
<p>
<a class="sc" id="1"></a>
<a class="roth" id="roth210"></a>bhagavān śrāvastīyam viharati | bhikṣuṇīyo dāni
daśadvādaśa-varṣāṁ kumārī-bhūtām upasampādayanti | a-pratisaṁkhyāna-vartinyo
bhavanti an-ākalpa-sampannā | na jānanti katham upādhyāyīye pratipadyitavyaṁ
yāvat saṁghāṭī-pātra-cīvara-dhāraṇe pratipadyitavyaṁ | etaṁ prakaraṇaṁ
bhikṣuṇīyo mahāprajāpatīye gautamīye ārocayeṁsuḥ | yāvad bhagavān āha |
śabdāpayatha tā bhikṣuṇīyo | tā dāni śabdāpitāḥ | tad eva sarvaṁ bhagavān
vistareṇa pṛcchati yāvad āma bhagavan | bhagavān āha | tena hi na kṣamati
ūna-viṁati-varṣāṁ kumārī-bhūtām upasthāpayituṁ | atha khalu bhagavān yāvat
paryavadātāni bhaviṣyanti |</p>
<h2><span class="add"><a id="pannatti">Ruling</a></span></h2>
<p class="rule">
<a class="sc" id="2"></a>
yā puna bhikṣuṇī ūna-viṁśati-varṣāṁ kumārī-bhūtāṁ upasthāpayet pācatikaṁ |</p>
<h2><span class="add"><a id="pada">Definitions</a></span></h2>
<ul>
<li>
<span class="term" id="def-1">ūna-viṁśati-
<span class="supplied">varṣā</span></span> ti
<span class="gloss" id="#def-1">ūna-viṁśodaka-varṣo ūna-viṁśo samvatsaro
ūna-viṁśati-varṣā |<br>
ūna-viṁśodaka-varṣo pūra-viṁśo samvatsaro ūna-viṁśati-varṣā |<br>
ūna-viṁśodaka-varṣo atireka-viṁśo samvatsaro ūna-viṁśati-varṣā |<br>
hemante jātā tena viṁśena upasaṁpādeti akṛtāyāṁ pravāraṇāyāṁ ūna-viṁśati-varṣā
| evaṁ grīṣme jātā |<br>
evaṁ purimikāyāṁ varṣopanāyikāyāṁ jātā tena viṁśe
<span class="supplied">na</span> upasaṁpādeti ūna-viṁśati-varṣā |<br>
paścimikāyāṁ varṣopanāyikāyāṁ jātā tena viṁśena upasaṁpādeti | akṛtāhi dvihi
pravāraṇāhi | ūna-viṁśati-varṣā |<br>
kumārī-bhūtām etām ūna-viṁśati-varṣāṁ sarvā ūna-viṁśati-varṣa-samjñinīyo
upasampādenti sarvāyo pācattikam āsādayanti |<br>
sā ca an-upasampannā | tām etām ūna-viṁśati-varṣāṁ kumārī-bhūtāṁ eka
ūna-viṁśati-varṣa-samjñinīyo upasampādenti ekā pūra-samjñinīyo | yā
ūna-saṁjñinīyo upasampādenti tāyo pācattikam āsādayanti | pūra-saṁjñinām
an-āpattiḥ | sā cān-upasampannā | ūna-viṁśati-varṣāṁ sarvāyo
ūna-viṁśati-varṣa-samjñinīyo upasampādenti sarvāsām an-āpattiḥ | sā ca
sūpasampannā |<br>
pūra-viṁśati-varṣāṁ sarvāyo ūna-viṁśati-varṣa-saṁjñinīyo upasampādenti sarvā
vinayātikramam āsādayanti | sā ca sūpasampannā |<br>
pūra-viṁśati-varṣām ekā ūna-viṁśati-varṣa-saṁjñinīyo ekā
pūra-viṁśati-varṣa-saṁjñinīyo upasampādenti | yā ūna-viṁśati-varṣa-saṁjñinīyo
tā vinayātikramam āsādayanti | yā
<span class="choice">
<span class="sic">puna</span><span class="corr">pūra</span></span>-viṁśati-varṣa-saṁjñinīyo
tāsām
<span class="supplied">an</span>-āpattiḥ | sā ca sūpasampannā |<br>
pūra-viṁśati-varṣāṁ sarvā pūra-saṁjñinīyo upasam-pādenti sarvāsām an-āpattiḥ |
sā ca sūpasampannā</span> |</li>
<li>
<span class="term" id="def-2">kumārī-bhūtā</span> ti
<span class="gloss" id="#def-2">kumārī-bhūtā a-vikopita-brahmacaryā |</span>
</li>
<li>
<span class="term" id="def-3">upasthā-payed</span> iti
<span class="gloss" id="#def-3">upasampādayet</span></li>
</ul>
<p>
pācattikaṁ | pe | yāvat prajñaptiḥ |</p>
<h2><span class="add"><a id="cakka">Permutations</a></span></h2>
<p>
<a class="sc" id="3"></a>
yā eṣā kumārī-bhūtā ākāṁkṣati tathāgata-pravedite dharma-vinaye upasampadaṁ sā
dāni samanu-grahitavyā | kadā tvaṁ jātā | atha na jānāti janma-paddhikā
niśāmayitavyā | janma-paddhikā na bhavanti mātā-pitarau pṛcchitavyau | atha
dāni te pi na jānanti pṛcchitavyā | katarasmiṁ rājye jātā | kettikā vā tadā
tvaṁ abhūṣi | sudṛṣṭir dur-dṛṣṭir vā | pṛcchitavyā | na uddhikasya vā
citrikasya vā vaśena gantavyaṁ | atha khu hasta-pādā niśāmetavyāḥ | tena
bhagavān āha |</p>
<h2><span class="add"><a id="restatement">Restatement of rule</a></span></h2>
<p class="rule">
<a class="sc" id="4"></a>
yā puna bhikṣuṇī ūna-viṁśati-varṣāṁ kumārī-bhūtāṁ upasthāpayet pācattikaṁ ||
<span class="counter">6</span> ||</p>
</article>
<aside id="metaarea">
<p>
<cite class="book">Bhikṣuṇī Vinaya including Bhikṣuṇī-prakīrṇaka and a summary
of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited
and annoted by
<span class="author">Gustav Roth</span>, K.P. Jayaswal Research Institute,
Patna, 1973. Tibetan Sanskrit Works Series Vol.
<span class="roman-numerals">xii</span>.</p>
<p>
Digitized by the staff of the
<a href="http://www.dsbcproject.org/node/7503" target="_blank">Digital Sanskrit
Buddhist Canon</a>, 2008. Proofread by Milan Shakya.</p>
<p>
Note by Bhikkhu Sujato: This SuttaCentral edition was prepared on the basis of
the digital file from the
<span class="smallcaps">DSBC</span>, with reference to Roth’s text. I have
added headings and structure and have retained all variant readings and the
like, while making occasional corrections.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>