<!DOCTYPE html>
<html>
<head>
<meta charset="UTF-8">
<meta author="H. Matsumura">
<title></title>
</head>
<body>
<div id="text" lang="skt">
<section class="sutta" id="skt-mu-kd8">
<article>
<div class="hgroup">
<p class="division">Sanskrit Mūlasarvāstivāda Vinaya</p>
<p class="subdivision">Khandhaka</p>
<h1>Kathinavastu</h1>
</div>
<p><a class="mat96" id="186"></a>uddānam ||</p>
<p>sāketena hi kasyacid vitaritaṃ marditaṃ <a class="gbm" id="6.864"></a>ca kālena pudgalo mātṛkāpadāny akṛtena viṃśatiḥ karaṇīyena dvādaśikā</p>
<blockquote class="gatha">
<p><a class="mat96" id="187"></a>sāketena varṣopagatā śāstur darśanakāmyayā <br>
kardame uṣṇena klāntānāṃ cīvaraṃ tatra sammatam || ||</p>
</blockquote>
<p><a class="kat-v" id="1"></a>buddho bhagavāṃ śrāvastyāṃ varṣā upagato jetavane ’nāthapiṇḍadasyārāme | tena khalu samayena saṃbahulā bhikṣavaḥ sākete varṣopagatās trayāṇāṃ vārṣikāṇāṃ māsānām atyayāt kṛtacīvarā niṣṭhitacīvarāḥ samādāya pātracīvaraṃ bahutṛṇe bahukardame uṣṇena klāmyantaḥ svedaparyākulīkṛtaśarīrā yena śrāvastīṃ tena cārikāṃ caranta<span class="supplied">ḥ</span> śrāvastīm anuprāptāḥ atha saṃbahulā bhikṣavaḥ pātracīvaraṃ pratiśamayya pādau prakṣālya yena bhagavāṃs tenopasaṃkrāntā upasaṃkramya bhagavataḥ pādau śirasā vanditvā ekānte niṣaṇṇāḥ</p>
<p><a class="mat96" id="188"></a><a class="kat-v" id="2"></a>dharmatā khalu buddhā bhagavanta āgantukān bhikṣūn anayā pratisaṃmodanayā pratisaṃmoda<span class="supplied">n</span>te | kuto yūyaṃ bhikṣava etarhy āgacchata : kutra vā stha varṣā uṣitā iti pratisaṃmodate bhagavān āgantukān bhikṣūn anayā pratisaṃmodanayā sukhaṃ sparśaṃ varṣā nayā kuto yūyaṃ bhikṣava etarhy āgacchatha kutra vā stha varṣā uṣitāḥ te kathayaṃti sāketād vayaṃ bhadant’ etarhy āgacchāma sākete vā sma varṣā uṣitāḥ kaccid yūyaṃ bhikṣavaḥ sākete sukhaṃ sparśaṃ varṣā uṣitā na vā stha klāntāḥ piṇḍakena tathyaṃ vayaṃ bhadanta <a class="mat96" id="189"></a>sāketa sukhaṃ sparśaṃ varṣā uṣitā na vā sma<span class="supplied">ḥ</span> klāntā<span class="supplied">ḥ</span> piṇḍakenāpi tu vayaṃ samādāya pātracīvaraṃ bahutṛṇe bahukardame uṣṇena klāmyanta<span class="supplied">ḥ</span> svedaparyākulīkṛtaśarīrā janapadacārikāṃ carantaḥ kṛcchreṇehānuprāptāḥ</p>
<p><a class="kat-v" id="3"></a>bhagavān saṃlakṣayati | klāmyanti bata me śrāvakāḥ samādāya pātracīvaraṃ bahutṛṇe bahukardame uṣṇena klāmyanti svedaparyākulīkṛtaśarīrā janapadacārikāṃ caranto yanv ahaṃ bhikṣūṇāṃ sparśavihārārthaṃ dātrīṇāṃ ca deyadharmaparibhogārthaṃ bhikṣūṇāṃ kaṭhinam anujānīyaṃ | yasmāt paṃcānuśaṃsā<span class="supplied">ḥ</span> kaṭhināstare na daśāhaparamaṃ na māsaparamaṃ na rātri<span class="supplied">vi</span>pravāsāḥ sāntarottareṇa cīvareṇa janapadacārikāṃ <a class="mat96" id="190"></a>prakramaṇaṃ yāvadap<span class="supplied">t</span>a<span class="supplied">ṃ</span> vikalpi<span class="supplied">ta</span>cīvaradhāraṇam iti | apare ’pi paṃcānuśaṃsā<span class="supplied">ḥ</span> | na gaṇabhojanaṃ na <a class="mat96" id="191"></a>paraṃparabhojanaṃ na kuleṣv ānimantritacārikā yāvadāptaṃ cīvaraparyeṣaṇaṃ <a class="mat96" id="192"></a>kārtikān māsād yāvat phālguno māso atrāntarāt sāstṛtakaṭhi<span class="supplied">nā</span>nāṃ lābha iti viditvā bhikṣūn āmantrayate sma | tasmāt tarhi bhikṣavo ’nujānāmi bhikṣūṇāṃ sparśavihārārthaṃ dātrīṇāṃ ca deyadharmaparibhogārthaṃ varṣoṣitair bhikṣubhiḥ kaṭhinam āstartavyaṃ yasmāt paṃcānuśaṃsā<span class="supplied">ḥ</span> kaṭhine na daśāhaparamaṃ pūrvavad yāvad āstṛtakaṭhinānāṃ lābha iti</p>
<p><a class="kat-v" id="4"></a>uktaṃ bhagavatā kaṭhinam āstartavyam iti bhikṣavo na jānate katham <a class="gbm" id="6.865"></a>āstariṣyati | tataḥ paścād aparasmin divase śayanāsanaprajñaptiṃ kṛtvā gaṇḍīm ākoṭya pṛṣtavācikayā bhikṣūṃ <a class="mat96" id="194"></a>samanuyujya sarvasaṃghe sanniṣaṇṇe sannipatite ekena bhikṣuṇā jñaptiṃ kṛtvā karma kartavya<span class="supplied">m</span> </p>
<p><a class="kat-v" id="5"></a>śṛṇotu bhadantāḥ saṃgha idaṃ cīvaraṃ varṣoṣitasya saṃghasya cīvaralābhaḥ saṃpannaḥ saṃghasya kaṭhinam abhirucitaṃ anena cīvareṇa kaṭhinam āstarituṃ | yenāstīrṇakaṭhinād āvāsāt prakrāmantaḥ <a class="mat96" id="195"></a>purāṇacīvarāṇāṃ apy avipravāso bhaviṣyati prāg eva navakānāṃ sacet saṃghasya prāptakālaṃ kṣametānujānīyāt saṃgho yat saṃghaḥ idaṃ cīvaraṃ kaṭhinārthaṃ saṃmanyetānena cīvareṇa saṃghasya kaṭhinam āstariṣyati yenāstīrṇakaṭhinād āvāsāt prakrāmantaḥ purāṇacīvarāṇām apy avipravāso bhaviṣyati prāg eva navakānām ity eṣā jñaptiḥ || evaṃ ca karma kartavyaṃ</p>
<p><a class="kat-v" id="6"></a>śṛṇotu bhadantāḥ saṃgha idaṃ cīvaraṃ varṣoṣitasya saṃghasya cīvaralābhaḥ saṃpannaḥ saṃghasya cābhirucitaṃ kaṭhinaṃ kartuṃ tat saṃgha idaṃ cīvaraṃ kaṭhinārthaṃ saṃmanyate anena cīvareṇa saṃghasya kaṭhinam āstariṣyati yenāstīrṇakaṭhinād āvāsāt prakrāmataḥ purāṇacīvarakāṇām apy avipravāso bhaviṣyati prāg eva navakānāṃ <a class="mat96" id="196"></a>yeṣām āyuṣmatāṃ kṣamate idaṃ cīvaraṃ kaṭhinārthaṃ saṃmantum anena cīvareṇa saṃghasya kaṭhinam āstariṣyati yenāstīrṇakaṭhinād āvāsāt prakramata<span class="supplied">ḥ</span> purāṇacīvarakāṇām apy avipravāso bhaviṣyati prāg eva navakānāṃ sa tūṣṇīṃ na kṣamate bhāṣantāṃ saṃmataḥ saṃghena idaṃ cīvaraṃ kaṭhinārtham anena cīvareṇa <span class="supplied">saṃghasya</span> kaṭhinam āstariṣyati yenāstīrṇakaṭhinād āvāsāt prakrāmataḥ purāṇacīvarakāṇām apy avipravāso bhaviṣyati prāg eva navakānāṃ kṣāntam anujñātaṃ saṃghena yasmāt tūṣṇīṃ evam etad dhārayāmi</p>
<p><a class="kat-v" id="7"></a>tataḥ paścāt kaṭhināstārako bhikṣuḥ saṃmantavyaḥ paṃcabhir dharmaiḥ samanvāgataḥ kaṭhināstārako bhikṣur asaṃmato na saṃmantavyaḥ saṃmataś cāvakāśayitavyaḥ katamaiḥ paṃcabhiḥ avarṣiko varṣachinnakaḥ <a class="mat96" id="197"></a>paścimakāṃ varṣām upagato anyatra varṣoṣitaḥ śikṣādattakaḥ apare api paṃca na saṃmantavyāḥ pārivāsika mūlapārivāsika mānāpya mūlamānāpyacāra utkṣiptakaḥ apare paṃca na saṃmantavyā cchandād gacchati dveṣāṃ mohād bhayād gacchati āstṛtaṃ cānāstṛtaṃ kaṭhinaṃ na jānāti : paṃcabhis tu dharmaiḥ samanvāgataḥ kaṭhināstārako bhikṣur asaṃmataś ca saṃmantavya<span class="supplied">ḥ</span> saṃmataś c<span class="supplied">a n</span>āvakāśayitavyaḥ katamaiḥ paṃcabhiḥ na cchandād gacchati na dveṣān na mohān na bhayād gacchati āstṛtānāstṛtaṃ ca kaṭhinaṃ jānāti</p>
<p><a class="kat-v" id="8"></a>evaṃ ca punaḥ saṃmantavyaḥ śayanāsanaprajñaptiṃ kṛtvā pūrvavad <a class="mat96" id="198"></a>yāvad utsāhayitavyaḥ utsahase tvam evaṃnāmā saṃghasya kaṭhin<span class="supplied">am</span> āstartum iti saced utsahate <span class="supplied">te</span>na vaktavyaṃ utsahed iti | tataḥ paścād ekena bhikṣuṇā jñaptiṃ kṛtvā karma kartavyam</p>
<p><a class="kat-v" id="9a"></a>śṛṇotu bhadantāḥ saṃgha ayam evaṃnāmā kaṭhināstārako bhikṣur utsahate saṃghasya kaṭhinam āstartuṃ sacet saṃghasya prāptakālaṃ kṣametānujānīyāt saṃgho <a class="gbm" id="6.866"></a>yat saṃghaḥ evaṃnāmānaṃ kaṭhināstārakaṃ <span class="supplied">saṃmanyeta evaṃnāmā kaṭhināstarakaḥ</span> saṃghasya kaṭhinam āstariṣyat<span class="supplied">īti eṣā jñaptiḥ evaṃ ca karma kartavyaṃ</span></p>
<p><a class="mat96" id="199"></a><a class="kat-v" id="9b"></a><span class="supplied">śṛṇotu bhadantāḥ saṃghaḥ ayam evaṃnāmā kaṭhināstāraka utsahe saṃghasya kaṭhinam āstartuṃ tat saṃgha evaṃnāmānaṃ kaṭhināstārakaṃ saṃmanyeta ayam evaṃnāmā kaṭhināstarakaḥ saṃghasya kaṭhinam āstariṣyat</span>i yeṣām āyuṣmatāṃ kṣamate evaṃnāmānaṃ kaṭhināstārakaṃ saṃmantuṃ evaṃnāmā kaṭhināstārakaḥ saṃghasya kaṭhinam āstariṣyati te tūṣṇī<span class="supplied">ṃ</span> na kṣamate bhāṣantāṃ saṃmataḥ saṃghena evaṃnāmā kaṭhināstārakaḥ saṃghasya kaṭhinam āstariṣyati kṣāntam anujñātaṃ saṃghena yasmāt tuṣṇīm evam etad dhārayāmi</p>
<p><a class="kat-v" id="10"></a>tataḥ kaṭhināstārakasya bhikṣo<span class="supplied">r</span> jñaptyā kaṭhinaṃ āstaritavyaṃ <a class="mat96" id="200"></a>śṛṇotu bhadantāḥ saṃgha idaṃ cīvaraṃ saṃghena kaṭhinārthaṃ saṃmatam ayaṃ caivaṃnāmā kaṭhināstārako bhikṣuḥ saṃmataḥ sacet saṃghasya prāptakālaṃ kṣametānujānīyāt saṃgho yat saṃghaḥ idaṃ cīvaraṃ kaṭhinārtham evaṃnāmno bhikṣor anupradadyād ity eṣā jñaptiḥ</p>
<p><a class="kat-v" id="11"></a>kaṭhināstārakasyāhaṃ bhikṣor āsamudācārikāṃ dharmāṃ prajñapayiṣyāmi kaṭhināstārakena bhikṣuṇā kaṭhinena sarvatra pūrvaṃgamena bhavitavyam dhāvatā vitaratā cchindatā sīvatā raṃjayatā antato dvau trayo vā sūcīpadakā dātavyā dvau trayo vā cittotpādā utpādayitavya<span class="supplied">ḥ</span></p>
<p><a class="kat-v" id="12"></a>tataḥ paścād āśvayujamāse śuklapakṣapaṃcadaśyāṃ ārocayitavyam : <a class="mat96" id="201"></a>śvo ’ham āyuṣmanta<span class="supplied">ḥ</span> kaṭhinam āstariṣyāmi | yuṣmābhi<span class="supplied">ḥ</span> svakasvakāni cīvarāṇi pratyuddhartavyāni iti tataḥ kaṭhināstārakeṇa <a class="mat96" id="202"></a>bhikṣuṇā kaṭhina<span class="supplied">ṃ</span> gandhapuṣpānvitaṃ surabhidhūpadhūpitaṃ kṛtvā śayanāsanaprajñaptiṃ kṛtvā gaṇḍīm ākoṭya pṛṣtavācikayā bhikṣūn samanuyujya sarvasaṃghe sanniṣaṇṇe sannipatite vṛddhānte sthāpayitavyaṃ tato vṛddhānte sthivā kaṭhinaṃ gṛhītvā vaktavyaṃ </p>
<p><a class="kat-v" id="13"></a>śṛṇotu bhadantāḥ saṃgha idaṃ cīvaraṃ saṃghena kaṭhinaṃ saṃmatam ahaṃ caivaṃnāmā bhikṣuḥ kaṭhināstārakaḥ so ’ham evaṃnāmā kaṭhināstārakas tena cīvareṇa saṃghasya kaṭhinam āstariṣyāmīti | evaṃ dvir api tṛr api tata āstīrya saṃghasthavirasya purastāt sthitvā evaṃ vaktavyaṃ samanvāhara sthavira idaṃ cīvaraṃ saṃghena kaṭhinaṃ <a class="mat96" id="203"></a>saṃmatam ahaṃ caivaṃnāmā kaṭhināstārakas tan mayā anena cīvareṇa saṃghasya kaṭhinam āstṛtam iti</p>
<p><a class="kat-v" id="14"></a>tena vaktavyaṃ sādhv āstṛtaṃ suṣṭhv āstṛtaṃ yo ’tra lābhas cānuśaṃsaś ca so ’smākam iti evaṃ dvir api tṛr api yāvat saṃghanavakasya sarvair vaktavyaṃ sādhv āstṛtaṃ suṣṭhv āstṛtaṃ yo ’tra lābhaś cānuśaṃsaś ca so ’smākam iti </p>
<p><a class="kat-v" id="15"></a>kaṭhināstārakeṇa bhikṣuṇā kaṭhinaṃ gṛhītvā na prasrāvakuṭiṃ na varcaskuṭiṃ na dhūmāgāraṃ praveṣṭavyaṃ nābhyavakāśe sthātavyaṃ na bahiḥsīmāṃ gantavyaṃ saced gacchati na tasyāṃ vastavyaṃ <a class="mat96" id="204"></a>kaṭhināstārako bhikṣur yathāprajñaptān āsamudācārikāṃ dharmān na samādāya vartate sātisāro bhavati</p>
<p><a class="kat-v" id="16"></a>tataḥ kaṭhināstārakena bhikṣuṇā phālgunamāse <span class="supplied">śuklapakṣa</span>paṃcadaśyāṃ punar ārocayitavyaṃ śvā āyuṣmanta<span class="supplied">ḥ</span> kaṭhinam uddhariṣyāmi yūyaṃ svakasvakāni cīvarāṇy adhitiṣṭhateti | yaś ca tatra lābhaḥ saṃpannaḥ sa saṃghena bhājayitavya<span class="supplied">ḥ</span> ||</p>
<p><a class="kat-v" id="17"></a>āyuśmān upālī buddhaṃ bhagavantaṃ pṛcchati | katīnāṃ bhadanta kaṭhinam <span class="supplied">an</span>āstṛtaṃ pañcānām upāliṃ avarṣikasya varṣācchinnakasya paścimakā<span class="supplied">ṃ</span> <a class="gbm" id="6.867"></a>varṣā<span class="supplied">ṃ</span> upagatasya anyatra varṣopagatasya tasmiṃ kaṭhina āstīryamāṇe asaṃmukhībhūtasya | apareṣām api paṃcānām anāstṛtaṃ pārivāsikasya paryuṣitaparivāsasya mānāpyacārikasya caritamānāpyasya śikṣādattakasya ca</p>
<p><a class="mat96" id="205"></a><a class="kat-v" id="18"></a><span class="supplied">katīnāṃ bhadantaiva lābho nānuśaṃsā | pañcānām upālin avarṣikasya varṣācchinnakasya paścimakāṃ varṣām upagatasyānyatra varṣopagatasya tasmiṃ kaṭhina astīryamāṇa saṃmukhībhūtasya | apareṣām api pañcānāṃ pārivāsikasya paryuṣitaparivāsasya mānāpyacārikasya caritamānāpyasya śikṣādattakasya ca </span></p>
<p><a class="kat-v" id="19"></a>kātīnāṃ bhadanta naiva lābho nānuśaṃsaḥ paṃcānām upāliṃ adarśanāyotkṣiptakasya apratikarmaṇāyotkṣiptakasya apratinisṛṣṭe | pāpake dṛṣṭigate utkṣiptakasya anyatra varṣoṣitasya bhinne ca saṃghe adharme pākṣikasya</p>
<p><a class="mat96" id="206"></a><a class="kat-v" id="20"></a>saṃbahulā bhikṣavo janapadacārikāṃ carantaḥ corair muṣitās te ’nupūrveṇa śrāvastīm anuprāptā bhikṣubhir dṛṣṭā<span class="supplied">ḥ</span> svāgataṃ svāgataṃ āyuṣmantaḥ kaccit sukhacaryā | kīdṛśī āyuṣmantaḥ sukhacaryā corair muṣitā<span class="supplied">ḥ</span> sma<span class="supplied">ḥ</span> | asmākam āyuṣmantaḥ prabhūto lābhaḥ saṃpannaḥ yadi kaṭhinam uddhriyate cīvarair yuṣmākaṃ saṃvibhāgaṃ kurma iti | etat prakaraṇaṃ bhikṣavo bhagavata ārocayanti bhagavān āha | tasmād anujānāmi corair muṣitakānāṃ bhikṣūṇām arthāya kaṭhinam uddhartavyaṃ evaṃ ca punar uddhartavyaṃ śayanāsanaprajñaptiṃ kṛtvā gaṇḍīm ākoṭya pṛṣtavācikayā bhikṣūn samanuyujya sarvasaṃghe sanniṣaṇṇe sannipatite ekena bhikṣuṇā jñaptiṃ kṛtvā karma kartavyam</p>
<p><a class="kat-v" id="21"></a>śṛṇotu bhadantāḥ saṃgha yāvad evāsminn āvāse samagreṇa saṃghena kaṭhinam āstṛtaṃ saṃbahulāś ca bhikṣavaḥ corair muṣitā āgatāḥ sacet saṃghasya prāptakālaṃ kṣametānujānīyāt saṃgho yat saṃghaś corair muṣitakānāṃ bhikṣūṇām arthāya kaṭhinam uddhared ity eṣā jñaptiḥ evaṃ ca karma kartavyam</p>
<p><a class="mat96" id="207"></a><a class="kat-v" id="22a"></a>śṛṇotu bhadantāḥ saṃgha yāvad evāsminn āvāse samagreṇa saṃghena kaṭhinam āstṛtaṃ saṃbahulāś ca bhikṣavaś corair muṣitakā āgatā<span class="supplied">s</span> tat saṃghaś corair muṣitakānāṃ bhikṣūṇām arthāya kaṭhinam uddharati yeṣām āyuṣmatāṃ kṣamate coramuṣitakānāṃ bhikṣūṇām arthāya kaṭhinam uddharituṃ te tūṣṇīṃ na kṣamate bhāṣantāṃ uddhṛtaṃ saṃghena coramuṣitakānāṃ bhikṣūṇām arthāya kaṭhinaṃ kṣāntam anujñātaṃ saṃghena yasmāt tūṣṇīm evam etad dhārayāmi |</p>
<p><a class="kat-v" id="22b"></a>tasmād yo lābhaḥ saṃpannaḥ sa bhājayitavyaḥ bhājite yasyābhipretan tena svakāt pratyaṃśāc cauramuṣitakānāṃ bhikṣūṇāṃ saṃvibhāgaḥ kartavyaḥ || ||</p>
<blockquote class="gatha">
<p>uddānam ||</p>
<p>vitaritaṃ vilikhitaṃ ca dhuṭī gaṇḍūṣapaṭṭikā <br>
upadhipariṣaṇḍo ca purāṇasannihitaphupphusam || ||</p>
</blockquote>
<p><a class="kat-v" id="23"></a>āyuṣmān upālī buddhaṃ bhagavantaṃ pṛcchati | labhyaṃ bhadanta vitaritena cīvarakeṇa kaṭhinam āstartum na labhyam upālin labhyaṃ <a class="mat96" id="208"></a>bhadanta vilikhitena dakaśāṭikācīvareṇa gaṇḍūṣacīvareṇa paṭṭikācīvareṇa plotikācīvareṇa pariṣaṇḍācīvareṇa purāṇacīvareṇa <a class="mat96" id="209"></a>sannihitacīvareṇa phupphusacīvareṇa kaṭhinam āstartuṃ na labhyam upālin || ||</p>
<blockquote class="gatha">
<p><a class="mat96" id="210"></a>uddānam || ||</p>
<p>marditaṃ cāpy akālena pudgalasya tṛcīvaram<br>
akalpikam asaṃcchanaṃ na kuryād ūnapaṃcakam<br>
asaṃmatam anāstṛtaṃ bahiḥsīme na rohati || ||</p>
</blockquote>
<p><a class="kat-v" id="24"></a>āyuṣmān <a class="gbm" id="6.868"></a>upālī buddhaṃ bhagavantaṃ pṛcchati labhyaṃ bhadanta marditena cīvareṇa kaṭhinam āstartuṃ na labhyam upālin labhyaṃ bhadanta akālacīvareṇa paudgalikayā saṃghāṭyā <a class="mat96" id="211"></a>uttarāsaṃgena antarvāsena akalpikena cīvareṇa acchinakena ūnapaṃcakena asammatena <span class="supplied">cīvareṇa asammatena</span> <a class="mat96" id="212"></a>kaṭhināstārakena bahiḥsīmāsammatena kaṭhinacīvareṇa bahiḥsīmāsaṃmatena kaṭhināstārakena kaṭhinam āstartuṃ na labhyam upālin || ||</p>
<blockquote class="gatha">
<p><a class="mat96" id="213"></a>uddānam || ||</p>
<p>kālikaṃ cāpi traimāsyam ahantaṃ caiva kalpikam<br>
ātyayikaṃ pailotikaṃ pudgalasya tṛcīvaram || ||</p>
</blockquote>
<p><a class="kat-v" id="25"></a>labhyaṃ bhadanta kālikena cīvareṇa saṃghasya kaṭhinam āstartuṃ labhyaṃ upālin yo bhadanta traimāsyātyayāt saṃghasya cīvaralābhaḥ saṃpadyate <span class="supplied">tena labhyaṃ</span> kaṭhinam āstartuṃ labhyam upāliṃ ahatacīvareṇa labhyaṃ ahatakalpitena labhyaṃ ātyayikacīvareṇa labhyaṃ paulotikacīvareṇa labhyaṃ paulotikayā <a class="mat96" id="214"></a>saṃghāṭyā na labhyaṃ <span class="supplied">labhyaṃ bhadanta paudgalikayā saṃghāṭyā kaṭhinam āstartuṃ labhyam upālin</span> sacet saṃghe nisṛṣṭā bhavati evam uttarāsaṃgenāntarvāsena || ||</p>
<blockquote class="gatha">
<p><a class="mat96" id="215"></a>uddānam || ||</p>
<p>paudgalikaṃ gārhāpatakaṃ paṃcakaṃ sādhikapaṃcikaṃ<br>
saṃmatam āstṛtaṃ caiva antaḥsīme ca rohau || ||</p>
</blockquote>
<p><a class="kat-v" id="26"></a>labhyaṃ bhadanta paudgalikena cīvareṇa kaṭhinam āstartuṃ na labhyam upāliṃ labhyaṃ sacet saṃghe nisṛṣṭaṃ bhavati gṛhapaticīvareṇa na labhyaṃ labhyaṃ sacet saṃghe nisṛṣṭaṃ <a class="mat96" id="216"></a>bhavati paṃcakena labhyaṃ sādhikena paṃcakena labhyaṃ sammatena kaṭhinacīvare<span class="supplied">ṇa</span> kaṭhināstārakena labhyaṃ antaḥsīmāsammatena kaṭhinacīvareṇa labhyaṃ antaḥsīmāsammatena kaṭhināstārakena labhyaṃ</p>
<p><a class="kat-v" id="27"></a>aṣṭau mātṛkāpadāni kaṭhinoddhārāya saṃvartante katame ’ṣṭau prakramaṇaṃ niṣṭhāpanaṃ sanniṣṭhāpanaṃ nāśanaṃ śravaṇaṃ sīmātikrāntaṃ <a class="mat96" id="217"></a>āśācchedakaṃ kaṭhinoddhāram evāṣṭamam prakramaṇāntikaḥ kaṭhinoddhārā niṣṭhāpanāntikaḥ sanniṣṭhāpanāntikaḥ nāśanāntikaḥ śravaṇāntikaḥ sīmātikrāntikaḥ āśācchedakaḥ kaṭhinoddhāram evāṣṭamam</p>
<p><a class="kat-v" id="28"></a>prakramaṇāntikaḥ kaṭhinoddhāraḥ katamaḥ yathāpi tad bhikṣur āstīrṇakaṭhinād āvāsāt akṛtacīvaro ’niṣṭhitacīvaraḥ samādāya pātracīvaraṃ bahiḥsīmāṃ prakramaty apunarāgamanāya tasya prakramaṇāntikaḥ kaṭhinoddhāraḥ</p>
<p><a class="mat96" id="218"></a><a class="kat-v" id="29"></a>niṣṭhāpan<span class="supplied">āntik</span>aḥ kaṭhinoddhāraḥ katamaḥ yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaraḥ bahiḥsīmāṃ prakrāmati pratyeṣ<span class="supplied">y</span>āmi cīvaraṃ kariṣyāmīti tasyaivaṃ bhavati na haiva pratyeṣ<span class="supplied">y</span>āmy api tu cīvaraṃ kariṣyāmīti tasya niṣṭhāpanāntikaḥ kaṭhinoddhāraḥ</p>
<p><a class="kat-v" id="30"></a>sanniṣṭhāpanāntikaḥ kaṭhinoddhāraḥ katamaḥ yathāpi tad bhikṣur <a class="mat96" id="219"></a>āstīrṇakaṭhinād āvāsād akṛtacīvaro ’niṣṭhitacīvaraḥ bahiḥsīmāṃ prakrāmati pratyeṣyāmi cīvaraṃ kariṣyāmīti | tasyaivaṃ bhavati na haiva pratyeṣyāmi nāpi cīvaraṃ kariṣyāmīti tasya sanniṣṭhāpanāntikaḥ kaṭhinoddhāraḥ ||</p>
<p><a class="kat-v" id="31"></a>nāśanāntikaḥ kaṭhinoddhāraḥ katamaḥ yathāpi tad bhikṣur āstīrṇakaṭhinād <a class="gbm" id="6.869"></a>cīvaraṃ kariṣyāmi | <span class="supplied">tasyaivaṃ bhavati na haiva pratyeṣyāmi api tu cīvaraṃ kariṣyāmīti</span> sa tad ārabhate ārabdhaṃ tu naśyati tasya nāśanāntikaḥ kaṭhinoddhāraḥ</p>
<p><a class="kat-v" id="32"></a>śravaṇāntikaḥ kaṭhinoddhāraḥ katamaḥ yathāpi tad bhikṣuḥ āstīrṇakaṭhinād āvāsād akṛtacīvaro ’niṣṭhitacīvaraḥ bahiḥsīmāṃ prakrāmati pratyeṣyāmi cīvaraṃ kariṣyāmi samagreṇa ca saṃghena kaṭhinam uddhṛtaṃ sa śṛṇoti samagreṇa saṃghena kaṭhinam uddhṛtam iti śrutvā cābhyanumodate sādhūddhṛtaṃ suṣṭhūddhṛtam iti | tasya śravaṇāntikaḥ kaṭhinoddhāraḥ</p>
<p><a class="mat96" id="221"></a><a class="kat-v" id="33"></a>sīmātikrāntikaḥ kaṭhinoddhāraḥ katamaḥ yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaro bahiḥsīmāṃ prakrāmati pratyeṣyāmi na pratyeṣyāmīti sīmāṃ cātikrāmati tasya sīmātikrāntikaḥ kaṭhinoddhāraḥ</p>
<p><a class="kat-v" id="34"></a>āśācchedakaḥ kaṭhinoddhāraḥ katamaḥ yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaro bahiḥsīmāṃ prakrāmati pratyeṣyāmi cīvaraṃ kariṣyāmīti tasya yā sā cīvarapratyāśā sā sarveṇa sarvaṃ samucchidyate tasyāśācchedakaḥ <span class="supplied">kaṭhinoddhāraḥ</span></p>
<p><a class="kat-v" id="35"></a>kaṭhinoddhāra evāṣṭamaḥ katamaḥ yathāpi tad bhikṣur āstīrṇakaṭhinād <a class="mat96" id="222"></a>āvāsād akṛtacīvaro ’niṣṭhitacīvaro bahiḥsīmāṃ prakrāmati cāgatya kaṭhinoddhāraḥ pratyanubhavati tasya kaṭhinodhāra evāṣṭamaḥ || ||</p>
<blockquote class="gatha">
<p>uddānam ||</p>
<p>akṛtena hi viṃśati vikṛtena hi viṃśati <br>
āśayā viṃśatiṃ kuryād anāsayā caiva viṃśikām || ||</p>
</blockquote>
<p><a class="kat-v" id="36"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvara<span class="supplied">ḥ</span> bahiḥsīmāṃ prakrāmati pratyeṣyāmi cīvaraṃ kariṣyāmīti | tasyaivaṃ bhavati na haiva pratyeṣyāmi api tu cīvaraṃ kariṣyāmīti tasya niṣṭhāpanāntikaḥ kaṭhinoddhāraḥ</p>
<p><a class="kat-v" id="37"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaro bahiḥsīmāṃ prakrāmati pratyeṣyāmi cīvaraṃ kariṣyāmi | tasyaivaṃ bhavati na haiva pratyeṣyāmi nāpi cīvaraṃ kariṣyāmīti tasya sa<span class="supplied">n</span>niṣṭhāpanāntikaḥ kaṭhinoddhāraḥ</p>
<p><a class="mat96" id="223"></a><a class="kat-v" id="38"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaraḥ bahiḥsīmāṃ prakrāmati pratyeṣyāmi cīvaraṃ kariṣyāmīti | sa tad ārabhate ārabdhaṃ cāsya naśyati tasya nāśanāntikaḥ kaṭhinoddhāraḥ |</p>
<p><a class="kat-v" id="39"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaro bahiḥsīmāṃ prakrāmati pratyeṣyāmi cīvarakaṃ kariṣyāmīti | samagreṇa ca saṃghena kaṭhinam uddhṛtaṃ sa śṛṇoti samagreṇa saṃghena kaṭhinam uddhṛtam iti śrutvā cābhyanumodate sādhūddhṛtaṃ suṣṭhūddhṛtam iti | tasya śravaṇāntikaḥ kaṭhinoddhāra-m-iti ||</p>
<p><a class="kat-v" id="40"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaro bahiḥsīmāṃ prakrāmati | pratyeṣyāmi cīvaraṃ kariṣyāmi tasya tatra gatasyaivaṃ bhavati na haiva pratyeṣyāmy api tu cīvaraṃ kariṣyāmīti tasya niṣṭhāpanāntikaḥ kaṭhinoddhāraḥ ||</p>
<p><a class="kat-v" id="41"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaro bahiḥsīmāṃ prakrāmati pratyeṣyāmi cīvaraṃ kariṣyāmi | tasya tatra gatasyaivaṃ bhavati <a class="gbm" id="6.870"></a>na haiva pratyeṣyāmi nāpi cīvaraṃ kariṣyāmīti tasya sa<span class="supplied">n</span>niṣṭhāpanāntikaḥ kaṭhinoddhāraḥ</p>
<p><a class="kat-v" id="42"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaro bahiḥsīmāṃ prakrāmati pratyeṣyāmi cīvaraṃ kariṣyāmīti sa tatra gata ārabhate ārabdhaṃ cāsya naśyati tasya nāśanānti<span class="supplied">kaḥ</span> kaṭhinoddhāraḥ</p>
<p><a class="mat96" id="224"></a><a class="kat-v" id="43"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacī<span class="supplied">va</span>raḥ bahiḥsīmāṃ prakrāmati pratyeṣyāmi cīvaraṃ kariṣyāmīti samagreṇa <span class="supplied">ca</span> saṃghena kaṭhinam uddhṛtaṃ sa śṛṇoti samagreṇa saṃghena kaṭhinam uddhṛtam iti | sa śrutvā cā<span class="supplied">bhya</span>numodate sādhūddhṛtaṃ suṣṭhūddhṛtam iti tasya śrāvaṇāntikaḥ kaṭhinoddhāraḥ ||</p>
<p><a class="kat-v" id="44"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaraḥ paligodhasantati bahiḥsīmāṃ prakrāmati pratyeṣyāmi cīvaraṃ kariṣyāmīti tasyaivaṃ bhavati na haiva pratyeṣyāmy api tu cīvaraṃ kariṣyāmīti | tasya niṣṭhāpanāntikaḥ kaṭhinoddhāraḥ ||</p>
<p><a class="kat-v" id="45"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaraḥ paligodhasantatiḥ bahiḥsīmāṃ prakrāmati pratyeṣyāmi cīvaraṃ kariṣyāmīti | tasyaivaṃ bhavati na haiva pratyeṣyāmi nāpi cīvaraṃ kariṣyāmīti tasya <span class="supplied">san</span>niṣṭhāpanāntikaḥ kaṭhinoddhāraḥ || <a class="number" id="10"></a>||</p>
<p><a class="kat-v" id="46"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaraḥ paligodhasantati bahiḥsīmāṃ prakrāmati pratyeṣyāmi cīvaraṃ kariṣyāmīti | sa tad ārabhate ārabdhaṃ cāsya naśyati tasya nāśanāntikaḥ kaṭhinoddhāraḥ ||</p>
<p><a class="kat-v" id="47"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaraḥ <a class="mat96" id="225"></a>paligodhasantatir bahiḥsīmāṃ prakrāmati pratyeṣyāmi cīvaraṃ kariṣyāmīti | samagreṇa ca saṃghena kaṭhinam uddhṛtam sa śṛṇoti samagreṇa saṃghena kaṭhinam uddhṛtam iti śrutvā cābhyanumodate | sādhūddhṛtaṃ suṣṭhūddhṛtam iti || tasya śrāvaṇāntikaḥ kaṭhinoddhāraḥ ||</p>
<p><a class="kat-v" id="48"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaraḥ paligodhasaṃtati bahiḥsīmāṃ prakrāmati pratyeṣyāmi cīvaraṃ kariṣyāmīti | tasya tatra gatasyaivaṃ bhavati na haiva pratyeṣyāmi api tu cīvarakaṃ kariṣyāmīti tasya niṣṭhāpanāntikaḥ kaṭhinoddhāraḥ ||</p>
<p><a class="kat-v" id="49"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaraḥ paligodhasantatir bahiḥsīmāṃ prakrāmati pratyeṣyāmi cīvaraṃ kariṣyāmīti | tasya gatasyaivaṃ bhavati na haiva pratyeṣyāmi nāpi cīvaraṃ kariṣyāmīti | tasya <span class="supplied">san</span>niṣṭhāpanāntikaḥ kaṭhinoddhāraḥ ||</p>
<p><a class="kat-v" id="50"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaraḥ paligodhasaṃtatiḥ bahiḥsīmāṃ prakrāmati pratyeṣyāmi cīvaraṃ kariṣyāmīti | sa tatra gatā ārabhate ārabdhaṃ cāsya naśyati | tasya nāśanāntikaḥ kaṭhinoddhāraḥ ||</p>
<p><a class="kat-v" id="51"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaraḥ paligodhasantatir bahiḥsīmāṃ prakrāmati <a class="gbm" id="6.871"></a>pratyeṣyāmi cīvaraṃ kariṣyāmīti | samagreṇa saṃghena kaṭhinam uddhṛtam sa śṛṇoti samagreṇa saṃghena kaṭhinam uddhṛtam iti śrutvā cābhyanumodate | sādhūddhṛtaṃ suṣṭhūddhṛtam iti || tasya śrāvaṇāntikaḥ kaṭhinoddhāraḥ ||</p>
<p><a class="kat-v" id="52"></a>yathāpi tad bhikṣur āstīrṇakaṭhinād āvāsād akṛtacīvaro <a class="mat96" id="226"></a>’niṣṭhitacīvaraḥ vicikitsāsantatir bahiḥsīmāṃ prakrāmati kin nu pratyeṣyāmi āhosvi<span class="supplied">n</span> na pratyeṣyāmīti tasyaivaṃ bhavati na haiva pratyeṣyāmy api tu cīvaraṃ kariṣyāmīti tasya niṣṭhāpanāntikaḥ kaṭhinoddhāraḥ ||</p>
<p><a class="kat-v" id="53"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaraḥ vicikitsāsantatir bahiḥsīmāṃ prakrāmati kin nu pratyeṣyāmi āhosvin na pratyeṣyāmīti tasyaivaṃ bhavati na haiva pratyeṣyāmy nāpi cīvaraṃ kariṣyāmīti tasya <span class="supplied">san</span>niṣṭhāpanāntikaḥ kaṭhinoddhāraḥ ||</p>
<p><a class="kat-v" id="54"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaraḥ vicikitsāsantatir bahiḥsīmāṃ prakrāmati | kin nu pratyeṣyāmy ā<span class="supplied">ho</span>svin na pratyeṣyāmīti sa tad ārabhate ārabdhaṃ cāsya naśyati tasya nāśanāntikaḥ kaṭhinoddhāraḥ ||</p>
<p><a class="kat-v" id="55"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaraḥ vicikitsāsantatir bahiḥsīmāṃ prakrāmati | kin nu <a class="mat96" id="227"></a>pratyeṣyāmi āhosvin na pratyeṣyāmīti samagreṇa saṃghena kaṭhinam uddhṛtam <span class="supplied">sa śṛṇoti samagreṇa saṃghena kaṭhinam uddhṛtam iti</span> śrutvā cābhyanumodate sādhūddhṛtaṃ suṣṭhūddhṛtam iti tasya śrāvaṇāntikaḥ kaṭhinoddhāraḥ ||</p>
<p><a class="kat-v" id="56"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaraḥ bahiḥsīmāṃ prakrāmati | pratyeṣyāmi cīvaraṃ kariṣyāmīti tasyaivaṃ bhavati na haiva pratyeṣyāmy api tu cīvaraṃ kariṣyāmīti tasya niṣṭhāpanāntikaḥ kaṭhinoddhāraḥ</p>
<p>pūrvasyāṃ vi<span class="supplied">ṃ</span>śikāyāṃ akṛtacīvaro ’niṣṭhitacīvara ity atrāniṣṭhitacīvara ity apanīya viprakṛtacīvara iti datvā nānākāreṇāparā viṃśati karyā | || ||</p>
<p><a class="kat-v" id="57"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaro bahiḥsīmāṃ prakrāmaty āśayā pratyeṣyām<span class="supplied">i cīvaraṃ kariṣyām</span>īti tasyaivaṃ bhavati | na haiva pratyeṣyāmy api tu cīvaraṃ kariṣyāmīti tasya niṣṭhāpanāntikaḥ kaṭhinoddhāraḥ</p>
<p>āśayety anena viśeṣeṇa pūrvavad aparā viṃśikā kāryā ||</p>
<p><a class="mat96" id="228"></a><a class="kat-v" id="58"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaraḥ bahiḥsīmāṃ prakrāmaty anāśayā pratyeṣyāmi cīvaraṃ kariṣyāmīti | tasyaivaṃ bhavati na haiva pratyeṣyāmy api tu cīvaraṃ kariṣyāmīti | tasya niṣṭhāpanāntikaḥ kaṭhinoddhāraḥ</p>
<p>anāśayety anena viśeṣeṇāparā viṃśikā kāryā || ||</p>
<blockquote class="gatha">
<p>uddānam ||</p>
<p>karaṇīyena dvādaśikā paryeṣaṇatayā tathā <br>
deśena paṃcikāṃ kṛtvā āvāsena ca paṃcikā || ||</p>
</blockquote>
<p><a class="kat-v" id="59"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaro bahiḥsīmāṃ prakrāmati karaṇīyena pratyeṣyāmi cīvaraṃ kariṣyāmīti | tasyaivaṃ bhavati na haiva pratyeṣyāmy api tu cīvaraṃ <a class="gbm" id="6.872"></a>kariṣyāmīti tasya niṣṭhāpanāntikaḥ kaṭhinoddhāraḥ</p>
<p><a class="kat-v" id="60"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaraḥ bahiḥsīmāṃ prakrāmati karaṇīyena pratyeṣyāmi cīvaraṃ kariṣyāmīti tasyaivaṃ bhavati na haiva pratyeṣyāmy nāpi cīvarakaṃ kariṣyāmīti | tasya sanniṣṭhāpanāntikaḥ kaṭhinoddhāraḥ ||</p>
<p><a class="kat-v" id="61"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvara<span class="supplied">ḥ</span> bahiḥsīmāṃ prakrā<span class="supplied">mati</span> karaṇīyena pratyeṣyāmi cīvaraṃ kariṣyāmīti <a class="mat96" id="229"></a>sa tad ārabhate ārabdhaṃ cāsya naśyati tasya nāśanāntikaḥ kaṭhinoddhāraḥ ||</p>
<p><a class="kat-v" id="62"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaraḥ bahiḥsīmāṃ prakrāmati karaṇīyena pratyeṣyāmi cīvaraṃ kariṣyāmīti | samagreṇa ca saṃghena kaṭhinam uddhṛtaṃ sa śṛṇoti samagreṇa saṃghena kaṭhinam uddhṛtam iti śrutvā cābhyanumodate sādhūddhṛtaṃ suṣṭhūddhṛtam iti | tasya śrāvaṇāntikaḥ kaṭhinoddhāraḥ ||</p>
<p><a class="kat-v" id="63"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaraḥ bahiḥsīmāṃ prakrāmati karaṇīyena pratyeṣyāmi cīvaraṃ kariṣyāmīti | tasya tatra gatasyaivaṃ bhavati na haiva pratyeṣyāmy api tu cīvaraṃ kariṣyāmīti tasya niṣṭhāpanāntikaḥ kaṭhinoddhāraḥ ||</p>
<p>yathāpi tatra gatasyety anena viśeṣeṇa niṣṭhāpanāntika uktaḥ evaṃ <span class="supplied">san</span>niṣṭhāpanāntikaḥ || <a class="number" id="6"></a>||</p>
<p>nāśanāntikaḥ || <a class="number" id="7"></a>||</p>
<p>śrāvaṇāntika<span class="supplied">ḥ</span> || <a class="number" id="8"></a>||</p>
<p><a class="kat-v" id="64"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaraḥ vicikitsāsaṃtatir bahiḥsīmāṃ prakrāmati karaṇīyena kiṃ nu pratyeṣyāmi āhosvin na pratyeṣyāmīti tasyaivaṃ bhavati na haiva pratyeṣyāmy api tu cīvaraṃ kariṣyāmīti <span class="supplied">tasya</span> niṣṭhāpanāntikaḥ kaṭhinoddhāraḥ || <a class="number" id="9"></a>||</p>
<p>yathā vicikitsāsan<span class="supplied">tatir ity anena viśeṣeṇa</span> niṣṭhāpanāntika uktaḥ || evaṃ sanniṣṭhāpanāntikaḥ || <a class="number" id="10"></a>||</p>
<p>nāśanāntikaḥ || <a class="number" id="11"></a>||</p>
<p><a class="mat96" id="230"></a>śravaṇāntikaḥ || <a class="number" id="12"></a>||</p>
<p><a class="kat-v" id="65"></a>yathāpi tad bhikṣur āstīrṇakaṭhinād āvāsād akṛta<span class="supplied">cīvaro ’niṣṭhita</span>cīvaraḥ bahiḥsīmāṃ prakrāmati paryeṣaṇāya pratyeṣyāmi cīvaraṃ kariṣyāmīti | tasyaivaṃ bhavati na haiva pratyeṣyāmy api tu cīvaraṃ kariṣyāmīti tasya niṣṭhā<span class="supplied">panā</span>ntikaḥ kaṭhinoddhāraḥ</p>
<p>paryeṣan<span class="supplied">āy</span>ety anena <span class="supplied">viśeṣeṇa</span> pūrvavad aparā dvādaśikā : || ||</p>
<p><a class="kat-v" id="66"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaraḥ bahiḥsīmāṃ prakrāmati deśānuprekṣī apunarāgamanāya tasya prakramaṇāntikaḥ kaṭhinoddhāraḥ ||</p>
<p><a class="kat-v" id="67i"></a>yathāpi tad bhikṣur āstīrṇakaṭhinād āvāsād akṛtacīvaro ’niṣṭhitacīvaraḥ vicikitsāsantati deśānuprekṣī bahiḥsīmāṃ prakrāmati kin nu pr<span class="supplied">aty</span>eṣyāmi āhosvi<span class="supplied">n</span> na pr<span class="supplied">aty</span>eṣyāmīti tasyaivaṃ bhavati na haiva pratyeṣyāmy api tu cīvaraṃ kariṣyāmīti tasyaiva niṣṭhāpanāntikaḥ kaṭhinoddhāraḥ || <a class="number" id="2"></a>||</p>
<p>evaṃ sanniṣṭhāpanāntikaḥ || <a class="number" id="3"></a>||</p>
<p>nāśanāntikaḥ || <a class="number" id="4"></a>||</p>
<p>śrāvaṇāntikaḥ || <a class="number" id="5"></a>||</p>
<p><a class="kat-v" id="67ii"></a>yathā deśānuprekṣaṇapaṃcikā evam āvāsaprekṣaṇapaṃcikā || ||</p>
<p class="endsection">kaṭhinavastu samāpta : || ||</p>
</article>
<aside id="metaarea">
<p><cite class="book">Kathinavastu of the Vinayavastvagama of the Mulasarvastivadin</cite> (= Vastu 8 of the Vinayavastu)</p>
<p>Based on the edition by <span class="author">H. Matsumura</span>: The Kaṭhinavastu from the Vinayavastu of the Mūlasarvāstivādins, Sanskrit-Texte aus dem buddhistischen Kanon: Neuentdeckungen und Neueditionen III, Göttingen 1996 (Sanskrit-Wörterbuch der buddhistischen Texte aus den Turfan-Funden, Beiheft 6), pp. 145-239. = Kaṭhina-v</p> 
<p>GBM = Gilgit Buddhist Manuscripts (Facsimile Edition), ed. by Raghu Vira and Lokesh Chandra, 10 pts., New Delhi 1959-1974 (Śata-Piṭaka Series 10), revised and enlarged compact edition, 3 vols., Delhi 1995 (Bibliotheca Indo-Buddhica Series, 150-152).</p>
<p>Taken from: <a href="http://gretil.sub.uni-goettingen.de/gretil/1_sanskr/4_rellit/buddh/vinv08_u.htm" target="_blank">GRETIL</a></p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>