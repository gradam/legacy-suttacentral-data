<!DOCTYPE html>
<html>
<head>
<meta charset="UTF-8">
<meta author="N. Tatia">
</head>
<body>
<div id="text" lang="sa">

<section class="sutta" id="skt-lo-bu-pm">
<article>
<div class="hgroup">
<h1>lokottaravāda prātimokṣasūtram</h1>
</div>
<h2><span class="add">Introductory verses</span></h2>
<p class="namo">
namo bhagavate vītarāgāya |</p>
<blockquote class="gatha">
<p>
<a class="sc" id="1"></a>
narendradevendrasuvanditena trilokavighuṣṭaviśālakīrtinā |<br>
buddhena lokārthacareṇa tāyinā sudeśitaṃ prātimokṣaṃ vidunā ||
<span class="gatha-number">1</span> ||</p>
<p>
<a class="sc" id="2"></a>
taṃ prātimokṣaṃ bhavaduḥkhamokṣaṃ śrutvāna dhīrāḥ sugatasya bhāṣitaṃ |<br>
ṣaḍindriyasaṃvarasaṃvṛtatvāt karonti jātīmaraṇasya antaṃ ||
<span class="gatha-number">2</span> ||</p>
<p>
<a class="sc" id="3"></a>
cirasya labdhvā ratanāni trīṇi buddhotpādaṃ mānuṣikāñ ca śraddhāṃ |<br>
dauḥśīlyavadyaṃ parivarjayitvā viśuddhaśīlā bhavathāpramattāḥ ||
<span class="gatha-number">3</span> ||</p>
<p>
<a class="sc" id="4"></a>
śīlena yukto śramaṇo ’tiveti śīlena yukto brāhmaṇo ’tiveti |<br>
śīlena yukto naradevapūjyo śīlena yuktasya hi prātimokṣaṃ ||
<span class="gatha-number">4</span> ||</p>
<p>
<a class="sc" id="5"></a>
anekabuddhānumataṃ viśuddhaṃ śīlaṃ pratiṣṭhā dharaṇīva sānuṃ |<br>
udāhariṣyāmy ahaṃ saṃghamadhye hitāya lokasya sadevakasya ||
<span class="gatha-number">5</span> ||</p>
</blockquote>
<p>
<span class="supplied">iti</span> upodghātaḥ ||</p>
<blockquote class="gatha">
<p>
<a class="sc" id="6"></a>
kiṃ jīvitena teṣāṃ yeṣām ihākuśalamūlajālāni |<br>
pracchādayanti hṛdayaṃ gaganam iva samunnatā meghāḥ ||<br>
atijīvitaṃ ca teṣāṃ yeṣām ihākuśalamūlajālāni |<br>
vilayaṃ vrajanti kṣipraṃ divasakarahatāndhakāram iva ||
<span class="gatha-number">6–7</span> ||</p>
<p>
<a class="sc" id="7"></a>
kiṃ poṣadhena teṣāṃ ye te sāvadyaśīlacaritrāḥ |<br>
jarāmaraṇapañjaragatā amaravitarkehi khādyanti ||<br>
kāryaṃ ca poṣadhena teṣāṃ ye te anavadyaśīlacāritrāḥ |<br>
jarāmaraṇāntakarā mārabalapramardanā dhīrāḥ ||
<span class="gatha-number">8–9</span> ||</p>
<p>
<a class="sc" id="8"></a>
kiṃ poṣadhena teṣām alajjināṃ bhinnavṛttaśīlānāṃ |<br>
mithyājīvaratānām asaraṇam iva carantānāṃ ||<br>
kāryaṃ ca poṣadhena teṣāṃ lajjinām abhinnavṛttaśīlānāṃ |<br>
samyagjīvaratānām adhyāśayaśuddhaśīlānāṃ ||
<span class="gatha-number">10–11</span> ||</p>
<p>
<a class="sc" id="9"></a>
kiṃ poṣadhena teṣāṃ ye te duḥśīlapāpakarmāntāḥ |<br>
kuṇapam iva samudrato samutkṣiptāḥ śāstu prāvacanāt ||<br>
kāryaṃ ca poṣadhena teṣāṃ ye te traidhātuke anupaliptāḥ |<br>
ākāśe viya pāṇi śuddhānāṃ vimuktacittānāṃ ||
<span class="gatha-number">12–13</span> ||</p>
<p>
<a class="sc" id="10"></a>
kiṃ poṣadhena teṣāṃ ṣaḍindriyaṃ yehi yehi surakṣitaṃ nityaṃ |<br>
patitānāṃ māraviṣaye svagocaraṃ varjayantānāṃ ||<br>
kāryaṃ ca poṣadhena teṣāṃ ṣaḍindriyaṃ yehi surakṣitaṃ nityaṃ |<br>
yuktānāṃ śāstur vacane jinavacane śāsanaratānāṃ ||
<span class="gatha-number">14–15</span> ||</p>
<p>
<a class="sc" id="11"></a>
kiṃ poṣadhena teṣām ātmaśīlehi ye hy upavadanti |<br>
sabrahmacāriṇaś ca śastā devamanuṣyāś ca duḥśīlāḥ ||<br>
kāryaṃ ca poṣadhena teṣāṃ śīlehi nāsti gārhyaṃ |<br>
sarvatra nopavadyā vijñānāṃ vai sadevake loke ||
<span class="gatha-number">16–17</span> ||</p>
<p>
<a class="sc" id="12"></a>
kiṃ poṣadhena teṣāṃ virāgitaṃ śāstuḥ śāsanaṃ yehi |<br>
āsevitā ca yehi vipattīyo pañca cāpattīḥ ||<br>
kāryaṃ ca poṣadhena teṣāṃ yuktānāṃ śāsane daśabalasya |<br>
sarvajñasya sarvadarśino maitrīpadā yehi paricīrṇāḥ ||
<span class="gatha-number">18–19</span> ||</p>
<p>
<a class="sc" id="13"></a>
yeṣāṃ ca vasati hṛdaye śāstā dharmo gaṇottamo |<br>
śikṣā uddeśo saṃvāso saṃbhogo śāstuno vacanaṃ ||<br>
teṣām upoṣadho ’dya aparityaktāni yehi etāni |<br>
paricarya dharmarājaṃ te yānti asaṃskṛtaṃ sthānaṃ ||
<span class="gatha-number">20–21</span> ||</p>
<p>
<a class="sc" id="14"></a>
śuddhasya vai sadā phalguḥ sadā śuddhasya poṣadho |<br>
śuddhasya śucikarmasya sadā sampadyate vrataṃ ||
<span class="gatha-number">22</span> ||</p>
<p>
<a class="sc" id="15"></a>
yāvat sūtrapratikṣepo gaṇamadhye na bheṣyati |<br>
tāvat sthāsyati saddharmo sāmagrī ca gaṇottame ||
<span class="gatha-number">23</span> ||</p>
<p>
<a class="sc" id="16"></a>
yāvac ca deśayitāraḥ pratipattāraś ca dharmaratnasya |<br>
tāvat sthāsyati saddharmmo hitāya sarvalokasya ||
<span class="gatha-number">24</span> ||</p>
<p>
<a class="sc" id="17"></a>
tasmāt samagrāḥ sahitāḥ sagauravāḥ bhaviyā anyamanyaṃ paricaratha |<br>
dharmarājam adhigacchatha nirvāṇam atandritā acyutam padam aśokam iti ||
<span class="gatha-number">25</span> ||</p>
</blockquote>
<h2><span class="add"><a id="prelim">Preliminary</a></span></h2>
<p>
(iti) vastu |</p>
<p>
<a class="sc" id="18"></a>
abhikrāntāḥ suvihitāḥ śuddhā nipuṇā anusaṅgāyanto upaniṣaṇṇā, cāritāḥ śalākā,
gaṇitā bhikḥū sīmāprāptā ettakā janāḥ | anāgatānām āyuḥmanto bhikḥūṇāṃ
cchandapāriśuddhim ārocettha, ārocitaṃ ca prativedetha | ko bhikḥu bhikḥuṇīnāṃ
cchandahārako? nāsti cātra kaścid anupasaṃpanno nāsti utkḥiptako | nāsti
mātṛghātī, nāsti pitṛghātī | nāsti arhantaghātako, nāsti saṃghabhedako, nāsti
tathāgatasya duḥṭacittarudhirotpādako | nāsti bhikḥuṇīdūḥako | nāsti
stainyasaṃvāsiko, nāsti nānāsaṃvāsiko, nāsti asaṃvāsiko | nāsti
tīrthikāpakrāntako | nāsti svayaṃsannaddhako | tad evaṃ samanvāharantu
bhagavato śrāvakāṇāṃ nityaviśuddhānāṃ pariśuddhaśīlānāṃ |</p>
<p>
<a class="sc" id="19"></a>
śṛṇotu me bhante saṃgho ☸ adya saṃghasya cāturdaśiko vā sandhipoṣadho vā
viśuddhinakṣatraṃ | ettakaṃ ṛtusya nirgataṃ | etta<span class="supplied">ka</span>m
avaśiṣṭaṃ | kiṃ saṃghasya pūrvakṛtyaṃ? alpakṛtyo bhagavataḥ śrāvakasaṃgho so
bhavati |</p>
<p>
<a class="sc" id="20"></a>
śṛṇotu me bhante saṃgho ☸ adya saṃghasya pāñcadaśiko poṣadho viśuddhinakṣatraṃ
| yadi saṃghasya prāptakālaṃ saṃgho imasmin pṛthivīpradeśe yāvatakaṃ
bhikṣusaṃghenābhigṛhītaṃ samantanavyāmamātraṃ atrāntare pāñcadaśikaṃ poṣadhaṃ
kuryāt prātimokṣaṃ ca sūtram uddiśeyyā | ovayikā eṣā jñaptiḥ |</p>
<p>
<a class="sc" id="21"></a>
kariṣyati bhante saṃgho imasmin pṛthivīpradeśe yāvatakaṃ
bhikṣusaṃghenābhigṛhītaṃ samantanavyāmamātram atrāntare pāñcadaśikaṃ poṣadhaṃ
prātimokṣaṃ ca sūtram uddiśiṣyati | kṣamate taṃ saṃghasya, yasmāt tūṣṇīm evam
etaṃ dhārayāmi |</p>
<p>
<a class="sc" id="22"></a>
abhimukhaṃ krāmati jarāmaraṇaṃ kṣīyati jīvitendriyaṃ, hāyati saddharmo astameti
dharmolko, nirvāyanti deśayitāraḥ, parīttā bhavanti pratipattāraḥ | gacchanti
kṣaṇalavamuhūrttarātrindivasamāsārdhamāsaṛtusaṃvatsarāḥ |
girinadījalacapalacañcalopamā āyuḥ saṃskārā muhūrttam api nāvatiṣṭhante |
apramādenāyuṣmantehi sampādayitavyaṃ | tat kasya hetoḥ? apramādādhigatānāṃ hi
tathāgatānām arhatāṃ samyaksaṃbuddhānāṃ bodhiḥ | apramādādhigato cānuttaro
upadhisaṃkṣayo ti vadāmi | tenāpramādenāyuṣmantehi saṃpādayitavyaṃ |
daśārthavaśān sampaśyamānās tathāgatārhantaḥ samyaksaṃbuddhāḥ śrāvakāṇām
adhiśīlaṃ śikṣāpadaṃ prajñāpayanti, pratimokṣaṃ ca sūtram uddiśanti | katamān
daśa? saṃyyathīdaṃ</p>
<ol>
<li>saṃghasaṃgrahāya</li>
<li>saṃghasuṣṭhutāya</li>
<li>durmaṅkūnāṃ pudgalānāṃ nigrahāya</li>
<li>peśalānāṃ ca bhikṣūṇāṃ phāsuvihārāya</li>
<li>aprasannānāṃ prasādāya</li>
<li>prasannānāṃ ca bhūyobhāvāya</li>
<li>dṛṣṭadhārmikāṇām āśravāṇāṃ nirghātāya</li>
<li>samparāyikāṇām āśravāṇām āyatyām ananuśravaṇatāya</li>
<li>yathemaṃ syāt prāvacanaṃ cirasthitikaṃ</li>
<li>bāhujanyaṃ vivṛtaṃ suprakāśitaṃ yāvad devamanuṣyeṣv iti |</li>
</ol>
<p>
<a class="sc" id="23"></a>
imān daśārthavaśān saṃpaśyamānās tathāgatā arhantaḥ samyaksambuddhāḥ śrāvakāṇām
adhiśīlaṃ śikṣāpadaṃ prajñāpayanti prātimokṣaṃ ca sūtram uddiśanti |</p>
<h2><span class="add"><a id="nidana">nidānam</a></span></h2>
<p>
<a class="sc" id="24"></a>
prātimokṣam āyuṣmanto sūtram uddiśiṣyāmi | taṃ śṛṇuta sādhu ca suṣṭhu ca manasi
kuruta | bhāṣiṣyāmi | yasya vo siyāpattiḥ so ’viṣkarotu, asantīye āpattīye
tūṣṇīṃ bhavitavyaṃ | tūṣṇīmbhāvena kho punar āyuṣmanto pariśuddhā iti
vedayiṣyāmi | yathā kho punar āyuṣmanto pratyekaṃ pratyekaṃ pṛcchitasya
bhikṣusya vyākaraṇaṃ bhavati evam eva rūpāye bhikṣuparṣāye yāvantṛtīyakaṃ
samanuśrāvayiṣyati | yo puna bhikṣu evaṃrūpāye bhikṣuparṣāye yāvantṛtīyakaṃ
samanuśrāviyamāṇo smaramāṇo santīm āpattiṃ nāviṣkaroti saṃprajānamṛṣāvādo se
bhavati | saṃprajānamṛṣāvādo kho punar āyuṣmanto āntarāyiko dharmo ukto
bhagavatā | tasmāt smaramāṇena bhikṣuṇā āpannena viśuddhiprekṣeṇa santī āpattī
āviṣkartavyā | āviṣkṛtvā ca se phāsu bhavati, no anāviṣkṛtvā |</p>
<p class="endsection">
||
<span class="supplied">iti</span> nidānaṃ ||</p>
<h2><span class="add"><a id="pj">4 pārājika rules</a></span></h2>
<p>
<a class="sc" id="25"></a>
ime kho punar āyuṣmanto catvāraḥ pārājikā dharmā anvardhamāsaṃ sūtre prātimokṣe
uddeśam āgacchanti |</p>
<h4><span class="add"><a id="pj1">pārājika 1: maithunam</a></span></h4>
<p>
<a class="sc" id="26"></a>
yo puna bhikṣu bhikṣūṇāṃ śikṣāsāmīcīsamāpanno śikṣām apratyākhyāya daurbalyam
anāviṣkṛtvā maithunaṃ grāmyadharmaṃ pratiṣeveya antamaśato tiryagyonigatāyam
api sādham ayaṃ bhikṣuḥ pārājiko bhavaty asaṃvāsyo, na labhate bhikṣūhi
sārdhasaṃvāsaṃ |</p>
<p>
<a class="sc" id="27"></a>
idaṃ bhagavatā veśālīyaṃ śikṣāpadaṃ prajñaptaṃ pañcavarṣābhisaṃbuddhena
hemantapakṣe pañcame, divase dvādaśame, purebhaktam uttarāmukhaniṣaṇṇena
dvyardhapauruṣāyāṃ cchāyāyāṃ, āyuṣmantaṃ yaśikaṃ kalandakaputram ārabhya |
imasya ca śikṣāpadasya prajñaptir dharmo, yathāpraṇihitasya ca yā anuvartanatā
ayam ucyate anudharmo |</p>
<h4><span class="add"><a id="pj2">pārājika 2: adinnādānaṃ</a></span></h4>
<p>
<a class="sc" id="28"></a>
yo puna bhikṣu grāmād vā araṇyād vā adinnam anyātakaṃ stainasaṃskāram ādiyeya
yathārūpeṇādinnādānena
<span class="supplied">rā</span>jāno gṛhītvā haneṃsu vā bandheṃsu vā
pravrājeṃsu vā hambho puruṣa coro ’si bālo ’si mūḍho ’si stainyo ’sīti vā
vadeṃsu, tathārūpaṃ bhikṣur adinnam ādiyamāno ayam pi bhikṣuḥ pārājiko bhavaty
asaṃvāsyo, na labhate bhikṣūhi sārdhasaṃvāsaṃ |</p>
<p>
<a class="sc" id="29"></a>
idaṃ bhagavatā rājagṛhe śikṣāpadaṃ prajñaptaṃ ṣaḍvarṣābhisambuddhena
hemantapakṣe dvitī<span class="supplied">ye, di</span>vase navame,
paścādbhaktaṃ purastān mukhaniṣaṇṇena aḍḍhātīyapauruṣāyāṃ cchāyāyām āyuṣmantaṃ
dhanikaṃ kumbhakārajātīyam ārabhya rājānaṃ ca śreṇīyaṃ bimbasāraṃ pāṃsukūlikaṃ
ca bhikṣaṃ | imasya ca śikṣāpadasya prajñaptir dharmo yathāpraṇihitasya ca yā
anuvartanatā ayam ucyate anudharmo |</p>
<h4><span class="add"><a id="pj3">pārājika 3: vadho manuṣyavigrahasya</a></span></h4>
<p>
<a class="sc" id="30"></a>
yo puna bhikṣuḥ svahastaṃ manuṣyavigrahaṃ jīvitād vyaparopeya śastrahārakaṃ
vāsya paryeṣeya, maraṇāya cainaṃ samādāpeya, maraṇavarṇaṃ vāsya saṃvarṇeya ☸
hambho puruṣa kiṃ te iminā pāpakena durjīvitena dhigjīvitena, mṛtaṃ te jīvitāc
chreyo ☸ iti cittam alaṃ cittasaṃkalpam anekaparyāyeṇa maraṇāya vainaṃ
samādāpeya maraṇavarṇaṃ vāsya saṃvarṇeya, so ca puruṣo tenopakrameṇa kālaṃ
kuryān nānyena, ayaṃ pi bhikṣuḥ pārājiko bhavaty asaṃvāsyo, na labhate bhikṣūhi
sārdhasaṃvāsaṃ |</p>
<p>
<a class="sc" id="31"></a>
idaṃ bhagavatā veśālīyaṃ śikṣāpadaṃ prajñaptaṃ ṣaḍvarṣābhisambuddhena
hemantapakṣe tṛtīye, divase daśame, paścādbhaktaṃ purastān mukhaniṣaṇṇena
aḍḍhātīyapauruṣāyāṃ cchāyāyāṃ sambahulān gilānopasthāpakān bhikṣūn ārabhya
mṛgadaṇḍikaṃ ca parivrājakaṃ | imasya ca śikṣāpadasya prajñaptir dharmo,
yathāpraṇihitasya ca yā anuvartanatā ayam ucyate anudharmo |</p>
<h4><span class="add"><a id="pj4">pārājika 4: abhūtena cottarimanuṣyadharmaṃ
pratijānāti</a></span></h4>
<p>
<a class="sc" id="32"></a>
yo puna bhikṣur anabhijānann aparijānann ātmopanāyikam uttarimanuṣyadharmam
alamāryajñānadarśanaṃ viśeṣādhigamaṃ prātajāneya ita jānāmi ita paśyāmīti | so
tad apareṇa samayena samanugrāhiyamāṇo vā asa<span class="supplied">ma</span>nugrāhiyamāṇo
vā āpanno viśuddhiprekṣo evam avaci ☸ ajānann evāham āyuṣmanto avaci jānāmi,
apaśyan paśyāmīti | iti tucchaṃ mṛṣā vilāpam anyatrābhimānāt ayaṃ pi bhikṣuḥ
pārājiko bhavaty asaṃvāsyo na labhate bhikṣūhi sārdhasaṃvāsaṃ |</p>
<p>
<a class="sc" id="33"></a>
idaṃ bhagavatā śrāvastīyaṃ śikṣāpadaṃ prajñaptaṃ ṣaḍvarṣābhisambuddhena
hemantapakṣe caturthe, divase trayodaśame, purebhaktaṃ uttarāmukhaniṣaṇṇena
aḍḍhucchapauruṣāyāṃ cchāyāyāṃ saṃbahulān grāmavāsikān bhikṣūn ārabhya
ābhiyānikaṃ ca bhikṣuṃ | imasya ca śikṣāpadasya prajñaptir dharmo, yathā
praṇihitasya ca yā anuvartanatā ayam ucyate anudharmo |</p>
<p class="uddana">
<a class="sc" id="34"></a>
|| uddānaṃ ||<br>
[1] maithunam [2] adinnādānaṃ [3] vadho manuṣyavigrahasyā- [4] bhūtena
cottarimanuṣyadharmaṃ pratijānātīti |</p>
<p>
<a class="sc" id="35"></a>
uddiṣṭāḥ kho punar āyuṣmanto catvāraḥ pārājikā dharmāḥ | yeṣāṃ bhikṣur ito
’nyatarām āpattim āpadyitvā pārājiko bhavaty asaṃvāsyo na labhate bhikṣūhi
sārdhasaṃvāsaṃ | yathā pūrve tathā paścād yathā paścāt tathā pūrve pārājiko
bhavaty asaṃvāsyo na labhate bhikṣūhi saṃvāsaṃ ḥ tatrāyuṣmanto pṛcchāmi
kaccittha pariśuddhāḥ? dvitīyaṃ pi āyuṣmanto pṛcchāmi kaccittha pariśuddhāḥ?
tṛtīyaṃ pi āyuṣmanto pṛcchāmi kaccittha pariśuddhāḥ? pariśuddhātrāyuṣmanto
yasmāt tūṣṇīm evam etaṃ dhārayāmi |</p>
<h2><span class="add"><a id="ss">13 saṃghātiśeṣa rules</a></span></h2>
<p>
<a class="sc" id="36"></a>
ime kho punar āyuṣmanto trayodaśa saṃghātiśeṣā dharmā anvardhamāsaṃ sūtre
prātimokṣe uddeśam āgacchanti |</p>
<h4><span class="add"><a id="ss1">saṃghātiśeṣa 1: saṃcetanikā</a></span></h4>
<p>
<a class="sc" id="37"></a>
saṃcetanikāye śukrasya visṛṣṭīye anyatra svapnāntare saṃghātiśeṣo |</p>
<h4><span class="add"><a id="ss2">saṃghātiśeṣa 2: hastagraho</a></span></h4>
<p>
<a class="sc" id="38"></a>
yo puna bhikṣu otīrṇo vipariṇatena cittena mātṛgrāmeṇa sārdhaṃ kāyasaṃsargaṃ
samāpadyeya saṃyathīdaṃ hastagrahaṇaṃ vā veṇīgrahaṇaṃ vā anyatarānyatarasya vā
punar aṅgajātasya āmoṣaṇaparāmoṣaṇaṃ sādiyeya saṃghātiśeṣo |</p>
<h4><span class="add"><a id="ss3">saṃghātiśeṣa 3: obhāṣo</a></span></h4>
<p>
<a class="sc" id="39"></a>
yo puna bhikṣu otīrṇo vipariṇatena cittena mātṛgrāmaṃ duṣṭhullāya vācāya
obhāṣeya pāpikāya maithunopasaṃhitāya saṃyathīdaṃ yuvāṃ yuvatīti saṃghātiśeṣo |</p>
<h4><span class="add"><a id="ss4">saṃghātiśeṣa 4: paricaryā</a></span></h4>
<p>
<a class="sc" id="40"></a>
yo puna bhikṣu otīrṇo vipariṇatena cittena mātṛgrāmasya antike ātmikāye
paricaryāye varṇaṃ bhāṣeya ☸ etad agraṃ bhagini paricaryāṇāṃ yā mādṛśaṃ
śramaṇaṃ śīlavantaṃ kalyāṇadharmaṃ brahmacāriṃ etena dharmeṇa upasthiheya
paricareya yaduta maithunopasaṃhiteneti saṃghātiśeṣo |</p>
<h4><span class="add"><a id="ss5">saṃghātiśeṣa 5: saṃcaritraṃ</a></span></h4>
<p>
<a class="sc" id="41"></a>
yo puna bhikṣuḥ saṃcaritraṃ samāpadyeya istriyāye mataṃ puruṣasyopasaṃhareya
puruṣasya vā mataṃ istriyāye upasaṃhareya jāyattanena vā jārtanena vā
antamaśato tatkṣaṇikāyām api saṃghātiśeṣo |</p>
<h4><span class="add"><a id="ss6">saṃghātiśeṣa 6: kuṭīṃ</a></span></h4>
<p>
<a class="sc" id="42"></a>
svayaṃ yācikāya bhikṣuṇā kuṭī kārayamāṇena asvāmikātmoddeśikā kuṭī
kārāpayitavyā | tatredaṃ pramāṇaṃ ☸ dīrghaśo dvādaśa vitastīyo sugatavitastinā
| tiryak saptāntaraṃ | bhikṣū cānenābhinetavyā vastudeśanāya | tehi bhikṣuhi
vastu deśayitavyaṃ | anāraṃbhaṃ saparikramaṇaṃ | sāraṃbhe ced bhikṣu vastusminn
aparikramaṇe svayaṃyācikāya kuṭīṃ kārāpeya asvāmikām ātmoddeśikāṃ bhikṣūn vā
nābhineya vastudesanāya, pramāṇaṃ vā atikrameya, adeśite vastusminn
aparikramaṇe saṃghātiśeṣo |</p>
<h4><span class="add"><a id="ss7">saṃghātiśeṣa 7: vihāro</a></span></h4>
<p>
<a class="sc" id="43"></a>
mahālakaṃ bhikṣuṇā vihāraṃ
<span class="supplied">kārā</span>payamāṇena sasvāmikam ātmoddeśikaṃ bhikṣū
cānenābhinetavyā vastudeśanāya | tehi bhikṣūhi vastu deśayitavyaṃ | anāraṃbhaṃ
saparikramaṇaṃ | sāraṃbhe ced bhikṣu vastusminn aparikramaṇe mahallakaṃ vihāraṃ
kārāpeya sasvāmikam ātmoddeśikaṃ bhikṣūn vā nābhineya vastudeśanāya, adeśite
vastusminn aparikramaṇe saṃghātiśeṣo |</p>
<h4><span class="add"><a id="ss8">saṃghātiśeṣa 8: abhūtena (1)</a></span></h4>
<p>
<a class="sc" id="44"></a>
yo puna bhikṣu bhikṣusya duṣṭo, doṣāt kupito, anāttamano śuddhaṃ bhikṣum
anāpattikam amūlakena pārājikena dharmeṇa anudhvaṃseya apy evaṃ nāma imaṃ
bhikṣuṃ brahmacaryāto cyāveyaṃ ti, so tad apareṇa samayena samanugrāhiyamāṇo vā
asamanugrāhiyamāṇo vā amūlakam eva tam adhikaraṇaṃ bhavati | amūlakasya ca
adhikaraṇasya ca adharmo upādinno bhavati, bhikṣu ca doṣe pratiṣṭhihati doṣād
avacāmīti saṃghātiśeṣo |</p>
<h4><span class="add"><a id="ss9">saṃghātiśeṣa 9: abhūtena (2)</a></span></h4>
<p>
<a class="sc" id="45"></a>
yo puna bhikṣu bhikṣusya duṣṭo, doṣāt kupito, anāttamano
anyabhāgīyasyādhikaraṇasya kiñcid eva leśamātrakaṃ dharmam upādāya aparājikaṃ
bhikṣuṃ pārājikena dharmeṇa anudhvaṃseya apy eva nāma imaṃ bhikṣuṃ
brahmacaryāto cyāveyaṃ ti, so tad apareṇa samayena samanugrāhiyamāṇo vā
asamanugrāhiyamāṇo vā anyabhāgīyam eva tam adhikaraṇaṃ bhavati, anyabhāgīyasya
cādhikaraṇasya kocid e<span class="supplied">va</span>
leśamātrako dharmo upādinno bhavati, bhikṣu ca doṣe pratiṣṭhihati doṣād
avacāmīti saṃghātiśeṣo |</p>
<h4><span class="add"><a id="ss10">saṃghātiśeṣa 10: saṃghasya ca
bhedāyopakrāmati</a></span></h4>
<p>
<a class="sc" id="46"></a>
yo puna bhikṣuḥ samagrasya saṃghasya bhedāya parākrameya bhedanasaṃvartanīyaṃ
vādhikaraṇaṃ samādāya pragṛhya tiṣṭheya, so bhikṣu bhikṣūhi evam asya vacanīyo
☸ mā āyuṣman samagrasya saṃghasya bhedāya parākramehi, bhedanasaṃvartanīyaṃ vā
adhikaraṇaṃ samādāya pragṛhya tiṣṭhāhi | sametu āyuṣmān sārdhaṃ saṃghena,
samagro hi saṃgho sahito sammodamāno avivadamāno ekuddeśo kṣīrodakībhūto śāstuḥ
śāsanaṃ dīpayamāno sukhaṃ ca phāsuṃ ca viharati | evaṃ ca so bhikṣu bhikṣūhi
vucyamāno taṃ vastuṃ pratinissareya ity etaṃ kuśalaṃ | no ca pratinissareya, so
bhikṣu bhikṣūhi yāvantṛtīyakaṃ samanugrāhitavyo samanubhāṣitavyo tasya
vastusya pratinissargāya | yāvantṛtīyakaṃ samanugrāhiyamāṇo vā
samanubhāṣiyamāṇo vā taṃ vastuṃ pratinissareya ity etaṃ kuśalaṃ | no ca
pratinissareya tam eva vastuṃ samādāya pragṛhya tiṣṭheya saṃghātiśeṣo |</p>
<h4><span class="add"><a id="ss11">saṃghātiśeṣa 11: tasya cānuvartakāḥ</a></span></h4>
<p>
<a class="sc" id="47"></a>
tasya kho puna bhikṣusya bhikṣū sahāyakā bhonti eko vā, dvau vā trayo vā
saṃbahulā vā, vargavādakā anuvartakāḥ samanujñāḥ saṃghabhedāya | te bhikṣū tān
bhikṣūn evaṃ vadeṃsu ☸ mā āyuṣmanto etaṃ bhikṣuṃ kiñcid vadatha kalyāṇaṃ vā
pāpakaṃ vā | dharmavādī caiṣo bhikṣur vina<span class="supplied">ya</span>vādī
caiṣo bhikṣu, asmākaṃ caiṣo bhikṣu cchandaṃ ca ruciṃ ca samādāya pragṛhya
vyavaharati | yaṃ caitasya bhikṣusya kṣamate ca rocate ca asmākam api taṃ
kṣamate ca rocate ca | jānan caiṣo bhikṣu bhāṣate no ajānan | te bhikṣu
bhikṣūhi evam asya vacanīyā ☸ mā āyuṣmanto evaṃ vadatha, na eṣo bhikṣur
dharmavādī, na eṣo bhikṣur vinayavādī, adharmavādī caiṣo bhikṣu, avinayavādī
caiṣo bhikṣu, ajānan caiṣo bhikṣu bhāṣate no jānan | mā āyuṣmanto saṃghabhedaṃ
rocentu, saṃghasāmagrīm evāyuṣmanto rocentu | samentu āyuṣmanto sārdhaṃ
saṃghena | samagro hi sahito sammodamāno avivadamāno ekuddeśo kṣīrodakībhūto
śāstuḥ śāsanaṃ dīpayamāno sukhaṃ ca phāsuṃ ca viharati | evaṃ ca te bhikṣū
bhikṣūhi vucyamānās taṃ vastuṃ pratinissareṃsu ity etaṃ kuśalaṃ, no ca
pratinissareṃsu te bhikṣū bhikṣūhi yāvantṛtīyakaṃ samanugrāhitavyāḥ
samanubhāṣitavyāḥ tasya vastusya pratinissargāya | yāvantṛtīyakaṃ
samanugrāhiyamāṇā vā samanubhāṣiyamāṇā vā taṃ vastuṃ pratinissareṃsu i<span class="supplied">ty
e</span>taṃ kuśalaṃ, no ca pratinissareṃsu tam eva ca vastuṃ samādāya pragṛhya
tiṣṭheṃsu saṃghātiśeṣo |</p>
<h4><span class="add"><a id="ss12">saṃghātiśeṣa 12: durvacako</a></span></h4>
<p>
<a class="sc" id="48"></a>
bhikṣuḥ kho puna durvacakajātīyo bhoti | so uddeśaparyāpannehi śikṣāpadehi
bhikṣūhi śikṣāyāṃ saha dharmeṇa saha vinayena vucyamāno ātmānam avacanīyaṃ
karoti | so evam āha ☸ mā me āyuṣmanto kiñcid vadatha kalyāṇaṃ vā pāpakaṃ vā |
aham apy āyuṣmantānāṃ na kiñcid vakṣyāmi kalyāṇaṃ vā pāpakaṃ vā |
viramathāyuṣmanto mama vacanāya | so bhikṣu bhikṣūhi evam asya vacanīyo ☸ mā
āyuṣmann uddeśaparyāpannehi śikṣāpadehi bhikṣūhi śikṣāyāṃ saha dharmeṇa saha
vinayena vucyamāno ātmānam avacanīyaṃ karohi |
<span class="supplied">a</span>vacanīyam evāyuṣmān ātmānaṃ karotu | bhikṣū pi
āyuṣmantaṃ vakṣyanti śikṣāyāṃ saha dharmeṇa saha vina<span class="supplied">yena</span>
| āyuṣmān api bhikṣūn vadatu śikṣāyāṃ saha dharmeṇa saha vinayena | evaṃ
saṃbaddhā kho punas tasya bhagavato tathāgatasyārhataḥ samyaksambuddhasya parṣā
yad idam anyamanyasya vacanīyā, anyonyāpatti vyutthāpanīyā | evaṃ ca so bhikṣū
bhikṣūhi vucyamāno taṃ vastuṃ pratinissareya ity etaṃ kuśalaṃ, no ca
pratinissareya so bhikṣu bhikṣūhi yāvantṛtīyakaṃ samanugrāhitavyo
samanubhāṣitavyo tasya vastusya pratinissargāya | yāvantṛtīyakaṃ
samanugrāhiyamāṇo vā taṃ vastuṃ pratinissareya ity etaṃ kuśalaṃ, no ca
pratinissareya tam eva vastuṃ samādāya pragṛhya tiṣṭheya saṃghātiśeṣo |</p>
<h4><span class="add"><a id="ss13">saṃghātiśeṣa 13: kuladūṣakāś</a></span></h4>
<p>
<a class="sc" id="49"></a>
saṃbahulā bhikṣū kho punar anyataraṃ grāmam vā nagaraṃ vā nigamaṃ vā upaniśrāya
viharanti kuladūṣakāḥ pāpasamācārāḥ | teṣāṃ te pāpakāḥ samācārā dṛśyante ca
śrūyante ca | kulāny api duṣṭāni dṛśyante ca śrūyante ca | kuladūṣakāś ca punar
bhavanti pāpasamācārāḥ | te bhikṣū bhikṣūhi evam asya vacanīyāḥ ☸ āyuṣmantānāṃ
khalu pāpakāḥ samācārāḥ dṛśyante ca śrūyante ca | kulāny api duṣṭāni dṛśyante
ca śrūyante ca | kuladūṣakāś ca punar āyuṣmantaḥ pāpasamācārāḥ |
prakramathāyuṣmanto imasmād āvāsād alaṃ vo iha vustena | evaṃ ca te bhikṣū
bhikṣūhi vucyamānās te bhikṣū tān bhikṣūn evaṃ vadeṃsu ☸ cchandagāmī cāyuṣmanto
doṣagāmī cāyuṣmanto saṃgho, mohagāmī cāyuṣmanto saṃgho, bhayagāmī cāyuṣmanto
saṃgho, saṃgho ca tāhi tādṛśikāhi āpattīhi ekatyān bhikṣūn pravrājeti ekatyān
bhikṣūn na pravrājeti | te bhikṣū bhikṣūhi evam asya vacanīyāḥ ☸ mā āyuṣmanto
evaṃ vadatha | na saṃgho cchandagāmī, na saṃgho doṣagāmī, na saṃgho mohagāmī,
na saṃgho bhayagāmī | na ca saṃgho tāhi tādṛśikāhi āpattīhi ekatyān bhikṣūn
pravrājeti, ekatyān bhikṣūn na pravrājeti | āyuṣmantānām eva khalu pāpakāḥ
samācārāḥ dṛśyante ca śrūyante ca | kulāny api duṣṭāni dṛśyante ca śrūyante ca
| kuladūṣakāś ca punar āyuṣmantaḥ pāpasamācārāḥ | prakramathāyuṣmanto imasmād
āvāsād alaṃ vo iha vustena | evaṃ ca te bhikṣū bhikṣūhi vucyamānā taṃ vastuṃ
pratinissareṃsu ity etaṃ kuśalaṃ | no ca pratinissareṃsu te bhikṣū bhikṣūhi
yāvantṛtīyakaṃ samanugrāhitavyā samanubhāṣitavyās tasya vastusya
pratinissargāya | yāvantṛtīyakaṃ samanugrāhiyamāṇā vā samanubhāṣiyamāṇā vā taṃ
vastuṃ prati<span class="supplied">ni</span>ssareṃsu ity etaṃ kuśalaṃ | no ca
pratinissareṃsu tam eva vastuṃ samādāya pragṛhya tiṣṭheṃsu saṃghātiśeṣo |</p>
<p class="uddana">
<a class="sc" id="50"></a>
|| uddānaṃ ||<br>
[1] saṃcetanikā [2] hastagraho [3] obhāṣo [4] paricaryā atha [5] saṃcaritraṃ
[6] kuṭīṃ [7] vihāro (8–9) dve cābhūtena [10] saṃghasya ca bhedāyopakrāmati |
[11] tasya cānuvartakāḥ [12] durvacako [13] kuladūṣakāś ca ||</p>
<p>
<a class="sc" id="51"></a>
uddiṣṭā kho punar āyuṣmanto trayodaśa saṃghātiśeṣā dharmāḥ | tatra nava
prathamāpattikāś catvāro yāvantṛtīyakā, yeṣāṃ bhikṣur ato ’nyatarām āpattim
āpadyitvā yāvatakaṃ jānan cchādeti tāvatakaṃ tena bhikṣuṇā akāmaparivāsaṃ
parivasitavyaṃ | parivustaparivāsena bhikṣuṇā uttariṣaḍāhaṃ bhikṣusaṃghe
mānatvaṃ caritavyaṃ | cīrṇamānatvo bhikṣuḥ kṛtānudharmo āhvayanapratibaddho
yatra syād viṃśagaṇo bhikṣusaṃgho tatra so bhikṣu āhvayitavyo | ekabhikṣuṇāpi
ced ūnoviṃśatigaṇo bhikṣusaṃgho taṃ bhikṣum āhveya, so ca bhikṣu anāhūto te ca
bhikṣū garhyāḥ | iyam atra sāmīcī |</p>
<p>
<a class="sc" id="52"></a>
tatrāyuṣmanto pṛcchāmi kaccittha pariśuddhāḥ? dvitīyaṃ pi āyuṣmanto pṛcchāmi
kaccittha pariśuddhāḥ? tṛtīyaṃ pi āyuṣmanto pṛcchāmi kaccittha pariśuddhāḥ?
pariśuddhā atrāyuṣmanto yasmāt tūṣṇīm evam etaṃ dhārayāmi |</p>
<h2><span class="add"><a id="an">2 aniyata rules</a></span></h2>
<p>
<a class="sc" id="53"></a>
ime kho punar āyuṣmanto duve aniyatā dharmā anvardhamāsaṃ sūtre prātimokṣe
uddeśam āgacchanti ☸</p>
<h4><span class="add"><a id="an1">aniyata 1: praticchannāsanaṃ</a></span></h4>
<p>
<a class="sc" id="54"></a>
yo puna bhikṣu mātṛgrāmeṇa sārdhaṃ praticchannāsane alaṃkarmaṇīye eko
<span class="supplied">ekā</span>ya raho niṣadyāṃ kalpeya, tam enaṃ
śraddheyavacasā upāsikā dṛṣṭvā trayāṇāṃ dharmāṇām anyatarānyatareṇa dharmeṇa
vadeya pārājikena vā saṃghātiśeṣeṇa vā pācattikena vā | niṣadyāṃ bhikṣuḥ
pratijānamāno trayāṇāṃ dharmāṇām anyatarānyatareṇa dharmeṇa kārāpayitavyo
pārājikena vā saṃghātiśeṣeṇa vā pācattikena vā yena yena vā punar asya
śraddheyavacasā upāsikā dṛṣṭvā dharmeṇa vadeya, tena so bhikṣu dharmeṇa
kārāpayitavyo | ayaṃ dharmo aniyato |</p>
<h4><span class="add"><a id="an2">aniyata 2: rahoniṣadyā</a></span></h4>
<p>
<a class="sc" id="55"></a>
na haiva kho punaḥ praticchannāsanaṃ bhavati, nālaṃ karmaṇīyaṃ, alaṃ kho puna
mātṛgrāmaṃ duṣṭhullāya vācāya obhāṣituṃ pāpikāya maithunopasaṃhitāya |
tathārūpe ca bhikṣu āsane mātṛgrāmeṇa sārdham eko ekāya raho niṣadyāṃ kalpeya,
tam enaṃ śraddheyavacasā upāsikā dṛṣṭvā dvinnāṃ dharmāṇām anyatarānyatareṇa
dharmeṇa vadeya saṃghātiśeṣeṇa vā pācattikena vā | niṣadyāṃ bhikṣuḥ
pratijānamāno dvinnāṃ dharmāṇām anyatarāntareṇa dharmeṇa kārāpayitavyo
saṃghātiśeṣeṇa vā pācattikena vā, yena yena vā punar asya śraddheyavacasā
upāsikā dṛṣṭvā dharmeṇa vadeya, tena tena so bhikṣu dharmeṇa kārāpayitavyo |
ayaṃ pi dharmo aniyato |</p>
<p class="uddana">
<a class="sc" id="56"></a>
|| uddānaṃ ||<br>
[1] praticchannāsanaṃ [2] rahoniṣadyā ca |</p>
<p>
<a class="sc" id="57"></a>
uddiṣṭāḥ kho punar āyuṣmanto duve aniyatā dharmāḥ | tatrāyuṣmanto pṛcchāmi
kaccittha pariśuddhāḥ? dvitīyaṃ pi āyuṣmanto pṛcchāmi kaccittha pariśuddhā?
tṛtīyaṃ pi āyuṣmanto pṛcchāmi kaccittha pariśuddhāḥ? pariśuddhā atrāyuṣmanto
yasmāt tūṣṇīm evam etaṃ dhārayāmi |</p>
<h2><span class="add"><a id="np">30 nissargika pācattika rules</a></span></h2>
<p>
<a class="sc" id="58"></a>
ime kho punar āyuṣmanto triṃśan nissargikapācattikā dharmā anvardhamāsaṃ sūtre
prātimokṣe uddeśam āgacchanti ☸</p>
<h3><span class="add">Chapter 1</span></h3>
<h4><span class="add"><a id="np1">nissargikapācattika 1: daśāhaṃ</a></span></h4>
<p>
<a class="sc" id="59"></a>
kṛtacīvarehi bhikṣūhi uddhṛtasmin kaṭhine daśāhaparamaṃ bhikṣuṇā atirekacīvaraṃ
dhārayitavyaṃ | taduttariṃ dhāreya, nissargikapācattikaṃ |</p>
<h4><span class="add"><a id="np2">nissargikapācattika 2: vipravāso</a></span></h4>
<p>
<a class="sc" id="60"></a>
kṛtacīvarehi bhikṣūhi uddhṛtasmin kaṭhine ekarātraṃ pi ced bhikṣuḥ trayāṇāṃ
cīvarāṇām anyatarānyatareṇa vipravaseya anyatra saṃghasaṃmutīye,
nissargikapācattikaṃ |</p>
<h4><span class="add"><a id="np3">nissargikapācattika 3: akāle</a></span></h4>
<p>
<a class="sc" id="61"></a>
kṛtacīvarehi bhikṣūhi uddhṛtasmin kaṭhine utpadyeya bhikṣusya akālacīvaram
ākāṃkṣamāṇena bhikṣuṇā pratigṛhṇitavyaṃ | pratigṛhṇitvā kṣipram eva taṃ cīvaraṃ
kārāpayitavyaṃ | kārāpayato ca tasya bhikṣusya taṃ cīvaraṃ na paripūreya,
māsaparamaṃ tena bhikṣuṇā taṃ cīvaraṃ nikṣipitavyaṃ ūnasya pāripūrīye santīye
pratyāśāye | taduttariṃ nikṣipeya santīye vā asantīye vā pratyāśāye
nissargikapācattikaṃ |</p>
<h4><span class="add"><a id="np4">nissargikapācattika 4: pratigraho</a></span></h4>
<p>
<a class="sc" id="62"></a>
yo puna bhikṣur anyātikāye bhikṣuṇīye cīvaraṃ pratigṛhṇeya anyatra
pallaṭṭhakena nissargikapācattikaṃ |</p>
<h4><span class="add"><a id="np5">nissargikapācattika 5: dhovanā</a></span></h4>
<p>
<a class="sc" id="63"></a>
yo puna bhikṣur anyātikāye bhikṣuṇīye purāṇacīvaraṃ dhovāpeya vā rañjāpeya vā
ākoṭāpeya vā nissargikapācattikaṃ |</p>
<h4><span class="add"><a id="np6">nissargikapācattika 6: yācanā</a></span></h4>
<p>
<a class="sc" id="64"></a>
yo puna bhikṣur anyātakaṃ gṛhapatiṃ vā gṛhapa<span class="choice"><span class="lem">tiputraṃ</span><span class="rdg">Variant:
tipatinīṃ</span></span>
vā cīvaraṃ yāceya anyatra samaye nissargikapācattikaṃ | tatrāyaṃ samayo ☸
ācchinnacīvaro bhikṣur bhavati | ayam atra samayo |</p>
<h4><span class="add"><a id="np7">nissargikapācattika 7: sāntarottaraṃ</a></span></h4>
<p>
<a class="sc" id="65"></a>
ācchinnacīvareṇa bhikṣuṇā kṣamate anyātakaṃ gṛhapatiṃ vā gṛhapa<span class="choice"><span class="lem">tiputrīṃ</span><span class="rdg">Variant:
tipatinīṃ</span></span>
vā cīvaraṃ yācituṃ | tam enam abhihṛṣṭo samāno saṃbahulehi cīvarehi pravāreya,
tathāpravāritena bhikṣuṇā sāntarottaraparamaṃ cīvaraṃ sādayitavyaṃ | taduttariṃ
sādiyeya nissargikapācattikaṃ |</p>
<h4><span class="add"><a id="np8">nissargikapācattika 8: vikalpena (1)</a></span></h4>
<p>
<a class="sc" id="66"></a>
bhikṣuṃ kho punar uddiśya anyatareṣāṃ dvinnāṃ gṛhapatikānāṃ cīvaracetāpanāny
abhisaṃskṛtāni bhavanti abhisaṃcetayitāni ☸ imehi vayaṃ cīvaracetāpanehi
civaraṃ cetāpayitvā itthanāmaṃ bhikṣuṃ cīvareṇācchadayiṣyāmaḥ | tatra ca
bhikṣuḥ pūrvaṃ apravārito upasaṃkramitvā vikalpam āpadyeya ☸ sādhu kho puna
yūyam āyuṣmanto imehi cīvaracetāpanehi cīvaraṃ cetāpayitvā itthaṃnāmaṃ bhikṣuṃ
cīvareṇācchādetha | evaṃrūpeṇa vā
<span class="supplied">evaṃrūpeṇa vā</span> ubhau pi sahitau ekena
kalyāṇakāmatām upādāya | abhiniṣpanne cīvare ni<span class="supplied">ssa</span>rgikapācattikaṃ
|</p>
<h4><span class="add"><a id="np9">nissargikapācattika 9: vikalpena (2)</a></span></h4>
<p>
<a class="sc" id="67"></a>
bhikṣuṃ kho punar uddiśya anyatareṣāṃ dvinnāṃ gṛhapatikasya gṛhapatinīye ca
pratyekacīvaracetāpanāni abhisaṃskṛtāni bhavanti, abhisaṃcetayitāni ☸ imehi
vayaṃ pratyekacīvaracetāpanehi pratyekaṃ pratyekaṃ cīvaraṃ cetāpayitvā
itthaṃnāmaṃ bhikṣuṃ pratyekaṃ pratyekaṃ cīvareṇācchadayiṣyāmaḥ | tatra ca
bhikṣuḥ pūrvaṃ apravārito upasaṃkramitvā vikalpam āpadyeya ☸ sādhu kho punas
tvam āyuṣman, tvaṃ ca bhagini, imehi pratyekacīvaracetāpanehi pratyekaṃ cīvaraṃ
cetāpayitvā itthaṃnāmaṃ bhikṣuṃ pratyekaṃ cīvareṇācchādetha evaṃrūpeṇa vā
evaṃrūpeṇa vā ubhau pi sahitau ekena kalyāṇakāmatām upādāya | abhiniṣpanne
cīvare nissargikapācattikaṃ |</p>
<h4><span class="add"><a id="np10">nissargikapācattika 10: rājā</a></span></h4>
<p>
<a class="sc" id="68"></a>
bhikṣuṃ kho punar uddiśya anyataro rājā vā rājabhogyo vā dūtena
cīvaracetāpanāni preṣeya | so bhikṣus tenopasaṃkramitvā taṃ bhikṣum evaṃ vadeya
☸ imāni khalv āryam uddiśya itthaṃnāmena rājñā ca rājabhogyena vā dūtena
cīvaracetāpanāni preṣitāni, tāni āryo pratigṛhṇātu | tena bhikṣuṇā so dūto evam
asya vacanīyo ☸ na kho punar āyuṣman kṣamate bhikṣusya cīvaracetāpanāni
pratigṛhṇituṃ | cīvaraṃ tu vayaṃ pratigṛhṇāmaḥ kālena samayena kalpikaṃ
dīyamānaṃ | evam ukte so dūto taṃ bhikṣum evaṃ vadeya
<span class="supplied">sa</span>nti punar ārya kecid bhikṣūṇāṃ vaiyāpṛtyakarāti
| ākāṃkṣamāṇena bhikṣuṇā santā vaiyāpṛtyakarā vyapadiśitavyāḥ ārāmikā vā | ete
āyuṣman bhikṣūṇāṃ vaiyāpṛtyakarā ye bhikṣūṇāṃ vaiyāpṛtyaṃ karonti | evam ukte
so dūto yena vaiyāpṛtyakarās tenopasaṃkramitvā tān vaiyāpṛtyakarān evaṃ vadeya
☸ sādhu kho puna yūyam āyuṣmanto vaiyāpṛtyakarā imehi cīvaracetāpanehi cīvaraṃ
cetāpayitvā itthaṃnāma bhikṣuṃ cīvareṇācchādetha kālena samayena
kalpikenānavadyena | so ca dūto tān vaiyāpṛtyakarān saṃjñapayitvā yena so
bhikṣus tenopasaṃkramitvā na bhikṣum eva vadeya ye khu te āryeṇa vaiyāpṛtyakarā
vyapadiṣṭās te mayā saṃjñaptās tān upasaṃkrameyāmi | ācchādayiṣyanti te
cīvareṇa kālena samayena kalpikenānavadyena | ākāṃkṣamāṇena bhikṣuṇā
cīvarārthikena
<span class="supplied">yena</span> te vaiyāpṛtyakarās tenopasaṃkramitvā te
vaiyāpṛtyakarāḥ sakṛt dvikkhutto trikkhutto codayitavyā vijñāpayitavyāḥ ☸ artho
āyuṣmanto bhikṣusya cīvareṇeti | sakṛt dvikkhutto trikkhutto codayanto
vijñāpayanto taṃ cīvaram abhiniṣpādeya ity etat kuśalaṃ, no ced abhiniṣpādeya
catukkhutto pañcakhutto ṣaṭkhuttoparamaṃ tena bhikṣuṇā tūṣṇībhūtena uddeśe
sthātavyaṃ | catukkhutto pañcakkhutto ṣaṭkkhuttoparamaṃ tūṣṇībhūto uddeśe
tiṣṭhanto taṃ cīvaram abhiniṣpādeya, ity etat kuśalaṃ, no ced abhiniṣpādeya tad
uttapanto vā vyāyamanto vā taṃ cīvaram abhiniṣpādeya, abhiniṣpanne cīvare
nissargikapācattikaṃ | no ced abhiniṣpādeya yena se tāni rājñā vā rājabhogyena
vā dūtena cīvaracetāpanāni preṣitāni tatra tena bhikṣuṇā svayaṃ vā gantavyaṃ,
dūto vā pratirūpo preṣayitavyo, yāni khu āyuṣmantehi itthaṃnāmaṃ bhikṣum
uddiśya dūtena cīvaracetāpanāni preṣitāni na khu tāni tasya bhikṣusya kiñcid
arthaṃ spharanti, pratyanveṣatha, na svakaṃ dharmo | vo vipraṇaśiṣyatīti iyam
atra sāmīcī |</p>
<p class="uddana">
<a class="sc" id="69"></a>
|| uddānaṃ ||<br>
[1] daśāhaṃ [2] vipravāso [3] akāle ca [4] pratigraho [5] dhovanā [6] yācanā
caṃva | [7] sāntarottaraṃ (8–9) dve ca vikalpena [10] rājā ca || prathamo
vargaḥ ||</p>
<h3><span class="add">Chapter 2</span></h3>
<h4><span class="add"><a id="np11">nissargikapācattika 11: śuddhakālakānāṃ</a></span></h4>
<p>
<a class="sc" id="70"></a>
yo puna bhikṣuḥ śuddhakālakānām eḍakalomānāṃ navaṃ santhataṃ kārāpeya
nissargikapācattikaṃ |</p>
<h4><span class="add"><a id="np12">nissargikapācattika 12: dve bhāgā</a></span></h4>
<p>
<a class="sc" id="71"></a>
navaṃ santhataṃ bhikṣuṇā kārāpayamāṇena śuddhakālakānām eḍakalomānāṃ dve bhāgā
ādayitavyās tṛtīyo odātikānāṃ caturtho gocarikāṇāṃ | taduttarim ādiyeya
nissargikapācattikaṃ |</p>
<h4><span class="add"><a id="np13">nissargikapācattika 13: kauśeyamiśra</a></span></h4>
<p>
<a class="sc" id="72"></a>
yo puna bhikṣuḥ kauśeyamiśrāṇām eḍakalomānāṃ navaṃ santhataṃ kārāpeya
nissargikapācattikaṃ |</p>
<h4><span class="add"><a id="np14">nissargikapācattika 14: ṣaḍvarṣāṇi</a></span></h4>
<p>
<a class="sc" id="73"></a>
navaṃ santhataṃ bhikṣuṇā kārāpayamāṇena akāmaṃ ṣaḍvarṣāṇi dhārayitavyaṃ | tato
ca bhikṣuḥ pratyoreṇa taṃ purāṇaṃ santhataṃ visarjayitvā vā avisarjayitvā vā
anyaṃ navaṃ santhataṃ kārāpeya kalyāṇakāmatām upādāya, anyatra namatasaṃmutīye
nissargikapācattikaṃ |</p>
<h4><span class="add"><a id="np15">nissargikapācattika 15: niṣīdanaṃ</a></span></h4>
<p>
<a class="sc" id="74"></a>
navaṃ santhataniṣīdanaṃ bhikṣuṇā kārāpayamāṇena tato purāṇasanthatāto samantāt
sugatavitastinā bhāgo ādayitavyo navasya durvaṇṇīkaraṇārthaṃ | tato ca bhikṣur
anādāya navasanthataṃ niṣīdanaṃ kārāpeya nissargikapācattikaṃ |</p>
<h4><span class="add"><a id="np16">nissargikapācattika 16: adhvānamārgo</a></span></h4>
<p>
<a class="sc" id="75"></a>
bhikṣusya kho punar adhvānamārge pratipannasya utpadyeṃsu e<span class="supplied">ḍa</span>kalomāni
| ākāṃkṣamāṇena bhikṣuṇā pratigṛhṇitavyaṃ | pratigṛhṇitvā sāmaṃ
triyojanaparamaṃ hartavyam asante anyasmi<span class="supplied">n</span>
hārake taduttariṃ hāreya sante vā asante vā anyasmi<span class="supplied">n</span>
hārake, nissargikapācattikaṃ |</p>
<h4><span class="add"><a id="np17">nissargikapācattika 17: vivaṭā vā</a></span></h4>
<p>
<a class="sc" id="76"></a>
yo puna bhikṣur anyātikāye bhikṣuṇīye eḍakalomādi dhovāpeya vā raṃjāpe<span class="supplied">ya</span>
vā vivaṭāpaye vā, nissargikapācattikaṃ |</p>
<h4><span class="add"><a id="np18">nissargikapācattika 18: svahastaṃ</a></span></h4>
<p>
<a class="sc" id="77"></a>
yo puna bhikṣuḥ svahastaṃ jātarūparajatam udgṛhṇeya vā udgṛhṇāpeya vā
antamasato iha nikṣipehīti vā vadeya, upanikṣiptaṃ vā sādiyeya
nissargikapācattikaṃ |</p>
<h4><span class="add"><a id="np19">nissargikapācattika 19: krayavikraya</a></span></h4>
<p>
<a class="sc" id="78"></a>
yo puna bhikṣur anekavidhaṃ krayavikrayavyavahāraṃ samāpadyeya saṃyyathīdaṃ
imaṃ kriṇa ito kriṇa ettakamettake<span class="supplied">na krī</span>ṇāhīti vā
vadeya, nissargikapācattikaṃ |</p>
<h4><span class="add"><a id="np20">nissargikapācattika 20: vikṛtivyavahāra</a></span></h4>
<p>
<a class="sc" id="79"></a>
yo puna bhikṣur anekavidhaṃ jātarūparajatavikṛtivyavahāraṃ samāpadyeya
nissargikapācattikam ||</p>
<p class="uddana">
<a class="sc" id="80"></a>
|| uddānaṃ ||<br>
[11] śuddhakālakānāṃ [12] dve bhāgā [13] kauśeyamiśra [14] ṣaḍvarṣāṇi [15]
niṣīdanaṃ [16] adhvānamārgo [17] vivaṭā vā [18] svahastaṃ [19] krayavikraya
[20] vikṛtivyavahāreṇa || dvitīyo vargaḥ ||</p>
<h3><span class="add">Chapter 3</span></h3>
<h4><span class="add"><a id="np21">nissargikapācattika 21: pātra</a></span></h4>
<p>
<a class="sc" id="81"></a>
daśāhaparamaṃ bhikṣuṇā atirekapātraṃ dhārayitavyaṃ | taduttariṃ dhāreya
nissargikapācattikaṃ |</p>
<h4><span class="add"><a id="np22">nissargikapācattika 22: bandhanaṃ</a></span></h4>
<p>
<a class="sc" id="82"></a>
yo puna bhikṣu ūnapañcabandhanabaddhena pātreṇa anyaṃ navaṃ pātraṃ paryeṣeya
kāmātām upādāya, tena bhikṣuṇā taṃ pātraṃ bhikṣuparṣāye nissaritavyaṃ | yo tahi
bhikṣuparṣāye pātraparyanto bhavati so tasya bhikṣusya anupradātavyo ☸ evaṃ te
āyuṣman pātro dhārayitavyo yāvad bhedanaṃ, nissargikapācattikaṃ |</p>
<h4><span class="add"><a id="np23">nissargikapācattika 23: bhaiṣajyam</a></span></h4>
<p>
<a class="sc" id="83"></a>
yāni kho punar imāni gilānapratiṣevaṇīyāni bhaiṣajyāni bhavanti sayyathīdaṃ
sarpistailamadhuphāṇitaṃ ☸ evaṃrūpāṇi gilānena bhikṣuṇā satkṛtyābhigṛhītāni,
kṣamate saptāhaṃ sannidhikāraṃ paribhuñjituṃ, santaṃ śeṣaṃ nissaritavyaṃ tad
uttaritavyaṃ | taduttariṃ khādeya vā bhuṃjeya vā santaṃ vā śeṣabhū<span class="supplied">taṃ</span>
nissareya nissargikapācattikaṃ |</p>
<h4><span class="add"><a id="np24">nissargikapācattika 24: ācchedo</a></span></h4>
<p>
<a class="sc" id="84"></a>
yo puna bhikṣu bhikṣusya cīvaraṃ datvā yathā duṣṭo doṣāt kupito anāttamāno
ācchindeya vā ācchindāpayeya vā ☸ āhara bhikṣu cīvaraṃ, na te ’haṃ demīti vā
vadeya, nissargikapācattikaṃ |</p>
<h4><span class="add"><a id="np25">nissargikapācattika 25: varṣāśāṭikā</a></span></h4>
<p>
<a class="sc" id="85"></a>
māso śeṣo grīṣmāṇām iti bhikṣuṇā varṣāsāṭikācīvaraṃ paryeṣitavyaṃ | ardhamāso
avaśiṣṭo ti kṛtvā snapitavyam | tato ca bhikṣuḥ pra<span class="supplied">tyo</span>reṇa
varṣāsāṭikācīvaraṃ paryeṣeya, kṛtvā vā snāpeya, nissargikapācattikaṃ |</p>
<h4><span class="add"><a id="np26">nissargikapācattika 26: tantuvāyena (1)</a></span></h4>
<p>
<a class="sc" id="86"></a>
yo puna bhikṣuḥ svayaṃyācikāya sūtraṃ tantuvāyena cīvaraṃ vunāpeya
nissargikapācattikaṃ |</p>
<h4><span class="add"><a id="np27">nissargikapācattika 27: tantuvāyena (2)</a></span></h4>
<p>
<a class="sc" id="87"></a>
bhikṣuṃ kho punar uddiśya anyataro gṛhapatir vā gṛhapatiputro vā tantuvāyena
cīvaraṃ vunāpeya, tena ca bhikṣuḥ pūrvaṃ apravārito upasaṃkramitvā vikalpam
āpadyeya ☸ sādhu kho punas tvam āyuṣmann imaṃ cīvaram āyataṃ ca karohi,
vistṛtaṃ ca karohi, suvutaṃ ca karohi, sutacchitaṃ ca karohi, suvilikhitaṃ ca
karohi | apy eva nāma vayaṃ pi tava kiñcid eva mātrām upasaṃharema, māṣakaṃ vā
māṣakārhaṃ vā piṇḍapātaṃ vā piṇḍapātārhaṃ vā | tatra ca so bhikṣur evaṃ vaditvā
na kiñcid eva mātrām upasaṃhareya māṣakaṃ vā māṣakārhaṃ vā piṇḍapātaṃ vā
piṇḍapātārhaṃ vā, abhiniṣpanne cīvare nissargikapācattikaṃ |</p>
<h4><span class="add"><a id="np28">nissargikapācattika 28: daśāhānāgatam</a></span></h4>
<p>
<a class="sc" id="88"></a>
daśāhānāgataṃ kho puna tremāsaṃ kārttikī paurṇamāsī utpadyeya bhikṣusya
ātyāyikaṃ cīvaram ātyāyikaṃ manyamāno na bhikṣuṇā pratigṛhṇitavyaṃ |
pratigṛhṇitvā yāvac cīvaradānakālasamayaṃ nikṣipitavyaṃ | taduttariṃ nikṣipeya
nissargikapācattikam |</p>
<h4><span class="add"><a id="np29">nissargikapācattika 29: upavarṣaṃ</a></span></h4>
<p>
<a class="sc" id="89"></a>
upavarṣaṃ kho punaḥ tremāsaṃ kārttikī paurṇamāsī bhikṣu cāraṇyake śayanāsane
viharanti samaye sapratibhaye sāśaṃkasaṃmate | ākāṃkṣamāṇena bhikṣuṇā trayāṇāṃ
cīvarāṇām anyatarānyataraṃ cīvaram antaragṛhe nikṣipitavyaṃ, syāt tasya
bhikṣusya kocid eva pratyayo tasmāc cīvarād vipravāsāya, ṣaḍāhaparamaṃ tena
bhikṣuṇā tasmāc cīvarād vipravasitavyaṃ | taduttariṃ vipravaseya anyatra bhikṣu
saṃmutīye nissargikapācattikam |</p>
<h4><span class="add"><a id="np30">nissargikapācattika 30: pariṇāmana</a></span></h4>
<p>
<a class="sc" id="90"></a>
yo puna bhikṣur jānan sāṃghikāṃ lābhaṃ saṃghe pariṇatam ātmano pariṇāmeya
nissargikapācattikam ||</p>
<p class="uddana">
<a class="sc" id="91"></a>
|| uddānaṃ ||<br>
[21] pātra [22] bandhanaṃ [23] bhaiṣajyam [24] ācchedo [25] varṣāśāṭikā |
(26–27) tantuvāyena dve [28] daśāhānāgatam [29] upavarṣaṃ [30] pariṇāmanena ||
tṛtīyo vargaḥ ||</p>
<p>
<a class="sc" id="92"></a>
uddiṣṭāḥ kho punar āyuṣmanto triṃśan nissarggikapācattikā dharmmāḥ |
tatrāyuṣmanto pṛcchāmi kaccittha pariśuddhāḥ? dvitīyaṃ pi āyuṣmanto pṛcchāmi
kaccittha pariśuddhāḥ? tṛtīyaṃ pi āyuṣmanto pṛcchāmi kaccittha pariśuddhāḥ?
pariśuddhā atrāyuṣmanto yasmāt tūṣṇīm evam etaṃ dhārayāmi |</p>
<h2><span class="add"><a id="pc">92 śuddhapācattika rules</a></span></h2>
<p>
<a class="sc" id="93"></a>
ime kho punar āyuṣmanto dvānavatiṃ śuddhapācattikā dharmā anvardhamāsaṃ sūtre
prātimokṣe uddeśam āgacchanti ☸</p>
<h3><span class="add">Chapter 1: mṛṣā</span></h3>
<h4><span class="add"><a id="pc1">pācattika 1: mṛṣā</a></span></h4>
<p>
saṃprajānamṛṣāvāde pācattikaṃ |</p>
<h4><span class="add"><a id="pc2">pācattika 2: omṛṣya</a></span></h4>
<p>
omṛṣyavāde pācattikaṃ |</p>
<h4><span class="add"><a id="pc3">pācattika 3: paiśunya</a></span></h4>
<p>
bhikṣupaiśunye pācattikaṃ |</p>
<h4><span class="add"><a id="pc4">pācattika 4: utkhoṭana</a></span></h4>
<p>
<a class="sc" id="94"></a>
yo puna bhikṣur jānaṃ saṃghasyādhikaraṇāni dharmeṇa vinayena vihitāni
vyupaśāntāni punaḥ karmāya utkhoṭeya ☸ idaṃ punaḥ karma kartavyaṃ bhaviṣyatīti
☸ etad eva pratyayaṃ kṛtvā ananyam imaṃ tasya bhikṣusya utkhoṭanaṃ pācattikaṃ |</p>
<h4><span class="add"><a id="pc5">pācattika 5: dharmadeśanā</a></span></h4>
<p>
<a class="sc" id="95"></a>
yo puna bhikṣur akalpiyakāro mātṛgrāmasya dharmaṃ deśeya uttari cchahi pañcahi
vācāhi anyatra vijñapuruṣapudgalena pācattikaṃ |</p>
<h4><span class="add"><a id="pc6">pācattika 6: padaśo</a></span></h4>
<p>
<a class="sc" id="96"></a>
yo puna bhikṣur anupasaṃpannaṃ pudgalaṃ padaśo dharmaṃ vāceya pācattikaṃ |</p>
<h4><span class="add"><a id="pc7">pācattika 7: viśeṣaṇam</a></span></h4>
<p>
<a class="sc" id="97"></a>
yo puna bhikṣur anupasaṃpannasya pudgalasya santike ātmopanāyikam
uttarimanuṣyadharmam alamāryajñānadarśanaṃ viśeṣādhigamaṃ pratijāneya ☸ iti
jānāmi iti paśyāmīti bhūtasmiṃ pācattikaṃ |</p>
<h4><span class="add"><a id="pc8">pācattika 8: ārocanā</a></span></h4>
<p>
<a class="sc" id="98"></a>
yo puna bhikṣur jānan bhikṣusya duṣṭhullām āpattim anupasaṃpannasya pudgalasya
santike āroceya anyatra kṛtāye prakāśanāsaṃmutīye pācattikaṃ |</p>
<h4><span class="add"><a id="pc9">pācattika 9: yathāsaṃstuta</a></span></h4>
<p>
<a class="sc" id="99"></a>
yo puna bhikṣur jānan sāṃghike lābhe bhājīyamāne pūrve samanujño bhūtvā paścāt
kṣiyādharmam āpadyeya ☸ yathāsaṃstutam evāyuṣmanto, jānan sāṃghikaṃ lābhaṃ
saṃghe pariṇataṃ pudgalo pudgalasya pariṇāmayatīti pācattikaṃ |</p>
<h4><span class="add"><a id="pc10">pācattika 10: vigarhaṇa</a></span></h4>
<p>
<a class="sc" id="100"></a>
yo puna bhikṣur anvardhamāsaṃ sūtre prātimokṣe uddiśyamāne evaṃ vadeya ☸ kiṃ
punar āyuṣmanto imehi kṣudrānukṣūdrehi śikṣāpadehi uddiṣṭehi yāvad eva
bhikṣūṇāṃ kaukṛtyāya vighātāya vilekhāya saṃvartantīti, śikṣāvigarhaṇe
pācattikaṃ |</p>
<p class="uddana">
<a class="sc" id="101"></a>
|| uddānam ||<br>
[1] mṛṣā [2] omṛṣya [3] paiśunya [4] utkhoṭana [5] dharmadeśanā | [6] padaśo
[7] viśeṣaṇam [8] ārocanā [9] yathāsaṃstuta [10] vigarhaṇena ca || prathamo
vargaḥ ||</p>
<h3><span class="add">Chapter 2: bījaṃ</span></h3>
<h4><span class="add"><a id="pc11">pācattika 11: bījam</a></span></h4>
<p>
bījagrāmabhūtagrāmapātāpanake pācattikaṃ |</p>
<h4><span class="add"><a id="pc12">pācattika 12: anyavādaṃ</a></span></h4>
<p>
anyavādavihiṃsanake pācattikaṃ |</p>
<h4><span class="add"><a id="pc13">pācattika 13: odhyāyanaṃ</a></span></h4>
<p>
odhyāyanakṣīyanake pācattikaṃ |</p>
<h4><span class="add"><a id="pc14">pācattika 14: mañca</a></span></h4>
<p>
<a class="sc" id="102"></a>
yo puna bhikṣuḥ sāṃghike bhikṣuvihāre abhyavakāśe mañcaṃ vā pīṭhaṃ vā viśikaṃ
vā caturaśrakaṃ vā kurcaṃ vā bimbohanaṃ vā prajñāpetvā vā prajñāpayitvā vā tato
prakramanto na uddhareya vā, na uddharāpeya vā, anāmantrayitvā vā prakrameya
pācattikaṃ |</p>
<h4><span class="add"><a id="pc15">pācattika 15: śayyā</a></span></h4>
<p>
<a class="sc" id="103"></a>
yo punar bhikṣuḥ sāṃghike bhikṣuvihāre antośayyāṃ prajñāpetvā prajñāpayitvā vā
tato prakramanto na uddhareya vā, na uddharāpeya vā, anāmantrayitvā vā
prakrameya pācattikaṃ |</p>
<h4><span class="add"><a id="pc16">pācattika 16: nikaḍḍhanaṃ</a></span></h4>
<p>
<a class="sc" id="104"></a>
yo punar bhikṣu bhikṣusya duṣṭo doṣāt kupito anāttamano sāṃghikād bhikṣuvihārād
bhikṣuṃ nikaḍḍheya vā nikaḍḍhāpeya vā antamasato neha bhikṣū ti vā vadeya
pācattikaṃ |</p>
<h4><span class="add"><a id="pc17">pācattika 17: pūrvopagataṃ</a></span></h4>
<p>
<a class="sc" id="105"></a>
yo puna bhikṣu sāṃghike bhikṣuvihāre jānan bhikṣūṇāṃ pūrvaprajñaptāhi śayyāhi
paścād āgatvā madhyeśayyāṃ prajñāpeya yasyodvahiṣyati so prakramiṣyatīti | etad
eva pratyayaṃ kṛtvā, ananyam imaṃ tasya bhikṣusya udvāhanapācattikaṃ |</p>
<h4><span class="add"><a id="pc18">pācattika 18: vaihāyasaṃ</a></span></h4>
<p>
<a class="sc" id="106"></a>
yo puna bhikṣuḥ sāṃghike bhikṣuvihāre upari vaihāyasakuṭikāye āhatya pādake
mañce vā pīṭhe vā abhiniṣīdeya vā abhinipadyeya vā pācattikaṃ |</p>
<h4><span class="add"><a id="pc19">pācattika 19: udaka</a></span></h4>
<p>
<a class="sc" id="107"></a>
yo puna bhikṣur jānan saprāṇakenodakena tṛṇaṃ vā mṛttikāṃ vā siñceya vā
siñcāpeya vā pācattikaṃ |</p>
<h4><span class="add"><a id="pc20">pācattika 20: chādana</a></span></h4>
<p>
<a class="sc" id="108"></a>
mahallakaṃ bhikṣuṇā vihāraṃ chādāpayamānena yāvad dvārakoṣārgalapratiṣṭhānam
ālokasandhiparikarmam upādāya dve vā trayo vā cchādanaparyāyā adhiṣṭhihitavyāḥ
alpaharite sthitena | taduttariṃ adhiṣṭhiheya alpaharite sthito pi pācattikaṃ |</p>
<p class="uddana">
<a class="sc" id="109"></a>
|| uddānaṃ ||<br>
[11] bījam [12] anyavādaṃ [13] odhyāyanaṃ [14] mañca [15] śayyā [16]
nikaḍḍhanaṃ | [17] pūrvopagataṃ [18] vaihāyasaṃ [19] udaka [20] cchādanena ||
dvitīyo vargaḥ ||</p>
<h3><span class="add">Chapter 3: asaṃmato</span></h3>
<h4><span class="add"><a id="pc21">pācattika 21: asaṃmato</a></span></h4>
<p>
<a class="sc" id="110"></a>
yo puna bhikṣu asaṃmato bhikṣuṇīm ovadeya pācattikaṃ |</p>
<h4><span class="add"><a id="pc22">pācattika 22: saṃmato</a></span></h4>
<p>
<a class="sc" id="111"></a>
saṃmato vāpi bhikṣuḥ bhikṣūṇīm ovadeya vikāle, astaṃgate sūrye, anūhate aruṇe
pācattikaṃ |</p>
<h4><span class="add"><a id="pc23">pācattika 23: ovādo</a></span></h4>
<p>
<a class="sc" id="112"></a>
yo puna bhikṣu ovādaprekṣo bhikṣuṇīupāśrayam upasaṃkrameya santaṃ bhikṣum
anāmantrayitvā, anyatra samaye pācattikaṃ | tatrāyaṃ samayo ☸ gilānā bhikṣuṇī
ovaditavyā anuśāsitavyā bhavati | ayam atra samayo |</p>
<h4><span class="add"><a id="pc24">pācattika 24: āmiṣaṃ</a></span></h4>
<p>
<a class="sc" id="113"></a>
yo puna bhikṣu bhikṣum evaṃ vadeya ☸ āmiṣahetor āyuṣman bhikṣu bhikṣuṇīṃ te
ovadatīti pācattikaṃ |</p>
<h4><span class="add"><a id="pc25">pācattika 25: niṣadyā</a></span></h4>
<p>
<a class="sc" id="114"></a>
yo puna bhikṣu bhikṣuṇīya sārdham eko ekāya raho niṣadyāṃ kalpeya pācattikaṃ |</p>
<h4><span class="add"><a id="pc26">pācattika 26: adhvānamārgo</a></span></h4>
<p>
<a class="sc" id="115"></a>
yo puna bhikṣu bhikṣuṇīya sārdhaṃ saṃvidhāya adhvānamārgaṃ pratipadyeya
antamasato grāmāntaraṃ pi, anyatra samaye, pācattikaṃ | tatrāyaṃ samayo ☸ mārgo
bhavati sabhayo sapratibhayo sāśaṃkasaṃmato | ayam atra samayo |</p>
<h4><span class="add"><a id="pc27">pācattika 27: nāvā</a></span></h4>
<p>
<a class="sc" id="116"></a>
yo puna bhikṣu bhikṣuṇīya sārdhaṃ saṃvidhāya ekanāvāṃ abhiruheya ūrdhvagāminīṃ
vā adhogāminīṃ vā, anyatra tiryottaraṇāya pācattikaṃ |</p>
<h4><span class="add"><a id="pc28">pācattika 28: deti</a></span></h4>
<p>
<a class="sc" id="117"></a>
yo puna bhikṣu anyātikāye bhikṣuṇīye cīvaraṃ dadyād anyatra pallaṭṭhakena
pācattikaṃ |</p>
<h4><span class="add"><a id="pc29">pācattika 29: sīveti</a></span></h4>
<p>
<a class="sc" id="118"></a>
yo puna bhikṣur anyātikāye bhikṣuṇīye cīvaraṃ sīveya vā sīvāpeya vā pācattikaṃ
|</p>
<h4><span class="add"><a id="pc30">pācattika 30: paripācana</a></span></h4>
<p>
<a class="sc" id="119"></a>
yo puna bhikṣur jānan bhikṣuṇīparipācitaṃ pinḍapātaṃ paribhuñjeya, anyatra
pūrve gṛhīsamārambhe pācattikaṃ |</p>
<p class="uddana">
<a class="sc" id="120"></a>
|| uddānaṃ ||<br>
[21] asaṃmato [22] saṃmato cāpi [23] ovādo [24] āmiṣaṃ [25] niṣadyā ca | [26]
adhvānamārgo [27] nāvā ca [28] deti [29] sīveti [30] paripācanena || tṛtīyo
vargaḥ ||</p>
<h3><span class="add">Chapter 4: ekāhaparamo</span></h3>
<h4><span class="add"><a id="pc31">pācattika 31: āvasatho</a></span></h4>
<p>
<a class="sc" id="121"></a>
ekāhaparamaṃ bhikṣuṇā agilānena āvasathapiṇḍapāto paribhuñjitavyo, taduttariṃ
paribhuṃjeya pācattikaṃ |</p>
<h4><span class="add"><a id="pc32">pācattika 32: parampara</a></span></h4>
<p>
<a class="sc" id="122"></a>
paramparābhojane anyatra samaye pācattikaṃ | tatrāyaṃ samayo gilānasamayo
cīvaradānakālasamayo | ayam atra samayo |</p>
<h4><span class="add"><a id="pc33">pācattika 33: pravāraṇā</a></span></h4>
<p>
<a class="sc" id="123"></a>
yo puna bhikṣur bhuṃjāvī pravārito utthito āsanāto, anatiriktaṃ kṛtaṃ
khādanīyaṃ vā bhojanīyaṃ vā khādeya vā bhuṃjeya vā pācattikaṃ |</p>
<h4><span class="add"><a id="pc34">pācattika 34: āsādanā</a></span></h4>
<p>
<a class="sc" id="124"></a>
yo puna bhikṣur jānan bhikṣu bhuktāvī pravāritam utthitam āsanāto āsādanāprekṣo
anatiriktakṛtena khādanīyena vā bhojanīyena vā upanimantreya, ehi bhikṣu
khādāhi bhuṃjāhīti vā vadeya bhuktasmiṃ pācattikaṃ |</p>
<h4><span class="add"><a id="pc35">pācattika 35: adinnaṃ</a></span></h4>
<p>
<a class="sc" id="125"></a>
yo puna bhikṣur adinnam apratigrāhitaṃ mukhadvārikam āhāram āhāreya
anyatrodakadantapoṇe pācattikaṃ |</p>
<h4><span class="add"><a id="pc36">pācattika 36: vikālaṃ</a></span></h4>
<p>
vikālābhojane pācattikaṃ |</p>
<h4><span class="add"><a id="pc37">pācattika 37: sannidhiṃ</a></span></h4>
<p>
sannidhikārabhojane pācattikaṃ |</p>
<h4><span class="add"><a id="pc38">pācattika 38: manthā</a></span></h4>
<p>
<a class="sc" id="126"></a>
bhikṣuṃ kho punaḥ kulehi upasaṃkrāntaṃ pravāreṃsu pūpehi vā manthehi vā |
tathāpravāritena bhikṣuṇā yāvattripātrapūraparamaṃ tato pratigṛhṇitavyaṃ |
pratigṛhṇitvā bahirdhā nīharitavyaṃ | bahirdhā nīharitvā agilānakehi bhikṣūhi
sārdhaṃ saṃvibhajitvā khāditavyaṃ bhuṃjitavyaṃ | taduttariṃ pratigṛhṇitvā
bahirdhā nīharitvā agilānakehi bhikṣūhi sārdhaṃ saṃvibhajitvā vā asaṃvibhajitvā
vā khādeya vā bhuṃjeya vā pācattikaṃ |</p>
<h4><span class="add"><a id="pc39">pācattika 39: vijñaptiḥ</a></span></h4>
<p>
<a class="sc" id="127"></a>
yāni kho punar imāni praṇītasaṃmatāni bhojanāni bhavanti saṃyyathīdaṃ
sarpistailaṃ madhu phāṇitaṃ dugdhaṃ dadhi matsyaṃ māṃsaṃ yo puna bhikṣur
evaṃrūpāṇi praṇītasaṃmatāni bhojanāni ātmārthāya agilāno kulehi vijñapetvā vā
vijñāpāyetvā vā khādeya vā bhuṃjeya vā pācattikaṃ |</p>
<h4><span class="add"><a id="pc40">pācattika 40: gaṇabhojana</a></span></h4>
<p>
<a class="sc" id="128"></a>
gaṇabhojane anyatra samaye pācattikaṃ | tatrāyaṃ samayo ☸ gilānasamayo
cīvaradānakālasamayo adhvānagamanasamayo nāvābhirohaṇasamayo mahāsamayo
śravaṇabhaktaṃ | ayam atra samayo |</p>
<p class="uddana">
<a class="sc" id="129"></a>
|| uddānaṃ ||<br>
[31] āvasatho [32] parampara [33] pravāraṇā [34] āsādanā [35] adinnaṃ | [36]
vikālaṃ [37] sannidhiṃ [38] manthā [39] vijñaptiḥ [40] gaṇabhojanena ||
caturtho vargaḥ ||</p>
<h3><span class="add">Chapter 5: jyoti</span></h3>
<h4><span class="add"><a id="pc41">pācattika 41: jyotiḥ</a></span></h4>
<p>
<a class="sc" id="130"></a>
yo puna bhikṣur ātmārthāya agilāno jyotismiṃ vitāpanāprekṣo tṛṇaṃ vā kāṣṭhaṃ vā
gomayaṃ vā sakalikāṃ vā tuṣaṃ vā saṃkāraṃ vā ādaheya vā ādahāpeya vā anyatra
samaye pācattikaṃ |</p>
<h4><span class="add"><a id="pc42">pācattika 42: sahagāra</a></span></h4>
<p>
<a class="sc" id="131"></a>
yo puna bhikṣur anupasaṃpannena pudgalena sārdhaṃ uttari dvirātraṃ trirātraṃ vā
sahagāraśayyāṃ kalpeya pācattikaṃ |</p>
<h4><span class="add"><a id="pc43">pācattika 43: chandam</a></span></h4>
<p>
<a class="sc" id="132"></a>
yo puna bhikṣu bhikṣūṇāṃ karmaṇā cchandaṃ datvā paścād duṣṭo doṣāt kupito
anāttamano evaṃ vadeya ☸ adinno me chando, durdinno me chando, akṛtāny etāni
karmāṇi duṣkṛtāny etāni karmāṇi, nāham eteṣāṃ karmaṇāṃ cchandaṃ demīti vadeya
pācattikaṃ |</p>
<h4><span class="add"><a id="pc44">pācattika 44: udyojanā</a></span></h4>
<p>
<a class="sc" id="133"></a>
yo puna bhikṣu bhikṣum evaṃ vadeya ☸ ehi tvam āyuṣman grāmaṃ pinḍāya
praviśiṣyāmaḥ | ahaṃ ca te tatra kiṃcid dāpayiṣyaṃ | so tatra tasya kiñcid
dāpayitvā vā adāpayitvā vā paścād udyojanaprekṣo evaṃ vadeya ☸ gaccha tvam
āyuṣman na me tvayā sārdhaṃ phāsu bhavati kathāya vā niṣadyāya vā, ekasyaiva
mama phāsu bhavati kathāya vā niṣadyāya vā | etad eva pratyayaṃ kṛtvā ananyam,
imaṃ tasya bhikṣusya udyojanapācattikaṃ |</p>
<h4><span class="add"><a id="pc45">pācattika 45: antarāyikā (1)</a></span></h4>
<p>
<a class="sc" id="134"></a>
yo puna bhikṣu bhikṣūn evaṃ vadeya | tathāham āyuṣmanto bhagavatā dharmaṃ
deśitam ājānāmi yathā ye ime antarāyikā dharmā uktā bhagavatā tān pratisevato
nālam antarāyāya | so bhikṣu bhikṣūhi evam asya vacanīyo ☸ mā āyuṣmann evaṃ
vada, mā bhagavantam abhyācakṣa asatā durgṛhītena | antarāyikā evāyuṣman
dharmāḥ samānā antarāyikā dharmā uktā bhagavatā, alaṃ ca punas tān pratiṣevato
antarāyāya | evaṃ ca so bhikṣu bhikṣūhi vucyamāno taṃ vastuṃ pratinissareya ity
etaṃ kuśalaṃ | no ca pratinissareya so bhikṣu bhikṣūhi yāvantṛtīyakaṃ
samanugrāhitavyo samanubhāṣitavyo tasya vastusya pratinissargāya |
yāvantṛtīyakaṃ samanugrāhiyamāṇo vā samanubhāṣiyamāṇo vā taṃ vastuṃ
pratinissareya ity etaṃ kuśalaṃ | no ca pratinissareya so bhikṣuḥ samagreṇa
saṃghena utkṣipitavyo | imaṃ tasya bhikṣusya utkṣepaṇapācattikaṃ |</p>
<h4><span class="add"><a id="pc46">pācattika 46: antarāyikā (2)</a></span></h4>
<p>
<a class="sc" id="135"></a>
yo puna bhikṣur jānan bhikṣuṃ tathā utkṣiptaṃ samagreṇa saṃghena dharmeṇa
vinayena yathāvādiṃ tathākāriṃ tāṃ pāpikāṃ dṛṣṭiṃ apratinissarantaṃ
akṛtānudharmaṃ saṃbhuñjeya vā saṃvaseya vā sahagāraśayyāṃ vā kalpeya pācattikaṃ
|</p>
<h4><span class="add"><a id="pc47">pācattika 47: antarāyikā (3)</a></span></h4>
<p>
<a class="sc" id="136"></a>
śramaṇuddeso pi ced evaṃ vadeya tathāham āyuṣmanto bhagavatā dharmaṃ deśitam
ājānāmi yathā ye ime antarāyikā kāmā uktā bhagavatā tān pratisevato nālam
antarāyāya | so śramaṇuddeśo bhikṣūhi evam asya vacanīyo ☸ mā āyuṣman
cchramaṇuddeśa evaṃ vada, mā bhagavantam abhyācakṣa asattā durgṛhītena |
antarāyikā evāyuṣman cchramaṇuddeśa kāmāḥ samānā antarāyikāḥ kāmā uktā
bhagavatā | alaṃ ca punas tān pratisevato antarāyāya | evaṃ ca so śramaṇuddeśo
bhikṣūhi vucyamāno taṃ vastuṃ pratinissareya ity etaṃ kuśalaṃ | no ca
pratinissareya so śramaṇuddeśo bhikṣūhi yāvantṛtīyakaṃ samanugrāhitavyo
samanubhāṣitavyo tasya vastusya pratinissargāya yāvantṛtīyakaṃ
samanugrāhiyamāṇo vā samanubhāṣiyamāṇo vā taṃ vastuṃ pratinissareya ity etaṃ
kuśalaṃ, no ca pratinissareya so śramaṇuddeśo bhikṣūhi nāśayitavyo ☸
adyadagreṇa te āyuṣman śramaṇuddeśa na caiva so bhagavāṃs tathāgato ’rhan
samyaksaṃbuddho śāstā vyapadiśitavyo | yaṃ pi ca dāni labhasi bhikṣūhi sārdhaṃ
dvirātraṃ vā trirātraṃ vā sahagāraśayyāṃ sāpi te adyadagreṇa nāsti | gaccha
naśya cala prapalāhi | yo puna bhikṣur jānan tathānāśitaṃ śramaṇuddeśaṃ
yathāvādīṃ tathākāriṃ tāṃ pāpikāṃ dṛṣṭim apratinissarantaṃ akṛtānudharmaṃ
upasthāpeya vā upalāpeya vā saṃbhuṃjeya vā saṃvaseya vā sahagāraśayyāṃ vā
kalpeya pācattikaṃ |</p>
<h4><span class="add"><a id="pc48">pācattika 48: akṛtakalpaṃ</a></span></h4>
<p>
<a class="sc" id="137"></a>
navacīvaralābhinā bhikṣuṇā trayāṇāṃ durvarṇīkaraṇānām anyatarānyataraṃ
durvaṇīkaraṇam ādayitavyaṃ ☸ nīlaṃ vā kardamaṃ vā kālaśyāmaṃ vā | tato ca
bhikṣur anādāya navaṃ cīvaraṃ paribhuṃjeya pācattikaṃ |</p>
<h4><span class="add"><a id="pc49">pācattika 49: ratanaṃ</a></span></h4>
<p>
<a class="sc" id="138"></a>
yo puna bhikṣur anyatra adhyārāme vā adhyāvasathe vā ratanaṃ vā ratanasaṃmataṃ
vā udgṛhṇeya vā udgṛhṇāpeya vā, pācattikaṃ | ākāṃkṣamāṇena bhikṣuṇā ratanaṃ vā
ratanasaṃmataṃ vā adhyārāme vā adhyāvasathe vā udgṛhṇitavyaṃ vā
udgṛhṇāpayitavyaṃ vā ☸ yasya bhaviṣyati so hariṣyatīti | etad eva pratyayaṃ
kṛtvā, ananyam | iyam atra sāmīcī |</p>
<h4><span class="add"><a id="pc50">pācattika 50: snāna</a></span></h4>
<p>
<a class="sc" id="139"></a>
anvardhamāsaṃ snānam uktaṃ bhagavatā | anyatra samaye pācattikaṃ | tatrāyaṃ
samayo ☸ dvyardho māso śeṣo grīṣmāṇāṃ, varṣāṇāṃ ca purimo māso ity ete
aḍḍhātīyamāsāḥ, paridāhakālasamayo, adhvānagamanakālasamayo, gilānasamayo,
karmasamayo, vātasamayo, vṛṣṭisamayo | ayam atra samayo |</p>
<p class="uddana">
<a class="sc" id="140"></a>
|| uddānam ||<br>
[41] jyotiḥ [42] sahagāra [43] cchandam [44] udyojanā (45–47) trayo ’ntarāyikā
[48] akṛtakalpaṃ [49] ratanaṃ [50] snānena || pañcamo vargaḥ ||</p>
<h3><span class="add">Chapter 6: saprāṇakaṃ</span></h3>
<h4><span class="add"><a id="pc51">pācattika 51: saprāṇakam</a></span></h4>
<p>
<a class="sc" id="141"></a>
yo puna bhikṣur jānan saprāṇakam udakaṃ paribhuñjeya pācattikaṃ |</p>
<h4><span class="add"><a id="pc52">pācattika 52: saprāṇakam</a></span></h4>
<p>
<a class="sc" id="142"></a>
yo puna bhikṣu acelakasya vā acelikāya vā parivrājakasya vā parivrājakāye vā
svahastaṃ khādanīyaṃ vā bhojanīyaṃ vā dadyāt pācattikaṃ |</p>
<h4><span class="add"><a id="pc53">pācattika 53: anupakhajjaṃ</a></span></h4>
<p>
<a class="sc" id="143"></a>
yo puna bhikṣur jānan saṃbhojanīye kule anupakhajjāsane niṣadyāṃ kalpeya
pācattikaṃ |</p>
<h4><span class="add"><a id="pc54">pācattika 54: praticchannāsanaṃ</a></span></h4>
<p>
<a class="sc" id="144"></a>
yo puna bhikṣur jānan saṃbhojanīye kule praticchannāsane niṣadyāṃ kalpeya
pācattikaṃ |</p>
<h4><span class="add"><a id="pc55">pācattika 55: senāṃ (1)</a></span></h4>
<p>
<a class="sc" id="145"></a>
yo puna bhikṣur udyuktāṃ senāṃ darśanāya gaccheya pācattikaṃ |</p>
<h4><span class="add"><a id="pc56">pācattika 56: senāṃ (2)</a></span></h4>
<p>
<a class="sc" id="146"></a>
syāt tasya bhikṣusya kocid eva pratyayo senāyāṃ gamanāya, dvirātraṃ vā
trirātraṃ vā tena bhikṣuṇā senāyāṃ vasitavyaṃ | taduttariṃ vaseya pācattikaṃ |</p>
<h4><span class="add"><a id="pc57">pācattika 57: senāṃ (3)</a></span></h4>
<p>
<a class="sc" id="147"></a>
tatrāpi ca bhikṣu dvirātraṃ vā trirātraṃ vā senāyāṃ vasamāno āyūhikaṃ vā
niyūddhikaṃ vā anekavyūhaṃ vā saṃgrāmaśīrṣaṃ vā darśanāya gaccheya pācattikaṃ |</p>
<h4><span class="add"><a id="pc58">pācattika 58: praharati</a></span></h4>
<p>
yo puna bhikṣu bhikṣuṃ prahareya pācattikaṃ |</p>
<h4><span class="add"><a id="pc59">pācattika 59: talaśaktikā</a></span></h4>
<p>
<a class="sc" id="148"></a>
yo puna bhikṣu bhikṣusya talaśaktikām āvarjeya pācattikaṃ |</p>
<h4><span class="add"><a id="pc60">pācattika 60: praticchādana</a></span></h4>
<p>
<a class="sc" id="149"></a>
yo puna bhikṣur jānan bhikṣusya duṣṭhullām āpattiṃ kṛtām adhyācīrṇāṃ cchādeya,
so na pareṣām āroceya kiṃ ti se mā pare jānantū ti | avadya praticchādane
pācattikaṃ |</p>
<p class="uddana">
<a class="sc" id="150"></a>
|| uddānaṃ ||<br>
[51] saprāṇakam [52] acelako [53] anupakhajjaṃ [54] praticchannāsanaṃ (55–57)
trayaṃ senāyāṃ [58] praharati [59] talaśaktikā [60] praticchādanena || ṣaṣṭho
vargaḥ ||</p>
<h3><span class="add">Chapter 7: sañcintya</span></h3>
<h4><span class="add"><a id="pc61">pācattika 61: saṃcintya</a></span></h4>
<p>
<a class="sc" id="151"></a>
yo puna bhikṣuḥ saṃcintya tiryagyonigataṃ prāṇinaṃ jīvitād vyaparopeya
pācattikaṃ |</p>
<h4><span class="add"><a id="pc62">pācattika 62: kaukṛtyam</a></span></h4>
<p>
<a class="sc" id="152"></a>
yo puna bhikṣu bhikṣusya saṃcintya kaukṛtyam upasaṃhareya kiṃ ti se muhūrtaṃ pi
aphāsu bhavatū ti pācattikaṃ |</p>
<h4><span class="add"><a id="pc63">pācattika 63: apratyuddharitvā</a></span></h4>
<p>
<a class="sc" id="153"></a>
yo puna bhikṣu bhikṣusya vā bhikṣuṇīye vā śrāmaṇerasya vā śrāmaṇerīye vā
śikṣamāṇāye vā cīvaraṃ datvā apratyuddhareya paribhuṃjeya,
apratyuddhāraparibhoge pācattikaṃ |</p>
<h4><span class="add"><a id="pc64">pācattika 64: apaniheya</a></span></h4>
<p>
<a class="sc" id="154"></a>
yo puna bhikṣu bhikṣusya pātraṃ vā cīvaraṃ vā niṣīdanaṃ vā sūcīvigrahaṃ vā
apaniheya vā apanihāpeya vā antamaśato hāsyārthaṃ pi pācattikaṃ |</p>
<h4><span class="add"><a id="pc65">pācattika 65: bhīṣeya</a></span></h4>
<p>
yo puna bhikṣur bhikṣuṃ bhīṣeya pācattikam |</p>
<h4><span class="add"><a id="pc66">pācattika 66: udaka</a></span></h4>
<p>
udakahastasaṃmardanāt pācattikaṃ |</p>
<h4><span class="add"><a id="pc67">pācattika 67: aṅguli</a></span></h4>
<p>
aṅgulipratodanake pācattikaṃ |</p>
<h4><span class="add"><a id="pc68">pācattika 68: saṃvidhāya</a></span></h4>
<p>
<a class="sc" id="155"></a>
yo puna bhikṣu mātṛgrāmeṇa sārdhaṃ saṃvidhāya adhvānamārgaṃ pratipadyeya
antamaśato grāmāntaraṃ pi pācattikaṃ |</p>
<h4><span class="add"><a id="pc69">pācattika 69: sahagāra</a></span></h4>
<p>
<a class="sc" id="156"></a>
yo puna bhikṣu mātṛgrāmeṇa sārdhaṃ sahagāraśayyāṃ kalpeya pācattikaṃ |</p>
<h4><span class="add"><a id="pc70">pācattika 70: niṣadyā</a></span></h4>
<p>
<a class="sc" id="157"></a>
yo puna bhikṣu mātṛgrāmeṇa sārdhaṃ eko ekāya raho niṣadyāṃ kalpeya pācattikaṃ |</p>
<p class="uddana">
<a class="sc" id="158"></a>
|| uddānam ||<br>
[61] saṃcintya [62] kaukṛtyam [63] apratyuddharitvā [64] apaniheya | [65]
bhīṣeya [66] udaka [67] aṅguli [68] saṃvidhāya [69] sahagāra [70] niṣadyāya ||
saptamo vargaḥ ||</p>
<h3><span class="add">Chapter 8: ūnaviṃśati</span></h3>
<h4><span class="add"><a id="pc71">pācattika 71: ūnaviṃśati</a></span></h4>
<p>
<a class="sc" id="159"></a>
yo puna bhikṣur jānan ūnaviṃśativarṣapudgalaṃ bhikṣubhāvāya upasaṃpādeya, so ca
pudgalo anupasaṃpanno, te ca bhikṣū gārhyāṃ, imaṃ teṣāṃ bhikṣūṇāṃ
garhaṇapācattikaṃ |</p>
<h4><span class="add"><a id="pc72">pācattika 72: stainyasārtho</a></span></h4>
<p>
<a class="sc" id="160"></a>
yo puna bhikṣur jānan stainyasārthena sārdhaṃ saṃvidhāya adhvānamārgaṃ
pratipadyeya antamaśato grāmāntaraṃ pi pācattikaṃ |</p>
<h4><span class="add"><a id="pc73">pācattika 73: pṛthivī</a></span></h4>
<p>
<a class="sc" id="161"></a>
yo puna bhikṣuḥ svahastaṃ pṛthivīṃ khaneya vā khanāpeya vā antamaśato iha
khanehīti vā vadeya pācattikaṃ |</p>
<h4><span class="add"><a id="pc74">pācattika 74: pravāraṇā</a></span></h4>
<p>
<a class="sc" id="162"></a>
cāturmāsikā bhikṣuṇā pratyekapravāraṇā sādayitavyā | taduttariṃ sādiyeya,
anyatra punaḥ pravāraṇe, anyatra yāvajjīvikāye pācattikaṃ |</p>
<h4><span class="add"><a id="pc75">pācattika 75: na śikṣiṣyaṃ</a></span></h4>
<p>
<a class="sc" id="163"></a>
yo puna bhikṣu bhikṣūhi evaṃ vucyamāno ☸ imehi te āyuṣman pañcahi āpattikāyehi
anadhyāvācāya śikṣā karaṇīyeti, so bhikṣu tān bhikṣūn evaṃ vadeya ☸ na yāvad
aham āyuṣmantānāṃ vacanena śikṣiṣyaṃ yāvad ahaṃ na drakṣyāmi sthavirān bhikṣūn
sūtradharān vinayadharān mātṛkādharān madhyamān bhikṣūn sūtradharān
vinayadharān mātṛkādharān, navakān bhikṣūn sūtradharān vinayadharān
mātṛkādharān | tāṃs tāvad aham upasaṃkramya paripṛcchiṣyaṃ paripraśnīkariṣyaṃ
ti, pācattikaṃ | śikṣākāmena bhikṣuṇā ājñātavyam upalakṣayitavyaṃ
upadhārayitavyaṃ ||</p>
<h4><span class="add"><a id="pc76">pācattika 76: madyapānam</a></span></h4>
<p>
surāmaireyamadya<span class="supplied">pānaṃ</span>
pācattikaṃ |</p>
<h4><span class="add"><a id="pc77">pācattika 77: anādaryam</a></span></h4>
<p>
bhikṣunādarye pācattikaṃ |</p>
<h4><span class="add"><a id="pc78">pācattika 78: upaśrotra</a></span></h4>
<p>
<a class="sc" id="164"></a>
yo puna bhikṣu bhikṣūhi kalahajātehi bhaṇḍanajātehi vigrahavivādāpannehi
viharantehi upaśrotrasthāne tiṣṭheya ☸ yaṃ ete vadiṣyanti taṃ paścād
upasaṃhariṣyāmīti | etad eva pratyayaṃ kṛtvā, ananyam, imaṃ tasya bhikṣusya
upaśrotrasthāne pācattikaṃ |</p>
<h4><span class="add"><a id="pc79">pācattika 79: viniścaya</a></span></h4>
<p>
<a class="sc" id="165"></a>
yo puna bhikṣuḥ saṃghe viniścayakathāhi vartamānāhi utthāyāsanāt prakrameya
santaṃ bhikṣum anāmantrayitvā, anyatra tathārūpe atyāyike karaṇīye pācattikaṃ |</p>
<h4><span class="add"><a id="pc80">pācattika 80: āraṇyaka</a></span></h4>
<p>
<a class="sc" id="166"></a>
yo puna bhikṣu āraṇyake śayyāsane viharanto vikāle grāmaṃ praviśeya santaṃ
bhikṣum anāmantrayitvā, anyatra tathārūpe atyāyike karaṇīye pācattikaṃ |</p>
<p class="uddana">
<a class="sc" id="167"></a>
|| uddānaṃ ||<br>
[71] ūnaviṃśati [72] stainyasārtho [73] pṛthivī [74] pravāraṇā [75] na
śikṣiṣyaṃ [76] madyapānam [77] anādaryam [78] upaśrotra [79] viniścaya [80]
āraṇyakena || aṣṭamo vargaḥ ||</p>
<h3><span class="add">Chapter 9: sabhaktaka</span></h3>
<h4><span class="add"><a id="pc81">pācattika 81: sabhakto</a></span></h4>
<p>
<a class="sc" id="168"></a>
yo puna bhikṣu sabhakto samāno purebhaktaṃ paścādbhaktaṃ vā kuleṣu cāritram
āpadyeya santaṃ bhikṣum anāmantrayitvā, anyatra samaye pācattikaṃ | tatrāyam
samayo ☸ cīvaradānakālasamayo | ayam atra samayaḥ |</p>
<h4><span class="add"><a id="pc82">pācattika 82: rājño</a></span></h4>
<p>
<a class="sc" id="169"></a>
yo puna bhikṣu rājñaḥ kṣatriyasya mūrdhābhiṣiktasya
janapadasthāmavīryaprāptasya antaḥpuraṃ praviśeyāniṣkrānte rājāne, aniṣkrānte
antaḥpure, anirgatehi ratanehi antamaśato indrakīlaṃ pi atikrameya pācattikaṃ |</p>
<h4><span class="add"><a id="pc83">pācattika 83: sūcī gṛhaṃ</a></span></h4>
<p>
<a class="sc" id="170"></a>
yo puna bhikṣu dantamayaṃ vā asthimayaṃ vā śṛṅgamayaṃ vā suvarṇamayaṃ vā
rūpyamayaṃ vā ratanamayaṃ vā sūcīvigrahaṃ kārāpeya bhedanapācattikaṃ |</p>
<h4><span class="add"><a id="pc84">pācattika 84: mañca</a></span></h4>
<p>
<a class="sc" id="171"></a>
mañcaṃ vā pīṭhaṃ vā bhikṣuṇā kārāpayamāṇena sugatāṣṭāṅgulapramāṇāḥ pādakāḥ
kārāpayitavyāḥ anyatrāṭṭanīye, taduttariṃ kārāpeya cchedanapācattikaṃ |</p>
<h4><span class="add"><a id="pc85">pācattika 85: tūla</a></span></h4>
<p>
<a class="sc" id="172"></a>
yo puna bhikṣuḥ tūlasaṃstṛte mañce vā pīṭhe vā abhiniṣīdeya vā abhi<span class="supplied">ni</span>padyeya
vā uddālanapācattikaṃ |</p>
<h4><span class="add"><a id="pc86">pācattika 86: niṣīdanaṃ</a></span></h4>
<p>
<a class="sc" id="173"></a>
niṣīdanaṃ bhikṣuṇā kārāpayamāṇena prāmāṇikaṃ kārāpayitavyaṃ | tatredaṃ pramāṇaṃ
☸ dīrghaśo dve vitastīyo sugatavitastinā tiryag dvyardham anyatra
daśavitastikaṃ | taduttariṃ kārāpeya cchedanapācattikaṃ |</p>
<h4><span class="add"><a id="pc87">pācattika 87: kaṇḍū</a></span></h4>
<p>
<a class="sc" id="174"></a>
kaṇḍūpraticchādanaṃ bhikṣuṇā kārāpayamāṇena prāmāṇikaṃ kārāpayitavyaṃ |
tatredaṃ pramāṇaṃ ☸ dīrghaśo catvāri vitastīyo sugatavitastinā, tiryag dve |
taduttariṃ kārāpeya cchedanapācattikaṃ |</p>
<h4><span class="add"><a id="pc88">pācattika 88: varṣāśāṭikā</a></span></h4>
<p>
<a class="sc" id="175"></a>
varṣāśāṭikā bhikṣuṇā kārāpayamāṇena prāmāṇikā kārāpayitavyā | tatredaṃ pramāṇaṃ
☸ dīrghaśo ṣaḍvitastīyo sugatavitastinā, tiryag aḍḍhatīyaṃ | taduttariṃ
kārāpeya cchedanapācattikaṃ |</p>
<h4><span class="add"><a id="pc89">pācattika 89: sugatacīvaram</a></span></h4>
<p>
<a class="sc" id="176"></a>
yo puna bhikṣuḥ sugatacīvarapramāṇaṃ cīvaraṃ kārāpeya ☸ kiñca tasya bhagavato
tathāgatasyārhataḥ samyaksaṃbuddhasya sugatasya sugatacīvarapramāṇaṃ? dirghaśo
nava vitastīyo sugatavitastinā, tiryak ṣaṭ | idaṃ tasya bhagavato
tathāgatasyārhataḥ samyaksaṃbuddhasya sugatasya sugatacīvarapramāṇaṃ | tato vā
punar uttariṃ kārāpeya cchedanapācattikaṃ |</p>
<h4><span class="add"><a id="pc90">pācattika 90: abhyākhyānaṃ</a></span></h4>
<p>
<a class="sc" id="177"></a>
yo puna bhikṣu bhikṣusya duṣṭo doṣāt kupito anāttamano amūlakena saṃghātiśeṣeṇa
dharmeṇānudhvaṃseya pācattikaṃ |</p>
<h4><span class="add"><a id="pc91">pācattika 91: pariṇāmanam</a></span></h4>
<p>
<a class="sc" id="178"></a>
yo puna bhikṣur jānan sāṃghikaṃ lābhaṃ saṃghe pariṇataṃ pudgalo pudgalasya
pariṇāmeya pācattikaṃ |</p>
<h4><span class="add"><a id="pc92">pācattika 92: ajñānaka</a></span></h4>
<p>
<a class="sc" id="179"></a>
yo puna bhikṣur anvardhamāsaṃ sūtre prātimokṣe uddiśyamāne evaṃ vadeya ☸ adya
punar ahaṃ jānāmi, idānīṃ punar ahaṃ jānāmi ☸ ayaṃ pi dharmo sūtrāgato
sūtraparyāpanno anvardhamāsaṃ sūtre prātimokṣe uddeśam āgacchati | yāvad ahaṃ
na jānāmi tāvan nāstītthaṃ mahyam āpattir jāneṃsu ca te bhikṣu taṃ bhikṣuṃ
sakṛd dvikkhuto trikkhuto āgatapūrvaṃ pi sanniṣaṇṇapūrvaṃ pi, kaḥ punar vādo
bahuśo | nāsti kho punas tasya bhikṣusya ajñānena muktiḥ | atha khu yāṃ pi ca
so bhikṣur āpattim āpanno tāṃ kṣipram eva yathādharmmaṃ yathāvinayaṃ
kārāpayitavyo, uttariṃ ca saṃmoham āpādayitavyo | tasya te āyuṣman lābhā
durlabdhā yas tvaṃ anvardhamāsaṃ sūtre prātimokṣe uddiśyamāne nāsthīkṛtvā na
manasikṛtvā na sarvacetasā samanvāhṛtya avahitaśroto satkṛtya dharmaṃ śṛṇoṣīti
| imaṃ tasya bhikṣusya saṃmohapācattikaṃ |</p>
<p class="uddana">
<a class="sc" id="180"></a>
|| uddānam ||<br>
[81] sabhakto [82] rājño [83] sūcī gṛhaṃ [84] mañca [85] tūla [86] niṣīdanaṃ |
[87] kaṇḍū [88] varṣāśāṭikā [89] sugatacīvaram [90] abhyākhyānaṃ [91]
pariṇāmanam [92] ajñānakena || navamo vargaḥ ||</p>
<p class="uddana">
<a class="sc" id="181"></a>
|| vargāṇām uddānaṃ ||<br>
[1] mṛṣā [2] bījaṃ [3] asaṃmato [4] ekāhaparamo | [5] jyoti [6] saprāṇakaṃ [7]
sañcintya [8] ūnaviṃśati [9] sabhaktakena navamaḥ |</p>
<p>
<a class="sc" id="182"></a>
uddiṣṭāḥ kho punar āyuṣmanto dvānavati śuddhapācattikā dharmāḥ | tatrāyuṣmanto
pṛcchāmi kaccittha pariśuddhāḥ? dvitīyaṃ pi āyuṣmanto pṛcchāmi kaccittha
pariśuddhāḥ? tṛtīyaṃ pi āyuṣmanto pṛcchāmi kaccittha pariśuddhāḥ? pariśuddhā
atrāyuṣmanto yasmāt tūṣṇīm evam etaṃ dhārayāmi |</p>
<h2><span class="add"><a id="pd">4 prātideśanikā rules</a></span></h2>
<p>
<a class="sc" id="183"></a>
ime kho punar āyuṣmanto catvāraḥ prātideśanikā dharmā anvardhamāsaṃ sūtre
prātimokṣe uddeśam āgacchanti ☸</p>
<h4><span class="add"><a id="pd1">prātideśanika 1:</a></span></h4>
<p>
<a class="sc" id="184"></a>
yo puna bhikṣu āraṇyake śayanāsane viharanto pūrve apratisaṃveditaṃ bahirdhā
apratigṛhītaṃ, antovāsavastusminn agilāno svahastaṃ khādanīyaṃ vā bhojanīyaṃ vā
pratigṛhṇitvā khādeya vā bhuñjeya vā bhuktāvinā tena bhikṣuṇā
pratideśayitavyaṃ ☸ asaṃpreyaṃ me āyuṣman gārhyaṃ prātideśanikaṃ dharmam āpanno
| taṃ dharmaṃ pratideśayāmi | ayaṃ dharmo prātideśaniko ||</p>
<h4><span class="add"><a id="pd2">prātideśanika 2:</a></span></h4>
<p>
<a class="sc" id="185"></a>
yo puna bhikṣur anyātikāye bhikṣuṇīye antaragṛhaṃ praviṣṭāye agilāno svahastaṃ
khādanīyaṃ vā bhojanīyaṃ vā pratigṛhṇitvā khādeya vā bhuṃjeya vā bhuktāvinā
tena bhikṣuṇā pratideśayitavyaṃ ☸ asaṃpreyaṃ me āyuṣman gārhyaṃ prātideśanikaṃ
dharmam āpanno | taṃ dharmmaṃ pratideśayāmi | ayaṃ pi dharmo prātideśaniko |</p>
<h4><span class="add"><a id="pd3">prātideśanika 3:</a></span></h4>
<p>
<a class="sc" id="186"></a>
bhikṣu kho punar antaragṛhe nimantritakā bhuñjanti | tatra ca bhikṣuṇī
viśvāsamānarūpā sthitā bhavati | sā evam āha ☸ iha odanaṃ dehi, iha sūpaṃ dehi,
iha vyañjanaṃ dehīti vā vadeya | sarvehi tehi bhikṣuhi sā bhikṣuṇī evam asya
vacanīyā ☸ āgamaya tāva tvaṃ bhagini yāvad bhikṣū bhuñjantīti | ekabhikṣū pi ca
tāṃ bhikṣuṇīṃ neva vadeya ☸ āgamaya tāva tvaṃ bhagini yāvad bhikṣū
bhuñjantīti, bhuktāvīhi tehi bhikṣūhi pratideśayitavyaṃ ☸ asaṃpreyaṃ me āyuṣman
gārhyaṃ prātideśanikaṃ dharmam āpanno | taṃ dharmaṃ pratideśayāmi | ayaṃ pi
dharmo prātideśaniko ||</p>
<h4><span class="add"><a id="pd4">prātideśanika 4:</a></span></h4>
<p>
<a class="sc" id="187"></a>
yāni kho punar imāni śaikṣasaṃmatāni kulāni bhavanti tatra ca bhikṣuḥ pūrve
apravārito upasaṃkramitvā svahastaṃ khādanīyaṃ vā bhojanīyaṃ vā pratigṛhṇitvā
khādeya vā bhuñjeya vā bhuktāvinā tena bhikṣuṇā pratideśayitavyaṃ ☸ asaṃpreyaṃ
me āyuṣman gārhyaṃ prātideśanikaṃ dharmam āpanno | taṃ dharmaṃ pratideśayāmi |
ayaṃ pi dharmo prātideśaniko ||</p>
<p class="uddana">
<a class="sc" id="188"></a>
|| uddānam ||<br>
[1] āraṇyakam [2] antaragṛhe [3] bhikṣū ca nimantritakāḥ [4] śaikṣasaṃmatena
caturthaḥ ||</p>
<p>
<a class="sc" id="189"></a>
uddiṣṭāḥ kho punar āyuṣmanto catvāraḥ prātideśanikā dharmāḥ | tatrāyuṣmanto
pṛcchāmi kaccittha pariśuddhāḥ? dvitīyaṃ pi āyuṣmanto pṛcchāmi kaccittha
pariśuddhāḥ? tṛtīyaṃ pi āyuṣmanto pṛcchāmi kaccittha pariśuddhāḥ? pariśuddhā
atrāyuṣmanto yasmāt tūṣṇīm evam etaṃ dhārayāmi |</p>
<h2><span class="add"><a id="sk">67 śaikṣa rules</a></span></h2>
<p>
<a class="sc" id="190"></a>
ime kho punar āyuṣmanto sātirekapañcāśac chaikṣā dharmā anvardhamāsaṃ sūtre
prātimokṣe uddeśam āgacchanti ☸</p>
<h3><span class="add">Chapter 1</span></h3>
<h4><span class="add"><a id="sk1">śaikṣa 1:</a></span></h4>
<p>
<a class="sc" id="191"></a>
parimaṇḍalaṃ nivasanaṃ nivāsayiṣyāmīti śikṣā karaṇīyā |</p>
<h4><span class="add"><a id="sk2">śaikṣa 2:</a></span></h4>
<p>
<a class="sc" id="192"></a>
parimaṇḍalaṃ cīvaraṃ prāvariṣyāmīti śikṣā karaṇīyā |</p>
<h4><span class="add"><a id="sk3">śaikṣa 3:</a></span></h4>
<p>
<a class="sc" id="193"></a>
susaṃvṛto antaragṛham upasaṃkramiṣyāmīti śikṣā karaṇīyā |</p>
<h4><span class="add"><a id="sk4">śaikṣa 4:</a></span></h4>
<p>
<a class="sc" id="194"></a>
na utkṣiptacakṣur antaragṛham upasaṃkramiṣyāmīti śikṣā karaṇīyā |</p>
<h4><span class="add"><a id="sk5">śaikṣa 5:</a></span></h4>
<p>
<a class="sc" id="195"></a>
alpaśabdo antaragṛham upasaṃkramiṣyāmīti śikṣā karaṇīyā |</p>
<h4><span class="add"><a id="sk6">śaikṣa 6:</a></span></h4>
<p>
<a class="sc" id="196"></a>
na uccagghikāya antaragṛham upasaṃkramiṣyāmīti śikṣā karaṇīyā |</p>
<h4><span class="add"><a id="sk7">śaikṣa 7:</a></span></h4>
<p>
<a class="sc" id="197"></a>
na oguṇṭhikāya antaragṛham upasaṃkramiṣyāmīti śikṣā karaṇīyā |</p>
<h4><span class="add"><a id="sk8">śaikṣa 8:</a></span></h4>
<p>
<a class="sc" id="198"></a>
na utkṣiptikāya antaragṛham upasaṃkramiṣyāmīti śikṣā karaṇīyā |</p>
<h4><span class="add"><a id="sk9">śaikṣa 9:</a></span></h4>
<p>
<a class="sc" id="199"></a>
na utkuṭukāya antaragṛham upasaṃkramiṣyāmīti śikṣā karaṇīyā |</p>
<h4><span class="add"><a id="sk10">śaikṣa 10:</a></span></h4>
<p>
<a class="sc" id="200"></a>
na khambhakṛto antaragṛham upasaṃkramiṣyāmīti śikṣā karaṇīyā |</p>
<h4><span class="add"><a id="sk11">śaikṣa 11:</a></span></h4>
<p>
<a class="sc" id="201"></a>
na kāyapracālakam antaragṛham upasaṃkramiṣyāmīti śikṣā karaṇīyā |</p>
<h4><span class="add"><a id="sk12">śaikṣa 12:</a></span></h4>
<p>
<a class="sc" id="202"></a>
na śīrṣapracālakam antaragṛham upasaṃkramiṣyāmīti śikṣā karaṇīyā |</p>
<h4><span class="add"><a id="sk13">śaikṣa 13:</a></span></h4>
<p>
<a class="sc" id="203"></a>
na bāhuvikṣepakam antaragṛham upasaṃkramiṣyāmīti śikṣā karaṇīyā |</p>
<p class="uddana">
<a class="sc" id="204"></a>
|| uddānam ||<br>
[1] nivasanaṃ [2] prāvaraṇaṃ [3] susaṃvṛto [4] cakṣuḥ [5] śabda [6] noccagghikā
[7] na oguṇṭhikā [8] notkṣiptikā [9] na utkuṭukā [10] na khambha [11] na kāya
[12] na śīrṣa [13] na bāhukena || prathamo vargaḥ ||</p>
<h3><span class="add">Chapter 2</span></h3>
<h4><span class="add"><a id="sk14">śaikṣa 14:</a></span></h4>
<p>
<a class="sc" id="205"></a>
susaṃvṛto antaragṛhe niṣīdiṣyāmīti śikṣā karaṇīyā |</p>
<h4><span class="add"><a id="sk15">śaikṣa 15:</a></span></h4>
<p>
<a class="sc" id="206"></a>
na utkṣiptacakṣu antaragṛhe niṣīdiṣyāmīti śikṣā karaṇīyā |</p>
<h4><span class="add"><a id="sk16">śaikṣa 16:</a></span></h4>
<p>
<a class="sc" id="207"></a>
alpaśabdo antaragṛhe niṣīdiṣyāmīti śikṣā karaṇīyā |</p>
<h4><span class="add"><a id="sk17">śaikṣa 17:</a></span></h4>
<p>
<a class="sc" id="208"></a>
na uccagghikāya antaragṛhe niṣīdiṣyāmīti śikṣā karaṇīyā |</p>
<h4><span class="add"><a id="sk18">śaikṣa 18:</a></span></h4>
<p>
<a class="sc" id="209"></a>
na oguṇṭhikāya antaragṛhe niṣīdiṣyāmīti śikṣā karaṇīyā |</p>
<h4><span class="add"><a id="sk19">śaikṣa 19:</a></span></h4>
<p>
<a class="sc" id="210"></a>
na utkṣiptikāya antaragṛhe niṣīdiṣyāmīti śikṣā karaṇīyā |</p>
<h4><span class="add"><a id="sk20">śaikṣa 20:</a></span></h4>
<p>
<a class="sc" id="211"></a>
na osaktikāya antaragṛhe niṣīdiṣyāmīti śikṣā karaṇīyā |</p>
<h4><span class="add"><a id="sk21">śaikṣa 21:</a></span></h4>
<p>
<a class="sc" id="212"></a>
na pallatthikāya antaragṛhe niṣīdiṣyāmīti śikṣā karaṇīyā |</p>
<h4><span class="add"><a id="sk22">śaikṣa 22:</a></span></h4>
<p>
<a class="sc" id="213"></a>
na khambhakṛto antaragṛhe niṣīdiṣyāmīti śikṣā karaṇīyā |</p>
<h4><span class="add"><a id="sk23">śaikṣa 23:</a></span></h4>
<p>
<a class="sc" id="214"></a>
na antaragṛhe niṣaṇṇo hastakaukṛtyaṃ pādakaukṛtyaṃ vā kariṣyāmīti śikṣā
karaṇīyā |</p>
<p class="uddana">
<a class="sc" id="215"></a>
|| uddānaṃ ||<br>
[14] susaṃvṛto [15] cakṣuḥ [16] śabda [17] noccagghikā [18] na oguṇṭhikā [19]
notkṣiptikā [20] nosaktikā [21] na pallatthikā [22] na khambha [23] na
hastapādakaukṛtyena || dvitīyo vargaḥ ||</p>
<h3><span class="add">Chapter 3</span></h3>
<h4><span class="add"><a id="sk24">śaikṣa 24:</a></span></h4>
<p>
<a class="sc" id="216"></a>
satkṛtya piṇḍapātaṃ pratigṛhṇiṣyāmīti śikṣā karaṇīyā |</p>
<h4><span class="add"><a id="sk25">śaikṣa 25:</a></span></h4>
<p>
<a class="sc" id="217"></a>
samasūpaṃ piṇḍapātaṃ paribhuṃjiṣyāmīti śikṣā karaṇīyā |</p>
<h4><span class="add"><a id="sk26">śaikṣa 26:</a></span></h4>
<p>
<a class="sc" id="218"></a>
na stūpakārakaṃ piṇḍapātaṃ paribhuṃjiṣyāmīti śikṣā karaṇīyā |</p>
<h4><span class="add"><a id="sk27">śaikṣa 27:</a></span></h4>
<p>
<a class="sc" id="219"></a>
nāvakīrṇakārakaṃ piṇḍapātaṃ paribhuṃjiṣyāmīti śikṣā karaṇīyā |</p>
<h4><span class="add"><a id="sk28">śaikṣa 28:</a></span></h4>
<p>
<a class="sc" id="220"></a>
nāvagaṇḍakārakaṃ piṇḍapātaṃ paribhuṃjiṣyāmīti śikṣā karaṇīyā |</p>
<h4><span class="add"><a id="sk29">śaikṣa 29:</a></span></h4>
<p>
<a class="sc" id="221"></a>
na jihvānicārakaṃ piṇḍapātaṃ paribhuṃjiṣyāmīti śikṣā karaṇīyā |</p>
<h4><span class="add"><a id="sk30">śaikṣa 30:</a></span></h4>
<p>
<a class="sc" id="222"></a>
nātimahantehi kavaḍehi piṇḍapātaṃ paribhuṃjiṣyāmīti śikṣā karaṇīyā |</p>
<h4><span class="add"><a id="sk31">śaikṣa 31:</a></span></h4>
<p>
<a class="sc" id="223"></a>
nānāgate kavaḍe mukhadvāraṃ vivariṣyāmīti śikṣā karaṇīyā |</p>
<h4><span class="add"><a id="sk32">śaikṣa 32:</a></span></h4>
<p>
<a class="sc" id="224"></a>
na kavaḍotkṣepakaṃ piṇḍapātaṃ paribhuṃjiṣyāmīti śikṣā karaṇīyā |</p>
<h4><span class="add"><a id="sk33">śaikṣa 33:</a></span></h4>
<p>
<a class="sc" id="225"></a>
na kavaḍacchedakaṃ piṇḍapātaṃ paribhuṃjiṣyāmīti śikṣā karaṇīyā |</p>
<h4><span class="add"><a id="sk34">śaikṣa 34:</a></span></h4>
<p>
<a class="sc" id="226"></a>
na sakavaḍena mukhena vācaṃ bhāṣiṣyamīti śikṣā karaṇīyā |</p>
<p class="uddana">
<a class="sc" id="227"></a>
|| uddānaṃ ||<br>
[24] satkṛtya [25] samasūpa [26] na stūpa [27] nāvakīrṇa [28] nāvagaṇḍa [29] na
jihvā [30] nātimahantaṃ [31] nānāgataṃ [32] na kavaḍotkṣepaka [33] na
kavaḍacchedaka [34] na sakavaḍena mukhena vācaṃ || tṛtīyo vargaḥ ||</p>
<h3><span class="add">Chapter 4</span></h3>
<h4><span class="add"><a id="sk35">śaikṣa 35:</a></span></h4>
<p>
<a class="sc" id="228"></a>
na pātranirlehakaṃ piṇḍapātaṃ paribhuṃjiṣyāmīti śikṣā karaṇīyā |</p>
<h4><span class="add"><a id="sk36">śaikṣa 36:</a></span></h4>
<p>
<a class="sc" id="229"></a>
na hastanirlehakaṃ piṇḍapātaṃ paribhuṃjiṣyāmīti śikṣā karaṇīyā |</p>
<h4><span class="add"><a id="sk37">śaikṣa 37:</a></span></h4>
<p>
<a class="sc" id="230"></a>
nāṅgulinirlehakaṃ piṇḍapātaṃ paribhuṃjiṣyāmīti śikṣā karaṇīyā |</p>
<h4><span class="add"><a id="sk38">śaikṣa 38:</a></span></h4>
<p>
<a class="sc" id="231"></a>
na cuccukāraṃ piṇḍapātaṃ paribhuṃjiṣyāmīti śikṣā karaṇīyā |</p>
<h4><span class="add"><a id="sk39">śaikṣa 39:</a></span></h4>
<p>
<a class="sc" id="232"></a>
na surusurukāraṃ piṇḍapātaṃ paribhuṃjiṣyāmīti śikṣā karaṇīyā |</p>
<h4><span class="add"><a id="sk40">śaikṣa 40:</a></span></h4>
<p>
<a class="sc" id="233"></a>
na gulugulukārakaṃ piṇḍapātaṃ paribhuṃjiṣyāmīti śikṣā karaṇīyā |</p>
<h4><span class="add"><a id="sk41">śaikṣa 41:</a></span></h4>
<p>
<a class="sc" id="234"></a>
na
<span class="choice">
<span class="lem">hastanirdhūnakaṃ</span><span class="rdg">Variant:
hastanirdhūtakaṃ</span></span>
piṇḍapātaṃ paribhuṃjiṣyāmīti śikṣā karaṇīyā |</p>
<h4><span class="add"><a id="sk42">śaikṣa 42:</a></span></h4>
<p>
<a class="sc" id="235"></a>
na sitthāpakārakaṃ piṇḍapātaṃ paribhuṃjiṣyāmīti śikṣā karaṇīyā |</p>
<h4><span class="add"><a id="sk43">śaikṣa 43:</a></span></h4>
<p>
<a class="sc" id="236"></a>
nātivelaṃ parasya pātraṃ nidhyāyiṣyāmi odhyāyanakarmatām upādāyeti śikṣā
karaṇīyā |</p>
<h4><span class="add"><a id="sk44">śaikṣa 44:</a></span></h4>
<p>
<a class="sc" id="237"></a>
na pātrasaṃjñī piṇḍapātaṃ pari<span class="supplied">bhuṃji</span>ṣyāmīti śikṣā
karaṇīyā |</p>
<h4><span class="add"><a id="sk45">śaikṣa 45:</a></span></h4>
<p>
<a class="sc" id="238"></a>
na agilāno odanaṃ vā sūpaṃ vā vyañjanaṃ vā ātmārthāya kulehi vijñāpetvā vā
vijñāpāyetvā vā piṇḍapātaṃ paribhuṃjiṣyāmīti śikṣā karaṇīyā |</p>
<h4><span class="add"><a id="sk46">śaikṣa 46:</a></span></h4>
<p>
<a class="sc" id="239"></a>
na dinnadinnāni vyaṃjanāni odanena pracchādayiṣyāmi bhūyo āgamanakarmatām
upādāyeti śikṣā karaṇīyā |</p>
<h4><span class="add"><a id="sk47">śaikṣa 47:</a></span></h4>
<p>
<a class="sc" id="240"></a>
na sasitthaṃ pātrodakaṃ pṛthivyāṃ niṣiñciṣyāmīti śikṣā karaṇīyā |</p>
<h4><span class="add"><a id="sk48">śaikṣa 48:</a></span></h4>
<p>
<a class="sc" id="241"></a>
na sasitthena pāṇinā pānīyasthālakaṃ pratigṛhṇiṣyāmīti śikṣā karaṇīyā |</p>
<p class="uddana">
<a class="sc" id="242"></a>
|| uddānam ||<br>
(35–7) trayo nirlehāḥ [38] cuccu [39] surusuru [40] na gulugulu [41] na hasta
[42] na sittha [43] na odhyāyana [44] na pātrasaṃjñī [45] vijñaptiḥ [46]
cchādayati [47] pātrodaka [48] sasitthena || caturtho vargaḥ ||</p>
<h3><span class="add">Chapter 5</span></h3>
<h4><span class="add"><a id="sk49">śaikṣa 49:</a></span></h4>
<p>
<a class="sc" id="243"></a>
na sthito niṣaṇṇasya agilānasya dharmaṃ deśayiṣyāmīti śikṣā karaṇīyā |</p>
<h4><span class="add"><a id="sk50">śaikṣa 50:</a></span></h4>
<p>
<a class="sc" id="244"></a>
na niṣaṇṇo niṣaṇṇasya agilānasya dharmaṃ deśayiṣyāmīti śikṣā karaṇīyā |</p>
<h4><span class="add"><a id="sk51">śaikṣa 51:</a></span></h4>
<p>
<a class="sc" id="245"></a>
na nīcāsane niṣaṇṇo uccāsane niṣaṇṇasya agilānasya dharmaṃ deśayiṣyāmīti śikṣā
karaṇīyā |</p>
<h4><span class="add"><a id="sk52">śaikṣa 52:</a></span></h4>
<p>
<a class="sc" id="246"></a>
na upānahārūḍhasya agilānasya dharmaṃ deśayiṣyāmīti śikṣā karaṇīyā |</p>
<h4><span class="add"><a id="sk53">śaikṣa 53:</a></span></h4>
<p>
<a class="sc" id="247"></a>
na pādukārūḍhasya agilānasya dharmaṃ deśayiṣyāmīti śikṣā karaṇīyā |</p>
<h4><span class="add"><a id="sk54">śaikṣa 54:</a></span></h4>
<p>
<a class="sc" id="248"></a>
na oguṇṭhikākṛtasya agilānasya dharmaṃ deśayiṣyāmīti śikṣā karaṇīyā |</p>
<h4><span class="add"><a id="sk55">śaikṣa 55:</a></span></h4>
<p>
<a class="sc" id="249"></a>
na saṃmukhāveṣṭitasya agilānasya dharmaṃ deśayiṣyāmīti śikṣā karaṇīyā |</p>
<h4><span class="add"><a id="sk56">śaikṣa 56:</a></span></h4>
<p>
<a class="sc" id="250"></a>
na osaktikāya niṣaṇṇasya agilānasya dharmaṃ deśayiṣyāmīti śikṣā karaṇīyā |</p>
<h4><span class="add"><a id="sk57">śaikṣa 57:</a></span></h4>
<p>
<a class="sc" id="251"></a>
na pallatthikāya niṣaṇṇasya agilānasya dharmaṃ deśayiṣyāmīti śikṣā karaṇīyā |</p>
<p class="uddana">
<a class="sc" id="252"></a>
|| uddānam ||<br>
[49] na sthito [50] na niṣaṇṇo [51] uccāsana [52] upānaha [53] pādukā [54]
oguṇṭhikā [55] na saṃmukha [56] na osaktikā [57] na pallatthikāya || pañcamo
vargaḥ |</p>
<h3><span class="add">Chapter 6</span></h3>
<h4><span class="add"><a id="sk58">śaikṣa 58:</a></span></h4>
<p>
<a class="sc" id="253"></a>
na śastrapāṇisya agilānasya dharmaṃ deśayiṣyāmīti śikṣā karaṇīyā |</p>
<h4><span class="add"><a id="sk59">śaikṣa 59:</a></span></h4>
<p>
<a class="sc" id="254"></a>
nāyudhapāṇisya agilānasya dharmaṃ deśayiṣyāmīti śikṣā karaṇīyā |</p>
<h4><span class="add"><a id="sk60">śaikṣa 60:</a></span></h4>
<p>
<a class="sc" id="255"></a>
na daṇḍapāṇisya agilānasya dharmaṃ deśayiṣyāmīti śikṣā karaṇīyā |</p>
<h4><span class="add"><a id="sk61">śaikṣa 61:</a></span></h4>
<p>
<a class="sc" id="256"></a>
na cchatrapāṇisya agilānasya dharmaṃ deśayiṣyāmīti śikṣā karaṇīyā |</p>
<h4><span class="add"><a id="sk62">śaikṣa 62:</a></span></h4>
<p>
<a class="sc" id="257"></a>
na utpathena gacchanto pathena gacchantasya agilānasya dharmaṃ deśayiṣyāmīti
śikṣā karaṇīyā |</p>
<h4><span class="add"><a id="sk63">śaikṣa 63:</a></span></h4>
<p>
<a class="sc" id="258"></a>
na pṛṣṭhato gacchanto purato gacchantasya agilānasya dharmaṃ deśayiṣyāmīti
śikṣā karaṇīyā |</p>
<h4><span class="add"><a id="sk64">śaikṣa 64:</a></span></h4>
<p>
<a class="sc" id="259"></a>
na pādena gacchanto yānena gacchantasya agilānasya dharmaṃ deśayiṣyāmīti śikṣā
karaṇīyā |</p>
<h4><span class="add"><a id="sk65">śaikṣa 65:</a></span></h4>
<p>
<a class="sc" id="260"></a>
na harite tṛṇe uccāraṃ vā prasrāvaṃ vā kheṭaṃ vā siṃhāṇaṃ vā agilāno
kariṣyāmīti śikṣā karaṇīyā |</p>
<h4><span class="add"><a id="sk66">śaikṣa 66:</a></span></h4>
<p>
<a class="sc" id="261"></a>
na udake uccāraṃ vā prasrāvaṃ vā kheṭaṃ vā siṃhāṇakaṃ vā agilāno kariṣyāmīti
śikṣā karaṇīyā |</p>
<h4><span class="add"><a id="sk67">śaikṣa 67:</a></span></h4>
<p>
<a class="sc" id="262"></a>
na sthito uccāraṃ vā prasrāvaṃ vā agilāno kariṣyāmīti śikṣā karaṇīyā |</p>
<p class="uddana">
<a class="sc" id="263"></a>
|| uddānam ||<br>
(58–59) na śastrāyudha [60] daṇḍa [61] cchatra [62] utpatha [63] pṛṣṭhato [64]
yānaṃ [65] haritaṃ [66] udaka [67] sthitena | ṣaṣṭho vargaḥ ||</p>
<p>
<a class="sc" id="264"></a>
uddiṣṭāḥ kho punar āyuṣmanto sātirekapañcāśac chaikṣā dharmāḥ | tatrāyuṣmanto
pṛcchāmi kaccittha pariśuddhāḥ? dvitīyaṃ pi āyuṣmanto pṛcchāmi kaccittha
pariśuddhāḥ? tṛtīyaṃ pi āyuṣmanto pṛcchāmi kaccittha pariśuddhāḥ? pariśuddhā
atrāyuṣmanto yasmāt tūṣṇīm evam etaṃ dhārayāmi |</p>
<h2><span class="add"><a id="as">7 adhikaraṇaśamatha</a></span></h2>
<p>
<a class="sc" id="265"></a>
ime kho punar āyuṣmanto sapta adhikaraṇasamathā dharmā anvardhamāsaṃ sūtre
prātimokṣe uddeśam āgacchanti ye utpannotpannānām adhikaraṇānāṃ śamathāya
vyapaśamathāya saṃvartante | sayyathīdaṃ ☸</p>
<h4><span class="add"><a id="as1">adhikaraṇaśamatha 1:</a></span></h4>
<p>
saṃmukhavinayo śamatho |</p>
<h4><span class="add"><a id="as2">adhikaraṇaśamatha 2:</a></span></h4>
<p>
smṛtivinayo śamatho |</p>
<h4><span class="add"><a id="as3">adhikaraṇaśamatha 3:</a></span></h4>
<p>
amūḍhavinayo śamatho |</p>
<h4><span class="add"><a id="as4">adhikaraṇaśamatha 4:</a></span></h4>
<p>
pratijñākārako śamatho |</p>
<h4><span class="add"><a id="as5">adhikaraṇaśamatha 5:</a></span></h4>
<p>
tasya pāpeyasiko śamatho |</p>
<h4><span class="add"><a id="as6">adhikaraṇaśamatha 6:</a></span></h4>
<p>
yo bhūyasiko śamatho |</p>
<h4><span class="add"><a id="as7">adhikaraṇaśamatha 7:</a></span></h4>
<p>
tṛṇaprastārako ca śamatho saptamo |</p>
<p>
<a class="sc" id="266"></a>
uddiṣṭāḥ kho punar āyuṣmanto sapta adhikaraṇaśamathā dharmāḥ | tatrāyuḥmanto
pṛcchāmi ☸ kaccittha pariśuddhāḥ? dvitīyaṃ pi āyuḥmanto pṛcchāmi kaccittha
pariśuddhāḥ? tṛtīyaṃ pi āyuḥmanto pṛcchāmi kaccittha pariśuddhāḥ? pariśuddhā
atrāyuḥmanto yasmāt tūḥṇīm evam etaṃ dhārayāmi |</p>
<h2><span class="add"><a id="anudharma">duve dharmāḥ</a></span></h2>
<p>
<a class="sc" id="267"></a>
ime kho punar āyuṣmanto duve dharmāḥ ☸ dharmo anudharmaś ca anvardhamāsaṃ sūtre
prātimokṣe uddeśam āgacchanti | tatra dharmo nāma yam ubhayato vinayo |
anudharmo nāma yā atra pratipattiḥ |</p>
<p>
<a class="sc" id="268"></a>
uddiṣṭāḥ kho punar āyuṣmanto duve dharmāḥ dharmo anudharmaś ca | tatrāyuṣmanto
pṛcchāmi ☸ kaccittha pariśuddhāḥ? dvitīyaṃ pi āyuṣmanto pṛcchāmi kaccittha
pariśuddhāḥ? tṛtīyaṃ pi āyuṣmanto pṛcchāmi kaccittha pariśuddhāḥ? pariśuddhā
atrāyuṣmanto yasmāt tūṣṇīm evam etaṃ dhārayāmi |</p>
<h2><span class="add"><a id="conc">Conclusion</a></span></h2>
<p>
<a class="sc" id="269"></a>
uddiṣṭaṃ kho punar āyuṣmanto prātimokṣasya vastu | uddiṣṭaṃ nidānaṃ | uddiṣṭāś
catvāraḥ pārājikā dharmāḥ | uddiṣṭāḥ trayodaśa saṃghātiśeṣā dharmāḥ | uddiṣṭāḥ
duve aniyatā dharmāḥ | uddiṣṭāḥ triṃśan nissargikapācattikā dharmāḥ | uddiṣṭā
dvānavati śuddhapācatti<span class="supplied">kā</span>
dharmāḥ | uddiṣṭāś catvāraḥ prātideśanikā dharmāḥ | uddiṣṭāḥ sātirekapañcāśac
chaikṣā dharmāḥ | uddiṣṭāḥ saptādhikaraṇaśamathā dharmāḥ | uddiṣṭā duve
dharmāḥ, dharmo anudharmaś ca | etako ’yaṃ punas tasya bhagavato
tathāgatasyārhataḥ samyaksaṃbuddhasya dharmavinayo prātimokṣasūtrāgato
sūtraparyāpanno | yo vā anyo ’pi kaścid dharmasya anudharmo tatra samagrehi
sarvehi sahitehi saṃmodamānehi avivadamānehi ekuddeśehi kṣīrodakībhūtehi śāstuḥ
śāsanaṃ dīpayamānehi sukhaṃ ca phāsuṃ ca viharantehi anadhyācārāya śikṣā
karaṇīyā |</p>
<h2><span class="add"><a id="conc-verse">Concluding verses</a></span></h2>
<blockquote class="gatha">
<p>
<a class="sc" id="270"></a>
kṣāntiḥ paramaṃ tapo titikṣā nirvāṇaṃ paramaṃ vadanti buddhāḥ |<br>
na hi pravrajitaḥ paropatāpī śravaṇo bhoti parān viheṭhayānaḥ ||
<span class="gatha-number">1</span> ||</p>
</blockquote>
<p>
<a class="sc" id="271"></a>
idaṃ tasya bhagavato vipaśyisya tathāgatasyārhataḥ samyaksaṃbuddhasya
acirābhisaṃbuddhasya nirarbude bhikṣusaṃghe saṃkṣiptena prātimokṣaṃ subhāṣitaṃ
|</p>
<blockquote class="gatha">
<p>
<a class="sc" id="272"></a>
anopavādī aparopaghātī prātimokṣe ca saṃvaro |<br>
mātrajñatā ca bhaktasmiṃ prāntaṃ ca śayanāsanaṃ |<br>
adhicitte cāyogo etaṃ buddhānuśāsanaṃ ||
<span class="gatha-number">2</span> ||</p>
</blockquote>
<p>
<a class="sc" id="273"></a>
idaṃ tasya bhagavato śikṣisya tathāgatasyārhataḥ samyaksaṃbuddhasya
acirābhisaṃbuddhasya nirarbude bhikṣusaṃghe saṃkṣiptena prātimokṣaṃ subhāṣitaṃ
||</p>
<blockquote class="gatha">
<p>
<a class="sc" id="274"></a>
adhicetasi mā pramādyato munino maunapadeṣu śikṣataḥ |<br>
śokā na bhavanti tāyino upaśāntasya sadā smṛtīmataḥ ||
<span class="gatha-number">3</span> ||</p>
</blockquote>
<p>
<a class="sc" id="275"></a>
idaṃ tasya bhagavato viśvabhuvasya tathāgatasyārhataḥ samyaksaṃbuddhasya
acirābhisaṃbuddhasya nirarbude bhikṣusaṃghe saṃkṣiptena prātimokṣaṃ subhāṣitaṃ
||</p>
<blockquote class="gatha">
<p>
<a class="sc" id="276"></a>
sarvapāpasyākaraṇaṃ kuśalasyopasaṃpadā |<br>
svacittaparyodapanaṃ etaṃ buddhānuśāsanam ||
<span class="gatha-number">4</span> ||</p>
</blockquote>
<p>
<a class="sc" id="277"></a>
idaṃ tasya bhagavato krakucchandasya tathāgatasyārhataḥ samyaksaṃbuddhasya
acirābhisaṃbuddhasya nirarbude bhikṣusaṃghe saṃkṣiptena prātimokṣaṃ subhāṣitaṃ
||</p>
<blockquote class="gatha">
<p>
<a class="sc" id="278"></a>
yathā hi bhramaro puṇyaṃ varṇagandham aheṭhayaṃ |<br>
paraiti rasam ādāya evaṃ grāme muniś caret ||
<span class="gatha-number">5</span> ||</p>
<p>
<a class="sc" id="279"></a>
na pareṣāṃ vilomāni na pareṣāṃ kṛtākṛtaṃ |<br>
ātmano tu samīkṣeta kṛtāny akṛtāni ca ||
<span class="gatha-number">6</span> ||</p>
</blockquote>
<p>
<a class="sc" id="280"></a>
idaṃ tasya bhagavato konākamunisya tathāgatasyārhataḥ samyaksaṃbuddhasya
acirābhisaṃbuddhasya nirarbude bhikṣusaṃghe saṃkṣiptena prātimokṣaṃ subhāṣitam
|</p>
<blockquote class="gatha">
<p>
<a class="sc" id="281"></a>
nāsti dhyānam aprajñasya prajñā nāsti adhyāyato |<br>
yasya dhyānaṃ ca prajñā ca sa vai nirvāṇasya antike ||
<span class="gatha-number">7</span> ||</p>
<p>
<a class="sc" id="282"></a>
tatrāyam ādi bhavati ihaprajñasya bhikṣuṇo |<br>
indriyai guptiḥ saṃtuṣṭiḥ prātimokṣe ca saṃvaro ||
<span class="gatha-number">8</span> ||</p>
<p>
<a class="sc" id="283"></a>
mitraṃ bhajeta kalyāṇaṃ śuddhājīvīm atandritaṃ |<br>
pratisaṃstaravartī ca ācārakuśalo siyā |<br>
tataḥ prāmodya bahulo bhikṣu nirvāṇasyaiva antike ||
<span class="gatha-number">9</span> ||</p>
</blockquote>
<p>
<a class="sc" id="284"></a>
idaṃ tasya bhagavataḥ kāśyapasya tathāgatasyārhataḥ samyaksaṃbuddhasya
acirābhisaṃbuddhasya nirarbude bhikṣusaṃghe saṃkṣiptena prātimokṣaṃ subhāṣitam
||</p>
<blockquote class="gatha">
<p>
<a class="sc" id="285"></a>
cakṣuṣā saṃvaraḥ sādhuḥ sādhuḥ śrotreṇa saṃvaraḥ |<br>
ghrāṇena saṃvaraḥ sādhuḥ sādhuḥ jihvāya saṃvaraḥ ||
<span class="gatha-number">10</span> ||</p>
<p>
<a class="sc" id="286"></a>
kāyena saṃvaraḥ sādhuḥ manasā sādhu saṃvaraḥ |<br>
sarvatra saṃvṛto bhikṣuḥ sarvaduḥkhāt pramucyate ||
<span class="gatha-number">11</span> ||</p>
</blockquote>
<p>
<a class="sc" id="287"></a>
idaṃ tasya bhagavataḥ śākyamuneḥ śākyādhirājasya tathāgatasyārhataḥ
samyaksambuddhasya acirābhisaṃbuddhasya nirarbude bhikṣusaṃghe saṃkṣiptena
prātimokṣaṃ subhāṣitam |</p>
<blockquote class="gatha">
<p>
<a class="sc" id="288"></a>
etāni prātimokṣāṇi saṃbuddhānāṃ śirīmatāṃ |<br>
kīrtitāny aprameyāṇi
<span class="gap">...........</span> tiṣṭam a
<span class="gap">.........</span> ṇāś ca ||
<span class="gatha-number">12</span> ||</p>
<p>
<a class="sc" id="289"></a>
kṣāntivādī ca bhagavān vipaśyī<br>
anopavadyaṃ ca śikhī prakāśayati |<br>
adhicittaṃ ca viśvabhūḥ<br>
akaraṇaṃ ca pāpānāṃ krakucchandaḥ |<br>
caryāṃ ca konākamuniḥ<br>
dhyānāni ca kāśyapo prakāśayati |<br>
saṃvaraṃ śākyamuniḥ ||
<span class="gatha-number">13</span> ||</p>
</blockquote>
<p>
<a class="sc" id="290"></a>
ete sapta daśabalā mahāprajñā amitabuddhī saptānāṃ samyaksaṃbuddhānām abhinnān
<span class="gap">....</span> lokākhyādhipatīnāṃ dharmākhyānāni uktāni |</p>
<p>
<a class="sc" id="291"></a>
uddistaṃ prātimokṣasūtraṃ | kṛtaṃ saṃghena poṣadhaṃ | āryāḥ śikṣāṃ ciraṃ
pālayantu | śāsanaṃ
<span class="gap">....</span> santu saṃsthātu |</p>
<p class="endsutta">
<a class="sc" id="292"></a>
samāptaṃ prātimokṣasūtraṃ āryamahāsāṃghikānāṃ lokottaravādināṃ madhyoddeśikānāṃ
pāṭha iti ||</p>
<blockquote class="gatha">
<p>
<a class="sc" id="293"></a>
ye dharmā hetuprabhavā hetuṃ pi teṣāṃ tathāgato hy avadat |<br>
teṣāṃ ca yo nirodha evaṃvādī mahāśravaṇaḥ |</p>
</blockquote>
<p class="scribe">
<a class="sc" id="294"></a>
yo dharmo ’yaṃ pravaramahāyānayayisya śākyabhikṣuloka śrī<span class="supplied">dharasya</span>
|<br>
śākyabhikṣuśrīvijayabhadralikhitam idam ||</p>
</article>
<aside id="metaarea">
<p>
Based on the edition by N.
<span class="author">Tatia</span>,
<cite class="book">Pratimoksasutram of the Lokottaravādimahāsaṅghika School.</cite>
Patna 1976. (Tibetan Sanskrit Works Series, 16).</p>
<p>
Input by Klaus Wille, Göttingen, for
<a href="http://fiindolo.sub.uni-goettingen.de/gretil/1_sanskr/4_rellit/buddh/prmosulu.htm" target="_blank">GRETIL</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>