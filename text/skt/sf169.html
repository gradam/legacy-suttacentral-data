<!DOCTYPE html>
<html>
<head>
<meta charset="utf8">
<meta author="Based on the edition by C. Tripāṭhī">
<title></title>
</head>
<body><div id="text" lang="sa">
<div id="toc"></div>
<section class="sutta" id="sf169">
<article>
<div class="hgroup">
<h1><span class="add">Acelasūtra</span></h1>
</div>
<p><a class="tri62" id="20.1"></a> bhagavān rājagṛhe viharati gṛdhrakūṭe parvate |</p>
<p><a class="tri62" id="20.2"></a> atha bhagavān pūrvāhṇe nivasya pātracīvaram ādāya gṛdhrakūṭaparvatād avatīrṇo rājagṛhaṃ piṇḍāya <span class="supplied">prāviśat |</span></p>
<p><a class="tri62" id="20.3"></a> tena khalu samayenācelakā<span class="supplied">śya</span>po rājagṛhaṃ gocarāya prasṛto ’bhūt kenacid eva karaṇīyena | adrākṣīd acelakāśyapo bhagavantaṃ dūrata eva | dṛṣṭvā ca punar yena bhaga<span class="supplied">vāṃ</span>s tenopajagāma | upetya <span class="supplied">bhaga</span>va<span class="supplied">n</span>tam idam avocat |</p>
<p><a class="tri62" id="20.4"></a> pṛcchāma bho gautama kañcid eva pradeśam | saced avakāśaṃ kuryāt praśnasya vyākaraṇāya |</p>
<p><a class="tri62" id="20.5"></a> akālas tāvat tava kāśyapa praśnasya vy<span class="supplied">ā</span>karaṇāya | rājag<span class="supplied">ṛ</span>haṃ tāva<span class="supplied">t</span> piṇḍāya caritavyam | bahir ārāmaṃ gaccha | tatra te kālo bhaviṣyati praśnasya vyākaraṇāya |</p>
<p><a class="tri62" id="20.6"></a> dvir apy evam eva v<span class="supplied">ā</span>cyam |</p>
<p><a class="tri62" id="20.7"></a> trir apy acelakāśyapo bhagava<span class="supplied">n</span>tam idam avocat | syād bho gautamāsmākaṃ vāntarāyo bhavati gautamasyānyathātvam | ihaiva vayaṃ bhavantaṃ gautamaṃ pṛcchāmaḥ | saced avakāśaṃ k<span class="supplied">u</span>ryā<span class="supplied">ḥ</span> praśnasya vyākaraṇāya |</p>
<p><a class="tri62" id="20.8"></a> pṛccha kāśyapa yad yad evākāṅkṣase |</p>
<p><a class="tri62" id="20.9a"></a> kin nu bho gautama svayaṃkṛtaṃ duḥkham | avyākṛtam idaṃ mayā kāśyapa svayaṃkṛtaṃ duḥkham |</p>
<p><a class="tri62" id="20.9b"></a> kin nu bho gautama parakṛtaṃ duḥkham | etad api kāśyapa avyākṛtaṃ mayā parakṛtaṃ duḥkham |</p>
<p><a class="tri62" id="20.9c"></a> kin nu bho gautama svayaṃkṛtañ ca parakṛtañ ca duḥkham | etad api kāśyapa avyākṛtaṃ mayā svayaṃkṛtañ ca parakṛtañ ca duḥkham |</p>
<p><a class="tri62" id="20.9d"></a> kin nu bho gautama asvayaṃkāraparakārahetusamutpannaṃ duḥkham | etad api kāśyapa avyākṛtaṃ mayā asvayaṃkāraparakārahetusamutpannaṃ duḥkham |</p>
<p><a class="tri62" id="20.10"></a> k<span class="supplied">i</span>n nu bho gautama svayaṃkṛtaṃ duḥkham iti pṛṣṭo ’vyākṛtam iti vadasi parakṛtaṃ svayaṃkṛtañ ca parakṛtañ ca asvayaṃkāraparakārahetusamutpannaṃ duḥkham iti pṛṣṭo ’vyākṛtam iti vadasi | kin nu bho gautama nāsty eva duḥkham |</p>
<p><a class="tri62" id="20.11"></a> na kāśyapa nāsty eva duḥkham iti tv asty eva duḥkham |</p>
<p><a class="tri62" id="20.12"></a> sādhu me bhavān gautamas tathā dharmaṃ deśayatu yathāhaṃ duḥkhaṃ jāneyaṃ duḥkhaṃ paśyeyam |</p>
<p><a class="tri62" id="20.13a"></a> sā eva kāśyapa vedanā sa vettīti yasyaivaṃ syāt svayaṃkṛtaṃ duḥkham evam ahaṃ na vadāmi |</p>
<p><a class="tri62" id="20.13b"></a> anyā vedanā anyo vettīti yasyaivaṃ syāt parakṛtaṃ duḥkham evam ahaṃ na vadāmi |</p>
<p><a class="tri62" id="20.13c"></a> vedanābhibhūtasyaivā sataḥ pare duḥkhaṃ samavadadhatīti yasyaivaṃ syāt svayaṃkṛtañ ca parakṛtañ ca duḥkham evam apy ahaṃ na vadāmi |</p>
<p><a class="tri62" id="20.13d"></a> dasatsu ca pratyayeṣu duḥkhā<span class="supplied">ni sa</span>nt<span class="supplied">ī</span>ti <span class="supplied">ya</span>syaivaṃ syād asvayaṃkāraparakārahetusamutpannaṃ duḥkham evam ahaṃ na vadāmi |</p>
<p><a class="tri62" id="20.14"></a> ity etāv ubhāv antāv anupagamya madhyamayā pratipadā tathāgato dharmaṃ d<span class="supplied">e</span>śaya<span class="supplied">ti</span> | <span class="supplied">ya</span>d utāsmin satīdaṃ bhavaty asyotpādād idam utpadyate pūrvavad yāvat samudayo nirodhaś ca bhavati |</p>
<p><a class="tri62" id="20.15"></a> asmin khalu dharmaparyāye bhāṣyamāṇe ’celakāśyapasya virajo vigatamalaṃ dharmeṣu dharmacakṣur utpannam |</p>
<p><a class="tri62" id="20.16"></a> athācelakāśyapo dṛṣṭadharmā prāptadharmā viditadharmā paryavagāḍhadharmā tīrṇakāṅkṣas tīrṇavicikitso ’para<span class="supplied">pra</span>tyayo ’nanyaneyaḥ śāstuḥ śāsane dharmeṣu vaiśāradyaprāpto yena bhagavāṃs tenāñjaliṃ praṇamya bhagavantam idam avocat |</p>
<p><a class="tri62" id="20.17"></a> abhikkrānto ’haṃ bhadanta abhikkrāntaḥ | eṣo ’haṃ bhagavantaṃ śaraṇaṃ gacchāmi dharmaṃ ca bhikṣusaṃghaṃ ca | upāsākaṃ ca māṃ dhārayādyāgreṇa yāvajjīvaṃ prāṇopetaṃ śaraṇagatam abhiprasannam |</p>
<p><a class="tri62" id="20.18"></a> athācelakāśyapo bhagavato bhāṣitam abhinandyānumodya bhagavatpādau śirasā vanditvā bhagavato ’ntikāt prakrāntaḥ |</p>
<p><a class="tri62" id="20.19"></a> athācelakāśyapo ’ciraprakrānto bhagavato ’ntikād gavā taruṇavatsayā jīvitād vyaparopitaḥ | tasya maraṇasamaye vi<span class="supplied">prasa</span>nnānīndriyāṇi pariśuddho mukhavarṇaḥ paryavadātas tvagvarṇaḥ |</p>
<p><a class="tri62" id="20.20"></a> atha saṃbahulā bhikṣavaḥ pūrvāhṇe nivasya pātrac<span class="supplied">ī</span>vara<span class="supplied">m</span> ādāya rājagṛhaṃ piṇḍāya prāviśan | aśrauṣuḥ saṃbahulā bhikṣavo rājagṛhaṃ piṇḍāya carantaḥ | yo ’sāv acelakāśyapo bhagavantaṃ <span class="supplied">rāja</span>gṛhe praśnaṃ pṛṣṭavān so ’ciraprakrānto bhaga<span class="supplied">va</span>to ’nti<span class="supplied">kā</span>d gavā taruṇavatsayā jīvitād vyaparopitaḥ | tasya maraṇasamaye vi<span class="supplied">pra</span>sannānīndriyāṇi pariśuddho mukhavarṇaḥ paryavadātas tvagvarṇaḥ |</p>
<p><a class="tri62" id="20.21"></a> śrutvā ca punā rājagṛhaṃ piṇḍāya caritvā kṛ<span class="supplied">ta</span>bha<span class="supplied">k</span>takṛtyāḥ paścādbhaktapiṇḍapātaṃ pratikrāntāḥ | pātracīvaraṃ pratiśamya pādau prakṣālya yena bhagavāṃs tenopajagmuḥ | upetya bhagavatpādau śirasā vanditvaikānte nyaṣīdan | ekāntaniṣaṇṇāḥ saṃbahulā bhikṣavo bhagavantam idam avocan |</p>
<p><a class="tri62" id="20.22"></a> iha vayaṃ bhadanta saṃbahulā bhikṣavaḥ pūrvāhṇe nivasya pātracīvaram ādāya rājagṛhaṃ piṇḍāya prāviśāma | aśrauṣma vayaṃ saṃba<span class="supplied">hu</span>lā bhikṣavo rājagṛhaṃ piṇḍā<span class="supplied">ya carantaḥ</span> pūrvavad yāvat paryavadātas tva<span class="supplied">gva</span>rṇaḥ | tasya bhadanta kā gatiḥ kopapattiḥ ko ’bhisaṃparāyaḥ |</p>
<p><a class="tri62" id="20.23"></a> dravyajātīyaḥ sa bhikṣavaḥ kulaputraḥ | pratyabhijñāsīc ca me dharmeṣv anudharmam | na ca m<span class="supplied">e</span> viheṭhitavān dharmādhikārikī<span class="supplied">ṃ kathāṃ v</span>y<span class="supplied">āk</span>ṛtā<span class="supplied">ṃ</span> sa kulaputraḥ | kuruta tasya śarīre śarīrapūjām iti |</p>
<p><a class="tri62" id="20.24"></a> tatra bhagavān acelakāśyapaṃ pa<span class="supplied">ramaṃ vyākaraṇam</span> akārṣīt ||</p>
</article>
<div id="metaarea">
<p>Based on the edition by <span class="author">C. Tripāṭhī</span>: <cite>Fünfundzwanzig Sūtras des Nidānasaṃyukta</cite>. Berlin 1962 (Sanskrittexte aus den Turfanfunden, <span class="roman_numeral">iii</span>).</p>
<p>Input by Seishi Karashima (Tokyo, Japan). Text sourced from <a href="http://fiindolo.sub.uni-goettingen.de/gretil/1_sanskr/4_rellit/buddh/nidansyu.htm"><span class="smallcaps">GRETIL</span></a>.</p>
</div>
</section>
<a class="previous" href="/skt/sf168">◀ Kātyāyanaḥsūtra (SF 168)</a><a class="top" href="#">▲ TOP</a> <a class="next" href="/skt/sf170">Timburukasūtra (SF 170) ▶</a>
</div>
</body>
</html>