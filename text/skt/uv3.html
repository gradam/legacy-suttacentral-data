<!DOCTYPE html>
<html data-prev="uv2" data-next="uv4">
<head>
<meta charset="utf8">
<meta author="Based on the edition by F. Bernhard">
<title></title>
</head>
<body><div id="text" lang="sa">
<section class="sutta" id="uv3">
<article>
<div class="hgroup">
<p class="division">Udānavarga</p>
<h1>Tṛṣṇavarga</h1>
</div>
<blockquote class="gatha">
<p><a class="uv" id="3.1"></a>vitarkapramathitasya jantunas<br>
tīvrarāgasya śubhānudarśinaḥ |<br>
bhūyas tṛṣṇā pravardhate<br>
gāḍhaṃ hy eṣa karoti bandhanam <span class="gatha-number">|| 1</span></p>
<p><a class="uv" id="3.2"></a>vitarkavyupaśame tu yo rato<br>
hy aśubhāṃ bhāvayate sadā smṛtaḥ |<br>
tṛṣṇā hy eṣa prahāsyate<br>
sa tu khalu pūtikaroti bandhanam <span class="gatha-number">|| 2</span></p>
<p><a class="uv" id="3.3"></a>kāmāndhajālaprakṣiptās<br>
tṛṣṇayācchāditāḥ prajāḥ |<br>
pramattā bandhane baddhā<br>
matsyavat kupināmukhe |<br>
jarāmaraṇam āyānti<br>
vatsaḥ kṣīrapaka iva mātaram <span class="gatha-number">|| 3</span></p>
<p><a class="uv" id="3.4"></a>manujasya pramattacāriṇas<br>
tṛṣṇā vardhati māluteva hi |<br>
sa hi saṃsarate punaḥ punaḥ<br>
phalam icchann iva vānaro vane <span class="gatha-number">|| 4</span></p>
<p><a class="uv" id="3.5"></a>saritāni vai snehitāni vai<br>
saumanasyāni bhavanti jantunaḥ<br>
ye sātasitāḥ sukhaiṣi<span class="supplied">ṇa</span>s<br>
te vai jātijaropagā narāḥ <span class="gatha-number">|| 5</span></p>
<p><a class="uv" id="3.6"></a><a class="dp">342</a>tṛṣṇābhir upaskṛtāḥ prajāḥ<br>
paridhāvanti śasā va vāgurāṃ |<br>
saṃyojanaiḥ saṅgasaktā<br>
duḥkhaṃ yānti punaḥ punaś cirarātram <span class="gatha-number">|| 6</span></p>
<p><a class="uv" id="3.7"></a>tṛṣṇayā grathitāḥ satvā<br>
raktacittā bhavābhave |<br>
te yogayukta māreṇa<br>
hy ayogakṣemiṇo janāḥ |<br>
jarāmaraṇam āyānti<br>
yogā hi duratikramāḥ <span class="gatha-number">|| 7</span></p>
<p><a class="uv" id="3.8"></a>yas tu tṛṣṇāṃ prahāyeha<br>
vītatṛṣṇo bhavābhave |<br>
tṛṣṇayā vibhavad bhikṣur<br>
anicchuḥ parinirvṛtaḥ <span class="gatha-number">|| 8</span></p>
<p><a class="uv" id="3.9"></a>ya etāṃ sahate grāmyāṃ<br>
tṛṣṇāṃ loke sudustyajāṃ |<br>
śokās tasya pravardhante<br>
hy avavṛṣṭā bīraṇā yathā <span class="gatha-number">|| 9</span></p>
<p><a class="uv" id="3.10"></a>yas tv etāṃ tyajate grāmyāṃ<br>
tṛṣṇāṃ loke sudustyajāṃ |<br>
śokās tasya nivartante<br>
udabin<span class="supplied2">du</span>r iva puṣkarāt <span class="gatha-number">|| 10</span></p>
<p><a class="uv" id="3.11"></a>tad vai vadāmi bhadraṃ vo<br>
yāvantaḥ stha samāgatāḥ |<br>
tṛṣṇāṃ samūlāṃ khanata<br>
uśīrārthīva b<span class="supplied2">īraṇām</span> |<br>
tṛṣṇāyā<span class="supplied2">ḥ</span> khātamūlāyā<br>
<span class="supplied">nā</span>sti śokaḥ kuto bhayam <span class="gatha-number">|| 11</span></p>
<p><a class="uv" id="3.12"></a>tṛṣṇādvitīyaḥ puruṣo<br>
dīrgham adhvānam āśayā |<br>
punaḥ punaḥ saṃsarate<br>
garbham eti punaḥ punaḥ |<br>
ittha<span class="supplied">ṃ</span>bh<span class="supplied">ā</span>vānyathībhāvaḥ<br>
saṃsāre tv āgatiṃ gatim <span class="gatha-number">|| 12</span></p>
<p><a class="uv" id="3.13"></a>tāṃ tu tṛṣṇāṃ prahāyeha<br>
vītatṛṣṇo bhavābhave |<br>
nāsau punaḥ saṃsarate<br>
tṛṣṇa hy asya na vidyate <span class="gatha-number">|| 13</span></p>
<p><a class="uv" id="3.14"></a>yayā devā manuṣyāś ca<br>
sitās tiṣṭhanti hārthikāḥ |<br>
tarataitāṃ visaktikāṃ<br>
kṣaṇo vo mā hy upatyagāt |<br>
kṣaṇātītā hi śocante<br>
narakeṣu samarpitāḥ <span class="gatha-number">|| 14</span></p>
<p><a class="uv" id="3.15"></a>tṛṣṇā hi het<span class="supplied2">uḥ sari</span>tā viṣakt<span class="supplied2">ikā</span><br>
gaṇḍasya nit<span class="supplied">yaṃ</span> visṛteha jālinī |<br>
latāṃ pipāsām apanīya sarvaśo<br>
nivartate duḥkham idaṃ punaḥ punaḥ <span class="gatha-number">|| 15</span></p>
<p><a class="uv" id="3.16"></a>yathāpi mū<span class="supplied2">lair a</span>nu<span class="supplied2">pa</span>drutaiḥ sadā<br>
chinno ’pi vṛkṣaḥ <span class="supplied2">p</span>u<span class="supplied2">na</span>r eva jāyate |<br>
evaṃ hi tṛṣṇānuśayair anuddhṛtair<br>
nirvartate duḥkham idaṃ punaḥ punaḥ <span class="gatha-number">|| 16</span></p>
<p><a class="uv" id="3.17"></a>yathāpi śa<span class="supplied2">lyo dṛdha</span>m ātmanā kṛtas<br>
tam eva hanyād balasā tv adhiṣṭh<span class="supplied">i</span>taḥ<br>
tathā <span class="supplied2">tv</span> ihādhyātmasamutthitā latās<br>
tṛṣṇā vadhāyopanaya<span class="supplied">n</span>ti prāṇinā<span class="supplied2">m</span> <span class="gatha-number">|| 17</span></p>
<p><a class="uv" id="3.18"></a>etad ādīnavaṃ jñātvā<br>
tṛṣṇā duḥkhasya saṃbhavaṃ |<br>
<span class="supplied2">vītatṛṣṇo hy anādān</span><span class="supplied">aḥ</span><br>
smṛto bhikṣuḥ parivrajet <span class="gatha-number">|| 18</span><br></p>
</blockquote>
<p class="endsection">|| tṛṣṇāvargaḥ ||</p>
</article>
<div id="metaarea">
<p>Based on the edition by F. <span class="author">Bernhard</span>, <cite class="book">Udānavarga, Band I: Einleitung, Beschreibung der Handschriften, Textausgabe, Bibliographie</cite>, Göttingen (Abhandlungen der Akademie der Wissenschaften in Göttingen, philologisch-historische Klasse, 3. Folge, Sanskrittexte aus den Turfanfunden, 10.</p>
<p>Electronically prepared by J. Gippert and K. Kupfer, Frankfurt a|M, 1996–1998. <a href="http://titus.uni-frankfurt.de/texte/etcs/ind/aind/bskt/udanav/udanat.htm" target="_blank" class="small-caps">TITUS</a> version by Jost Gippert, Frankfurt a|M, 11.1. | 1.6. | 20.11. | 3.12.</p>
</div>
</section>
<a class="previous" href="/skt/uv2">◀ Kāmavarga (UV 2)</a><a class="top" href="#">▲ TOP</a> <a class="next" href="/skt/uv4">Apramādavarga (UV 4) ▶</a>
</div>
</body>
</html>