<!DOCTYPE html>
<html>
<head>
<meta charset="utf8">
<meta author="Prof. N. H. Samtani">
<title></title>
</head>
<body>
<div id="text" lang="skt">
<section class="sutta" id="arv12">
<article>
<div class="hgroup">
<p class="division">Arthaviniścayasūtram</p>
<h1>12. Catasraḥ Samādhi-Bhāvanāḥ</h1>
</div>
<p>Tatra bhikṣavaḥ katamāś-catastraḥ samādhi-bhāvanāḥ?</p>
<ol><li>Asti bhikṣavaḥ samādhi-bhāvanā āsevitā bhāvitā bahulīkṛtā | kāma-rāga-prahāṇāya saṁvartate ||</li><li>Asti bhikṣavaḥ samādhi-bhāvanā āsevitā bhāvitā bahulīkṛtā | dṛṣṭi-dharma-sukha-vihārāya saṁvartate ||</li><li>Asti bhikṣavaḥ samādhi-bhāvanā āsevitā bhāvitā bahulīkṛtā | jñāna-darśana-pratilambhāya saṁvartate ||</li><li>Asti bhikṣavaḥ samādhi-bhāvanā āsevitā bhāvitā bahulīkṛtā | prajñā-pratilambhāya saṁvartate ||</li></ol>
<h2><span class="add">12.1 Kāma-Rāga-Prahāṇāya</span></h2>
<p>Tatra bhikṣavaḥ katamā samādhi-bhāvanā āsevitā bhāvitā bahulīkṛtā | kāma-rāga-prahāṇāya saṁvartate?</p>
<p>Iha bhikṣavo bhikṣur-a<span class="add">ra</span>nya-gato vā, vṛkṣa-mūla-gato vā, śūnyāgāra-gato vā | imam-eva kāyam-urdhaṁ—yāvat-pāda-talādhaḥ keśa-matthakāt, tvak-paryantaṁ | yathāvasthitaṁ, yathā-praṇihitaṁ, pūrṇaṁ nānā-prakārasyāśucer-yathā-bhūtaṁ samyak prajñayā pratyavekṣate:</p>
<p>Santi asmiṁ kāye:</p>
<p>Keśā, romāṇi, nakhā, dantā, rajo, malaṁ, tvak | māṁsam, asthi, snāyuḥ, śirā, vṛkkā | hṛdayaṁ, plīhā, klomakam, antrāṇi, antraguṇāḥ, āmāśaya, pakvāśaya | udaryaṁ, yakṛt, purīṣam | aśru, svedaḥ, kheḍaḥ, siṁhāṇako, vasā, lasikā | majjā, medaḥ, pittaṁ, śleṣmā, pūyaṁ | śoṇitaṁ, mastakaṁ, mastaka-luṅgam-iti | pūrṇaṁ nānā-prakārasyāśucer-yad-bhūtaṁ pratyavekṣate | Tad-yathā bhikṣava ubhayato dvāra-vinirmuktaṁ koṣṭhāgāraṁ | paripūrṇaṁ nānā-prakārasya sasya-jātasya:</p>
<p>dhānya-tila-sarṣapa-mudga-yava-māṣāṇām | tac-cakṣuṣmān puruṣo vyavalokayan jānīyād:</p>
<p>imāni śūka-dhānyāni, imāni phala-dhānyāni | evam-eva bhikṣavo bhikṣur-imam-eva kāyaṁ—yathāvasthitaṁ yathāpraṇihitaṁ yāvat pratyavekṣate ||</p>
<p>Iyaṁ bhikṣavaḥ samādhi-bhāvanā āsevitā bahulīkṛtā | kāma-rāga-prahāṇāya saṁvartate ||</p>
<h2><span class="add">12.2 Dṛṣṭa-Dharma-Sukha-Vihārāya</span></h2>
<p>Tatra bhikṣavaḥ katamā samādhi-bhāvanā āsevitā bhāvitā bahulīkṛtā dṛṣṭa-dharma-sukha-vihārāya saṁvartate?</p>
<p>Iha bhikṣavo bhikṣur-<span class="add">ar</span>anya-gato vā, vṛkṣa-mūla-gato vā, śūnyāgāra-gato vā | imam-eva kāyam-adhyātmaṁ vivekajena samādhijena prīti-sukhena abhiṣyandati | paripūrayati, pariprīṇayati, parisphūrati ||</p>
<p>Tasya nāsti sarvataḥ kāyād-asphuṭaṁ bhavaty-asphūraṇīyaṁ | yad-uta, adhyātmaṁ vivekajena samādhijena prīti-sukhena ||</p>
<p>Tad-yathāpi nāma bhikṣavaḥ | utpalāni vā padmāni vā kumudāni vā puṇḍarīkāni vā udake jātāni | udake vṛddhāni, udake magnāni, sarvāṇi tāni śītalena | vāriṇā ’bhiṣyanditāni pariṣyanditāni paripūritāni pariprīṇitāni parisphūritāni | evam-eva bhikṣavo bhikṣur-<span class="add">ar</span>aṇyagato vā vṛkṣa-mūla-gato vā śūnyāgāra-gato vā | imam-eva kāyam-adhyātmaṁ vivekajena samādhijena prīti-sukhena abhiṣyandati | paripūrayati, pariprīṇayati, parisphūrati ||</p>
<p>Tasya nāsti sarvataḥ kāyād-asphuṭaṁ bhavaty-asphūraṇīyaṁ yad-uta adhyātmaṁ vivekajena prīti-sukhena ||</p>
<p>Iyaṁ samādhi-bhāvanā āsevitā bhāvitā bahulīkṛtā dṛṣṭa-dharma-sukha-vihārāya saṁvartate ||</p>
<h2><span class="add">12.3 Jñāna-Darśana-Pratilambhāya</span></h2>
<p>Tatra bhikṣavaḥ katamā samādhi-bhāvanā āsevitā | bhāvitā bahulīkṛtā jñāna-darśana-pratilambhāya saṁvartate?</p>
<p>Iha bhikṣavo bhikṣuṇā ālokasaṁjñā sādhu ca suṣṭhu ca sugṛhītā bhavati | sumanasikṛtā sudṛṣṭā supratividdhā | divasa-saṁjñādhiṣṭhitā samaprabhāsaṁ cittaṁ bhāvayati; yathā divā tathā rātrau, yathā rātrau tathā divā; yathā pūrvaṁ tathā paścāt, yathā paścāt-tathā; yathādhastat tathaivordhvaṁ, yathaivordhvaṁ tathādhaḥ ||</p>
<p>Iti vivṛtena cetasā ’paryavanaddhena | divasa-saṁjñādhiṣṭhitaṁ samaprabhāsaṁ cittaṁ bhāvayati | sarvāvantam-iti lokam ||</p>
<p>Tad-yathāpi nāma bhikṣavo grīṣmāṇāṁ paścime māse vyabhre dine vigatabalāhake nabhasi | madhyāhnakālasamaye yāvad-ālokapariśuddho bhavati | paryavadātaḥ prabhāsvaraḥ, na cāsyāndhakārārpitatvaṁ bhavati | evam-eva bhikṣavo bhikṣuṇā ālokasaṁjñā sādhu ca suṣṭhu ca sugṛhīto bhavati | sumanasikṛtā sudṛṣṭā supratividdhā | divasa-saṁjñādhiṣṭhitā samaprabhāsaṁ cittaṁ bhāvayati | yathā divā tathā rātrau, yathā rātrau tathā divā; yathā pūrvaṁ tathā paścāt, yathā paścāt-tathā; yathādhastathaivordhvaṁ, yathaivordhvaṁ tathādhaḥ ||</p>
<p>Iti vivṛtena cetasā ’paryavanaddhena | divasa-saṁjñādhiṣṭhitena samaprabhāsaṁ cittaṁ bhāvayati ||</p>
<p>Iyaṁ samādhi-bhāvanā āsevitā bhāvitā bahulīkṛtā jñāna-darśana-pratilambhāya saṁvartate ||</p>
<h2><span class="add">12.4 Prajñā-Pratilambhāya</span></h2>
<p>Tatra bhikṣavaḥ katamā samādhi-bhāvanā āsevitā bhāvitā bahulīkṛtā prajñā-pratilambhāya saṁvartate?</p>
<p>Iha bhikṣavo bhikṣur-araṇyagato <span class="add">(vā)</span> vṛkṣa-mūla-gato vā śūnyāgāra-gato vā | sukhasya ca prahāṇād duḥkhasya ca prahāṇāt pūrvam-eva saumanasya-daurmanasyayor-astaṅgamād | aduḥkhāsukham-upekṣā-smṛti-pariśuddhaṁ | caturthaṁ dhyānam-upasaṁpadya viharati ||</p>
<p>Iyaṁ samādhi-bhāvanā āsevitā bhāvitā bahulīkṛtā prajñā-pratilambhāya saṁvartate ||</p>
<p>Imāś-catasraḥ samādhi-bhāvanāḥ ||</p>
</article>
<aside id="metaarea">
<p>Reproduced by <span class="author">Ānandajoti Bhikkhu</span></p>
<p>Based on the edition by <span class="author">Prof. N. H. Samtani</span> in <cite class="book">The Arthaviniścaya-sūtra & its commentary (Nibandhana)</cite> (Patna, 1971), updated to include the corrections he printed in that work on pp. 180-181, most of which were also printed in his translation of the same, <cite class="book">Gathering the Meanings</cite> (Berkeley, 2002), on pp. 309-310.</p>
<p>Original translation with comments to be found at <a href="http://www.ancient-buddhist-texts.net/Texts-and-Translations/Arthaviniscaya/index.htm" target="_blank">http://www.ancient-buddhist-texts.net/</a>.</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
