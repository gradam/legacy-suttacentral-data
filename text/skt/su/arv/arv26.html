<!DOCTYPE html>
<html>
<head>
<meta charset="utf8">
<meta author="Prof. N. H. Samtani">
<title></title>
</head>
<body>
<div id="text" lang="skt">
<section class="sutta" id="arv26">
<article>
<div class="hgroup">
<p class="division">Arthaviniścayasūtram</p>
<h1>26. Dvā-Triṁśan-Mahā-Puruṣa-Lakṣaṇāni</h1>
</div>
<p>Tatra katamāni Tathāgatasya dvā-triṁśan-mahā-puruṣa-lakṣaṇāni?</p>
<p>Yad-uta:</p>
<ol><li>Supratiṣṭhita-pādatā |</li><li> adhastāt-pāda-talayoś-cakrāṅkita-pāda-talatā |</li><li> āyata-pārṣṇy-utsaṅga-pādatā |</li><li> dīrghāṅgulitā |</li><li> jāla-hasta-pādatā |</li><li> mṛdu-taruṇa-hasta-pādatā |</li><li> saptotsada-śarīratā |</li><li> eṇeyya-jaṅghatā |</li><li> kośa-gata-vasti-guhyatā |</li><li> siṁha-pūrvārdha-kāyatā |</li><li> citāntarāṁsatā |</li><li> sama-vṛtta-skandhatā |</li><li> anavanata-pralamba-bāhutā |</li><li> viśuddha-gātratā |</li><li> kambu-grīvatā |</li><li> siṁha-hanutā |</li><li> sama-catvāriṁśad-dantatā |</li><li> samāvirala-dantatā |</li><li> suśukla-dantatā |</li><li> prabhūta-jihvatā |</li><li> rasa-rasāgratā |</li><li> brahma-svara-kalaviṅka-ruta-svaratā |</li><li> abhinīla-netratā |</li><li> go-pakṣma-netratā |</li><li> sūkṣmac-chavitā |</li><li> suvarṇac-chavitā |</li><li> ekaika-romakūpatā |</li><li> ūrdhvāgra-pradakṣiṇāvarta-romatā |</li><li> indra-nīla-keśatā |</li><li> suśukla-bhrūmukhāntarorṇālalāṭatā |</li><li> uṣṇīṣa-śiras-katā |</li><li> nyagrodha-parimaṇḍalatā ||</li></ol>
<p>Imāni dvā-triṁśan-mahā-puruṣa-lakṣaṇāni ||</p>
<ol><li><p>Supratiṣṭhita-pādatā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrvaṁ dṛḍha-samādānatayā nirvṛttam ||</p></li>
<li><p>Adhastāt-pāda-talayoś-cakrāṅkita-pāda-talatā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ tatra pūrve vicitra-dānopacayena nirvṛttam ||</p></li>
<li><p>Āyata-pārṣṇy-utsaṅga-pādatā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve para-sattvājihma-karaṇatayā nirvṛttam ||</p></li>
<li><p>Dīrghāṅgulitā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve sattvānāṁ Dharma-rakṣāvaraṇa-gupti-karaṇatayā nirvṛttam ||</p></li>
<li><p>Jāla-hasta-pādatā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve paraparivārābhedanatayā nirvṛttam ||</p></li>
<li><p>Mṛdu-taruṇa-hasta-pādatā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve vividha-prāvaraṇānupradānatayā nirvṛttam ||</p></li>
<li><p>Saptotsada-śarīratā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve vipulānnapānānupradānatayā nirvṛttam ||</p></li>
<li><p>Eṇeyya-jaṅghatā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve Buddha-dharma-parigrahaṇatayā nirvṛttam ||</p></li>
<li><p>Kośa-gata-vasti-guhyatā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve guhya-mantra-rakṣaṇatayā | maithuna-dharma-prativisarjanatayā ca nirvṛttam ||</p></li>
<li><p>Siṁha-pūrvārdha-kāyatā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve subha-karmānupūrvācaraṇatayā nirvṛttam ||</p></li>
<li><p>Citāntarāṁsatā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve kuśala-dharma-samācaraṇatayā nirvṛttam ||</p></li>
<li><p>Sama-vṛtta-skandhatā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve pareṣām-abhayāśvāsadānatayā nirvṛttam ||</p></li>
<li><p>Anavanata-pralamba-bāhutā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve parakiṅkaraṇīyotsukatayā nirvṛttam ||</p></li>
<li><p>Viśuddha-gātratā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve daśa-kuśala-karma-pathātapta-samādānatayā nirvṛttam ||</p></li>
<li><p>Kambu-grīvatā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve glāneṣu vividha-bhaiṣajyānupradānatayā nirvṛttam ||</p></li>
<li><p>Siṁha-hanutā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve kuśala-mūla-prayoga-paripūryā nirvṛttam ||</p></li>
<li><p>Sama-catvāriṁśad-dantatā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve sarva-sattvāśvāsa-prayogatayā nirvṛttam ||</p></li>
<li><p>Samāvirala-dantatā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve bhinna-sattva-sandhānatayā nirvṛttam ||</p></li>
<li><p>Suśukla-dantatā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve svārakṣita-kāya-vāṅ-manas-karmatayā nirvṛttam ||</p></li>
<li><p>Prabhūta-jihvatā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve satya-vacana-saṁrakṣaṇatayā nirvṛttam ||</p></li>
<li><p>Rasa-rasāgratā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve ’pramāṇa-puṇya-skandho<span class="add">(pasevitā)</span>tmatayā parānupradānatayā nirvṛttam ||</p></li>
<li><p>Brahma-svara-kalaviṅka-ruta-svaratā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve snigdha-vacana-satya-pālanatayā ānanda-vacana-śrāvaṇatayā ca nirvṛttam ||</p></li>
<li><p>Abhinīla-netratā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve maitravat sattva-saṁrakṣaṇatayā nirvṛttam ||</p></li>
<li><p>Go-pakṣma-netratā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve ’kṛtrim-āśayatayā nirvṛttam ||</p></li>
<li><p>Sūkṣma-chavitā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve Dharma-saṁgīti-citta-karmaṇyatayā nirvṛttam ||</p></li>
<li><p>Suvarṇa-chavitā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve śayyāsana-staraṇa-manāpa-vastrānupradānatayā nirvṛttam ||</p></li>
<li><p>Ekaika-romakūpatā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve saṁgaṇikā-parivarjanatayā nirvṛttam ||</p></li>
<li><p>Ūrdhvāgra-pradakṣiṇāvarta-romatā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve ācāryopādhyāya-kalyāṇa-mitrānuśāsani-pradakṣiṇa-grāhitayā nirvṛttam ||</p></li>
<li><p>Indra-nīla-keśatā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve sarva-prāṇānukampanatayā nihita-loṣṭa-daṇḍa-śastratayā ca nirvṛttam ||</p></li>
<li><p>Suśukla-bhrūmukhāntarorṇalālaṭatā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve varṇārhānāṁ varṇa-bhāṣaṇatayā nirvṛttam ||</p></li>
<li><p>Uṣṇīṣa-śiras-katā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve guru-gaurava-praṇāmatayā nirvṛttam ||</p></li>
<li><p>Nyagrodha-parimaṇḍalatā:</p>
<p>Tathāgatasyedaṁ mahā-puruṣasya mahā-puruṣa-lakṣaṇaṁ pūrve ātmanaḥ para-sattvānāṁ ca samādhau niyojanatayā nirvṛttam ||</p></li></ol>
<p>Apramāṇaiḥ kuśala-mūlaireśu dharmeṣu vaśavartitvāt Tathāgatasya dvā-triṁśan-mahā-puruṣa-lakṣaṇāni kāye nirvṛttāni ||</p>
</article>
<aside id="metaarea">
<p>Reproduced by <span class="author">Ānandajoti Bhikkhu</span></p>
<p>Based on the edition by <span class="author">Prof. N. H. Samtani</span> in <cite class="book">The Arthaviniścaya-sūtra & its commentary (Nibandhana)</cite> (Patna, 1971), updated to include the corrections he printed in that work on pp. 180-181, most of which were also printed in his translation of the same, <cite class="book">Gathering the Meanings</cite> (Berkeley, 2002), on pp. 309-310.</p>
<p>Original translation with comments to be found at <a href="http://www.ancient-buddhist-texts.net/Texts-and-Translations/Arthaviniscaya/index.htm" target="_blank">http://www.ancient-buddhist-texts.net/</a>.</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
