<!DOCTYPE html>
<html>
<head>
<meta charset="utf8">
<meta author="P.L. Vaidya">
<title></title>
</head>
<body>
<div id="text" lang="skt">
<section class="sutta" id="arv26">
<article>
<div class="hgroup">
<p class="division">Arthaviniścayasūtram</p>
<h1>26: Thirty-two Marks of a Great Man</h1>
</div>
<p><a class="sc" id="sc70"></a>tatra katamāni tathāgatasya dvātriṃśanmahāpuruṣalakṣaṇāni? supratiṣṭhitapādatā tathāgatasyedaṃ mahāpuruṣalakṣaṇam | adhastāt pādatalayoścakrāṅkitapādatalatā | āyatapārṣṇisaṃgatapādatā | dīrghāṅgulitā | jālahastapādatā | mṛdutaruṇahastapādatā | saptotsadaśarīratā | aiṇeyajaṅghatā | kośagatabastiguhyatā | siṃhapūrvārdhakāyatā | citāntarāṃsatā | susaṃvṛtaskandhatā | anunnāmatā | pralambabāhutā | viśuddhanetratā | kambugrīvatā | siṃhahanutā | samacatvāriṃśaddantatā | samāviraladantatā | suśukladantatā | prabhūtatanujihvatā | rasarasāgratā | brahmasvarakalaviṅkarutasvaratā | abhinīlanetratā | gopakṣmanetratā | sūkṣmacchavitā | suvarṇavarṇacchavitā | ekaikaromakūpatā | uttuṅgapradakṣiṇāvartaromatā | indranīlakeśatā | suśuklabhramukhāntarorṇalalāṭatā | uṣṇīṣaśiraskatā | nyagrodhaparimaṇḍalasamantaprāsādikatā | mahānārāyaṇabalasamantaprāsādikatā | tathāgatasyedaṃ mahāpuruṣasya mahāpuruṣalakṣaṇam | imāni bhikṣavastathāgatasya mahāpuruṣalakṣaṇāni ||</p>
<p><a class="sc" id="sc71"></a>supratiṣṭhitau pādautathāgatasyedaṃ mahāpuruṣasya mahāpuruṣalakṣaṇaṃ pūrvaṃ dṛḍhasamādānatayā nirvṛttam |</p>
<p><a class="sc" id="sc72"></a>adhastātpādatalayoścakrāṅkitapā datalatā—tathāgatasyedaṃ mahāpuruṣasya mahāpuruṣalakṣaṇaṃ pūrve parasattvājihmakaraṇatayā nirvṛttam |</p>
<p><a class="sc" id="sc73"></a>āyatapādapārṣṇisaṃgatapādatā—tathāgatasyedaṃ mahāpuruṣalakṣaṇaṃ pūrve mātāpitarau satkṛtya caraṇe śuśrūṣatayābhinirvṛttam |</p>
<p><a class="sc" id="sc74"></a>dīrghāṅgulikatā—tathāgatasyedaṃ mahāpuruṣasya mahāpuruṣalakṣaṇaṃ pūrve dharmārakṣāvaraṇaguptikaraṇayā nirvṛttam |</p>
<p><a class="sc" id="sc75"></a>jālahastapādatā—tathāgatasyedaṃ mahāpuruṣasya mahāpuruṣalakṣaṇaṃ pūrve parivārābhedanatayā nirvṛttam |</p>
<p><a class="sc" id="sc76"></a>mṛdutaruṇahastapādatātathāgatasyedaṃ mahāpuruṣasya mahāpuruṣalakṣaṇaṃ pūrve vividhaprāvaraṇānnapradānatayā nirvṛttam |</p>
<p><a class="sc" id="sc77"></a>saptotsadaśarīratā—tathāgatasyedaṃ mahāpuruṣasya mahāpuruṣalakṣaṇaṃ parakiṃkaraṇīyasaumukhyakaraṇatayā nirvṛttam |<span class="gap">+ + + + +</span></p>
<p><a class="sc" id="sc78"></a>viśuddhanetratā—tathāgatasyedaṃ mahāpuruṣasya mahāpuruṣalakṣaṇaṃ pūrve daśakuśalakarmapathātaptasamādānatayā nirvṛttam |</p>
<p><a class="sc" id="sc79"></a>kambugrīvatā—tathāgatasyedaṃ mahāpuruṣasya mahāpuruṣalakṣaṇaṃ pūrve glāneṣu vividhabhaiṣajyānnapradānatayā nirvṛttam |</p>
<p><a class="sc" id="sc80"></a>siṃhahanutā—tathāgatasyedaṃ mahāpuruṣasya mahāpuruṣalakṣaṇaṃ pūrve kuśalamūlaprayogatayā nirvṛttam |</p>
<p><a class="sc" id="sc81"></a>samacatvāriṃśaddantatā—tathāgatasyedaṃ mahāpuruṣasya mahāpuruṣalakṣaṇaṃ pūrve sattvasamāśvāsanaprayogatayā nirvṛttam |</p>
<p><a class="sc" id="sc82"></a>aviraladantatā—tathāgatasyedaṃ mahāpuruṣasya mahāpuruṣalakṣaṇaṃ pūrve bhinnasattvasaṃghānatayā nirvṛttam |</p>
<p><a class="sc" id="sc83"></a>samadantatā—tathāgatasyedaṃ mahāpuruṣasya mahāpuruṣalakṣaṇaṃ pūrve manāpamaṇipradānatayā nirvṛttam |</p>
<p><a class="sc" id="sc84"></a>suśukladantatā—tathāgatasyedaṃ mahāpuruṣasya mahāpuruṣalakṣaṇaṃ pūrve svārakṣitakāyavāṅmanaskarmatayā nirvṛttam |</p>
<p><a class="sc" id="sc85"></a>prabhūta<span class="supplied">tanu</span>jihvatā—tathāgatasyedaṃ mahāpuruṣasya mahāpuruṣalakṣaṇaṃ pūrvaṃ satyabhāṣaṇatayā nirvṛttam |</p>
<p><a class="sc" id="sc86"></a>rasarasāgratā—tathāgatasya <span class="supplied">mahā</span>puruṣasya mahāpuruṣalakṣaṇaṃ <a class="vai61" id="327"></a> pūrveṣvapramāṇapuṇyaskandha<span class="gap">+ + +</span>tvātmanatāparamābhiprapacchannatayā nirvṛttam |</p>
<p><a class="sc" id="sc87"></a>brahmakalaviṅkarutasvaratā—tathāgatasyedaṃ mahāpuruṣasya mahāpuruṣalakṣaṇaṃ pūrve <span class="unclear">snigdhavacanasattvānāṃvanatā</span> ānandavacanaśravaṇatayā nirvṛttam |</p>
<p><a class="sc" id="sc88"></a>abhinīlanetratā—tathāgatasyedaṃ mahāpuruṣasya mahāpuruṣalakṣaṇaṃ pūrve maitravatsattvasaṃrakṣaṇatayā nirvṛttam |</p>
<p><a class="sc" id="sc89"></a>gopakṣmanetratā—tathāgatasyedaṃ mahāpuruṣasya mahāpuruṣalakṣaṇaṃ pūrve a<span class="unclear">pra</span>kṛtimātayā nirvṛttam |</p>
<p><a class="sc" id="sc90"></a>sūkṣmacchavitā—tathāgatasyedaṃ mahāpuruṣasya mahāpuruṣalakṣaṇaṃ pūrve dharmasaṃgīticittasaṃrakṣaṇakarmaṇyatayā nirvṛttam |</p>
<p><a class="sc" id="sc91"></a>suvarṇavarṇacchavitā—tathāgatasyedaṃ mahāpuruṣasya mahāpuruṣalakṣaṇaṃ pūrve śayyāsanāstaraṇamanāpavacanapradānatayā nirvṛttam |</p>
<p><a class="sc" id="sc92"></a>ekaikaromakūpatā—tathāgatasyedaṃ mahāpuruṣasya mahāpuruṣalakṣaṇaṃ pūrve saṃgaṇikāparivarjanatayā nirvṛttam |</p>
<p><a class="sc" id="sc93"></a>pradakṣiṇāvartaromatā—tathāgatasyedaṃ mahāpuruṣaṣya mahāpuruṣalakṣaṇaṃ pūrve ācāryopādhyāyakalyāṇamitrānuśāsanipradakṣiṇagrāhitayā nirvṛttam |</p>
<p><a class="sc" id="sc94"></a>indranīlakeśatā—tathāgatasyedaṃ mahāpuruṣasya mahāpuruṣalakṣaṇaṃ pūrve sarvaprāṇānukampanatayā nihataloṣṭadaṇḍaśastratayā nirvṛttam |</p>
<p><a class="sc" id="sc95"></a>suśuklabhramukhāntarorṇalalāṭatā—tathāgatasyedaṃ mahāpuruṣasya mahāpuruṣalakṣaṇaṃ pūrve varṇārhānāṃ varṇabhāṣaṇatayā nirvṛttam |</p>
<p><a class="sc" id="sc96"></a>uṣṇīṣaśiraskatā—tathāgatasyedaṃ mahāpuruṣasya mahāpuruṣalakṣaṇaṃ pūrve gurugauravapraṇāmatayā nirvṛttam |</p>
<p><a class="sc" id="sc97"></a>nyagrodhaparimaṇḍalasamantaprāsādikatā—tathāgatasyedaṃ mahāpuruṣasya mahāpuruṣalakṣaṇaṃ pūrve ātmanaḥ parasattvānāṃ ca samādhau niyojanatayā nirvṛttam |</p>
<p><a class="sc" id="sc98"></a>śarīrasamantaprāsādikatā—tathāgatasyedaṃ mahāpuruṣasya mahāpuruṣalakṣaṇaṃ pūrve tathāgatabimbakaraṇatayā bhinnastūpapratisaṃskāratayā pareṣāṃ ca bhītānāmāśvāsanasaṃghānatayā ca nirvṛttam |</p>
<p><a class="sc" id="sc99"></a>apramāṇaiḥ kuśalamūlaiśca teṣu dharmeṣu vaśavartitvāt tathāgatasya dvātriṃśanmahāpuruṣalakṣaṇāni kāye nirvṛttāni ||</p>
</article>
<aside id="metaarea">
<p>Based on the edition by P.L. <span class="author">Vaidya</span> in <cite class="book">Mahayana-sutra-samgrahah, Part 1.</cite> Darbhanga: The Mithila Institute 1961 (Buddhist Sanskrit Texts, 17).</p>
<p>Input by members of the Sanskrit Buddhist Input Project. <a href="http://www.uwest.edu/sanskritcanon" target="_blank">Digital Sanskrit Buddhist Canon</a>, Sutra section, text no. 5.</p>
<p>The transliteration emulates the conventions of Nagari script. Therefore, many word boundaries are not marked by blanks.</p>
<p>Pagination of P.L. Vaidya’s edition added by Klaus Wille for <span class="smallcaps">GRETIL</span>. NOTE: Where a page break occurs within a word, the pagination mark has been shifted to the end of the word in order not to interfere with word search.</p>
<p>In preparing the text for SuttaCentral, headings were added by Bhikkhu Sujato. Also, some apparent errors, mostly in the ānāpānasmṛtiḥ section, have been marked and corrections suggested.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
