<!DOCTYPE html>
<html>
<head>
<meta charset="utf8">
<meta author="Prof. N. H. Samtani">
<title></title>
</head>
<body>
<div id="text" lang="skt">
<section class="sutta" id="arv1">
<article>
<div class="hgroup">
<p class="division">Arthaviniścayasūtram</p>
<h1>Outline</h1>
</div>
<p class="namo">Namo Buddhāya!</p>
<p><span class="evam">Evaṁ mayā śrutam:</span></p>
<p>ekasmin samaye Bhagavān Śrāvastyāṁ viharati sma | Purvārāme Mṛgāra-mātuḥ prāsāde | mahatā bhikṣu-saṅghena sārdham-ardha-trayodaśabhir-bhikṣu-śātaiḥ ||</p>
<p>Tatra ca Bhagavān dhīra-gambhīra-madhurodāra-nirdoṣa-svareṇa | bhikṣun-āmantrayate sma:</p>
<p>“Dharmaṁ vo bhikṣavo deśayiṣyāmi | ādau kalyāṇaṁ madhye kalyāṇaṁ paryavasāne kalyāṇaṁ | svarthaṁ suvyañjanaṁ | kevalaṁ paripurṇaṁ parisuddhaṁ paryavadātaṁ brahmacaryaṁ saṁprakāśayiṣye | yad-uta, Arthaviniścayaṁ nāma Dharmaparyāyam ||</p>
<p>Tac-chṛṇuta sādhu ca suṣṭhu ca manasikuruta, bhāṣiṣye.”</p>
<p>“Sādhu Bhagavann”-iti te bhikṣavo Bhagavataḥ pratyaśrauṣuḥ | Bhagavāṁs-tān-idam-avocat:</p>
<p>“Katamaś-cāsau bhikṣavo ’rthaviniścayo nāma Dharmaparyāyaḥ?</p>
<p>Yad-uta:</p>
<ol><li>Pañca skandhāḥ |</li><li>pañcopādāna-skandhāḥ |</li><li>aṣṭā-daśa dhātavaḥ |</li><li>dvā-daśāyatanāni |</li><li>dvā-daśāṅgaḥ pratītya-samutpādaḥ |</li><li>catvāry-ārya-satyāni |</li><li>dvā-viṁśatir-indriyāṇi |</li><li>catvāri dhyānāni |</li><li>catasra ārūpya-samāpattayaḥ |</li><li>catvāro brahma-vihārāḥ |</li><li>catasraḥ pratipadaḥ |</li><li>catasraḥ samādhi-bhāvanāḥ |</li><li>catvāri smṛty-upasthānāni |</li><li>catvāri samyak-prahāṇāni |</li><li>catvāra ṛddhi-pādāḥ |</li><li>pañcendriyāṇi |</li><li>pañca balāni |</li><li>sapta bodhyaṅgāni |</li><li>āryāṣṭāṅgo mārgaḥ |</li><li>ṣoḍaśākārānāpāna-smṛtiḥ |</li><li>catvāri srota-āpattyaṅgāni |</li><li>daśa Tathāgata-balāni |</li><li>catvāri vaiśāradyāni |</li><li>catasraḥ pratisaṁvidaḥ |</li><li>aṣṭādaśāveṇikā Buddhadharmāḥ |</li><li>dvātriṁśan-mahā-puruṣa-lakṣaṇāni |</li><li>aśītir-anuvyañjanāni ||</li></ol>
<p>Ayaṁ bhikṣavo ’rthaviniścayasya dharmaparyāyasyoddeśaḥ ||</p>
<h1>1. Pañca Skandhāḥ </h1>
<p>Tatra bhikṣavaḥ katame pañca skandhāḥ?</p>
<p>Tad-yathā:</p>
<ol><li>Rūpa-skandhaḥ |</li><li>vedanā-skandhaḥ |</li><li>saṁjñā-skandhaḥ |</li><li>saṁskāra-skandhaḥ |</li><li>vijñāna-skandhaś-ceti ||</li></ol>
<p>Ime bhikṣavaḥ pañca skandhāḥ ||</p>
</article>
<aside id="metaarea">
<p>Reproduced by <span class="author">Ānandajoti Bhikkhu</span></p>
<p>Based on the edition by <span class="author">Prof. N. H. Samtani</span> in <cite class="book">The Arthaviniścaya-sūtra & its commentary (Nibandhana)</cite> (Patna, 1971), updated to include the corrections he printed in that work on pp. 180-181, most of which were also printed in his translation of the same, <cite class="book">Gathering the Meanings</cite> (Berkeley, 2002), on pp. 309-310.</p>
<p>Original translation with comments to be found at <a href="http://www.ancient-buddhist-texts.net/Texts-and-Translations/Arthaviniscaya/index.htm" target="_blank">http://www.ancient-buddhist-texts.net/</a>.</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
