<!DOCTYPE html>
<html>
<head>
<meta charset="utf8">
<meta author="P.L. Vaidya">
<title></title>
</head>
<body>
<div id="text" lang="skt">
<section class="sutta" id="arv7">
<article>
<div class="hgroup">
<p class="division">Arthaviniścayasūtram</p>
<h1>7: Noble Eightfold Path</h1>
</div>
<p><a class="sc" id="1"></a>tatra bhikṣavaḥ katama āryāṣṭāṅgamārgaḥ? tadyathā—samyagdṛṣṭiḥ | samyaksaṃkalpaḥ | samyagvāk | samyakkarmāntaḥ | samyagājīvaḥ | samyagvyāyāmaḥ | samyaksmṛtiḥ | samyaksamādhiriti ||</p>
<h3><a id="m24" href="#toc"><span class="add">7.1: Right view</span></a></h3>
<p><a class="sc" id="2"></a>tatra bhikṣavaḥ katamā samyagdṛṣṭiḥ? astyayaṃ lokaḥ, asti paralokaḥ, asti pitā, asti dattam, asti hutam, asti iṣṭāniṣṭasukṛtaduṣkṛtānāṃ karmaṇāṃ phalavipākaḥ, santi loke samyaggatāḥ samyakpratipannā iti | iyaṃ bhikṣavaḥ samyagdṛṣṭiḥ |</p>
<h3><a id="m25" href="#toc"><span class="add">7.2: Right intention</span></a></h3>
<p><a class="sc" id="3"></a>samya­ksaṃ­kalpaḥ katamaḥ? buddhatvādipariṇāmitaṃ dānam, śīlaṃ ca cakravartyādipariṇāmitam | ayaṃ bhikṣavaḥ samyaksaṃkalpaḥ ||</p>
<h3><a id="m26" href="#toc"><span class="add">7.3: Right speech</span></a></h3>
<p><a class="sc" id="4"></a>samyagvāk katamā? iha bhikṣavaḥ pāruṣyānṛtapaiśunya­saṃ­bhinnapralāpavarjitā anamṛtavāk | iyamucyate samyagvāk ||</p>
<h3><a id="m27" href="#toc"><span class="add">7.4: Right action</span></a></h3>
<p><a class="sc" id="5"></a>samyak­karmāntaḥ katamaḥ? kāyavāṅmanasāṃ daśakuśaleṣu karmapatheṣu vyāpāraḥ | tatra kāyikaṃ trividham—prāṇātipātādadattādānāt­kāma­mithyācārādviratiḥ | vācikaṃ caturvidham—anṛtapāruṣyapaiśunya­saṃ­bhinnapralā­pād­viratiḥ | mānasikaṃ trividham—abhidhyāvyā­pāda­mithyādṛṣṭyā viratiḥ || tatra prāṇātipātaḥ katamaḥ? prāṇī ca bhavati, prāṇisaṃjñī ca bhavati, vadhakacittaṃ cotpādayati, jīvitādvyaparopayati | ayamucyate bhikṣavaḥ prāṇātipātaḥ | anyatra pramādādadṛṣṭādvā aprāṇivadhaḥ || tatra adattādānaṃ katamat? steyacittasya paradravyas­vīkaraṇamadattādānam, anyatra mātāpitṛbhrātṛs­vajanamitradravyasya svalpasyānuparodhino grahaṇamadattādānam || tatra kāmamithyācāraḥ katamaḥ? parastrī<span class="supplied">ṇā</span> mupabhogo bhartṛrājāmātāpitṛrakṣitānām | athavā asthānagamyādeśakāleṣu vipratipattiḥ kāyika<span class="supplied">kī</span> | evaṃ trividhaḥ || anṛtaṃ katamat? sākṣipraśne ’yathābhūtān vitathavacanamanahitā vā arhannasmīti parihāsyavastu, idamucyate anṛtam || paiśunyaṃ katamat? abhūtena satyena vā bhedakaraṇavacanaṃ paiśunyam || pārūṣyaṃ katamat? para­duḥkha­cikīrṣoryadaniṣṭavacanaśrāvaṇa­duḥkha­masya bhavatu, ityanayā buddhyā yad niṣṭhūravacanaśrāvaṇaṃ kriyate, tatpāruṣyam || saṃbhinnapralāpaḥ katamaḥ? rājakathā caurakathā dyūtakathā madyakathā strīkathā ākhyāyikākathā | ayamucyate saṃbhinnapralāpaḥ | vācikameva caturvidham || abhidhyā katamā? paradravyasvīkaraṇecchayā anyasya dravyāṇi tāniḥ mama syuritīyamucyate abhidhyā || vyāpādaḥ katamaḥ? parasya jīvitavyaparopaṇamavacchedanapīḍanādicintanam | ayamucyate vyāpādaḥ || mithyādṛṣṭiḥ katamā? nāstyayaṃ lokaḥ, nāsti paralokaḥ ityādi pūrvavat | etanmānasaṃ trividham | iyamucyate mithyādṛṣṭiḥ ||</p>
<h3><a id="m28" href="#toc"><span class="add">7.5: Right livelihood</span></a></h3>
<p><a class="sc" id="6"></a>atha samyagājīvaḥ katamaḥ? bhikṣostāvat kuhanā lapanā naimittikatvaṃ naiṣpeṣikatvaṃ lābhena lābhapratikāṅkṣā samyagājīvaḥ | kuhanālapanādayaḥ | tatra kuhanā katamā? bhikṣurdānapatiṃ dṛṣṭvā paryaṅkaṃ baddhvā pathi śūnyāgāre niṣīdati dhyāyī—bhikṣurarhanniti lābhasatkāro me bhaviṣyati, evamādikā kuhanetyucyate || tatra lapanā katamā? iha bhikṣur­lābhasat­kāranimittameva tvaṃ me mātā, tvaṃ me duhiteti, evamanyānyapi priyavacanāni <a class="vai61" id="316"></a> bravīti | evamādikā lapanetyucyate || tatra naimittikatvaṃ katamat? bhikṣustāvat piṇḍapātraṃ paribhuktvā sakṛdasakṛd yad brūte—yādṛśo ’yaṃ piṇḍapātaḥ, tādṛśo ’nyeṣu upāsakagṛheṣu na labhyate | alābhasatkāracittasya tu vadato naiva doṣaḥ | idamucyate naimittikatvam || tatra naiṣpeṣikatvaṃ katamat? bhikṣustāvad yatra gṛhe piṇḍapātraṃ na labhate, dāpayitukāmaśca bhavati, tatra brūte—adānapatayo nirayaṃ gacchanti | yūyamapi adānapatayaḥ vyaktaṃ nirayagāminaḥ, iti narakabhayabhītebhyaḥ piṇḍapātramanu prayacchati, taṃ ca labdhvā paribhuṅkte | idamucyate naiṣpaṣikatvam || tatra lābhena lābhapratikāṅkṣā katamā? bhikṣustāvadātmīyena dhanena śobhanānicīvarāṇi copakrīya upāsakebhyo darśayati—īdṛśāni vayaṃ vastrāṇi dānapatibhyo labhāmahe iti | tenāñjitāni vastrāṇi prayacchanti | tāni paribhuṅkte | iyamucyate bhikṣorlābhena lābhapratikāṅkṣā | ayaṃ bhikṣavo mithyājīvaḥ, tasmādviratiḥ samyagājīvaḥ || iha khalu bhikṣavaḥ upāsakasya mithyājīvaḥ katamaḥ? viṣavikrayaḥ | śastravikrayaḥ | sattvavikrayaḥ | madyavikrayaḥ | māṃsavikrayaḥ | apravekṣitatilasarṣapapīḍanam | ayamupāsakasya mithyājīvaḥ | asmādviratiḥ | ayamucyate bhikṣavaḥ samyagājīvaḥ ||</p>
<h3><a id="m29" href="#toc"><span class="add">7.6: Right effort</span></a></h3>
<p><a class="sc" id="7"></a>samyagvyāyāmaḥ katamaḥ? abhivādana­bahu­lapratyupasthānāñjaliḥ sāmīcīkarmakaraṇam | ayamucyate bhikṣavaḥ samyagvyāyāmaḥ ||</p>
<h3><a id="m30" href="#toc"><span class="add">7.7: Right mindfulness</span></a></h3>
<p><a class="sc" id="8"></a>samyaksmṛtiḥ katamāḥ? iha khalu bhikṣavo bhikṣuḥ striyaṃ dṛṣṭvā utpanne rāge bāhyātmikayoḥ śarīrayoraśubhākāreṇa yathābhūtadarśī bhavati—santyasmin kāye keśā romāṇi nakhā dantā rajomalatvaṅmāṃsam, asthisnāyusirā vṛkkā hṛdayam<span class="supplied">ā</span> maka āmāśayaḥ pakkāśayaḥ antrāṇi antraguṇā odarīyakaṃ yakṛt parīṣamaśru svedaḥ khelakaḥ siṃghāṇako vasā lasīkā majjā medaḥ pittaṃ śleṣmā pūyaṃ śoṇitaṃ mastakaluṅgamuccāraprasravaiḥ pūrṇaṃ nānāprakārakamaśuciriti | iyamucyate bhikṣavaḥ samyaksmṛtiḥ ||</p>
<h3><a id="m31" href="#toc"><span class="add">7.8: Right samādhi</span></a></h3>
<p><a class="sc" id="9"></a>samyaksamādhiḥ katamaḥ? catvāri dhyānāni | iha bhikṣavo bhikṣuḥ viviktaṃ kāmaiḥ viviktaṃ pāpakairakuśalairdharmaiḥ savitarkaṃ savicāraṃ vivekajaṃ prītisukhaṃ pratha­madh­yāna­mupa­saṃ­padya viharati | sa vitarka­vicārav­yupaśamādadhyātma­saṃ­prasā­dāccetasa ekotibhāvādavitarkama­vicāraṃ samādhijaṃ prītisukhaṃ dvitīyadh­yāna­mupa­saṃ­padyaṃ viharati | sa prītervirāgādupekṣako viharati smṛtaḥ saṃprajānan, sukhaṃ ca kāyena prati­saṃ­vedayate—yattadāryā ācakṣate upekṣakaḥ smṛtimān sukhavihārī—tṛtīyaṃ dhyānamupasaṃpadya viharati | sa sukhasya ca prahāṇādduḥkhasya ca prahāṇāt pūrvameva ca saumanasyadaurmanasyayorastaṃ­gamā­daduḥkhāsukhamupekṣāsmṛti­pari­śuddhaṃ caturthadh­yāna­mupa­saṃ­padya viharati | imāni khalu bhikṣavaścatvāri dhyānāni | ayamucyate samyaksamādhiḥ || ayamucyate bhikṣavaḥ āryāṣṭāṅgo mārgaḥ ||</p>
</article>
<aside id="metaarea">
<p>Based on the edition by P.L. <span class="author">Vaidya</span> in <cite class="book">Mahayana-sutra-samgrahah, Part 1.</cite> Darbhanga: The Mithila Institute 1961 (Buddhist Sanskrit Texts, 17).</p>
<p>Input by members of the Sanskrit Buddhist Input Project. <a href="http://www.uwest.edu/sanskritcanon" target="_blank">Digital Sanskrit Buddhist Canon</a>, Sutra section, text no. 5.</p>
<p>The transliteration emulates the conventions of Nagari script. Therefore, many word boundaries are not marked by blanks.</p>
<p>Pagination of P.L. Vaidya’s edition added by Klaus Wille for <span class="smallcaps">GRETIL</span>. NOTE: Where a page break occurs within a word, the pagination mark has been shifted to the end of the word in order not to interfere with word search.</p>
<p>In preparing the text for SuttaCentral, headings were added by Bhikkhu Sujato. Also, some apparent errors, mostly in the ānāpānasmṛtiḥ section, have been marked and corrections suggested.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
