<!DOCTYPE html>
<html>
<head>
<meta charset="utf8">
<meta author="P.L. Vaidya">
<title></title>
</head>
<body>
<div id="text" lang="skt">
<section class="sutta" id="arv16">
<article>
<div class="hgroup">
<p class="division">Arthaviniścayasūtram</p>
<h1>16: Five Faculties</h1>
</div>
<p><a class="sc" id="1"></a>tatra bhikṣavaḥ katamāni pañcendriyāṇi? yaduta śraddhendriyaṃ vīryendriyaṃ smṛtīndriyaṃ samādhīndriyaṃ prajñendriyam | tatra katamacchraddhendriyam? yayā śraddhayā caturo dharmān śraddadhāti | katamāṃścaturaḥ? saṃsārāvacarālaukikīṃ samyagdṛṣṭiṃ dadhāti | sa karmavipākapratiśaraṇo bhavati | yadyadeva karma kariṣyāmi kalyāṇaṃ vā pāpakaṃ vā, tasya karmaṇo vipākaṃ pratisaṃvedayāmi | sa jīvitahetorapi pāpakaṃ karma nābhisaṃskaroti | idamucyate śraddhendriyam || tatra katamadvīryendriyam? yān dharmān średdhendriyeṇa śraddadhāti, tān dharmān <a class="vai61" id="322"></a> vīryendriyeṇa samudānayati | idamucyate vīryendriyam || tatra katamat smṛtīndriyam? yān dharmān vīryendriyeṇa samudānayati, tān dharmān smṛtīndriyeṇa <span class="gap">+ + + + + + + + +</span> ||<span class="gap">+ + + + + + + + +</span> vipraṇāśayati | idamucyate samādhīndriyam || tatra katamat prajñendriyam? yān dharmān samādhīndriyeṇa ekāgrīkaroti, tān dharmān prajñendriyeṇa pratividhyati | sa teṣu dharmeṣu pratyavekṣaṇajātīyo bhavati | idamucyate prajñendriyam || imāni bhikṣavaḥ pañcendriyāṇi ||</p>
</article>
<aside id="metaarea">
<p>Based on the edition by P.L. <span class="author">Vaidya</span> in <cite class="book">Mahayana-sutra-samgrahah, Part 1.</cite> Darbhanga: The Mithila Institute 1961 (Buddhist Sanskrit Texts, 17).</p>
<p>Input by members of the Sanskrit Buddhist Input Project. <a href="http://www.uwest.edu/sanskritcanon" target="_blank">Digital Sanskrit Buddhist Canon</a>, Sutra section, text no. 5.</p>
<p>The transliteration emulates the conventions of Nagari script. Therefore, many word boundaries are not marked by blanks.</p>
<p>Pagination of P.L. Vaidya’s edition added by Klaus Wille for <span class="smallcaps">GRETIL</span>. NOTE: Where a page break occurs within a word, the pagination mark has been shifted to the end of the word in order not to interfere with word search.</p>
<p>In preparing the text for SuttaCentral, headings were added by Bhikkhu Sujato. Also, some apparent errors, mostly in the ānāpānasmṛtiḥ section, have been marked and corrections suggested.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
