<!DOCTYPE html>
<html>
<head>
<meta charset="utf8">
<meta author="Prof. N. H. Samtani">
<title></title>
</head>
<body>
<div id="text" lang="skt">
<section class="sutta" id="arv16">
<article>
<div class="hgroup">
<p class="division">Arthaviniścayasūtram</p>
<h1>16. Pañcendriyāṇi</h1>
</div>
<p>Tatra bhikṣavaḥ katamāni pañcendriyāṇi?</p>
<p>Yad-uta:</p>
<ol><li>Śraddhendriyam |</li><li>vīryendriyam |</li><li>smṛtīndriyam |</li><li>samādhīndriyam |</li><li>prajñendriyam ||</li></ol>
<ol><li><p>Tatra katamat śraddhendriyam?</p>
<p>Yayā śraddhayā caturo dharmān śraddadhāti ||</p>
<p>Katamāṁś-caturaḥ?</p>
<ol><li>Saṁsārāvacarāṁ laukikīṁ samyag-dṛṣṭiṁ śraddadhāti |</li><li> sa karma-vipāka-pratiśaraṇo bhavati |</li><li> yad-yad-eva karma kariṣyāmi kalyāṇaṁ vā pāpakaṁ vā | tasyaiva karmaṇo vipākaṁ pratisaṁvedayiṣyāmi |</li><li> sa jīvita-hetor-api pāpakaṁ karma nābhisaṁskaroti ||</li></ol>
<p>Idam-ucyate śraddhendriyam ||</p></li>
<li><p>Tatra katamad vīryendriyam?</p>
<p>Yān dharmān śraddhendriyeṇa śraddadhāti | tān dharmān vīryendriyeṇa samudānayati ||</p>
<p>Idam-ucyate vīryendriyam ||</p></li>
<li><p>Tatra katamat smṛtīndriyam?</p>
<p>Yān dharmān vīryendriyeṇa samudānayati | tān dharmān smṛtīndriyeṇa na vipraṇāśayati ||</p>
<p>Idam-ucyate smṛtīndriyam ||</p></li>
<li><p>Tatra katamat samādhīndriyam?</p>
<p>Yān dharmān smṛtīndriyeṇa na vipraṇāśayati | tān dharmān samādhīndriyeṇa ekāgrīkaroti ||</p>
<p>Idam-ucyate samādhīndriyam ||</p></li>
<li><p>Tatra katamat prajñendriyam?</p>
<p>Yān dharmān samādhīndriyeṇa ekāgrīkaroti | tān dharmān prajñendriyeṇa pratividhyate sa teṣu dharmeṣu pratyavekṣaṇa-jātīyo bhavati ||</p>
<p>Idam-ucyate prajñendriyam ||</p></li></ol>
<p>Imāni bhikṣavaḥ pañcendriyāṇi ||</p>
</article>
<aside id="metaarea">
<p>Reproduced by <span class="author">Ānandajoti Bhikkhu</span></p>
<p>Based on the edition by <span class="author">Prof. N. H. Samtani</span> in <cite class="book">The Arthaviniścaya-sūtra & its commentary (Nibandhana)</cite> (Patna, 1971), updated to include the corrections he printed in that work on pp. 180-181, most of which were also printed in his translation of the same, <cite class="book">Gathering the Meanings</cite> (Berkeley, 2002), on pp. 309-310.</p>
<p>Original translation with comments to be found at <a href="http://www.ancient-buddhist-texts.net/Texts-and-Translations/Arthaviniscaya/index.htm" target="_blank">http://www.ancient-buddhist-texts.net/</a>.</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
