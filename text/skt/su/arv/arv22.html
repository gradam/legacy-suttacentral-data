<!DOCTYPE html>
<html>
<head>
<meta charset="utf8">
<meta author="Prof. N. H. Samtani">
<title></title>
</head>
<body>
<div id="text" lang="skt">
<section class="sutta" id="arv22">
<article>
<div class="hgroup">
<p class="division">Arthaviniścayasūtram</p>
<h1>22. Daśa Tathāgata-Balāni</h1>
</div>
<p>Tatra katamāni bhikṣavo daśa Tathāgata-balāni?</p>
<ol><li>Iha bhikṣavas-Tathāgataḥ | sthānaṁ ca sthānato yathā-bhūtaṁ prajānāti, asthānaṁ cāsthānataḥ | idaṁ Tathāgatasya prathamaṁ balam ||</li>
<li>Atītānāgata-pratyutpannānāṁ karma-dharma-samādānānāṁ vipākaṁ yathā-bhūtaṁ prajānāti ||</li>
<li>Para-sattvānāṁ para-pudgalānām-anekādhimuktikānāṁ nānādhimuktikānāṁ yathā-bhūtaṁ prajānāti ||</li>
<li>Aneka-dhātukaṁ lokaṁ nānā-dhātukaṁ lokaṁ yathā-bhūtaṁ prajānāti ||</li>
<li>Para-sattvānām-indriyāṇam-parāparajñatāṁ yathā-bhūtaṁ prajānāti ||</li>
<li>Sarvatra-gāminīṁ pratipadaṁ ca yathā-bhūtaṁ prajānāti ||</li>
<li>Para-sattvānām-indriya-bala-bodhyaṅga-dhyāna-vimokṣa-samādhi-samāpattīnāṁ—saṁkleśa-vyavadāna-vyavasthānaṁ | yathā-bhūtaṁ prajānāti ||</li>
<li>Punar-aparaṁ sākāraṁ soddeśaṁ sānimittam-aneka-vidhaṁ pūrva-nivāsaṁ samanusmarati | ekām-api jātiṁ samanusmarati dve tisraś-catasro vā | yāvad-anekāny-api jāti-koṭi-niyuta-śata-sahasrāṇi anusmaratīti vistaraḥ ||</li>
<li>Punar-aparaṁ sa divyena cakṣuṣā visuddhenātikrānta-mānuṣyakeṇa sattvān paśyati cyavamānān-upapadyamānān | kāya-vāṅ-manasāṁ sucarita-duścaritaiḥ | sugati-durgatiṣūpapadyamānān-iti vistaraḥ ||</li>
<li>Āsrava-kṣayād-anāsravāṁ, ceto-vimuktiṁ prajñayā | yathā-bhūtaṁ prajānāti ||</li></ol>
<p>Imāni bhikṣavo daśa Tathāgata-balāni ||</p>
</article>
<aside id="metaarea">
<p>Reproduced by <span class="author">Ānandajoti Bhikkhu</span></p>
<p>Based on the edition by <span class="author">Prof. N. H. Samtani</span> in <cite class="book">The Arthaviniścaya-sūtra & its commentary (Nibandhana)</cite> (Patna, 1971), updated to include the corrections he printed in that work on pp. 180-181, most of which were also printed in his translation of the same, <cite class="book">Gathering the Meanings</cite> (Berkeley, 2002), on pp. 309-310.</p>
<p>Original translation with comments to be found at <a href="http://www.ancient-buddhist-texts.net/Texts-and-Translations/Arthaviniscaya/index.htm" target="_blank">http://www.ancient-buddhist-texts.net/</a>.</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
