<!DOCTYPE html>
<html>
<head>
<meta charset="utf8">
<meta author="P.L. Vaidya">
<title></title>
</head>
<body>
<div id="text" lang="skt">
<section class="sutta" id="arv5">
<article>
<div class="hgroup">
<p class="division">Arthaviniścayasūtram</p>
<h1>5: Twelve-factored Dependent Origination</h1>
</div>
<p><a class="sc" id="sc6"></a>tatra bhikṣavaḥ katamo dvādaśāṅgaḥ pratītyasamutpādaḥ? avidyāpratyayāḥ saṃskārāḥ | saṃskārapratyayaṃ vijñānam | vijñānapratyayaṃ nāmarūpam | nāmarūpapratyayaṃ ṣaḍāyatanam | ṣaḍāyatanapratyayaḥ sparśaḥ | sparśapratyayā vedanā | vedanāpratyayā tṛṣṇā | tṛṣṇāpratyayādupādānam | upādānapratyayādbhavaḥ | bhavapratyayājjātiḥ | jātipratyayā jarāmaraṇaśokaparidevaduḥkhadaurmana*syo*pāyāsāḥ <a class="vai61" id="312"></a> saṃbhavanti | evamasya kevalasya mahato duḥkhaskandhasya samudayo bhavati || avidyānirodhātsaṃskāranirodhaḥ | saṃskāranirodhādvijñānānirodhaḥ | vijñānanirodhānnāmarūpanirodhaḥ | nāmarūpanirodhātṣaḍāyatananirodhaḥ | ṣaḍāyatananirodhātsparśanirodhaḥ | sparśanirodhādvedanānirodhaḥ | vedanānirodhāttṛṣṇānirodhaḥ | tṛṣṇānirodhādupādānanirodhaḥ | upādānanirodhādbhavanirodhaḥ | bhavanirodhājjātinirodhaḥ | jātinirodhājjarāmaraṇaśokaparidevaduḥkhadaurmanasyopāyāsā nirudhyante | evamasya kevalasya mahato duḥkhaskandhasya nirodho bhavati ||</p>
<h3><a id="m6" href="#toc"><span class="add">5.1: Ignorance</span></a></h3>
<p><a class="sc" id="sc7"></a>tatra katamā avidyā? yattatpūrvānte ’jñānam | aparānte ’jñānam | pūrvā<span class="supplied">ntā</span> parānte ’jñānam | adhyātma ajñānam | bahirdhā ajñānam | adhyātmabahirdhā ajñānam | karmaṇyajñānam | vipāke ’jñānam | karmavipāke ’jñānam | sukṛte ’jñānam | duṣkṛte ’jñānam | sukṛtaduṣkṛteṣu dharmeṣvajñānam | hetāvajñānam | phale ’jñānam | hetuphale ’jñānam | hetusamutpanneṣu dharmeṣvajñānam | pratītyasamutpāde ’jñānam | pratītyasamutpanneṣu dharmeṣvajñānam | buddhe ’jñānam | dharme ’jñānam | saṃghe ’jñānam | duḥkhe ’jñānam | samudaye ’jñānam | nirodhe ’jñānam | mārge ’jñānam | kuśale ’jñānam | akuśale ’jñānam | kuśalākuśaleṣu dharmeṣvajñānam | sāvadye ’jñānam | anavadye ’jñānam | sāvadyānavadyeṣu dharmeṣvajñānam | sevitavye ’jñānam | asevitavye ’jñānam | sevitavyāsevitavyeṣu dharmeṣvajñānam | sāsrave ’jñānam | anāsrave ’jñānam | sāsravānāsraveṣu dharmeṣvajñānam | saṃskṛte ’jñānam | asaṃskṛte ’jñānam | saṃskṛtāsaṃskṛteṣu dharmeṣvajñānam | atīte ’jñānam | anāgate ’jñānam | pratyutpanne ’jñānam | atītānāgatapratyutpanneṣu dharmeṣvajñānam | ṣaṭ su vā sparśāyataneṣu yathābhūtamajñānamadarśanamanabhisamayastamaḥ saṃmoho ’vidyāndhakāram | iyamucyate ’vidyeti ||</p>
<h3><a id="m7" href="#toc"><span class="add">5.2: Activities</span></a></h3>
<p><a class="sc" id="sc8"></a>avidyāpratyayāḥ saṃskārā iti | saṃskārāḥ katame? trayaḥ saṃskārāḥ—kāyasaṃskāraḥ vāksaṃskāraḥ manaḥsaṃskāraśca | tatra kāyasaṃskāraḥ katamaḥ? āśvāsaḥ praśvāsaḥ | kāyiko hyeṣa dharmaḥ, kāyaniśritaḥ kāyapratibaddhaḥ | kāyaṃ niśritya vartate | tasmādāśvāsapraśvāsāḥ kāyasaṃskāra ityucyate || vāksaṃskāraḥ katamaḥ? vitarkayitvā vicārayitvā vācaṃ bhāṣate, nāvitarkayitvā, nāvicārya | tasmādvitarkavicāro vāksaṃskāra ityucyate || manaḥsaṃskāraḥ katamaḥ? raktasya yā cetanā, cittasya ca, tenāsya yā cetanā | caitasiko hyeṣa dharmaḥ | cittaniśritaḥ cittapratibaddhaḥ | cittaṃ niśritya pravartate | tasmāccetanā manaḥsaṃskāra ityucyate ||</p>
<h3><a id="m8" href="#toc"><span class="add">5.3: Consciousness</span></a></h3>
<p><a class="sc" id="sc9"></a>saṃskārapratyayaṃ vijñānamiti | vijñānaṃ katamat? ṣaḍ vijñānakāyāḥ | katame ṣaṭ? tadyathā—cakṣurvijñānam | śrotravijñānam | ghrāṇavijñānam | jihvāvijñānam | kāyavijñānam | manovijñānam | ime ṣaḍ vijñānakāyāḥ ||</p>
<h3><a id="m9" href="#toc"><span class="add">5.4: Name &amp; Form</span></a></h3>
<p><a class="sc" id="sc10"></a>vijñānapratyayaṃ nāmarūpamiti | tatra nāmarūpam—nāma catvāro ’rūpiṇaḥ skandhāḥ | katame catvāraḥ? vedanāskandhaḥ | saṃjñāskandhaḥ | saṃskāraskandhaḥ | vijñānaskandhaḥ | idaṃ <a class="vai61" id="313"></a> nāma | rūpaṃ katamat? yatkiṃcidrūpam, taccatvāri mahābhūtāni | catvāri ca mahābhūtānyupādāya | tadyathā—pṛthivīdhātuḥ | abdhātuḥ | tejodhātuḥ | vāyudhātuḥ || pṛthivīdhātuḥ katamaḥ? yadgurutvaṃ ca karkaśatvaṃ ca | abdhātuḥ katamaḥ? yad dravatvamabhiṣyandanatvaṃ ca | tejodhātuḥ katamaḥ? yaduṣṇatvaṃ paripācanatvaṃ ca | vāyudhātuḥ katamaḥ? yadākuñcanaḥ prasāraṇaḥ laghusamudīraṇatvaṃ ca | yadidaṃ rūpaṃ pūrvakaṃ <span class="supplied">ca</span> nāma, tadubhayamekatrābhisaṃkṣipya nāmarūpamityucyate ||</p>
<h3><a id="m10" href="#toc"><span class="add">5.5: Six Spheres</span></a></h3>
<p><a class="sc" id="sc11"></a>nāmarūpapratyayaṃ ṣaḍāyatanamiti | ṣaḍāyatanaṃ katamat? cakṣurāyatanam | śrotrāyatanam | ghrāṇāyatanam | jihvāyatanam | kāyāyatanam | manaāyatanam | idamucyate ṣaḍāyatanam ||</p>
<h3><a id="m11" href="#toc"><span class="add">5.6: Contact</span></a></h3>
<p><a class="sc" id="sc12"></a>ṣaḍāyatanapratyayaḥ sparśa iti | sparśaḥ katamaḥ? ṣaṭ sparśakāyāḥ—cakṣusaṃsparśaḥ | śrotrasaṃsparśaḥ | ghrāṇasaṃsparśaḥ | jihvāsaṃsparśaḥ | kāyasaṃsparśaḥ | manaḥsaṃsparśaḥ |<span class="supplied">ayamucyate sparśaḥ</span> ||</p>
<h3><a id="m12" href="#toc"><span class="add">5.7: Feeling</span></a></h3>
<p><a class="sc" id="sc13"></a>sparśapratyayā vedanā | vedanā katamā? ṣaḍ vedanāḥ | katame<span class="sic">māḥ<span class="corr">Sic! Omit.</span></span> ṣaṭ? cakṣuḥsaṃsparśajā vedanā sukhā duḥkhā aduḥkhāsukhā ca | śrotrasaṃsparśajā vedanā sukhā duḥkhā aduḥkhāsukhā ca | ghrāṇasaṃsparśajā vedanā sukhā duḥkhā aduḥkhāsukhā ca | jihvāsaṃsparśajā vedanā sukhā duḥkhā aduḥkhāsukhā ca | kāyasaṃsparśajā vedanā sukhā duḥkhā aduḥkhāsukhā ca | manaḥsaṃsparśajā vedanā sukhā duḥkhā aduḥkhāsukhā ca | iyamucyate vedanā ||</p>
<h3><a id="m13" href="#toc"><span class="add">5.8: Craving</span></a></h3>
<p><a class="sc" id="sc14"></a>vedanāpratyayā tṛṣṇā | katamā tṛṣṇā? ṣaṭ tṛṣṇākāyāḥ | katame ṣaṭ? rūpatṛṣṇā | śabdatṛṣṇā | gandhatṛṣṇā | rasatṛṣṇā | sparśatṛṣṇā | dharmatṛṣṇā |<span class="supplied">iyamucyate tṛṣṇā</span> ||</p>
<h3><a id="m14" href="#toc"><span class="add">5.9: Grasping</span></a></h3>
<p><a class="sc" id="sc15"></a>tṛṣṇāpratyayamupādānam | upādānaṃ katamat? catvāri upādānāni | katamāni catvāri? tṛṣṇopādānam | śīlavratopādānam | ātmavedanopādānam | <span class="supplied">idamucyate upādānam</span> ||</p>
<h3><a id="m15" href="#toc"><span class="add">5.10: Existence</span></a></h3>
<p><a class="sc" id="sc16"></a>upādānapratyayo bhava iti | bhavaḥ katamaḥ? trayo bhavāḥ | katame trayaḥ? kāmabhavaḥ | rūpabhavaḥ | ārūpyabhavaśca | tatra kāmabhavaḥ katamaḥ? tadyathā—narakāḥ | tiryañcapretāḥ | asurāḥ | ṣaṭ kāmāvacarā devāḥ || tadyathā—aṣṭau mahānarakāḥ | katame ’ṣṭauḥ? tadyathā—uṣṇā mahānarakāḥ | saṃjīvaḥ | kālasūtraḥ | saṃghātaḥ | dvau ca rauravau | tapanaḥ | pratāpanaḥ | avīciśca | iti || mahānarakāḥ || tadyathā—arbudaḥ | nirarbudaḥ | aṭaṭaḥ | hahavaḥ | huhuvaḥ | utpalaḥ | padmaḥ | mahāpadmaḥ || katame ṣaṭ devāḥ? cāturmahārājikā devāḥ | trāyastriṃśāḥ | yāmāḥ | tuṣitāḥ | nirmāṇaratayaḥ | paranirmitavaśavartino devāḥ || tatra rūpabhavaḥ katamaḥ? tadyathā—bramhakāyikāḥ | brahmapurohitāḥ | mahābrahmāṇaḥ | parīttābhāḥ | apramāṇābhāḥ | ābhāsvarāḥ | parīttaśubhāḥ | apramāṇaśubhāḥ | śubhakṛtsnāḥ | anabhrakāḥ | puṇyaprasavāḥ | abṛhāḥ | atapāḥ | abṛhāḥ | sudarśanāḥ | akaniṣṭhāśceti || ārūpyadhātavaḥ katamāḥ? tadyathā—<a class="vai61" id="314"></a> ākāśānantyāyatanam | vijñānānantyāyatanam | ākiṃcanyāyatanam | naivasaṃjñānāsaṃjñāyatanam || ārūpiṇāṃ devānāṃ cittamātramadhyāyināṃ cāturvidhā upapattiḥ | ayamucyate upādānapratyayo bhavaḥ ||</p>
<h3><a id="m16" href="#toc"><span class="add">5.11: Birth</span></a></h3>
<p><a class="sc" id="sc17"></a>bhavapratyayā jātiriti | jātiḥ katamāḥ? yā teṣāṃ teṣāṃ sattvānāṃ tasmiṃstasmin sattvanikāye jātiḥ, saṃjātiḥ, avakrāntiḥ, abhinirvṛttiḥ, skandhānāṃ prādurbhāvaḥ, āyatanānāṃ pratilambhaḥ, jīvitendriyasyodbhavaḥ |<span class="supplied">iyamucyate jātiḥ |</span> ||</p>
<h3><a id="m17" href="#toc"><span class="add">5.12: Old age and death</span></a></h3>
<p><a class="sc" id="sc18"></a><span class="supplied">jātipratyayaṃ jarāmaraṇam | jarā katamā?</span> nikāyasabhāgatāyāstasyā yat khālityaṃ pālityaṃ valīpracuratā jīrṇatā bhugnatā kub jagopānasīvakratā khurukhuruśvāsapraśvāsaśca tilakālakopahatagātratā purataḥ prāgbhārakāyatā daṇḍāvaṣṭambhatā indriyāṇāṃ paripākaḥ paribhedaḥ saṃbhārāṇāṃ purāṇībhāvo jarjarībhāvaḥ dhandhatvaṃ mandatvaṃ hāniḥ parihāṇiḥ | iyamucyate jarā || tatra maraṇaṃ katamat? yatteṣāṃ sattvānāṃ tasmācchavikāyāccyutiḥ cyavanatā bhedo ’ntardhānaṃ maraṇaṃ kālakriyā āyuṣo hāniḥ uṣmaṇo hāniḥ jīvitendriyasya nirodhaḥ skandhānāṃ nikṣepaḥ | idamucyate maraṇam || yadetanmaraṇaṃ pūrvikā ca jarā, tadubhayamekatrābhisaṃkṣipya jarāmaraṇamityucyate || ayaṃ bhikṣavo dvādaśāṅgapratītyasamutpādasyāyaṃ vibhaṅga iti ||</p>
</article>
<aside id="metaarea">
<p>Based on the edition by P.L. <span class="author">Vaidya</span> in <cite class="book">Mahayana-sutra-samgrahah, Part 1.</cite> Darbhanga: The Mithila Institute 1961 (Buddhist Sanskrit Texts, 17).</p>
<p>Input by members of the Sanskrit Buddhist Input Project. <a href="http://www.uwest.edu/sanskritcanon" target="_blank">Digital Sanskrit Buddhist Canon</a>, Sutra section, text no. 5.</p>
<p>The transliteration emulates the conventions of Nagari script. Therefore, many word boundaries are not marked by blanks.</p>
<p>Pagination of P.L. Vaidya’s edition added by Klaus Wille for <span class="smallcaps">GRETIL</span>. NOTE: Where a page break occurs within a word, the pagination mark has been shifted to the end of the word in order not to interfere with word search.</p>
<p>In preparing the text for SuttaCentral, headings were added by Bhikkhu Sujato. Also, some apparent errors, mostly in the ānāpānasmṛtiḥ section, have been marked and corrections suggested.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
