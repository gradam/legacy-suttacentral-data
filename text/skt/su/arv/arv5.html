<!DOCTYPE html>
<html>
<head>
<meta charset="utf8">
<meta author="Prof. N. H. Samtani">
<title></title>
</head>
<body>
<div id="text" lang="skt">
<section class="sutta" id="arv5">
<article>
<div class="hgroup">
<p class="division">Arthaviniścayasūtram</p>
<h1>5. Dvā-Daśāṅga-Pratītya-Samutpādaḥ</h1>
</div>
<p>Tatra bhikṣavaḥ katamo dvā-daśāṅgaḥ pratītya-samutpādaḥ?</p>
<p>Yad-uta:</p>
<p>Asmiṁ sat-idaṁ bhavati, asyotpādād-idam-utpadyate ||</p>
<p>Yad-uta:</p>
<ol><li>Avidyā-pratyayāḥ saṁskārāḥ |</li><li>saṁskāra-pratyayaṁ vijñānaṁ |</li><li>vijñāna-pratyayaṁ nāma-rūpaṁ |</li><li>nāma-rūpa-pratyayaṁ ṣaḍ-āyatanaṁ |</li><li>ṣaḍ-āyatana-pratyayaḥ sparśaḥ |</li><li>sparśa-pratyayā vedanā |</li><li>vedanā-pratyayā tṛṣṇā |</li><li>tṛṣṇā-pratyayam-upādānaṁ |</li><li>upādāna-pratyayo bhavaḥ |</li><li>bhava-pratyayā jātiḥ |</li><li>jāti-pratyayā</li><li>jarā-maraṇa-śoka-parideva-duḥkha-daurmanasyopāyāsā saṁbhavanti | evam-asya kevalasya mahato duḥkha-skandhasya samudayo bhavati ||</li><li>Avidyā-nirodhāt-saṁskāra-nirodhaḥ |</li><li>saṁskāra-nirodhād-vijñānā-nirodhaḥ |</li><li>vijñāna-nirodhān-nāma-rūpa-nirodhaḥ |</li><li>nāma-rūpa-nirodhāt-ṣaḍ-āyatana-nirodhaḥ |</li><li>ṣaḍ-āyatana-nirodhāt-sparśa-nirodhaḥ |</li><li>sparśa-nirodhād vedanā-nirodhaḥ |</li><li>vedanā-nirodhāt-tṛṣṇā-nirodhaḥ |</li><li>tṛṣṇā-nirodhād-upādāna-nirodhaḥ |</li><li>upādāna-nirodhād bhava-nirodhaḥ |</li><li>bhava-nirodhāj-jāti-nirodhaḥ |</li><li>jāti-nirodhāj-</li><li>jarā-maraṇa-śoka-parideva-duḥkha-daurmanasyopāyāsā nirudhyante | evam-asya kevalasya mahato duḥkha-skandhasya nirodho bhavati ||</li></ol>
<h2><span class="add">5.1 Avidyā</span></h2>
<p>Tatra katamā avidyā?</p>
<p>Yad-uta:</p>
<p>Pūrvānte ’jñānam, aparānte ’jñānam, pratyupante ’jñānam; adhyātme ’jñānam, bahirdhā ’jñānam, adhyātma-bahirdhā ’jñānam; karmaṇy-ajñānam, vipāke ’jñānam, karma-vipāke ’jñānam; sukṛte ’jñānam, duṣkṛte ’jñānam, sukṛta-duṣkṛte ’jñānam; hetāvajñānam, phale ’jñānam, hetu-phale ’jñānam; hetu-samutpanneṣu dharmeṣv-ajñānam, pratītya-samutpādeṣv-ajñānam |</p>
<p>pratītya-samutpanneṣu dharmeṣu ajñānam; Buddhe ’jñānam, Dharme ’jñānam, Saṁghe ’jñānam; duḥkhe ’jñānam, samudaye ’jñānam, nirodhe ’jñānam, mārge ’jñānam; kuśalākuśaleṣu dharmeṣu ajñānam | sāvadyānavadyeṣu dharmeṣu ajñānam | sevitavyāsevitavyeṣu dharmeṣu ajñānam | hīna-praṇīteṣu kṛṣṇa-śukleṣu dharmeṣu ajñānam ||</p>
<p>Ṣaṭsu vā sparśāyataneṣu | yathā-bhūtam-ajñānam-adarśanam-anabhisamayas-tamaḥ | saṁmoho ’vidyāndhakāram ||</p>
<p>Iyam-ucyate ’vidyeti ||</p>
<h2><span class="add">5.2 Saṁskārā</span></h2>
<p>Avidyā-pratyayāḥ saṁskārā iti ||</p>
<p>Saṁskārāḥ katame?</p>
<p>Trayaḥ saṁskārāḥ:</p>
<ol><li>Kāya-saṁskāraḥ</li><li>vāk-saṁskāraḥ</li><li>manaḥ-saṁskāraḥ ||</li></ol>
<ol><li><p>Kāya-saṁskāraḥ katamaḥ?</p>
<p>Āśvāsaḥ praśvāsaḥ, kāyiko hyeṣa dharmaḥ | kāya-niśritaḥ, kāya-pratibaddhaḥ, kāyaṁ niśritya vartate ||</p>
<p>Tasmād-āśvāsaḥ praśvāsaḥ kāya-saṁskāra ity-ucyate ||</p></li>
<li><p>Vāk-saṁskāraḥ katamaḥ?</p>
<p>Vitarkya vicārya vācaṁ bhāṣate, nāvitarkya, nāvicārya ||</p>
<p>Tasmād-vitarka-vicāro vāk-saṁskāra ity-ucyate ||</p></li>
<li><p>Manaḥ-saṁskāraḥ katamaḥ?</p>
<p>Raktasya yā cetanā, dviṣusya yā cetanā, mūḍhasya yā cetanā | caitasiko hyeṣa dharmaḥ | citta-niśritaḥ citta-pratibaddhaḥ, cittaṁ niśritya pravartate ||</p>
<p>Tasmāc-cetanā manaḥ-saṁskāra ity-ucyate ||</p></li></ol>
<p>Ime bhikṣavaḥ trayaḥ saṁskārā ucyante ||</p>
<h2><span class="add">5.3 Vijñānam</span></h2>
<p>Saṁskāra-pratyayaṁ vijñānam-iti ||</p>
<p>Vijñānaṁ katamat?</p>
<p>Ṣaḍ vijñāna-kāyāḥ ||</p>
<p>Katame ṣaṭ?</p>
<p>Tad-yathā:</p>
<ol><li>Cakṣur-vijñānaṁ |</li><li>śrotra-vijñānaṁ |</li><li>ghrāṇa-vijñānaṁ |</li><li>jihvā-vijñānaṁ |</li><li>kāya-vijñānaṁ |</li><li>mano-vijñānam ||</li></ol>
<p>Ime ṣaḍ vijñāna-kāyā vijñānam-ity-ucyante ||</p>
<h2><span class="add">5.4 Nāma-Rūpam</span></h2>
<p>Vijñāna-pratyayaṁ nāma-rūpam-iti ||</p>
<p>Tatra kataman-nāma?</p>
<p>Catvāro ’rūpiṇaḥ skandhāḥ ||</p>
<p>Katame catvāraḥ?</p>
<ol><li>Vedanā-skandhaḥ |</li><li>saṁjñā-skandhaḥ |</li><li>saṁskāra-skandhaḥ |</li><li>vijñāna-skandhaḥ | Idaṁ nāma ||</li></ol>
<p>Rūpaṁ katamat?</p>
<p>Yat-kiṁcid-rūpam | sarvaṁ tat: catvāri mahā-bhūtāni | catvāri ca mahā-bhūtāny-upādāya ||</p>
<p>Katamāni catvāri?</p>
<p>Tad-yathā:</p>
<ol><li>Pṛthivī-dhātuḥ |</li><li>ab-dhātuḥ |</li><li>tejo-dhātuḥ |</li><li>vāyu-dhātuś-ca ||</li></ol>
<ol><li><p>Pṛthivī-dhātuḥ katamaḥ?</p>
<p>Yad gurutvaṁ kakkhaṭatvaṁ ca ||</p></li>
<li><p>Ab-dhātuḥ katamaḥ?</p>
<p>Yad dravatvam-abhiṣyandanatvaṁ ca ||</p></li>
<li><p>Tejo-dhātuḥ katamaḥ?</p>
<p>Yad-uṣṇatvaṁ ca paripācanatvaṁ ca ||</p></li>
<li><p>Vāyu-dhātuḥ katamaḥ?</p>
<p>Yad-ākuñcana-prasāraṇa-laghu-samudīraṇatvaṁ ca ||</p></li></ol>
<p>Yad-idaṁ rūpaṁ pūrvakaṁ ca nāma ||</p>
<p>Tad-ubhayam-ekatrābhisaṁkṣipya nāma-rūpam-ity-ucyate ||</p>
<h2><span class="add">5.5 Ṣaḍ-Āyatanam</span></h2>
<p>Nāma-rūpa-pratyayaṁ ṣaḍ-āyatanam-iti ||</p>
<p>Ṣaḍ-āyatanaṁ katamat?</p>
<p>Ṣaḍ-ādhyātmikāny-āyatanāni ||</p>
<p>Tad-yathā:</p>
<ol><li>Cakṣur-āyatanaṁ |</li><li>śrotrāyatanaṁ |</li><li>ghrāṇāyatanaṁ |</li><li>jihvāyatanaṁ |</li><li>kāyāyatanaṁ |</li><li>mana āyatanam ||</li></ol>
<p>Idam-ucyate ṣaḍ-āyatanam ||</p>
<h2><span class="add">5.6 Sparśa</span></h2>
<p>Ṣaḍ-āyatana-pratyayaḥ sparśa iti ||</p>
<p>Sparśaḥ katamaḥ?</p>
<p>Ṣaṭ sparśa-kāyāḥ ||</p>
<p>Katame ṣaḍ?</p>
<ol><li>Cakṣu-saṁsparśaḥ |</li><li>śrotra-saṁsparśaḥ |</li><li>ghrāṇa-saṁsparśaḥ |</li><li>jihvā-saṁsparśaḥ |</li><li>kāya-saṁsparśaḥ |</li><li>manaḥ-saṁsparśa iti ||</li></ol>
<p>Ayam-ucyate sparśaḥ ||</p>
<h2><span class="add">5.7 Vedanā</span></h2>
<p>Sparśa-pratyayā vedaneti ||</p>
<p>Vedanā katamā?</p>
<p>Ṣaḍ vedanā-kāyāḥ ||</p>
<p><span class="add">Katame ṣaḍ?</span></p>
<p>{1} Cakṣuḥ-saṁsparśajā vedanā | sukhā duḥkhā aduḥkhāsukhā ca | evaṁ {2-6} śrotra-ghrāṇa-jihvā-kāya-manaḥ-saṁsparśajā vedanā | sukhā duḥkhā aduḥkhāsukhā ca ||</p>
<p>Iyam-ucyate vedanā ||</p>
<h2><span class="add">5.8 Tṛṣṇā</span></h2>
<p>Vedanā-pratyayā tṛṣṇeti ||</p>
<p>Tṛṣṇā katamā?</p>
<p>Ṣaṭ tṛṣṇā-kāyāḥ | Katame ṣaṭ?</p>
<ol><li>Rūpa-tṛṣṇā |</li><li>śabda-tṛṣṇā |</li><li>gandha-tṛṣṇā |</li><li>rasa-tṛṣṇā |</li><li>sparśa-tṛṣṇā |</li><li>dharma-tṛṣṇeti ||</li></ol>
<p><span class="add">Iyam-ucyate tṛṣṇā ||</span></p>
<h2><span class="add">5.9 Upādānam</span></h2>
<p>Tṛṣṇā-pratyayam-upādānam-iti ||</p>
<p>Upādānaṁ katamat?</p>
<p>Catvārupādānāni ||</p>
<p>Katamāni catvāri?</p>
<ol><li>Kāmopādānaṁ |</li><li>dṛṣṭy-upādānaṁ |</li><li>śīlavratopādānaṁ |</li><li>ātmavādopādānaṁ ceti ||</li></ol>
<p><span class="add">Idam-ucyate upādānam ||</span></p>
<h2><span class="add">5.10 Bhava</span></h2>
<p>Upādānapratyayo bhava iti ||</p>
<p>Bhavaḥ katamaḥ?</p>
<p>Trayo bhavāḥ ||</p>
<p>Katame trayaḥ?</p>
<p>Tad-yathā:</p>
<ol><li>Kāmabhavaḥ |</li><li>rūpabhavaḥ |</li><li>ārūpyabhavaḥ ||</li></ol>
<p>Tad-yathā:</p>
<ol><li><p><span class="add">Narakāḥ</span></p>
<p>Uṣṇanarakāḥ aṣṭau ||</p>
<p>Katame ’ṣṭau?</p>
<p>Tad-yathā:</p>
<ol><li>Saṁjīvaḥ |</li><li>kālasūtraḥ |</li><li>saṁghātaḥ |</li><li>rauravaḥ |</li><li>mahārauravaḥ |</li><li>tapanaḥ |</li><li>pratāpanaḥ |</li><li>avīciś-ca ||</li></ol>
<p>Śītanarakā aṣṭau ||</p>
<p><span class="add">(Katame ’ṣṭau?)</span></p>
<p>Tad-yathā:</p>
<ol><li>Arbudaḥ |</li><li>nirarbudaḥ |</li><li>aṭaṭaḥ |</li><li>hahavaḥ |</li><li>huhuvaḥ |</li><li>utpalaḥ |</li><li>padmaḥ |</li><li>mahāpadmaḥ ||</li></ol></li>
<li>pretaḥ</li><li>tiryaś-ca</li><li>manuśyāḥ</li><li><span class="add">devāḥ</span> ||</li></ol>
<p>Ṣaṭ kāmāvacarāś-ca devāḥ ||</p>
<p>Katame ṣaṭ?</p>
<ol><li>Cātur-mahā-rājikāḥ |</li><li>Trayas-triṁśāḥ |</li><li>Yāmāḥ |</li><li>Tuṣitāḥ |</li><li>Nirmāṇa-ratayaḥ |</li><li>Paranirmita-vaśavartino devāḥ ||</li></ol>
<p>Tatra rūpa-bhavaḥ katamaḥ?</p>
<p>Tad-yathā:</p>
<ol><li>Brahma-kāyikāḥ |</li><li>Brahma-purohitāḥ |</li><li>Mahā-brahmāṇaḥ |</li><li>Parīttābhāḥ |</li><li>Apramāṇābhāḥ |</li><li>Ābhāsvarāḥ |</li><li>Parītta-Śubhāḥ |</li><li>Śubha-Kṛtsnāḥ |</li><li>Anabhrakāḥ |</li><li>Puṇya-Prasavāḥ |</li><li>Bṛhat-Phalāḥ</li><li>Abṛhāḥ |</li><li>Atapāḥ |</li><li>Sudṛśāḥ |</li><li>Sudarśanāḥ |</li><li>Akaniṣṭhāś-ceti ||</li></ol>
<p>Ārūpya-bhavaḥ katamāḥ?</p>
<p>Tad-yathā:</p>
<ol><li>Ākāśānantyāyatanaṁ |</li><li>Vijñānānantyāyatanaṁ |</li><li>Ākiṁcanyāyatanaṁ |</li><li>Naivasaṁjñā-nāsaṁjñāyatanam ||</li></ol>
<p>Ārūpiṇāṁ devānāṁ citta-mātra-dhyāyināṁ cātur-vidhopapattiḥ ||</p>
<p>Ayam-ucyate ārūpya-dhātuḥ ||</p>
<p>Ime trayo bhavāḥ ||</p>
<p><span class="add">Ayam-ucyate bhavaḥ ||</span></p>
<h2><span class="add">5.11 Jātiḥ</span></h2>
<p>Bhava-pratyayā jātir-iti ||</p>
<p>Jātiḥ katamā?</p>
<p>Yā <span class="add">[teṣāṁ]</span> teṣāṁ sattvānāṁ tasmiṁs-tasmin sattva-nikāye jātiḥ, saṁjātiḥ, upapattiḥ, avakrāntiḥ, abhinirvṛttiḥ, prādurbhāviḥ | skandha-pratilambhaḥ, dhātu-pratilambhaḥ, āyatanānāṁ pratilambhaḥ | skandha-nāmābhinirvṛttiḥ, jīvitendriyasyodbhavaḥ | nikāya-sabhāga-tāyāḥ sama-vadhānam ||</p>
<p>Iyam-ucyate jātiḥ ||</p>
<h2><span class="add">5.12 Jarā-maraṇam</span></h2>
<p>Jāti-pratyayaṁ jarā-maraṇam-iti ||</p>
<p>Jarā katamā?</p>
<p>Yat khālityaṁ pālityaṁ valīpracuratā jīrṇatā bhugnatā | kubja-gopānasī-vakratā khuru-khuru-niśvāsa-praśvāsa-kaṇṭhatā | tilakālopahvata-gātratā, daṇḍāvastambhanatā | purataḥ prāgbhāra-kāyatā, indriyāṇāṁ paripākaḥ | paribhedaḥ saṁskārāṇāṁ, purāṇībhāvo | jarjarībhāvaś-ca, dhandhatvaṁ mandatvaṁ | hāniḥ parihāṇiḥ ||</p>
<p>Iyam-ucyate jarā ||</p>
<p>Maraṇaṁ katamat?</p>
<p>Yat-teṣāṁ teṣaṁ sattvānāṁ tasmāt-tasmāt-sattva-nikāyāc-cyutiḥ | cyavanatā bhedaḥ antarhāṇiḥ | maraṇaṁ kāla-kriyā, āyuṣo hāniḥ, ūṣmaṇo hāniḥ jīvitendriyasya nirodhaḥ, skandhānāṁ nikṣepaḥ ||</p>
<p>Idam-ucyate maraṇam ||</p>
<p>Yad-etan-maraṇaṁ pūrvikā jarā | tad-ubhayam-ekatrābhisaṁkṣipya jarā-maraṇam-ity-ucyate ||</p>
<p>Ayaṁ bhikṣavo dvā-daśāṅgaḥ pratītya-samutpādaḥ ||</p>
</article>
<aside id="metaarea">
<p>Reproduced by <span class="author">Ānandajoti Bhikkhu</span></p>
<p>Based on the edition by <span class="author">Prof. N. H. Samtani</span> in <cite class="book">The Arthaviniścaya-sūtra & its commentary (Nibandhana)</cite> (Patna, 1971), updated to include the corrections he printed in that work on pp. 180-181, most of which were also printed in his translation of the same, <cite class="book">Gathering the Meanings</cite> (Berkeley, 2002), on pp. 309-310.</p>
<p>Original translation with comments to be found at <a href="http://www.ancient-buddhist-texts.net/Texts-and-Translations/Arthaviniscaya/index.htm" target="_blank">http://www.ancient-buddhist-texts.net/</a>.</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
