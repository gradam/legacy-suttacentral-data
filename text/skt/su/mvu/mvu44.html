<!DOCTYPE html>
<html>
<head>
<title></title>
</head>
<body>
<div id="text" lang="skt">
<section class="sutta" id="mvu44">
<article>
<div class="hgroup">
<p class="division">Mahāvastu</p>
<h1>44. The Jātaka of Amarā, the Smith’s Daughter</h1>
</div>
<p><a class="sc" id="1"></a>bhikṣū bhagavantam āhansuḥ || kathaṃ bhagavatā yaśodharā śilpena labdhā || bhagavān āha || na bhikṣavo idāniṃ eva mayā yaśodharā śilpena labdhā anyadāpi mayā yaśodharā śilpena labdhā || bhikṣū āhansuḥ || anyadāpi bhagavan* || bhagavān āha || anyadāpi bhikṣavaḥ ||</p>
<p><a class="sc" id="2"></a>bhūtapūrvaṃ bhikṣavo atītam adhvāvaṃ mithilāyā ardhayojanaṃ yavakacchakaṃ nāma grāmaṃ | tasya yavakacchakasya vāhyena ekaṃ karmāragrāmaṃ || tahiṃ karmāragrāmikasya dhītā amarā nāma prāsādikā darśanīyā ca paṇḍitā pratibhānasaṃpannā ca || yavakacchakagrāmikasya mahauṣadho nāma putro prāsādiko darśanīyo kṛtapuṇyo maheśākhyo | tena kṣetrāraṇyaṃ aṇvantena amarā karmāradārikā dṛṣṭā bhaktam ādāya gacchantī || tāṃ <a class="sen" id="sen2.84"></a> mahauṣadho pṛcchati || bhadre kā nāma tvaṃ kin te nāma || amarā āha || yenatathāgataṃ nāma || mahauṣadho āha || bhadre keṣāṃ tvaṃ || sā āha || yehi oṣiṇo teṣām ahaṃ || mahauṣadho āha || bhadre kena gacchasi || sā āha || yacchatraṃ tana gacchāmi || mahauṣadho āha || bhadre kahiṃgami || amarā āha || saṃśritāyāntaṃ tahiṃgami || atha khalu mahauṣadho agrapaṇḍito amarāṃ karmāradārikāṃ gāthayā adhyabhāṣe ||</p>
<blockquote class="gatha">
<p><a class="sc" id="3"></a>amarā nūnaṃ te nāma karmārasyāsi dārikā |<br>
cittena bhūtaṃ prajānāsi kṣetraṃ vo dakṣiṇādiśi ||</p>
</blockquote>
<p><a class="sc" id="4"></a>tasyā dāni dārikāye ca trayo va śīrṣo akṣī ca aṃjitā vastrā ca śuddhā kṣudrāye ca yvāgūye ghaṭikā haste || atha khalu mahauṣadho agrapaṇḍito amarāṃ karmāradārikāṃ gāthāye adhyamāṣe ||</p>
<blockquote class="gatha">
<p><a class="sc" id="5"></a>kena te aṃjitaṃ śīrṣaṃ kenaṃ akṣī aṃjitā ca te |<br>
vastrā ca kena te śuddhā yvāgu kṣudrā ca kena te ||</p>
</blockquote>
<p><a class="sc" id="6"></a>atha khalu amarā karmāradārikā mahauṣadhaṃ mahāprājñaṃ gāthāye adhyabhāṣe ||</p>
<blockquote class="gatha">
<p><a class="sc" id="7"></a>sutailā <span class="gap">+ + +</span> śīrṣaṃ abhyaṃjanaṃ ca lāsakaṃ |<br>
vastra-avastratā śuddhā yvāgū kṣudrā ca nodako ||</p>
</blockquote>
<p><a class="sc" id="8"></a>atha khalu bhikṣavo mahauṣadho mahāprājño amarāṃ karmāradārikāṃ gāthayā adhyabhāṣati ||</p>
<blockquote class="gatha">
<p><a class="sc" id="9"></a>yadi taṃ nūnaṃ te tailaṃ aṃjanaṃ cāpi lolikā |<br>
vastrā ca utsavikā te alpe devena varṣitā ||</p>
</blockquote>
<p><a class="sc" id="10"></a><a class="sen" id="sen2.85"></a> sā dāni karmāradārikā bhaktasya rasakuṇḍaṃ pāṇḍarāye śāṭikāye ochannaṃ varṣeṇa ādāya gacchati || atha khalu mahauṣadho mahāprājño amarāṃ karmāradārikāṃ gāthāye adhyabhāṣati ||</p>
<blockquote class="gatha">
<p><a class="sc" id="11"></a>tuvaṃ yam etaṃ himapāṇḍareṇa<br>
channaṃ kuṇḍaṃ harasi jīvanāye |<br>
pṛcchāmi te abhare etam arthaṃ<br>
kasya taṃ bhaktaṃ harasi manojñe ||</p>
</blockquote>
<p><a class="sc" id="12"></a>atha khalu bhikṣavo amarā karmāradārikā mahauṣadhaṃ mahāprājñaṃ gāthāye pratyabhāṣe ||</p>
<blockquote class="gatha">
<p><a class="sc" id="13"></a><span class="gap">+ + + + + + + + + + + + + + +</span><br>
<span class="gap">+ + + + + +</span> bhaktaṃ harāmi pādape ||</p>
</blockquote>
<p><a class="sc" id="14"></a>atha khalu bhikṣavo mahauṣadho mahāprājño amarāṃ karmāradārikāṃ gāthāyāṃ pratyabhāṣe ||</p>
<blockquote class="gatha">
<p><a class="sc" id="15"></a>pitā te varṣatriṃśatko nelāyako pitāmaho |<br>
daśavarṣāsi jātīye evaṃ dhāremi dārike ||</p>
</blockquote>
<p><a class="sc" id="16"></a>mahauṣadho āha ||</p>
<blockquote class="gatha">
<p><a class="sc" id="17"></a>yasmiṃ pravutthe duḥkhitā te mātā bhavati durmanā |<br>
te taṃ mātā ca mārgate kahiṃ so amare gato ||</p>
</blockquote>
<p><a class="sc" id="18"></a>atha khalu bhikṣavaḥ amarā karmāradārikā mahauṣadhaṃ mahāprājñaṃ gāthayā pratyabhāṣe ||</p>
<blockquote class="gatha">
<p><a class="sc" id="19"></a>yatra mṛtāś ca śvasanti dagdho ca puna dahyati |<br>
jñātibhir vadhyate jñātis tatra mahyaṃ pitā gato ||</p>
</blockquote>
<p><a class="sc" id="20"></a><a class="sen" id="sen2.86"></a> atha khalu bhikṣavo mahauṣadho mahāprājño amarāṃ karmāradārikāṃ gāthayā pratyabhāṣe ||</p>
<blockquote class="gatha">
<p><a class="sc" id="21"></a>karmārabhastrāḥ śvasanti aṃgāraṃ puna dahyati |<br>
lohaṃ lohena pīḍeti karmāraśālāṃ pitā gato ||</p>
<p><a class="sc" id="22"></a>mārgaṃ pṛcchitā ākhyāhi kṣemaṃ akuṭilaṃ ṛjuṃ |<br>
akaṇṭakaṃ ca no bhadre gaṃsāmi yavakacchakaṃ ||</p>
</blockquote>
<p><a class="sc" id="23"></a>atha khalu bhikṣavo karmāradārikā mahauṣadhaṃ mahāprājñaṃ gāthayā pratyabhāṣe ||</p>
<blockquote class="gatha">
<p><a class="sc" id="24"></a>yena saptābhiraṃgā ca dviguṇaplāśā ca pādapāḥ |<br>
yena aśeśi na tena vrajesi na tena aśesi ||</p>
</blockquote>
<p><a class="sc" id="25"></a>eṣo mārgo yavakacchakasya yadi paṇḍito si jānāhi || atha khalu bhikṣavo mahauṣadho mahāprājño amarāṃ karmāradārikāṃ gāthāye pratyabhāṣe ||</p>
<blockquote class="gatha">
<p><a class="sc" id="26"></a>yato yavā kadākhyā ca kovidārā ca phullitā |<br>
vāmaṃ mārgaṃ grahetvāna gacchāmi yavakacchakaṃ ||</p>
</blockquote>
<p><a class="sc" id="27"></a>atha khalu bhikṣavo amarā karmāradārikā mahauṣadhaṃ mahāprājñaṃ gāthayā pratyabhāṣati ||</p>
<blockquote class="gatha">
<p><a class="sc" id="28"></a>gaccha brāhmaṇa mārgeṇa bhakto taṃ bhakṣayiṣyasi |<br>
pitṝhi putrā sidhyanti teṣāṃ māsena bhokṣyasi ||</p>
</blockquote>
<p><a class="sc" id="29"></a>atha khalu bhikṣavo mahauṣadho mahāprājño amarāṃ karmāradārikāṃ gāthayā pratyabhāṣe ||</p>
<blockquote class="gatha">
<p><a class="sc" id="30"></a>śuṣkaṃ indhanaṃ veṇūhi karīraṃ tatra sidhyati |<br>
teṣāṃ māsena bhokṣyāmi eṣa gaṃsāmi vo gṛhaṃ ||</p>
</blockquote>
<p><a class="sc" id="31"></a><a class="sen" id="sen2.87"></a> atha khalu bhikṣavo amarā karmāradārikā mahauṣadhaṃ maḥāprājñaṃ gāthayā pratyabhāṣati ||</p>
<blockquote class="gatha">
<p><a class="sc" id="32"></a>vasa brāhmaṇa mo gṛhe yajño yam atra bheṣyati |<br>
mātā me devarājena mahāyajñaṃ yajiṣyati ||</p>
</blockquote>
<p><a class="sc" id="33"></a>atha khalu bhikṣavo mahauṣadho mahāprājño amarāṃ karmāradārikāṃ gāthayā pratyabhāṣati ||</p>
<blockquote class="gatha">
<p><a class="sc" id="34"></a>mātu te devarājasya yaṃ yajitaṃ yajiṣyati |<br>
taṃ yajñam anubheṣyāmi eṣa gaṃsāmi te gṛhaṃ ||</p>
</blockquote>
<p><a class="sc" id="35"></a>atha khalu bhikṣavo mahauṣadho mahāprājño amarāṃ karmāradārikāṃ mātāpitṝṇāṃ sakāśāto bhāryārthaṃ yācayati || te amarāye mātāpitarā āhaṃsu || na vayaṃ dārikām akarmārasya dadāma ||</p>
<p><a class="sc" id="36"></a>mahauṣadho ca bhikṣavo mahāprājño sarvaśilpehi abhijño | tasya bhavati || kiṃ karmārāṇāṃ sarvacūrṇakarmaṃ | sūcīyo | karmāro yo śaknoti sūcī pi kartuṃ so ācariyo || mahauṣadhena kośaprakṣiptā sūcī kṛtā ekatra kośake sapta sūcīyo prakṣipyanti | te sarve aṣṭa sūcīyo ekā sūcī bhavanti | sāpi ekā aṣṭa sūcīyo bhavati || mahauṣadho tāṃ sūcīm ādāya taṃ karmāragrāmaṃ gato vikriṇituṃ || karmāragrāmikasya pathā gatvā ghoṣeti || sūcī vikreyā yasya kāryaṃ sa kriṇātu ||</p>
<blockquote class="gatha">
<p><a class="sc" id="37"></a>nikkaṭṭakacchā sukṛtā tīkṣṇāgrā vaṭṭayāsikā |<br>
sūcī karmāragrāmasmiṃ vikrīṇāmi vikrītha me ||</p>
</blockquote>
<p><a class="sc" id="38"></a><a class="sen" id="sen2.88"></a> sā dārikā mahauṣadhasya śabdaṃ śrutvā nirdhāvitā | sā mahauṣadhaṃ gāthayā adhyabhāṣe ||</p>
<blockquote class="gatha">
<p><a class="sc" id="39"></a>atra śaktīyo kriyanti nārācā atha tomarā |<br>
ihaiva tāni kriyanti sūcīyo vaḍiśāni ca ||</p>
<p><a class="sc" id="40"></a>unmattako si puruṣa athavāsi vicittako |<br>
yo tvaṃ karmāragrāmasmiṃ sūcī kriṇitum icchasi ||</p>
</blockquote>
<p><a class="sc" id="41"></a>atha khalu mahauṣadho mahāprājño amarāṃ karmāradārikāṃ gāthayā pratyabhāṣi ||</p>
<blockquote class="gatha">
<p><a class="sc" id="42"></a>sūcī karmāragrāmasmiṃ vikretavyā prajānatā |<br>
ācāryā eva jānanti karmaṃ sukaraduṣkaraṃ ||</p>
<p><a class="sc" id="43"></a>sacet te bhadre jāneyā pitā sūcī mayā kṛtā |<br>
svayaṃ va me pravāreyā prattaṃ te ca pitu varaṃ ||</p>
</blockquote>
<p><a class="sc" id="44"></a>atha khalu bhikṣavo amarā karmāradārikā pitaraṃ gāthayā adhyabhāṣati ||</p>
<blockquote class="gatha">
<p><a class="sc" id="45"></a>imaṃ tāta niśāmehi śilpako yatha bhāṣati |<br>
karmāraputro nipuṇo kuśalo sūcikārako ||</p>
</blockquote>
<p><a class="sc" id="46"></a>atha khalu bhikṣavo amarāye karmāradhītāye pitā tāṃ sūciṃ dṛṣṭvā vismayamāpanno || so tāṃ dhītaram ādāya mahauṣadhaṃ mahāprājñaṃ gāthāye adhyabhāṣati ||</p>
<blockquote class="gatha">
<p><a class="sc" id="47"></a>na me śrutā vā dṛṣṭā vā sūcī etādṛśā mayā |<br>
tuṣṭo smi etena karmeṇa imāṃ kanyāṃ dadāmi te ||</p>
</blockquote>
<p><a class="sc" id="48"></a><a class="sen" id="sen2.89"></a> bhagavān āha || syāt khalu punar bhikṣavaḥ yuṣṃākam evaṃ asyād anyaḥ sa tena kālena tena samayena mahauṣadho mahāprājño | na khalv evaṃ draṣṭavyaṃ | tat kasya hetoḥ | ahaṃ so bhikṣavaḥ tena kālena tena samayena mahauṣadho nāma abhūṣi || syāt khalu punaḥ bhikṣavo yuṣmākam evam asyād anyas sa tena kālena tena samayena karmāragrāmiko abhūṣi | na khalu etad evaṃ draṣṭavyaṃ | tat kasya hetoḥ | eṣa bhikṣavaḥ mahānāmaśākyo tena kālena tena samayena so karmāragrāmiko abhūṣi || syāt khalu punar bhikṣavar yuṣmākam evam asyād anyā sā tena kālena tena samayena amarā nāma karmāragrāmikadhītā abhūṣi | na khalv etad evaṃ draṣṭavyaṃ | tat kasya hetoḥ | eṣā sā bhikṣavo yaśodharā tena kālena tena samayena karmāradhītā abhūṣi || tadāpi eṣā mayā śilpena labdhā etarahiṃ pi mayā śilpena labdhā ||</p>
<p class="endsection">samāptaṃ amarāye karmāradhītāye jātakaṃ ||</p>
</article>
<aside id="metaarea">
<p>Based on the ed. by Émile <span class="author">Senart</span>, 3 vols., Paris 1882–1897.</p>
<p>Cf. also Emmanuel <span class="author">Faure</span>, B. <span class="author">Oguibénine</span>, M. <span class="author">Yamazaki</span>, and Y. <span class="author">Ousaka</span>, <cite class="book">Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <span class="smallcaps">GRETIL</span> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class="editor">Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</aside>
</section>
</div>
</body>
</html>
