<!DOCTYPE html>
<html>
<head>
<title></title>
</head>
<body>
<div id="text" lang="skt">
<section class="sutta" id="mvu109">
<article>
<div class="hgroup">
<p class="division">Mahāvastu</p>
<h1>109. The Chapter of the Thousand</h1>
</div>
<p><a class="sc" id="1"></a>bhagavāṃ uruvilvākāśyapasya āśramāto mahatā bhikṣusaṃghena sārdhaṃ ardhatrayodaśabhir bhikṣuśatair maharṣiṇām āśramapadaṃ dharmāraṇyaṃ gato || tahiṃ dāni sapta jaṭilaśatāni prativasanti sarvāṇi caturdhyānalābhīni paṃcābhijñāni saviṃśaśatavarṣikāni jātīye sarvāṇi ca paripakvakuśalamūlāni caramabhavikāni | bhagavān teṣāṃ anugrahārthaṃ tahiṃ āśramapadaṃ gato | teṣāṃ bhagavāṃ jaṭilānāṃ dharmapadeṣu sahasravargaṃ bhāṣati ||</p>
<blockquote class="gatha">
<p><a class="sc" id="2"></a>sahasram api vācānāṃ anarthapadasaṃhitā |<br>
ekā arthavatī śreyā yāṃ śrutvā upaśāmyati ||</p>
<p><a class="sc" id="3"></a>sahasram api gāthānām anarthapadasaṃhitā |<br>
ekā arthavatī śreyā yāṃ śrutvā upaśāmyati ||</p>
<p><a class="sc" id="4"></a>yo śatāni sahasrāṇāṃ saṃgrāme manujā jaye |<br>
yo caikaṃ jaye ātmānaṃ sa vai saṃgrāmajit* varaḥ ||</p>
<p><a class="sc" id="5"></a>yo jayeta sahasrāṇāṃ māse māse śataṃ śataṃ |<br>
na so buddhe prasādasya kalām arghati ṣoḍaśīṃ ||</p>
<p><a class="sc" id="6"></a><a class="sen" id="sen3.435"></a> yo jayeta sahasrāṇāṃ māse māse śataṃ śataṃ |<br>
na so dharme prasādasya kalām arghati ṣoḍaśīṃ ||</p>
<p><a class="sc" id="7"></a>yo jayeta sahasrāṇāṃ māse māse śataṃ śataṃ |<br>
na so saṃghe prasādasya kalām arghati ṣoḍaśīṃ ||</p>
<p><a class="sc" id="8"></a>yo jayeta sahasrāṇāṃ māse māse śataṃ śataṃ |<br>
so va saṃpannaśīlānāṃ kalāṃ nārghati ṣoḍaśīṃ ||</p>
<p><a class="sc" id="9"></a>yo jayeta sahasrāṇāṃ māse māse śataṃ śataṃ |<br>
na so svākhyātadharmāṇāṃ kalām arghati ṣoḍaśīṃ ||</p>
<p><a class="sc" id="10"></a>māse māse kuśāgreṇa bālo bhuṃjeya bhojanaṃ |<br>
na so buddhe prasādasya kalām arghati ṣoḍaśīṃ ||</p>
<p><a class="sc" id="11"></a>māse māse kuśāgreṇa bālo bhuṃjeya bhojanaṃ |<br>
na so dharme prasādasya kalām arghati ṣoḍaśīṃ ||</p>
<p><a class="sc" id="12"></a>māse māse kuśāgreṇa bālo bhuṃjeya bhojanaṃ |<br>
na so saṃghe prasādasya kalām arghati ṣoḍaśīṃ ||</p>
<p><a class="sc" id="13"></a>māse māse kuśāgreṇa bālo bhūmjeya bhojanaṃ |<br>
na so dhyānaprasādānāṃ kalām arghati ṣoḍaśīṃ ||</p>
<p><a class="sc" id="14"></a>māse māse kuśāgreṇa bālo bhuṃjeya bhojanaṃ |<br>
na so sampannaśīlānāṃ kalām arghati ṣoḍaśīṃ ||</p>
<p><a class="sc" id="15"></a>māse māse kuśāgreṇa bālo bhuṃjeya bhojanaṃ |<br>
na so svākhyātadharmāṇāṃ kalām arghati ṣoḍaśīṃ ||</p>
<p><a class="sc" id="16"></a>yo ca varṣaśataṃ jīve agniparicaraṃ caret* |<br>
patrāhāro chavāvāsī karonto vividhaṃ tapaṃ ||</p>
<p><a class="sc" id="17"></a>yo caikaṃ bhāvitātmānaṃ muhūrtam api pūjayet |<br>
sā ekapūjanā śreyo na ca varṣaśataṃ hutaṃ ||</p>
<p><a class="sc" id="18"></a>yat kiṃcid iṣṭaṃ ca hutaṃ ca loke<br>
<a class="sen" id="sen3.436"></a> saṃvatsaraṃ yajati puṇyaprekṣī |<br>
sarvaṃ pi taṃ na caturbhāgam eti<br>
abhivādanaṃ ujjugateṣu śreyaṃ ||</p>
<p><a class="sc" id="19"></a>yo ca varṣaśataṃ jīve duḥśīlo asamāhitaḥ |<br>
ekāhaṃ jīvitaṃ śreyaṃ śīlavantasya dhyāyato ||</p>
<p><a class="sc" id="20"></a>yo ca varṣaśataṃ jīve kuśido hīnavīryavān* |<br>
ekāhaṃ jīvitaṃ śreyo vīryam āraṃbhato dṛḍhaṃ ||</p>
<p><a class="sc" id="21"></a>yo ca varṣaśataṃ jīve apaśyaṃ buddhaśāsanaṃ |<br>
ekāhaṃ jīvitaṃ śreyo paśyato buddhaśāsanaṃ ||</p>
<p><a class="sc" id="22"></a>yo ca varṣaśataṃ jīve apaśyaṃ dharmam uttamaṃ |<br>
ekāhaṃ jīvitaṃ śreyo paśyato dharmam uttamaṃ ||</p>
<p><a class="sc" id="23"></a>yo ca varṣaśataṃ jīve apaśyaṃ udayavyayaṃ |<br>
ekāhaṃ jīvitaṃ śreyo paśyato udayavyayaṃ ||</p>
<p><a class="sc" id="24"></a>yo ca varṣaśataṃ jīve apaśyaṃ acyutaṃ padaṃ |<br>
ekāhaṃ jīvitaṃ śreyo paśyato acyutaṃ padaṃ ||</p>
<p><a class="sc" id="25"></a>yo ca varṣaśataṃ jīve apaśyaṃ amṛtaṃ padaṃ |<br>
ekāhaṃ jīvitaṃ śreyaṃ paśyato amṛtaṃ padaṃ ||</p>
</blockquote>
<p><a class="sc" id="26"></a>te ca dāni bhagavatā balavaśībhāve vinītā sarve ca te parinirvṛtā | teṣāṃ bhagavāṃ śarīrapūjāṃ ca kṛtvā stūpāṃ ca dharmāraṇyāto ajapālasya nyagrodhamāgato ||</p>
</article>
<aside id="metaarea">
<p>Based on the ed. by Émile <span class="author">Senart</span>, 3 vols., Paris 1882–1897.</p>
<p>Cf. also Emmanuel <span class="author">Faure</span>, B. <span class="author">Oguibénine</span>, M. <span class="author">Yamazaki</span>, and Y. <span class="author">Ousaka</span>, <cite class="book">Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <span class="smallcaps">GRETIL</span> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class="editor">Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</aside>
</section>
</div>
</body>
</html>
