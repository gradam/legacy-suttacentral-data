<!DOCTYPE html>
<html>
<head>
<meta charset="utf8">
<meta author="Chandra Bhal Tripāṭhī">
<title></title>
</head>
<body><div id="text" lang="sa">
<section class="sutta" id="sf231">
<article>
<div class="hgroup">
<h1><span class="add">Ekottarikāgama 29</span></h1>
</div>
<p><a class="tri95" id="29.1"></a> dvau dharmau śaikṣasya bahukarau <span class="supplied">bha</span>vataḥ |</p>
<p><a class="tri95" id="29.101"></a> hrīr vyapatrāpyaṃ ca | e<span class="supplied">vam suvacatvaṃ kalyāṇamitratā ca | āpattikau</span>śalyam āpattivyutthānakauśalyaṃ ca | samāpattikauśalyam samāpattivyutthānakauśalyaṃ ca | dhātukauśalyaṃ manasikārakauśalyaṃ ca | ārja<span class="supplied">vatā mārdavaṃ ca | kṣāntiḥ sauratyaṃ ca | sākhi</span>lya<span class="supplied">ṃ</span> ca pratisaṃstaraś ca | smṛtiś ca saṃprajanyaṃ ca | pratisaṃkhyānabalaṃ bhāvanābalaṃ ca | indriyair guptadvāratā bhojane mātrajñatā ca | śīla<span class="supplied">saṃpattir dṛṣṭisaṃpattiś ca | śīlaviśuddhi</span>r dṛṣṭiviśuddhiś ca | dṛṣṭiviśuddhis tathādṛṣṭeś ca yoniśaḥ pradhānam | saṃvejanīyeṣu dharmeṣu saṃvegaḥ tathāsaṃvignasya ca yoniśaḥ pradhānaṃ | asaṃtuṣṭi<span class="supplied">ḥ kuśaleṣu dharmeṣu aprativāṇiś ca pra</span>hāṇe | śamathaś ca vipaśyanā ca | vidyā ca vimuktiś ca | |</p>
<p><a class="tri95" id="29.2"></a> dve jñāne śaikṣasya bahukare bhavataḥ | dharmajñānam anvayajñānaṃ ca | evaṃ</p>
<p>paracittajñānaṃ saṃvṛtijñānaṃ ca | duḥkhajñānaṃ samudayajñānaṃ ca | nirodhajñānaṃ mārgajñānaṃ ca | duḥkhe dharmajñānaṃ duḥkhe ’nvayajñānaṃ ca | nirodhe dharmajñānaṃ nirodhe ’nvayajñānaṃ ca | mārge dharmajñānaṃ mārge ’nvayajñānaṃ ca | |</p>
<blockquote class="gatha">
<p><a class="tri95" id="29.3"></a> dvau hetū dvau pratyayau śaikṣasya samyagdṛṣṭer utpādāya |<br>
parata<span class="supplied">ś ca ghoṣa adhyātmaṃ ca yoniśo manasikāra</span>ḥ | |</p>
<p><a class="tri95" id="29.4"></a> dve satye śaikṣasya bahukare bhavataḥ |<br>
saṃvṛtisatyaṃ paramārthasatyaṃ ca | |</p>
</blockquote>
<p><a class="tri95" id="29.5"></a> dvayor dharmayoḥ śaikṣeṇa tīvraś cetasaḥ ārakṣāsmṛtyapra<span class="supplied">māde yogaḥ karaṇīyaḥ | satye cākopye</span> ca | |</p>
<p><a class="tri95" id="29.6"></a> dvau dharmau śaikṣasya bahukarau bhavataḥ | upasthitasmṛtitā ca kāye notkṣiptacakṣuṣkatā ca antargṛhe |</p>
<blockquote class="gatha">
<p><a class="tri95" id="29.7"></a> dvau dharmau śaikṣasya bahukarau bhavataḥ |<br>
/// <span class="supplied">ana</span>gāre cābhirati<span class="supplied">ḥ</span> | |</p>
<p><a class="tri95" id="29.81"></a> dvau dharmau śaikṣasya parihāṇāya saṃvartate |<br>
labhenānunīyate alābhena pratihanyate |</p>
<p><a class="tri95" id="29.82"></a> dvau dharmau śaikṣa<span class="supplied">sya aparihāṇāya saṃvartate |<br>
labhena nān</span>unīyate alābhena na pratihanyate |</p>
</blockquote>
<p>yathā lābha alābha evaṃ yaśa ayaśo nindā praśaṃsā sukhaṃ duḥkhaṃ | |</p>
<blockquote class="gatha">
<p><a class="tri95" id="29.91"></a> dvau dharmau śaikṣasya <span class="supplied">rāgaparihāṇāya saṃvartate |<br>
śamathaś ca vipaśyanā ca |</span></p>
<p><a class="tri95" id="29.92"></a> <span class="supplied">dvau</span> dharmau śaikṣasya lobhaparihāṇāya saṃvartate |<br>
śamathaś ca vipaśyanā ca |</p>
</blockquote>
<p>yathā lobha evaṃ dveṣo mohaḥ pūrvavad yathā likhitaṃ |</p>
<p><a class="tri95" id="2_29.101"></a> <span class="supplied">dvau dharmau śaikṣasya prajñāpratilaṃbhāya saṃvartate |<br>
śa</span>mathaś ca vipaśyanā ca |</p>
<p><a class="tri95" id="29.102"></a> yathā prajñāpratilaṃbhāya evaṃ pūrvavad yathoktaḥ prajñāmārgaḥ | | | |</p>
<p class="uddana"><a class="tri95" id="30.0"></a> uddānaṃ | |<br>
ahitaṃ mūlam anarthāya | |/<br>
<span class="supplied">i</span>ndr<span class="supplied">i</span>yabalabodhyaṅgā daśa aṅgikaiś ca kārayet | |</p>
</article>
<aside id="metaarea">
<p>Based on the edition by Chandra Bhal <span class="author">Tripāṭhī</span>, <cite class="article">Ekottarāgama-Fragmente der Gilgit-Handschrift</cite>, Reinbek 1995. (Studien zur Indologie und Iranistik, Monographie 2).</p>
<p>Input by Klaus Wille for <a href="http://fiindolo.sub.uni-goettingen.de/gretil/1_sanskr/4_rellit/buddh/ekottaru.htm" target="_blank"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>