<!DOCTYPE html>
<html>
<head>
<meta charset="utf8">
<meta author="C. Tripāṭhī">
<title></title>
</head>
<body><div id="text" lang="skt">
<section class="sutta" id="sf162">
<article>
<div class="hgroup">
<h1><span class="add">Yuṣmākasūtra</span></h1>
</div>
<p><a class="tri62" id="13.1"></a> nāyaṃ bhikṣavaḥ kāyo yuṣmākaṃ nāpy anyeṣām | ṣaḍ imāni sparśāyatanāni pūrvam abhisaṃskṛtāny abhisañcetitāni | paurāṇaṃ karma veditavyam iti vadāmi |</p>
<p><a class="tri62" id="13.2"></a> katamāni ṣaṭ | cakṣuḥ sparśāyatanam | śrotraṃ ghrāṇaṃ ji<span class="supplied">h</span>v<span class="supplied">ā</span> kāyo manaḥ sparśāyatanam |</p>
<p><a class="tri62" id="13.3"></a> tatra śrutavān āryaśrāvakaḥ pratītyasamutpādam eva sādhu ca suṣṭhu ca yoniśaḥ pratyavekṣate |</p>
<p><a class="tri62" id="13.4"></a> yadutāsmin sati ṣaḍ vijñānakāyā bhavanti | ṣaṭ sparśakāyāḥ ṣaḍ vedanākāyāḥ ṣaṭ saṃjñākāyāḥ ṣaṭ cetanākāyā bhavanti | yadutāsmin saty evam āyatyāṃ jāti­jarāv­yādhi­maraṇa­śoka­pari­deva­duḥkha­daurmanasyopāyāsāḥ saṃbhavanti | evam asya kevalasya mahato duḥkhaskandhasya samudayo bhavati |</p>
<p><a class="tri62" id="13.5"></a> evaṃ hi sahetuḥ sapratyayo lokaḥ samudeti | evaṃ hi sahetoḥ sapratyayasya lokasya samudayo bhavati |</p>
<p><a class="tri62" id="13.6"></a> yadutāsminn asati ṣaḍ vijñānakāyā na bhavanti | ṣaṭ sparśakāyāḥ ṣaḍ vedanākāyāḥ ṣaṭ saṃjñākāyāḥ ṣaṭ cetanākāyā na bhavanti | yadutāsminn asaty evam āyatyām jāti­jarāv­yādhi­maraṇa­śoka­pari­deva­duḥkha­daurmanasyopāyāsā nirudhyante | evam asya kevalasya mahato duḥkhaskandhasya nirodho bhavati |</p>
<p><a class="tri62" id="13.7"></a> yataś ca śrutavatāryaśrāvakeṇa lokasamudayaś ca lokanirodhaś ca yathābhūtaṃ samyakprajñayā sudṛṣṭo bhavati suviditaḥ sujuṣṭaḥ supratividdhaḥ | ayam ucyate āryāśrāvakaḥ | āgata imaṃ saddharmam upagata imaṃ saddharmam avaiti saddharmam ity ucyate ’vagāḍhaprāptaḥ paryavagāḍhaprāptaḥ śaikṣeṇa jñānena śaikṣeṇa darśanena lokasyodayāstaṃgāminyā prajñayā samanvāgata āryayā nairyāṇikayā nairvedhikayā niryāti tatkaraḥ samyagduḥkhakṣayāya duḥkhasyāntakriyāyai |</p>
<p><a class="tri62" id="13.8"></a> tat kasmād dhetoḥ | tathā hi śrutavatāryaśrāvakeṇa lokasamudayaś ca lokanirodhaś ca yathābhūtaṃ samyakprajñayā sudṛṣṭaḥ suviditaḥ supratividdhaḥ ||</p>
</article>
<aside id="metaarea">
<p>Based on the edition by <span class="author">C. Tripāṭhī</span>: <cite>Fünfundzwanzig Sūtras des Nidānasaṃyukta</cite>. Berlin 1962 (Sanskrittexte aus den Turfanfunden, <span class="roman_numeral">iii</span>).</p>
<p>Input by Seishi Karashima (Tokyo, Japan). Text sourced from <a href="http://fiindolo.sub.uni-goettingen.de/gretil/1_sanskr/4_rellit/buddh/nidansyu.htm"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>