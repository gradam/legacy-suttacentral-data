<!DOCTYPE html>
<html>
<head>
<meta charset="utf8">
<meta author="C. Tripāṭhī">
<title></title>
</head>
<body><div id="text" lang="skt">
<section class="sutta" id="sf164">
<article>
<div class="hgroup">
<h1><span class="add">Śūnyatā</span></h1>
</div>
<p><a class="tri62" id="15.1"></a> kuruṣu nidānam |</p>
<p><a class="tri62" id="15.2"></a> tatra bhagavān bhikṣūn āmantrayati |</p>
<p><a class="tri62" id="15.3"></a> dharmaṃ vo deśayiṣye ādau kalyāṇaṃ madhye kalyāṇaṃ paryavasāne kalyāṇaṃ yāvat prakāśayiṣye | yad uta mahāśūnyatānāma dharmaparyāyas tac chṛṇuta sādhu ca suṣṭhu ca manasi kuruta bhāṣiṣye |</p>
<p><a class="tri62" id="15.4"></a> mahāśūnyatādharmaparyāyāḥ katamāḥ | yad utāsmin satīdaṃ bhavaty asyotpādād idam utpadyate | yad utāvidyāpratyayāḥ saṃskārā yāvat samudayo bhavati |</p>
<p><a class="tri62" id="15.5a"></a> jātipratyayaṃ jarāmaraṇam iti | tatra ko jarāmaraṇaṃ kasya vā jarāmaraṇam iti hi syuḥ praṣṭāra iti ya evaṃ vaded ayaṃ jarāmaraṇam asya vā jarāmaraṇam | yaś caivaṃ vadet taj jīvaṃ tac charīram anyaj jīvam anyac charīram | ubhayam etad ekam | vyañjanam atra nānā |</p>
<p><a class="tri62" id="15.5b"></a> taj jīvaṃ tac charīram iti dṛṣṭau satyāṃ brahmacaryavāso na bhavati | anyaj jīvam anyac charīram iti bhikṣavo dṛṣṭau satyāṃ brahmacaryavāso na bhavati | ity etāv ubhāv antāv anupagamyāsti madhyamā pratipad āryā lokottarā yathābhūtā aviparītā samyagdṛṣṭiḥ | yad uta jātipratyayaṃ jarāmaraṇam |</p>
<p><a class="tri62" id="15.6"></a> evaṃ jātir bhava upādānaṃ tṛṣṇā vedanā sparśaḥ ṣaḍāyatanaṃ nāmarūpaṃ vijñānam |</p>
<p><a class="tri62" id="15.7a"></a> avidyāpratyayāḥ saṃskārā iti | tatra kaḥ saṃskārāḥ kasya vā saṃskārā iti hi syuḥ praṣṭāra iti ya evaṃ vaded ayaṃ saṃskārā asya vā saṃskārāḥ | yaś caivaṃ vadet taj jīvaṃ tac charīram anyaj jīvam anyac charīram | ubhayam etad ekam | vyañjanam atra nānā |</p>
<p><a class="tri62" id="15.7b"></a> taj jīvaṃ tac charīram iti bhikṣa<span class="supplied">vo dṛ</span>ṣṭau <span class="supplied">sa</span>tyāṃ brahmacaryavā<span class="supplied">so na</span> bhavati | anyaj jīvam anyac charīram iti dṛṣṭau satyāṃ brahmacaryavāso na bhavati | ity etāv ubhāv antāv anupagamyāsti madhyamā pratipad āryā <span class="supplied">lokottarā</span> yathābhūtā aviparītā samyagdṛṣṭiḥ | yad utāvidyāpratyayāḥ saṃskārāḥ |</p>
<p><a class="tri62" id="15.8a"></a> yataś ca bhikṣor avidyā viraktā bhavati vidyotpannā</p>
<p><a class="tri62" id="15.8b"></a> tasya ko jarāmaraṇaṃ kasya <span class="supplied">vā jar</span>āmaraṇam |</p>
<p><a class="tri62" id="15.8c"></a> avidyāvirāgād vidyotpādād evam asya taj jarāmaraṇaṃ prahīṇaṃ bhavati parijñātam ucchinnamūlaṃ tālamastakavad anābhavagatikam āyatyām anutpāda<span class="supplied">dharma |</span></p>
<p><a class="tri62" id="15.9a"></a> yataś ca bhikṣor avidyā viraktā bhavati vidyotpannā</p>
<p><a class="tri62" id="15.9b"></a> tasya ko jātir bhava upādānaṃ tṛṣṇā vedanā sparśaḥ ṣaḍāyatanaṃ nāmarūpaṃ vijñānam |</p>
<p><a class="tri62" id="15.10b"></a> tasya kaḥ saṃskārāḥ kasya vā <span class="supplied">saṃ</span>skārāḥ |</p>
<p><a class="tri62" id="15.10c"></a> avidyāvirāgād vidyotpādād evam asya te saṃskārāḥ prahiṇā bhavanti parijñātā ucchinnamūlās tālamastakavad anābhava<span class="supplied">ga</span>tikam āyatyām anutpādadharmāṇaḥ |</p>
<p><a class="tri62" id="15.11a"></a> <span class="supplied">ya</span>taś ca bhikṣor avidyā viraktā bhavati vidyotpannā</p>
<p><a class="tri62" id="15.11b"></a> tasyāvidyānirodhā<span class="supplied">t</span> saṃskāranirodho yāvan mahato duḥkhaskandhasya nirodho bhavati |</p>
<p><a class="tri62" id="15.12"></a> ayam ucyate mahāśūnyatānāma dharmaparyāyaḥ |</p>
<p><a class="tri62" id="15.13"></a> dharmaṃ vo deśayiṣye ādau kalyāṇaṃ madhye pūrvavad iti me yad uktam idaṃ tat pratyuktam ||</p>
</article>
<aside id="metaarea">
<p>Based on the edition by <span class="author">C. Tripāṭhī</span>: <cite>Fünfundzwanzig Sūtras des Nidānasaṃyukta</cite>. Berlin 1962 (Sanskrittexte aus den Turfanfunden, <span class="roman_numeral">iii</span>).</p>
<p>Input by Seishi Karashima (Tokyo, Japan). Text sourced from <a href="http://fiindolo.sub.uni-goettingen.de/gretil/1_sanskr/4_rellit/buddh/nidansyu.htm"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>