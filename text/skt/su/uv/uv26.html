<!DOCTYPE html>
<html>
<head>
<meta charset="utf-8"/>
<meta author="Franz Bernhard"/>
<title></title>
</head>
<body>
<div id="text" lang="skt">
<section class="sutta" id="uv26">
<article>
<div class="hgroup">
<p class="division">Udānavarga</p>
<h1>26. Nirvāṇavarga</h1>
</div>
<blockquote class="gatha">
<p><a class="uv" id="26.1"></a><a class="vns" id="vns563"></a><span class="metre">− − ⏑ − । − ⏑ , ⏑ । − ⏑ − − Triṣṭubh<br></span>kurmo yathāṅgāni svake kapāle<br><span class="metre">⏑ − ⏑ − । − ⏑ , ⏑ । − ⏑ − − <br></span>samādadhītātmavitarkitāni ।<br><span class="metre">⏑ − ⏑ − , । − ⏑ ⏑ । − ⏑ − − <br></span>aniḥśrito hy anyam aheṭhayāna<span class="unclear">ḥ<br></span><span class="metre"><u>⏑</u> <u>⏑</u> − ⏑ − , । − ⏑ ⏑ । − ⏑ − − <br></span>parinirvṛto nāpavadeta kaṁ cit<span class="unclear"> ।। </span></p>
<p><a class="uv" id="26.2"></a><a class="vns" id="vns564"></a><span class="metre">− − ⏑ ⏑ । − ⏑ − ⏑ − − Aupacchandasaka<br></span>kṣāntiḥ paramaṁ tapas titīkṣā<br><span class="metre">− − − ⏑ ⏑ । − ⏑ − ⏑ − − <br></span>nirvāṇaṁ paramaṁ vadanti buddhāḥ<span class="unclear"> ।<br></span><span class="metre">⏑ ⏑ − ⏑ ⏑ । − ⏑ − ⏑ − − <br></span>na hi pravrajitaḥ paropatāpī<br><span class="metre">⏑ ⏑ − <u>−</u> ⏑ ⏑ । − ⏑ − ⏑ − − <br></span>śramaṇo bhavati paraṁ viheṭhayaṁ vai ।<span class="unclear">। </span></p>
<p><a class="uv" id="26.3"></a><a class="vns" id="vns565"></a><span class="metre">− − − ⏑ । ⏑ − − − ।। − − ⏑ ⏑ । ⏑ − ⏑ − <br></span>mā kaṁ cit paruṣaṁ brūthaḥ proktāḥ prativadanti tam<span class="unclear"> ।<br></span><span class="metre">− − ⏑ − । − ⏑ ⏑ − ।। ⏑ ⏑ − − । ⏑ − ⏑ − bhavipulā<br></span>duḥkhā hi saṁrambhakathā<span class="unclear">ḥ</span> pratidaṇḍaṁ spṛśanti hi ।<span class="unclear">। </span></p>
<p><a class="uv" id="26.4"></a><a class="vns" id="vns566"></a><span class="metre">⏑ − ⏑ ⏑ । ⏑ − − − ।। − − − ⏑ । ⏑ − ⏑ − <br></span>yadīrayasi hātmānaṁ kaṁsīvopahatā sadā ।<br><span class="metre">− ⏑ ⏑ ⏑ । ⏑ − − − ।। ⏑ − ⏑ ⏑ । ⏑ − ⏑ − <br></span>jātimaraṇasaṁsāraṁ ciraṁ hy anubhaviṣyasi ।<span class="unclear">। </span></p>
<p><a class="uv" id="26.5"></a><a class="vns" id="vns567"></a><span class="metre">− − ⏑ ⏑ । ⏑ − − − ।। − − − ⏑ । ⏑ − ⏑ − <br></span>na tv īrayasi hātmānaṁ kaṁsir nopahatā yathā ।<br><span class="metre">− − − − । ⏑ − − − ।। − − − − । ⏑ − ⏑ − <br></span>eṣa prāpto 'si nirvāṇaṁ saṁrambhas te na vidyate ।<span class="unclear">। </span></p>
<p><a class="uv" id="26.6"></a><a class="vns" id="vns568"></a><span class="metre">− − ⏑ ⏑ । ⏑ − − − ।। − − ⏑ ⏑ । ⏑ − ⏑ − <br></span>ārogyaparamā lābhā saṁtuṣṭiparamaṁ dhanam<span class="unclear"> ।<br></span><span class="metre">− − ⏑ ⏑ । ⏑ − − − ।। − − ⏑ ⏑ । ⏑ − ⏑ − <br></span>viśvāsaparamaṁ mitraṁ nirvāṇaparamaṁ sukham<span class="unclear"> ।। </span></p>
<p><a class="uv" id="26.7"></a><a class="vns" id="vns569"></a><span class="metre">⏑ − ⏑ ⏑ । ⏑ − − − ।। − − − − । ⏑ − ⏑ − <br></span>kṣudhā parama rogāṇāṁ saṁskārā duḥkham eva tu<span class="unclear"> ।<br></span><span class="metre">− − − − । ⏑ − − − ।। − − ⏑ ⏑ । ⏑ − ⏑ − <br></span>etaj jñātvā yathābhūtaṁ nirvāṇaparamo bhavet<span class="unclear"> ।। </span></p>
<p><a class="uv" id="26.8"></a><a class="vns" id="vns570"></a><span class="metre">− ⏑ − ⏑ । ⏑ − − − ।। ⏑ ⏑ − − । ⏑ − ⏑ − <br></span>alpakāḥ sugatiṁ yānti bahavo yānti durgatim<span class="unclear"> ।<br></span><span class="metre">− − − − । ⏑ − − − ।। − − ⏑ ⏑ । ⏑ − ⏑ − <br></span>etaj jñātvā yathābhūtaṁ nirvāṇaparamo bhavet<span class="unclear"> ।। </span></p>
<p><a class="uv" id="26.9"></a><a class="vns" id="vns571"></a><span class="metre">⏑ − − ⏑ । ⏑ − − − ।। ⏑ − − − । ⏑ − ⏑ − <br></span>sahetuṁ sugatiṁ yānti sahetuṁ yānti durgatim<span class="unclear"> ।<br></span><span class="metre">⏑ − − ⏑ । ⏑ − − − ।। − ⏑ − − । ⏑ − ⏑ − <br></span>sahetuṁ parinirvānti hy evam etat sahetukam ।।</p>
<p><a class="uv" id="26.10"></a><a class="vns" id="vns572"></a><span class="metre">⏑ − ⏑ − । − ⏑ ⏑ − ।। − − − − । ⏑ − ⏑ − bhavipulā<br></span>gatir mṛgāṇāṁ pravaṇam ākāśaṁ pakṣiṇāṁ gatiḥ<span class="unclear"> ।<br></span><span class="metre">− − ⏑ − । ⏑ − − − ।। − − − − । ⏑ − ⏑ − <br></span>dharmo gatir vibhāgīnāṁ nirvāṇaṁ tv arhatāṁ gatiḥ<span class="unclear"> ।। </span></p>
<p><a class="uv" id="26.10A"></a><a class="vns" id="vns573"></a><span class="metre"><span class="gap">⏓ ⏓ ⏓ ⏓ । ⏑ − − − ।। ⏓ ⏓ ⏓ ⏓ । ⏑ − ⏑ − </span><br></span><span class="gap">. . . . . . . . . . . . . . . . . . . . . . . . . . . . . . . . .</span> <span class="unclear">।<br></span><span class="metre"><span class="gap">⏓ ⏓ ⏓ ⏓ । ⏑ − − − ।। ⏓ ⏓ ⏓ ⏓ । ⏑ − ⏑ − <br></span></span><span class="gap">. . . . . . . . . . . . . . . . . . . . . . . . . . . . . . . . .</span> <span class="unclear">।। </span></p>
<p><a class="uv" id="26.10B"></a><a class="vns" id="vns574"></a><span class="metre"><span class="gap">⏓ ⏓ ⏓ ⏓ । ⏑ − − − ।। ⏓ ⏓ ⏓ ⏓ </span>। ⏑ − ⏑ − <br></span><span class="gap">. . . . . . . . . . . . . . . . . . . . . . . . . .</span> na saṁvaset<span class="unclear"> ।<br></span><span class="metre"><span class="gap">⏓ ⏓ ⏓ ⏓ । ⏑ − − − ।। ⏓ ⏓ ⏓ ⏓ । ⏑ − ⏑ − </span><br></span>a <span class="gap">. . . . . . . . . . . . . . . . . . . . . . . . . . . . . . . . . .</span> <span class="unclear">।। </span></p>
<p><a class="uv" id="26.11"></a><a class="vns" id="vns575"></a><span class="metre">⏑ − − − । ⏑ − − − ।। − − − ⏑ । ⏑ − ⏑ − <br></span>na hīdaṁ hīnavīryeṇa mandenāpy avijānatā ।<br><span class="metre">− − − − । ⏑ <u>⏑</u> <u>⏑</u> − − ।। − − − − । ⏑ − ⏑ − <br></span>nirvāṇaṁ śakyam adhiga<span class="unclear">n</span>tuṁ sarvagranthapradālanam<span class="unclear"> ।। </span></p>
<p><a class="uv" id="26.11A"></a><a class="vns" id="vns576"></a><span class="metre"><span class="gap">⏓ </span>− − − । ⏑ ⏓ <span class="gap">⏓ ⏓ ।। ⏓ ⏓ ⏓ ⏓ । ⏑ − ⏑ − </span><br></span>. . taḥ kāmeṣu ni <span class="gap">. . . . . . . . . . . . . . . . . .</span> <span class="unclear">।<br></span><span class="metre"><span class="gap">⏓ ⏓ ⏓ ⏓ । ⏑ − − − ।। ⏓ ⏓ ⏓ ⏓ । ⏑ − ⏑ − </span><br></span><span class="gap">. . . . . . . . . . . . . . . . . . . . . . . . . . . . . . .</span> <span class="unclear">।। </span></p>
<p><a class="uv" id="26.12"></a><a class="vns" id="vns577"></a><span class="metre">− ⏑ − − । ⏑ − − − ।। − − − − । ⏑ − ⏑ − <br></span>siñca bhikṣor imāṁ nāvaṁ siktā laghvī bhaviṣyati ।<br><span class="metre">− − − − । ⏑ − − − ।। ⏑ − − − । ⏑ − ⏑ − <br></span>hitvā rāgaṁ ca doṣaṁ ca tato nirvāṇam eṣyasi<span class="unclear"> ।। </span></p>
<p><a class="uv" id="26.13"></a><a class="vns" id="vns578"></a><span class="metre">⏑ − − − । ⏑ − − − ।। − − − − । ⏑ − ⏑ − <br></span>abhūt pūrve tato n<span class="unclear">ā</span>bhūn nābhūt pūrve tato hy abhūt<span class="unclear"> ।<br></span><span class="metre">⏑ − − ⏑ । ⏑ − ⏑ − ।। ⏑ − − − । ⏑ − ⏑ − Anuṣṭubh<br></span>na cābhūn na bhaviṣyati na vāpy etarhi vidyate<span class="unclear"> ।। </span></p>
<p><a class="uv" id="26.14"></a><a class="vns" id="vns579"></a><span class="metre">− ⏑ − − । ⏑ ⏑ ⏑ − ।। ⏑ ⏑ − ⏑ । ⏑ − ⏑ − navipulā<br></span>durdṛśaṁ satyam acalaṁ sudṛśaṁ pratividhyataḥ<span class="unclear"> ।<br></span><span class="metre">− − ⏑ − । − ⏑ − − ।। − − − − । ⏑ − ⏑ − ravipulā<br></span>tṛṣṇākṣayaṁ paśyato hi duḥkhasyānto nirucyate ।।</p>
<p><a class="uv" id="26.15"></a><a class="vns" id="vns580"></a><span class="metre">− − − − । ⏑ − − − ।। ⏑ − − − । ⏑ − ⏑ − <br></span>chitvā tṛṣṇāṁ praśāmyeha rajaḥ sarvaṁ samāhitaḥ ।<br><span class="metre">⏑ − ⏑ − । − ⏑ ⏑ − ।। − − − − । ⏑ − ⏑ − bhavipulā<br></span>viśoṣayitvā saritāṁ duḥkhasyānto nirucyate<span class="unclear"> ।। </span></p>
<p><a class="uv" id="26.16"></a><a class="vns" id="vns581"></a><span class="metre">− − − − । ⏑ − − − ।। − ⏑ − ⏑ । ⏑ − ⏑ − <br></span>bhitvā kāyaṁ ca saṁjñāṁ ca vedanāṁ vyupaśāmya ca ।<br><span class="metre">− − − ⏑ । ⏑ − − − ।। − − − − । ⏑ − ⏑ − <br></span>vijñānāstagamaṁ labdhvā duḥkhasyānto nirucyate<span class="unclear"> ।। </span></p>
<p><a class="uv" id="26.17"></a><a class="vns" id="vns582"></a><span class="metre">− − ⏑ − । ⏑ − − − ।। ⏑ − − ⏑ । ⏑ − ⏑ − <br></span>dṛṣṭe tu dṛṣṭamātreṇa śrute ca śrutamātratā ।<br><span class="metre">⏑ − ⏑ − । ⏑ − − − ।। − − − − । ⏑ − ⏑ − <br></span>mate tathaiva vijñāte duḥkhasyānto nirucyate<span class="unclear"> ।। </span></p>
<p><a class="uv" id="26.18"></a><a class="vns" id="vns583"></a><span class="metre">− − − − । ⏑ − − − ।। ⏑ − − − । ⏑ − ⏑ − <br></span>ene mene tathā dapphe daḍapphe ceti budhyataḥ<span class="unclear"> ।<br></span><span class="metre">− − − ⏑ । ⏑ − − − ।। − − − − । ⏑ − ⏑ − <br></span>sarvasmād viratiḥ pāpād duḥkhasyānto nirucyate<span class="unclear"> ।। </span></p>
<p><a class="uv" id="26.19"></a><a class="vns" id="vns584"></a><span class="metre">− − ⏑ − । − ⏑ − − ।। − − ⏑ ⏑ । ⏑ − ⏑ − ravipulā<br></span>māśā tuṣā saṁśamā ca sarvatra viraḍī tathā ।<br><span class="metre">− − − ⏑ । ⏑ − − − ।। − − − − । ⏑ − ⏑ − <br></span>sarvasmād viratiḥ pāpād duḥkhasyānto nirucyate<span class="unclear"> ।। </span></p>
<p><a class="uv" id="26.20"></a><a class="vns" id="vns585"></a><span class="metre">⏑ − ⏑ − । − ⏑ ⏑ − ।। − − − − । ⏑ − ⏑ − bhavipulā<br></span>aniḥśritasyācalitaṁ prasrabdhiś ceha vidyate ।<br><span class="metre">⏑ ⏑ − − । ⏑ − − − ।। − − − − । ⏑ − ⏑ − <br></span>na gatir na cyutiś caiva duḥkhasyānto nirucyate<span class="unclear"> ।। </span></p>
<p><a class="uv" id="26.21"></a><a class="vns" id="vns586"></a><span class="metre">⏑ − − ⏑ । ⏑ − − − ।। ⏑ − − ⏑ । ⏑ − ⏑ − <br></span>ajāte sati jātasya vaden ni<span class="unclear">ḥ</span>saraṇaṁ sadā<span class="unclear"> ।<br></span><span class="metre">⏑ − ⏑ − । ⏑ − − − ।। − ⏑ − ⏑ । ⏑ − ⏑ − <br></span>asaṁskṛtaṁ ca saṁpaśyaṁ saṁskṛtāt parimucyate<span class="unclear"> ।। </span></p>
<p><a class="uv" id="26.22"></a><a class="vns" id="vns587"></a><span class="metre">− − − − । ⏑ − − − ।। ⏑ − − ⏑ । ⏑ − ⏑ − <br></span>jātaṁ bhūtaṁ samutpannaṁ kṛtaṁ saṁskṛtam adhruvam<span class="unclear"> ।<br></span><span class="metre">⏑ − ⏑ ⏑ । ⏑ − − − ।। − ⏑ − − । ⏑ − ⏑ − <br></span>jarāmaraṇasaṁghātaṁ moṣadharmapralopanam<span class="unclear"> ।<br></span><span class="metre">− − ⏑ − । − ⏑ ⏑ − ।। − − ⏑ ⏑ । ⏑ − ⏑ − bhavipulā<br></span>āhāranetrīprabhavaṁ nālaṁ tad abhinanditum<span class="unclear"> ।। </span></p>
<p><a class="uv" id="26.23"></a><a class="vns" id="vns588"></a><span class="metre">− ⏑ − ⏑ । ⏑ − − − ।। ⏑ − − ⏑ । ⏑ − ⏑ − <br></span>tasya niḥsaraṇaṁ śāntam atarkāvacaraṁ padam<span class="unclear"> ।<br></span><span class="metre">⏑ − − − । ⏑ − − − ।। − − − ⏑ । ⏑ − ⏑ − <br></span>nirodh<span class="unclear">o</span> <span class="unclear">duḥ</span>khadharmā<span class="unclear">ṇāṁ </span>s<span class="unclear">aṁ</span>skāropaśamaṁ sukham<span class="unclear"> ।। </span></p>
<p><a class="uv" id="26.24"></a><a class="vns" id="vns589"></a><span class="metre">⏑ ⏑ − − । ⏑ − − − ।। − ⏑ − − । ⏑ − ⏑ − <br></span>abhijānāmy ahaṁ sthānaṁ yatra bhūtaṁ na vidyate ।<br><span class="metre">− − − ⏑ । ⏑ − − − ।। ⏑ − − − । ⏑ − ⏑ − <br></span>nākāśaṁ na ca vijñānaṁ na sūryaś candramā na ca<span class="unclear"> ।। </span></p>
<p><a class="uv" id="26.25"></a><a class="vns" id="vns590"></a><span class="metre">− − ⏑ − । ⏑ ⏑ ⏑ − ।। − ⏑ − − । ⏑ − ⏑ − navipulā<br></span><span class="unclear">naivā</span>gatir n<span class="unclear">a</span> ca gatir nopapattiś cyutir na ca ।<br><span class="metre">− ⏑ − ⏑ । ⏑ − − − ।। − − − ⏑ । ⏑ − ⏑ − <br></span>apratiṣṭham anālambaṁ duḥkhāntaḥ sa nirucyate<span class="unclear"> ।। </span></p>
<p><a class="uv" id="26.26"></a><a class="vns" id="vns591"></a><span class="metre">− ⏑ − − । ⏑ ⏑ ⏑ − ।। − − − − । ⏑ − ⏑ − navipulā<br></span>yatra <span class="unclear">nā</span>po na pṛthivī tejo vāyur na gāhate ।<br><span class="metre">⏑ − ⏑ − । − , − − − ।। ⏑ − − ⏑ । ⏑ − ⏑ − mavipulā<br></span>na tatra śuklā dyotanti tamas tatra na vidyate<span class="unclear"> ।। </span></p>
<p><a class="uv" id="26.27"></a><a class="vns" id="vns592"></a><span class="metre">⏑ − ⏑ − । ⏑ − − − ।। − − − − । ⏑ − ⏑ − <br></span>na tatra candramā bhāti nādityo vai prakāśyate ।<br><span class="metre">⏑ − ⏑ − । ⏑ − − − ।। ⏑ − − − । ⏑ − ⏑ − <br></span>yathā tv ihātmanā vetti munir mauneyam ātmanaḥ<span class="unclear"> ।<br></span><span class="metre">⏑ ⏑ − − । ⏑ − − − ।। − ⏑ − − । ⏑ − ⏑ − <br></span>atha rūpād arūpāc ca sarvaduḥkhāt pramucyate ।।</p>
<p><a class="uv" id="26.28"></a><a class="vns" id="vns593"></a><span class="metre">− − ⏑ − । ⏑ − − − ।। ⏑ ⏑ − − । ⏑ − ⏑ − <br></span>niṣṭhāgato hy asaṁtrāsī na vikanthī na kaukṛtiḥ<span class="unclear"> ।<br></span><span class="metre">− − − ⏑ । ⏑ − − − ।। − ⏑ − ⏑ । ⏑ − ⏑ − <br></span>ācch<span class="unclear">e</span>ttā bhavaśalyānām antimo 'sya samucchrayaḥ<span class="unclear"> ।। </span></p>
<p><a class="uv" id="26.29"></a><a class="vns" id="vns594"></a><span class="metre">− − ⏑ ⏑ । ⏑ − − − ।। − − ⏑ ⏑ । ⏑ − ⏑ − <br></span>eṣā hi paramā niṣṭhā śāntaṁ padam anuttaram<span class="unclear"> ।<br></span><span class="metre">⏑ − − ⏑ । ⏑ − − − ।। ⏑ − ⏑ ⏑ । ⏑ − ⏑ − <br></span>kṣayaḥ sa<span class="unclear">rvanimittānāṁ pra</span>dānapadam acyutam<span class="unclear"> ।। </span></p>
<p><a class="uv" id="26.30"></a><a class="vns" id="vns595"></a><span class="metre">− ⏑ ⏑ − । − ⏑ − ⏑ − Vaitālīya<br></span>tu<span class="unclear">l</span>yam atulya<span class="unclear">ṁ</span> ca saṁbhavaṁ<br><span class="metre">⏑ ⏑ − − ⏑ ⏑ । − ⏑ − ⏑ − <br></span>bhavasaṁskāram avāsṛjan muniḥ<span class="unclear"> ।<br></span><span class="metre">− − ⏑ ⏑ । − ⏑ − ⏑ − <br></span>ādhyātmarataḥ samāhito<br><span class="metre">⏑ ⏑ − − ⏑ ⏑ । − ⏑ − ⏑ − <br></span>hy abhinat kośam ivāṇḍasaṁbh<span class="unclear">avam ।। </span></p>
<p><a class="uv" id="26.31"></a><a class="vns" id="vns596"></a><span class="metre"><u>⏑</u> <u>⏑</u> − − − , । − ⏑ − । − ⏑ − − Triṣṭubh <br></span>jayate dānaṁ dharmadāna<span class="unclear">ṁ</span> ca sarvaṁ<br><span class="metre"><u>⏑</u> <u>⏑</u> − ⏑ − , । − ⏑ ⏑ । − ⏑ − − <br></span>jayate ratiṁ dharmaratiṁś ca sarvām<span class="unclear"> ।<br></span><span class="metre"><u>⏑</u> <u>⏑</u> − ⏑ − , । − ⏑ ⏑ । − ⏑ − − <br></span>jayate balaṁ kṣāntibalaṁ ca sarvaṁ<br><span class="metre"><u>⏑</u> <u>⏑</u> − ⏑ − , । − ⏑ ⏑ । − ⏑ − − <br></span>jayate sukhaṁ sarvaṭṛṣānirodhaḥ<span class="unclear"> ।। </span>[i]<br><span class="metre">− − − − , । − ⏑ − । − ⏑ − − Triṣṭubh<br></span><span class="unclear">sarvaṁ dānaṁ dharmadānaṁ jināti<br></span><span class="metre">− − ⏑ − , । − ⏑ ⏑ । − ⏑ − − <br></span><span class="unclear">sarvāṁ ratiṁ dha</span>r<span class="unclear">maratiṁ jināti ।<br></span><span class="metre">− − ⏑ − , । − ⏑ ⏑ । − ⏑ − − <br></span>sarvaṁ balaṁ <span class="unclear">kṣāntibalaṁ jināti<br></span><span class="metre">− − ⏑ − , । − ⏑ ⏑ । − ⏑ − − <br></span><span class="unclear">tṛṣṇākṣayaḥ sarvasukhaṁ jināti ।। </span>[ii]</p>
</blockquote>
<p class="endsection">।। nirvāṇavargaḥ 26 ।। ।।</p>
</article>
<aside id="metaarea">
<p><span class="author">Dr. Franz Bernhard</span></p>
<p>Published under the auspices of Abhandlungen Der Akadamie Der Wissenschaften In Göttingen Philologisch-Historische Klasse, by Vandenhoek & Ruprecht (Gottingen, 1965).</p>
<p>Permission to use the text for this purpose has been kindly given by Dr. Bernhard's sister and literary heir Mrs. Sobotzik.</p>
<p>With Pāḷi Parallels, Metrical Commentary, Notes and Indexes compiled by Ānandajoti Bhikkhu (2005): <a href="https://www.ancient-buddhist-texts.net/Buddhist-Texts/S1-Udanavarga/index.htm" target="_blank">http://www.ancient-buddhist-texts.net/</a>.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
