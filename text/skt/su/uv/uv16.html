<!DOCTYPE html>
<html>
<head>
<meta charset="utf8">
<meta author="F. Bernhard">
<title></title>
</head>
<body><div id="text" lang="sa">
<section class="sutta" id="uv16">
<article>
<div class="hgroup">
<p class="division">Udānavarga</p>
<h1>Prakīrṇakavarga</h1>
</div>
<blockquote class="gatha">
<p><a class="uv" id="16.1"></a>pū<span class="supplied2">rv</span>aṃ hi kṛtyaṃ pratijāgareta<br>
mā me kṛtyaṃ kṛtyakāle vihanyāt |<br>
taṃ nityakāle pratiyatyakāriṇaṃ<br>
naiva kṛtyaṃ kṛtyakāle viha<span class="supplied">n</span>ti <span class="gatha-number">|| 1</span></p>
<p><a class="uv" id="16.2"></a>vyāyametaiva puruṣo<br>
yāvad arthasya niṣpadaḥ |<br>
paśyed asau tathātmārthaṃ<br>
yathaivecchet tathā bhavet <span class="gatha-number">|| 2</span></p>
<p><a class="uv" id="16.3"></a>uttiṣṭhata vyāyamata<br>
kurudhvaṃ dvīpam ātmanaḥ |<br>
karmāro rajatasyaiva<br>
haradhvaṃ malam ātmanaḥ |<br>
nirdhāntamalā hy anaṅgaṇā<br>
na punar jātijarām upeṣyatha <span class="gatha-number">|| 3</span></p>
<p><a class="uv" id="16.4"></a>alajjitavye lajjante<br>
lajjitavye tv alajjinaḥ |<br>
abhaye bhayadarśīno<br>
bhaye cābhayadarśinaḥ |<br>
mithyādṛṣṭisamādānāt<br>
satvā gacchanti durgatim <span class="gatha-number">|| 4</span></p>
<p><a class="uv" id="16.5"></a>yas tu pūrvaṃ pramādyeha<br>
paścād vai na pramādyate |<br>
sa imaṃ bhāsate lokam<br>
abhramuktaiva candramāḥ <span class="gatha-number">|| 5</span></p>
<p><a class="uv" id="16.6"></a>yas tu pūrvaṃ pramādyeha<br>
paścā<span class="supplied2">d</span> vai na pramādyate<br>
sa imāṃ viṣaktikāṃ loke<br>
smṛtaḥ samativartate <span class="gatha-number">|| 6</span></p>
<p><a class="uv" id="16.7"></a>daharo ’pi cet pravrajate<br>
yujyate buddhaśāsane |<br>
sa imaṃ bhāsate lokam<br>
abhramuktaiva candramāḥ <span class="gatha-number">|| 7</span></p>
<p><a class="uv" id="16.8"></a>daharo ’pi cet pravrajate<br>
yujyate buddhaśāsane |<br>
sa imāṃ viṣaktikāṃ loke<br>
smṛtaḥ samativartate <span class="gatha-number">|| 8</span></p>
<p><a class="uv" id="16.9"></a>yasya pāpakṛtaṃ karma<br>
kuśalena pithīyate |<br>
sa imaṃ bhāsate lokam<br>
abhramuktaiva candramāḥ <span class="gatha-number">|| 9</span></p>
<p><a class="uv" id="16.10"></a>yasya pāpakṛtaṃ karma<br>
kuśalena pithīyate |<br>
sa imāṃ viṣaktikāṃ loke<br>
smṛtaḥ samativartate <span class="gatha-number">|| 10</span></p>
<p><a class="uv" id="16.11"></a>yo jīvite na tapate<br>
maraṇānte ca sarvaśaḥ |<br>
sa vai dṛṣṭapado dhīro<br>
maraṇānte na śocati <span class="gatha-number">|| 11</span></p>
<p><a class="uv" id="16.12"></a>yo jīvite na tapate<br>
maraṇānte ca sarvaśaḥ |<br>
sa vai dṛṣṭapado dhiraḥ<br>
śokamadhye na śocati <span class="gatha-number">|| 12</span></p>
<p><a class="uv" id="16.13"></a>yo jīvite na tapate<br>
maraṇānte ca sarvaśaḥ |<br>
sa vai dṛṣṭapado dhīro<br>
jñātimadhye virocate <span class="gatha-number">|| 13</span></p>
<p><a class="uv" id="16.14"></a>kṛṣnāṃ dharmāṃ viprahāya<br>
śuklāṃ bhāvayata bhikṣavaḥ<br>
okād anokam āgamya<br>
vivekam anubṛṃha<span class="supplied">y</span>e<span class="supplied">t</span> |<br>
tatra cābhirametāryo<br>
hi<span class="supplied">tvā</span> kāmān akiñcanaḥ <span class="gatha-number">|| 14</span></p>
<p><a class="uv" id="16.15"></a>śuddhasya hi sadā phalguḥ<br>
śuddhasya poṣathaḥ sadā |<br>
śuddhasya śucikarmaṇaḥ<br>
sad<span class="supplied">ā</span> saṃpadyate vratam <span class="gatha-number">|| 15</span></p>
<p><a class="uv" id="16.16"></a>kṣetrāṇi tṛṇadoṣāṇi<br>
rāgadoṣā tv iyaṃ prajā |<br>
tasmād vigatarāgebhyo<br>
dattaṃ bhavati mahāphalam <span class="gatha-number">|| 16</span></p>
<p><a class="uv" id="16.17"></a>k<span class="supplied">ṣ</span>e<span class="supplied">trā</span>ṇi tṛṇadoṣāṇi<br>
dveṣadoṣā tv iyaṃ prajā |<br>
tasmād vigatad<span class="supplied">v</span>eṣebhyo<br>
dat<span class="supplied2">t</span>aṃ bhavati mahāphalam <span class="gatha-number">|| 17</span></p>
<p><a class="uv" id="16.18"></a>kṣetraṇi tṛṇ<span class="supplied">adoṣāni</span><br>
<span class="supplied">mohadoṣ</span>ā <span class="supplied">tv</span> iyaṃ prajā |<br>
<span class="supplied">ta</span><span class="supplied2">s</span>mād vigatamohebhyo<br>
dattaṃ bhavati mahāphalam <span class="gatha-number">|| 18</span></p>
<p><a class="uv" id="16.19"></a>kṣetrāṇi tṛṇadosāṇi<br>
mānadoṣā tv iyaṃ prajā |<br>
tasm<span class="supplied">ād vigatamā</span><span class="supplied2">nebhyo</span><br>
<span class="supplied2">dattaṃ bha</span>vati mahāphalam <span class="gatha-number">|| 19</span></p>
<p><a class="uv" id="16.20"></a>kṣetrāṇi tṛṇadoṣāṇi<br>
lobhadoṣā tv iyaṃ prajā |<br>
tasmād vigatalobhebhyo<br>
dattaṃ <span class="supplied">bhavati</span> <span class="supplied2">mahāphalam</span> <span class="gatha-number">|| 20</span></p>
<p><a class="uv" id="16.21"></a>kṣetrāni tṛṇadoṣāṇi<br>
tṛṣṇadoṣā tv iyaṃ prajā |<br>
tasmād vigatatṛṣṇebhyo<br>
dattaṃ bhavati mahāphalam <span class="gatha-number">|| 21</span></p>
<p><a class="uv" id="16.22"></a>ṣaṣ<span class="supplied">ṭh</span>a adhipatī rājā<br>
raj<span class="supplied2">y</span>amāne rajasvalaḥ |<br>
arakte virajā bhavati<br>
rakte bālo nirucyate <span class="gatha-number">|| 22</span></p>
<p><a class="uv" id="16.23"></a>nagaraṃ hy asthiprākāraṃ<br>
māṃsaśoṇitalepanaṃ |<br>
yatra rāgas ca dveṣaś ca<br>
māno mrakṣaś ca bādhyate <span class="gatha-number">|| 23</span></p>
<p><a class="uv" id="16.24"></a>hetuprabhavaṃ sadā hi duḥkhaṃ<br>
tad apaśyaṃ sa hi tena tatra baddhaḥ |<br>
tasya tu sa<span class="supplied2">mayāj jahāti saṅgaṃ</span><br>
<span class="supplied2">na</span> hi bāhyā prajahanti taṃ mahaugham <span class="gatha-number">|| 24</span></p>
</blockquote>
<p class="endsection">|| prakīrṇa<span class="supplied">ka</span>varga<span class="supplied">ḥ</span> || ||</p>
</article>
<aside id="metaarea">
<p>Based on the edition by F. <span class="author">Bernhard</span>, <cite class="book">Udānavarga, Band I: Einleitung, Beschreibung der Handschriften, Textausgabe, Bibliographie</cite>, Göttingen (Abhandlungen der Akademie der Wissenschaften in Göttingen, philologisch-historische Klasse, 3. Folge, Sanskrittexte aus den Turfanfunden, 10.</p>
<p>Electronically prepared by J. Gippert and K. Kupfer, Frankfurt a|M, 1996–1998. <a href="http://titus.uni-frankfurt.de/texte/etcs/ind/aind/bskt/udanav/udanat.htm" target="_blank" class="small-caps">TITUS</a> version by Jost Gippert, Frankfurt a|M, 11.1. | 1.6. | 20.11. | 3.12.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>