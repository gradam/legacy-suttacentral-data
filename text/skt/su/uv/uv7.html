<!DOCTYPE html>
<html>
<head>
<meta charset="utf8">
<meta author="F. Bernhard">
<title></title>
</head>
<body><div id="text" lang="skt">
<section class="sutta" id="uv7">
<article>
<div class="hgroup">
<p class="division">Udānavarga</p>
<h1>Sucaritavarga</h1>
</div>
<blockquote class="gatha">
<p><a class="uv" id="7.1"></a><a class="verse-num-sc" id="verse­nums­c169"></a>kāyapradoṣaṃ rakṣeta<br>
syāt kāyena susaṃvṛtaḥ |<br>
kāyaduścaritaṃ hitvā<br>
kāyena sukṛtaṃ caret <span class="gatha-number">|| 1</span></p>
<p><a class="uv" id="7.2"></a><a class="verse-num-sc" id="verse­nums­c170"></a>vācaḥ pradoṣaṃ rakṣeta<br>
vacasā saṃvṛto bhavet |<br>
vāco duścaritaṃ hitvā<br>
vācā sucaritaṃ caret <span class="gatha-number">|| 2</span></p>
<p><a class="uv" id="7.3"></a><a class="verse-num-sc" id="verse­nums­c171"></a>ma<span class="supplied2">na</span>ḥpradoṣaṃ rakṣeta<br>
manasā saṃvṛto bhavet |<br>
manoduścaritaṃ hitvā<br>
manaḥsucaritaṃ caret <span class="gatha-number">|| 3</span></p>
<p><a class="uv" id="7.4"></a><a class="verse-num-sc" id="verse­nums­c172"></a>kāyaduścaritaṃ hitvā<br>
vacoduścaritāni ca |<br>
manoduścaritaṃ hitvā<br>
yac cānyad doṣasaṃhitam <span class="gatha-number">|| 4</span></p>
<p><a class="uv" id="7.5"></a><a class="verse-num-sc" id="verse­nums­c173"></a><a class="dp" id="dp361"></a>kāyena kuśalaṃ kuryād<br>
vacasā kuśalaṃ bahu |<br>
manasā kusalaṃ kuryād<br>
apramāṇaṃ niraupadhim <span class="gatha-number">|| 5</span></p>
<p><a class="uv" id="7.6"></a><a class="verse-num-sc" id="verse­nums­c174"></a><a class="dp" id="dp234"></a>kāyena kuśalaṃ kṛtvā<br>
vacasā cetasāpi ca |<br>
iha cātha paratrāsau<br>
sukhaṃ samadhigacchati <span class="gatha-number">|| 6</span></p>
<p><a class="uv" id="7.7"></a><a class="verse-num-sc" id="verse­nums­c175"></a>ahiṃ­sakā vai munayo<br>
nityaṃ kāyena saṃvṛtāḥ |<br>
te yānti hy acyutaṃ sthānaṃ<br>
yatra gatvā na śocati <span class="gatha-number">|| 7</span></p>
<p><a class="uv" id="7.8"></a><a class="verse-num-sc" id="verse­nums­c176"></a>ahiṃ­sakā vai munayo<br>
nityaṃ vācā susaṃvṛtāḥ |<br>
te yānti hy acyutaṃ sthānaṃ<br>
yatra gatvā na śocati <span class="gatha-number">|| 8</span></p>
<p><a class="uv" id="7.9"></a><a class="verse-num-sc" id="verse­nums­c177"></a>ahiṃ­sakā vai munayo<br>
manasā nityasaṃvṛtāḥ |<br>
te yānti hy acyutaṃ sthānaṃ<br>
yatra gatvā na śocati <span class="gatha-number">|| 9</span></p>
<p><a class="uv" id="7.10"></a><a class="verse-num-sc" id="verse­nums­c178"></a>kāyena saṃvṛtā dhīrā<br>
dhīrā vācā susaṃvṛtāḥ |<br>
manasā saṃvrtā dhīrā<br>
dhīrāḥ sarvatra saṃvṛtāḥ |<br>
te yānti hy acyutaṃ sthānaṃ<br>
yatra gatvā na śocati <span class="gatha-number">|| 10</span></p>
<p><a class="uv" id="7.11"></a><a class="verse-num-sc" id="verse­nums­c179"></a>kāyena saṃvaraḥ sādhu<br>
sādhu vācā ca saṃvaraḥ |<br>
manasā samvaraḥ sādhu<br>
sādhu sarvatra saṃvaraḥ |<br>
sarvatra saṃvṛto bhikṣuḥ<br>
sarvaduḥkhāt pramucyate <span class="gatha-number">|| 11</span></p>
<p><a class="uv" id="7.12"></a><a class="verse-num-sc" id="verse­nums­c180"></a>vācānurakṣī manasā susaṃvṛtaḥ<br>
kāyena caivākuśalaṃ na kuryāt |<br>
etāṃ śubhāṃ karmapathāṃ viśodhayann<br>
ārādhayen mārgaṃ ṛṣipraveditam <span class="gatha-number">|| 12</span><br></p>
</blockquote>
<p class="endsection">|| sucaritavargaḥ || ||</p>
</article>
<aside id="metaarea">
<p>Based on the edition by F. <span class="author">Bernhard</span>, <cite class="book">Udānavarga, Band I: Einleitung, Beschreibung der Handschriften, Textausgabe, Bibliographie</cite>, Göttingen (Abhandlungen der Akademie der Wissenschaften in Göttingen, philologisch-historische Klasse, 3. Folge, Sanskrittexte aus den Turfanfunden, 10.</p>
<p>Electronically prepared by J. Gippert and K. Kupfer, Frankfurt a|M, 1996–1998. <a href="http://titus.uni-frankfurt.de/texte/etcs/ind/aind/bskt/udanav/udanat.htm" target="_blank" class="small-caps">TITUS</a> version by Jost Gippert, Frankfurt a|M, 11.1. | 1.6. | 20.11. | 3.12.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>