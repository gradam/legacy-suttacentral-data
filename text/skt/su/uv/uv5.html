<!DOCTYPE html>
<html>
<head>
<meta charset="utf8">
<meta author="F. Bernhard">
<title></title>
</head>
<body><div id="text" lang="skt">
<section class="sutta" id="uv5">
<article>
<div class="hgroup">
<p class="division">Udānavarga</p>
<h1>Priyavarga</h1>
</div>
<blockquote class="gatha">
<p><a class="uv" id="5.1"></a><a class="verse-num-sc" id="verse-num-sc122"></a>priyebhyo jāyate śokaḥ<br>
priyebhyo jāyate bha<span class="supplied2">yam</span> |<br>
<span class="supplied2">p</span>r<span class="supplied2">iyebhyo</span> v<span class="supplied2">i</span>pra­muktā­nāṃ<br>
nāsti śokaḥ kuto bhayam <span class="gatha-number">|| 1</span></p>
<p><a class="uv" id="5.2"></a><a class="verse-num-sc" id="verse-num-sc123"></a>priyebhyo jāyate śokaḥ<br>
priyebhyo jāyate bhayam |<br>
priyāṇām anyathībhāvād<br>
unmādam api gacchati <span class="gatha-number">|| 2</span></p>
<p><a class="uv" id="5.3"></a><a class="verse-num-sc" id="verse-num-sc124"></a>śokā hi ye vai paridevitaṃ ca<br>
duḥkhaṃ ca lokasya hi naikarūpaṃ |<br>
priyaṃ pratītyeha tad asti sarvaṃ<br>
priye ’sati syān na kathaṃ cid etat <span class="gatha-number">|| 3</span></p>
<p><a class="uv" id="5.4"></a><a class="verse-num-sc" id="verse-num-sc125"></a>tasmād dhi te sukhitā vītaśokā<br>
yeṣāṃ priyaṃ nāsti kathaṃ cid eva |<br>
tasmād aśokaṃ padam eṣamāṇaḥ<br>
priyaṃ na kurvīta hi jīvaloke <span class="gatha-number">|| 4</span></p>
<p><a class="uv" id="5.5"></a><a class="verse-num-sc" id="verse-num-sc126"></a>mā priyaiḥ saṃgamo jātu<br>
mā ca syād apriyaiḥ sadā |<br>
priyāṇām adarśanaṃ duḥkham<br>
apriyāṇāṃ ca darśanam <span class="gatha-number">|| 5</span></p>
<p><a class="uv" id="5.6"></a><a class="verse-num-sc" id="verse-num-sc127"></a>priyāṇāṃ ca vinābhāvād<br>
apriyāṇā<span class="supplied2">ṃ</span> ca saṃgamāt |<br>
tīvra utpadyate śoko<br>
jīryante yena mānavāḥ <span class="gatha-number">|| 6</span></p>
<p><a class="uv" id="5.7"></a><a class="verse-num-sc" id="verse-num-sc128"></a>priyaṃ mṛtaṃ kālagataṃ<br>
jñātayaḥ sahitāḥ sthitāḥ |<br>
śocanti dīrgham adhvānaṃ<br>
duḥkho hi priyasaṃgamaḥ <span class="gatha-number">|| 7</span></p>
<p><a class="uv" id="5.8"></a><a class="verse-num-sc" id="verse-num-sc129"></a>tasmāt priyaṃ na kurvīta<br>
priyabhāvo hi pāpakaḥ |<br>
granthās teṣāṃ na vidya<span class="supplied">n</span>te<br>
yesāṃ nāsti priyāpriyam <span class="gatha-number">|| 8</span></p>
<p><a class="uv" id="5.9"></a><a class="verse-num-sc" id="verse-num-sc130"></a>ayoge yujya cātmānaṃ<br>
yoge cāyujya sarvadā |<br>
arthaṃ hitvā priyagrāhī<br>
spṛhayaty arthayogine <span class="gatha-number">|| 9</span></p>
<p><a class="uv" id="5.10"></a><a class="verse-num-sc" id="verse-num-sc131"></a>priyarūpasātagrathitā<br>
devakāyāḥ pṛthaksthitāḥ |<br>
āghādinaḥ paridyūnā<br>
mṛtyurājavasa<span class="supplied2">ṃ</span> gatā<span class="supplied">ḥ</span> <span class="gatha-number">|| 10</span></p>
<p><a class="uv" id="5.11"></a><a class="verse-num-sc" id="verse-num-sc132"></a>ye vai divā ca rātrau caiv<br>
āpramattāḥ priyaṃ jahati nityaṃ |<br>
te vai khananti tv aghamūlaṃ<br>
mṛtyu-r-āmiṣaṃ durativartyam <span class="gatha-number">|| 11</span></p>
<p><a class="uv" id="5.12"></a><a class="verse-num-sc" id="verse-num-sc133"></a>asādhu sādhurūpeṇa<br>
priyarūpeṇa cāpriyaṃ |<br>
duḥkhaṃ sukhasya rūpeṇa<br>
pramattān abhimardati <span class="gatha-number">|| 12</span></p>
<p><a class="uv" id="5.13"></a><a class="verse-num-sc" id="verse-num-sc134"></a>āt­mānaṃ cet priyaṃ vidyān<br>
nainaṃ pāpena yojayet |<br>
na hy etat sulabhaṃ bhavati<br>
sukhaṃ duṣkṛtakāriṇā <span class="gatha-number">|| 13</span></p>
<p><a class="uv" id="5.14"></a><a class="verse-num-sc" id="verse-num-sc135"></a>āt­mānaṃ cet priyaṃ vidyān<br>
nainaṃ pāpena yojayet |<br>
etad dhi sulabhaṃ bhavati<br>
sukhaṃ sukṛtakāriṇā <span class="gatha-number">|| 14</span></p>
<p><a class="uv" id="5.15"></a><a class="verse-num-sc" id="verse-num-sc136"></a>āt­mānaṃ cet priyaṃ vidyād<br>
rakṣed enaṃ surakṣitaṃ |<br>
yathā pratyantanagaraṃ<br>
gambhīraparikhaṃ dṛdhaṃ |<br>
trayāṇām anyatamaṃ yāmaṃ<br>
pratijāgreta paṇḍitaḥ <span class="gatha-number">|| 15</span></p>
<p><a class="uv" id="5.16"></a><a class="verse-num-sc" id="verse-num-sc137"></a>āt­mānaṃ cet priyaṃ vidyād<br>
gopayet taṃ sugopitaṃ |<br>
yathā pratyantanagaraṃ<br>
guptam antarbahisthiraṃ <span class="gatha-number">|| 16</span></p>
<p><a class="uv" id="5.17"></a><a class="verse-num-sc" id="verse-num-sc138"></a>evaṃ gopayatātmānaṃ<br>
kṣaṇo vo mā hy upatyagāt |<br>
kṣaṇātītā hi śocante<br>
narakesu samarpitāḥ <span class="gatha-number">|| 17</span></p>
<p><a class="uv" id="5.18"></a><a class="verse-num-sc" id="verse-num-sc139"></a>sarvā diśas tv anuparigamya cetasā<br>
naivādhyagāt priyataram ātmanaḥ kva cit |<br>
evaṃ priyaḥ pṛthagātmā pareṣām<br>
tasmān na hiṃsyāt param ātmakāraṇam <span class="gatha-number">|| 18</span></p>
<p><a class="uv" id="5.19"></a><a class="verse-num-sc" id="verse-num-sc140"></a>sarve daṇḍasya bibhyanti<br>
sarveṣāṃ jīvitaṃ priyam |<br>
ātmānam upamāṃ kṛtvā<br>
naiva hanyān na ghātayet <span class="gatha-number">|| 19</span></p>
<p><a class="uv" id="5.20"></a><a class="verse-num-sc" id="verse-num-sc141"></a>cirapravā­sinaṃ yadvad<br>
dūrataḥ svastināgataṃ |<br>
jñātayaḥ suhṛdo mitrāś<br>
cābhinandanti āgatam <span class="gatha-number">|| 20</span></p>
<p><a class="uv" id="5.21"></a><a class="verse-num-sc" id="verse-num-sc142"></a>kṛtapuṇyaṃ tathā martyam<br>
asmāl lokāt paraṃ gatam |<br>
puṇyāny evābhinandanti<br>
priyaṃ jñātim ivāgatam <span class="gatha-number">|| 21</span></p>
<p><a class="uv" id="5.22"></a><a class="verse-num-sc" id="verse-num-sc143"></a>tasmāt kuruta puṇyānāṃ<br>
nicayaṃ sāmparāyikaṃ |<br>
puṇyāni paraloke hi<br>
pratiṣṭhā prāṇināṃ hi sā <span class="gatha-number">|| 22</span></p>
<p><a class="uv" id="5.23"></a><a class="verse-num-sc" id="verse-num-sc144"></a>puṇyaṃ devāḥ praśaṃsanti<br>
samacaryāṃ ca yaś caret |<br>
iha cānindito bhavati<br>
pretya svarge ca modate <span class="gatha-number">|| 23</span></p>
<p><a class="uv" id="5.24"></a><a class="verse-num-sc" id="verse-num-sc145"></a>dharmas­thaṃ śīlasaṃpannaṃ<br>
hrīmantaṃ satyavādinam |<br>
ātmanaḥ kārakaṃ santaṃ<br>
taṃ janaḥ kurute priyam <span class="gatha-number">|| 24</span></p>
<p><a class="uv" id="5.25"></a><a class="verse-num-sc" id="verse-num-sc146"></a>pareṣāṃ ca priyo bhavati<br>
hy ātmārthaṃ kriyate ’pi ca |<br>
dṛṣṭe ca dharme prāśaṃsyaḥ<br>
sāmparāye ca sadgati<span class="supplied">ḥ</span> <span class="gatha-number">|| 25</span></p>
<p><a class="uv" id="5.26"></a><a class="verse-num-sc" id="verse-num-sc147"></a>avavadetānuśāsīta<br>
cāsabhyāc ca nivārayet |<br>
asatāṃ na priyo bhavati<br>
satāṃ bhavati tu priyaḥ <span class="gatha-number">|| 26</span></p>
<p><a class="uv" id="5.27"></a><a class="verse-num-sc" id="verse-num-sc148"></a>asantaś caiva santaś ca<br>
nānā yānti tv itaś cyutāḥ |<br>
asanto narakaṃ yānti<br>
santaḥ svargaparāyaṇāḥ <span class="gatha-number">|| 27</span><br></p>
</blockquote>
<p class="endsection">|| priyavargaḥ || ||</p>
</article>
<aside id="metaarea">
<p>Based on the edition by F. <span class="author">Bernhard</span>, <cite class="book">Udānavarga, Band I: Einleitung, Beschreibung der Handschriften, Textausgabe, Bibliographie</cite>, Göttingen (Abhandlungen der Akademie der Wissenschaften in Göttingen, philologisch-historische Klasse, 3. Folge, Sanskrittexte aus den Turfanfunden, 10.</p>
<p>Electronically prepared by J. Gippert and K. Kupfer, Frankfurt a|M, 1996–1998. <a href="http://titus.uni-frankfurt.de/texte/etcs/ind/aind/bskt/udanav/udanat.htm" target="_blank" class="small-caps">TITUS</a> version by Jost Gippert, Frankfurt a|M, 11.1. | 1.6. | 20.11. | 3.12.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>