<!DOCTYPE html>
<html>
<head>
<meta charset="utf8">
<meta author="Dietz,Matsuda">
<title></title>
</head>
<body>
<div id="text" lang="skt">
<section class="sutta" id="dk11">
<article>
<div class="hgroup">
<p class="division">Dharmaskandha |</p>
<h1>11. upādānapratyayo bhavaḥ |</h1>
</div>
<p>bhavaḥ katama <i>|</i> āha <i>|</i> upādānāny eva pratītyānekavidhā bhavaprajñaptir uktā bhagavatā <i>|</i> ekavidhā asti bhavaprajñaptir yatra traidhātukāḥ paṃca skandhā uktā bhagavatā <i>|</i><a class="dhskd" id="dhskd13v7"></a> asti bhavaprajñaptir yatrāyatyāṃ punarbhavābhinirva<i>rta</i>kaṃ karmoktaṃ bhagavatā <i>|</i> asti bhavaprajñaptir yatropapa<i>t</i>tyaṃgikā paṃca skandhā uktā bhagavatā <i>|</i></p>
<p>katamā bhavaprajñaptir yatra traidhātukāḥ paṃca skandhā bhavā uktā<a class="dhskd" id="dhskd13v8"></a> bhagavatā <i>|</i> yad uktaṃ <i>|</i> trayo bhavāḥ kāmabhavo rūpabhavaḥ ārūpyabhavaḥ <i>|</i> iyaṃ bhavaprajñaptir yatra traidhātukāḥ paṃca skandhā bhava uktā bhagavatā <i>|</i></p>
<p>katamā bhavaprajñaptir yatrāyatyāṃ punarbhavābhinirvartakaṃ karmoktaṃ bhagavatā<a class="dhskd" id="dhskd13v9"></a> <i>|</i> yad uktaṃ <i>|</i> yad api tad ānanda karmāyatyāṃ punarbhavāya saṃvartate idam atra bhavasya <i>|</i> iyaṃ bhavaprajñaptir yatrāyatyāṃ punarbhavābhinirvartakaṃ karma bhava uktaṃ bhagavatā <i>|</i></p>
<p>katamā bhavaprajñaptir yatropapa<i>t</i>tyāṃgikāḥ<a class="dhskd" id="dhskd13v10"></a> paṃca skandhā bhava uktā bhagavatā <i>|</i> yad uktaṃ <i>|</i> vijñānaṃ phalgunāhāraṃ yāvad evāyatyāṃ punarbhavābhinirvartaye prādurbhāvāya <i>|</i> iyaṃ bhavaprajñaptir yatropapat<i>t</i>yāṃgikāḥ paṃca skandhā bhava uktaṃ bhagavatā <i>|</i></p>
<p>api<a class="dhskd" id="dhskd14r1"></a> khalv evam uktaṃ bhagavatā nidānaparyāye vyākaraṇe āyuṣmaty ānande <i>|</i></p>
<p>asti pratyayam ānanda bhavo <i>|</i> vistareṇa yāvat <i>|</i></p>
<p>sarvaśo vā punar ānanda upādāne asati api nu bhavaḥ prajñāyeta <i>|</i> no bhadanta <i>|</i> tasmāt tarhy ānanda eta<i>n ni</i>dānaṃ<a class="dhskd" id="dhskd14r2"></a> caiṣa hetur eṣa samudaya eṣa pratyayo bhavasya yad utopādānaṃ <i>|</i> upādānapratyayam ānanda bhava <i>|</i> iti yad uktam idaṃ me tat pratyuktaṃ ||</p>
</article>
<aside id="metaarea">
<p>Based on the editions by: <span class="author">Siglinde Dietz</span>, <cite class="book">Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3-20, 26,<br>
and <span class="author">Kazunobu Matsuda</span>, <cite class="book">Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151-156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15-24.</p>
<p>Input by Klaus Wille for <a href="http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm" target="_blank"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
