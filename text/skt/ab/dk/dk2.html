<!DOCTYPE html>
<html>
<head>
<meta charset="utf8">
<meta author="Dietz,Matsuda">
<title></title>
</head>
<body>
<div id="text" lang="skt">
<section class="sutta" id="dk2">
<article>
<div class="hgroup">
<p class="division">Dharmaskandha |</p>
<h1>2. saṃskārapratyayaṃ vijñānaṃ |</h1>
</div>
<p class="uddana">uddānaṃ <i>|</i><br>
hetuḥ pūrvaṃgamaṃ balaṃ saṃskārāḥ kumbhena <i>|</i><br>
catuṣkaṃ ||<br>
uddānaṃ <i>|</i><br>
lobhaḥ alobhaḥ atha cakṣuḥ saṃskṛtaṃ kumbhopamena <i>|</i><br>
dvitīyaṃ catuṣkaṃ ||</p>
<p>saṃskā<i>rapratyayaṃ</i><a class="dhskd" id="dhskd5r3"></a> vijñānaṃ katamad <i>|</i> āha | yatha tāval lobhasahajāṃ vedanāṃ pratītya lobhasahajasya vijñānasyābhinirvṛttir bhavati prādurbhāvaś ca dveṣasahajāṃ mohasahajāṃ vedanāṃ pratītya mohasahajasya vijñāna<i>syābhinirvṛttir bhava</i>ti<a class="dhskd" id="dhskd5r4"></a> prādurbhāvaḥ <i>|</i> tad ucyate saṃskārapratyayaṃ vijñānaṃ <i>|</i> api khalu cakṣuḥ pratītya rūpāṇi cotpadyate cakṣurvijñānaṃ <i>|</i> tatra cakṣuḥsaṃskṛtaṃ rūpāṇi ca bāhyaṃ pratyayaṃ cakṣurvijñānasya tad ucyate saṃskāra<i>pratyayaṃ vijnānaṃ |</i><a class="dhskd" id="dhskd5r5"></a> śrotraghrāṇajihvākāyamanaḥ pratītya dharmāṃś cotpadyate manovijñānaṃ <i>|</i> tatra manaḥsaṃskṛtaṃ dharmāś ca bāhyaṃ pratyayaṃ manovijñānasya tad ucyate saṃskārapratyayaṃ vijñānaṃ <i>|</i> api khalv evam uktaṃ <i>bhagavatā kumbho</i>pamesmin<a class="dhskd" id="dhskd5r6"></a> vyākaraṇe <i>|</i></p>
<p>tasya puṇyān saṃskārān abhisaṃskṛtya puṇyopagaṃ bhavati vijñānaṃ <i>|</i> apuṇyān āniṃjyān saṃskārān abhisaṃskṛtyāniṃjyopagaṃ bhavati vijñānaṃ <i>|</i></p>
<p>katham apuṇyaṃ <i>|</i> āha <i>|</i> yathā kha<i>lv ihaikatyo rāga</i>paryavasthito<a class="dhskd" id="dhskd5r7"></a> dveṣaparyavasthito mohaparyavasthitaḥ kāyena duścaritaṃ carati vācā manasā duścaritaṃ carati <i>|</i> iti ye te akuśalāḥ kāyasaṃskārā vāksaṃskārā manaḥsaṃskārā i<i>ma ucyante 'pu</i>ṇyāḥ<a class="dhskd" id="dhskd5r8"></a> saṃskārāḥ <i>|</i> yad api taddhetos tatpratyayaṃ kāyasya bhedān narakeṣūpapadyate <i>|</i> tatra ca vijñānam abhinirvartayati <i>|</i> evam apuṇyān saṃskārān abhisaṃskṛtyāpuṇyopagaṃ vijñānaṃ bhavati <i>|</i></p>
<p>yathā na<i>rakeṣu tiryakpre</i>teṣu<a class="dhskd" id="dhskd5r9"></a> <i>|</i></p>
<p>kathaṃ puṇyān abhisaṃskārān abhisaṃskṛtya puṇyopagaṃ bhavati vijñānaṃ <i>|</i> āha | yathā khalv ihaikatyo manuṣyasukhakeṣv avekṣāvān bhavati pratibaddhacittaḥ <i>|</i> vistareṇa yāvat <i>|</i> tatra ca vijñānam abhi<i>nirvartayati | e</i>vaṃ<a class="dhskd" id="dhskd5r10"></a> puṇyān saṃskārān abhisaṃskṛtya puṇyopagaṃ bhavati vijñānaṃ <i>|</i></p>
<p>yathā manuṣyasukhakānām evaṃ yāvat paranirmitavaśavartināṃ brahmakāyikānāṃ viviktaṃ kāmair viviktaṃ tatra ca vijñānam abhi<i>nirvartayati |</i><a class="dhskd" id="dhskd5r11"></a> <span class="add">(about 65-70 akṣaras illegible)</span></p>
<p><a class="dhskd" id="dhskd5v1"></a>yāvad bṛhatphalānāṃ sarveṣu pratipratidhyānāni vaktavyāni <i>|</i></p>
<p>katham āniṃjyān saṃskārān abhisaṃskṛtyāniṃjyopagaṃ bhavati vijñānaṃ <i>|</i> āha <i>|</i> yathā khalv ihaikatya ākāśānantyāyatanānāṃ devānām ave<i>kṣāvān bhavati prati</i>baddhacitto<a class="dhskd" id="dhskd5v2"></a> vistareṇa tatra ca vijñānam abhinirvartayati <i>|</i> evaṃ yāvan naivasaṃjñānāsaṃjñāyatanānām iti yāvad vijñānaṃ saṃskārān āgamya vistaraḥ ||</p>
</article>
<aside id="metaarea">
<p>Based on the editions by: <span class="author">Siglinde Dietz</span>, <cite class="book">Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3-20, 26,<br>
and <span class="author">Kazunobu Matsuda</span>, <cite class="book">Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151-156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15-24.</p>
<p>Input by Klaus Wille for <a href="http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm" target="_blank"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
