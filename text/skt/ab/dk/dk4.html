<!DOCTYPE html>
<html>
<head>
<meta charset="utf8">
<meta author="Dietz,Matsuda">
<title></title>
</head>
<body>
<div id="text" lang="skt">
<section class="sutta" id="dk4">
<article>
<div class="hgroup">
<p class="division">Dharmaskandha |</p>
<h1>4. nāmarūpapratyayaṃ vijñānaṃ |</h1>
</div>
<p class="uddana">uddānaṃ ||<br>
dvayapratyayāt* vijñānaṃ phalgunaḥ svātir eva ca<br>
rāgajaṃ dveṣamohaś ca ānando bhavati <span class="gap">+ +</span></p>
<p><a class="dhskd" id="dhskd6r9"></a>nāmarūpapratyayaṃ vijñānaṃ katarad <i>|</i> āha <i>|</i> cakṣuḥ pratītya rūpāṇi cotpadyate cakṣurvijñānaṃ <i>|</i> tatra yac cakṣur yāni ca rūpāṇi idaṃ rūpasya tajjā vedanā saṃjñā saṃskārā vijñānaṃ <i>|</i> idaṃ nā<i>marūpasya</i><a class="dhskd" id="dhskd6r10"></a> manasikāraṃ nāmapratyayasya manovijñānasya <i>|</i> tad ucyate nāmarūpapratyayaṃ manovijñānaṃ <i>|</i></p>
<p>evaṃ śrotraṃ ghrāṇaṃ jihvāṃ kāyaṃ <i>|</i></p>
<p>manaḥ pratītya dharmāṃś cotpadyate <i>manovijñānaṃ |</i><a class="dhskd" id="dhskd6v1"></a> tatra ye rūpiṇo manovijñeyā dharmā idaṃ rūpasya tajjā vedanā saṃjñā saṃskārāḥ tajjaṃ vijñānaṃ <i>|</i> idaṃ nāmarūpasya tajjaṃ manasikāraṃ nāmapratyayasya manovijñānasya <i>|</i> tad ucyate nāmarūpapratya<i>yaṃ manovijñānam |</p>
<p>api</i><a class="dhskd" id="dhskd6v2"></a> khalv evam uktaṃ bhagavatā phalgunāvavāde vyākaraṇe | vijñānaṃ phalgunāhāraṃ yāvad evāyatyāṃ punarbhavasyābhinirvṛttaye prādurbhāvāya <i>|</i></p>
<p>tat katarad vijñānaṃ <i>|</i> āha | yat tad gandharvasya caramaṃ cittaṃ vi<i>stareṇa yāvad</i><a class="dhskd" id="dhskd6v3"></a> yasya gandharvasya samanantaraṃ mātuḥ kukṣau kalalam ātmabhāvaṃ saṃmūrcchati <i>|</i> kalalam ātmabhāvaṃ saṃmūrcchatīti <i>|</i> idaṃ rūpasya tajjā vedanā saṃjñā saṃskārās tajjaṃ vijñānaṃ idaṃ nāmasya <i>|</i> ity etad ayoniśoma<i>nasikārasa</i>hajaṃ<a class="dhskd" id="dhskd6v4"></a> nāmarūpaṃ pratītya mātuḥ kukṣau vijñānasyābhinirvṛttir bhavati prādurbhāvas <i>|</i> tad ucyate nāmarūpapratyayaṃ vijñānaṃ <i>|</i></p>
<p>api khalv evam uktaṃ bhagavatā svātiṃ bhikṣuṃ kaivartapūrviṇam ārabhya <i>|</i></p>
<p>trayāṇāṃ <i>bhikṣavaḥ sa</i>nnipātān<a class="dhskd" id="dhskd6v5"></a> mātuḥ kukṣau garbhasyāvakrāntir bhavati <i>|</i> vistareṇa yāvad <i>|</i> ity evam ayoniśomanasikāreṇa sahajaṃ nāmarūpaṃ pratītya mātuḥ kukṣau vijñānasyāvakrāntir bhavati prādurbhāvas <i>|</i> tad u<i>cyate nāmarū</i>papratyayaṃ<a class="dhskd" id="dhskd6v6"></a> vinjñānaṃ <i>|</i></p>
<p>api khalv evam uktaṃ bhagavatā mahānidānaparyāye <i>|</i></p>
<p>vistareṇa yāvad <i>|</i> vijñānaṃ ced ānanda nāmarūpapratiṣṭhāṃ na labheta tathāpratiṣṭhite vijñāne anatirūḍhe <span class="gap">+ + + + +</span><a class="dhskd" id="dhskd6v7"></a> bhavasamudayasamutthāpakaṃ jātijarāmaraṇam abhinirvarteta <i>|</i> no bhadanta <i>|</i> sarvaśo vā punar ānanda nāmarūpe asati api nu vijñānaṃ prajñāyeta <i>|</i> no bhadanta <i>|</i> tasmād ānanda<a class="dhskd" id="dhskd6v8"></a> etan nidānaṃ vistareṇa yathā pūrvoktaṃ <i>|</i></p>
</article>
<aside id="metaarea">
<p>Based on the editions by: <span class="author">Siglinde Dietz</span>, <cite class="book">Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3-20, 26,<br>
and <span class="author">Kazunobu Matsuda</span>, <cite class="book">Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151-156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15-24.</p>
<p>Input by Klaus Wille for <a href="http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm" target="_blank"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
