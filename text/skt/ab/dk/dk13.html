<!DOCTYPE html>
<html>
<head>
<meta charset="utf8">
<meta author="Dietz,Matsuda">
<title></title>
</head>
<body>
<div id="text" lang="skt">
<section class="sutta" id="dk13">
<article>
<div class="hgroup">
<p class="division">Dharmaskandha |</p>
<h1>13. jātipratyayā jarāmaraṇaśokaparidevaduḥkhadaurmanasyopāyāsāḥ |</h1>
</div>
<p>jātipratyayaṃ jarāmaraṇam iti <i>|</i></p>
<p>jarā katamā <i>|</i><a class="dhskd" id="dhskd16r8"></a> āha <i>|</i> yat teṣāṃ teṣāṃ satvānāṃ tasmiṃ tasmiṃ satvanikāye jātiḥ saṃjātir avakrāntir abhinirvṛttir vistareṇa jīvitendriyasya prādurbhāvaḥ iyam ucyate jātiḥ <i>|</i></p>
<p>api khalv evam uktaṃ bhagavatā mahānidānaparyāye<a class="dhskd" id="dhskd16r9"></a> vyākaraṇe āyuṣmaty ānande <i>|</i></p>
<p>asti pratyayam ānanda jarāmaraṇaṃ <i>|</i> iti pṛṣṭair astīti syād vacanīyaṃ <i>|</i> vistareṇa yāvaj <i>|</i></p>
<p>jātiś ced ānanda na syād api nu matsyānāṃ vā matsyatve pakṣināṃ vā<a class="dhskd" id="dhskd16r10"></a> pakṣitve vistareṇa yāva<i>d</i> devānāṃ devatve teṣāṃ teṣām ānanda satvānāṃ tasmiṃ tasmin satvanikāye api nu kasya cit k<i>ā</i> cij jātiḥ syān <i>|</i> no bhadanta <i>|</i> sarvaśo vā punar ānanda jātyām a<i>satyāṃ</i><a class="dhskd" id="dhskd16v1"></a> api nu jarāmaraṇaṃ prajnāyeta <i>|</i> no bhadanta <i>|</i> tasmāt tarhy ānanda tan nidānaṃ eṣa samudaya eṣa hetur eṣa pratyayo jarāmaraṇasya yad uta jātiḥ <i>|</i> jātipratyayam ānanda jarāmaraṇam iti me yad uktam<a class="dhskd" id="dhskd16v2"></a> etat pratyuktaṃ ||</p>
<p>jarā katamā <i>|</i> yat tat khālityaṃ pālityaṃ vistareṇa yāvat saṃskārāṇāṃ purāṇībhāvo jarjarībhāva iyam ucyate jarā <i>|</i></p>
<p>maraṇaṃ katamad <i>|</i> āha <i>|</i> yat teṣāṃ teṣāṃ satvānāṃ tasmāt tasmāt satvanikāyāc<a class="dhskd" id="dhskd16v3"></a> cyutiś cyavanatā bhedo 'ntarhāṇiḥ saṃmoṣaḥ parihāṇiḥ āyuṣo hānir ūṣmaṇo hāniḥ skandhānāṃ nikṣepo jīvitendriyasyoparodho maraṇaṃ kālakriyā idam ucyate maraṇaṃ <i>|</i></p>
<p>śokaḥ katama <i>|</i> āha<a class="dhskd" id="dhskd16v4"></a> | yat tan mātṛma<i>ra</i>ṇena pitṛmaraṇena bhrātṛmaraṇena bhaginīmaraṇena jñātikṣayād dhanakṣayād bhogakṣayāt spṛṣṭasya śārīrikābhir vedanābhir duḥkhābis tīvrābhiḥ kharābhiḥ kaṭukābhir amanāpābhiḥ<a class="dhskd" id="dhskd16v5"></a> prāṇahāriṇībhir yo dāghaḥ saṃdāghaḥ śokaḥ śocanā śokāyitatvam ayam ucyate śokaḥ <i>|</i></p>
<p>paridevaḥ katama <i>|</i> āha | tathā dahyate tathā paridahyate | hā aṃba hā tāta hā bhagini hā bhrātaḥ <i>|</i> tad upādāya<a class="dhskd" id="dhskd16v6"></a> yad vākyaṃ vacanaṃ vyāhāro bhāṣā gīr niruktir vākpatho vāgghoṣo vācā vākkarma vāgvijñaptir ārttir bhāṣyaṃ vipralāpo lālapyaṃ lālapyanatā paridevaḥ paridevanatā ayam ucyate<a class="dhskd" id="dhskd16v7"></a> paridevaḥ <i>|</i></p>
<p>duḥkhaṃ katamad <i>|</i> āha | paṃcavijñānasaṃprayuktam asātaṃ veditaṃ vedanāgatam idam ucyate duḥkhaṃ <i>|</i></p>
<p>daurmanasyaṃ katarad <i>|</i> āha | manovijñānaṃsaprayuktaṃ asātaṃ veditaṃ vedanāgatam idam ucyate daurmanasyaṃ<a class="dhskd" id="dhskd16v8"></a> <i>|</i></p>
<p>upāyāsaḥ katama <i>|</i> āha | yaś cetasa āyāsa upāyāsaḥ upāyāsanatā ayam ucyate upāyāsaḥ ||</p>
</article>
<aside id="metaarea">
<p>Based on the editions by: <span class="author">Siglinde Dietz</span>, <cite class="book">Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3-20, 26,<br>
and <span class="author">Kazunobu Matsuda</span>, <cite class="book">Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151-156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15-24.</p>
<p>Input by Klaus Wille for <a href="http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm" target="_blank"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
