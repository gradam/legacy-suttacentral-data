<!DOCTYPE html>
<html>
<head>
<meta charset="utf8">
<meta author="Dietz,Matsuda">
<title></title>
</head>
<body>
<div id="text" lang="skt">
<section class="sutta" id="dk12">
<article>
<div class="hgroup">
<p class="division">Dharmaskandha |</p>
<h1>12. bhavapratyayā jātiḥ |</h1>
</div>
<p>bhavapratyayā jātiḥ katamā <i>|</i> āha <i>|</i> yathā khalv ihaikatyo rāgaparyavasthito<a class="dhskd" id="dhskd14r3"></a> dveṣaparyavasthito mohaparyavasthitaḥ kāyena duścaritaṃ carati vācā manasā duścaritaṃ carati <i>|</i> ye te akuśalā kāyasaṃskārā vāksaṃskārā manaḥsaṃskārā ayam ucyate akuśalaḥ karmabhavaḥ <i>|</i> yad api taddhetu<a class="dhskd" id="dhskd14r4"></a> tatpratyayaṃ kāyasya bhedān narakeṣūpapadyate <i>|</i> tatra yā jātiḥ saṃjātir avakrāntir abhinirvṛttiḥ prādurbhāvaḥ skandhapratilābho dhātupratilābha āyatanapratilābho jīvitendriyasya prādurbhāva itīyaṃ jātir<a class="dhskd" id="dhskd14r5"></a> imaṃ bhavaṃ pratītya tad ucyate bhavapratyayā jātir <i>|</i></p>
<p>iti yathā narakeṣv evaṃ tiryakpreteṣu |</p>
<p>yathā khalv ihaikatyo manuṣyasukhakānām avekṣāvān bhavati pratibaddhacittaḥ <i>|</i> tasyaivaṃ bhavaty <i>|</i> aho batāhaṃ manuṣyasubhagānāṃ<a class="dhskd" id="dhskd14r6"></a> sabhāgatāyām upapadyeyam iti <i>|</i> sa tatprārthayamānas taddhetos tatsaṃvartanīyaṃ kāyena sucaritaṃ carati vācā manasā sucaritaṃ carati <i>|</i> ye te kuśalāḥ kāyasaṃskārā vāksaṃskārā manaḥsaṃskārā<a class="dhskd" id="dhskd14r7"></a> ayam ucyate kuśalaḥ karmabhavaḥ <i>|</i> yad api taddhetu tatpratyayaṃ kāyasya bhedān manuṣyasubhagānāṃ sabhāgatāyām upapadyate <i>|</i> tatra yā jātiḥ saṃjātir vistareṇa tad ucyate bhavapratyayā jāti <i>|</i></p>
<p>yathā manuṣyasubhagānāṃ<a class="dhskd" id="dhskd14r8"></a> evaṃ cāturmahārājikānāṃ trayastriṃśānāṃ yāmānāṃ tuṣitānāṃ nirmāṇaratīnāṃ paranirmitavaśavartināṃ <i>|</i></p>
<p>yathā khalv ihaikatyo brahmakāyikānāṃ devānām avekṣāvān bhavati pratibaddhacittaḥ tasyaivaṃ bhavaty<a class="dhskd" id="dhskd14r9"></a> <i>|</i> aho batāhaṃ brahmakāyikānāṃ devānāṃ sabhāgatāyām upapadyeyam iti <i>|</i> sa tatprārthayamānas taddhetos tatsaṃvartanīyaṃ viviktaṃ kāmair viviktaṃ pāpakair akuśalair dharmaiḥ savitarkaṃ savicāraṃ vivekajaṃ<a class="dhskd" id="dhskd14r10"></a> prītisukhaṃ prathamaṃ dhyānam upasaṃpadya viharati <i>|</i> tathā samāpannasya yaḥ kāyasaṃvaro vāksaṃvara ājīvapariśuddhi<i>r</i> ayam ucyate kuśalaḥ karmabhavaḥ <i>|</i> yad api taddhetu tatpratyayaṃ kāyasya bhedād<a class="dhskd" id="dhskd14v1"></a> brahmakāyikānāṃ devānāṃ sabhāgatāyām upapadyate <i>|</i> tatra jātiḥ saṃjātir vistareṇa yāvad <i>|</i> iyaṃ jātir imaṃ bhavaṃ pratītya tad ucyate bhavapratyayā jātir iti <i>|</i></p>
<p>yathā brahmakāyikānāṃ evaṃ brahmapurohitānāṃ mahābrahmaṇāṃ <i>|</i></p>
<p><a class="dhskd" id="dhskd14v2"></a>yathā khalv ihaikatyaḥ parīttābhānāṃ devānām avekṣāvān bhavati pratibaddhacittaḥ <i>|</i> tasyaivaṃ bhavaty <i>|</i> aho batāhaṃ parīttābhānāṃ devānāṃ sabhāgatāyām upapadyeyam iti <i>|</i> sa tatprārthayamāno vitarkavicārāṇāṃ vyupaśamād<a class="dhskd" id="dhskd14v3"></a> adhyātmasaṃprasādāc cetasa ekotībhāvād avitarkam avicāraṃ samādhijaṃ prītisukhaṃ dvitīyaṃ dhyānam upasaṃpadya viharati <i>|</i> tathā samāpannasya yaḥ kāyasaṃvaro vāksaṃvara ājīvapariśuddhiḥ ayam ucyate<a class="dhskd" id="dhskd14v4"></a> kuśalaḥ karmabhavaḥ <i>|</i> yad api taddhetu tatpratyayaṃ kāyasya bhedāt parīttābhanāṃ devānāṃ sabhāgatāyām upapadyate <i>|</i> tatra yā jātiḥ saṃjātir vistareṇa jīvitendriyasya prādurbhāvaḥ <i>|</i> itīyaṃ jātir imaṃ bhavam*<a class="dhskd" id="dhskd14v5"></a> pratītya tad ucyate bhavapratyayā jātiḥ <i>|</i></p>
<p>yathā parīttābhānām evam apramāṇābhānām ābhāsvarāṇāṃ <i>|</i></p>
<p>yathā khalv ihaikatyaḥ parīttaśubhānāṃ devānām avekṣāvān bhavati pratibaddhacittaḥ <i>|</i> tasyaivaṃ bhavaty <i>|</i> aho batāhaṃ<a class="dhskd" id="dhskd14v6"></a> parīttaśubhānāṃ devānāṃ sabhāgatāyām upapadyeyaṃ <i>|</i> sa tatprārthayamānas taddhetos tatsaṃvartanīyaṃ prīter virāgād upekṣako viharati <i>|</i> smṛtaḥ saṃprajānan sukhaṃ ca kāyena pratisaṃvedayate <i>|</i> yat<a class="dhskd" id="dhskd14v7"></a> tad āryā ācakṣate upekṣakaḥ smṛtimāṃ sukhavihārīti tṛtīyaṃ dhyānam upasaṃpadya viharati <i>|</i> tathā samāpannasya yaḥ kāyasaṃvaro vāksaṃvaraḥ ājīvapariśuddhir ayam ucyate kuśalaḥ karmabhavaḥ <i>|</i><a class="dhskd" id="dhskd14v8"></a> yad api taddhetu tatpratyayaṃ kāyasya bhedāt parīttaśubhānāṃ devānāṃ sabhāgatāyām upapadyate <i>|</i> tatra yā jātiḥ saṃjātir vistareṇa <i>|</i> iyam ucyate bhavapratyayā jātir iti <i>|</i></p>
<p>yathā parīttaśubhānām evam<a class="dhskd" id="dhskd14v9"></a> apramāṇ<i>aśu</i>bhānāṃ śubhakṛtsnānāṃ <i>|</i></p>
<p>yathā khalv ihaikatyaḥ anabhrakāṇāṃ devānām avekṣāvān bhavati pratibaddhacittaḥ <i>|</i> tasyaivaṃ bhavaty <i>|</i> aho batāham anabhrakāṇāṃ devānāṃ sabhāgatāyām upapadyeyam iti <i>|</i> sa tatprārthayamānas<a class="dhskd" id="dhskd14v10"></a> taddhetos tatsaṃvartanīyaṃ sukhasya ca prahāṇā<i>d</i> duḥkhasya ca prahāṇā<i>t</i> pūrvam eva ca saumanasyadaurmanasyayor astagamād aduḥkhāsukhaṃ upekṣāsmṛtipariśuddhaṃ caturthaṃ dhyānam upasaṃpadya viharati <i>|</i><a class="dhskd" id="dhskd15r1"></a> tathā samāpannasya yaḥ kāyasaṃvaro vāksaṃvara ājīvapariśuddhir ayam ucyate kuśalaḥ karmabhavaḥ <i>|</i> yad api taddhetu tatpratyayaṃ kāyasya bhedād anabhrakāṇāṃ devānāṃ sabhāgatāyām upapadyate<a class="dhskd" id="dhskd15r2"></a> <i>|</i> tatra yā jātiḥ saṃjātiḥ vistareṇa yāvaj jīvitendriyasya prādurbhāvaḥ <i>|</i> itīyaṃ jātir imaṃ bhavaṃ pratītya tad ucyate bhavapratyayā jātiḥ <i>|</i></p>
<p>yathā anabhrakāṇām evaṃ puṇyaprasavānām<a class="dhskd" id="dhskd15r3"></a> asaṃjñisatv<i>a</i>saṃgṛhītānāṃ ca bṛhatphalānāṃ <i>|</i></p>
<p>yathā khalv ihaikatyaḥ asaṃjñisatvānāṃ devānām avekṣāvān bhavati pratibaddhacittaḥ <i>|</i> tasyaivaṃ bhavaty <i>|</i> aho batāham asaṃjñisatvānāṃ devānāṃ sabhāgatāyām<a class="dhskd" id="dhskd15r4"></a> upapadyeyam iti <i>|</i> sa taṃ prārthayamānas taddhetos tatsaṃvartanīyaṃ saṃjñām audārikato duḥkhilataḥ sthūlabhittikato manasikaroti āsaṃjñikaṃ ca śāntataḥ praṇītato niḥsaraṇataḥ <i>|</i> tasya saṃjñām audārikato<a class="dhskd" id="dhskd15r5"></a> duḥkhilataḥ sthūlabhittikato manasikurvataḥ āsaṃjñikaṃ ca śāntataḥ praṇītato niḥsaraṇataḥ saṃjnā antardhīyate āsaṃjñikaṃ ca saṃsthihati | iti yatra mama saṃjñā antarāyaty āsaṃjñikaṃ<a class="dhskd" id="dhskd15r6"></a> ca saṃsthihaty etāvad asaṃjñisamāpattiḥ samāpanna iti vaktavyaṃ <i>|</i> tathā samāpannasya yaḥ kāyasaṃvaro vāksaṃvaraḥ ājīvapariśuddhir ayam ucyate kuśalaḥ karmabhavaḥ <i>|</i> yad api taddhetu tatpratyayaṃ<a class="dhskd" id="dhskd15r7"></a> kāyasya bhedād asaṃjñisatvānāṃ devānāṃ sabhāgatāyām upapadyate <i>|</i> tatra yā jātiḥ saṃjātir vistareṇa yāvaj jīvitendriyasya prādurbhāva iti <i>|</i> itīyaṃ jātir imaṃ bhavaṃ pratītya tad ucyate<a class="dhskd" id="dhskd15r8"></a> bhavapratyayā jātir iti <i>|</i></p>
<p>yathā khalv ihaikatyaḥ ākāśānantyāyatanānāṃ devānām avekṣāvān bhavati pratibaddhacittaḥ <i>|</i> tasyaivaṃ bhavaty <i>|</i> aho batāhaṃ ākāśānantyāyatanānāṃ devānāṃ sabhāgatāyām upapadyeyam<a class="dhskd" id="dhskd15r9"></a> iti <i>|</i> sa tatprārthayamānas taddhetos tatsaṃvartanīyaṃ sarvaśo rūpasaṃjñānāṃ samatikramāt pratighasaṃjñānām astagamān nānātvasaṃjñānām amanasikārād anantam ākāśam ity ākāśānantyāyata<i>na</i>m<a class="dhskd" id="dhskd15r10"></a> upasaṃpadya viharati <i>|</i> tathā samāpannasya yā cetanā saṃcetanābhisaṃcetanā cetayitaṃ cetanāgataṃ cittābhisaṃskāro manaskarma ayam ucyate kuśalaḥ karmabhavaḥ <i>|</i> yad api taddhetu<a class="dhskd" id="dhskd15v1"></a> tatpratyayaṃ kāyasya bhedād ākāśānantyāyatanānāṃ devānāṃ sabhāgatāyām upapadyate <i>|</i> tatra yā jātiḥ saṃjātir vistareṇa yāva<i>j</i> jīvitendriyaprādurbhāva <i>|</i> itīyaṃ jātir imaṃ bhavaṃ pratītya tad ucyate<a class="dhskd" id="dhskd15v2"></a> bhavapratyayā jātir iti <i>|</i></p>
<p>yathā khalv ihaikatyo vijñānānantyāyatanānāṃ devānām avekṣāvān bhavati pratibaddhacittaḥ <i>|</i> tasyaivaṃ bhavaty <i>|</i> aho batāhaṃ vijñānānantyāyatanānāṃ devānāṃ sabhāgatāyām upapadyeyaṃ<a class="dhskd" id="dhskd15v3"></a> iti <i>|</i> sa tatprārthayamānas taddhetos tatsaṃvartanīyaṃ sarvaśa ākāśānantyāyatanaṃ samatikramyānantaṃ vijñānam iti vijñānānantyāyatanam upasaṃpadya viharati <i>|</i> tathā samāpannasya yā cetanā yāvac cittābhisaṃskāro<a class="dhskd" id="dhskd15v4"></a> manaskarmāyam ucyate kuśalaḥ karmabhavaḥ <i>|</i> yad api taddhetu tatpratyayaṃ kāyasya bhedād vijñānānantyāyatanānāṃ devānāṃ sabhāgatāyām upapadyate <i>|</i> tatra yā jātiḥ saṃjātiḥ vistareṇa<a class="dhskd" id="dhskd15v5"></a> yāvaj jīvitendriyasya prādurbhāva <i>|</i> itīyaṃ jātir imaṃ bhavaṃ pratītya tad ucyate bhavapratyayā jātir iti <i>|</i></p>
<p>yathā khalv ihaikatya ākiṃcanyāyatanānāṃ devānām avekṣāvān bhavati pratibaddhacittaḥ<a class="dhskd" id="dhskd15v6"></a> <i>|</i> tasyaivaṃ bhavaty <i>|</i> aho batāham ākiṃcanyāyatanānāṃ devānāṃ sabhāgatāyām upapadyeyam iti <i>|</i> sa tatprārthayamānas taddhetos tatsaṃvartanīyaṃ sarvaśo vijñānānantyāyatanaṃ samatikramya nāsti<a class="dhskd" id="dhskd15v7"></a> kiṃ cid ity ākiṃcanyāyatanam upasaṃpadya viharati <i>|</i> tathā samāpannasya yā cetanā saṃcetanā vistareṇa yāvac cittābhisaṃskāro manaskarma ayam ucyate kuśalaḥ karmabhavaḥ <i>|</i><a class="dhskd" id="dhskd15v8"></a> yad api taddhetu tatpratyayaṃ kāyasya bhedād ākiṃcanyāyatanānāṃ devānāṃ sabhāgatāyāṃ upapadyate <i>|</i> tatra yā jātiḥ saṃjātiḥ vistareṇa yāvaj jīvitendriyasya prādurbhāva<a class="dhskd" id="dhskd15v9"></a> <i>|</i> itīyaṃ jātir imaṃ bhavaṃ pratītya tad ucyate bhavapratyayā jātir iti <i>|</i></p>
<p>yathā khalv ihaikatyo naivasaṃjñānāsaṃjñāyatanānāṃ devānām avekṣāvān bhavati pratibaddhacittaḥ <i>|</i><a class="dhskd" id="dhskd15v10"></a> tasyaivaṃ bhavaty <i>|</i> aho batāhaṃ naivasaṃjñānāsaṃjñāyatanānāṃ devānāṃ sabhāgatāyāṃ upapadyeyam iti <i>|</i> sa tatprārthayamānas taddhetos tatsaṃvartanīyaṃ ākiṃcanyāyatanaṃ samatikramya<a class="dhskd" id="dhskd16r1"></a> naivasaṃjñānāsaṃjñāyatanam upasaṃpadya viharati <i>|</i> tathā samāpannasya yā cetanā vistareṇa yāva<i>c</i> cittābhisaṃskāro manaskarmāyam ucyate kuśalaḥ karmabhavaḥ <i>|</i> yad api taddhetu tatpratyayaṃ naivasaṃjñānāsaṃjñāyatanānāṃ<a class="dhskd" id="dhskd16r2"></a> devānāṃ sabhāgatāyāṃ upapadyate <i>|</i> tatra yā jātiḥ saṃjātir avakrāntir abhinirvṛttiḥ prādurbhāvaḥ skandhapratilābho dhātupratilābhaḥ āyatanapratilābhaḥ jīvitendriyasya prādurbhāvaḥ<a class="dhskd" id="dhskd16r3"></a> <i>|</i> itīyaṃ jātir imaṃ bhavaṃ pratītya tad ucyate bhavapratyayā jātir iti <i>|</i></p>
<p>api khalv evam uktam bhagavatā mahānidānaparyāye vyākaraṇe āyuṣmaty ānande <i>|</i></p>
<p>asti pratyayam ānanda jātir <i>|</i> iti pṛṣṭair astīti<a class="dhskd" id="dhskd16r4"></a> vacanīyaṃ <i>|</i> kiṃpratyayā jātir iti <i>|</i> bhavapratyayā iti vacanīyaṃ <i>|</i> bhavapratyayā ānanda jātir <i>|</i> iti me yad uktam idaṃ me tat pratyuktaṃ |</p>
<p>bhavaś ced ānanda na syād api nu matsyānāṃ matsyatve pakṣiṇānāṃ vā pakṣitve<a class="dhskd" id="dhskd16r5"></a> sarīsṛpāṇāṃ sarīsṛpatve catuṣpadānāṃ vā catuṣpadatve nāgānāṃ vā nāgatve yakṣāṇāṃ vā yakṣatve bhūtānāṃ vā bhūtatve gandharvāṇāṃ vā gandharvatve devānāṃ vā devatve manuṣyāṇāṃ vā manuṣyatve<a class="dhskd" id="dhskd16r6"></a> teṣāṃ teṣām ānanda satvānāṃ tasmin tasmin satvanikāye api nu kasya cit ka<i>ś</i> cid bhavaḥ syān <i>|</i> no bhadanta <i>|</i> sarvaśo vā punar ānanda bhave asaty api nu kasya cit k<i>ā</i> cij jāti<i>ḥ</i> prajñāyeta <i>|</i> no bhadanta <i>|</i><a class="dhskd" id="dhskd16r7"></a> tasmāt tarhy ānandaitan nidānam eṣa samudaya eṣa hetur eṣa pratyayo jātyā yad uta bhavaḥ <i>|</i> bhavapratyayā ānanda jātir <i>|</i> iti me yad uktam idaṃ me tat praty<i>u</i>ktaṃ |</p>
</article>
<aside id="metaarea">
<p>Based on the editions by: <span class="author">Siglinde Dietz</span>, <cite class="book">Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3-20, 26,<br>
and <span class="author">Kazunobu Matsuda</span>, <cite class="book">Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151-156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15-24.</p>
<p>Input by Klaus Wille for <a href="http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm" target="_blank"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
