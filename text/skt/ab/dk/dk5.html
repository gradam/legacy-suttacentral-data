<!DOCTYPE html>
<html>
<head>
<meta charset="utf8">
<meta author="Dietz,Matsuda">
<title></title>
</head>
<body>
<div id="text" lang="skt">
<section class="sutta" id="dk5">
<article>
<div class="hgroup">
<p class="division">Dharmaskandha |</p>
<h1>5. nāmarūpapratyayaṃ ṣaḍāyatanam |</h1>
</div>
<p class="uddana">uddānaṃ <i>|</i><br>
śītam uṣṇaṃ ca bhojya<i>ṃ</i> ca pānam udvartanaṃ tathā<br>
śītodikā puṣkariṇī svātir eva ca rāgajaṃ<br>
dveṣajaṃ caiva mohajaṃ bhavati paścimaṃ ||</p>
<p><a class="dhskd" id="dhskd6v9"></a>nāmarūpapratyayaṃ ṣaḍāyatanaṃ katarad <i>|</i> āha | yathā khalv ihaikatyaḥ śītapracurād uṣṇaṃ gacchati <i>|</i> tasya tata utpadya<i>n</i>te uṣṇasahajāni mahābhūtāni <i>|</i> tatra yāni ca uṣṇasahajāni<a class="dhskd" id="dhskd6v10"></a> mahābhūtāni idaṃ rūpasya tajjā vedanā saṃjñā saṃskārā vijñānaṃ idaṃ nāmasya <i>|</i> ity etac chītasahajaṃ nāmarūpaṃ pratītya cakṣurindriyasyopacayo bhavati <i>|</i></p>
<p><a class="dhskd" id="dhskd7r1"></a><i>evaṃ śrotraṃ ghrāṇaṃ</i> jihvā kāyo mano 'pi tatra upacīyate <i>|</i> tad ucyate nāmarūpapratyayaṃ ṣaḍāyatanam <i>|</i> iti eṣa uṣṇapracurāc chītaṃ <i>|</i></p>
<p>yathā khalv ihaikatyo jighatsādaurbalyaparītaḥ śuci prāṇītaṃ khādanīyaṃ bhojanīya<i>m khādayati | tasya</i><a class="dhskd" id="dhskd7r2"></a> <i>tata</i> utpadyante bhojanasahajāni mahābhūtāni <i>|</i> tatra yac ca bhojanaṃ yāni ca bhojanasahajāni mahābhūtāni idaṃ rūpasya tajjā vedanā <i>|</i> vistareṇa yathā pūrvoktaṃ <i>|</i></p>
<p>yathā khalv ihaikatyas tṛṣitaḥ klāntaḥ pi<i>pāsitaḥ</i><a class="dhskd" id="dhskd7r3"></a> śuci śītalaṃ pānīyaṃ pibati <i>|</i> tasya tata utpadyante pānasahajāni mahābhūtāni <i>|</i> vistaraḥ <i>|</i></p>
<p>yathā khalv ihaikatyaḥ utsadanaparimardanasaṃvāhanāyogam anuyukto viharati <i>|</i> tasya tata utpadyante utsada<i>napa</i>rimardanasaṃvāhanasahajāni<a class="dhskd" id="dhskd7r4"></a> mahābhūtāni <i>|</i> tatra yac ca utsadanaṃ parimardanasaṃvāhanaṃ yāni ca utsadanaparimardanasaṃvāhanasahajāni mahābhūtāni idaṃ rūpasya tajjā vedanā saṃjñā saṃskārās tajjaṃ vi<i>jñā</i>nam<a class="dhskd" id="dhskd7r5"></a> idaṃ nāmasya <i>|</i> vistaraḥ <i>|</i></p>
<p>yathā khalv ihaikatyo grīṣmābhitapto grīṣmaparītas tṛṣitaḥ klāntaḥ pipāsitaḥ vātātapaparidyūnaḥ śītodikāṃ puṣkariṇīm avagāhayet* <i>|</i> tasya tata u<i>tpadyante</i><a class="dhskd" id="dhskd7r6"></a> śītasahajāni mahābhūtāni <i>|</i> tatra ca yac ca śītaṃ yāni ca śītasahajāni mahābhūtāni <span class="del">|</span> tasya tajjā vedanā <i>|</i> vistaraḥ <i>|</i></p>
<p>api khalv evam uktaṃ bhagavatā phalgunāvavāde vyākaraṇe |</p>
<p>vi<i>jñānaṃ phalgu</i>na<a class="dhskd" id="dhskd7r7"></a> āhāraṃ yāvad āyatyāṃ punarbhavasyābhinirvṛttaye prādurbhāvāya <i>|</i></p>
<p>yat tat katarad vijñānaṃ <i>|</i> vistareṇa yāvat* <i>|</i> yasya vijñānasya samanantaraṃ mātuḥ kukṣau kalalam ātmabhāvam abhi<i>saṃmūrcchati |</i><a class="dhskd" id="dhskd7r8"></a><i> ka</i>lalaṃ ātmabhāvaṃ saṃmūrcchatīti <i>|</i> idaṃ rūpasya tajjā vedanā saṃjñā saṃskārās tajjaṃ vijñānam idaṃ nāmasya <i>|</i> ity etad ayoniśomanasikārasahajaṃ nāmarūpaṃ pratītya mātuḥ kukṣau ṣaṇṇā<i>m indriyāṇā</i>m<a class="dhskd" id="dhskd7r9"></a> abhinirvṛttir bhavati prādurbhāvas <i>|</i> tad ucyate nāmarūpapratyayaṃ ṣaḍāyatanam iti <i>|</i></p>
<p>api khalv evam uktaṃ bhagavatā svātiṃ bhikṣuṃ kaivartapūrviṇam ārabhya <i>|</i></p>
<p>trayāṇām bhikṣavaḥ saṃnipātān mātuḥ <i>kukṣau garbhasyāva</i>krāntir<a class="dhskd" id="dhskd7r10"></a> bhavati <i>|</i> vistareṇa yāvan <i>|</i> mātuḥ kukṣau ṣaṇṇām indriyāṇām abhinirvṛttir bhavati prādurbhāvaḥ <i>|</i> tad ucyate ṣaḍāyatanapratyayaṃ nāmarūpam iti <i>|</i></p>
<p>yathā khalv ihai<i>katyo</i> <span class="gap">+ + +</span> <i>rā</i>gaparyavasthito<a class="dhskd" id="dhskd7v1"></a> dveṣaparyavasthito mohaparyavasthitaḥ kāyena duścaritaṃ carati <i>|</i> vācā manasā duścaritaṃ carati <i>|</i> kāyena vācā duścaritaṃ carati <i>|</i> idaṃ rūpasya <i>|</i> manasā duścaritam idaṃ nāmasyety <i>|</i> eta<i>d akuśalaṃ nāma</i>rūpaṃ<a class="dhskd" id="dhskd7v2"></a> pratītya duḥkhodayaṃ duḥkhavipākaṃ kāyasya bhedān narakeṣūpapadyate | tatra ca ṣaṇṇām indriyāṇām abhinirvṛttir bhavati prādurbhāvaḥ <i>|</i> tad ucyate nāmarūpapratyayaṃ ṣaḍāyatanaṃ <i>|</i></p>
<p>yathā nara<i>keṣu tirya</i>kpreteṣu<a class="dhskd" id="dhskd7v3"></a> <i>|</i></p>
<p>yathā khalv ihaikatyo manuṣyasukhakeṣv avekṣāvān bhavati pratibaddhacittaḥ <i>|</i> tasyaivaṃ bhavaty <i>|</i> aho batāhaṃ manuṣyasukhakānāṃ sabhāgatāyām upapadyeyaṃ <i>|</i> sa taṃ prārthayamāno <i>|</i> vistareṇa yā<i>vat kāyena vā</i>cā<a class="dhskd" id="dhskd7v4"></a> manasā sucaritaṃ caratīti <i>|</i> idaṃ rūpasya <i>|</i> manasā sucaritaṃ caratīti <i>|</i> idaṃ nāmasyety <i>|</i> etat kuśalaṃ nāmarūpaṃ pratītya sukhodayaṃ sukhavipākaṃ kāyasya bhedān manuṣyasukhakānāṃ sabhāgatā<i>yā<span class="supplied">(5)</span>m u</i>papadyate<a class="dhskd" id="dhskd7v5"></a> <i>|</i> tatra ca ṣaṇṇām indriyāṇām abhinirvṛttir bhavati prādurbhāvaḥ <i>|</i> tad ucyate nāma<i>rūpa</i>pratyayaṃ ṣaḍāyatanam iti <i>|</i></p>
<p>yathā manuṣyasukhakānām evaṃ yāvat paranirmitavaśavartināṃ <i>|</i></p>
<p><i>yathā kha</i>lv<a class="dhskd" id="dhskd7v6"></a> ihaikatyo brahmakāyikānāṃ devānām avekṣāvān bhavati pratibaddhacittaḥ <i>|</i> vistareṇa yāvat <i>|</i> tathā samāpannasya yaḥ kāyasaṃvaro vāksaṃvaraḥ ājīvaviśuddhiḥ idaṃ rūpasya tajjā vedanā<a class="dhskd" id="dhskd7v7"></a> vistareṇa yāvad vijñānaṃ idaṃ nāmasya <i>|</i> ity etat kuśalaṃ nāmarūpaṃ pratītya sukhodayaṃ sukhavipākaṃ kāyasya bhedād brahmakāyikānāṃ devānāṃ sabhāgatāyām upapadyate <i>|</i> tatra ca ṣaṇṇāṃ<a class="dhskd" id="dhskd7v8"></a> indriyāṇām abhinirvṛttir bhavati prādurbhāvaḥ <i>|</i> tad ucyate nāmarūpapratyayaṃ ṣaḍāyatanam iti <i>|</i></p>
<p>yathā brahmakāyikānām evaṃ yāvad asaṃjñisatvasaṃgṛhītānāṃ bṛhatphalānāṃ <i>|</i> iti yat ta<i>t ṣaḍāya</i>tanaṃ<a class="dhskd" id="dhskd7v9"></a> nāmarūpam āgamya ca nāmarūpaṃ niśritya nāmarūpaṃ pratiṣṭhāya utpadyate samutpadyate jāyate saṃjāyate nirvartayaty abhinirvartayati samudāgacchati prādurbhavati idaṃ ucya<i>te nāmarū</i>papratyayaṃ<a class="dhskd" id="dhskd7v10"></a> ṣaḍāyatanaṃ <i>||</i></p>
</article>
<aside id="metaarea">
<p>Based on the editions by: <span class="author">Siglinde Dietz</span>, <cite class="book">Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3-20, 26,<br>
and <span class="author">Kazunobu Matsuda</span>, <cite class="book">Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151-156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15-24.</p>
<p>Input by Klaus Wille for <a href="http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm" target="_blank"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
