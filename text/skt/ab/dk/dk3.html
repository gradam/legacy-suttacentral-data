<!DOCTYPE html>
<html>
<head>
<meta charset="utf8">
<meta author="Dietz,Matsuda">
<title></title>
</head>
<body>
<div id="text" lang="skt">
<section class="sutta" id="dk3">
<article>
<div class="hgroup">
<p class="division">Dharmaskandha |</p>
<h1>3. vijñānapratyayam nāmarūpaṃ |</h1>
</div>
<p class="uddana">lobhasahajaṃ vijñānam alobhasahajaṃ tathā<br>
nādi<i>kaphalgunavā</i>daṃ<a class="dhskd" id="dhskd5v3"></a> svātir ānanda eva ca |<br>
uddānaṃ ||</p>
<p>vijñānapratyayaṃ nāmarūpaṃ katarad <i>|</i> āha <i>|</i> yathā tāval lobhasahajaṃ vijñānaṃ pratītya lobhasahajasya kāyakarmavākkarmaṇo 'bhinirvṛttir bhavati prādurbhā<i>vaś ca lobhasa</i>hajā<a class="dhskd" id="dhskd5v4"></a> vividhā utpadyante rūpi vikṛtaṃ <i>|</i> ya idaṃ rūpasya tajjā vedanā saṃjñā saṃskārā vijñānam idaṃ nāmasya vijñānapratyayaṃ nāmarūpasya <i>|</i> tad ucyate vijñānapratyayaṃ nāmarūpaṃ <i>|</i></p>
<p>evaṃ <i>lobhasahajaṃ</i><a class="dhskd" id="dhskd5v5"></a> mohasahajaṃ viparyayeṇa śuklapakṣeṣv alobhasahajam amohasahajaṃ vaktavyaṃ <i>|</i></p>
<p>api khalv evam uktaṃ bhagavatā nādikāvavādavyākaraṇe <i>|</i></p>
<p>priyāṇāṃ nādika jñātīnāṃ vipariṇāmā<i>nyathībhā</i>vād<a class="dhskd" id="dhskd5v6"></a> utpadyante śokāḥ paridevā duḥkhadaurmanasyopāyāsāḥ <i>|</i></p>
<p>ity etac chokasahajaṃ vijñānaṃ pratītya śokasahajasya kāyavākkarmaṇo 'bhinirvṛttir bhavati prādurbhāvaḥ <i>| yad idaṃ rūpasya tajjā</i><a class="dhskd" id="dhskd5v7"></a> vedanā saṃjñā saṃskārā vijñānaṃ <i>|</i> idaṃ nāmasya vijñānaṃ vijñānasya pratyayaṃ nāmarūpasya <i>|</i> tad ucyate vijñānapratyayaṃ nāmarūpaṃ <i>|</i></p>
<p>api khalv evam uktaṃ bhagavatā phalgunāvavāde vyāka<i>raṇe |</i></p>
<p><i>vijnānaṃ</i><a class="dhskd" id="dhskd5v8"></a> phalguna āhāraṃ yāvad evāyatyāṃ punarbhavasyābhinirvṛttaye prādurbhāvāya <i>|</i></p>
<p>tat katarad vijñānaṃ <i>|</i> āha <i>|</i> yat tad gandharvasya caramaṃ cittaṃ manovijñānaṃ ācitam upacitaṃ pratiṣṭhitam apraha<i>tam aparijñā</i>taṃ<a class="dhskd" id="dhskd5v9"></a> anirodhitam aśāntīkṛtaṃ <i>|</i> yasya vijñānasya samanantaraṃ mātuḥ kukṣau kalalātmabhāvo 'bhisaṃmūrcchati <i>|</i> kalalam ātmabhāvaṃ abhisaṃmūrcchatīti <i>|</i> idaṃ rūpasya tajjā vedanā saṃjñā saṃskā<i>rās tajjaṃ</i><a class="dhskd" id="dhskd5v10"></a> vijñānam idaṃ nāmasya vijñānapratyayaṃ nāmarūpasya <i>|</i> tad ucyate vijñānapratyayaṃ nāmarūpaṃ <i>|</i></p>
<p>asti khalv evam uktaṃ bhagavatā svātiṃ bhikṣuṃ kaivartapūrviṇam ārabhya <i>|</i></p>
<p>trayāṇāṃ bhi<i>kṣavaḥ</i><a class="dhskd" id="dhskd6r1"></a> sannipātān mātuḥ kukṣau garbhasyāvakrāntir bhavati <i>|</i> katameṣāṃ trayāṇāṃ <i>|</i> iha bhikṣavo mātāpitarau raktau bhavataḥ sannipatitau mātā ca kalyā bhavati ṛtumatī gandharvaś ca pratyupasthito<a class="dhskd" id="dhskd6r2"></a> bhavati <i>|</i> imeṣāṃ bhikṣavas trayāṇāṃ sannipātān mātuḥ kukṣau garbhasyāvakrāntir bhavati <i>|</i></p>
<p>iti yat tad garbhasya caramaṃ cittaṃ manovijñānaṃ vistareṇa yāvad vijñānapratyayayaṃ<a class="dhskd" id="dhskd6r3"></a> nāmarūpasya <i>|</i> tad ucyate vijñānapratyayaṃ nāmarūpaṃ <i>|</i></p>
<p>asti khalv evam uktaṃ bhagavatā mahānidānaparyāye vyākaraṇe āyuṣmate ānandāya <i>|</i></p>
<p>asti pratyayam ānanda nāmarūpaṃ <i>|</i><a class="dhskd" id="dhskd6r4"></a> pṛṣṭe sati astīty asya vacanīyaṃ <i>|</i> kiṃpratyayaṃ ānanda nāmarūpaṃ <i>|</i> vijñānapratyayam iti syād vacanīyaṃ <i>|</i></p>
<p>vijñānapratyayaṃ ānanda nāmarūpaṃ <i>|</i> iti mayā yad uktam<a class="dhskd" id="dhskd6r5"></a> idaṃ me tat pratyuktaṃ <i>|</i> vijñānaṃ ced ānanda mātuḥ kukṣau nāvakramiṣyad api nu nāmarūpaṃ kalalatvaṃ hi saṃmurcchiṣyat* <i>|</i> no bhadanta <i>|</i> vijñānaṃ ced ānanda mātuḥ kukṣau nāvakramitvā puna<i>r na vyu</i>tkramiṣyat*<a class="dhskd" id="dhskd6r6"></a> api nu nāmarūpaṃ imaṃ dhātum āgamiṣyan <i>|</i> no bhadanta <i>|</i> vijñānaṃ ced ānandādāv eva daḥra<i>m a</i>sya taruṇasya kumārakasya ucchidyeta vinaśyeta na bhaveta api nu nāmarū<i>paṃ vi</i>rūḍhiṃ<a class="dhskd" id="dhskd6r7"></a> vaipulyatām āpadyeta <i>|</i> no bhadanta <i>|</i> sarvaśo vā punaḥ sarvaśa ānanda vijñāne asati na nāmarūpaṃ prajñāyeta <i>|</i> no bhadanta <i>|</i> tasmād dhi ānanda etan nidānam eṣa hetuḥ eṣa pratyayo nā<i>marūpasya</i><a class="dhskd" id="dhskd6r8"></a> yad uta vijñānaṃ <i>|</i> vijñānapratyayam ānanda nāmarū<i>pa</i>m <i>|</i> iti mayā yad uktam idaṃ me tat pratyuktaṃ ||</p>
</article>
<aside id="metaarea">
<p>Based on the editions by: <span class="author">Siglinde Dietz</span>, <cite class="book">Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3-20, 26,<br>
and <span class="author">Kazunobu Matsuda</span>, <cite class="book">Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151-156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15-24.</p>
<p>Input by Klaus Wille for <a href="http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm" target="_blank"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
