<!DOCTYPE html>
<html>
<head>
<meta charset="utf8">
<meta author="Dietz,Matsuda">
<title></title>
</head>
<body>
<div id="text" lang="skt">
<section class="sutta" id="dk16">
<article>
<div class="hgroup">
<p class="division">Dharmaskandha |</p>
<h1>16. upāsakaḥ |</h1>
</div>
<p>kiyatā upāsako bhavati <i>|</i> yataś ca gṛhī avadātavasanaḥ puruṣaḥ puruṣendriyeṇa samanvāgataḥ buddhaṃ śaraṇaṃ gacchati dharmaṃ saṃghaṃ śaraṇaṃ gacchati cittam utpādayati vācaṃ ca bhāṣate upāsakaṃ<a class="dhskd" id="dhskd17v6"></a> māṃ dhārayeti <i>|</i> iyatā upāsako bhavati <i>|</i></p>
<p>kiyatā upāsakaḥ śikṣāsv ekadeśakārī bhavati <i>|</i> yataś copāsakaḥ buddhaṃ śaraṇaṃ gato bhavati dharmaṃ saṃghaṃ śaraṇaṃ gato bhavati prāṇātipātāt<a class="dhskd" id="dhskd17v7"></a> prativirataḥ adattādānāt kāmamithyācārān mṛṣāvādād aprativirataḥ iyatā upāsakaḥ śikṣāsv ekadeśakārī bhavati <i>|</i></p>
<p>kiyatā upāsakaḥ śikṣāsu<a class="dhskd" id="dhskd17v8"></a> pradeśakārī bhavati <i>|</i> yataś copāsakaḥ buddhaṃ śaraṇaṃ gato bhavati dharmaṃ saṃghaṃ śaraṇaṃ gato bhavati prāṇātipātād adattādānāt prativirataḥ kāmamithyācārān mṛṣāvādāt surāmaireyamadyapramādasthānād<a class="dhskd" id="dhskd17v9"></a> aprativirataḥ iyatā upāsakaḥ śikṣāsu pradeśakārī bhavati <i>|</i></p>
<p>kiyatā upāsakaḥ śikṣāsu yadbhūyaskārī bhavati <i>|</i> yataś copāsakaḥ buddhaṃ śaraṇaṃ gato bhavati dharmaṃ saṃghaṃ śaraṇaṃ<a class="dhskd" id="dhskd17v10"></a> gato bhavati prāṇātipātād adattādānāt kāmamithyācārāt prativirataḥ mṛṣāvādāt surāmaireyamadyapramādasthānād aprativirataḥ iyatā upāsakaḥ śikṣāsu yadbhūyaskāri bhavati <i>|</i></p>
<p><a class="dhskd" id="dhskd18r1"></a>kiyatā upāsakaḥ śikṣāsv aparipūrṇakārī bhavati <i>|</i> yataś copāsakaḥ buddhaṃ śaraṇaṃ gato bhavati dharmaṃ saṃghaṃ śaraṇaṃ gato bhavati prāṇātipātād adattādānāt kāmamithyācārān mṛṣāvādāt prativirataḥ surāmaireyamadyapramādasthānād<a class="dhskd" id="dhskd18r2"></a> aprativirataḥ iyatā upāsakaḥ śikṣāsv aparipūrṇakārī bhavati <i>|</i></p>
<p>kiyatā upāsakaḥ śikṣāsu paripūrṇakārī bhavati <i>|</i> yataś copāsakaḥ buddhaṃ śaraṇaṃ gato bhavati dharmaṃ saṃghaṃ śaraṇaṃ gato bhavati prāṇātipātāt<a class="dhskd" id="dhskd18r3"></a> prativirataḥ adattādānāt kāmamithyācārān mṛṣāvādāt surāmaireyamadyapramādasthānāt prativirataḥ iyatā upāsakaḥ śikṣāsu paripūrṇakārī bhavati ||</p>
<p>paṃcabhir dharmaiḥ samanvāgataḥ upāsakaḥ<a class="dhskd" id="dhskd18r4"></a> ātmahitāya pratipanno bhavati na parahitāya <i>|</i> katamaiḥ paṃcabhiḥ <i>|</i> ātmanā prāṇātipātāt prativirato bhavati <i>|</i> no tu parān prāṇātipātaviratau samādāpayati <i>|</i></p>
<p>ātmanā adattā<i>dā</i>nāt326<a class="dhskd" id="dhskd18r5"></a> kāmamithyācārān mṛṣāvādāt surāmaireyamadyapramādasthānāt prativirato bhavati <i>|</i> no tu parān surāmaireyamadyapramādasthānaviratau samādāpayati <i>|</i> ebhiḥ paṃcabhiḥ<a class="dhskd" id="dhskd18r6"></a> dharmaiḥ samanvāgata upāsaka ātmahitāya pratipanno bhavati parahitāya ||</p>
<p>daśabhir dharmaiḥ samanvāgata upāsakaḥ ātmahitāya pratipanno bhavati parahitāya ca <i>|</i> ātmanā prāṇātipātāt prativirato<a class="dhskd" id="dhskd18r7"></a> bhavati parāṃś ca prāṇātipātaviratau samādāpayati <i>|</i> ātmanā adattādānāt kāmamithyācārān mṛṣāvādāt surāmaireyamadyapramādasthānāt prativirato bhavati parāṃś ca surāmaireyamadyapramādasthānaviratau<a class="dhskd" id="dhskd18r8"></a> samādāpayati <i>|</i> ebhir daśabhir dharmais samanvāgataḥ upāsakaḥ ātmahitāya pratipanno bhavati parahitāya ca ||</p>
<p>paṃcadaśabhir dharmais samanvāgata upāsakaḥ atmāhitāya pratipanno bhavati parahitāya ca<a class="dhskd" id="dhskd18r9"></a> bahujanahitāya bahujanasukhāya ca <i>|</i> ātmanā prāṇātipātāt prativirato bhavati parān api prāṇātipātaviratau samādāpayati prāṇātipātavirataṃ ca dṛṣṭvā sumanojño bhavati <i>|</i></p>
<p>ātmanā<a class="dhskd" id="dhskd18r10"></a> adattādānāt kāmamithyācārān mṛṣāvādāt surāmaireyamadyapramādasthānaviratau samādāpayati surāmaireyamadyapramādasthānavirataṃ ca dṛṣṭvā sumanojño bhavaty <i>|</i> ebhiḥ paṃcadaśabhir dharmai<i>ḥ</i><a class="dhskd" id="dhskd18v1"></a> samanvāgataḥ upāsakaḥ ātmahitāya pratipanno bhavati parahitāya bahujanahitāya bahujanasukhāya ca ||</p>
<p>aṣṭābhir dharmais samanvāgata upāsakaḥ ātmahitāya pratipanno bhavati na parahitāya <i>|</i> ātmanā<a class="dhskd" id="dhskd18v2"></a> śraddhāsaṃpanno bhavati no tu parāṃ cchraddhāsaṃpadi samādāpayati <i>|</i> ātmā<i>nā</i> śīlasaṃpannas tyāgasaṃpannaḥ <i>|</i> abhīkṣṇam ārāmaṃ gantā bhavati bhikṣūṇāṃ darśanāya | avahitaśrotro dharmaṃ śṛṇoti <i>|</i> śrutānāṃ dharmāṇāṃ dhāraṇajātīyo bhavati<a class="dhskd" id="dhskd18v3"></a> <i>|</i> dhṛtānāṃ dharmāṇām arthopaparīkṣī bhavati <i>|</i> ātmanā upaparīkṣitānāṃ dharmāṇām artham ājñāya dharmam ājñāya dharmānudharmapratipanno bhavati sāmīcīpratipanno 'nudharma no tu parān dharmacārī no tu parān dharmānudharmapratipattau<a class="dhskd" id="dhskd18v4"></a> samādāpayati <i>|</i> ebhir aṣṭābhir dharmaiḥ samanvāgataḥ upāsakaḥ ātmahitāya pratipanno bhavati na parahitāya |</p>
<p>ṣoḍaśabhir dharmaiḥ samanvāgata upāsakaḥ ātmahitāya pratipanno bhavati<a class="dhskd" id="dhskd18v5"></a> parahitāya ca | ātmanā śraddhāsaṃpanno bhavati parān api śraddhāsaṃpadi samādāpayati <i>|</i> ātmanā śīlasaṃpannas tyāgasaṃpanno bhavaty <i>|</i> ātmanā abhīkṣṇam ārāmaṃ gantā bhavati bhikṣūṇāṃ darśanāya <i>|</i> avahitaśrotro<a class="dhskd" id="dhskd18v6"></a> dharmaṃ śṛṇoti <i>|</i> śrutānāṃ dharmāṇāṃ dhāraṇajātīyo bhavati <i>|</i> dhṛtānāṃ dharmāṇāṃ upaparīkṣ<i>a</i>ṇajātīyo bhavati <i>|</i> ātmanā upaparīkṣitānāṃ dharmāṇām artham ājñāya dharmaṃ ājñāya dharmānudharmapratipanno<a class="dhskd" id="dhskd18v7"></a> bhavati | sāmīcīpratipanno 'nudharmacārī parāṃś ca dharmānudharmapratipattau samādāpayati <i>|</i> ebhiḥ ṣoḍaśabhir dharmaiḥ samanvāgata upāsaka ātmahitāya<a class="dhskd" id="dhskd18v8"></a> pratipanno bhavati parahitāya ca |</p>
<p>caturviṃśatyā dharmais samanvāgata upāsakaḥ ātmahitāya pratipanno bhavati parahitāya bahujanahitāya bahujanasukhāya ca <i>|</i> ātmanā śraddhāsaṃpanno bhavati parān<a class="dhskd" id="dhskd18v9"></a> api śraddhāsaṃpadi samādāpayati śraddhāsaṃpannaṃ ca dṛṣṭvā sumano<i>jño</i> bhavati <i>|</i> ātmanā śīlasaṃpannaḥ tyāgasaṃpannaḥ <i>|</i> abhīkṣṇam ārāmaṃ gantā bhavati bhikṣūṇāṃ darśanāya <i>|</i> avahitaśrotro dharmaṃ śṛṇoti <i>|</i> śrutānāṃ<a class="dhskd" id="dhskd18v10"></a> dharmāṇāṃ dhāraṇajātīyo bhavati <i>|</i> dhṛtānāṃ dharmāṇām arthopaparikṣī bhavati <i>|</i> ātmanā upaparikṣitānāṃ dharmāṇām artham ājñāya dharmam ājñāya dharmānudharmapratipanno bhavati sāmīcīpratipanno 'nudharmacār<a class="dhskd" id="dhskd19r1"></a> <i>|</i> parān api dharmānudharmapratipattau samādāpayati <i>| dharmā</i>nudharmapratipannaṃ ca dṛṣṭvā sumanojño bhavati <i>|</i> ebhiś caturviṃśatyā dharmaiḥ samanvāgata upāsakaḥ ātmahitāya pratipanno bhavati parahitāya bahujanahitāya bahujanasu<i>khā</i>ya<a class="dhskd" id="dhskd19r2"></a> ca ||</p>
<p>daśabhir dharmais samanvāgata upāsakaḥ kāyasya bhedāt paraṃ maraṇād apāyadurgativinipātaṃ narakeṣūpapadyate <i>|</i> ātmanā prāṇātipātiko bhavati <i>|</i> adattādāyikaḥ kāmamithyācāriko mṛṣāvādikaḥ piśunavādikaḥ<a class="dhskd" id="dhskd19r3"></a> paruṣavādikaḥ saṃbhinnapralāpiko 'bhidhyālur vyāpannacitto mithyādṛṣṭikaś ca bhavati <i>|</i> ebhir daśabhir dharmaiḥ samanvāgata upāsakaḥ kāyasya bhedād yāvan narakeṣūpapadyate <i>|</i></p>
<p>viṃśatyā dharmaiḥ samanvāgata upāsakaḥ kāyasya bhedād yāvan<a class="dhskd" id="dhskd19r4"></a> narakeṣūpapadyate <i>|</i> ātmanā prāṇātipātiko bhavati parān api prāṇātipāte samādāpayati <i>|</i> ātmanā adattādāyiko yāvan mithyādṛṣṭikaḥ <i>|</i> parān api mithyādṛṣṭau samādāpayaty <i>|</i> ebhir viṃśatyā dharmaiḥ samanvāgata<a class="dhskd" id="dhskd19r5"></a> upāsakaḥ kāyasya bhedād yāvan narakeṣūpapadyate |</p>
<p>triṃśatā dharmaiḥ samanvāgataḥ upāsakaḥ kāyasya bhedād yāvan narakeṣūpapadyate <i>|</i> ātmanā prāṇātipātiko bhavati <i>|</i> parān api prāṇātipāte samādāpayati<a class="dhskd" id="dhskd19r6"></a> prāṇātipātikaṃ ca dṛṣṭvā sumanojño bhavati <i>|</i> ātmanā adattādāyiko yāvan mithyādṛṣṭikaṃ ca dṛṣṭvā sumanojño bhavati <i>|</i> ebhis triṃśatā dharmaiḥ samanvāgataḥ upāsako yāvat kāyasya bhedān<a class="dhskd" id="dhskd19r7"></a> narakeṣūpapadyate |</p>
<p>catvāriṃśatā dharmais samanvāgata upāsakaḥ kāyasya bhedād yāvan narakeṣūpapadyate <i>|</i> ātmanā prāṇātipātiko bhavati <i>|</i> parān api prāṇātipāte samādāpayati prāṇātipātikaṃ ca<a class="dhskd" id="dhskd19r8"></a> dṛṣṭvā sumanojño bhavati prāṇātipātasya ca varṇaṃ bhāṣate <i>|</i> ātmanā adattā<i>dā</i>yiko yāvan mithyādṛṣṭeś ca varṇaṃ bhāṣate <i>|</i> ebhiś catvāriṃśatā dharmais samanvāgata upāsakaḥ kāyasya bhedād yāvan narakeṣūpapadyate ||</p>
<p><a class="dhskd" id="dhskd19r9"></a>daśabhir dharmaiḥ samanvāgata upāsakaḥ kāyasya bhedāt sugatau svargaloke deveṣūpapadyate <i>|</i> ātmanā prāṇātipātāt prativirato bhavati <i>|</i> ātmanā adattādā<i>nāt</i> kāmamithyācārān mṛṣāvādāt paiśunyāt pāruṣyāt<a class="dhskd" id="dhskd19r10"></a> saṃbhinnapralāpād anabhidhyālur avyāpannacittaḥ samyagdṛṣṭiko bhavati <i>|</i> ebhir daśabhir dharmaiḥ samanvāgata upāsakaḥ kāyasya bhedāt sugatau svargaloke de<i>ve</i>ṣūpapadyate ||</p>
<p>viṃśatyā dharmais samanvāgata upāsaka<i>ḥ</i><a class="dhskd" id="dhskd19v1"></a> kāyasya bhedād yāvad deveṣūpapadyate <i>|</i> ātma<i>nā prāṇāti</i>pātāt prativirato bhavati <i>|</i> parān api prāṇātipātaviratau samādāpayati <i>|</i> ātmanā adattādānād yāvat samyagdṛṣṭi<i>ko</i> bhavati <i>|</i> parān api samyagdṛṣṭau samādāpayati <i>|</i> ebhir<a class="dhskd" id="dhskd19v2"></a> viṃśatyā dharmaiḥ samanvāgata upāsako yāvad deveṣūpapadyate ||</p>
<p>triṃśatā dharmais samanvāgata upāsakaḥ kāyasya bhedād yāvad deveṣūpapadyate <i>|</i> ātmanā prāṇātipāt<i>āt pra</i>tivirato bhavati <i>|</i> parān api prāṇātipātaviratau<a class="dhskd" id="dhskd19v3"></a> samādāpayati <i>|</i> prāṇātipātavirataṃ ca dṛṣṭvā sumanojño bhavati <i>|</i> ātmanā adattādānād yāvat samyagdṛṣṭikaṃ ca dṛṣṭvā sumanojño bhavaty <i>|</i> ebhis triṃśatā dharmaiḥ samanvā<i>gata</i> upāsakaḥ kāyasya bhedād yāvad deveṣūpapadyate ||</p>
<p><a class="dhskd" id="dhskd19v4"></a>catvāriṃśatā dharmais samanvāgata upāsakaḥ kāyasya bhedāt sugatau svargaloke deveṣūpapadyate <i>|</i> ātmanā prāṇātipātāt prativirato bhavati <i>|</i> parān api prā<i>ṇā</i>tipātaviratau samādāpayati <i>|</i> prāṇātipātavirataṃ<a class="dhskd" id="dhskd19v5"></a> ca dṛṣṭvā sumanojño bhavati prāṇātipātavirateś ca varṇaṃ bhāṣate <i>|</i> ātmanā adattādānāt kāmamithyācārān mṛṣāvādāt* paiśunyāt pāruṣyāt saṃbhinnapralāpāt prativirato bhavaty <i>|</i> anabhidhyālur avyāpannacittaḥ<a class="dhskd" id="dhskd19v6"></a> samyagdṛṣṭiko bhavati <i>|</i> parān api samyagdṛṣṭau samādāpayati <i>|</i> samyagdṛṣṭikaṃ ca dṛṣṭvā sumanojño bhavati samyagdṛṣṭeś ca varṇaṃ bhāṣate | ebhiś catvāriṃśatā dharmaiḥ samanvāgata upāsakaḥ kāyasya<a class="dhskd" id="dhskd19v7"></a> bhedāt sugatau svargaloke deveṣūpapadyate |</p>
</article>
<aside id="metaarea">
<p>Based on the editions by: <span class="author">Siglinde Dietz</span>, <cite class="book">Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3-20, 26,<br>
and <span class="author">Kazunobu Matsuda</span>, <cite class="book">Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151-156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15-24.</p>
<p>Input by Klaus Wille for <a href="http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm" target="_blank"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
