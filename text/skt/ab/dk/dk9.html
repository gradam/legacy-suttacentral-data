<!DOCTYPE html>
<html>
<head>
<meta charset="utf8">
<meta author="Dietz,Matsuda">
<title></title>
</head>
<body>
<div id="text" lang="skt">
<section class="sutta" id="dk9">
<article>
<div class="hgroup">
<p class="division">Dharmaskandha |</p>
<h1>9. vedanāpratyayā tṛṣṇā |</h1>
</div>
<p class="uddana">uddānaṃ ||<br>
cakṣuḥ pratītyāsvādaṃ dvau skandhau āyatanau<br>
guhyenāparadvayaṃ mahānāmā<a class="dhskd" id="dhskd9v7"></a> licchaviś caiva<br>
nidānaṃ pūrṇamāsikaṃ <i>||</i></p>
<p>vedanāpratyayā tṛṣṇā katamā <i>|</i> āha <i>|</i> cakṣuḥ pratītya rūpāṇi cotpadyate cakṣurvijñānaṃ <i>|</i> trayāṇāṃ sannipātaḥ sparśaḥ <i>|</i> sparśapratyayā vedanā <i>|</i> vedanāpratyayā<a class="dhskd" id="dhskd9v8"></a> tṛṣṇā <i>|</i></p>
<p>evaṃ śrotraghrāṇajihvākāyamanaḥ pratītya dharmāṃś cotpadyate manovijñānaṃ <i>|</i> trayāṇāṃ sannipātāt sparśaḥ <i>|</i> sparśapratyayā vedanā <i>|</i> vedanāpratyayā tṛṣṇā <i>|</i> tad ucyate vedanāpratyayā tṛṣṇā <i>|</i></p>
<p>api khalu cakṣurāsvādaṃ<a class="dhskd" id="dhskd9v9"></a> vedayitaṃ pratītya bhūyo bhūyaś cakṣuṣi apratikūlatā saṃtiṣṭhate <i>|</i> apratikūle sati bhūyo bhūyaś cakṣuṣi utpadyate rāgaḥ saṃrāgaḥ ālayo niyantir adhyavasānaṃ tṛṣṇā <i>|</i></p>
<p>evaṃ śrotraghrāṇajihvākāyamanaḥāsvādaṃ<a class="dhskd" id="dhskd9v10"></a> vedayitavyṃ pratītya bhūyo bhūyo manasi apratikūlatā saṃtiṣṭhate | apratikūle sati bhūyo bhūyo manasy utpadyate rāgaḥ saṃrāgaḥ ālayo niyantir adhyavasānaṃ vā tṛṣṇā <i>| tad ucyate</i><a class="dhskd" id="dhskd10r1"></a> vedanāpratyayā tṛṣnā <i>|</i></p>
<p>api khalv evam uktaṃ bhagavatā paṃcopādānaskandhike vyākaraṇe <i>|</i></p>
<p>rūpasyāhaṃ bhikṣavaḥ āsvādaparyeṣaṇām acārṣaṃ <i>|</i> yo rūpe āsvādas tam anvabhotsyaṃ yāvad rūpe āsvādaḥ prajñayā me sudṛṣṭa <i>|</i> ity eta<i>d rūpā</i>svādaṃ<a class="dhskd" id="dhskd10r2"></a> vedayitaṃ pratītya bhūyo bhūyo rūpe apratikūlatā saṃtiṣṭhate <i>|</i> apratikūle sati bhūyo bhūyo rūpe utpadyate rāgaḥ saṃrāgaḥ ālayo niyantir adhyavasānaṃ tṛṣṇā <i>|</i> tad ucyate vedanāpratyayā tṛṣṇā <i>|</i></p>
<p>evaṃ vedanāyāḥ<a class="dhskd" id="dhskd10r3"></a> saṃjñāyāḥ saṃskārāṇāṃ</p>
<p>vijñānasyāhaṃ bhikṣavaḥ āsvādaparyeṣaṇām acārṣaṃ <i>|</i> yo vijñāne āsvādas tam anvabhotsyaṃ yāvad vijñāne āsvādaḥ prajñayā me sudṛṣṭa <i>|</i> ity etad vijñānāsvādaṃ vedayitaṃ pratītya bhūyo bhūyo vijñāne apratikūlatā<a class="dhskd" id="dhskd10r4"></a> saṃtiṣṭhate <i>|</i> apratikūle sati bhūyo bhūyo vijñāne utpadyate rāgaḥ saṃrāgaḥ ālayo niyantir adhyavasānaṃ tṛṣṇā <i>|</i> tad ucyate vedanāpratyayā tṛṣṇā <i>|</i></p>
<p>api khalv evam uktaṃ bhagavatā paṃcopādānaskandhike vyākaraṇe <i>|</i><a class="dhskd" id="dhskd10r5"></a></p>
<p>rūpe ced bhikṣava āsvādo na bhaven neme satvā rūpe saṃrajyeran* <i>|</i> yasmāt tu bhikṣavo 'sti rūpe āsvādaḥ teneme satvā rūpe saṃrajyante <i>|</i> ity etad rūpāsvādaṃ vedayitam pratītya bhūyo vistareṇa yāvad utpadyate tṛṣṇā <i>|</i></p>
<p><a class="dhskd" id="dhskd10r6"></a>vedanāyāṃ saṃjñāyāṃ saṃskāreṣu</p>
<p>vijñāne ced bhikṣavaḥ āsvādo na bhaven neme satvā vijñāne saṃrajyeran* <i>|</i> yasmāt tu bhikṣavo 'sti vijñāne āsvādas tasmād ime satvā vijñāne saṃrajyante <i>|</i> ity etad vijñānāsvāda<i>veda</i>yitaṃ pratītya bhūyo<a class="dhskd" id="dhskd10r7"></a> bhūyo vistareṇa yāvad utpadyate tṛṣṇā <i>|</i> tad ucyate vedanāpratyayā tṛṣṇā <i>|</i></p>
<p>api khalv evam uktaṃ bhagavatā ṣaḍāyatanike vyākaraṇe <i>|</i></p>
<p>cakṣuṣo 'haṃ bhikṣava āsvādaparyeṣaṇām acārṣaṃ <i>|</i> yaś cakṣuṣi āsvādas tam anvabhotsyan <i>|</i> yāvāṃś cakṣuṣy āsvādaḥ<a class="dhskd" id="dhskd10r8"></a> prajñayā me sa sudṛṣṭaḥ <i>|</i> ity etac cakṣuṣa āsvādaṃ vedayitaṃ pratītya bhūyo vistareṇa yāvat tṛṣṇā <i>|</i> tad u<i>cy</i>ate vedanāpratyayā tṛṣṇā <i>|</i></p>
<p>evaṃ śrotraghrāṇajihvākāyamanaso 'haṃ bhikṣavaḥ āsvādaparyeṣaṇām acārṣaṃ <i>|</i> yo<a class="dhskd" id="dhskd10r9"></a> manasy āsvādas taṃ anvabhotsyaṃ yāvan manasy āsvādaḥ prajñayā me sa sudṛṣṭa <i>|</i> ity etan manasa āsvādavedayitaṃ pratītya bhūyo vistareṇa yāvat tṛṣṇā <i>|</i> tad ucyate vedanāpratyayā tṛṣṇā <i>|</i></p>
<p>api khalv evam uktaṃ bhagavatā ṣaḍāyantike<a class="dhskd" id="dhskd10r10"></a> vyākaraṇe <i>|</i></p>
<p>cakṣuṣi bhikṣava āsvādaś cen na bhaven neme satvāś cakṣuṣi saṃrajyeran* <i>|</i> yasmād bhikṣavaḥ asti cakṣuṣv āsvādas tasmād ime satvāś cakṣuṣi saṃrajyante <i>|</i> ity etac cakṣurāsvādaṃ vedayitaṃ vistareṇa pratītya yāvat tṛṣṇā <i>|</i> tad ucyate<a class="dhskd" id="dhskd10v1"></a> vedanāpratyayā tṛṣṇā <i>|</i></p>
<p>evaṃ śrotraghrāṇajihvāyāṃ kāyemanasi ced bhikṣavaḥ āsvādo na bhaven neme satvā manasi saṃrajyeran* <i>|</i> yasmāt tu bhikṣavo 'sti manasy āsvādas tasmād ime satvā manasi saṃrajyante <i>|</i> ity etan manasa āsvādavedayitaṃ<a class="dhskd" id="dhskd10v2"></a> pratītya bhūyo bhūyo manasy apratikūlatā saṃtiṣṭhate <i>|</i> vistareṇa yāvat tṛṣṇā <i>|</i> tad ucyate vedanāpratyayā tṛṣṇā <i>|</i></p>
<p>api khalv evam uktaṃ bhagavatā ṣaḍāyatanike vyākaraṇe <i>|</i></p>
<p>rūpasyāhaṃ bhikṣavaḥ āsvādaparyeṣaṇām acārṣam* <i>|</i><a class="dhskd" id="dhskd10v3"></a> yo rūpe āsvādas tam anvabhotsyaṃ yāvad rūpe āsvādaḥ prajñayā me sa sudṛṣṭaḥ <i>|</i> ity etad rūpāsvādavedayitaṃ pratītya yāvat tṛṣṇā <i>|</i> tad ucyate vedanāpratyayā tṛṣṇā <i>|</i></p>
<p>evaṃ śabdagandharasasparśadharmāṇām ahaṃ bhikṣava āsvādaparyeṣaṇām<a class="dhskd" id="dhskd10v4"></a> acārṣaṃ <i>|</i> yo dharme āsvādas taṃ anvabhotsyaṃ <i>|</i> yāvān dharmeṣv āsvādaḥ prajñayā me sa sudṛṣṭaḥ <i>|</i> ity etad dharmāsvādavedayitaṃ pratītya vistareṇa yāvat tṛṣṇā <i>|</i> tad ucyate vedanāpratyayā tṛṣṇā <i>|</i></p>
<p>api khalv evam uktaṃ bhagavatā<a class="dhskd" id="dhskd10v5"></a> ṣaḍāyatanike vyākaraṇe <i>|</i></p>
<p>rūpe ced bhikṣava āsvādo na bhaven neme satvā rūpe saṃrajyeran <i>|</i> yasmāt tu bhikṣavo 'sti rūpe āsvādas tasmād ime satvā rūpe saṃrajyante <i>|</i> ity etad rūpāsvādavedayitaṃ pratītya vistareṇa yāvat<a class="dhskd" id="dhskd10v6"></a> tṛṣṇā <i>|</i> tad ucyate vedanāpratyayā tṛṣṇā <i>|</i></p>
<p>evaṃ śabde gandhe rase spraṣṭavye dharme ced bhikṣava āsvādo na bhaven neme satvā dharme saṃrajyeran* <i>|</i> tasmāt tu bhikṣavo 'sti dharmeṣv āsvādas <i>|</i> teneme satvā dharme saṃrajyante <i>|</i> ity etad<a class="dhskd" id="dhskd10v7"></a> dharmāsvādaṃ pratītya vedayitaṃ vistareṇa yāvat tṛṣṇā <i>|</i> tad ucyate vedanāpratyayā tṛṣṇā ||</p>
<p>api khalv evam uktaṃ bhagavatā mahānāmānaṃ licchavim āgamya <i>|</i></p>
<p>rūpaṃ cen mahānāmann ekāntaduḥkhaṃ bhaven na sukhaṃ na sukhānugataṃ<a class="dhskd" id="dhskd10v8"></a> na sukhasaumanasyaparītam avakrāntam eva sukhena hetur api mahānāman na prajñāyeta satvānāṃ rūpe saṃrāgāya na ceme satvā rūpe saṃrajyeran* <i>|</i> yasmāt tu mahānāman rūpaṃ naikāntaduḥkhaṃ sukhaṃ<a class="dhskd" id="dhskd10v9"></a> sukhānugataṃ sukhasaumanasyaparītam avakrāntam eva sukhena tasmād ime satvā rūpe saṃrajyante saṃraktāḥ saṃyujyante saṃyuktāḥ saṃkliṣyante <i>|</i> ity etad rūpāsvādavedayitaṃ pratītya vistareṇa yāvat tṛṣṇā <i>|</i> tad ucyate<a class="dhskd" id="dhskd10v10"></a> vedanāpratyayā tṛṣṇā <i>|</i></p>
<p>vedanā saṃjñā saṃskārā vijñānaṃ cen mahānāmann ekāntaduḥkhaṃ bhaven na sukhaṃ na sukhānugataṃ na sukhasaumanasyaparītam avakrāntaṃ caiva sukhena hetur api mahānāman na prajñāyeta sa<i>ttvānāṃ</i><a class="dhskd" id="dhskd11r1"></a> vijñāne saṃrāgāya na ceme satvā vijñāne saṃrajyeran* <i>|</i> yasmāt tu mahānāman vijñānaṃ naikāntaduḥkhaṃ sukhaṃ sukhānugataṃ sukhasaumanasyaparītaṃ anavakrāntam eva sukhena tasmād ime satvā vijñāne saṃrajyante saṃraktā<i>ḥ saṃ</i>yujyante<a class="dhskd" id="dhskd11r2"></a> saṃyuktāḥ saṃkliṣyante <i>|</i> ity etad vijñānāsvādavedayitaṃ pratītya vistareṇa yāvat tṛṣṇā <i>|</i> tad ucyate vedanāpratyayā tṛṣṇā <i>|</i></p>
<p>api khalv evam uktaṃ bhagavatā paurṇamāsike vyākaraṇe <i>|</i></p>
<p>yad bhikṣavo rūpaṃ pratītyotpadyate<a class="dhskd" id="dhskd11r3"></a> sukham utpadyate saumanasyam ayaṃ rūpe āsvādaḥ <i>|</i> ity etad rūpāsvādavedayitaṃ pratītya yāvat tṛṣṇā <i>|</i> tad ucyate vedanāpratyayā tṛṣṇā <i>|</i></p>
<p>yad bhikṣavo vedanāsaṃjñāsaṃskārān yad vijñānaṃ pratītyotpadyate sukham utpadyate saumanasyam<a class="dhskd" id="dhskd11r4"></a> ayaṃ vijñāne āsvāda <i>|</i> ity etad vijñānāsvādavedayitaṃ pratītya bhūyo bhūyo vijñāne apratikūlatā saṃtiṣṭhate <i>|</i> apratikūle sati bhūyo bhūyo vijñāne utpadyate rāgaḥ saṃrāgaḥ ālayo niyantir adhyavasānam*<a class="dhskd" id="dhskd11r5"></a> tṛṣṇā <i>|</i> tad ucyate vedanāpratyayā tṛṣṇā <i>|</i></p>
<p>api khalv evam uktaṃ bhagavatā mahānidānaparyāye āyuṣmaty ānande <i>|</i></p>
<p>tatrānanda yā ca bhavatṛṣṇā yā ca vibhavatṛṣṇā itīme dve tṛṣṇādvayena vedanāsamavasaraṇe<a class="dhskd" id="dhskd11r6"></a> bhavataḥ <i>|</i> tad ucyate vedanāpratyayā tṛṣṇā ||</p>
</article>
<aside id="metaarea">
<p>Based on the editions by: <span class="author">Siglinde Dietz</span>, <cite class="book">Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3-20, 26,<br>
and <span class="author">Kazunobu Matsuda</span>, <cite class="book">Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151-156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15-24.</p>
<p>Input by Klaus Wille for <a href="http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm" target="_blank"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
