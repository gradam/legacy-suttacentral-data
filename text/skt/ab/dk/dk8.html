<!DOCTYPE html>
<html>
<head>
<meta charset="utf8">
<meta author="Dietz,Matsuda">
<title></title>
</head>
<body>
<div id="text" lang="skt">
<section class="sutta" id="dk8">
<article>
<div class="hgroup">
<p class="division">Dharmaskandha |</p>
<h1>8. sparśapratyayā vedanā |</h1>
</div>
<p class="uddana">trayāṇāṃ sannipātāj jāyate yā hi vedanā<br>
sukhavedanīyaḥ sparśaḥ ghoṣilānanda eva ca <i>||</i><br>
uddānaṃ ||</p>
<p>sparśapratyayā vedanā katamā <i>|</i> āha <i>|</i> cakṣuḥ pratītya rūpāṇi cotpadyate<a class="dhskd" id="dhskd9r6"></a> cakṣurvijñānaṃ <i>|</i> trayāṇāṃ sannipātāt* sparśaḥ <i>|</i> sparśapratyayā vedanā <i>|</i></p>
<p>evaṃ śrotraghrāṇajihvākāyamanaḥ pratītya dharmāṃś cotpadyate manovijñānaṃ <i>|</i> trayāṇāṃ sannipātāt* sparśaḥ <i>|</i> sparśapratyayā vedanā <i>|</i><a class="dhskd" id="dhskd9r7"></a></p>
<p>api khalu cakṣuḥ pratītya rūpāṇi cotpadyate cakṣurvijñānaṃ <i>|</i> trayāṇāṃ sannipātāt* sparśaḥ sukhavedanīyo duḥkhavedanīyo 'duḥkhāsukhavedanīyaḥ <i>|</i> tat khalu sukhavedanīyaṃ sparśaṃ pratītyotpadyate<a class="dhskd" id="dhskd9r8"></a> sukhā vedanāsukhavedanīyaṃ sparśaṃ pratītyotpadyate duḥkhā vedanā <i>|</i> aduḥkhāsukhavedanīyaṃ sparśaṃ pratītyotpadyate duḥkhā vedanā <i>|</i> aduḥkhāsukhavedanīyaṃ sparśaṃ pratītyotpadyate aduḥkhāsukhā<a class="dhskd" id="dhskd9r9"></a> vedanā <i>|</i> tad ucyate sparśapratyayā vedanā <i>|</i></p>
<p>api khalv evam uktam āyuṣmatā ānandena ghoṣilasya gṛhapater <i>|</i></p>
<p>anyo ca gṛhapate cakṣurdhātur anyo rūpadhātur anyaś cakṣurvijñānadhātuḥ <i>|</i> sukhavedanīyaṃ gṛhapate<a class="dhskd" id="dhskd9r10"></a> dvayaṃ pratītya vijñānasyotpādo bhavati <i>|</i> trayāṇāṃ sannipātāt* sparśaḥ <i>|</i> tat khalu sukhavedanīyaṃ sparśaṃ pratītyotpadyate sukhā vedanā <i>|</i> anya eva yāvad <i>|</i> duḥkhavedanīyaṃ gṛhapate dvayaṃ pratītya<a class="dhskd" id="dhskd9v1"></a> vijñānasyotpādo bhavati <i>|</i> trayāṇāṃ sannipātāt* sparśaḥ duḥkhavedanīyaḥ <i>|</i> tat khalu duḥkhavedanīyaṃ sparśaṃ pratītyotpadyate duḥkhā vedanā <i>|</i> anya eva yāvad <i>|</i> aduḥkhāsukhavedanīyaṃ gṛhapate dvayaṃ pratītya vijñānasyotpādo<a class="dhskd" id="dhskd9v2"></a> bhavati <i>|</i> trayāṇāṃ sannipātaḥ sparśaḥ aduḥkhāsukhavedanīyaḥ <i>|</i> tat khalv aduḥkhāsukhavedanīyaṃ sparśaṃ pratītyotpadyate aduḥkhāsukhā vedanā <i>|</i></p>
<p>anya eva gṛha<i>pa</i>te śrotraghrāṇajihvākāyamanodhātur anyo dharmadhātur<a class="dhskd" id="dhskd9v3"></a> anyo manovijñānadhātuḥ <i>|</i> sukhavedanīyaṃ gṛhapate dvayaṃ pratītya vistareṇa yathā pūrvoktaṃ <i>|</i> tad ucyate sparśapratyayā vedanā <i>|</i></p>
<p>api khalv evam uktaṃ bhagavatā mahānidānaparyāyesmin vyākaraṇe āyuṣmate ānandāya <i>|</i><a class="dhskd" id="dhskd9v4"></a></p>
<p>asti pratyayam ānanda vedanā vistareṇa yāvac <i>|</i> cakṣuḥsaṃsparśaś ced ānanda nābhaviṣyad api nu cakṣuḥsaṃsparśapratyayam adhyātmam utpadyeta sukhaṃ vā duḥkhaṃ vā aduḥkhāsukhaṃ vā <i>|</i> no bhadanta <i>|</i></p>
<p>evaṃ śrotraghrāṇajihvākāyamahaḥsaṃsparśaḥ<a class="dhskd" id="dhskd9v5"></a> ced ānanda nābhaviṣyad api nu manaḥsaṃsparśapratyayam adhyātmaṃ utpadyeta veditaṃ sukhaṃ vā duḥkhaṃ vā aduḥkhāsukhaṃ vā <i>|</i> no bhadanta <i>|</i> sarvaśo vā ānanda sparśe asati<a class="dhskd" id="dhskd9v6"></a> vedanā prajñāyeta <i>|</i> no bhadanta <i>|</i> tasmād dhy ānandaitan nidānaṃ vistareṇa yāvad <i>|</i> idaṃ mayā yad uktam idaṃ tat pratyuktaṃ ||</p>
</article>
<aside id="metaarea">
<p>Based on the editions by: <span class="author">Siglinde Dietz</span>, <cite class="book">Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3-20, 26,<br>
and <span class="author">Kazunobu Matsuda</span>, <cite class="book">Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151-156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15-24.</p>
<p>Input by Klaus Wille for <a href="http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm" target="_blank"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
