<!DOCTYPE html>
<html>
<head>
<meta charset="utf8">
<meta author="Dietz,Matsuda">
<title></title>
</head>
<body>
<div id="text" lang="skt">
<section class="sutta" id="dk1">
<article>
<div class="hgroup">
<p class="division">Dharmaskandha |</p>
<h1>1. avidyāpratyayāḥ saṃskārāḥ |</h1>
</div>
<p><a class="dhskd" id="dhskd3r1"></a>saṃmohaḥ pramoho mohaṃ mohajam iyam ucyate avidyā <i>|</i> avidyāpratyayāḥ saṃskārāḥ katame <i>|</i> evam uktaṃ bhagavatā <i>|</i></p>
<p>avidyā bhikṣavo hetuḥ saṃrāgāya hetuḥ saṃdveṣāya hetuḥ saṃ<i>mohāya | iti</i><a class="dhskd" id="dhskd3r2"></a> yā sā saṃrāgatā saṃmohatā iyam ucyate avidyāpratyayāḥ saṃskārāḥ <i>|</i></p>
<p>api khalv evam uktaṃ bhagavatā <i>|</i></p>
<p>avidyā bhikṣavaḥ pūrvaṃgamaṃ pūrvanimittam anekavidhānāṃ pāpa<i>kānām akuśalā</i>nāṃ<a class="dhskd" id="dhskd3r3"></a> dharmāṇāṃ samutpattaye 'nūtpātiko bhavati yad uta āḥrīkyaṃ cānapatrāpyaṃ ca <i>|</i> ahrīmān bhikṣavo bhikṣur anapatrāpī mithyādṛṣṭiko bhavati <i>|</i> tatra bhikṣavo mithyā mithyādṛṣṭyā mithyāsaṃkalpo bhava<i>ti |</i></p>
<p><i>mithyā</i>saṃkalpān<a class="dhskd" id="dhskd3r4"></a> mithyāvācaṃ bhāṣati <i>|</i> mithyāvāco mithyākarmāntaḥ prabhavati <i>|</i> mithyākarmāntān mithyājīvaḥ prabhavati <i>|</i> mithyājīvān mithyāvyāyāmaḥ prabhavati <i>|</i> mithyāvyāyā<i>mā</i>n mithyāsmṛti<i>ḥ</i> prabhavati <i>| mithyāsmṛ</i>ter<a class="dhskd" id="dhskd3r5"></a> mithyāsamādhiḥ prabhavati <i>|</i> iti yā sā mithyādṛṣṭir mithyāsaṃkalpo mithyāvāṅ mithyākarmānto mithyājīvo mithyāvyāyāmo mithyāsmṛtiḥ mithyāsamādhir ima ucyante avidyā<i>pratyayāḥ</i><a class="dhskd" id="dhskd3r6"></a> saṃskārāḥ <i>|</i></p>
<p>api khalv evaṃ uktaṃ bhagavatā <i>|</i></p>
<p>ye ke cid bhikṣavo 'nekavidhāḥ pāpakā akuśalā dharmāḥ saṃbhavanti sarve te avidyāmūlakā avidyāsamudayā avidyājātīyā <i>avidyā</i>prabhavā <i>|</i><a class="dhskd" id="dhskd3r7"></a> avidāgato hi bhikṣavaḥ ajānan kuśalākuśalān dharmān yathābhūtaṃ na prajānāti sāvadyānavadyān sevitavyāsevitavyān hīnapraṇītān kṛṣṇaśuklān sapratibhāgapratī<i>tyasamu</i>tpannān<a class="dhskd" id="dhskd3r8"></a> dharmān yathābhūtaṃ na prajānāti <i>|</i> sa evaṃ kuśalākuśalān dharmān yathābhūtam aprajānan sāvadyānavadyān sevitavyāsevitavyān hīnapraṇītakṛṣṇaśuklasapratibhāgapra<i>tītyasa</i>mutpannān<a class="dhskd" id="dhskd3r9"></a> dharmān yathābhūtam aprajānan mithyādṛṣṭiko bhavati <i>|</i> tatra bhikṣavo mithyādṛṣṭyā mithyāsaṃkalpaḥ prabhavati vistareṇa yathā pūrvoktaṃ <i>|</i> ima ucyante avidyāpratyayāḥ <i>sa</i>ṃ<i>skārāḥ |</i></p>
<p><a class="dhskd" id="dhskd3v1"></a>api khalv evam uktaṃ bhagavatā kuṃbhopame vyākaraṇe <i>|</i></p>
<p>puṇyān api saṃskārān abhisaṃskaroti avidyāpratyayān <i>|</i> apuṇyān apy āniṃjyān api saṃskārān abhisaṃskaroti <i>|</i> avidyāpratyayāḥ puṇyasaṃskā<i>rāḥ katame | āha kuśalaṃ kāyakarma</i><a class="dhskd" id="dhskd3v2"></a> vākkarma kuśalāś cittacaitasikā dharmāḥ kuśalāś cittaviprayuktāḥ saṃskārāḥ <i>|</i> yad api tat kuśalasya kāyakarmavākkarmaṇaḥ kuśalānāṃ cittacaitasikānāṃ kuśalānāṃ cittaviprayuktānāṃ saṃskārāṇāṃ dīrgharātraṃ <i>iṣṭaṃ kāntaṃ pri</i>yaṃ<a class="dhskd" id="dhskd3v3"></a> manāpaṃ vipākaṃ pratisaṃvedayate tad idam ucyate puṇyam iti vā puṇyaphalam iti vā puṇyaphalavipākam iti vā <i>|</i></p>
<p>apuṇyāḥ saṃskārāḥ katame <i>|</i> āhākuśalaṃ kāyakarmavākkarma akuśalāś cittacaitasikā dharmāḥ aku<i>śalāś ci</i>ttaviprayuktā<i>ḥ</i><a class="dhskd" id="dhskd3v4"></a> saṃskārā <i>|</i> yad api tad akuśalasya kāyakarmavākkarmaṇaḥ akuśalānāṃ cittacaitasikānāṃ dharmāṇām akuśalānāṃ cittaviprayuktānāṃ saṃskārāṇāṃ dīrgharātram aniṣṭam akāntam apriyam amanāpaṃ pratisaṃve<i>dayate ta</i>d<a class="dhskd" id="dhskd3v5"></a> ucyate apuṇyam iti vā apuṇyaphalam iti vā apuṇyaphalavipākam iti vā <i>|</i> ima ucyante apuṇyāḥ saṃskārāḥ <i>|</i></p>
<p>āniṃjyāḥ saṃskārā<i>ḥ</i> katame <i>|</i> āha | catvāry ārūpyāṇy āniṃjyam ity ucyate ||</p>
<p>katham apuṇyān saṃskārān a<i>bhisaṃskuru</i>te<a class="dhskd" id="dhskd3v6"></a> avidyāpratyayān <i>|</i> āha | yathā khalv ihaikatyo rāgaparyavasthito dveṣapāryavasthito mohaparyavasthitaḥ kāyena duścaritaṃ carati vācā manasā duścaritaṃ carati <i>|</i> itīme te akuśalāḥ kāyasaṃskārā <i>vāksaṃskārā</i><a class="dhskd" id="dhskd3v7"></a> manaḥsaṃskārā <i>|</i> ima ucyante apuṇyā<i>ḥ</i> saṃskārā <i>|</i> yad api taddhetos tatpratyayaṃ kāyasya bhedān narakeṣūpapadyante | tatra ca saṃskārān abhinirvartayante <i>|</i> evam apuṇyān saṃskārān abhisaṃskaroti avidyāpratya<i>yān |</i></p>
<p><i>yathā</i><a class="dhskd" id="dhskd3v8"></a> narakeṣv evaṃ tiryakpreteṣu |</p>
<p>kathaṃ puṇyān saṃskārān abhisaṃskaroti avidyāpratyayān <i>|</i> āha | yathā khalv ihaikatyo manuṣyasukhakeṣv avekṣāvān bhavati pratibaddhacittas <i>|</i> tasyaivaṃ bhavaty <i>|</i> aho batāhaṃ manuṣyasukhakānāṃ <i>sabhāgatā</i>yām<a class="dhskd" id="dhskd3v9"></a> upapadyeyam iti <i>|</i> sa taṃ prārthayamānas taddhetukaṃ saṃvartanīyaṃ kāyena sucaritaṃ carati vācā manasā sucaritaṃ carati <i>|</i> iti ye te kuśalāḥ kāyasaṃskārā vā vāksaṃskārā vā manaḥsaṃskārā vā <i>ima ucyante pu</i>ṇyāḥ<a class="dhskd" id="dhskd3v10"></a> saṃskārāḥ <i>|</i> yad api taddhetu tatpratyayaṃ kāyasya bhedān manuṣyasukhakānāṃ sabhāgatāyām upapadyate <i>|</i> tatra ca saṃskārān abhinirvartayaty <i>|</i> evaṃ puṇyān saṃskārān abhisaṃskaroti avidyāpratyayān <i>| n</i>a hai<i>vāvekṣāvā</i>n<a class="dhskd" id="dhskd4r1"></a> bhavati pratibaddhacittaḥ <i>|</i> api tv avidyāyāṃ satyām avidyāsaṃcetanāhetoḥ kāyena sucaritaṃ carati vācā manasā sucaritaṃ carati <i>|</i> iti ye te kuśalāḥ kāyasaṃskārā vistareṇa yāvan manuṣyasukhakānāṃ sabhāgatāyā<i>m upapadyate |</i><a class="dhskd" id="dhskd4r2"></a> tatra ca saṃskārān abhisaṃvartayaty <i>|</i> evaṃ puṇyān saṃskārān abhisaṃskurute avidyāpratyayān <i>|</i></p>
<p>yathā manuṣyasukhakānām evaṃ cāturmahārājakāyikānāṃ trayastriṃśānāṃ yāmānāṃ tuṣitānāṃ nirmāṇaratīnāṃ paranirmitava<i>śavartināṃ |</i></p>
<p><a class="dhskd" id="dhskd4r3"></a>yathā khalv ihaiko brahmakāyikānāṃ devānām avekṣāvān bhavati pratibaddhacittaḥ <i>|</i> tasyaivaṃ bhavati <i>|</i> aho batāhaṃ brahmakāyikānāṃ devānāṃ sabhāgatāyām upapadyeyaṃ <i>|</i> sa taṃ prārthayamānaḥ taddhetos tatsaṃvartanīyaṃ viviktaṃ kā<i>mair vivi</i>ktaṃ<a class="dhskd" id="dhskd4r4"></a> pāpakair akuśalair dharmaiḥ savitarkaṃ savicāraṃ vivekajaṃ prītisukhaṃ prathamaṃ dhyānam upasaṃpadya viharati <i>|</i> tathā samāpannasya yat kāyasaṃvaro vāksaṃvaraḥ ājīvapariśuddhiḥ ima ucyante puṇyāḥ saṃskārāḥ <i>|</i> yad api <i>taddhetos ta</i>tpratyayaṃ<a class="dhskd" id="dhskd4r5"></a> kāyasya bhedād braḥmakāyikānāṃ devānāṃ sabhāgatāyām upapadyate <i>|</i> tatra ca saṃskārān abhinirvartayati <i>|</i> evaṃ puṇyān saṃskārān abhinirvartayaty avidyāpratyayān <i>|</i> na haivāvekṣāvān bhavati pratibaddhaci<i>ttaḥ | api</i><a class="dhskd" id="dhskd4r6"></a> tv avidyāyāṃ satyām avidyāsaṃcetanāhetor viviktaṃ kāmair yāvat prathamaṃ dhyānam upasaṃpadya viharati <i>|</i> tathā samāpannasya yaḥ kāyasaṃvaro vāksaṃvaraḥ <i>|</i> vistareṇa yāvat <i>|</i> tatra ca saṃskārān abhinirvartayati <i>| evam puṇyān</i><a class="dhskd" id="dhskd4r7"></a> saṃskārān abhinirvartayaty avidyāpratyayān*<i>|</i></p>
<p>yathā brahmakāyikānām evaṃ brahmapurohitānāṃ mahābraḥmāṇāṃ parīttābhānāṃ apramāṇābhānā<i>m ā</i>bhāsvarāṇāṃ parīttaśubhānām apramāṇaśubhānāṃ śubhakṛtsnānām a<i>nabhrakā</i>ṇāṃ<a class="dhskd" id="dhskd4r8"></a> puṇyaprasavānāṃ bṛhatphalānāṃ <i>|</i> eṣu sarveṣu yathāyogyāni dhyānāni vaktavyāni <i>|</i></p>
<p>yathā khalv ihaikatyaḥ asaṃjñisatvānāṃ devānām avekṣāvān bhavati pratibaddhacittaḥ <i>|</i> tasyaivaṃ bhavaty <i>|</i> aho batāhaṃ asaṃjñisa<i>ttvānāṃ devā</i>nāṃ<a class="dhskd" id="dhskd4r9"></a> sabhāgatāyām upapadyeyaṃ <i>|</i> sa taṃ prārthayamānas taddhetos tatsaṃvartanīyaṃ saṃjñām audārikato duḥkhilataḥ sthūlabhittikato manasikaroti āsaṃjñikaṃ ca śāntataḥ praṇītato niḥsaraṇa<i>taḥ | tasya saṃjñām au</i>dārikato<a class="dhskd" id="dhskd4r10"></a> duḥkhilataḥ sthūlabhittikato manasikurvataḥ āsaṃjñikaṃ ca śāntataḥ praṇītato niḥsaraṇataḥ saṃjñā antarāyaty āsaṃjñikaṃ ca saṃsthihati <i>|</i> yatrāsya saṃjñā antarāyaty āsaṃjñikaṃ <i>saṃsthihaty etā</i>vad<a class="dhskd" id="dhskd4v1"></a> asaṃjñisamāpattiṃ samāpanna iti vaktavyaṃ <i>|</i> tathā samāpannasya yaḥ kāyasaṃvaro vāksaṃvaraḥ ājīvaviśuddhir ima ucyante puṇyāḥ saṃskārāḥ <i>|</i> yad api taddhetos tatpratyayaṃ kāyasya bhe<i>dād asaṃ</i>jñ<i>isattvānāṃ sabhā</i>gatāyām<a class="dhskd" id="dhskd4v2"></a> upapadyate | tatra ca saṃskārān abhisaṃnirvartayaty avidyāpratyayān <i>|</i> na haivāvekṣāvān bhavati pratibaddhacitto <i>|</i> 'pi tv avidyāyāṃ satyāṃ avidyābhisaṃcetanāhetoḥ saṃjñām audārikato duḥkhilataḥ <i>sthūlabhittikato</i><a class="dhskd" id="dhskd4v3"></a> manasikurute āsaṃjñikaṃ ca śāntataḥ praṇītato niḥsaraṇataḥ <i>|</i> tasya vistareṇa yāvad āsaṃjñikaṃ saṃsthihaty etāvat asaṃjñisamāpattiṃ samāpanna iti vaktavyaṃ <i>|</i> tathā samāpannasya yaḥ kāyasaṃvaro <i>| vistare</i>ṇa<a class="dhskd" id="dhskd4v4"></a> yāvat <i>|</i> tatra ca saṃskārān abhinirvartayaty <i>|</i> evaṃ puṇyān saṃskārān abhisaṃskaroty avidyāpratyayān <i>|</i></p>
<p>katham āniṃjyān saṃskārān abhisaṃskaroty avidyāpratyayān <i>|</i> āha | yathā khalv ihaikatyaḥ ākāśānantyāyata<i>nānāṃ devānā</i>m<a class="dhskd" id="dhskd4v5"></a> avekṣāvān bhavati pratibaddhacittaḥ <i>|</i> tasyaivaṃ bhavaty <i>|</i> aho batāhaṃ ākāśānantyāyata<i>nā</i>nāṃ devānāṃ sabhāgatāyām upapadyeyaṃ <i>|</i> sa taṃ prārthayamānaḥ taddhetos tatsaṃvartanīyaṃ sarvaśo rūpasaṃ<i>jnānām a</i>tikramāt<a class="dhskd" id="dhskd4v6"></a> pratighasaṃjñānāṃ astaṃgamān nānātvasaṃjñānām amanasikārād anantam ākāśam ity ākāśānantyāyatanam upasaṃpadya viharati <i>|</i> tathā samāpannasya yā cetanā cetitaṃ cetanāmitaṃ <i>cetayi</i>tatvaṃ<a class="dhskd" id="dhskd4v7"></a> cetanāgataṃ cittābhisaṃskāro manaskarma ima ucyante āniṃjyāḥ saṃskārāḥ <i>|</i> yad api taddhetos tatpratyayaṃ kāyasya bhedād ākāśānantyāyatanānāṃ devānāṃ sabhāgatāyām upapadyate ta<i>tra ca saṃ</i>skārān<a class="dhskd" id="dhskd4v8"></a> abhinirvartayaty <i>|</i> evam āniṃjyān saṃskārān abhinirvartayaty avidyāpratyayān <i>|</i> na haivāvekṣāvān bhavati pratibaddhacittaḥ <i>|</i> api tv avidyāyāṃ satyāṃ avidyābhisaṃcetanāhetoḥ sarvaśo rūpasaṃjñānāṃ <i>samati</i>kramād<a class="dhskd" id="dhskd4v9"></a> vistareṇa yāvad ākāśānantyāyatanam upasaṃpadya viharati <i>|</i> tathā samāpannasya yā cetanā vistareṇa ima ucyante āniṃjyāḥ saṃskārā <i>|</i> yad api taddhetos tatpratyayaṃ kāyasya bhedā<i>d ā</i>kāśā<i>nantyāyata</i>nānāṃ<a class="dhskd" id="dhskd4v10"></a> devānāṃ sabhāgatāyām upapadyate <i>|</i> tatra ca saṃskārān abhinirvartayaty <i>|</i> evaṃ āniṃjyān saṃskārān abhinirvartayaty avidyāpratyayān* <i>|</i></p>
<p>yathākāśānantyāyatanānām evaṃ vijñānānantyāyatanānām ā<i>kiṃcanyāya</i>tanānāṃ<a class="dhskd" id="dhskd5r1"></a> naivasaṃjñānāsaṃjñāyatanānām eteṣāṃ pratyekapratyekasaḥ ārūpyā vaktavyā <i>|</i> iti ye te saṃskārā avidyām āgamyāvidyāṃ niśrityāvidyāṃ pratiṣṭhāya utpadyanti samutpadyante jāyanti saṃjāyanti <i>samudāgacchanti</i><a class="dhskd" id="dhskd5r2"></a> prādurbhavanti ima ucyante avidyāpratyayās saṃskārāḥ ||</p>
</article>
<aside id="metaarea">
<p>Based on the editions by: <span class="author">Siglinde Dietz</span>, <cite class="book">Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3-20, 26,<br>
and <span class="author">Kazunobu Matsuda</span>, <cite class="book">Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151-156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15-24.</p>
<p>Input by Klaus Wille for <a href="http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm" target="_blank"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
