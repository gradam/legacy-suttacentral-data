<!DOCTYPE html>
<html>
<head>
<meta charset="utf8">
<meta author="Dietz,Matsuda">
<title></title>
</head>
<body>
<div id="text" lang="skt">
<section class="sutta" id="dhsk15">
<article>
<div class="hgroup">
<p class="division">Dharmaskandha |</p>
<h1>15. pañca bhayāni vadyāni vairāṇi |</h1>
</div>
<p>evaṃ mayā śrutam ekasmin samaye bhagavāṃś chrāvastyāṃ viharati jetavane 'nāthapiṇḍadasyārāme <span class="corr">|</span> tatra bhagavān bhikṣūn āmantrayate sma | yasya kasya cid bhikṣavaḥ<a class="dhskd" id="dhskd17r4"></a> paṃca bhayāni vadyāni vairāṇi aśāntāni bhavanti sa dṛṣṭa eva dharme vijñānāṃ garhyo bhavati paścāc cānutāpyaḥ kāyasya ca bhedāt paraṃ maraṇād apāyadurgatiṃ vinipātaṃ narakeṣūpapadyate <span class="corr">|</span></p>
<p>katamāni paṃca bhayāni<a class="dhskd" id="dhskd17r5"></a> vadyāni vairāṇy aśāntāni bhavanti <span class="corr">|</span></p>
<p>yat prāṇātipātikaḥ prāṇātipātapratyayaṃ vadyaṃ vairaṃ prasavati prāṇātipātād aprativiratasya evam asyedaṃ prathamaṃ bhayaṃ vadyaṃ vairam aśāntaṃ bhavati <span class="corr">|</span></p>
<p>yad<a class="dhskd" id="dhskd17r6"></a> adattādāyikaḥ kāmamithyācāriko mṛṣāvādikaḥ</p>
<p>surāmaireyamadyapramādasthāyikaḥ surāmaireyamadyapramādasthānabhayaṃ vadyaṃ vairaṃ prasavati surāmaireyamadyapramādasthānād aprativiratasya<a class="dhskd" id="dhskd17r7"></a> evam asyedaṃ paṃcamaṃ bhayaṃ vadyaṃ vairam aśāntaṃ bhavati <span class="corr">|</span></p>
<p>yasya kasya cid imāni paṃca bhayāni vadyāni vairāṇy aśāntāni bhavanti sa dṛṣṭa eva dharme vijñānāṃ garhyo bhavati paścāc cānutāpyaḥ <span class="corr">|</span><a class="dhskd" id="dhskd17r8"></a> kāyasya bhedāt paraṃ maraṇād apāyadurgatiṃ vinipātaṃ narakeṣūpapadyate |</p>
<p>yasya tu kasya cit paṃca bhayāni vadyāni vairāṇi śāntāni bhavanti sa dṛṣṭa eva dharme vijñānāṃ praśasyo bhavati paścāc ca nānutāpyaḥ<a class="dhskd" id="dhskd17r9"></a> kāyasya ca bhedāt sugatau svargaloke deveṣūpapadyate <span class="corr">|</span></p>
<p>katamāni paṃca bhayāni vadyāni vairāṇi śāntāni bhavanti <span class="corr">|</span></p>
<p>yat<span style="visibility: hidden">*</span> prāṇātipātikaḥ prāṇātipātapratyayaṃ bhayaṃ vadyaṃ vairaṃ prasavati prāṇātipātāt<a class="dhskd" id="dhskd17r10"></a> prativiratasya evam asyedaṃ prathamaṃ vadyaṃ vairaṃ śāntaṃ bhavati <span class="corr">|</span></p>
<p>yad adattādāyikaḥ kāmamithyācāriko mṛṣāvādikaḥ</p>
<p>surāmaireyamadyapramādasthāyikaḥ surāmaireyamadyapramādasthānapratya­yaṃ<a class="dhskd" id="dhskd17v1"></a> bhayaṃ vadyaṃ vairaṃ prasavati surāmaireyamadyapramādasthānāt prativiratasya evam asyedaṃ paṃcamaṃ bhayaṃ vadyaṃ vairaṃ śāntaṃ bhavati <span class="corr">|</span></p>
<p>yasya kasya cid imāni paṃca bhayāni vadyāni vairāṇi śāntāni bhavanti sa dṛṣṭa eva dharme<a class="dhskd" id="dhskd17v2"></a> vijñānāṃ praśasyo bhavati paścāc ca nānutāpyaḥ kāyasya ca bhedāt sugatau svargaloke deveṣūpapadyate <span class="corr">|</span> idam avocad bhagavān <span class="corr">|</span> idam uktvā sugato hy athāparam etad uvāca śāstā ||</p>
<blockquote class="gatha">
<p>yaḥ prāṇam atipātayati mṛṣāvādaṃ<a class="dhskd" id="dhskd17v3"></a> ca bhāṣate |<br>
loke adattam ādatte paradāraṃ ca gacchati <span class="corr">|</span><br>
surāmaireyapānaṃ ca yo naro hy adhigṛdhyati <span class="corr">|</span><br>
saktaḥ paṃcasu dharmeṣu duḥśīla iti kathyate |<br>
kāyasya bhedā<span class="corr">d</span> duṣprajño narakeṣūpapadyate <span class="corr">||</span><br>
yas tu prāṇaṃ nātipātayati<a class="dhskd" id="dhskd17v4"></a> mṛṣāvādaṃ na bhāṣate <span class="corr">|</span><br>
loke adattaṃ nādatte paradāraṃ na gacchati <span class="corr">|</span><br>
surāmaireyapānaṃ ca yo naro nādhigṛdhyati |<br>
muktaḥ paṃcasu dharmeṣu śīlavān iti kathyate <span class="corr">|</span><br>
kāyasya bhedāt sugato svargaloke deveṣūpapadyate <span class="corr">|</span></p>
<|blockquote>
<p>idam<a class="dhskd" id="dhskd17v5"></a> avocat<span style="visibility: hidden">*</span> ||</p>
</article>
<aside id="metaarea">
<p>Based on the editions by: <span class="author">Siglinde Dietz</span>, <cite class="book">Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3-20, 26,<br>
and <span class="author">Kazunobu Matsuda</span>, <cite class="book">Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151-156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15-24.</p>
<p>Input by Klaus Wille for <a href="http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm" target="_blank"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
