<!DOCTYPE html>
<html>
<head>
<meta charset="utf8">
<meta author="Dietz,Matsuda">
<title></title>
</head>
<body>
<div id="text" lang="skt">
<section class="sutta" id="dhsk1">
<article>
<div class="hgroup">
<p class="division">Dharmaskandha |</p>
<h1>1. avidyāpratyayāḥ saṃskārāḥ |</h1>
</div>
<p><a class="dhskd" id="dhskd3r1"></a>saṃmohaḥ pramoho mohaṃ mohajam iyam ucyate avidyā <span class="corr">|</span> avidyāpratyayāḥ saṃskārāḥ katame <span class="corr">|</span> evam uktaṃ bhagavatā <span class="corr">|</span></p>
<p>avidyā bhikṣavo hetuḥ saṃrāgāya hetuḥ saṃdveṣāya hetuḥ saṃ<span class="corr">mohāya | iti</span><a class="dhskd" id="dhskd3r2"></a> yā sā saṃrāgatā saṃmohatā iyam ucyate avidyāpratyayāḥ saṃskārāḥ <span class="corr">|</span></p>
<p>api khalv evam uktaṃ bhagavatā <span class="corr">|</span></p>
<p>avidyā bhikṣavaḥ pūrvaṃgamaṃ pūrvanimittam anekavidhānāṃ pāpa<span class="corr">kānām akuśalā</span>nāṃ<a class="dhskd" id="dhskd3r3"></a> dharmāṇāṃ samutpattaye 'nūtpātiko bhavati yad uta āḥrīkyaṃ cānapatrāpyaṃ ca <span class="corr">|</span> ahrīmān bhikṣavo bhikṣur anapatrāpī mithyādṛṣṭiko bhavati <span class="corr">|</span> tatra bhikṣavo mithyā mithyādṛṣṭyā mithyāsaṃkalpo bhava<span class="corr">ti |</span></p>
<p><span class="corr">mithyā</span>saṃkalpān<a class="dhskd" id="dhskd3r4"></a> mithyāvācaṃ bhāṣati <span class="corr">|</span> mithyāvāco mithyākarmāntaḥ prabhavati <span class="corr">|</span> mithyākarmāntān mithyājīvaḥ prabhavati <span class="corr">|</span> mithyājīvān mithyāvyāyāmaḥ prabhavati <span class="corr">|</span> mithyāvyāyā<span class="corr">mā</span>n mithyāsmṛti<span class="corr">ḥ</span> prabhavati <span class="corr">| mithyāsmṛ</span>ter<a class="dhskd" id="dhskd3r5"></a> mithyāsamādhiḥ prabhavati <span class="corr">|</span> iti yā sā mithyādṛṣṭir mithyāsaṃkalpo mithyāvāṅ mithyākarmānto mithyājīvo mithyāvyāyāmo mithyāsmṛtiḥ mithyāsamādhir ima ucyante avidyā<span class="corr">pratyayāḥ</span><a class="dhskd" id="dhskd3r6"></a> saṃskārāḥ <span class="corr">|</span></p>
<p>api khalv evaṃ uktaṃ bhagavatā <span class="corr">|</span></p>
<p>ye ke cid bhikṣavo 'nekavidhāḥ pāpakā akuśalā dharmāḥ saṃbhavanti sarve te avidyāmūlakā avidyāsamudayā avidyājātīyā <span class="corr">avidyā</span>prabhavā <span class="corr">|</span><a class="dhskd" id="dhskd3r7"></a> avidāgato hi bhikṣavaḥ ajānan kuśalākuśalān dharmān yathābhūtaṃ na prajānāti sāvadyānavadyān sevitavyāsevitavyān hīnapraṇītān kṛṣṇaśuklān sapratibhāgapratī<span class="corr">tyasamu</span>tpannān<a class="dhskd" id="dhskd3r8"></a> dharmān yathābhūtaṃ na prajānāti <span class="corr">|</span> sa evaṃ kuśalākuśalān dharmān yathābhūtam aprajānan sāvadyānavadyān sevitavyāsevitavyān hīnapraṇītakṛṣṇaśuklasapratibhāgapra<span class="corr">tītyasa</span>mutpannān<a class="dhskd" id="dhskd3r9"></a> dharmān yathābhūtam aprajānan mithyādṛṣṭiko bhavati <span class="corr">|</span> tatra bhikṣavo mithyādṛṣṭyā mithyāsaṃkalpaḥ prabhavati vistareṇa yathā pūrvoktaṃ <span class="corr">|</span> ima ucyante avidyāpratyayāḥ <span class="corr">sa</span>ṃ<span class="corr">skārāḥ |</span></p>
<p><a class="dhskd" id="dhskd3v1"></a>api khalv evam uktaṃ bhagavatā kuṃbhopame vyākaraṇe <span class="corr">|</span></p>
<p>puṇyān api saṃskārān abhisaṃskaroti avidyāpratyayān <span class="corr">|</span> apuṇyān apy āniṃjyān api saṃskārān abhisaṃskaroti <span class="corr">|</span> avidyāpratyayāḥ puṇyasaṃskā<span class="corr">rāḥ katame | āha kuśalaṃ kāyakarma</span><a class="dhskd" id="dhskd3v2"></a> vākkarma kuśalāś cittacaitasikā dharmāḥ kuśalāś cittaviprayuktāḥ saṃskārāḥ <span class="corr">|</span> yad api tat kuśalasya kāyakarmavākkarmaṇaḥ kuśalānāṃ cittacaitasikānāṃ kuśalānāṃ cittaviprayuktānāṃ saṃskārāṇāṃ dīrgharātraṃ <span class="corr">iṣṭaṃ kāntaṃ pri</span>yaṃ<a class="dhskd" id="dhskd3v3"></a> manāpaṃ vipākaṃ pratisaṃvedayate tad idam ucyate puṇyam iti vā puṇyaphalam iti vā puṇyaphalavipākam iti vā <span class="corr">|</span></p>
<p>apuṇyāḥ saṃskārāḥ katame <span class="corr">|</span> āhākuśalaṃ kāyakarmavākkarma akuśalāś cittacaitasikā dharmāḥ aku<span class="corr">śalāś ci</span>ttaviprayuktā<span class="corr">ḥ</span><a class="dhskd" id="dhskd3v4"></a> saṃskārā <span class="corr">|</span> yad api tad akuśalasya kāyakarmavākkarmaṇaḥ akuśalānāṃ cittacaitasikānāṃ dharmāṇām akuśalānāṃ cittaviprayuktānāṃ saṃskārāṇāṃ dīrgharātram aniṣṭam akāntam apriyam amanāpaṃ pratisaṃve<span class="corr">dayate ta</span>d<a class="dhskd" id="dhskd3v5"></a> ucyate apuṇyam iti vā apuṇyaphalam iti vā apuṇyaphalavipākam iti vā <span class="corr">|</span> ima ucyante apuṇyāḥ saṃskārāḥ <span class="corr">|</span></p>
<p>āniṃjyāḥ saṃskārā<span class="corr">ḥ</span> katame <span class="corr">|</span> āha | catvāry ārūpyāṇy āniṃjyam ity ucyate ||</p>
<p>katham apuṇyān saṃskārān a<span class="corr">bhisaṃskuru</span>te<a class="dhskd" id="dhskd3v6"></a> avidyāpratyayān <span class="corr">|</span> āha | yathā khalv ihaikatyo rāgaparyavasthito dveṣapāryavasthito mohaparyavasthitaḥ kāyena duścaritaṃ carati vācā manasā duścaritaṃ carati <span class="corr">|</span> itīme te akuśalāḥ kāyasaṃskārā <span class="corr">vāksaṃskārā</span><a class="dhskd" id="dhskd3v7"></a> manaḥsaṃskārā <span class="corr">|</span> ima ucyante apuṇyā<span class="corr">ḥ</span> saṃskārā <span class="corr">|</span> yad api taddhetos tatpratyayaṃ kāyasya bhedān narakeṣūpapadyante | tatra ca saṃskārān abhinirvartayante <span class="corr">|</span> evam apuṇyān saṃskārān abhisaṃskaroti avidyāpratya<span class="corr">yān |</span></p>
<p><span class="corr">yathā</span><a class="dhskd" id="dhskd3v8"></a> narakeṣv evaṃ tiryakpreteṣu |</p>
<p>kathaṃ puṇyān saṃskārān abhisaṃskaroti avidyāpratyayān <span class="corr">|</span> āha | yathā khalv ihaikatyo manuṣyasukhakeṣv avekṣāvān bhavati pratibaddhacittas <span class="corr">|</span> tasyaivaṃ bhavaty <span class="corr">|</span> aho batāhaṃ manuṣyasukhakānāṃ <span class="corr">sabhāgatā</span>yām<a class="dhskd" id="dhskd3v9"></a> upapadyeyam iti <span class="corr">|</span> sa taṃ prārthayamānas taddhetukaṃ saṃvartanīyaṃ kāyena sucaritaṃ carati vācā manasā sucaritaṃ carati <span class="corr">|</span> iti ye te kuśalāḥ kāyasaṃskārā vā vāksaṃskārā vā manaḥsaṃskārā vā <span class="corr">ima ucyante pu</span>ṇyāḥ<a class="dhskd" id="dhskd3v10"></a> saṃskārāḥ <span class="corr">|</span> yad api taddhetu tatpratyayaṃ kāyasya bhedān manuṣyasukhakānāṃ sabhāgatāyām upapadyate <span class="corr">|</span> tatra ca saṃskārān abhinirvartayaty <span class="corr">|</span> evaṃ puṇyān saṃskārān abhisaṃskaroti avidyāpratyayān <span class="corr">| n</span>a hai<span class="corr">vāvekṣāvā</span>n<a class="dhskd" id="dhskd4r1"></a> bhavati pratibaddhacittaḥ <span class="corr">|</span> api tv avidyāyāṃ satyām avidyāsaṃcetanāhetoḥ kāyena sucaritaṃ carati vācā manasā sucaritaṃ carati <span class="corr">|</span> iti ye te kuśalāḥ kāyasaṃskārā vistareṇa yāvan manuṣyasukhakānāṃ sabhāgatāyā<span class="corr">m upapadyate |</span><a class="dhskd" id="dhskd4r2"></a> tatra ca saṃskārān abhisaṃvartayaty <span class="corr">|</span> evaṃ puṇyān saṃskārān abhisaṃskurute avidyāpratyayān <span class="corr">|</span></p>
<p>yathā manuṣyasukhakānām evaṃ cāturmahārājakāyikānāṃ trayastriṃśānāṃ yāmānāṃ tuṣitānāṃ nirmāṇaratīnāṃ paranirmitava<span class="corr">śavartināṃ |</span></p>
<p><a class="dhskd" id="dhskd4r3"></a>yathā khalv ihaiko brahmakāyikānāṃ devānām avekṣāvān bhavati pratibaddhacittaḥ <span class="corr">|</span> tasyaivaṃ bhavati <span class="corr">|</span> aho batāhaṃ brahmakāyikānāṃ devānāṃ sabhāgatāyām upapadyeyaṃ <span class="corr">|</span> sa taṃ prārthayamānaḥ taddhetos tatsaṃvartanīyaṃ viviktaṃ kā<span class="corr">mair vivi</span>ktaṃ<a class="dhskd" id="dhskd4r4"></a> pāpakair akuśalair dharmaiḥ savitarkaṃ savicāraṃ vivekajaṃ prītisukhaṃ prathamaṃ dhyānam upasaṃpadya viharati <span class="corr">|</span> tathā samāpannasya yat kāyasaṃvaro vāksaṃvaraḥ ājīvapariśuddhiḥ ima ucyante puṇyāḥ saṃskārāḥ <span class="corr">|</span> yad api <span class="corr">taddhetos ta</span>tpratyayaṃ<a class="dhskd" id="dhskd4r5"></a> kāyasya bhedād braḥmakāyikānāṃ devānāṃ sabhāgatāyām upapadyate <span class="corr">|</span> tatra ca saṃskārān abhinirvartayati <span class="corr">|</span> evaṃ puṇyān saṃskārān abhinirvartayaty avidyāpratyayān <span class="corr">|</span> na haivāvekṣāvān bhavati pratibaddhaci<span class="corr">ttaḥ | api</span><a class="dhskd" id="dhskd4r6"></a> tv avidyāyāṃ satyām avidyāsaṃcetanāhetor viviktaṃ kāmair yāvat prathamaṃ dhyānam upasaṃpadya viharati <span class="corr">|</span> tathā samāpannasya yaḥ kāyasaṃvaro vāksaṃvaraḥ <span class="corr">|</span> vistareṇa yāvat <span class="corr">|</span> tatra ca saṃskārān abhinirvartayati <span class="corr">| evam puṇyān</span><a class="dhskd" id="dhskd4r7"></a> saṃskārān abhinirvartayaty avidyāpratyayān<span style="visibility: hidden">*</span><span class="corr">|</span></p>
<p>yathā brahmakāyikānām evaṃ brahmapurohitānāṃ mahābraḥmāṇāṃ parīttābhānāṃ apramāṇābhānā<span class="corr">m ā</span>bhāsvarāṇāṃ parīttaśubhānām apramāṇaśubhānāṃ śubhakṛtsnānām a<span class="corr">nabhrakā</span>ṇāṃ<a class="dhskd" id="dhskd4r8"></a> puṇyaprasavānāṃ bṛhatphalānāṃ <span class="corr">|</span> eṣu sarveṣu yathāyogyāni dhyānāni vaktavyāni <span class="corr">|</span></p>
<p>yathā khalv ihaikatyaḥ asaṃjñisatvānāṃ devānām avekṣāvān bhavati pratibaddhacittaḥ <span class="corr">|</span> tasyaivaṃ bhavaty <span class="corr">|</span> aho batāhaṃ asaṃjñisa<span class="corr">ttvānāṃ devā</span>nāṃ<a class="dhskd" id="dhskd4r9"></a> sabhāgatāyām upapadyeyaṃ <span class="corr">|</span> sa taṃ prārthayamānas taddhetos tatsaṃvartanīyaṃ saṃjñām audārikato duḥkhilataḥ sthūlabhittikato manasikaroti āsaṃjñikaṃ ca śāntataḥ praṇītato niḥsaraṇa<span class="corr">taḥ | tasya saṃjñām au</span>dārikato<a class="dhskd" id="dhskd4r10"></a> duḥkhilataḥ sthūlabhittikato manasikurvataḥ āsaṃjñikaṃ ca śāntataḥ praṇītato niḥsaraṇataḥ saṃjñā antarāyaty āsaṃjñikaṃ ca saṃsthihati <span class="corr">|</span> yatrāsya saṃjñā antarāyaty āsaṃjñikaṃ <span class="corr">saṃsthihaty etā</span>vad<a class="dhskd" id="dhskd4v1"></a> asaṃjñisamāpattiṃ samāpanna iti vaktavyaṃ <span class="corr">|</span> tathā samāpannasya yaḥ kāyasaṃvaro vāksaṃvaraḥ ājīvaviśuddhir ima ucyante puṇyāḥ saṃskārāḥ <span class="corr">|</span> yad api taddhetos tatpratyayaṃ kāyasya bhe<span class="corr">dād asaṃ</span>jñ<span class="corr">isattvānāṃ sabhā</span>gatāyām<a class="dhskd" id="dhskd4v2"></a> upapadyate | tatra ca saṃskārān abhisaṃnirvartayaty avidyāpratyayān <span class="corr">|</span> na haivāvekṣāvān bhavati pratibaddhacitto <span class="corr">|</span> 'pi tv avidyāyāṃ satyāṃ avidyābhisaṃcetanāhetoḥ saṃjñām audārikato duḥkhilataḥ <span class="corr">sthūlabhittikato</span><a class="dhskd" id="dhskd4v3"></a> manasikurute āsaṃjñikaṃ ca śāntataḥ praṇītato niḥsaraṇataḥ <span class="corr">|</span> tasya vistareṇa yāvad āsaṃjñikaṃ saṃsthihaty etāvat asaṃjñisamāpattiṃ samāpanna iti vaktavyaṃ <span class="corr">|</span> tathā samāpannasya yaḥ kāyasaṃvaro <span class="corr">| vistare</span>ṇa<a class="dhskd" id="dhskd4v4"></a> yāvat <span class="corr">|</span> tatra ca saṃskārān abhinirvartayaty <span class="corr">|</span> evaṃ puṇyān saṃskārān abhisaṃskaroty avidyāpratyayān <span class="corr">|</span></p>
<p>katham āniṃjyān saṃskārān abhisaṃskaroty avidyāpratyayān <span class="corr">|</span> āha | yathā khalv ihaikatyaḥ ākāśānantyāyata<span class="corr">nānāṃ devānā</span>m<a class="dhskd" id="dhskd4v5"></a> avekṣāvān bhavati pratibaddhacittaḥ <span class="corr">|</span> tasyaivaṃ bhavaty <span class="corr">|</span> aho batāhaṃ ākāśānantyāyata<span class="corr">nā</span>nāṃ devānāṃ sabhāgatāyām upapadyeyaṃ <span class="corr">|</span> sa taṃ prārthayamānaḥ taddhetos tatsaṃvartanīyaṃ sarvaśo rūpasaṃ<span class="corr">jnānām a</span>tikramāt<a class="dhskd" id="dhskd4v6"></a> pratighasaṃjñānāṃ astaṃgamān nānātvasaṃjñānām amanasikārād anantam ākāśam ity ākāśānantyāyatanam upasaṃpadya viharati <span class="corr">|</span> tathā samāpannasya yā cetanā cetitaṃ cetanāmitaṃ <span class="corr">cetayi</span>tatvaṃ<a class="dhskd" id="dhskd4v7"></a> cetanāgataṃ cittābhisaṃskāro manaskarma ima ucyante āniṃjyāḥ saṃskārāḥ <span class="corr">|</span> yad api taddhetos tatpratyayaṃ kāyasya bhedād ākāśānantyāyatanānāṃ devānāṃ sabhāgatāyām upapadyate ta<span class="corr">tra ca saṃ</span>skārān<a class="dhskd" id="dhskd4v8"></a> abhinirvartayaty <span class="corr">|</span> evam āniṃjyān saṃskārān abhinirvartayaty avidyāpratyayān <span class="corr">|</span> na haivāvekṣāvān bhavati pratibaddhacittaḥ <span class="corr">|</span> api tv avidyāyāṃ satyāṃ avidyābhisaṃcetanāhetoḥ sarvaśo rūpasaṃjñānāṃ <span class="corr">samati</span>kramād<a class="dhskd" id="dhskd4v9"></a> vistareṇa yāvad ākāśānantyāyatanam upasaṃpadya viharati <span class="corr">|</span> tathā samāpannasya yā cetanā vistareṇa ima ucyante āniṃjyāḥ saṃskārā <span class="corr">|</span> yad api taddhetos tatpratyayaṃ kāyasya bhedā<span class="corr">d ā</span>kāśā<span class="corr">nantyāyata</span>nānāṃ<a class="dhskd" id="dhskd4v10"></a> devānāṃ sabhāgatāyām upapadyate <span class="corr">|</span> tatra ca saṃskārān abhinirvartayaty <span class="corr">|</span> evaṃ āniṃjyān saṃskārān abhinirvartayaty avidyāpratyayān<span style="visibility: hidden">*</span> <span class="corr">|</span></p>
<p>yathākāśānantyāyatanānām evaṃ vijñānānantyāyatanānām ā<span class="corr">kiṃcanyāya</span>tanānāṃ<a class="dhskd" id="dhskd5r1"></a> naivasaṃjñānāsaṃjñāyatanānām eteṣāṃ pratyekapratyekasaḥ ārūpyā vaktavyā <span class="corr">|</span> iti ye te saṃskārā avidyām āgamyāvidyāṃ niśrityāvidyāṃ pratiṣṭhāya utpadyanti samutpadyante jāyanti saṃjāyanti <span class="corr">samudāgacchanti</span><a class="dhskd" id="dhskd5r2"></a> prādurbhavanti ima ucyante avidyāpratyayās saṃskārāḥ ||</p>
</article>
<aside id="metaarea">
<p>Based on the editions by: <span class="author">Siglinde Dietz</span>, <cite class="book">Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3-20, 26,<br>
and <span class="author">Kazunobu Matsuda</span>, <cite class="book">Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151-156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15-24.</p>
<p>Input by Klaus Wille for <a href="http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm" target="_blank"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
