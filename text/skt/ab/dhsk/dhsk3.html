<!DOCTYPE html>
<html>
<head>
<meta charset="utf8">
<meta author="Dietz,Matsuda">
<title></title>
</head>
<body>
<div id="text" lang="skt">
<section class="sutta" id="dhsk3">
<article>
<div class="hgroup">
<p class="division">Dharmaskandha |</p>
<h1>3. vijñānapratyayam nāmarūpaṃ |</h1>
</div>
<p class="uddana">lobha­sahajaṃ vijñānam alobhasahajaṃ tathā<br>
nādi<span class="corr">kaphalgunavā</span>daṃ<a class="dhskd" id="dhskd5v3"></a> svātir ānanda eva ca |<br>
uddānaṃ ||</p>
<p>vijñānapratyayaṃ nāmarūpaṃ katarad <span class="corr">|</span> āha <span class="corr">|</span> yathā tāval lobhasahajaṃ vijñānaṃ pratītya lobhasahajasya kāyakarmavākkarmaṇo 'bhinirvṛttir bhavati prādurbhā<span class="corr">vaś ca lobhasa</span>hajā<a class="dhskd" id="dhskd5v4"></a> vividhā utpadyante rūpi vikṛtaṃ <span class="corr">|</span> ya idaṃ rūpasya tajjā vedanā saṃjñā saṃskārā vijñānam idaṃ nāmasya vijñānapratyayaṃ nāmarūpasya <span class="corr">|</span> tad ucyate vijñānapratyayaṃ nāmarūpaṃ <span class="corr">|</span></p>
<p>evaṃ <span class="corr">lobha­saha­jaṃ</span><a class="dhskd" id="dhskd5v5"></a> mohasahajaṃ viparyayeṇa śuklapakṣeṣv alobhasahajam amohasahajaṃ vaktavyaṃ <span class="corr">|</span></p>
<p>api khalv evam uktaṃ bhagavatā nādikāvavādavyākaraṇe <span class="corr">|</span></p>
<p>priyāṇāṃ nādika jñātīnāṃ vipariṇāmā<span class="corr">nyathībhā</span>vād<a class="dhskd" id="dhskd5v6"></a> utpadyante śokāḥ paridevā duḥkhadaurmanasyopāyāsāḥ <span class="corr">|</span></p>
<p>ity etac chokasahajaṃ vijñānaṃ pratītya śokasahajasya kāyavākkarmaṇo 'bhinirvṛttir bhavati prādurbhāvaḥ <span class="corr">| yad idaṃ rūpasya tajjā</span><a class="dhskd" id="dhskd5v7"></a> vedanā saṃjñā saṃskārā vijñānaṃ <span class="corr">|</span> idaṃ nāmasya vijñānaṃ vijñānasya pratyayaṃ nāmarūpasya <span class="corr">|</span> tad ucyate vijñānapratyayaṃ nāmarūpaṃ <span class="corr">|</span></p>
<p>api khalv evam uktaṃ bhagavatā phalgunāvavāde vyāka<span class="corr">raṇe |</span></p>
<p><span class="corr">vijnānaṃ</span><a class="dhskd" id="dhskd5v8"></a> phalguna āhāraṃ yāvad evāyatyāṃ punarbhavasyābhinirvṛttaye prādurbhāvāya <span class="corr">|</span></p>
<p>tat katarad vijñānaṃ <span class="corr">|</span> āha <span class="corr">|</span> yat tad gandharvasya caramaṃ cittaṃ manovijñānaṃ ācitam upacitaṃ pratiṣṭhitam apraha<span class="corr">tam aparijñā</span>taṃ<a class="dhskd" id="dhskd5v9"></a> anirodhitam aśāntīkṛtaṃ <span class="corr">|</span> yasya vijñānasya samanantaraṃ mātuḥ kukṣau kalalātmabhāvo 'bhisaṃmūrcchati <span class="corr">|</span> kalalam ātmabhāvaṃ abhisaṃmūrcchatīti <span class="corr">|</span> idaṃ rūpasya tajjā vedanā saṃjñā saṃskā<span class="corr">rās tajjaṃ</span><a class="dhskd" id="dhskd5v10"></a> vijñānam idaṃ nāmasya vijñānapratyayaṃ nāmarūpasya <span class="corr">|</span> tad ucyate vijñānapratyayaṃ nāmarūpaṃ <span class="corr">|</span></p>
<p>asti khalv evam uktaṃ bhagavatā svātiṃ bhikṣuṃ kaivartapūrviṇam ārabhya <span class="corr">|</span></p>
<p>trayāṇāṃ bhi<span class="corr">kṣavaḥ</span><a class="dhskd" id="dhskd6r1"></a> sannipātān mātuḥ kukṣau garbhasyāvakrāntir bhavati <span class="corr">|</span> katameṣāṃ trayāṇāṃ <span class="corr">|</span> iha bhikṣavo mātāpitarau raktau bhavataḥ sannipatitau mātā ca kalyā bhavati ṛtumatī gandharvaś ca pratyupasthito<a class="dhskd" id="dhskd6r2"></a> bhavati <span class="corr">|</span> imeṣāṃ bhikṣavas trayāṇāṃ sannipātān mātuḥ kukṣau garbhasyāvakrāntir bhavati <span class="corr">|</span></p>
<p>iti yat tad garbhasya caramaṃ cittaṃ manovijñānaṃ vistareṇa yāvad vijñānapratyayayaṃ<a class="dhskd" id="dhskd6r3"></a> nāmarūpasya <span class="corr">|</span> tad ucyate vijñānapratyayaṃ nāmarūpaṃ <span class="corr">|</span></p>
<p>asti khalv evam uktaṃ bhagavatā mahānidānaparyāye vyākaraṇe āyuṣmate ānandāya <span class="corr">|</span></p>
<p>asti pratyayam ānanda nāmarūpaṃ <span class="corr">|</span><a class="dhskd" id="dhskd6r4"></a> pṛṣṭe sati astīty asya vacanīyaṃ <span class="corr">|</span> kiṃpratyayaṃ ānanda nāmarūpaṃ <span class="corr">|</span> vijñānapratyayam iti syād vacanīyaṃ <span class="corr">|</span></p>
<p>vijñānapratyayaṃ ānanda nāmarūpaṃ <span class="corr">|</span> iti mayā yad uktam<a class="dhskd" id="dhskd6r5"></a> idaṃ me tat pratyuktaṃ <span class="corr">|</span> vijñānaṃ ced ānanda mātuḥ kukṣau nāvakramiṣyad api nu nāmarūpaṃ kalalatvaṃ hi saṃmurcchiṣyat<span style="visibility: hidden">*</span> <span class="corr">|</span> no bhadanta <span class="corr">|</span> vijñānaṃ ced ānanda mātuḥ kukṣau nāvakramitvā puna<span class="corr">r na vyu</span>tkramiṣyat<span style="visibility: hidden">*</span><a class="dhskd" id="dhskd6r6"></a> api nu nāmarūpaṃ imaṃ dhātum āgamiṣyan <span class="corr">|</span> no bhadanta <span class="corr">|</span> vijñānaṃ ced ānandādāv eva daḥra<span class="corr">m a</span>sya taruṇasya kumārakasya ucchidyeta vinaśyeta na bhaveta api nu nāmarū<span class="corr">paṃ vi</span>rūḍhiṃ<a class="dhskd" id="dhskd6r7"></a> vaipulyatām āpadyeta <span class="corr">|</span> no bhadanta <span class="corr">|</span> sarvaśo vā punaḥ sarvaśa ānanda vijñāne asati na nāmarūpaṃ prajñāyeta <span class="corr">|</span> no bhadanta <span class="corr">|</span> tasmād dhi ānanda etan nidānam eṣa hetuḥ eṣa pratyayo nā<span class="corr">marūpasya</span><a class="dhskd" id="dhskd6r8"></a> yad uta vijñānaṃ <span class="corr">|</span> vijñānapratyayam ānanda nāmarū<span class="corr">pa</span>m <span class="corr">|</span> iti mayā yad uktam idaṃ me tat pratyuktaṃ ||</p>
</article>
<aside id="metaarea">
<p>Based on the editions by: <span class="author">Siglinde Dietz</span>, <cite class="book">Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3-20, 26,<br>
and <span class="author">Kazunobu Matsuda</span>, <cite class="book">Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151-156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15-24.</p>
<p>Input by Klaus Wille for <a href="http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm" target="_blank"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
