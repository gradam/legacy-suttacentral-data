<!DOCTYPE html>
<html data-prev="sf152" data-next="sf154">
<head>
<meta charset="utf8">
<meta author="Based on the edition by C. Tripāṭhī">
<title></title>
</head>
<body><div id="text" lang="sa">
<section class="sutta" id="sf153">
<article>
<div class="hgroup">
<h1><span class="add">Dīpasūtra (2nd)</span></h1>
</div>
<p><a class="tri62" id="4.1"></a> <span class="supplied">pūrvaṃ me bhikṣavo ’nuttarāṃ samyaksaṃbodhim anabhisaṃbuddhasyaikākino rahasigatasyaivaṃ cetasi cetaḥparivitarka udapādi |</span></p>
<p><a class="tri62" id="4.2"></a> <span class="supplied">kṛcchraṃ batāyaṃ loka āpanno yad uta jāyate ’pi jīryate ’pi mriyate ’pi cyavate ’py upapadyate ’pi | atha ca punar ime satvā jarāmaraṇasyottare niḥsaraṇaṃ yathābhūtaṃ na prajānanti |</span></p>
<p><a class="tri62" id="4.3"></a> <span class="supplied">tasya mamaitad abhavat | kasmin nu sati jarāmaraṇaṃ bhavati | kiṃpratyayañ ca punar jarāmaraṇam | tasya mama yoniśo manasi kurvata evaṃ yathābhūtasyābhisamaya udapādi | jātyāṃ satyāṃ jarāmaraṇaṃ bhavati | jātipratyayañ ca punar jarāmaraṇam |</span></p>
<p><a class="tri62" id="4.4"></a> <span class="supplied">tasya mamaitad abhavat | kasmin nu sati jātir bhavati | kiṃpratyayā ca punar jātiḥ |</span> <span class="supplied">tasya mama yoniśo manasi kurvata evaṃ yathābhūtasyābhisamaya udapādi | bhave sati jātir bhavati | bhavapratyayā ca punar jātiḥ |</span></p>
<p><a class="tri62" id="4.5"></a> <span class="supplied">tasya mamaitad abhavat | kasmin nu sati bhavo bhavati | kiṃpratyayaś ca punar bhavaḥ | tasya mama yoniśo manasi kurvata evaṃ yathābhūtasyābhisamaya udapādi | upādāne sati bhavo bhavati | upādānapratyayaś ca punar bhavaḥ |</span></p>
<p><a class="tri62" id="4.6"></a> <span class="supplied">tasya mamaitad abhavat | kasmin nu saty upādānaṃ bhavati | kiṃpratyayañ ca punar upādānam | tasya mama yoniśo manasi kurvata evaṃ yathābhūtasyābhisamaya udapādi | upādānīyeṣu dharmeṣv āsvādānudarśino viharatas tṛṣṇā pravardhate | tṛsṇāpratyayam upādānam | upādānapratyayo bhavaḥ | bhavapratyayā jātiḥ | jātipratyayaṃ jarāmaraṇaṃ śokaparidevaduḥkhadaurmanasyopāyāsāḥ saṃbhavanti | evam asya kevalasya mahato duḥkhaskandhasya samudayo bhavati |</span></p>
<p><a class="tri62" id="4.7"></a> <span class="supplied">kiṃ manyadhve bhikṣavaḥ |</span> <span class="gap">…</span></p>
<p><a class="tri62" id="4.8"></a> <span class="supplied">evaṃ bhadanta |</span></p>
<p><a class="tri62" id="4.9"></a> <span class="supplied">evam eva upādānīyeṣu dharmeṣv āsvādānudarśino viharatas tṛṣā pravardhate tṛṣṇāpratyayam upādānam | upādānapratyayo bhavaḥ | bhavapratyayā jātiḥ | jātipratyayaṃ jarāmaraṇaṃ śokaparidevaduḥkhadaurmanasyopāyāsāḥ saṃbhavanti | evam asya kevalasya mahato duḥkhaskandhasya samudayo bhavati |</span></p>
<p><a class="tri62" id="4.10"></a> <span class="supplied">tasya mamaitad abhavat | kasmin nv asati jarāmaraṇaṃ na bhavati | kasya nirodhāj jarāmaraṇanirodhaḥ | tasya mama yoniśo manasi kurvata evaṃ yathābhūtasyābhisamaya udapādi | jātyām asatyāṃ jarāmaraṇaṃ na bhavati | jātinirodhāj jarāmaraṇanirodha |</span></p>
<p><a class="tri62" id="4.11"></a> <span class="supplied">tasya mamaitad abhavat | kasmin nv asati jātir na bhavati | kasya nirodhāj jātinirodhaḥ | tasya mama yoniśo manasi kurvata evaṃ yathābhūtasyābhisamaya udpādi bhave ’sati jātir na bhavati | bhavanirodhāj jātinirodhaḥ |</span></p>
<p><a class="tri62" id="4.12"></a> <span class="supplied">tasya mamaitad abhavat | kasmin nv asati bhavo na bhavati | kasya nirodhād bhavanirodhaḥ | tasya mama yoniśo manasi kurvata evaṃ yathābhūtasyābhisamaya udapādi | upādāne ’sati bhavo na bhavati | upādānanirodhād bhavanirodhaḥ |</span></p>
<p><a class="tri62" id="4.13"></a> <span class="supplied">tasya mamaitad abhavat | kasmin nv asaty upādānaṃ na bhavati | kasya nirodhād upādānanirodhaḥ | tasya mama yoniśo manasi kurvata evaṃ yathābhūtasyābhisamaya udapādi | upādānīyeṣu dharmeṣv anityānudarśino vibhavānudarśino virāgānudarśino nirodhānudarśinaḥ pratiniḥsargānudarśinas tṛṣṇā nirudhyate | tṛṣṇānirodhād upādānanirodhaḥ | upādānanirodhād bhavanirodhaḥ | bhavanirodhāj jātinirodhaḥ | jātinirodhāj jarāmaraṇanirodhaḥ | śokaparidevaduḥkhadaurmanasyopāyāsā nirudhyante | evam asya kevalasya mahato duḥkhaskandhasya nirodho bhavati |</span></p>
<p><a class="tri62" id="4.14"></a> <span class="supplied">kiṃ manyadhve bhikṣavaḥ |</span> <span class="gap">…</span></p>
<p><a class="tri62" id="4.15"></a> <span class="supplied">evaṃ bhadanata |</span></p>
<p><a class="tri62" id="4.16"></a> <span class="supplied">evam eva upādānīyeṣu dharmeṣv anityānudarśino vibhavānudarśino virāgānudarśino nirodhānudarśinaḥ pratiniḥsargānudarśinas tṛṣṇā nirudhyate | tṛṣṇānirodhād upādānanirodhaḥ | pūrvavad yāvan nirodho bhavati |</span></p>
<p><a class="tri62" id="4.17"></a> <span class="supplied">atha te bhikṣavo bhagavato bhāṣitam abhyanandan | abhinandyānumodya bhagavato ’ntikāt prakrāntāḥ ||</span></p>
</article>
<div id="metaarea">
<p>Based on the edition by <span class="author">C. Tripāṭhī</span>: <cite>Fünfundzwanzig Sūtras des Nidānasaṃyukta</cite>. Berlin 1962 (Sanskrittexte aus den Turfanfunden, <span class="roman_numeral">iii</span>).</p>
<p>Input by Seishi Karashima (Tokyo, Japan). Text sourced from <a href="http://fiindolo.sub.uni-goettingen.de/gretil/1_sanskr/4_rellit/buddh/nidansyu.htm"><span class="smallcaps">GRETIL</span></a>.</p>
</div>
</section>
<a class="previous" href="/skt/sf152">◀ Dīpasūtra (1st) (SF 152)</a><a class="top" href="#">▲ TOP</a> <a class="next" href="/skt/sf154">Nagarasūtra (SF 154) ▶</a>
</div>
</body>
</html>