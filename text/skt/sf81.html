<!DOCTYPE html>
<html data-prev="sf80" data-next="sf82">
<head>
<meta charset="utf8">
<meta author="Based on the following editions">
<title></title>
</head>
<body><div id="text" lang="sa">
<section class="sutta" id="sf78">
<article>
<div class="hgroup">
<h1><span class="add">Dīrghanakhasūtra</span></h1>
</div>
<p><a class="hos89b" id="1"></a> <a class="bl" id="Bl.162V2–166R5"></a>|| bhagavāṃ rājagṛhe vihara<span class="supplied">ti veṇuvane kalandakanivāpe. atha dīrghanakhaḥ parivrājako yena bhagavāṃs tenopajagāma. upetya bhagavatā sārdhaṃ saṃmu</span>khaṃ saṃmodanīṃ saṃraṃjanīṃ kathāṃ vivi<span class="supplied">dhām upasaṃhṛtya, ekānte nyaṣīdad. ekāntaniṣaṇṇo dīrghanakhaḥ parivrājako bhagavantam idam avocat.</span></p>
<p><a class="hos89b" id="2"></a> <span class="supplied">sarvaṃ me</span> bho gautama na kṣamati. eṣāpi <span class="supplied">te, agnivaiśyāyana dṛṣṭir na kṣamati yeyaṃ dṛṣṭiḥ sarvaṃ me na kṣamati, eṣāpi me dṛṣṭir na kṣamati, yeyaṃ me dṛṣṭiḥ</span> sarvaṃ me na kṣamati.</p>
<p><a class="hos89b" id="3"></a> api nu te <span class="supplied">agnivaiśyāyana, evaṃ jānata evaṃ paśyato ’syāś ca dṛṣṭeḥ prahāṇaṃ bhaviṣyati pratiniḥsargo vyantibhāvaḥ, anyasyāś ca dṛṣṭer apra</span>tisandhir anupādānam aprā<span class="supplied">durbhāvaḥ. api me bho gautama, evaṃ jānata evaṃ paśyato ’syāś ca dṛṣṭeḥ prahāṇaṃ bhaviṣyati pratiniḥsargo vyantibhāvaḥ, anyasyāś ca dṛ</span>ṣṭer apratisandhir anupādāna<span class="supplied">m aprādurbhāvaḥ.</span></p>
<p><a class="hos89b" id="4"></a> <span class="supplied">bahujanena te, agnivaiśyāyana saṃsyadiṣyati, bahujano ’pi evaṃdṛṣṭir bhavati, evaṃvādī. tva</span>m api syāt tādṛśa eva ye kecid <span class="supplied">agnivaiśyāyana śramaṇā vā brāhmaṇā vā imāṃ ca dṛṣṭiṃ pratiniḥsṛjanty anyāṃ ca dṛṣṭiṃ nopādante. ima</span> ucyante śramaṇā vā brā<span class="supplied">hmaṇā vā tanubhyas tanutarā loke.</span></p>
<p><a class="hos89b" id="5"></a> <span class="supplied">traya ime, agnivaiśyāyana dṛṣṭisaṃniśrayāḥ. katame trayaḥ. ihāgnivaiśyāyana, eka evaṃdṛṣṭi</span>r bhavati. evaṃvādī. <span class="supplied">sarvaṃ me kṣamati. punar aparam ihaika evaṃdṛṣṭir bhavati, evaṃvādī. sarvaṃ me na kṣamati. punar aparam ihaika evaṃdṛṣṭir bhavati, evaṃ</span>vādī. ekatyaṃ me kṣamati. ekaty<span class="supplied">aṃ me na kṣamati.</span></p>
<p><a class="hos89b" id="6"></a> <span class="supplied">tatrāgnivaiśyāyana yeyaṃ dṛṣṭiḥ sarvaṃ me kṣamati. iyaṃ dṛṣṭiḥ saṃrāgāya saṃvartate nāsaṃrāgāya saṃdve</span>ṣāya nāsaṃdveṣāya saṃmohāya <span class="supplied">nāsaṃmohāya saṃyogāya nāsaṃyogāya saṃkleśāya na vyavadānāya saṃcayāya nāpacayāya, abhinandanāyopādānāya,</span> adhyavasānāya saṃvartate.</p>
<p><a class="hos89b" id="7"></a> yeyaṃ <span class="supplied">dṛṣṭiḥ sarvaṃ me na kṣamati. iyaṃ dṛṣṭir asaṃrāgāya saṃ</span>vartate na saṃrāgāya. asaṃdveṣāya <span class="supplied">na saṃdveṣāya, asaṃmohāya na saṃmohāya, asaṃyogāya na saṃyogāya, vyavadānāya na saṃkleśāya, asaṃcayāya na saṃcayā</span>ya. anabhinandanāyānupād<span class="supplied">ānāya, anadhyavasānāya saṃvartate.</span></p>
<p><a class="hos89b" id="8"></a> <span class="supplied">tatrāgnivaiśyāyana yeyaṃ dṛṣṭiḥ ekatyaṃ me kṣa</span>mati. ekatyaṃ me na kṣamati yat t<span class="supplied">āvad asya kṣamati tat saṃrāgāya saṃvartate nāsaṃrāgāya pūrvavad yāvad adhyavasānāya saṃvartate yad a</span>sya na kṣamati tad asaṃrāgāya saṃ<span class="supplied">vartate na saṃrāgāya pūrvavad yāvad anadhyavasānāya saṃvartate.</span></p>
<p><a class="hos89b" id="9"></a> <span class="supplied">tatra śrutavān āryaśrāvaka i</span>taḥ pratisaṃśikṣati. ahaṃ ced e<span class="supplied">vaṃdṛṣṭiḥ syām evaṃvādī sarvaṃ me kṣamati, dvābhyāṃ me sārdhaṃ syād vigrahaḥ syād vivādaḥ. yaś caivaṃdṛṣṭir evaṃvādī sarvaṃ</span> me na kṣamati. yaś caivaṃdṛṣṭir evaṃ<span class="supplied">vādī, ekatyaṃ me kṣamati, ekatyaṃ na me kṣamati, vigrahe sati vivādo vivāde sati vihiṃsā. iti sa vi</span>grahaṃ ca vivādaṃ ca vhiṃsā<span class="supplied">ñ ca samanupaśyann imāṃ ca dṛṣṭiṃ pratinisṛjaty anyāṃ ca dṛṣṭiṃ nopādatte. evam asyāś ca dṛṣṭer prahāṇaṃ bhavati</span> pratiniḥsargo vyantibhāva a<span class="supplied">nyasyāś ca dṛṣṭer apratisandhir anupādānam aprādurbhāvaḥ.</span></p>
<p><a class="hos89b" id="10"></a> <span class="supplied">tatra śrutavān āryaśrāvaka itaḥ pratisaṃśikṣati, ahaṃ ced evaṃ</span>dṛṣṭiḥ syām evaṃvādī sarvaṃ me na <span class="supplied">kṣamati, dvābhyāṃ me sārdhaṃ syād vigrahaḥ syād vivādaḥ. yaś caivaṃdṛṣṭir evaṃvādī sarvaṃ me kṣamati. yaś caivaṃdṛṣṭir e</span>vaṃvādī. ekatyaṃ me kṣamati. ekatyaṃ <span class="supplied">me na kṣamati. vigrahe sati vivādo vivāde sati vihiṃsā pūrvavad yāvad apratisandhir anupādānam aprādurbhāvaḥ.</span></p>
<p><a class="hos89b" id="11"></a> <span class="supplied">ta</span>tra śrutavān āryaśrāvaka itaḥ <span class="supplied">pratisaṃśikṣati, ahaṃ ced evaṃdṛṣṭiḥ syām evaṃvādī, ekatyaṃ me kṣamati, ekatyaṃ me na kamati, dvābhyāṃ me sā</span>rdhaṃ syād vigrahaḥ syād vivādo y<span class="supplied">aś caivaṃdṛṣṭir evaṃvādī sarvaṃ me kṣamati yaś caivaṃdṛṣṭir evaṃvādī sarvaṃ me na kṣamati. vigrahe sati vivādaḥ pūrva</span>vad yāvad apratisandhir anupādā<span class="supplied">nam aprādurbhāvaḥ.</span></p>
<p><a class="hos89b" id="12"></a> <span class="supplied">ayaṃ khalv agnivaiśyāyana kāyo rūpī audārikaś cāturmahābhūtika āryaśrāvakeṇa, abhīkṣaṇam anityā</span>nupaśyinā vihartavyam vyayā<span class="supplied">nupaśyinā virāgānupaśyinā nirodhānupaśyinā pratiniḥsargānupaśyinā vihartavyam. yatrāryaśrāvaka</span>syānityānupaśyino viharato <span class="supplied">vyayānupaśyino virāgānupaśyino nirodhānupaśyinaḥ pratiniḥsargānupaśyino viharato yo ’sya bha</span>vati kāye kāyacchandaḥ k<span class="supplied">āyasnehaḥ kāyapremā kāyālayaḥ kāyaviṣaktiḥ kāyādhyavasānaṃ tac cāsya cittaṃ na paryādā</span>ya tiṣṭhati.</p>
<p><a class="hos89b" id="13"></a> tisra imā <span class="supplied">agnivaiśyāyana vedanāḥ. katamās tisraḥ. sukhā vedanā duḥkhā vedanā, aduḥkhāsukhā vedanā ca. i</span>tīmās tisro vedanāḥ kiṃnid<span class="supplied">ānāḥ kiṃsamudayāḥ kiṃjātīyāḥ kiṃprabhavāḥ. itīmā vedanā sparśanidānāḥ sparśasamudayāḥ sparśajātīyāḥ</span> sparśaprabhavās tasya tasya sp<span class="supplied">arśasya samudayāt tās tā vedanāḥ samudayanti. tasya tasya sparśasya nirodhāt tās tā vedanā nirudhyante vyupa</span>śamanti śītībhavanti astaṃgacchanti.</p>
<p><a class="hos89b" id="14"></a> <span class="supplied">sa yāṃ kāṃcid vedanāṃ vedayati sukhāṃ vā duḥkhāṃ vā, aduḥkhāsukhāṃ vā tāsāṃ vedanānāṃ samudayaṃ cā</span>staṃgamaṃ cāsvādaṃ cādīnavaṃ ca niḥ<span class="supplied">saraṇaṃ ca yathābhūtaṃ prajānāmīti. sa tāsāṃ vedanānāṃ samudayam cāstaṃgamaṃ cāsvādaṃ cādīnavaṃ ca niḥ</span>saraṇaṃ ca yathābhūtaṃ prajā<span class="supplied">na</span>ṃ <span class="supplied">tāsu utpannāsu vedanāsv anityānupaśyī viharati vyayānupaśyī virāgānupaśyī nirodhānupaśyī pratiniḥsargānu</span>paśyī viharati.</p>
<p><a class="hos89b" id="15"></a> sa kāy<span class="supplied">aparyantikāṃ vedanāṃ vedayānaḥ kāyaparyantikāṃ vedanāṃ vedayāmīti yathābhūtaṃ prajānāti. jīvitaparyantikāṃ vedanāṃ veda</span>yāno jīvitaparyantikāṃ vedanāṃ <span class="supplied">vedayāmīti yathābhūtaṃ prajānāti. bhedāc ca kāyasyordhvaṃ jīvitaparyādānād ihaivāsya sarvāṇi</span> vedayitāny apariśeṣaṃ niru<span class="supplied">dhyante. apariśeṣam adhyastaṃ parikṣayaṃ paryādānaṃ gacchanti.</span></p>
<p><a class="hos89b" id="16"></a> <span class="supplied">tasyaivaṃ bhavati sukhām api vedanāṃ vedayāno</span> bhedāt kāyasya bhaviṣya<span class="supplied">ti, eṣa evānto duḥkhasya. duḥkhām apy aduḥkhāsukhām api vedanāṃ vedayāno bhedāt kāyasya bhaviṣyati, e</span>ṣaivānto duḥkhasya. <span class="supplied">sa sukhām api vedanāṃ vedayati visaṃyukto vedayati na saṃyuktaḥ. duḥkhām apy aduḥkhāsukhām api vedanāṃ vedayati visaṃyukto</span> vedayati na saṃyukt<span class="supplied">aḥ. kena visaṃyuktaḥ. visaṃyukto rāgeṇa dveṣeṇa mohena visaṃyukto jātijarāvyādhimaraṇaśokaparidevaduḥkhadaurmanasyopā</span>yāsebhyo visaṃyukto duḥkh<span class="supplied">ād iti vadāmi.</span></p>
<p><a class="hos89b" id="17"></a> <span class="supplied">tena khalu samayenāyuṣmāñ chāriputro ’rdhamāsopasaṃpanno bhagavataḥ pṛṣṭhataḥ sthito ’bhū</span>d vyajanaṃ gṛhītvā bhagavantaṃ vīja<span class="supplied">yan. athāyuṣmataḥ śāriputrasyaitad abhavat. bhagavāṃs teṣāṃ dharmāṇāṃ prahāṇam eva varṇayati vi</span>rāgam eva nirodham eva pratiniḥ<span class="supplied">sargam eva varṇayati. athāyuṣmataḥ śāriputrasyaiṣāṃ dharmāṇām anityatānupaśyinaḥ viharato vyayā</span>nupaśyino virāgānupaśyino <span class="supplied">nirodhānupaśyinaḥ pratiniḥsargānupaśyino viharataḥ. anupādāyāsravebhaś cittaṃ vimuktaṃ.</span></p>
<p><a class="hos89b" id="18"></a> <span class="supplied">dīrghanakhasya ca parivrāja</span>kasya virajo vigatamalaṃ <span class="supplied">dharmeṣu dharmacakṣur utpannam. atha dīrghanakhaḥ parivrājako dṛṣṭadharmā prāptadharmā viditadharmā paryavagāḍhadharmā tīrṇakāṃkṣas tīrṇavicikitso ’parapratyayo ’nanyaneyaḥ śāstuḥ śāsane dharmeṣu vaiśāradyaprāpta utthāyāsanād ekāṃsam uttarāsaṅgaṃ kṛtvā yena bhagavāṃs tenāñjaliṃ pra</span>ṇamya bhagavantam idam avocat*.</p>
<p><a class="hos89b" id="19"></a> <span class="supplied">labheyāhaṃ bhadanta svākhyāte dharmavinaye pravrajyām upasaṃpadaṃ bhikṣubhāvam. careyam ahaṃ bhagavato ’nti</span>ke brahmacaryaṃ. labdhavāṃ dīrgha<span class="supplied">nakhaḥ parivrājakaḥ svākhyāte dharmavinaye pravrajyām upasaṃpadaṃ bhikṣubhāvam. evaṃ pravrajitaḥ sa āyu</span>ṣmāṃ yasyārthe kulaputrā<span class="supplied">ḥ keśaśmaśrūṇy avatārya kāṣāyāṇi vastrāṇy ācchādya samyag eva śraddhayāgārād anagārikāṃ pravrajanti. pūrvavad yāvad arhan babhūva suvimuktacittaḥ.</span></p>
<p><span class="supplied"><span class="gap">…</span> a</span>pi nu tava jānato <span class="supplied"><span class="gap">…</span></span></p>
<p><span class="supplied"><span class="gap">…</span></span> yogaḥ śāriputreṇa <span class="gap">…</span></p>
</article>
<aside id="metaarea">
<p>Based on the following editions:</p>
<p>N. <span class="author">Hosoda</span>, "<cite class="article">Sanskrit Fragments from the Parivrājakasaṃyukta of the Saṃyuktāgama (<span class="roman_numerals">ii</span>)</cite>", Hokkaidō Journal of Indological and Buddhist Studies 4, 1989b, pp. 140–153.</p>
<p>cf. N. <span class="author">Hosoda</span>, <cite class="article">“A Study of the Xylographic Fragments of the Saṃyuktāgama from Chinese Turkestan, Published by R. Pischel”</cite>, IBK 37.2 (1989), S. 540–546.</p>
<p>cf. R. <span class="author">Pischel</span>, <cite class="article">“Bruchstücke des Sanskritkanons der Buddhisten aus Idykutšari, Chinesisch-Turkestān”</cite>, SPAW 1904, pp. 807–827.</p>
<p>Input by Klaus Wille, Göttingen (Germany) for <a href="http:%7C%7Cfiindolo.sub.uni-goettingen.de/gretil/1_sanskr/4_rellit/buddh/samyu_wu.htm" target="_blank"><span class="smallcaps">GRETIL</span></a>.</p>
</aside>
</section>
 
</div>
</body>
</html>