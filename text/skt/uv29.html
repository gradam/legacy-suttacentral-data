<!DOCTYPE html>
<html>
<head>
<meta charset="utf8">
<meta author="Based on the edition by F. Bernhard">
<title></title>
</head>
<body><div id="text" lang="sa">
<section class="sutta" id="uv29">
<article>
<div class="hgroup">
<p class="division">Udānavarga</p>
<h1>Yugavarga</h1>
</div>
<blockquote class="gatha">
<p><a class="uv" id="29.1"></a>avabhāsati tāvat sa <span class="supplied">kṛmir</span><br>
<span class="supplied">yā</span>van nodayate divākaraḥ |<br>
vairocane tūdgate bhṛśaṃ<br>
śyāvo bhavati na cāvabhāsate <span class="gatha-number">|| 1</span></p>
<p><a class="uv" id="29.2"></a>evaṃ bhāsitam āsi tārkikair<br>
yāvan nodayate tathāgataḥ |<br>
buddhapratibhāsite tu loko<br>
na tārkiko bhāsati nāsya śrāvakaḥ <span class="gatha-number">|| 2</span></p>
<p><a class="uv" id="29.3"></a>asāre sāramatayaḥ<br>
sāre cāsārasaṃjñinaḥ |<br>
te sāraṃ nādhigacchanti<br>
mithyāsaṃkalpagocarāḥ <span class="gatha-number">|| 3</span></p>
<p><a class="uv" id="29.4"></a>sāraṃ tu sārato jñātvā<br>
hy asāraṃ cāpy asārataḥ |<br>
te sāram adhigacchanti<br>
samyakṣaṃkalpagocarāḥ <span class="gatha-number">|| 4</span></p>
<p><a class="uv" id="29.5"></a>upātidhāvanti hi sārabuddhyā<br>
navaṃ navaṃ bandhanam ādadantaḥ |<br>
patanti hi dyotam ivāndhakārād<br>
dṛṣṭe śrute caiva niviṣṭacittāḥ <span class="gatha-number">|| 5</span></p>
<p><a class="uv" id="29.6"></a>kā<span class="supplied">ṅ</span>kṣā hi yā syād iha va pṛthag vā<br>
ihavedikā vā paravedikā vā |<br>
tāṃ dhyāyino viprajahanti sarvā<br>
hy ātāpino brahmacaryaṃ carantaḥ <span class="gatha-number">|| 6</span></p>
<p><a class="uv" id="29.7"></a>aniṣkaṣāyaḥ kāṣāyaṃ<br>
yo vastraṃ paridhāsyati |<br>
apetadamasauratyo<br>
nāsau kāṣāyam arhati <span class="gatha-number">|| 7</span></p>
<p><a class="uv" id="29.8"></a>yas tu vāntakaṣāya<span class="supplied">ḥ</span> syāc<br>
chīleṣu susamāhitaḥ |<br>
upetadamasauratyaḥ<br>
sa vai kāṣāyam arhati <span class="gatha-number">|| 8</span></p>
<p><a class="uv" id="29.9"></a>yasya doṣāḥ samucchinnās<br>
tālamastakavad dhatāḥ |<br>
sa vāntadoṣo medhāvī<br>
sādhurūpo nirucyate <span class="gatha-number">|| 9</span></p>
<p><a class="uv" id="29.10"></a><a class="dp" id="dp262"></a>na nāmarūpamātreṇa<br>
varṇapuskalayā na ca |<br>
sādhurūpo naro bhavati<br>
māyāvī matsarī śaṭhaḥ <span class="gatha-number">|| 10</span></p>
<p><a class="uv" id="29.11"></a>na varṇarūpeṇa naro hi sarvo<br>
vijñāyate netvaradarśanena |<br>
susaṃvṛtānām iha vya<span class="supplied">ñ</span>janena<br>
tv asaṃvṛtā lokam imaṃ caranti <span class="gatha-number">|| 11</span></p>
<p><a class="uv" id="29.12"></a>pratirūpakaṃ dhupitakarṇikā vā<br>
lohārdhamāṣa iva hiraṇyacchannaḥ |<br>
caranti haike parivāravantas<br>
tv antar hy aśuddhā bahi sobhamānāḥ <span class="gatha-number">|| 12</span></p>
<p><a class="uv" id="29.13"></a>middhī ca yo bhavati mahāgrasaś ca<br>
rātriṃ divaṃ saṃparivartaśāyī |<br>
mahāvarāhaiva nivāpapuṣṭaḥ<br>
punaḥ punar mandam upaiti garbham <span class="gatha-number">|| 13</span></p>
<p><a class="uv" id="29.14"></a>manujasya sadā smṛtīmato<br>
labdhvā bhojanamātrajānataḥ |<br>
tanukāsya bhava<span class="supplied">n</span>ti vedanāh<br>
śanakair jīryati āyuḥ pālayam <span class="gatha-number">|| 14</span></p>
<p><a class="uv" id="29.15"></a><span class="choice"><span class="lem">śubhānudarśinaṃ nityam</span><br>
<span class="rdg"><span class="supplied">śubhānupaśyī</span> vihara<span class="supplied">n</span>n</span></span> <span class="choice"><span class="lem">indriyaiś cāpy asaṃvṛtam |</span><br>
<span class="rdg">in<span class="supplied">dr</span>iyair hi asaṃvṛtaḥ |</span></span> <span class="choice"><span class="lem">bhojane cāpy amātrajñaṃ</span><br>
<span class="rdg">bhojane cāpy amātrajñaḥ</span></span> <span class="choice"><span class="lem"><span class="supplied">h</span>īnaṃ jāgarikāsu ca |</span><br>
<span class="rdg">ku<span class="supplied">sīdo hīnavīryavān</span> |</span></span> <span class="choice"><span class="lem">taṃ vai prasahato rāgo</span><br>
<span class="rdg"><span class="supplied">taṃ vai prasahate rago</span></span></span> <span class="choice"><span class="lem">vāto vṛkṣam ivābalam <span class="gatha-number">|| 15</span></span><br>
<span class="rdg"><span class="supplied">vāto vṛkṣam ivābalam</span> <span class="gatha-number">|| 15</span></span></span></p>
<p><a class="uv" id="29.15A"></a><span class="supplied">śubhānudarśinaṃ nitya</span>m<br>
<span class="supplied">i</span>ndriyaiś cāpy asaṃvṛtam |<br>
<span class="supplied">bhojane cā</span>py amātraj<span class="supplied">ñaṃ</span><br>
<span class="supplied">hīnaṃ jāgari</span>kāsu ca |<br>
taṃ vai prasa<span class="supplied">hate dveṣo</span><br>
<span class="supplied">vāto vṛkṣam ivāba</span>lam <span class="gatha-number">|| 15A</span></p>
<p><a class="uv" id="29.15B"></a><span class="supplied">śubhā</span>nudarśinaṃ nit<span class="supplied">yam</span><br>
i<span class="supplied">ndr</span>i<span class="supplied">y</span>aiś cāpy a<span class="supplied">saṃvrtam</span> |<br>
<span class="supplied">bhoja</span>ne cāpy amātrajñaṃ<br>
hī<span class="supplied">naṃ jāgarikāsu ca</span> |<br>
<span class="supplied">taṃ vai prasaha</span>te moho<br>
vāto vṛkṣam ivābalam <span class="gatha-number">|| 15B</span></p>
<p><a class="uv" id="29.15C"></a>śubhānudarśinaṃ nityam<br>
indriyaiś cāpy asaṃvṛtam |<br>
bh<span class="supplied">o</span>jane c<span class="supplied">āpy amātra</span>jñaṃ<br>
hīnaṃ jāgarikāsu ca |<br>
taṃ vai prasahate māno<br>
vāto vṛkṣam ivābalam <span class="gatha-number">|| 15C</span></p>
<p><a class="uv" id="29.15D"></a>śubhānudarśinaṃ nityam<br>
indriyaiś cāpy asaṃvṛtam |<br>
<span class="supplied">bho</span>jane cāpy amātrajñaṃ<br>
hīnaṃ jāgarikāsu ca |<br>
taṃ vai prasahate lobho<br>
vāto vṛkṣam ivābalam <span class="gatha-number">|| 15D</span></p>
<p><a class="uv" id="29.15E"></a>śubhānudarśinaṃ nityam<br>
indriyaiś cāpy asaṃvṛtam |<br>
bhojane cāpy amātrajñaṃ<br>
hīnaṃ jāgarikāsu ca |<br>
taṃ vai prasahate tṛṣṇā<br>
vāto vṛkṣam ivābalam <span class="gatha-number">|| 15E</span></p>
<p><a class="uv" id="29.16"></a><a class="dp" id="dp8"></a><span class="choice"><span class="lem">aśubhānudarśinaṃ nityam</span><br>
<span class="rdg"><span class="supplied">aśubhānupaśyi vi</span>hara<span class="supplied">nn</span></span></span> <span class="choice"><span class="lem">indriyaiś ca susaṃvṛtam |</span><br>
<span class="rdg">i<span class="supplied">ndr</span>i<span class="supplied">yair hi susa</span>ṃ<span class="supplied">vṛtaḥ</span> |</span></span> <span class="choice"><span class="lem">bhojane cāpi mātrajñaṃ</span><br>
<span class="rdg"><span class="supplied">bh</span>o<span class="supplied">jan</span>e cāpi mātrajñaḥ</span></span> <span class="choice"><span class="lem">yuktaṃ jāgarikāsu ca |</span><br>
<span class="rdg">ś<span class="supplied">rāddha ārabdhavīryavān</span> |</span></span> <span class="choice"><span class="lem">taṃ na prasahate rāgo</span><br>
<span class="rdg"><span class="supplied">taṃ na prasahate rago</span></span></span> <span class="choice"><span class="lem">vātaḥ śailam iva sthiram <span class="gatha-number">|| 16</span></span><br>
<span class="rdg"><span class="supplied">vātaḥ śailam iva parvatam</span> <span class="gatha-number">|| 16</span></span></span></p>
<p><a class="uv" id="29.16A"></a>aśubhānudarśinaṃ nityam<br>
indriyaiś ca susaṃvṛtam |<br>
bhojane <span class="supplied">c</span>ā<span class="supplied">p</span>i mātrajña<span class="supplied">ṃ</span><br>
yuktaṃ jāgarikāsu ca |<br>
<span class="supplied">taṃ na prasahate</span> dveṣo<br>
vātaḥ sailam iva sthiram <span class="gatha-number">|| 16A</span></p>
<p><a class="uv" id="29.16B"></a>aśubhānudarśinaṃ nityam<br>
indriyaiś ca susaṃvrtam |<br>
bhojane cāpi mātrajñaṃ<br>
yuktaṃ jāga<span class="supplied">rikā</span>su ca |<br>
taṃ na prasahate moho<br>
vātaḥ śailam iva sthiram <span class="gatha-number">|| 16B</span></p>
<p><a class="uv" id="29.16C"></a>aśubhānudarś<span class="supplied">i</span>naṃ nityam<br>
indriyaiś ca susaṃvṛtam |<br>
bhojane cāpi mātrajñaṃ<br>
yukta<span class="supplied">ṃ jāgarikāsu</span> ca |<br>
taṃ na prasahate māno<br>
vātaḥ śailam iva sthiram <span class="gatha-number">|| 16C</span></p>
<p><a class="uv" id="29.16D"></a>aśubhānudarś<span class="supplied">i</span>naṃ nityam<br>
indriyaiś ca susaṃvṛtam |<br>
bho<span class="supplied">jane cāpi</span> mātrajñaṃ<br>
yuktaṃ jāgarikāsu ca |<br>
taṃ na prasahate lobho<br>
vātaḥ śailam iva sthiram <span class="gatha-number">|| 16D</span></p>
<p><a class="uv" id="29.16E"></a>aśubhānuda<span class="supplied">r</span>ś<span class="supplied">i</span>na<span class="supplied">ṃ</span> n<span class="supplied">i</span>ty<span class="supplied">am</span><br>
<span class="supplied">indriyaiś ca</span> susaṃvṛta<span class="supplied">m</span> |<br>
bhojane cāpi mātrajñaṃ<br>
yuktaṃ jāgarikāsu ca |<br>
taṃ na prasahate tṛsṇā<br>
vātaḥ śailam iva sthiram <span class="gatha-number">|| 16E</span></p>
<p><a class="uv" id="29.17"></a>ramaṇīyāny araṇyāni<br>
na cātra ramate janaḥ |<br>
vītarāgātra raṃsyante<br>
na tu kāmagaveṣiṇaḥ <span class="gatha-number">|| 17</span></p>
<p><a class="uv" id="29.18"></a>grāme vā yadi vāraṇye<br>
nimne vā yadi vā sthale |<br>
yatrārhanto viharanti<br>
te deśā ramaṇīyakāḥ <span class="gatha-number">|| 18</span></p>
<p><a class="uv" id="29.19"></a>durāt santaḥ prakāśyante<br>
himavān iva parvataḥ |<br>
asanto na prakāśyante<br>
rātrikṣ<span class="supplied">iptāḥ śarā ya</span>thā <span class="gatha-number">|| 19</span></p>
<p><a class="uv" id="29.20"></a>sadbhir eva sahāsīta<br>
paṇḍitair arthacintakaiḥ |<br>
arthaṃ mahāntaṃ gambhīraṃ<br>
prajñayā pratividhyate <span class="gatha-number">|| 20</span></p>
<p><a class="uv" id="29.21"></a>ahaṃ nāga iva saṃgrāme<br>
cāpād ut<span class="supplied">pa</span>titāṃ śarā<span class="supplied">n</span> |<br>
ativākyam titīkṣāmi<br>
duḥśīlo hi mahājan<span class="supplied">a</span>ḥ <span class="gatha-number">|| 21</span></p>
<p><a class="uv" id="29.22"></a>bhave cāham bhayaṃ dṛṣṭvā<br>
bhūyaś ca vibhavaṃ bhave |<br>
tasmād bhavaṃ nābhinande<br>
nandī ca vibhavena me <span class="gatha-number">|| 22</span></p>
<p><a class="uv" id="29.23"></a>aśraddhaś cākṛtajñaś ca<br>
sa<span class="supplied">ṃ</span>dhicchettā ca yo naraḥ |<br>
hatāvakāśo vāntāsaḥ<br>
sa vai tūttamapuruṣaḥ <span class="gatha-number">|| 23</span></p>
<p><a class="uv" id="29.24"></a><a class="dp" id="dp294"></a>mātaraṃ pitaraṃ hatvā<br>
rājānaṃ dvau ca śrotriyau |<br>
rāṣṭraṃ sānucaraṃ hatvā<br>
anigho yāti br<span class="supplied">ā</span>hmaṇaḥ <span class="gatha-number">|| 24</span></p>
<p><a class="uv" id="29.25"></a>yeṣ<span class="supplied">āṃ saṃ</span>nicayo nāsti<br>
ye parijñātabhojanāḥ |<br>
śunyatā cānimittaṃ<br>
ca vivckaś caiva gocaraḥ |<br>
ākāśaiva sakuntānāṃ<br>
padaṃ teṣāṃ duranva<span class="supplied">yam</span> <span class="gatha-number">|| 25</span></p>
<p><a class="uv" id="29.26"></a>yeṣāṃ sa<span class="supplied">ṃ</span>nicayo nāsti<br>
ye parijñātabhojanāḥ |<br>
śunyatā cānimittaṃ ca<br>
vivckaś caiva gocaraḥ |<br>
ākāśaiva śakuntānaṃ<br>
gatis teṣāṃ duranvay<span class="supplied">ā</span> <span class="gatha-number">|| 26</span></p>
<p><a class="uv" id="29.27"></a>y<span class="supplied">e</span>ṣām sa<span class="supplied">ṃ</span>nicayo nāsti<br>
ye parijñātabhojanāḥ |<br>
śunyatā cānimittam ca<br>
samādhiś caiva gocaraḥ |<br>
ākāśaiva śakuntānāṃ<br>
padaṃ teṣāṃ duranvayam <span class="gatha-number">|| 27</span></p>
<p><a class="uv" id="29.28"></a>yeṣāṃ sa<span class="supplied">ṃ</span>nicayo nāsti<br>
ye parijñātabhojanāḥ |<br>
śunyatā cānimittaṃ ca<br>
samādhiś caiva gocaraḥ |<br>
ā<span class="supplied">kā</span>ś<span class="supplied">ai</span>va śākuntānāṃ<br>
gatis teṣāṃ duranvayā <span class="gatha-number">|| 28</span></p>
<p><a class="uv" id="29.29"></a>yeṣāṃ bhava<span class="supplied">ḥ</span> parikṣīṇo<br>
hy aparāntaṃ ca nāśritāḥ |<br>
śunyatā cānimittaṃ ca<br>
vivekaś caiva gocaraḥ |<br>
ākāś<span class="supplied">ai</span>va śakuntānāṃ<br>
padaṃ tesāṃ duranvayam <span class="gatha-number">|| 29</span></p>
<p><a class="uv" id="29.30"></a>yeṣāṃ bhava<span class="supplied">ḥ</span> parikṣīṇo<br>
hy aparāntaṃ ca nāśritāḥ |<br>
śunyatā cānimitta<span class="supplied">ṃ</span> ca<br>
vivekaś caiva gocaraḥ |<br>
ākāś<span class="supplied">ai</span>va śakuntānāṃ<br>
gatis teṣāṃ duranvayā <span class="gatha-number">|| 30</span></p>
<p><a class="uv" id="29.31"></a>yeṣāṃ bhavaḥ parikṣīṇo<br>
hy aparāntaṃ ca nāśritāḥ |<br>
śunyatā cānimitta<span class="supplied">ṃ</span> ca<br>
samādhiś caiva gocaraḥ |<br>
ākāśaiva śakuntānāṃ<br>
padaṃ teṣāṃ duranvayam <span class="gatha-number">|| 31</span></p>
<p><a class="uv" id="29.32"></a>yeṣāṃ bhava<span class="supplied">ḥ</span> parikṣīṇo<br>
hy aparāntaṃ ca nāśritāḥ |<br>
śunyatā cānimittaṃ ca<br>
samādhiś caiva gocaraḥ |<br>
ākāśaiva śakuntānāṃ<br>
gatis teṣāṃ duranvayā <span class="gatha-number">|| 32</span></p>
<p><a class="uv" id="29.33"></a>alpakās te manuṣyeṣu<br>
ye janāḥ pāragāminaḥ |<br>
atheyam itarāḥ prajās<br>
tīram evānudhāvati <span class="gatha-number">|| 33</span></p>
<p><a class="uv" id="29.34"></a>ye tarhi samyag ākhyāte<br>
dharme dharmānudarśinaḥ |<br>
te janāḥ pāram eṣyanti<br>
mṛtyu<span class="supplied">dhe</span>yasya sarvaśaḥ <span class="gatha-number">|| 34</span></p>
<p><a class="uv" id="29.35"></a>gatādhvano viśokasya<br>
vipramuktasya tāyinaḥ |<br>
sarvagranthaprahīṇasya<br>
paridāgho na vidyate <span class="gatha-number">|| 35</span></p>
<p><a class="uv" id="29.36"></a>uttīrṇaḥ sabhayo mārgaḥ<br>
pātālaḥ parivarjitaḥ |<br>
mukto yogais tathā granthaiḥ<br>
sarvaṃ rāgaviṣaṃ hatam <span class="gatha-number">|| 36</span></p>
<p><a class="uv" id="29.37"></a>nāsti kāmasamo hy o<span class="supplied">gho</span><br>
<span class="supplied">nāsti</span> doṣasamo grahaḥ |<br>
nāsti mohasamaṃ jālaṃ<br>
nāsti tṛṣṇāsamā nadī <span class="gatha-number">|| 37</span></p>
<p><a class="uv" id="29.38"></a>ākāśe tu padaṃ nāsti<br>
śramaṇo nāsti bāhyakaḥ |<br>
prapañcā<span class="supplied">bhi</span>ratā bālā<br>
niṣprapañcās tathāgatāḥ <span class="gatha-number">|| 38</span></p>
<p><a class="uv" id="29.39"></a>yogaiḥ samuhyate bālo<br>
yogāṃ nudati paṇḍitaḥ |<br>
yogā<span class="supplied">ṃ</span> praṇudya me<span class="supplied">dhāv</span>ī<br>
ye divyā ye ca mānuṣāḥ |<br>
sarvayogāṃ praṇudyeha<br>
sarvaduḥkhāt pramucyate <span class="gatha-number">|| 39</span></p>
<p><a class="uv" id="29.40"></a>yogād bhavaḥ prabhavati<br>
viyogād bhavasaṃkṣayaḥ |<br>
etad dvaidhāpathaṃ jñātvā<br>
bhavāya vibhavāya ca |<br>
tatra śikṣeta medhāvī<br>
yatra yogān atikramet <span class="gatha-number">|| 40</span></p>
<p><a class="uv" id="29.41"></a>akṛtaṃ kukṛtāc chreyaḥ<br>
paścāt tapati duṣkṛtam |<br>
śocate duṣkṛtaṃ kṛtvā<br>
śocate durgatiṃ gataḥ <span class="gatha-number">|| 41</span></p>
<p><a class="uv" id="29.42"></a>kṛtaṃ tu sukṛtaṃ śreyo<br>
yat kṛtvā nānutapyate |<br>
nandate sukṛtaṃ kṛtvā<br>
nandate sugatiṃ gataḥ <span class="gatha-number">|| 42</span></p>
<p><a class="uv" id="29.43"></a>nābhāsamāṇā jñāyante<br>
miśrā bālair hi paṇḍitāḥ |<br>
jñāyante bhāṣamāṇās tu<br>
deṣayanto ’rajaḥ padam <span class="gatha-number">|| 43</span></p>
<p><a class="uv" id="29.44"></a>bkāṣay<span class="supplied">ed</span> dyotayed dharmam<br>
ucchrayed ṛṣiṇām dhvajam |<br>
subhāṣitadhvajā nityam<br>
ṛṣayor dharmagauravāḥ <span class="gatha-number">|| 44</span></p>
<p><a class="uv" id="29.45"></a>nindanti tuṣṇim āsīnaṃ<br>
nindanti bahubhāṣiṇam |<br>
alpabhāṇiṃ ca nindanti<br>
nāsti lokeṣv aninditaḥ <span class="gatha-number">|| 45</span></p>
<p><a class="uv" id="29.46"></a><a class="dp" id="dp228"></a>ekāntaninditaḥ puruṣaḥ<br>
ekāntaṃ vā praśaṃsitaḥ |<br>
nābhūd bhaviṣyati ca no<br>
na cāpy etarhi vidyate <span class="gatha-number">|| 46</span></p>
<p><a class="uv" id="29.47"></a>yaṃ tu vijñā<span class="supplied">ḥ</span> praśaṃsanti<br>
hy anuyujya śubhāśubham |<br>
praśaṃsā sā samākhyātā<br>
na tv ajñair yaḥ praśaṃsitaḥ <span class="gatha-number">|| 47</span></p>
<p><a class="uv" id="29.48"></a><a class="dp" id="dp230"></a>medhāvinaṃ vṛttayuktaṃ<br>
prājñaṃ śīleṣu saṃvṛtam |<br>
niṣkaṃ jāmbunadasyaiva<br>
kas taṃ ninditum arhati <span class="gatha-number">|| 48</span></p>
<p><a class="uv" id="29.49"></a>śailo yathāpy ekaghano<br>
vāyunā na prakampyate |<br>
evaṃ nindāpraśaṃsābhir<br>
na kampyante hi paṇḍitāḥ <span class="gatha-number">|| 49</span></p>
<p><a class="uv" id="29.50"></a>yasya mūle tvacā nāsti<br>
parṇā nāsti tathā latāḥ |<br>
taṃ dhīraṃ bandhanān muktaṃ<br>
kas taṃ ninditum arhati <span class="gatha-number">|| 50</span></p>
<p><a class="uv" id="29.51"></a>yasya ha prapañcitaṃ hi no sat<br>
saṃtānaṃ parikhaṃ ca yo nivṛttaḥ |<br>
tṛṣṇāvigatam muniṃ carantam<br>
na vijānāti sadevako ’pi lokaḥ <span class="gatha-number">|| 51</span></p>
<p><a class="uv" id="29.52"></a>yasya jitaṃ nopajīyate<br>
jitam anveti na ka<span class="supplied">ṃ</span> cid eva loke |<br>
taṃ buddham anantagocaraṃ<br>
hy apadaṃ kena padena neṣyasi <span class="gatha-number">|| 52</span></p>
<p><a class="uv" id="29.53"></a>yasya jālinī viṣaktikā<br>
tṛṣṇā nāsti hi lokanāyinī |<br>
taṃ buddham anantagocaraṃ<br>
hy apadaṃ kena padena neṣyasi <span class="gatha-number">|| 53</span></p>
<p><a class="uv" id="29.54"></a>yasya mūlaṃ kṣitau nāsti<br>
parṇā nāsti tathā latāḥ |<br>
taṃ dhīraṃ bandhanān muktaṃ<br>
ko nu ninditum arhati <span class="gatha-number">|| 54</span></p>
<p><a class="uv" id="29.55"></a>yasya jālinī viṣaktikā<br>
tṛṣṇā nāsti hi loka<span class="supplied">n</span>āyinī |<br>
taṃ buddham anantavikramaṃ<br>
hy apadaṃ kena padena neṣyasi <span class="gatha-number">|| 55</span></p>
<p><a class="uv" id="29.56"></a>yasya vitarkā vidhūpitās<br>
tv ādhyātmaṃ vinivartitā hy aśeṣam |<br>
sa hi saṅgam atītya sarvasaṃjñāṃ<br>
yogāpetam atīrṇasaṅgam eti <span class="gatha-number">|| 56</span></p>
<p><a class="uv" id="29.57"></a>muñca purato muñca paścato<br>
madhye muñca bhavasya pāragaḥ |<br>
sarvatra vimuktamānaso<br>
na punar jātijarām upeṣyasi <span class="gatha-number">|| 57</span><br></p>
</blockquote>
<p class="endsection">|| yugavargaḥ || ||</p>
</article>
<aside id="metaarea">
<p>Based on the edition by F. <span class="author">Bernhard</span>, <cite class="book">Udānavarga, Band I: Einleitung, Beschreibung der Handschriften, Textausgabe, Bibliographie</cite>, Göttingen (Abhandlungen der Akademie der Wissenschaften in Göttingen, philologisch-historische Klasse, 3. Folge, Sanskrittexte aus den Turfanfunden, 10.</p>
<p>Electronically prepared by J. Gippert and K. Kupfer, Frankfurt a|M, 1996–1998. <a href="http://titus.uni-frankfurt.de/texte/etcs/ind/aind/bskt/udanav/udanat.htm" target="_blank" class="small-caps">TITUS</a> version by Jost Gippert, Frankfurt a|M, 11.1. | 1.6. | 20.11. | 3.12.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>