<!DOCTYPE html>
<html>
<head>
<meta charset="utf8">
<meta author="Štěpán Chromovský, Bhikkhu Gavésakó">
<title></title>
</head>
<body>
<div id="text" lang="cs">
<section class="sutta" id="sn12.16">
<article>
<div class="hgroup">
<p class="division">Saṁyutta Nikāya</p>
<h1>12.16. Učitel Dhammy</h1>
</div>
<p>V Sávatthí...</p>
<p>Tehdy se jistý mnich vydal k místu, kde se zdržoval Vznešený. Když tam dorazil, pozdravil ho a usedl po straně.</p>
<p>Onen mnich, sedící po straně, takto oslovil Vznešeného:</p>
<p>„Říká se, pane, ‚učitel Dhammy, učitel Dhammy.‘“</p>
<p>„Kdo, mnichu, vykládá Dhammu k odvrácení se (nibbidája) od stárnutí a smrti, k vymizení (virágája) a ustání (nirodhája) stárnutí a smrti, ten může být nazván ‚mnichem, jenž učí Dhammu (dhammakathiko).‘</p>
<p>Kdo, mnichu, je na cestě (patipanno) k odvrácení se od stárnutí a smrti, k vymizení a ustání stárnutí a smrti, ten může být nazván ‚mnichem, jenž postupuje v souladu s Dhammou (dhammánudhammappatipanno).‘</p>
<p>Kdo, mnichu, díky odvrácení se od stárnutí a smrti, díky vymizení a ustání stárnutí a smrti je bez uchopování osvobozen, ten může být nazván ‚mnichem, jenž dosáhl vyvanutí zde a nyní (ditthadhammanibbánappatto).‘</p>
<p>Kdo, mnichu, vykládá Dhammu k odvrácení se od zrození... bytí... uchopování... toužení... pociťování... doteku... šesti základen... jména-a-hmoty... vědomí... formací... nevědomosti, k vymizení a ustání nevědomosti, ten může být nazván ‚mnichem, jenž učí Dhammou.‘</p>
<p>Kdo, mnichu, je na cestě k odvrácení se od nevědomosti, k vymizení a ustání nevědomosti, ten může být nazván ‚mnichem, jenž postupuje v souladu s Dhammu.‘</p>
<p>Kdo, mnichu, díky odvrácení se od nevědomosti, díky vymizení a ustání nevědomosti, je bez uchopování osvobozen, ten může být nazván ‚mnichem, jenž dosáhl vyvanutí zde a nyní.‘“</p>
</article>
<aside id="metaarea">
<p>Překlad <span class="author">Bhikkhu Gavésakó</span>, úprava a editace <span class="author">Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
