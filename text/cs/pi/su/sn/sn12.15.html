<!DOCTYPE html>
<html>
<head>
<meta charset="utf8">
<meta author="Štěpán Chromovský, Bhikkhu Gavésakó">
<title></title>
</head>
<body>
<div id="text" lang="cs">
<section class="sutta" id="sn12.15">
<article>
<div class="hgroup">
<p class="division">Saṁyutta Nikāya</p>
<h1>12.15. Kaččájana</h1>
</div>
<p>V Sávatthí...</p>
<p>Tehdy se ctihodný Kaččájana vydal k místu, kde se zdržoval Vznešený. Když tam dorazil, pozdravil ho a usedl po straně.</p>
<p>Ctihodný Kaččájana, sedící po straně, takto oslovil Vznešeného:</p>
<p>„Říká se, pane, ‚správný názor, správný názor (sammáditthi).‘ V jakém smyslu, pane, je zde správný názor?“</p>
<p>„Tento svět (loko), Kaččájano, se převážně opírá o dvojí (dvajanissito khvájam): jsoucnost (atthitaňča) a nejsoucnost (natthitaňča).</p>
<p>Ale kdo vidí, Kaččájano, vznikání světa se správným porozuměním (sammapaňňája), v souladu se skutečností (jathábhútam), pro toho není ve světě ‚nejsoucnost.‘ A kdo vidí ustávání světa se správným porozuměním, v souladu se skutečností, pro toho není ve světě ‚jsoucnost.‘</p>
<p>Tento svět, Kaččájano, je převážně svázán upoutáváním, uchopováním a ulpíváním (upajupádánábhinivesavinibandho). Ale tento (člověk) se ani neupoutává, ani neuchopuje, ani se nefixuje na toto upoutávání a uchopování, na tuto duševní fixaci, lpění a sklon ‚mé já.‘ Nemá žádnou nejistotu ani pochybnosti o tom, že vzniká-li něco, vzniká pouze strast, a ustává-li něco, ustává pouze strast. Jeho poznání je v tomto nazávislé na druhých. V tomto smyslu, Kaččájano, je zde správný názor.</p>
<p>‚Všechno jest (sabbam atthí,ti)‘—to je, Kaččájano, první krajnost (éko anto).</p>
<p>‚Nic není (sabbam natthí,ti)‘—to je, Kaččájano, druhá krajnost (dutijo anto).</p>
<p>Tathágata se neuchyluje k žádné z těchto krajností a učí Dhammu středem (madždžhéna dhammam deséti):</p>
<p>S nevědomostí jako svou podmíkou jsou tu formace... Takový je vznik celého tohoto množství strasti.</p>
<p>Ale s úplným vymizením a ustáním nevědomosti ustávají formace... Takové je ustání celého tohoto množství strasti.“</p>
</article>
<aside id="metaarea">
<p>Překlad <span class="author">Bhikkhu Gavésakó</span>, úprava a editace <span class="author">Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
