<!DOCTYPE html>
<html>
<head>
<meta charset="utf8">
<meta author="Štěpán Chromovský, Bhikkhu Gavésakó">
<title></title>
</head>
<body>
<div id="text" lang="cs">
<section class="sutta" id="sn12.10">
<article>
<div class="hgroup">
<p class="division">Saṁyutta Nikāya</p>
<h1>12.10 Gótama, velký mudrc z rodu Sákjů</h1>
</div>
<p>V Sávatthí...</p>
<p>„Před svým probuzením, mniši, ještě jako neprobuzený bódhisatta, jsem si pomyslel:</p>
<p>‚Tento svět věru strádá—rodí se, stárne, umírá, mizí a znovu vyvstává. A přesto nezná žádný únik z této strasti, ze stárnutí a smrti. Kdy se asi ukáže nějaký únik z této strasti, ze stárnutí a smrti?‘</p>
<p>Tehdy jsem si, mniši, pomyslel: ‚Za přítomnosti čeho je tu stárnutí a smrt? Čím je podmíněno (paččajá) stárnutí a smrt?‘ A když jsem nad tím hluboce uvažoval (jónisó manasikárá), mniši, dospěl jsem k porozumění: ‚Je-li tu zrození, je tu stárnutí a smrt. Zrozením je podmíněno stárnutí a smrt.‘</p>
<p>Tehdy jsem si, mniši, pomyslel: ‚Za přítomnosti čeho je tu zrození... bytí... uchopování... toužení... pociťování... dotek... šest základen... jméno-a-hmota... vědomí... formace? Čím jsou podmíněny formace?‘ A když jsem nad tím hluboce uvažoval, mniši, dospěl jsem k porozumění: ‚Je-li tu nevědomost, jsou tu formace. Nevědomostí jsou podmíněny formace.‘</p>
<p>‚A tak, věru, s nevědomostí jako svou podmínkou jsou tu formace... Takový je vznik celého tohoto množství strasti.‘</p>
<p>‚Vznikání, vznikání (samudajo)‘—vyvstalo ve mně oko, poznání, porozumění, vědění a světlo o věcech dříve neslýchaných.</p>
<p>Tehdy jsem si, mniši, pomyslel: ‚Za nepřítomnosti čeho tu není stárnutí a smrt? S ustáním čeho ustává stárnutí a smrt?‘ A když jsem nad tím hluboce uvažoval, mniši, dospěl jsem k porozumění: ‚Není-li tu zrození, není tu stárnutí a smrt. S ustáním zrození ustává stárnutí a smrt.‘</p>
<p>Tehdy jsem si, mniši, pomyslel: ‚Za nepřítomnosti čeho tu není zrození... bytí... uchopování... toužení... pociťování... dotek... šest základen... jméno-a-hmota... vědomí... formace? S ustáním čeho ustávají formace?‘ A když jsem nad tím hluboce uvažoval, mniši, dospěl jsem k porozumění: ‚Není-li tu nevědomost, nejsou tu formace. S ustáním nevědomosti ustávají formace.‘</p>
<p>‚A tak, věru, s úplným vymizením a ustáním nevědomosti ustávají formace... Takové je ustání celého tohoto množství strasti.‘</p>
<p>‚Ustání, ustání (nirodho)‘—vyvstalo ve mně oko (čakkhum udapádi), poznání (ňánam), porozumění (paňňá), vědění (vidždžá) a světlo (áloko) o věcech dříve neslýchaných (pubbe ananussutésu dhammésu).“</p>
</article>
<aside id="metaarea">
<p>Překlad <span class="author">Bhikkhu Gavésakó</span>, úprava a editace <span class="author">Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
