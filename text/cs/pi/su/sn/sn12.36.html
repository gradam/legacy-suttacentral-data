<!DOCTYPE html>
<html>
<head>
<meta charset="utf8">
<meta author="Štěpán Chromovský, Bhikkhu Gavésakó">
<title></title>
</head>
<body>
<div id="text" lang="cs">
<section class="sutta" id="sn12.36">
<article>
<div class="hgroup">
<p class="division">Saṁyutta Nikāya</p>
<h1>12.36. Podmíněny nevědomostí 2.</h1>
</div>
<p>V Sávatthí...</p>
<p>„S nevědomostí jako svou podmínkou, mniši, jsou tu formace, s formacemi jako svou podmínkou, vědomí...</p>
<p>Takový je vznik celého tohoto množství strasti.“</p>
<p>„Kdyby, mniši, někdo řekl: ‚Co je to stárnutí a smrt a komu náleží toto stárnutí a smrt?‘ nebo kdyby řekl: ‚Stárnutí a smrt je jedna věc a ten, komu toto stárnutí a smrt náleží, jiná,‘ obojí by bylo jedno a totéž, pouze výraz by se lišil.</p>
<p>Je-li tu, mniši, názor, že ‚duše a tělo jsou totéž‘, pak nelze žít svatý život.</p>
<p>Je-li tu, mniši, názor, že ‚duše je jedna věc, tělo jiná‘, pak (rovněž) nelze žít svatý život. Tathágata, mniši, se neuchyluje k žádné z těchto krajností a učí Dhammu středem: stárnutí a smrt je podmíněno zrozením.</p>
<p>Kdyby, mniši, někdo řekl: ‚Co je to zrození... bytí... uchopování... toužení... pociťování... dotek... šest základen... jméno-a-hmota... vědomí... formace a komu náleží tyto formace?‘ nebo kdyby řekl: ‚Formace jsou jedna věc a ten, komu tyto formace náleží, jiná,‘ obojí by bylo jedno a totéž, pouze výraz by se lišil.</p>
<p>Je-li tu, mniši, názor, že ‚duše a tělo jsou totéž‘, pak nelze žít svatý život.</p>
<p>Je-li tu, mniši, názor, že ‚duše je jedna věc, tělo jiná‘, pak (rovněž) nelze žít svatý život.</p>
<p>Tathágata, mniši, se neuchyluje k žádné z těchto krajností a učí Dhammu středem: formace jsou podmíněny nevědomostí.</p>
<p>Ale s úplným vymizením a ustáním nevědomosti, mniši, všechny tyto motanice, kroucení a tahanice, ať už vypadají jakkoli—‚Co je to stárnutí a smrt... zrození... bytí... uchopování... toužení... pociťování... dotek... šest základen... jméno-a-hmota... vědomí... formace a komu náleží tyto formace?‘ nebo formace jsou jedna věc a ten, komu tyto formace náleží, jiná‘ nebo ‚duše a tělo jsou totéž‘ nebo ‚duše je jedna věc, tělo jiná‘—ty všechny budou odstraněny, uťaty u kořene, vymýceny jako palmovník, zbaveny možnosti existence, aby již v budoucnu nemohly vyvstat.“</p>
</article>
<aside id="metaarea">
<p>Překlad <span class="author">Bhikkhu Gavésakó</span>, úprava a editace <span class="author">Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
