<!DOCTYPE html>
<html>
<head>
<meta charset="utf8">
<meta author="Štěpán Chromovský, Bhikkhu Gavésakó">
<title></title>
</head>
<body>
<div id="text" lang="cs">
<section class="sutta" id="sn12.22">
<article>
<div class="hgroup">
<p class="division">Saṁyutta Nikāya</p>
<h1>12.22. Deset sil2.</h1>
</div>
<p>V Sávatthí...</p>
<p>„Tathágata, mniši, obdařen deseti silami a čtyřmi sebejistotami zastává místo vůdce stáda, nechává zaznít svůj lví řev před zástupy a roztáčí dokonalé kolo:</p>
<p>‚Taková je hmota, takový je její vznik, takový je její zánik.</p>
<p>Takové je pociťování, takový je jeho vznik, takový je jeho zánik.</p>
<p>Takové je vnímání, takový je jeho vznik, takový je jeho zánik.</p>
<p>Takové jsou formace, takový je jejich vznik, takový je jejich zánik.</p>
<p>Takové je vědomí, takový je jeho vznik, takový je jeho zánik.‘</p>
<p>A tak: je-li toto, je i ono, s vyvstáním tohoto vyvstává ono, není-li toto, není ani ono, s ustáním tohoto ustává ono.</p>
<p>Totiž: s nevědomostí jako svou podmíkou jsou tu formace... vědomí... Takový je vznik celého tohoto množství strasti.</p>
<p>Ale s úplným vymizením a ustáním nevědomosti ustávají formace... vědomí... Takové je ustání celého tohoto množství strasti.</p>
<p>Takto, mniši, je mnou Dhamma dobře vyložená (svákkháto), předestřená (uttáno), odkrytá (vivato), vysvětlená (pakásito) a odhalená (čhinnapilotiko).</p>
<p>Když, mniši, byla mnou Dhamma takto dobře vyložena, předestřena, odkryta, vysvětlena a odhalena, měl by syn z dobré rodiny (kulaputta), jenž s důvěrou odešel (do bezdomoví) (saddhápabbadžiténa), vyvinout energii (vírijam árabhitum):</p>
<p>‚Nechť nezůstane nic než kůže, šlachy a kosti, nechť maso a krev vyschnou v těle, dokud však nedosáhnu toho, čeho může být dosaženo mužnou silou, mužnou energií, mužnou odhodlaností, moje energie nepoleví.‘</p>
<p>Strastně, mniši, žije lenoch (kusíto), zapletený do zlých a nedobrých věcí. Velké je dobro, o které tím přichází.</p>
<p>Kdo je však energický (áraddhavírijo), mniši, ten žije šťastně, oproštěn od zlých a nedobrých věcí. Velké je dobro, které tím získává.</p>
<p>„Nelze, mniši, tím, co je nízké (hínéna), dosáhnout nejvyššího (aggassa patti).</p>
<p>Jen tím, co je nejvyšší (aggéna), lze dosáhnout nejvyššího.</p>
<p>Jako lahodný nápoj, mniši, je tento svatý život—Mistr stanul před vámi. Proto, mniši, vyvíjejte energii pro dosažení nedosaženého, pro docílení nedocíleného, pro uskutečnění neuskutečněného.</p>
<p>Takto náš odchod (do bezdomoví) nebude planý, nýbrž plodný a úspěšný. A ty potřebnosti, kterých užíváme jako oděvu, potravy, příbytku a léků pro případ nemoci, ač prosté, budou pro nás velmi plodné a užitečné.</p>
<p>Tak byste se, mniši, měli cvičit:</p>
<p>‚S ohledem na vlastní dobro je třeba neúnavně usilovat. S ohledem na dobro druhých je třeba neúnavně usilovat. S ohledem na dobro obou je třeba neúnavně usilovat (appamádéna sampádétun,ti).‘“</p>
</article>
<aside id="metaarea">
<p>Překlad <span class="author">Bhikkhu Gavésakó</span>, úprava a editace <span class="author">Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
