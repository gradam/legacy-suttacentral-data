<!DOCTYPE html>
<html>
<head>
<meta charset="utf8">
<meta author="Štěpán Chromovský, Bhikkhu Gavésakó">
<title></title>
</head>
<body>
<div id="text" lang="cs">
<section class="sutta" id="sn12.60">
<article>
<div class="hgroup">
<p class="division">Saṁyutta Nikāya</p>
<h1>12.60. Zdroj</h1>
</div>
<p>Jednou Vznešený prodléval v kraji Kuruů, v kuruovském tržním městě Kammásadammě.</p>
<p>Tehdy se ctihodný Ánanda vydal k místu, kde se zdržoval Vznešený. Když tam dorazil, pozdravil ho a usedl po straně.</p>
<p>Ctihodný Ánanda, sedící po straně, takto oslovil Vznešeného:</p>
<p>„Je to úžasné, pane, je to podivuhodné, jak hluboké (gambhíro) je toto závislé vznikání (patiččasamuppádo) a jak hluboce se jeví, ale mně připadá naprosto jasné.“</p>
<p>„To neříkej, Ánando, to neříkej! Hluboké, Ánando, je toto závislé vznikání a hluboce se jeví. Kvůli neznalosti, nepochopení a neproniknutí této Dhammy, Ánando, je toto pokolení zamotané jako klubko nití, zauzlené jako smotaná příze, podobá se (spletené) trávě a rákosí a nemůže překonat samsára (koloběh putování) bědnými stavy, strastnými místy, záhubou.</p>
<p>U toho, Ánando, kdo pozoruje vnady na věcech souvisejících s uchopováním, vzrůstá toužení.</p>
<p>S toužením jako svou podmínkou je tu uchopování...“</p>
</article>
<aside id="metaarea">
<p>Překlad <span class="author">Bhikkhu Gavésakó</span>, úprava a editace <span class="author">Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
