<!DOCTYPE html>
<html>
<head>
<meta charset="utf8">
<meta author="Štěpán Chromovský, Bhikkhu Gavésakó">
<title></title>
</head>
<body>
<div id="text" lang="cs">
<section class="sutta" id="sn12.21">
<article>
<div class="hgroup">
<p class="division">Saṁyutta Nikāya</p>
<h1>12.21. Deset sil1.</h1>
</div>
<p>V Sávatthí...</p>
<p>„Tathágata, mniši, obdařen deseti silami (dasabalasamannágato) a čtyřmi sebejistotami (čatúhi vésáradždžéhi) zastává místo vůdce stáda (ásabham), nechává zaznít svůj lví řev (síhanádam) před zástupy a roztáčí dokonalé kolo (brahmačakkam):</p>
<p>‚Taková je hmota (rúpam), takový je její vznik (samudajo), takový je její zánik (atthangamo).</p>
<p>Takové je pociťování (védaná), takový je jeho vznik, takový je jeho zánik.</p>
<p>Takové je vnímání (saňňá), takový je jeho vznik, takový je jeho zánik.</p>
<p>Takové jsou formace (sankhárá), takový je jejich vznik, takový je jejich zánik.</p>
<p>Takové je vědomí (viňňánam), takový je jeho vznik, takový je jeho zánik.‘</p>
<p>A tak:</p>
<p>je-li toto (imasmim sati), je i ono (idam hoti),</p>
<p>s vyvstáním tohoto (imassuppádá) vyvstává ono (idam uppadždžati),</p>
<p>není-li toto (imasmim asati), není ani ono (idam na hoti),</p>
<p>s ustáním tohoto (imassa nirodhá) ustává ono (idam nirudždžhati).</p>
<p>Totiž: s nevědomostí jako svou podmíkou (avidždžápaččajá) jsou tu formace (sankhárá)... vědomí... Takový je vznik celého tohoto množství strasti.</p>
<p>Ale s úplným vymizením a ustáním nevědomosti (avidždžája asésaviráganirodhá) ustávají formace (sankháranirodho)... vědomí... Takové je ustání celého tohoto množství strasti.“</p>
</article>
<aside id="metaarea">
<p>Překlad <span class="author">Bhikkhu Gavésakó</span>, úprava a editace <span class="author">Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
