<!DOCTYPE html>
<html>
<head>
<meta charset="utf8">
<meta author="Štěpán Chromovský, Bhikkhu Gavésakó">
<title></title>
</head>
<body>
<div id="text" lang="cs">
<section class="sutta" id="sn22.59">
<article>
<div class="hgroup">
<p class="division">Saṁyutta Nikāya</p>
<h1>22.59. Anattalakkhana-sutta Znak ne-já</h1>
</div>
<p>Tak jsem slyšel. Jednou dlel Vznešený vBáránasí, vmístě zvaném Isipatana, vGazelím háji. Tam Vznešený oslovil skupinu pěti mnichů (bhikkhú): „Mnichové!“ „Pane!“ odpověděli mniši Vznešenému. Vznešený pravil:</p>
<p>„Mniši, hmota [tělesnost] (rúpa)... pociťování (védaná)... vnímání (saňňá)... formace (sankhára)... a vědomí (viňňána) jsou ne-já (anattá). Kdyby totiž hmota... pociťování... vnímání... formace... a vědomí byly já (attá), nevedly by ktrápení a bylo by možné je ovládat dle svého přání: ‚Ať jsou moje hmota... pociťování... vnímání... formace... a vědomí takové a takové, ať nejsou takové a takové.‘</p>
<p>Ale jelikož jsou hmota... pociťování... vnímání... formace... a vědomí ne-já, tak vedou ktrápení a není možné je ovládat dle svého přání: ‚Ať jsou moje hmota... pociťování... vnímání... formace... a vědomí takové a takové, ať nejsou takové a takové.‘</p>
<p>Co myslíte, mniši, jsou hmota... pociťování... vnímání... formace... a vědomí stálé (niččam) nebo nestálé (aniččam)?“ „Nestálé, pane.“</p>
<p>„A to, co je nestálé, je strastné (dukkha) nebo šťastné (sukha)?“ „Strastné, pane.“</p>
<p>„A to, co je nestálé, strastné a je předmětem změny, je správné nahlížet jako: ‚Toto je mé, toto jsem já, toto je mé já?‘“ „To ne, pane.“</p>
<p>„Proto, mniši, jakákoliv je zde hmota... pociťování... vnímání... formace... a vědomí, ať již minulé, budoucí či přítomné, vnitřní [vlastní] či vnější [ostatních], hrubé či jemné, nízké či vznešené, vzdálené či blízké, veškerá hmota... veškeré pociťování... veškeré vnímání... veškeré formace... a veškeré vědomí by měly být nahlíženy vsouladu se skutečností (jathábhútam), sesprávným porozuměním (sammappaňňája), takto: ‚Toto není mé, toto nejsem já, toto není mé já.‘</p>
<p>Mniši, vnímaje toto, poučený ušlechtilý žák (sutavá arijasávako) se odvrací (nibbindati) od hmoty... pociťování... vnímání... formací... a vědomí. Když se odvrátí, ztratí vášeň (viradždžati). Když ztratí vášeň, tak se osvobodí (vimuččati). Když je osvobozen, je v něm poznání osvobození a ví: ‚Ukončeno je zrozování, dokonán je čistý život, úkol je splněn, po tomto zde již není nic dalšího.“Tak pravil Vznešený. Potěšená skupina pěti mnichů se zaradovala ze slov Vznešeného. A vskutku, během výkladu této řeči se mysli všech pěti mnichů neulpíváním osvobodily od zákalů.</p>
</article>
<aside id="metaarea">
<p>Překlad <span class="author">Bhikkhu Gavésakó</span>, úprava a editace <span class="author">Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
