<!DOCTYPE html>
<html>
<head>
<meta charset="utf8">
<meta author="Štěpán Chromovský, Bhikkhu Gavésakó">
<title></title>
</head>
<body>
<div id="text" lang="cs">
<section class="sutta" id="sn12.14">
<article>
<div class="hgroup">
<p class="division">Saṁyutta Nikāya</p>
<h1>12.14. Asketi a bráhmani2.</h1>
</div>
<p>V Sávatthí...</p>
<p>„Ti asketi a bráhmani, mniši, kteří neznají tyto věci, neznají vznik těchto věcí, neznají ustání těchto věcí a neznají ani cestu vedoucí k ustání těchto věcí—</p>
<p>Které věci neznají? Vznik kterých věcí neznají? Ustání kterých věcí neznají? Cestu vedoucí k ustání kterých věcí neznají?</p>
<p>Neznají stárnutí a smrt, neznají vznik stárnutí a smrti, neznají ustání stárnutí a smrti a neznají ani cestu vedoucí k ustání stárnutí a smrti, neznají zrození... bytí... uchopování... toužení... pociťování... dotek... šest základen... jméno-a-hmotu... vědomí... formace, neznají vznik formací, neznají ustání formací a neznají ani cestu vedoucí k ustání formací. Tyto věci neznají, vznik těchto věcí neznají, ustání těchto věcí neznají, cestu vedoucí k ustání těchto věcí neznají.</p>
<p>Tito asketi a bráhmani nejsou mnou uznáváni jako tací mezi askety, nejsou mnou uznáváni jako tací mezi bráhmany, ani tito ctihodní neuskutečnili zde a nyní svým vlastním přímým poznáním smysl svého asketismu či bráhmanství a neprodlévají v jeho dosažení.</p>
<p>Ti asketi a bráhmani, mniši, kteří znají tyto věci, znají vznik těchto věcí, znají ustání těchto věcí a znají i cestu vedoucí k ustání těchto věcí—</p>
<p>Které věci znají? Vznik kterých věcí znají? Ustání kterých věcí znají? Cestu vedoucí k ustání kterých věcí znají?</p>
<p>Znají stárnutí a smrt, znají vznik stárnutí a smrti, znají ustání stárnutí a smrti a znají i cestu vedoucí k ustání stárnutí a smrti, znají zrození... bytí... uchopování... toužení... pociťování... dotek... šest základen... jméno-a-hmotu... vědomí... formace, znají vznik formací, znají ustání formací a znají i cestu vedoucí k ustání formací. Tyto věci znají, vznik těchto věcí znají, ustání těchto věcí znají, cestu vedoucí k ustání těchto věcí znají.</p>
<p>Tito asketi a bráhmani jsou mnou uznáváni jako tací mezi askety, jsou mnou uznáváni jako tací mezi bráhmany, a tito ctihodní uskutečnili zde a nyní svým vlastním přímým poznáním smysl svého asketismu či bráhmanství a prodlévají v jeho dosažení.“</p>
</article>
<aside id="metaarea">
<p>Překlad <span class="author">Bhikkhu Gavésakó</span>, úprava a editace <span class="author">Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
