<!DOCTYPE html>
<html>
<head>
<meta charset="utf8">
<meta author="Štěpán Chromovský, Bhikkhu Gavésakó">
<title></title>
</head>
<body>
<div id="text" lang="cs">
<section class="sutta" id="sn12.1">
<article>
<div class="hgroup">
<p class="division">Saṁyutta Nikāya</p>
<h1>12.1. Výklad závislého vznikání</h1>
</div>
<p>Tak jsem slyšel. Jednou Vznešený prodléval v Sávatthí, v Džétově háji, Anáthapindikově zahradě.</p>
<p>Tam Vznešený oslovil mnichy: „Mnichové!“ „Pane!“ odpověděli mu mniši. Vznešený pravil:</p>
<p>„Vyložím vám, mniši, závislé vznikání (patičča-samuppáda). Poslouchejte, dávejte dobrý pozor a já budu hovořit.“ „Ano, pane,“ odpověděli mu mniši.</p>
<p>Vznešený pravil: „Co je to, mniši, závislé vznikání?</p>
<p>S nevědomostí jako svou podmínkou (avidždžápacččajá) jsou tu formace (sankhárá).</p>
<p>S formacemi jako svou podmínkou (sankhárápacččajá), vědomí (viňňánam).</p>
<p>S vědomím jako svou podmínkou (viňňánapaččajá), jméno-a-hmota (náma-rúpam).</p>
<p>Se jménem-a-hmotou jako svou podmínkou (náma-rúpapaččajá), šest základen (salájatanam).</p>
<p>S šesti základnami jako svou podmínkou (salájatanapaččajá), dotek (phasso).</p>
<p>S dotekem jako svou podmínkou (phassapaččajá), pociťování (védaná).</p>
<p>S pociťováním jako svou podmínkou (védanápaččajá), toužení (tanhá).</p>
<p>S toužením jako svou podmínkou (tanhápaččajá), uchopování (upádánam).</p>
<p>S uchopováním jako svou podmínkou (upádánapaččajá), bytí (bhavo).</p>
<p>S bytím jako svou podmínkou (bhavapaččajá), zrození (džáti).</p>
<p>Se zrozením jako svou podmínkou (džátipaččajá) vyvstává stárnutí a smrt (džará maranam), trápení, naříkání, bolest, žal a zoufalství (sokaparidévadukkhadomanassupájásá sambhavanti).</p>
<p>Takový je vznik celého tohoto množství strasti. Tomu se, mniši, říká závislé vznikání.</p>
<p>Ale s úplným vymizením a ustáním nevědomosti (avidždžájatvéva asésa-virága-nirodhá) ustávají formace (sankháranirodho).</p>
<p>S ustáním formací (sankháranirodhá) ustává vědomí (viňňánanirodho).</p>
<p>S ustáním vědomí (viňňánanirodhá) ustává jméno-a-hmota (náma-rúpanirodho).</p>
<p>S ustáním jména-a-hmoty (náma-rúpanirodhá) ustává šest základen (salájatananirodho).</p>
<p>S ustáním šesti základen (salájatananirodhá) ustává dotek (phassanirodho).</p>
<p>S ustáním doteku (phassanirodhá) ustává pociťování (védanánirodho).</p>
<p>S ustáním pociťování (védanánirodhá) ustává toužení (tanhánirodho).</p>
<p>S ustáním toužení (tanhánirodhá) ustává uchopování (upádánanirodho).</p>
<p>S ustáním uchopování (upádánanirodhá) ustává bytí (bhavanirodho).</p>
<p>S ustáním bytí (bhavanirodhá) ustává zrození (džátinirodho).</p>
<p>S ustáním zrození (džátinirodhá) ustává stárnutí a smrt (džará maranam), trápení, naříkání, bolest, žal a zoufalství (sokaparidévadukkhadomanassupájásá nirudždžhanti).</p>
<p>Takové je ustání celého tohoto množství strasti.“</p>
<p>Tak pravil Vznešený. Spokojení mniši se zaradovali ze slov Vznešeného.</p>
</article>
<aside id="metaarea">
<p>Překlad <span class="author">Bhikkhu Gavésakó</span>, úprava a editace <span class="author">Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
