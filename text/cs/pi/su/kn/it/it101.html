<!DOCTYPE html>
<html>
<head>
<meta charset="utf8">
<title></title>
<meta author="Štěpán Chromovský, Bhikkhu Gavésakó">
</head>
<body>
<div id="text" lang="cs">
<section class="sutta" id="it101">
<article>
<div class="hgroup">
<p class="division">Khuddaka Nikāya</p>
<p class="subdivision">Buddhova rčení</p>
<p>Čtvrtá kapitola</p>
<h1>101. Čtyři nezávadné věci</h1>
</div>
<p>... „Mniši, tyto čtyři věci jsou téměř ničím, snadno dosažitelné, nezávadné (bezúhonné). Které čtyři?</p>
<p>Roucho z odhozených hadrů, almužní jídlo, přístřeší u kořene stromu a lék vyrobený ze zkvašené kravské moči. To jsou ty čtyři věci, které jsou téměř ničím, snadno dosažitelné, nezávadné. Když je mnich spokojen s tím, co je téměř ničím a snadno dosažitelné, pak je obdařen jedním z členů asketického života, říkám.“ ...</p>
<blockquote class="gatha"><p>„Je spokojen s tím, co je nezávadné, co je téměř ničím, snadno dosažitelné.<br>Místem příbytku, rouchem, jídlem ani pitím<br>jeho mysl není zmítána a je bez potíží.<br>Tyto věci jsou označené jako vhodné pro asketický život,<br>hodí se pro spokojeného a dbalého mnicha.“ ...</p></blockquote>
</article>
<aside id="metaarea">
<p>Z páli a angličtiny přeložil <span class="author">Štěpán Chromovský</span></p>
<p>Redigoval <span class="author">Bhikkhu Gavésakó</span>.</p>
<p>(C) Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
