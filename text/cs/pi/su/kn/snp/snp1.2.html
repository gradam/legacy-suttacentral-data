<!DOCTYPE html>
<html>
<head>
<meta charset="utf8">
<meta author="Štěpán Chromovský, Bhikkhu Gavésakó">
<title></title>
</head>
<body>
<div id="text" lang="cs">
<section class="sutta" id="snp1.2">
<article>
<div class="hgroup">
<p class="division">Suttanipáta</p>
<h1>1.2 Dhanija-sutta Dhanija</h1>
</div>
<blockquote class="gatha"><p>„Uvařil jsem svou rýži a podojil jsem,“<br>pravil pastevec Dhanija.<br>„Prodlévám se svou rodinou na břehu řeky Mahí.<br>Mám zastřešenou chýši a dost paliva pro oheň.<br>Chcete-li, nebesa, nechť se tedy spustí déšť!“</p>
<p>„Jsem prost hněvu a hrubost [mé mysli] (khila) zmizela,“<br>pravil Vznešený.<br>„Prodlévám jednu noc na břehu řeky Mahí.<br>Má chýše je odkrytá a můj oheň vyhasl.<br>Chcete-li, nebesa, nechť se tedy spustí déšť!“</p>
<p>„Nejsou tu mouchy ani komáři,“<br>pravil pastevec Dhanija.<br>„Krávy se pasou na zelené louce. <br>Vydržely by i déšť, kdyby přišel.<br>Chcete-li, nebesa, nechť se tedy spustí déšť!“</p>
<p>„Můj svázaný vor byl dobře sestaven,“<br>pravil Vznešený.<br>„Přeplul jsem, překročil jsem na druhý břeh (páragato) <br>a překonal jsem mocný tok.<br>Teď už žádný vor nepotřebuji.<br>Chcete-li, nebesa, nechť se tedy spustí déšť!“</p>
<p>„Má žena je poslušná a skromná,“<br>pravil pastevec Dhanija.<br>„Žije se mnou již dlouho a je líbezná.<br>Nedoslechnu se o ní nic špatného.<br>Chcete-li, nebesa, nechť se tedy spustí déšť!“</p>
<p>„Má mysl je poslušná a osvobozená,“<br>pravil Vznešený.<br>„Byla dlouhou dobu cvičena a je dobře zkrocená.<br>Proto ve mně není nic zlého.<br>Chcete-li, nebesa, nechť se tedy spustí déšť!“</p>
<p>„Živím se svým vlastním výdělkem,“<br>pravil pastevec Dhanija.<br>„Moji synové žijí se mnou a jsou zdraví.<br>Nedoslechnu se o nich nic špatného.<br>Chcete-li, nebesa, nechť se tedy spustí déšť!“</p>
<p>„Nejsem ničí nádeník,“<br>pravil Vznešený.<br>„Obdržel jsem (svou odměnu) a kráčím širým světem.<br>Teď už nepotřebuji žádnou mzdu.<br>Chcete-li, nebesa, nechť se tedy spustí déšť!“</p>
<p>„Jsou tu krávy a telata,“<br>pravil pastevec Dhanija,<br>„březí kusy i jalovice<br>a také býk, vůdce stáda.<br>Chcete-li, nebesa, nechť se tedy spustí déšť!“</p>
<p>„Zde nejsou krávy ani telata,“<br>pravil Vznešený,<br>„březí kusy ani jalovice,<br>ani žádný býk, vůdce stáda.<br>Chcete-li, nebesa, nechť se tedy spustí déšť!“</p>
<p>„Kůly jsou pevně zakopány v zemi,“<br>pravil pastevec Dhanija.<br>„Nové rákosové provazy jsou dobře spleteny,<br>a ani telata je nepřetrhnou.<br>Chcete-li, nebesa, nechť se tedy spustí déšť!“</p>
<p>„Zpřetrhal jsem svá pouta jako býk,“<br>pravil Vznešený,<br>„tak jako když slon přetrhne liánu.<br>Nevstoupím již více do [mateřského] lůna.<br>Chcete-li, nebesa, nechť se tedy spustí déšť!“</p>
<p>V tu chvíli se z velkého mraku spustil déšť<br>a zaplavil kopce i nížiny.<br>Když Dhanija slyšel, jak prší,<br>řekl toto:</p>
<p>„Věru nemalý zisk je to pro nás,<br>kdož spatřili jsme Vznešeného.<br>Utíkáme se k tobě jako k útočišti, ó Vidoucí!<br>Buď naším učitelem, Velký mudrci!</p>
<p>Má žena a já budeme poslušně žít<br>čistým životem vedle Blaženého.<br>Překonáme zrození a smrt,<br>a ukončíme tak [veškeré] utrpení.“</p>
<p>„Kdo má syny, těší se ze synů,“<br>pravil Zlý Mára).<br>„Stejně tak, pastevec se těší ze svých krav.<br>Neboť vlastnictví je pro člověka zdrojem potěšení,<br>a kdo nic nevlastní, ten se netěší.“</p>
<p>„Kdo má syny, trápí se kvůli synům,“<br>pravil Vznešený.<br>„Stejně tak, pastevec se trápí kvůli svému dobytku.<br>Neboť vlastnictví je pro člověka zdrojem trápení,<br>a kdo nic nevlastní, ten se netrápí.“</p></blockquote>
</article>
<aside id="metaarea">
<p>Překlad <span class="author">Bhikkhu Gavésakó</span>, úprava a editace <span class="author">Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>