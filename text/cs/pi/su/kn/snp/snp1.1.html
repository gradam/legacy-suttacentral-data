<!DOCTYPE html>
<html>
<head>
<meta charset="utf8">
<meta author="Štěpán Chromovský, Bhikkhu Gavésakó">
<title></title>
</head>
<body>
<div id="text" lang="cs">
<section class="sutta" id="snp1.1">
<article>
<div class="hgroup">
<p class="division">Suttanipáta</p>
<h1>1.1. Uraga-sutta Had</h1>
</div>
<blockquote class="gatha"><p>Mnich, který ukázní svůj hněv, hned jak v něm vyvstane,<br>tak jako lze léčivými bylinami zastavit šířící se jed,<br>opustí tento i onen břeh,<br>tak jako had opouští svou starou, obnošenou kůži.</p>
<p>Mnich, který beze zbytku odetne svou vášeň (rága),<br>tak jako lze u kořene utrhnout lotosový květ,<br>opustí tento i onen břeh,<br>tak jako had opouští svou starou, obnošenou kůži.</p>
<p>Mnich, který beze zbytku odetne své toužení (tanhá),<br>tak jako lze vysušit prudce tekoucí proud,<br>opustí tento i onen břeh,<br>tak jako had opouští svou starou, obnošenou kůži.</p>
<p>Mnich, který beze zbytku vytrhne svou domýšlivost (mána),<br>tak jako velká povodeň utrhne chatrný rákosový most,<br>opustí tento i onen břeh, <br>tak jako had opouští svou starou, obnošenou kůži.</p>
<p>Mnich, který nenachází žádné jádro (sára) v bytí,<br>tak jako na fíkovníku nelze najít květy,<br>opustí tento i onen břeh,<br>tak jako had opouští svou starou, obnošenou kůži.</p>
<p>Mnich, jenž v sobě nechová žádnou zášť<br>a překonal bytí v tom či onom stavu,<br>opustí tento i onen břeh,<br>tak jako had opouští svou starou, obnošenou kůži.</p>
<p>Mnich, jehož [špatné] myšlenky jsou vyhlazeny,<br>beze zbytku uvnitř odstraněny,<br>opustí tento i onen břeh,<br>tak jako had opouští svou starou, obnošenou kůži.</p>
<p>Mnich, jenž nezachází příliš daleko<br>ani nezůstává pozadu,<br>který překonal celou tuto rozbujelost (papaňča),<br>opustí tento i onen břeh,<br>tak jako had opouští svou starou, obnošenou kůži.</p>
<p>Mnich, jenž nezachází příliš daleko <br>ani nezůstává pozadu<br>a ví o světě, že „toto vše je falešné“ (sabbam vitatham idan ti),<br>opustí tento i onen břeh,<br>tak jako had opouští svou starou, obnošenou kůži.</p>
<p>Mnich, jenž nezachází příliš daleko<br>ani nezůstává pozadu<br>a ví prost chtivosti, že „toto vše je falešné“,<br>opustí tento i onen břeh,<br>tak jako had opouští svou starou, obnošenou kůži.</p>
<p>Mnich, jenž nezachází příliš daleko<br>ani nezůstává pozadu<br>a ví prost vášně, že „toto vše je falešné“,<br>opustí tento i onen břeh,<br>tak jako had opouští svou starou, obnošenou kůži.</p>
<p>Mnich, jenž nezachází příliš daleko<br>ani nezůstává pozadu<br>a ví prost nenávisti, že „toto vše je falešné“,<br>opustí tento i onen břeh,<br>tak jako had opouští svou starou, obnošenou kůži.</p>
<p>Mnich, jenž nezachází příliš daleko<br>ani nezůstává pozadu<br>a ví prost zaslepenosti, že „toto vše je falešné“,<br>opustí tento i onen břeh,<br>tak jako had opouští svou starou, obnošenou kůži.</p>
<p>Mnich, v němž nejsou žádné [zhoubné] sklony (anusajá)<br>a kořeny všeho neblahého byly vyhubeny,<br>opustí tento i onen břeh, <br>tak jako had opouští svou starou, obnošenou kůži.</p>
<p>Mnich, v němž není nic zrozeno z úzkosti,<br>co by mohlo způsobit jeho návrat na tento břeh,<br>opustí tento i onen břeh,<br>tak jako had opouští svou starou, obnošenou kůži.</p>
<p>Mnich, v němž není nic zrozeno z touhy,<br>co by u něj mohlo zapříčinit připoutanost k bytí,<br>opustí tento i onen břeh, <br>tak jako had opouští svou starou, obnošenou kůži.</p>
<p>Mnich, který odstranil pět překážek (paňča nívaraná),<br>je bez starostí, překonal nejistotu a vytrhl svůj šíp (salla),<br>opustí tento i onen břeh, <br>tak jako had opouští svou starou, obnošenou kůži.</p></blockquote>
</article>
<aside id="metaarea">
<p>Překlad <span class="author">Bhikkhu Gavésakó</span>, úprava a editace <span class="author">Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>