<!DOCTYPE html>
<html>
<head>
<meta charset="utf8">
<title></title>
<meta author="Štěpán Chromovský, Bhikkhu Gavésakó">
</head>
<body>
<div id="text" lang="cs">
<section class="sutta" id="it83">
<article>
<div class="hgroup">
<p class="division">Khuddaka Nikāya</p>
<p class="subdivision">Buddhova rčení</p>
<p>Třetí kapitola</p>
<h1>83. Předzvěsti</h1>
</div>
<p>... „Mniši, když se blíží smrt (zmizení) božského těla nějakého boha, vyvstává u něj pět předzvěstí (znamení)—(1.) jeho květinový věnec uvadá, (2.) jeho roucho se zašpiní, (3.) z jeho podpaží vychází pot, (4.) na jeho tělo dopadá tíha (otupělost) a (5.) netěší se již více ze svého božského místa dlení.</p>
<p>Když bohové podle toho poznají, že tento syn bohů se blíží smrti [zmizení], povzbuzují ho trojí řečí: (1.)‚Ctěný, odejdi odsud do šťastného stavu. (2.)Když odsud odejdeš do šťastného stavu, získej to, co je dobré získat. (3.)Když získáš to, co je dobré získat, staň se v tom dobře upevněným.‘</p>
<p>Když bylo toto řečeno, nějaký mnich řekl Vznešenému: ‚A co, pane, tito bohové považují za odchod do šťastného stavu? Co považují za zisk, který je dobré získat? Co považují za dobré upevnění?‘</p>
<p>(1.)Lidský stav, mnichu, tito bohové považují za odchod do šťastného stavu. (2.)Stanuv se lidskou bytostí, získat důvěru v dhammu (nauku) a vinaju (disciplínu), vykládané Tathágatou—to tito bohové považují za zisk, který je dobré získt. (3.)Když je tato důvěra upevněna, zakořeněna a zakotvena tak, že nemůže být zničena žádným asketou ani bráhmanem, bohem, Márou či Brahmou ani kýmkoli jiným na světě—to tito bohové považují za dobré upevnění.“ ...</p>
<blockquote class="gatha"><p>„Když božské tělo nějakého boha umírá (mizí) z důvodu skončení jeho životního období,<br>zaznívají tři hlasy, povzbuzení bohů:<br>‚Ctěný, odejdi odsud do šťastného stavu, do společnosti lidí.<br>Stanuv se lidskou bytostí, získej nepřekonatelnou důvěru v pravou Dhammu.<br>Tvá důvěra by měla být upevněna, zakořeněna a zakotvena,<br>po celý tvůj život, nezničitelně, v tuto pravou Dhammu, dobře vyloženou.<br>Opustiv špatné jednání tělem, špatné jednání řečí,<br>špatné jednání myslí a cokoli co je závadné,<br>vykonávaje mnoho prospěšného tělem, mnoho prospěšného řečí,<br>mnoho prospěšného myslí, nezměrně a bez přivlastňování,<br>takto vykonávaje mnoho základů dobra (zásluh), skrze štědrost<br>ostatní smrtelníky v pravé Dhammě a v čistém životě upevňuj.‘<br>S takovým soucitem ho tito bohové povzbuzují, když poznají,<br>že se blíží smrti: ‚Vrať se, dévo, znovu a znovu.‘“ ...</p></blockquote>
</article>
<aside id="metaarea">
<p>Z páli a angličtiny přeložil <span class="author">Štěpán Chromovský</span></p>
<p>Redigoval <span class="author">Bhikkhu Gavésakó</span>.</p>
<p>(C) Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
