<!DOCTYPE html>
<html>
<head>
<meta charset="utf8">
<title></title>
<meta author="Štěpán Chromovský, Bhikkhu Gavésakó">
</head>
<body>
<div id="text" lang="cs">
<section class="sutta" id="iti93">
<article>
<div class="hgroup">
<p class="division">Khuddaka Nikāya</p>
<p class="subdivision">Buddhova rčení</p>
<p>Třetí kapitola</p>
<h1>93. Oheň</h1>
</div>
<p>... „Jsou tyto tři ohně, mniši. Které tři? Oheň vášně, oheň nenávisti a oheň zaslepenosti. To jsou ty tři ohně.“ ...</p>
<blockquote class="gatha"><p>„Oheň vášně spaluje smrtelníky, vzrušené a omámené smyslnými požitky.<br>Oheň nenávisti spaluje zlovolné lidi, kteří zabíjejí živé bytosti.<br>Oheň zaslepenosti spaluje pomatence, kteří neznají ušlechtilé učení.<br>Když nerozumí těmto ohňům, lidé těšící se z vlastní osobnosti,<br>vyvstávají v pekle, ve zvířecích lůnech,<br>v oblastech démonů a hladových duchů, nevyproštěni z Márových pout.<br>Avšak ti kdo jsou ve dne v noci oddáni učení dokonale Probuzeného,<br>ti uhasí oheň vášně, neustále vnímajíce nečistotu těla,<br>oheň nenávisti uhasí laskavostí, tito nejvyšší lidé,<br>a oheň zaslepenosti moudrostí, jež vede k proniknutí věcí.<br>když uhasili tyto ohně, bystří jedinci, nepolevující ve dne v noci,<br>jsou bezezbytku odpoutáni a bezezbytku překonali strast.<br>Tito vědoucí s ušlechtilým viděním, moudří se správným poznáním,<br>když přímo poznali ukončení zrozování, nevstupují již do dalšího bytí.“ ...</p></blockquote>
</article>
<aside id="metaarea">
<p>Z páli a angličtiny přeložil <span class="author">Štěpán Chromovský</span></p>
<p>Redigoval <span class="author">Bhikkhu Gavésakó</span>.</p>
<p>(C) Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
