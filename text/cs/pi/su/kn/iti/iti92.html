<!DOCTYPE html>
<html>
<head>
<meta charset="utf8">
<title></title>
<meta author="Štěpán Chromovský, Bhikkhu Gavésakó">
</head>
<body>
<div id="text" lang="cs">
<section class="sutta" id="iti92">
<article>
<div class="hgroup">
<p class="division">Khuddaka Nikāya</p>
<p class="subdivision">Buddhova rčení</p>
<p>Třetí kapitola</p>
<h1>92. Svrchní roucho</h1>
</div>
<p>... „Mniši, i kdyby nějaký mnich obdržel mé svrchní roucho a následoval mě těsně v mých šlépějích, avšak byl žádostivý vůči smyslným požitkům, se silnou vášní, se zlovolnou myslí, se zkaženým myšlením (záměrem), se zatemněným uvědoměním, bez jasného chápání, nesoustředěný, s rozptýlenou myslí a s nekontrolovanými smysly, byl by daleko ode mě a já od něho. A z jakého důvodu? Jelikož takový mnich nevidí Dhammu, a když nevidí Dhammu, nevidí mě.</p>
<p>Ale i kdyby nějaký mnich prodléval vzdálen sto mil, avšak byl bez žádosti vůči smyslným požitkům, bez silné vášně, s nezlovolnou myslí, s nezkaženým myšlením (záměrem), s ustaveným uvědoměním, s jasným pochopením, soustředěný, se sjednocenou myslí a s ovládanými smysly, byl by blízko u mě a já u něho. A z jakého důvodu? Jelikož takový mnich vidí Dhammu, a když vidí Dhammu, vidí mě.“ ...</p>
<blockquote class="gatha"><p>„Ačkoli těsně následuje, je plný žádostí a obtíží,<br>Chvějící se od neochvějného, neodpoutaný od odpoutaného,<br>chtivý od chtivosti prostého—pohleď jak je daleko.<br>Ale kdo přímo poznává Dhammu a chápaje Dhammu—ten kdo je moudrý,<br>je neochvějný a utišený, jako jezero nezčeřené větrem.<br>Neochvějný k neochvějnému, odpoutaný k odpoutanému,<br>chtivosti prostý k chtivosti prostému—pohleď jak je blízko.“ ...</p></blockquote>
</article>
<aside id="metaarea">
<p>Z páli a angličtiny přeložil <span class="author">Štěpán Chromovský</span></p>
<p>Redigoval <span class="author">Bhikkhu Gavésakó</span>.</p>
<p>(C) Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
