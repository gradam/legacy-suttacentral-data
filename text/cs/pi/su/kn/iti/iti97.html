<!DOCTYPE html>
<html>
<head>
<meta charset="utf8">
<title></title>
<meta author="Štěpán Chromovský, Bhikkhu Gavésakó">
</head>
<body>
<div id="text" lang="cs">
<section class="sutta" id="iti97">
<article>
<div class="hgroup">
<p class="division">Khuddaka Nikāya</p>
<p class="subdivision">Buddhova rčení</p>
<p>Třetí kapitola</p>
<h1>97. Ušlechtilá ctnost</h1>
</div>
<p>... „Mniši, mnich obdařený ušlechtilou ctností, ušlechtilým učením a ušlechtilou moudrostí, je v této Dhammě a disciplíně nazýván dokonalým, nejvyšším člověkem, jenž dospěl k završení.</p>
<p>A jak je mnich obdařen ušlechtilou ctností? Zde je mnich ctnostný, prodlévá střežen a kontrolován pravidly života mnicha, obdařen uvědoměním oblasti svého jednání, dodržuje pravidla cvičení a cvičí se, vidouc nebezpečí i v malých chybách. Takto je mnich obdařen ušlechtilou ctností.</p>
<p>A jak je mnich obdařen ušlechtilým učením? Zde mnich prodlévá, oddávaje se rozvíjení sedmi věcí, jež jsou křídly k probuzení. Takto je mnich obdařen ušlechtilým učením.</p>
<p>A jak je mnich obdařen ušlechtilou moudrostí? Zde mnich, díky odstranění zákalů, vstupuje zde a nyní do nezkaleného osvobození mysli a osvobození moudrostí, která uskutečnil svým vlastním přímým poznáním a prodlévá v jejich dosažení. Takto je mnich obdařen ušlechtilou moudrostí.<br>Obdařený ušlechtilou ctností, ušlechtilým učením a ušlechtilou moudrostí, je v této Dhammě a disciplíně nazýván dokonalým, nejvyšším člověkem, jenž dospěl k završení.“ ...</p>
<blockquote class="gatha"><p>... „Oproštěn od špatného jednání tělem, řečí a myslí—<br>je nazýván obdařeným ušlechtilou ctností—mnich, jenž se stydí špatně jednat.<br>Když dobře rozvíjí sedm věcí, jež vedou k dokonalému probuzení—<br>je nazýván obdařeným ušlechtilým učením—nenáročný (skromný) mnich.<br>Když právě zde, sám pro sebe poznává odstranění (ukončení) strasti,<br>je nazýván obdařený ušlechtilou moudrostí—mnich oproštěný od zákalů.<br>Obdařen těmito věcmi, když odetnul pochybnosti, bez obtíží,<br>odpoután od celého světa, je nazýván tím, kdo vše opustil.“ ...</p></blockquote>
</article>
<aside id="metaarea">
<p>Z páli a angličtiny přeložil <span class="author">Štěpán Chromovský</span></p>
<p>Redigoval <span class="author">Bhikkhu Gavésakó</span>.</p>
<p>(C) Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
