<!DOCTYPE html>
<html>
<head>
<meta charset="utf8">
<title></title>
<meta author="Štěpán Chromovský, Bhikkhu Gavésakó">
</head>
<body>
<div id="text" lang="cs">
<section class="sutta" id="iti110">
<article>
<div class="hgroup">
<p class="division">Khuddaka Nikāya</p>
<p class="subdivision">Buddhova rčení</p>
<p>Čtvrtá kapitola</p>
<h1>110. Chůze</h1>
</div>
<p>... „Mniši, v nějakém mnichovi, zatímco chodí... stojí... sedí... leží, vyvstávají myšlenky smyslných požitků, myšlenky zlovůle či myšlenky násilí. Tento mnich ty myšlenky přijme, neopustí je, nerozptýlí je, nezničí je a nezbaví je existence. Takový mnich, ať chodí... stojí... sedí... leží, postrádající horlivost a obavy ze špatného konání, je nazýván neustále líným a ochablým.</p>
<p>Mniši, v nějakém mnichovi, zatímco chodí... stojí... sedí... leží, vyvstávají myšlenky smyslných požitků, myšlenky zlovůle či myšlenky násilí. Tento mnich ty myšlenky nepřijme, opustí je, rozptýlí je, zničí je a zbaví je existence. Takový mnich, ať chodí... stojí... sedí... leží, takto obdařen horlivostí a obavami ze špatného konání, je nazýván neustále energickým a odhodlaným.“ ...</p>
<blockquote class="gatha"><p>„Ať chodí, stojí, sedí či leží,<br>kdo myslí zlé myšlenky patřící k životu v domácnosti,<br>ten vůbec nenásleduje cestu, omámen klamnými věcmi<br>takový mnich není schopný dosáhnout nejvyššího probuzení.<br>Ale ten, ať chodí, stojí, sedí či leží,<br>kdo myšlenky přemůže a těší se z utišení myšlenek,<br>takový mnich je schopný dosáhnout nejvyššího probuzení.“ ...</p></blockquote>
</article>
<aside id="metaarea">
<p>Z páli a angličtiny přeložil <span class="author">Štěpán Chromovský</span></p>
<p>Redigoval <span class="author">Bhikkhu Gavésakó</span>.</p>
<p>(C) Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
