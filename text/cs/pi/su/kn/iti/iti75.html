<!DOCTYPE html>
<html>
<head>
<meta charset="utf8">
<title></title>
<meta author="Štěpán Chromovský, Bhikkhu Gavésakó">
</head>
<body>
<div id="text" lang="cs">
<section class="sutta" id="it75">
<article>
<div class="hgroup">
<p class="division">Khuddaka Nikāya</p>
<p class="subdivision">Buddhova rčení</p>
<p>Třetí kapitola</p>
<h1>75. Dešťový mrak</h1>
</div>
<p>... „Tyto tři jedince lze nalézt ve světě, mniši. Které tři? Toho kdo je jako mrak bez deště, toho kdo prší jen místy a toho kdo prší kdekoliv.</p>
<p>A jaký jedinec je jako mrak bez deště? Zde někdo vše hromadí a nedává asketům, bráhmanům, poutníkům, bídníkům ani žebrákům jídlo, pití, šatstvo, vozy, květiny, vůně, ozdoby, lůžka, příbytky či svíce. Takový jedinec je jako mrak bez deště.</p>
<p>A jaký jedinec prší jen místy? Zde někdo dává jen některým asketům, bráhmanům, poutníkům, bídníkům a žebrákům jídlo, pití, šatstvo, vozy, květiny, vůně, ozdoby, lůžka, příbytky či svíce, a jiným nedává. Takový jedinec prší jen místy.</p>
<p>A jaký jedinec prší kdekoliv? Zde někdo dává všem asketům, bráhmanům, poutníkům, bídníkům a žebrákům jídlo, pití, šatstvo, vozy, květiny, vůně, ozdoby, lůžka, příbytky či svíce. Takový jedinec prší kdekoliv. To jsou ti tři jedinci, které lze nalézt ve světě.“ ...</p>
<blockquote class="gatha"><p>„Nedělí se s askety ani s bráhmany, ani s poutníky a bídníky<br>o to co získal, o jídlo, pití, pokrmy:<br>tohoto, který je nižší mezi lidmi přirovnávám k mraku bez deště.<br>Některým dává, jiným nedává:<br>tohoto moudří lidé přirovnávají k dešti, který prší jen místy.<br>Ten, kdo odpovídá na požádání, soucitný ke všem bytostem,<br>těšící se rozdáváním darů, říká: ‚Dávejte, dávejte jim.‘<br>Jako zvučící a dunící mrak, naplněný vodou, když prší<br>a zavlažuje plošiny a rokle:<br>podobný je tento jedinec.<br>Když správně nahromadil bohatství, získané skrze aktivitu,<br>plně uspokojuje jídlem a pitím ty, kdo se stali poutníky (bez domova).“ ...</p></blockquote>
</article>
<aside id="metaarea">
<p>Z páli a angličtiny přeložil <span class="author">Štěpán Chromovský</span></p>
<p>Redigoval <span class="author">Bhikkhu Gavésakó</span>.</p>
<p>(C) Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
