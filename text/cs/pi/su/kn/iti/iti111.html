<!DOCTYPE html>
<html>
<head>
<meta charset="utf8">
<title></title>
<meta author="Štěpán Chromovský, Bhikkhu Gavésakó">
</head>
<body>
<div id="text" lang="cs">
<section class="sutta" id="iti111">
<article>
<div class="hgroup">
<p class="division">Khuddaka Nikāya</p>
<p class="subdivision">Buddhova rčení</p>
<p>Čtvrtá kapitola</p>
<h1>111. Obdařeni ctností</h1>
</div>
<p>... „Prodlévejte obdařeni ctností, mniši. Prodlévejte obdařeni pravidly života mnicha. Prodlévejte střeženi a kontrolováni pravidly života mnicha, obdařeni uvědoměním oblasti svého jednání, dodržujte pravidla cvičení a cvičte se, vidouce nebezpečí i v malých chybách.</p>
<p>Kdo prodlévá obdařen ctností, obdařen pravidly života mnicha, střežen a kontrolován pravidly života mnicha, obdařen uvědoměním oblasti svého jednání, kdo dodržuje pravidla cvičení a cvičí se, vidouc nebezpečí i v malých chybách, co více by měl ještě vykonat?</p>
<p>Při chůzi... ve stoje... v sedě... v leže, odstranil-li mnich žádostivost, zlovůli, lenost a malátnost, neklid a rozrušenost a pochybnosti, je-li obdařen nepolevující energií a ustaveným nezatemněným uvědoměním, jeho tělo je uklidněné a nevzrušené a jeho mysl soustředěná a sjednocená—takový mnich, ať chodí... stojí... sedí... leží, obdařen horlivostí a obavami ze špatného konání, je nazýván neustále energickým a odhodlaným.“ ...</p>
<blockquote class="gatha"><p>„Ovládá se při chůzi, ovládá se ve stoje, ovládá se v sedě, ovládá se v leže,<br>mnich se ovládá při ohýbání a natahování svých údú,<br>směrem nahoru, dolu a napříč,<br>pozoruje vznik a zánik jevů, osobnostních skupin.<br>Takto prodlévajícího s horlivostí, v míru a bez neklidu,<br>se správně utišenou myslí, správně se cvičícího, vždy uvědomělého,<br>mnicha tohoto druhu nazývám neustále odhodlaným.“ ...</p></blockquote>
</article>
<aside id="metaarea">
<p>Z páli a angličtiny přeložil <span class="author">Štěpán Chromovský</span></p>
<p>Redigoval <span class="author">Bhikkhu Gavésakó</span>.</p>
<p>(C) Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
