<!DOCTYPE html>
<html>
<head>
<meta charset="utf8">
<title></title>
<meta author="Štěpán Chromovský, Bhikkhu Gavésakó">
</head>
<body>
<div id="text" lang="cs">
<section class="sutta" id="iti109">
<article>
<div class="hgroup">
<p class="division">Khuddaka Nikāya</p>
<p class="subdivision">Buddhova rčení</p>
<p>Čtvrtá kapitola</p>
<h1>109. Říční proud</h1>
</div>
<p>... „Mniši, jako kdyby byl nějaký člověk příjemně a mile unášen říčním proudem a pak by ho uviděl jiný člověk s dobrým zrakem, stojící na břehu, který by mu řekl: ‚Milý člověče, ačkoli jsi příjemně a mile unášen tímto říčním proudem, níže (po proudu) je tůň s vlnami a víry, s obludami a démony. Když dosáhneš této tůně, budeš trpět smrtí nebo smrtelnou bolestí.‘ A pak by ten první člověk, vyslechnuv slova druhého člověka, svýma rukama a nohama vyvinul úsilí směrem proti proudu.</p>
<p>Dal jsem vám toto přirovnání, abych učinil zřejmým smysl. Smysl je tento: Říční proud znamená toužení. Příjemné a milé znamená šest vnitřních smyslových základen. Tůň níže (po proudu) znamená pět nižších pout. Vlny znamenají hněv a zoufalství. Víry znamenají pět pramenů smyslných požitků. Obludy a démoni znamenají ženy. Směrem proti proudu znamená zdrženlivost (odříkání). Vyvíjení úsilí rukama a nohama znamená energičnost. Člověk s dobrým zrakem stojící na břehu znamená Tathágatu, zasloužilého, dokonale probuzeného.“ ...</p>
<blockquote class="gatha"><p>„I když je to strastné, měli byste opustit smyslné požitky, jestliže chcete dosáhnout budoucího vyproštění z jha.<br>Kdo má správné poznání a správně osvobozenou mysl, dosáhne osvobození, právě zde.<br>Kdo dosáhl vědění a dokonal svatý život, je nazýván tím, kdo došel na konec světa a přešel na druhý břeh.“ ...</p></blockquote>
</article>
<aside id="metaarea">
<p>Z páli a angličtiny přeložil <span class="author">Štěpán Chromovský</span></p>
<p>Redigoval <span class="author">Bhikkhu Gavésakó</span>.</p>
<p>(C) Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
