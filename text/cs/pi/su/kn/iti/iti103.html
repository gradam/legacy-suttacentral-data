<!DOCTYPE html>
<html>
<head>
<meta charset="utf8">
<title></title>
<meta author="Štěpán Chromovský, Bhikkhu Gavésakó">
</head>
<body>
<div id="text" lang="cs">
<section class="sutta" id="iti103">
<article>
<div class="hgroup">
<p class="division">Khuddaka Nikāya</p>
<p class="subdivision">Buddhova rčení</p>
<p>Čtvrtá kapitola</p>
<h1>103. Asketové a bráhmani</h1>
</div>
<p>... „Mniši, ti asketové a bráhmani, kteří neznají, tak jak to skutečně je: ‚Toto je strast... Toto je vznikání strasti... Toto je ustání strasti... Toto je cesta vedoucí k ustání strasti‘—tito asketové a bráhmani nejsou mnou uznáváni jako tací mezi askety a bráhmany, ani tito ctihodní neuskutečnili zde a nyní, svým vlastním přímým poznáním smysl (cíl) svého asketismu či bráhmanismu a neprodlévají v jeho dosažení.</p>
<p>Ale ti asketové a bráhmani, kteří znají, tak jak to skutečně je: ‚Toto je strast... Toto je vznikání strasti... Toto je ustání strasti... Toto je cesta vedoucí k ustání strasti‘—tito asketové a bráhmani jsou mnou uznáváni jako tací mezi askety a bráhmany, a tito ctihodní uskutečnili zde a nyní, svým vlastním přímým poznáním smysl (cíl) svého asketismu či bráhmanismu a prodlévají v jeho dosažení.“ ...</p>
<blockquote class="gatha"><p>„Ti kteří neznají strast, její vznikání<br>a kde zcela beze zbytku ustává,<br>kteří neznají stezku vedoucí k utišení strasti,<br>postrádají osvobození mysli a osvobození moudrostí,<br>jsou neschopní učinit konec, podléhají zrození a stárnutí.<br>Ale ti, kteří znají strast, její vznikání<br>a kde zcela beze zbytku ustává,<br>kteří znají stezku vedoucí k utišení strasti,<br>obdařeni osvobozením mysli a osvobozením moudrostí,<br>jsou schopní učinit konec a nepodléhají již zrození a stárnutí.“ ...</p></blockquote>
</article>
<aside id="metaarea">
<p>Z páli a angličtiny přeložil <span class="author">Štěpán Chromovský</span></p>
<p>Redigoval <span class="author">Bhikkhu Gavésakó</span>.</p>
<p>(C) Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
