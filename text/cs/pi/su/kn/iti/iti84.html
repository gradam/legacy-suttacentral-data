<!DOCTYPE html>
<html>
<head>
<meta charset="utf8">
<title></title>
<meta author="Štěpán Chromovský, Bhikkhu Gavésakó">
</head>
<body>
<div id="text" lang="cs">
<section class="sutta" id="iti84">
<article>
<div class="hgroup">
<p class="division">Khuddaka Nikāya</p>
<p class="subdivision">Buddhova rčení</p>
<p>Třetí kapitola</p>
<h1>84. Kvůli prospěchu mnohých</h1>
</div>
<p>... „Mniši, tito tři jedinci, kteří vyvstávají ve světě, vyvstávají ku prospěchu mnohých, pro štěstí mnohých, ze socitu se světem, pro dobro, prospěch a štěstí bohů a lidí. Kteří tři?</p>
<p>Zde vyvstane ve světě Tathágata, zasloužilý, dokonale probuzený, obdařený věděním a ctnostným jednáním, blažený, znalec světa, nepřekonatelný vůdce praktikujících osob, učitel bohů a lidí, probuzený a vznešený. Vykládá pak Dhammu, která je dobrá na počátku, dobrá uprostřed a dobrá na konci, obdařená smyslem a dobrou skladbou. Prohlašuje svatý život, úplně dokonalý a zcela očištěný. Toto je první jedinec, který když vyvstává ve světě, vyvstává ku prospěchu mnohých, pro štěstí mnohých, ze socitu se světem, pro dobro, prospěch a štěstí bohů a lidí.</p>
<p>A dále, je zde žák tohoto učitele, který je zasloužilý, prostý zákalů, jenž dospěl k završení, splnil svůj úkol, odložil břemeno, dosáhl pravého cíle, úplně odstranil pouto bytí a je osvobozen pravým poznáním. Vykládá pak Dhammu, která je dobrá na počátku, dobrá uprostřed a dobrá na konci, obdařená smyslem a dokonalou skladbou. Prohlašuje svatý život, úplně dokonalý a zcela očištěný. Toto je druhý jedinec, který když vyvstává ve světě, vyvstává ku prospěchu mnohých, pro štěstí mnohých, ze socitu se světem, pro dobro, prospěch a štěstí bohů a lidí.</p>
<p>A dále, je zde žák tohoto učitele, který se cvičí v postupu na stezce, který je dobře poučený, obdařený ctnostným jednáním. A ten pak rovněž vykládá Dhammu, která je dobrá na počátku, dobrá uprostřed a dobrá na konci, obdařená smyslem a dokonalou skladbou. Prohlašuje svatý život, úplně dokonalý a zcela očištěný. Toto je třetí jedinec, který když vyvstává ve světě, vyvstává ku prospěchu mnohých, pro štěstí mnohých, ze socitu se světem, pro dobro, prospěch a štěstí bohů a lidí. To jsou ti tři jedinci, kteří když vyvstávají ve světě, vyvstávají ku prospěchu mnohých, pro štěstí mnohých, ze socitu se světem, pro dobro, prospěch a štěstí bohů a lidí.“ ...</p>
<blockquote class="gatha"><p>„Tento učitel, velký zřec, je první ve světě, jeho následují žáci, kteří jsou zcela rozvinutí,<br>a pak ti, kteří se cvičí v postupu na stezce, dobře poučení, obdaření ctnostným jednáním.<br>Tito tři, hlavní mezi bohy a lidmi, vyzařují světlo, prohlašujíce Dhammu,<br>otevírajíce bránu k bezsmrtnosti, osvobozují mnohé od pout.<br>Ti kdo následují tuto stezku, dobře vyloženou nepřekonatelným vůdcem karavany,<br>ukončí strast, právě zde, ti kdo jsou dbalí učení Blaženého.“ ...</p></blockquote>
</article>
<aside id="metaarea">
<p>Z páli a angličtiny přeložil <span class="author">Štěpán Chromovský</span></p>
<p>Redigoval <span class="author">Bhikkhu Gavésakó</span>.</p>
<p>(C) Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
