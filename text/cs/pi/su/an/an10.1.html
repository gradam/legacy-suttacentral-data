<!DOCTYPE html>
<html>
<head>
<meta charset="utf8">
<meta author="Štěpán Chromovský, Bhikkhu Gavésakó">
<title></title>
</head>
<body>
<div id="text" lang="cs">
<section class="sutta" id="1" data-uid="an10.1">
<article>
<div class="hgroup">
<p class="division">Aṅguttara Nikāya</p>
<p>Dasaka-nipáta—10. Kapitola</p>
<h1>1. C o má jaký smysl</h1>
</div>
<p>Tak jsem slyšel. Jednou Vznešený prodléval v Sávatthí, v Džétově háji, Anáthapindikově zahradě. Tehdy ctihodný Ánanda přistoupil k Vznešenému, pozdravil ho, usedl stranou a takto Vznešeného oslovil: „Co je smyslem a výhodou (1.)prospěšné ctnosti (kusala síla), pane?“</p>
<p>„(2.)Nepřítomnost výčitek (avippatisáro) je smyslem a výhodou prospěšné ctnosti, Ánando.“</p>
<p>„Co je smyslem a výhodou nepřítomnosti výčitek, pane?“</p>
<p>„(3.)Radost (pámodždžam) je smyslem a výhodou nepřítomnosti výčitek, Ánando.“</p>
<p>„Co je smyslem a výhodou radosti, pane?“</p>
<p>„(4.)Nadšení (píti) je smyslem a výhodou radosti, Ánando.“</p>
<p>„Co je smyslem a výhodou nadšení, pane?“</p>
<p>„(5.)Uklidnění (passaddhi) je smyslem a výhodou nadšení, Ánando.“</p>
<p>„Co je smyslem a výhodou uklidnění, pane?“</p>
<p>„(6.)Blaženost (sukham) je smyslem a výhodou uklidnění, Ánando.“</p>
<p>„Co je smyslem a výhodou blaženosti, pane?“</p>
<p>„(7.)Soustředění (samádhi) je smyslem a výhodou blaženosti, Ánando.“</p>
<p>„Co je smyslem a výhodou soustředění, pane?“</p>
<p>„(8.)Poznání a vidění věcí tak, jak skutečně jsou (jathábhútaňánadassanam) je smyslem a výhodou soustředění, Ánando.“</p>
<p>„Co je smyslem a výhodou poznání a vidění věcí tak, jak skutečně jsou, pane?“</p>
<p>„(9.)Odvrácení a bezvášnivost (nibbidávirágo) je smyslem a výhodou poznání a vidění věcí tak, jak skutečně jsou, Ánando.“</p>
<p>„Co je smyslem a výhodou odvrácení a bezvášnivosti, pane?“</p>
<p>„(10.)Poznání a vidění osvobození (vimuttiňánadassanam) je smyslem a výhodou odvrácení a bezvášnivosti, Ánando.“</p>
<p>„Takto, Ánando, je nepřítomnost výčitek smyslem a výhodou prospěšné ctnosti ... poznání a vidění osvobození je smyslem a výhodou odvrácení a bezvášnivosti.</p>
<p>Takto, Ánando, prospěšná ctnost postupně dozrává v nejvyšší cíl.“</p>
</article>
<aside id="metaarea">
<p>Překlad <span class="author">Bhikkhu Gavésakó</span>, úprava a editace <span class="author">Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>