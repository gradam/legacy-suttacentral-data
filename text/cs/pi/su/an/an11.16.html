<!DOCTYPE html>
<html>
<head>
<meta charset="utf8">
<meta author="Štěpán Chromovský, Bhikkhu Gavésakó">
<title></title>
</head>
<body>
<div id="text" lang="cs">
<section class="sutta" id="16" data-uid="an11.16">
<article>
<div class="hgroup">
<p class="division">Aṅguttara Nikāya</p>
<p>Ékadasaka-nipáta—11. Kapitola</p>
<h1>16. Osvobození mysli laskavostí</h1>
</div>
<p>Mniši, je-li pěstováno, rozvíjeno a často prováděno osvobození mysli laskavostí (mettája čétovimutti), je-li učiněno základem a prostředkem, je-li upevněno a dovedeno k dokonalosti, lze očekávat jedenáct výhod (ánisamsá). Kterých jedenáct? Někdo takový:</p>
<p>(1.)usíná v blaženosti (sukham supati)</p>
<p>(2.)probouzí se v blaženosti (sukham patibudždžhati)</p>
<p>(3.)nemá zlé sny (na pápakam supinam passati)</p>
<p>(4.)je milý lidským bytostem (manussánam pijo hoti)</p>
<p>(5.)je milý nelidským bytostem (amanussánam pijo hoti)</p>
<p>(6.)je ochraňován božstvy (dévatá rakkhanti)</p>
<p>(7.)nemůže být zraněn ohněm, jedem či mečem [zbraní] (nássa aggi vá visam vá sattham vá kamati)</p>
<p>(8.)rychle dosahuje soustředění mysli (tuvatam čittam samádhijati)</p>
<p>(9.)má jasný vzhled tváře (mukhavanno vippasídati)</p>
<p>(10.)nebude zmaten při umírání (asammúlho kálam karoti)</p>
<p>(11.)nedosáhne-li vyššího stavu, bude znovuzrozen ve světě Brahmy (uttari appatividždžhanto brahmalokúpago hoti).</p>
<p>Mniši, je-li pěstováno, rozvíjeno a často prováděno osvobození mysli laskavostí, je-li učiněno základem a prostředkem, je-li upevněno a dovedeno k dokonalosti, lze očekávat těchto jedenáct výhod.</p>
</article>
<aside id="metaarea">
<p>Překlad <span class="author">Bhikkhu Gavésakó</span>, úprava a editace <span class="author">Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>