<!DOCTYPE html>
<html>
<head>
<meta charset="utf8">
<meta author="Štěpán Chromovský, Bhikkhu Gavésakó">
<title></title>
</head>
<body>
<div id="text" lang="cs">
<section class="sutta" id="72" data-uid="an10.72">
<article>
<div class="hgroup">
<p class="division">Aṅguttara Nikāya</p>
<p>Dasaka-nipáta—10. Kapitola</p>
<h1>72. Hrubost</h1>
</div>
<p>Jednou Vznešený prodléval u Vésálí, ve Velkém lese, v lesní hale, spolu smnoha známými staršími žáky—ctihodným Čálou, ctihodným Upačálou, ctihodným Kukkutou, ctihodným Kalimbhou, ctihodným Nikatou, ctihodným Katissahou a dalšími. Tehdy mnozí známí Liččhavijové přijížděli jeden za druhým, s velkým hlukem, na vozech kVelkému lesu, aby vyhledali Vznešeného.</p>
<p>A tu si oni ctihodní řekli: „Tito mnozí známí Liččhavijové přijíždějí jeden za druhým, s velkým hlukem, na vozech kVelkému lesu, aby vyhledali Vznešeného. Vznešený však řekl: ‚Hluk je hrubostí při džháně [meditačním pohroužení].‘ Odebereme se do sálového lesa Gósinga, tam budeme moci prodlévat oproštěni od hluku, oproštěni od hrubosti.“ A tak se tito ctihodní odebrali do sálového lesa Gósinga a tam prodlévali oproštěni od hluku, oproštěni od hrubosti.</p>
<p>Potom Vznešený oslovil mnichy: „Kde je Čála, mniši, kde je Upačála, kde je Kukkuta, Kalimbha, Nikata a Katissaha? Kam odešli tito starší žáci?“ „Pane, oni ctihodní si řekli: ‚Tito mnozí známí Liččhavijové přijíždějí jeden za druhým, s velkým hlukem, na vozech kVelkému lesu, aby vyhledali Vznešeného. Vznešený však řekl: ‚‚Hluk je hrubostí při džháně.‘‘ Odebereme se do sálového lesa Gósinga, tam budeme moci prodlévat oproštěni od hluku, oproštěni od hrubosti.‘ A tak se tito ctihodní odebrali do sálového lesa Gósinga a tam prodlévají oproštěni od hluku, oproštěni od hrubosti.“</p>
<p>„Dobře, mniši, dobře. Tito velcí žáci správně hovořili, když takto hovořili, neboť jsem skutečně řekl: ‚Hluk je hrubostí při džháně.‘</p>
<p>Je deset hrubostí, mniši. Kteých deset?</p>
<p>(1.)Pro toho, kdo se raduje z odloučení (pavivékáráma) je radost ze společnosti (sanganikáráma) hrubostí (kantaka).</p>
<p>(2.)Pro toho, kdo se oddává představě nečistoty (asubhanimittánujoga) je oddanost představě krásy (subhanimittánujóga) hrubostí.</p>
<p>(3.)Pro toho, kdo střeží brány svých smyslů (indrijésu guttadvára) je shlížení představení (visúkadassana) hrubostí.</p>
<p>(4.)Pro toho, kdo žije čistý život (brahmačarija) je přiblížení ženy (mátugámúpačára) hrubostí.</p>
<p>(5.)Pro toho, kde je v první džháně je hluk (sadda) hrubostí.</p>
<p>(6.)Pro toho, kdo je v druhé džháně je myšlení a rozvažování (vitakkavičára) hrubostí.</p>
<p>(7.)Pro toho, kdo je v třetí džháně je nadšení (píti) hrubostí.</p>
<p>(8.)Pro toho, kdo je ve čtvrté džháně je nadechování a vydechování (assásapassása) hrubostí.</p>
<p>(9.)Pro dosažení [stavu] ustání vnímání a pociťování (saňňávédajitánirodhasamápatti) je vnímání a pociťování (saňňá védaná) hrubostí.</p>
<p>(10.)Vášeň (rága), nenávist (dosa) a zaslepenost (moha) jsou hrubostí.</p>
<p>Mniši, prodlévejte oproštěni od hrubosti (akantaká). Prodlévejte bez hrubosti (nikkantaká). Prodlévejte oproštěni od hrubosti a bez hrubosti (akantakanikkantaká).</p>
<p>Mniši, oproštěni od hrubosti jsou zasloužilí (arahanto). Bez hrubosti jsou zasloužilí. Oproštěni od hrubosti a bez hrubosti zasloužilí.“</p>
</article>
<aside id="metaarea">
<p>Překlad <span class="author">Bhikkhu Gavésakó</span>, úprava a editace <span class="author">Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>