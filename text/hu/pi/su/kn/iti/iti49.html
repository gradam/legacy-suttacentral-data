<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="iti49">
<article>
<div class="hgroup">
<p class="division">Khuddakanikāya</p>
<p class="subdivision">Itivuttaka</p>
<p>Diṭṭhigata Sutta</p>
<h1>49. Vélemények és tisztánlátás</h1>
</div>
<p>Így mondta a Beérkezett, az Arahat, tőle így hallottam:</p>
<p>„Némelyeken erőt vesz két nézőpont, néhány emberi és isteni lényen. Egyesek leragadnak, mások túlszaladnak; viszont akiknek van szemük, azok látnak.”</p>
<p>„És hogyan ragadnak le egyesek? Emberi és isteni lények élvezik a létesülést, örömüket lelik benne, kielégíti őket a létesülés. Mikor a Dhamma a létesülés megszűnésének kedvéért elhangzik, az ő tudatuk nem áll rá, nem tisztul le tőle, nem nyugszik meg benne, nem határozzák el magukat mellette. Így tehát, egyesek leragadnak.</p>
<p>„És hogyan szaladnak túl mások? Megborzadva, megalázva, elundorodva ettől a létesüléstől, a nem-létesülés tetszik nekik: ’Mikor ez az én a test felbomlásával a halál után elpusztul, felbomlik és nem létezik a halál után, ez békés, kiváló, megfelelő! Így tehát, egyesek túlszaladnak.”</p>
<p>„És hogyan látnak, akiknek van szemük? Van az az eset, mikor egy szerzetes látja, hogy ami létrejön, miként jön létre. Azt ami létrejött, úgy látva, mint ami létrejött, gyakorol az elfordulásért attól ami létrejött, a szenvedélytelenségért annak irányába ami létrejött, a megszűntetésért annak ami létrejött. Így tehát, akiknek van szemük, azok látnak.” Ez az értelme annak, mit a Beérkezett mondott. Erre való tekintettel mondta ezt:</p>
<blockquote class="gatha">
<p>Kik meglátták<br>
azt ami létesült<br>
úgy mint ami létesült,<br>
és azt ami hátrahagyta<br>
azt ami létesült,<br>
megszabadulnak az igazsággal,<br>
ahogy valójában van<br>
az ami létesült,<br>
a létesülés vágyát<br>
elapasztva.</p>
<p>Mikor megértették<br>
azt ami létesült,<br>
és mentesek<br>
a létesülés és nem-létesülés vágyától,<br>
a létesült nem-létesülésével<br>
a szerzeteseknek<br>
nincs többé létesülése.</p>
</blockquote>
<p>Ebben az értelemben mondta ezt a Beérkezett, ahogy tőle hallottam.</p>
</article>
<aside id="metaarea">
<p>Így készült:<br>
Fordította: <span class="author">Técsi Judit</span><br>
Forrás: <a href="http://www.accesstoinsight.org/tipitaka/kn/iti/iti.2.028-049.than.html#iti-049" rel="nofollow">Iti 2.49 Thanissaro Bhikkhu</a>, angol<br>
Szerzői jogok: Técsi Judit, 2008<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA</a><br>
Frissítve: June 21, 2012, at 08:13 AM</p>
<p>Váljon minden lény javára.</p>
<p>Ez a Mű a <a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg!—Ne add el!—Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Técsi Judit (<a href="http://a-buddha-ujja.hu/Info/Tecsi-Judit">info</a>)</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
