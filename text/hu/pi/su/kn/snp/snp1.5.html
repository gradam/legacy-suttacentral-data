<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="snp1.5">
<article>
<div class="hgroup">
<p class="division">Khuddakanikāya</p>
<p>Cunda Sutta</p>
<h1>1.5. Csunda, a kovács</h1>
</div>
<blockquote class="gatha">
<p><em>Csunda, a kovács:</em><br>
A remetét kérdem én,<br>
aki tisztánlátással bőségesen rendelkezik,<br>
a felébredettet, a Dhamma urát,<br>
a sóvárgástól mentest,<br>
aki a legkiválóbb a kétlábú lények közt,<br>
kocsihajtók legjobbja:<br>
Hányféle szemlélődő van a világon?<br>
Áruld el, kérlek!</p>
<p><em>A Buddha:</em><br>
Csunda, négyféle szemlélődő létezik.<br>
Nincs ötödik.<br>
Szemtől szembe kérdezted, elárulom hát:<br>
Van az ösvény győzedelmese,<br>
És az ösvény tanítója,<br>
van ki az ösvény szerint él,<br>
és van az ösvény megrontója.</p>
<p><em>Csunda:</em><br>
Melyiket hívja a Felébredett az ösvény győzedelmesének,<br>
És melyiket az ösvény páratlan tanítójának?<br>
Mesélj arról, ki az ösvény szerint él,<br>
És mondd el ki az ösvény megrontója.</p>
<p><em>A Buddha:</em><br>
Ki a kételkedést meghaladta,<br>
Nyílvesszőjét kihúzta,<br>
Szabadon örül,<br>
Sóvárgástól mentes,<br>
A világ vezetője,<br>
Az isteneket is beleértve,<br>
Aki ilyen, azt hívja a Felébredett<br>
’Az ösvény győzedelmesének’.<br>
Aki a legelsőt legelsőnek tudja,<br>
Aki szorgosan tanulmányozza, mit is mond a Dhamma,<br>
Azt a remetét,<br>
A higgadtat, kétségek legyőzőjét<br>
hívom szerzetesek közt a másodiknak,<br>
’Az ösvény tanítójának’.</p>
<p>Éber, visszafogott,<br>
A Dhamma, az ösvény elveiben megfontolt,<br>
És el senkit sem ítél:<br>
Őt hívom szerzetesek közt a harmadiknak,<br>
Úgy, hogy ’aki az ösvény szerint él’.</p>
<p>Aki csak megjátssza magát a jó gyakorlók között,<br>
Tolakodó, családokat megrontó,</p>
<p>Alkalmatlankodó,<br>
Álnok, féktelen, és nagy a szája,<br>
Körötte az álruhája,<br>
Ő az ösvényt megrontó.</p>
<p>Bármelyik világi, aki így kifürkészi,<br>
Hogy ki az érdemesek okos tanítványa,<br>
Tudva, hogy nem mind egyforma,<br>
Belátva mindezt, hite megmarad.<br>
Így hogyan is tudná egy romlott magát igaznak,<br>
Egy tisztátalan magát tisztának<br>
tettetni?</p>
</blockquote>
</article>
<aside id="metaarea">
<p>Így készült:<br>
Fordította: <span class="author">Fenyvesi Róbert</span><br>
Forrás: <a href="http://www.accesstoinsight.org/tipitaka/kn/snp/snp.1.05.than.html" rel="nofollow">Snp 1.5, Thanissaro Bhikkhu</a>, angol<br>
Szerzői jogok: Fenyvesi Róbert, 2008<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! —Ne add el! —Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Farkas Pál (<a href="http://a-buddha-ujja.hu/Info/Farkas-Pal">info</a>)</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
