<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="ud8.4">
<article>
<div class="hgroup">
<p class="division">Khuddakanikāya</p>
<p class="subdivision">Udāna</p>
<p>Nibbāna Sutta (4)</p>
<h1>8.4. Nibbána (4)</h1>
</div>
<p>Így hallottam. Egyszer a Magasztos Szávatthi közelében lakott, Dzséta Ligetében, Anáthapindika kolostorában. Akkor, a Magasztos éppen egy Dhamma beszédet tartott a nibbánával kapcsolatban a bhikkhuknak, elmagyarázta nekik, szorgalmazta őket, ösztönözte őket, lelkesítette őket. És a bhikkhuk —befogadóan, figyelmesen, egész elméjükkel összpontosítva, odafigyelve —hallgatták a Dhammát.</p>
<p>És akkor, ahogy ennek a jelenetnek a lényegét megértette, a Magasztos ezt mondta:</p>
<p>Aki függ valamitől, az ingatag. A független nem inog meg. Mivel nincs ingadozás, nyugalom van. Mivel nyugalom van, nincs kívánság. Mivel nincs kívánság, nincs jövés és menés. Mivel nincs jövés-menés, nincs megszűnés és keletkezés. Mivel nincs megszűnés és keletkezés, nincs sem „itt” sem „ott” sem „a-kettő-közt”. Ez, csupán ez a szenvedés vége.</p>
</article>
<aside id="metaarea">
<p>Így készült:<br>
Fordította: <span class="author">Nyitrai Gábor</span><br>
Forrás: <a href="http://studies.worldtipitaka.org/tipitaka/18Ud/8/8.4" rel="nofollow">Uda 8.4</a>, páli<br>
Szerzői jogok: Nyitrai Gábor, 2008<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! —Ne add el! —Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
