<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="mn147">
<article>
<div class="hgroup">
<p class="division">A Közepes Gyűjtemény</p>
<p>Cūḷa-rāhulovāda Sutta</p>
<h1>147 A Ráhulának szóló rövidebb tanítóbeszéd</h1>
</div>
<p>Így hallottam. Egyszer a Magasztos Szávatthiban a Dzséta-ligetben, Anáthapindika kertjében tartózkodott. Ekkor, ahogy ott elvonultságban, egyedül időzött, ez a gondolatsor merült fel a Magasztos tudatosságában: „Azok a tudati minőségek , amiket az elengedés érlel, beértek Ráhulában. Mi lenne, ha tovább vezetném Ráhulát a tudati szennyeződések megszüntetéséhez [vezető úton]?”</p>
<p>Ezután a Magasztos kora reggel felöltötte köntösét, fogta csészéjét és külső köpenyét és elindult Szávatthiba alamizsnáért. Miután bement Szávatthiba alamizsnáért, elfogyasztotta ételét és visszatért koldulókörútjáról, így szólt a tiszteletreméltó Ráhulához:</p>
<p>—Fogd a (meditációhoz használt) ruhádat Ráhula! Elmegyünk a Vakok ligetébe, hogy ott töltsük a napot.</p>
<p>—Ahogy kívánod, Uram!—válaszolta a Magasztosnak a tiszteletreméltó Ráhula, magához vette a (meditációhoz használt) ruháját, és követte a Magasztost. Ekkor a Magasztost dévák ezrei követték, [ezt gondolva]: „Ma a Magasztos tovább fogja vezetni Ráhulát a tudati szennyeződések megszüntetéséhez [vezető úton].”</p>
<p>Ezután a Magasztos ― a Vakok ligetébe érve ― leült a már odakészített ülőhelyre, egy fa tövébe. A tiszteletreméltó Ráhula meghajolt előtte, majd leült a Magasztos mellé.</p>
<p>Ahogy ott ültek, a Magasztos így szólt hozzá:</p>
<p>—Mit gondolsz Ráhula, a szem állandó vagy mulandó?</p>
<p>—Mulandó, Uram.</p>
<p>—És ami mulandó az vajon megnyugtató vagy szenvedésteli?</p>
<p>—Szenvedésteli, Uram.</p>
<p>—És helyes-e úgy szemlélni azt, ami mulandó, szenvedésteli és változásnak kitett, hogy: ’Ez az enyém. Ez az én „én”-em. Ez az, ami én vagyok’?</p>
<p>—Nem, Uram.</p>
<p>—Mit gondolsz, a formák állandóak vagy mulandóak?</p>
<p>—Mulandóak, Uram.</p>
<p>—És ami mulandó, az vajon megnyugtató vagy szenvedésteli?</p>
<p>—Szenvedésteli, Uram.</p>
<p>—És helyes-e úgy szemlélni azt, ami mulandó, szenvedésteli és változásnak kitett, hogy: ’Ez az enyém. Ez az én „én”-em. Ez az, ami én vagyok’?</p>
<p>—Nem, Uram.</p>
<p>—Mit gondolsz, a szem-tudatosság állandó vagy mulandó?</p>
<p>—Mulandó, Uram.</p>
<p>—És ami mulandó, az vajon megnyugtató vagy szenvedésteli?</p>
<p>—Szenvedésteli, Uram.</p>
<p>—És helyes-e úgy szemlélni azt, ami mulandó, szenvedésteli és változásnak kitett, hogy: ’Ez az enyém. Ez az én „én”-em. Ez az, ami én vagyok’?</p>
<p>—Nem, Uram.</p>
<p>—Mit gondolsz, a szem–érintkezés [látás] állandó vagy mulandó?</p>
<p>—Mulandó, Uram.</p>
<p>—És ami mulandó, az vajon megnyugtató vagy szenvedésteli?</p>
<p>—Szenvedésteli, Uram.</p>
<p>—És helyes-e úgy szemlélni azt, ami mulandó, szenvedésteli és változásnak kitett, hogy: ’Ez az enyém. Ez az én „én”-em. Ez az, ami én vagyok’?</p>
<p>—Nem, Uram.</p>
<p>—Mit gondolsz, mindaz, ami a szem–érintkezéssel [látással] kapcsolatban felmerül, egy érzés, egy érzékelés [érzékszervi benyomás], egy késztetés vagy az annak megfelelő tudatosság ― ezek állandóak, vagy mulandóak?</p>
<p>—Mulandóak, Uram.</p>
<p>—És ami mulandó az vajon megnyugtató vagy szenvedésteli?</p>
<p>—Szenvedésteli, Uram.</p>
<p>—És helyes-e úgy szemlélni azt, ami mulandó, szenvedésteli és változásnak kitett, hogy: ’Ez az enyém. Ez az én „én”-em. Ez az, ami én vagyok’?</p>
<p>—Nem, Uram.</p>
<p>—Mit gondolsz, Ráhula, a fül állandó vagy mulandó?</p>
<p>—Mulandó, Uram. […]</p>
<p>—Mit gondolsz, Ráhula, az orr állandó vagy mulandó?</p>
<p>—Mulandó, Uram. […]</p>
<p>—Mit gondolsz, Ráhula, a nyelv állandó vagy mulandó?</p>
<p>—Mulandó, Uram. […]</p>
<p>—Mit gondolsz, Ráhula, a test állandó vagy mulandó?</p>
<p>—Mulandó, Uram. […]</p>
<p>—Mit gondolsz, Ráhula, az elme állandó vagy mulandó?</p>
<p>—Mulandó, Uram.</p>
<p>—És ami mulandó, az vajon megnyugtató vagy szenvedésteli?</p>
<p>—Szenvedésteli, Uram.</p>
<p>—És helyes-e úgy szemlélni azt, ami mulandó, szenvedésteli és változásnak kitett, hogy: ’Ez az enyém. Ez az én „én”-em. Ez az, ami én vagyok’?</p>
<p>—Nem, Uram.</p>
<p>—Mit gondolsz, a gondolatok állandóak vagy mulandóak?</p>
<p>—Mulandóak, Uram.</p>
<p>—És ami mulandó, az vajon megnyugtató vagy szenvedésteli?</p>
<p>—Szenvedésteli, Uram.</p>
<p>—És helyes-e úgy szemlélni azt, ami mulandó, szenvedésteli és változásnak kitett, hogy: ’Ez az enyém. Ez az én „én”-em. Ez az, ami én vagyok’?</p>
<p>—Nem, Uram.</p>
<p>—Mit gondolsz, az elme-tudatosság állandó vagy mulandó?</p>
<p>—Mulandó, Uram.</p>
<p>—És ami mulandó, az vajon megnyugtató vagy szenvedésteli?</p>
<p>—Szenvedésteli, Uram.</p>
<p>—És helyes-e úgy szemlélni azt, ami mulandó, szenvedésteli és változásnak kitett, hogy: ’Ez az enyém. Ez az én „én”-em. Ez az, ami én vagyok’?</p>
<p>—Nem, Uram.</p>
<p>—Mit gondolsz, az elme–érintkezés [gondolkodás] állandó vagy mulandó?</p>
<p>—Mulandó, Uram.</p>
<p>—És ami mulandó, az vajon megnyugtató vagy szenvedésteli?</p>
<p>—Szenvedésteli, Uram.</p>
<p>—És helyes-e úgy szemlélni azt, ami mulandó, szenvedésteli és változásnak kitett, hogy: ’Ez az enyém. Ez az én „én”-em. Ez az, ami én vagyok’?</p>
<p>—Nem, Uram.</p>
<p>—Mit gondolsz, mindaz, ami az elme–érintkezéssel [gondolkodással] kapcsolatban felmerül, egy érzés, egy érzékelés [érzékszervi benyomás], egy késztetés vagy az annak megfelelő tudatosság ― ezek állandóak vagy mulandóak?</p>
<p>—Mulandóak, Uram.</p>
<p>—És ami mulandó, az vajon megnyugtató vagy szenvedésteli?</p>
<p>—Szenvedésteli, Uram.</p>
<p>—És helyes-e úgy szemlélni azt, ami mulandó, szenvedésteli és változásnak kitett, hogy: ’Ez az enyém. Ez az én „én”-em. Ez az, ami én vagyok’?</p>
<p>—Nem, Uram.</p>
<p>—Ráhula! Így szemlélve azokat, az érdemesek képzett tanítványa kiábrándul a szemből, kiábrándul a formákból, kiábrándul a szem-tudatosságból, kiábrándul a szem–érintkezésből [látásból], és kiábrándul mindabból, ami a szem–érintkezéssel [látással] kapcsolatban felmerül; kiábrándul az érzésből, az érzékelésből [érzékszervi benyomásból], a késztetésekből és az annak megfelelő tudatosságból.</p>
<p>Kiábrándul a fülből, […]</p>
<p>Kiábrándul az orrból, […]</p>
<p>Kiábrándul a nyelvből, […]</p>
<p>Kiábrándul a testből, […]</p>
<p>Kiábrándul az elméből, kiábrándul a gondolatokból, kiábrándul az elme-tudatosságból, kiábrándul az elme–érintkezésből [gondolkodásból], és kiábrándul mindabból, ami az elme–érintkezéssel [gondolkodással] kapcsolatban felmerül; kiábrándul az érzésből, az érzékelésből [érzékszervi benyomásból], a késztetésekből és a tudatosságból.</p>
<p>Így kiábrándulva szenvedélymentessé válik. A szenvedélymentesség révén teljesen eloldódottá válik. A teljes elengedettség révén megjelenik benne a tudás: ’teljesen megszabadultam’. Felismeri: ’a születések kimerültek, a szent élet beteljesedett, a feladat elvégeztetett. Nincs már semmi (számomra) ebben a világban.’</p>
<p>Így szólt a Magasztos. A tiszteletreméltó Ráhula elégedett volt, örült a Magasztos szavainak. És ennek a tanítóbeszédnek a hallatán, a tiszteletreméltó Ráhula tudata ― így nem kötődve semmihez ― teljesen megszabadult a tudati szennyeződésektől. És a dévák ezreinek nyílt ki a makulátlan, tiszta Dhamma-szeme: „Ami alá van vetve a keletkezésnek, alá van vetve az elmúlásnak is.”</p>
</article>
<aside id="metaarea">
<p>Így készült:</p>
<p>Fordította: <span class="author">Fenyvesi Róbert</span></p>
<p>Forrás: <a href="http://www.accesstoinsight.org/tipitaka/mn/mn.147.than.html" rel="nofollow">MN 147, Thanissaro Bhikkhu</a>, angol</p>
<p>Szerzői jogok: Fenyvesi Róbert, 2009</p>
<p>Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA</a></p>
<p>Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: HoD (<a href="http://a-buddha-ujja.hu/Info/HoD">info</a>)</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
