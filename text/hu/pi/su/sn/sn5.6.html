<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="sn5.6">
<article>
<div class="hgroup">
<p class="division">A Témák Szerinti Gyűjtemény</p>
<p>Cālā Sutta</p>
<h1>5.6 Csálá</h1>
</div>
<p>Szávatthiban. Aztán reggel Csálá, a bhikkhuni felöltözött… leült egy fa tövébe az egész napos elmélkedéshez.</p>
<p>Ekkor Mára feltűnt Csálá, a bhikkhuni előtt és ezt mondta neki: „Mit nem helyeselsz, bhikkhuni?”</p>
<p>„Nem helyeslem a születést, barátom.”</p>
<p><em>[Mára:]</em></p>
<blockquote class="gatha">
<p>„Miért nem helyesled a születést?<br>
Aki egyszer megszületik, élvezi az érzéki örömöket.<br>
Ki győzött meg erről:<br>
’Bikkhuni, ne érts egyet a születéssel’?”</p>
</blockquote>
<p><em>[Csálá:]</em></p>
<blockquote class="gatha">
<p>„Annak, aki születik, ott a halál.<br>
Ha valaki születik, találkozik a szenvedéssel:<br>
Kötelékek, gyilkosság, megpróbáltatások—<br>
Ennél fogva nem érthet valaki egyet a születéssel.</p>
<p>A Buddha a Dhammát tanította,<br>
A születés meghaladását.<br>
Minden szenvedés elhagyása végett<br>
Ő nyugtatott meg az igazságban.</p>
<p>Ami azokat a lényeket illeti, kik formák között utaznak,<br>
És azokat, akik a formanélküliségben időznek,<br>
Meg nem értvén az elszakadást,<br>
Újra megújult létezésbe kerülnek.”</p>
</blockquote>
<p>Ekkor Mára, a Gonosz rájött: „Csálá, a bhikkhuni ismer engem”, így szomorúan és csalódottan rögvest eltűnt.</p>
</article>
<aside id="metaarea">
<p>Így készült:<br>
Fordította: <span class="author">Szabó Márta</span><br>
Forrás: <a href="http://www.accesstoinsight.org/tipitaka/sn/sn05/sn05.006.bodh.html" rel="nofollow">SN 5.5, Bhikkhu Bodhi</a>, angol<br>
Szerzői jogok: Szabó Márta, 2009<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Szabó Márta (<a href="http://a-buddha-ujja.hu/Info/Szabo-Marta">info</a>)</p>
</aside>
</section>
</div>
</body>
</html>
