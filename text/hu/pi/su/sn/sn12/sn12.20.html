<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="sn12.20">
<article>
<div class="hgroup">
<p class="division">A Témák Szerinti Gyűjtemény</p>
<p>Paccaya Sutta</p>
<h1>12.20. Szükséges feltételek</h1>
</div>
<p>Szávatthiban tartózkodván… „Szerzetesek, elmagyarázom nektek a függő keletkezés és a függéssel együtt keletkező jelenségeket. Hallgassatok és figyeljetek nagy körültekintéssel. Beszélek.”</p>
<p>„Ahogy mondod, urunk” válaszolták a szerzetesek. A Magasztos így szólt:</p>
<p>„Mi is a függő keletkezés? A születésből, mint szükséges feltételből, ered az öregség-halál. A Tathágata megjelenésétől vagy meg-nem-jelenésétől függetlenül, ez a tulajdonság fennáll—ez a Dhamma szabályszerűsége, ez a Dhamma rendszere, ez az ettől való függés. A Tathágata közvetlenül ráébred erre, túljut rajta. Közvetlenül ráébredve és túljutva rajta kinyilatkoztatja, tanítja, leírja, kifejti. Feltárja, elmagyarázza, egyszerűen érthetővé teszi mondván: „Lássátok”.</p>
<p>A születésből, mint szükséges feltételből ered az öregség-halál.</p>
<p>A létesülésből, mint szükséges, feltételből ered a születés…</p>
<p>A ragaszkodásból/fennmaradás iránti igény feltételből ered a létesülés…</p>
<p>A létszomjból, mint szükséges feltételből ered a ragaszkodásból/fennmaradás iránti igény…</p>
<p>Az érzetekből, mint szükséges feltételekből ered a létszomj…</p>
<p>Az érzékelésből, mint szükséges feltételből erednek az érzetek…</p>
<p>A hat tartomány, mint szükséges feltételből ered az érzékelés…</p>
<p>A név és formából, mint szükséges feltételből ered a hat tartomány…</p>
<p>A tudat-magból, mint szükséges feltételből ered a név és forma…</p>
<p>A késztetésekből, mint szükséges feltételből ered a tudat-mag</p>
<p>A nem-tudásból, mint szükséges feltételből, erednek a késztetések. A Tathágata megjelenésétől vagy meg-nem-jelenésétől függetlenül, ez a tulajdonság fennáll—ez a Dhamma szabályszerűsége, ez a Dhamma rendszere, ez az ettől való függés. A Tathágata közvetlenül ráébred erre, túljut rajta. Közvetlenül ráébredve és túljutva rajta kinyilatkoztatja, tanítja, leírja, kifejti. Feltárja, elmagyarázza, egyszerűen érthetővé tesz mondván: „Lássátok”. A nem-tudásból, mint szükséges feltételből, erednek a késztetések. Ami létezik, az ilyen módon a valóság, nem nem-valóság, nem más, mint aminek látszik, ezek a feltételei. Ezt nevezik függő keletkezésnek.</p>
<p>És mik a függéssel együtt keletkező jelenségek? Az öregség és halál egy, a függéssel együtt keletkező jelenség: ellentmondásos, összetett, függéssel együtt-járó, alárendelt a végnek, az elmúlásnak, az eltűnésnek, a megszűnésnek. A születés egy, a függéssel együtt keletkező jelenség…</p>
<p>A létesülés egy, a függéssel együtt keletkező jelenség…</p>
<p>A ragaszkodásból/fennmaradás iránti igény egy, a függéssel együtt keletkező jelenség…</p>
<p>A létszomj egy, a függéssel együtt keletkező jelenség…</p>
<p>Az érzetek a függéssel együtt keletkező jelenségek…</p>
<p>Az érzékelés egy, a függéssel együtt keletkező jelenség…</p>
<p>A hat tartomány a függéssel együtt keletkező jelenségek…</p>
<p>A tudat-mag egy, a függéssel együtt keletkező jelenség…</p>
<p>A késztetések a függéssel együtt keletkező jelenségek…</p>
<p>A nem-tudás egy, a függéssel együtt keletkező jelenség: ellentmondásos, összetett, függéssel együtt keletkező, alárendelt a végnek, az elmúlásnak, az eltűnésnek, a megszűnésnek. Ezeket hívják a függéssel együtt keletkező jelenségeknek.</p>
<p>Mikor a Magasztos tanítványa a megfelelő tisztánlátással látja a függő keletkezés és a függéssel együtt keletkezés jelenségeit, ahogy azok vannak, nem lesz lehetséges számára a múlt felé való fordulás, és azon ily módon való töprengés: „Léteztem a múltban? Nem léteztem a múltban? Mi voltam a múltban? Hogy voltam a múltban? Valami lévén, mi voltam a múltban?” sem a jövő felé való fordulás és azon ily módon való töprengés: „Leszek a jövőben? Nem leszek a jövőben? Mi leszek a jövőben? Hogy leszek a jövőben? Valami lévén, mi leszek a jövőben?” sem belsőleg megzavarodván a jelennel kapcsolatban ilyen formában való töprengés: „Létezem? Nem létezem? Mi vagyok? Hogy vagyok? Honnan jön ez a létező? Mitől függ [ez a lény]?” Ilyen dolgok nem lehetségesek. Miért nem? Mert a Magasztos tanítványa a megfelelő tisztánlátással látja a függő keletkezés és a függéssel együtt keletkezés jelenségeit, ahogy azok vannak.</p>
</article>
<aside id="metaarea">
<p>Így készült:<br>
Fordította: <span class="author">Boros Szilárd</span><br>
Forrás: <a href="http://www.accesstoinsight.org/tipitaka/sn/sn12/sn12.020.than.html" rel="nofollow">SN 12.20, Thanissaro Bhikkhu</a>, angol<br>
Szerzői jogok: Boros Szilárd, 2009<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Boros Szilárd (<a href="http://a-buddha-ujja.hu/Info/Boros-Szilard">info</a>)</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
