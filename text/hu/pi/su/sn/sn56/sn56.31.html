<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="sn56.31">
<article>
<div class="hgroup">
<p class="division">A Témák Szerinti Gyűjtemény</p>
<p>Sīsapā-vana Sutta</p>
<h1>56.31. A szimszapá-levelek</h1>
</div>
<p>Egyszer a Magasztos Kószambiban tartózkodott a szimszapá-erdőben.</p>
<p>Felvett néhány szimszapá-levelet a kezébe, és azt kérdezte a szerzetesektől:</p>
<p>—Mit gondoltok, szerzetesek, melyik a több, a kezemben lévő néhány falevél, vagy a magasban lévő falevelek a szimszapá-erdőben?</p>
<p>—Kevesebb a Magasztos kezében lévő levél, Uram. Több a magasban lévő falevél a szimszapá-erdőben.</p>
<p>—Ugyanígy, szerzetesek, több az a dolog, amit közvetlen tudással tudok, de nem tanítottam, mint az, amiket tanítottam. És miért nem tanítottam? Mert nem kapcsolódnak a célhoz, nem kapcsolódnak a szent élet alapelveihez, nem vezetnek elforduláshoz, sem szenvtelenséghez, sem megszűnéshez, sem elcsendesedéshez, sem a közvetlen tudáshoz, sem a megvilágosodáshoz, sem az eloldódáshoz. Ezért nem tanítottam ezeket.</p>
<p>És mit tanítottam? „Ez a szenvedés… Ez a szenvedés gyökere. Ez a szenvedés megszüntetése… Ez a szenvedés megszüntetéséhez vezető ösvény…” Ezt tanítottam. És miért ezeket tanítottam? Mert ezek kapcsolódnak a célhoz, kapcsolódnak a a szent élet alapelveihez, ezek vezetnek elforduláshoz, ezek a szenvtelenséghez, az elcsendesedéshez, a közvetlen tudáshoz, ezek vezetnek a megvilágosodáshoz. Ezért tanítottam ezeket.</p>
<p>Ezért feladatotok elmélkedni azon, hogy „Ez a szenvedés… Ez a szenvedés gyökere… Ez a szenvedés megszüntetése”. Feladatotok elmélkedni azon, hogy „Ez a szenvedés megszüntetéséhez vezető ösvény”.</p>
</article>
<aside id="metaarea">
<p>Így készült:<br>
Fordította: <span class="author">Ádám Szilvia</span><br>
Forrás: <a href="http://www.accesstoinsight.org/tipitaka/sn/sn56/sn56.031.than.html" rel="nofollow">SN 56.31, Thanissaro Bhikkhu</a>, angol<br>
Szerzői jogok: Ádám Szilvia, 2009<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA</a><br>
Frissítve: December 27, 2011, at 12:35 PM</p>
<p>Váljon minden lény javára.</p>
<p>Ez a Mű a <a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Darvas Gabriella (<a href="http://a-buddha-ujja.hu/Info/Darvas-Gabriella">info</a>)</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
