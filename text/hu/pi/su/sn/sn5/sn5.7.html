<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="sn5.7">
<article>
<div class="hgroup">
<p class="division">A Témák Szerinti Gyűjtemény</p>
<p>Upacālā Sutta</p>
<h1>5.7. Upacsálá</h1>
</div>
<p>Szávatthiban. Akkor reggel Upacsálá, a bhikkhuni felöltözött… leült egy fa tövébe az egész napos elmélkedéshez.</p>
<p>Ekkor Mára, a Gonosz feltűnt Upacsálá, a bhikkhuni előtt és ezt mondta neki: „Hol szeretnél újraszületni, bhikkhuni?”</p>
<p>„Sehol sem szeretnék újraszületni, barátom.”</p>
<p><em>[Mára:]</em></p>
<blockquote class="gatha">
<p>„Vannak Távatimsza és Jáma istenek,<br>
És a Tuszita birodalom dévatái,<br>
Istenek, akik örömüket lelik a teremtésben<br>
És istenek, akik az irányítást gyakorolják.<br>
Fordítsd feléjük tudatod,<br>
És örömödet fogod lelni.</p>
</blockquote>
<p><em>[Upacsálá:]</em></p>
<blockquote class="gatha">
<p>„Vannak Távatimsza és Jáma istenek,<br>
És a Tuszita birodalom dévatái,<br>
Istenek, akik örömüket lelik a teremtésben<br>
És istenek, akik az irányítást gyakorolják.<br>
Őket még mindig megkötik az érzéki kötelékek,<br>
Újra Mára irányítása alá kerülnek.</p>
</blockquote>
<p>Az egész világ tűzben ég,</p>
<blockquote class="gatha">
<p>Az egész világ ég,<br>
Az egész világ lángol,<br>
Az egész világ reng.</p>
<p>Az, ami nem reng és nem lángol,<br>
Amihez a világiak nem folyamodnak,<br>
Ahol nincs hely Márának:<br>
Ott leli tudatom örömét.”</p>
</blockquote>
</article>
<aside id="metaarea">
<p>Így készült:<br>
Fordította: <span class="author">Szabó Márta</span><br>
Forrás: <a href="http://www.accesstoinsight.org/tipitaka/sn/sn05/sn05.007.bodh.html" rel="nofollow">SN 5.7, Bhikkhu Bodhi</a>, angol<br>
Szerzői jogok: Szabó Márta, 2009<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Szabó Márta (<a href="http://a-buddha-ujja.hu/Info/Szabo-Marta">info</a>)</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
