<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="sn1.41">
<article>
<div class="hgroup">
<p class="division">A Témák Szerinti Gyűjtemény</p>
<p>Āditta Sutta</p>
<h1>1.41. Az égő ház</h1>
</div>
<p>Így hallottam. Egyszer a Magasztos Szávatthi mellett, a Dzsétavanában, Anáthapindika kolostorában tartózkodott. Késő éjjel egy <em>dévatá</em> ragyogó fényével egész Dzsétavanát bevilágítva közeledett a Magasztoshoz, és ahogy odaért, meghajolt előtte és megállt mellette. Ahogy megállt mellette, ezt a verset mondta a Magasztosnak:</p>
<blockquote class="gatha">
<p>Amikor a ház lángban áll, kimentett javaink,<br>
Mik egyedül hasznosak,<br>
Nem azok, miket égni ott hagyunk.</p>
<p>Mikor ég a világ, mikor öregszünk és meghalunk,<br>
Javainkat odaadva kell megmentenünk,<br>
Amiket odaadtunk, azokat mentettük meg.</p>
<p>Amit odaadtunk, örömteli gyümölcsöt terem,<br>
Amit megtartottunk, tolvajok, királyok viszik,<br>
Tűz martalékává válik vagy elveszik.</p>
<p>Végül elhagyjuk a testet és javainkat,<br>
Ezt tudva az értelmes ember<br>
Élvezi javait és azok odaadását.</p>
<p>Lehetőségeinkhez mérten<br>
Élvezvén és odaadván javainkat,<br>
Bírálattal nem illetve, mennyei világokba távozunk.</p>
</blockquote>
</article>
<aside id="metaarea">
<p>Így készült:<br>
Fordította: <span class="author">Kolozsvári Ágnes</span><br>
Forrás: <a href="http://www.accesstoinsight.org/tipitaka/sn/sn01/sn01.041.than.html" rel="nofollow">SN 1.41, Thanissaro Bhikkhu</a>, angol<br>
Szerzői jogok: Kolozsvári Ágnes, 2009<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA</a><br>
Frissítve: January 02, 2012, at 09:48 AM</p>
<p>Váljon minden lény javára.</p>
<p>Ez a Mű a <a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Ádám Szilvia (<a href="http://a-buddha-ujja.hu/Info/Adam-Szilvia">info</a>)</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
