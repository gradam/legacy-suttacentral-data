<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="sn22.7">
<article>
<div class="hgroup">
<p class="division">A Témák Szerinti Gyűjtemény</p>
<p>Upādā-paritassanā Sutta</p>
<h1>22.7 Ragaszkodásból fakadó zaklatottság (1)</h1>
</div>
<p>Szávatthiban.</p>
<p>—Szerzetesek, megtanítom nektek a ragaszkodásból fakadó zaklatottságot és a nem ragaszkodásból fakadó nem zaklatottságot. Hallgassatok és figyeljetek jól, beszélni fogok.</p>
<p>—Igen, tisztelendő úr - válaszoltak a szerzetesek. A Magasztos így szólt:</p>
<p>—Szerzetesek, hogyan létezik ragaszkodásból fakadó zaklatottság? Szerzetesek, íme a tanulatlan világi, aki nem ismerője a nemes embereknek, járatlan és képzetlen a tanításukban, aki nem ismerője a fensőbbrendű személyeknek, járatlan és képzetlen a tanításukban, a formát énnek tekinti, vagy az ént a forma birtokosának, vagy a formát az énben levőnek, vagy az ént a formában levőnek. Formája változik és alakul. A forma változásával és alakulásával tudata elmerül a forma változásában. A zaklatottság és a forma változásában elmerült tudatállapotból születő együttes továbbra is megszállja tudatát. Mivel tudata megszállott, ezért megrettent, elgyötört, aggódó, és a ragaszkodásból fakadóan zaklatott lesz.</p>
<p>Az érzetet tekinti énnek … az észlelést tekinti énnek … a készetetéseket tekinti énnek … a tudatot tekinti énnek, vagy az ént a tudat birtokosának, vagy a tudatot az énben levőnek, vagy az ént a tudatban levőnek. Tudata változik és alakul. A tudat változásával és alakulásával tudata elmerül a tudat változásában. A zaklatottság és a tudat változásában elmerült tudatállapotból születő együttes továbbra is megszállja tudatát. Mivel tudata megszállott, ezért megrettent, elgyötört, aggódó, és a ragaszkodásból fakadóan zaklatott lesz.</p>
<p>Szerzetesek, ilyen módon létezik a ragaszkodásból fakadó zaklatottság.</p>
<p>Szerzetesek, hogyan létezik a nem ragaszkodásból fakadó nem zaklatottság? Szerzetesek, íme a tanult nemes tanítvány, aki ismerőe a nemes embereknek, jártas és képzett a tanításukban, aki ismerője a fensőbbrendű személyeknek, jártas és képzett a tanításukban, a formát nem tekinti énnek, vagy az ént a forma birtokosának, vagy a formát az énben levőnek, vagy az ént a formában levőnek. Formája változik és alakul. A forma változásának és alakulásának ellenére tudata nem merül el a forma változásában. Zaklatottság és a forma változásából születő tudatállapot együttese nem tartja megszállottan tudatát. Mivel tudata nem megszállott, ezért nem megrettent, nem elgyötört, nem aggódó, és a nem ragaszkodásból fakadóan nem lesz zaklatott.</p>
<p>Az érzetet nem tekinti énnek … az észlelést nem tekinti énnek … a késztetéseket nem tekinti énnek … a tudatot nem tekinti énnek, vagy az ént a tudat birtokosának, vagy a tudatot az énben levőnek, vagy az ént a tudatban levőnek. Tudata változik és alakul. A tudat változásának és alakulásának ellenére tudata nem merül el a tudat változásában. Zaklatottság és a tudat változásából születő tudatállapot együttese nem tartja megszállottan tudatát. Mivel tudata nem megszállott, ezért nem megrettent, nem elgyötört, nem aggódó, és a nem ragaszkodásból fakadóan nem lesz zaklatott.</p>
<p>Szerzetesek, ilyen módon létezik a nem ragaszkodásból fakadó nem zaklatottság.</p>
</article>
<aside id="metaarea">
<p>Így készült:<br>
Fordította: <span class="author">Hadházi Zsolt</span><br>
Forrás: SN 22.7, <a href="http://www.wisdompubs.org/Pages/display.lasso?-KeyValue=32810&amp;-Token.Action=&amp;image=1" rel="nofollow">Bhikkhu Bodhi</a>, angol<br>
Szerzői jogok: Hadházi Zsolt, 2009<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Hadházi Zsolt (<a href="http://a-buddha-ujja.hu/Info/Hadhazi-Zsolt">info</a>)</p>
</aside>
</section>
</div>
</body>
</html>
