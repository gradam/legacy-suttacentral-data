<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="sn38.1">
<article>
<div class="hgroup">
<p class="division">A Témák Szerinti Gyűjtemény</p>
<p>Nibbāna</p>
<h1>38.1 Nibbána</h1>
</div>
<p>Egyszer a Tiszteletreméltó Száriputta Magadha földjén, Nálaka [falu] közelében tartózkodott. Ekkor Dzsambukhádaka vándoraszkéta odament a Tiszteletreméltó Száriputtához, üdvözölte őt, leült oldalt, majd ezt kérdezte tőle:</p>
<p>—Azt mondják, Száriputta Barátom, hogy ‘nibbána, nibbána’ Mi ez a ‘nibbána’?</p>
<p>—A[z érzéki] vágyakozás megszüntetése, a gyűlölet megszüntetése, az elvakultság megszüntetése.</p>
<p>—Létezik olyan út, létezik olyan ösvény, amely a nibbána eléréséhez vezet?</p>
<p>—Igen, Barátom, létezik olyan út, létezik olyan ösvény, amely a nibbána eléréséhez vezet.</p>
<p>—És mi az az út, mi az az ösvény, amely a nibbána eléréséhez vezet?</p>
<p>—Ez, Barátom, a Nemes Nyolcrétű Ösvény, ez vezet a nibbána eléréséhez: a helyes nézet, a helyes szándék, a helyes beszéd, a helyes cselekvés, a helyes megélhetés, a helyes erőfeszítés, a helyes tudatosság, a helyes elmélyedés. Ez az út, ez az az ösvény, amely a nibbána eléréséhez vezet.</p>
<p>—Nagyszerű, Barátom, nagyszerű ez az út és ösvény, amely a nibbána eléréséhez vezet. Akkor ez az, amire törekedni fogok.</p>
</article>
<aside id="metaarea">
<p>Így készült:<br>
Fordította: <span class="author">Máthé Veronika</span><br>
Forrás: <a href="http://studies.worldtipitaka.org/tipitaka/13S4/4/4.1/4.1.1" rel="nofollow">SN 38.1</a>, páli, <a href="http://www.metta.lk/tipitaka/2Sutta-Pitaka/3Samyutta-Nikaya/Samyutta4/37-Jambukhadaka-Samyutta/01-Jambukhadakasamyuttam-e.html" rel="nofollow">angol</a><br>
Szerzői jogok: Máthé Veronika, 2011<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Máthé Veronika (<a href="http://a-buddha-ujja.hu/Info/Mathe-Veronika">info</a>)</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
