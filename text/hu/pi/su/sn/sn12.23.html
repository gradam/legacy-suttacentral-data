<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="sn12.23">
<article>
<div class="hgroup">
<p class="division">A Témák Szerinti Gyűjtemény</p>
<p>Upanisā Sutta</p>
<h1>12.23 Előfeltételek</h1>
</div>
<p>Szávatthiban tartózkodván a Magasztos a következőket mondta:</p>
<p>—A szennyeződéseket az tudja megszüntetni, szerzetesek, aki tud és lát, azt mondom, és nem az, aki nem tud és nem lát. Mit kell tudni, mit kell látni ahhoz, hogy a szennyeződések megszűnése bekövetkezzen?</p>
<p>A formát, a forma keletkezését, a forma elmúlását.</p>
<p>Az érzeteket, az érzetek keletkezését, az érzetek elmúlását.</p>
<p>Az észleléseket, az észlelések keletkezését, az észlelések elmúlását.</p>
<p>A késztetéseket, a késztetések keletkezését, a késztetések elmúlását.</p>
<p>A tudatosságot, a tudatosság keletkezését, a tudatosság elmúlását.</p>
<p>Ha valaki tudja és látja mindezt, szerzetesek, annál a szennyeződések megszűnése bekövetkezik.</p>
<p>A megszűnés ismerete—a megszűnés tekintetében—rendelkezik előfeltétellel. Azt mondom, nem nélkülözi az előfeltételt. És mi a megszűnés ismeretének előfeltétele?</p>
<p>A megszabadulás a válasz.</p>
<p>A megszabadulás, szerzetesek, szintén rendelkezik előfeltétellel, azt mondom, nem nélkülözi az előfeltételt. És mi a megszabadulás előfeltétele?</p>
<p>A vágytalanság a válasz.</p>
<p>A vágytalanság, szerzetesek, szintén rendelkezik előfeltétellel, azt mondom, nem nélkülözi az előfeltételt. És mi a vágytalanság előfeltétele?</p>
<p>Az elfordulás a válasz.</p>
<p>Az elfordulás, szerzetesek, szintén rendelkezik előfeltétellel, azt mondom, nem nélkülözi az előfeltételt. És mi az elfordulás előfeltétele?</p>
<p>Olyannak tudni és látni a dolgokat, amilyenek azok valójában a válasz.</p>
<p>Ahhoz, hogy olyannak tudhassuk és láthassuk a dolgokat, amilyenek azok valójában szintén szükséges előfeltétel, azt mondom, nem nélkülözi az előfeltételt. És mi az előfeltétele annak, hogy olyannak tudhassuk és láthassuk a dolgokat, amilyenek azok valójában?</p>
<p>Az összpontosítás a válasz.</p>
<p>Az összpontosítás szerzetesek, szintén rendelkezik előfeltétellel, azt mondom, nem nélkülözi az előfeltételt. És mi az összpontosítás előfeltétele?</p>
<p>A boldogság a válasz.</p>
<p>A boldogság, szerzetesek, szintén rendelkezik előfeltétellel, azt mondom, nem nélkülözi az előfeltételt. És mi a boldogság előfeltétele?</p>
<p>A nyugalom a válasz.</p>
<p>A nyugalom, szerzetesek, szintén rendelkezik előfeltétellel, azt mondom, nem nélkülözi az előfeltételt. És mi a nyugalom előfeltétele?</p>
<p>Az öröm a válasz.</p>
<p>Az öröm, szerzetesek, szintén rendelkezik előfeltétellel, azt mondom, nem nélkülözi az előfeltételt. És mi az öröm előfeltétele?</p>
<p>A derű a válasz.</p>
<p>A derű, szerzetesek, szintén rendelkezik előfeltétellel, azt mondom, nem nélkülözi az előfeltételt. És mi a derű előfeltétele?</p>
<p>A bizalom a válasz.</p>
<p>A bizalom, szerzetesek, szintén rendelkezik előfeltétellel, azt mondom, nem nélkülözi az előfeltételt. És mi a bizalom előfeltétele?</p>
<p>A szenvedés a válasz.</p>
<p>A szenvedés, szerzetesek, szintén rendelkezik előfeltétellel, azt mondom, nem nélkülözi az előfeltételt. És mi a szenvedés előfeltétele?</p>
<p>A születés a válasz.</p>
<p>És mi az előfeltétele a születésnek? A létesülés a válasz.</p>
<p>És mi az előfeltétele a létesülésnek? A kötődés a válasz.</p>
<p>És mi az előfeltétele a kötődésnek? A szomj a válasz.</p>
<p>És mi az előfeltétele a szomjnak? Az érzet a válasz.</p>
<p>És mi az előfeltétele az érzetnek? Az érintkezés a válasz.</p>
<p>És mi az előfeltétele az érintkezésnek? A hat érzékelési terület a válasz.</p>
<p>És mi az előfeltétele a hat érzékelési területnek? A név–és-forma a válasz.</p>
<p>És mi az előfeltétele a név–és-formának? A tudatosság a válasz.</p>
<p>És mi az előfeltétele a tudatosságnak? A késztetések a válasz.</p>
<p>A késztetések, szerzetesek, szintén rendelkeznek előfeltétellel, azt mondom, nem nélkülözik az előfeltételt. És mi a késztetések előfeltétele?</p>
<p>A nemtudás a válasz.</p>
<p>Így hát, szerzetesek, a nemtudás az előfeltétele a késztetéseknek, a késztetések az előfeltételei a tudatosságnak, a tudatosság az előfeltétele a név–és-formának, a név–és-forma az előfeltétele a hat érzékelési területnek, a hat érzékelési terület az előfeltétele az érintkezésnek, az érintkezés az előfeltétele az érzetnek, az érzet az előfeltétele a szomjnak, a szomj az előfeltétele a kötődésnek, a kötődés az előfeltétele a létesülésnek, a létesülés az előfeltétele a születésnek, a születés az előfeltétele a szenvedésnek, a szenvedés az előfeltétele a bizalomnak, a bizalom az előfeltétele az derűnek, a derű az előfeltétele az örömnek, az öröm az előfeltétele a nyugalomnak, a nyugalom az előfeltétele a boldogságnak, a boldogság az előfeltétele az összpontosításnak, az összpontosítás az előfeltétele annak, hogy olyannak tudhassuk és láthassuk a dolgokat, amilyenek azok valójában, az, hogy olyannak tudhassuk és láthassuk a dolgokat, amilyenek azok valójában az előfeltétele az elfordulásnak, az elfordulás az előfeltétele a vágytalanságnak, a vágytalanság az előfeltétele a megszabadulásnak, és a megszabadulás az előfeltétele a szennyeződések megszüntetésének.</p>
<p>Úgy, szerzetesek, ahogy az eső eláraszt egy hegycsúcsot, a víz lefolyik a lejtőn, és megtölti a hasadékokat, víznyelőket és öblöket; ezek megtöltődvén megtöltik a medencéket; ezek megtöltődvén megtöltik a tavacskákat; ezek megtöltődvén megtöltik a patakokat; ezek megtöltődvén megtöltik a folyókat; és a folyók megtöltődvén megtöltik a hatalmas óceánokat—ugyanígy a nemtudás az előfeltétele a késztetéseknek, a késztetések az előfeltételei a tudatosságnak, a tudatosság az előfeltétele a név–és-formának, a név–és-forma az előfeltétele a hat érzékelési területnek, a hat érzékelési terület az előfeltétele az érintkezésnek, az érintkezés az előfeltétele az érzetnek, az érzet az előfeltétele a szomjnak, a szomj az előfeltétele a kötődésnek, a kötődés az előfeltétele a létesülésnek, a létesülés az előfeltétele a születésnek, a születés az előfeltétele a szenvedésnek, a szenvedés az előfeltétele a bizalomnak, a bizalom az előfeltétele a derűnek, a derű az előfeltétele az örömnek, az öröm az előfeltétele a nyugalomnak, a nyugalom az előfeltétele a boldogságnak, a boldogság az előfeltétele az összpontosításnak, az összpontosítás az előfeltétele annak, hogy olyannak tudhassuk és láthassuk a dolgokat, amilyenek azok valójában, az, hogy olyannak tudhassuk és láthassuk a dolgokat, amilyenek azok valójában az előfeltétele az elfordulásnak, az elfordulás az előfeltétele a vágytalanságnak, a vágytalanság az előfeltétele a megszabadulásnak, és a megszabadulás az előfeltétele a szennyeződések megszüntetésének.</p>
</article>
<aside id="metaarea">
<p>Így készült:<br>
Fordította: <span class="author">Tóth Krisztina</span><br>
Forrás: <a href="http://www.accesstoinsight.org/tipitaka/sn/sn12/sn12.023.bodh.html" rel="nofollow">SN 12.23, Bhikkhu Bodhi</a>, angol<br>
Szerzői jogok: Tóth Krisztina, 2009<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Sándor Ildikó (<a href="http://a-buddha-ujja.hu/Info/Sandor-Ildiko">info</a>)</p>
</aside>
</section>
</div>
</body>
</html>
