<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="sn22.27">
<article>
<div class="hgroup">
<p class="division">A Témák Szerinti Gyűjtemény</p>
<p>Assāda Sutta (2)</p>
<h1>22.27. Kielégülés (2)</h1>
</div>
<p>Szávatthiban.</p>
<p>—Szerzetesek, a formában található kielégülés keresésére indultam. Bármilyen kielégülés legyen is a formában—én felismertem azt. A bölcsességemmel tisztán látom a formában lévő kielégülés határait.</p>
<p>Szerzetesek, a formában található veszély keresésére indultam. Bármilyen veszély legyen is a formában—én felismertem azt. A bölcsességemmel tisztán látom a formában lévő veszély határait.</p>
<p>Szerzetesek, a formától való megszabadulás keresésére indultam. Bármilyen megszabadulás legyen is a formában—én felismertem azt. A bölcsességemmel tisztán látom a formában lévő megszabadulás határait.</p>
<p>Szerzetesek, az érzésben… az érzékelésben… a késztetésekben… a tudatosságban… található kielégülés… veszély… megszabadulás… keresésére indultam. Bármilyen kielégülés… veszély… megszabadulás… legyen is az érzésben… az érzékelésben… a késztetésekben… a tudatosságban…—én felismertem azt. A bölcsességemmel tisztán látom az érzésben… az érzékelésben… a késztetésekben… a tudatosságban… lévő kielégülés… veszély… megszabadulás… határait.</p>
<p>Szerzetesek, mindaddig, ameddig közvetlenül nem tudtam azt, ahogy a kielégülés, a veszély és a megszabadulás az öt halmaz esetén a ragaszkodásnak alávetettek, nem vallottam azt, hogy e világban—isteneivel, ördögeivel, teremtőisteneivel, vándorszerzeteseivel és papjaival, isteni és emberi lényeivel—a felülmúlhatatlan, tökéletes megvilágosodásra ráébredtem. Ellenben miután közvetlenül megismertem mindezeket, ahogyan ezek tényleg vannak, akkor már azt vallottam, hogy e világban—isteneivel, ördögeivel, teremtőisteneivel, vándorszerzeteseivel és papjaival, isteni és emberi lényeivel—a felülmúlhatatlan, tökéletes megvilágosodásra ráébredtem.</p>
<p>Megértés és meglátás ébredt bennem: Megingathatatlan elmém megszabadulása. Ez az utolsó születésem. Nem vár rám több újraszületés.</p>
</article>
<aside id="metaarea">
<p>Így készült:<br>
Fordította: <span class="author">Kovács Gábor</span><br>
Forrás: SN 22.27, <a href="http://www.wisdompubs.org/Pages/display.lasso?-KeyValue=32810&amp;-Token.Action=&amp;image=1" rel="nofollow">Bhikkhu Bodhi</a>, angol<br>
Szerzői jogok: Kovács Gábor, 2009<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Kovács Gábor (<a href="http://a-buddha-ujja.hu/Info/Kovacs-Gabor">info</a>)</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
