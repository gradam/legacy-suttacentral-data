<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="an3.62">
<article>
<div class="hgroup">
<p class="division">A Számok Szerinti Gyűtemény</p>
<p>Bhaya Sutta</p>
<h1>3.62. Veszélyek</h1>
</div>
<p>—Szerzetesek, a műveletlen, középszerű és hétköznapi emberek három veszélyt neveznek meg, amely az anyát a gyermekétől elválaszt(hat)ja. Melyik (ez a) három?</p>
<p>Jöhetnek olyan napok, hogy nagy tűz tör ki, (amely) hatalmas tűzvésszé (válik). Amikor egy (ilyen) nagy tűzvész kitör, az felperzseli a falvakat, a településeket és a városokat (is). Ahol (pedig) felperzseli a falvakat, a településeket és a városokat, ott az anya nem tud eljutni gyermekéhez, és ott a gyermek nem tud eljutni az anyjához. Ez az első dolog, amit a műveletlen, középszerű és hétköznapi emberek az anyát a gyermekétől elválasztó veszélyként neveznek meg.</p>
<p>Jöhetnek olyan napok is, hogy egy hatalmas (vihar)felhő tűnik fel (az égen). Amikor egy (ilyen) hatalmas (vihar)felhő tűnik fel (az égen), az töménytelen esőt zúdít (a földre) és elárasztja a falvakat, a településeket és a városokat (is). Ahol (pedig) elárasztja a falvakat, a településeket és a városokat, ott az anya nem tud eljutni gyermekéhez, és ott a gyermek nem tud eljutni az anyjához. Ez a második dolog, amit a műveletlen, középszerű és hétköznapi emberek az anyát a gyermekétől elválasztó veszélyként neveznek meg.</p>
<p>Jöhetnek olyan napok is, hogy (a településeket) megtámadják, (és) vad harcosok törnek az emberekre. Hatalomra jutnak, és elfoglalják az (egész) vidéket. Amikor ez történik, ott az anya nem tud eljutni gyermekéhez, és ott a gyermek nem tud eljutni az anyjához. Ez a harmadik dolog, amit a műveletlen, középszerű és hétköznapi emberek az anyát a gyermekétől elválasztó veszélyként neveznek meg.</p>
<p>Ez az a három dolog, amit a műveletlen, középszerű és hétköznapi emberek az anyát a gyermekétől elválasztó veszélyként neveznek meg.</p>
<p>De ez (ugyan)az a három veszély, ami egy anyát és gyermekét egyesíti (is), (és) mégis, a középszerű és hétköznapi emberek ezeket az anyát a gyermekétől elválasztó veszélyként nevezik meg. Melyik (ez a) három?</p>
<p>Jöhetnek olyan napok, hogy nagy tűz tör ki, (amely) hatalmas tűzvésszé (válik). Amikor egy (ilyen) nagy tűzvész kitör, az felperzseli a falvakat, a településeket és a városokat (is). Ahol (pedig) felperzseli a falvakat, a településeket és a városokat, ott az anya odafut gyermekéhez, és ott a gyermek odafut anyjához. Ez az első dolog (tehát), ami az anyát és gyermekét egyesíti, (és) amit a középszerű és hétköznapi emberek (mégis) az anyát a gyermekétől elválasztó veszélyként neveznek meg.</p>
<p>Jöhetnek olyan napok is, hogy egy hatalmas (vihar)felhő tűnik fel (az égen). Amikor egy (ilyen) hatalmas (vihar)felhő tűnik fel (az égen), az töménytelen esőt zúdít (a földre) és elárasztja a falvakat, a településeket és a városokat (is). Ahol (pedig) elárasztja a falvakat, a településeket és a városokat, ott az anya odafut gyermekéhez, és ott a gyermek odafut anyjához. Ez a második dolog (tehát), ami az anyát és gyermekét egyesíti, (és) amit a középszerű és hétköznapi emberek (mégis) az anyát a gyermekétől elválasztó veszélyként neveznek meg.</p>
<p>Jöhetnek olyan napok is, hogy (a településeket) megtámadják, (és) vad harcosok törnek az emberekre. Hatalomra jutnak, és elfoglalják az (egész) vidéket. Amikor ez történik, ott az anya odafut gyermekéhez, és ott a gyermek odafut anyjához. Ez a harmadik dolog (tehát), ami az anyát és gyermekét egyesíti, (és) amit a középszerű és hétköznapi emberek (mégis) az anyát a gyermekétől elválasztó veszélyként neveznek meg.</p>
<p>Ez az a három dolog (tehát), ami az anyát és gyermekét egyesíti, (és) amit a középszerű és hétköznapi emberek (mégis) az anyát a gyermekétől elválasztó veszélyként neveznek meg.</p>
<p>De van három valódi veszély, amely az anyát a gyermekétől elválaszt(hat)ja. Melyik (ez a) három? Az öregedés veszélye, a betegség veszélye és a halál veszélye.</p>
<p>Hiába kívánja az anya, aki öregszik, a gyermekének: Én öregszem (ugyan), de a gyermekem ne öregedjék!—ez nem teljesülhet. És hiába kívánja a gyermek, aki öregszik az anyjának: Én öregszem (ugyan), de az anyám ne öregedjék!—ez nem teljesülhet.</p>
<p>Hiába kívánja az anya, aki megbetegszik, a gyermekének: Én megbetegszem (ugyan), de a gyermekem ne betegedjék meg!—ez nem teljesülhet. És hiába kívánja a gyermek, aki megbetegszik az anyjának: Én megbetegszem (ugyan), de az anyám ne betegedjék meg!—ez nem teljesülhet.</p>
<p>Hiába kívánja az anya, aki haldoklik, a gyermekének: Én meghalok (ugyan), de a gyermekem ne haljon meg!—ez nem teljesülhet. És hiába kívánja a gyermek, aki haldoklik az anyjának: Én meghalok (ugyan), de az anyám ne haljon meg!—ez nem teljesülhet.</p>
<p>Ez az a három valódi veszély, amely az anyát a gyermekétől elválaszt(hat)ja.</p>
<p>De van egy út, van egy gyakorlat, amely az anyát a gyermekétől elválasztó és az anyát és gyermekét egyesítő veszélyek elhagyásához és legyőzéséhez vezet.</p>
<p>Melyik ez az út, ami ez a gyakorlat…? Ez éppen a Nyolcrétű Nemes Ösvény, (vagyis) a helyes belátás, helyes elhatározás, a helyes beszéd, a helyes magatartás, helyes életmód, a helyes törekvés, a helyes tudatosság és a helyes elmélyedés.</p>
<p>Ez az az út, ez az a gyakorlat, amely az anyát a gyermekétől elválasztó és az anyát és gyermekét egyesítő veszélyek elhagyásához és legyőzéséhez vezet.</p>
</article>
<aside id="metaarea">
<p>Így készült:<br>
Fordította: <span class="author">Koltai László</span><br>
Forrás: <a href="http://www.accesstoinsight.org/tipitaka/an/an03/an03.062.than.html" rel="nofollow">AN 3.62, Thanissaro Bhikkhu</a>, angol<br>
Szerzői jogok: Koltai László, 2009<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA<br>
Frissítve: September 20, 2011, at 08:38 AM
<p>Váljon minden lény javára.</p>
<p>Ez a Mű a</p>
</a><a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p><em>További fordítások:</em></p>
<a href="http://a-buddha-ujja.hu/Szutta/Anguttara-3-65-mm">Martinusz Mária</a><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
