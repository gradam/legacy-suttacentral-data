<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="an5.77">
<article>
<div class="hgroup">
<p class="division">A Számok Szerinti Gyűtemény</p>
<p>Anāgata-bhaya Sutta (1)</p>
<h1>5.77. Beszéd a jövő veszélyeiről (1)</h1>
</div>
<p>Szerzetesek! Ez az öt jövőbeli veszély épp elég, amennyiben felismeri a szerzetes, aki a vadonban él, éberen, törekvően és eltökélten, hogy azért éljen, hogy elnyerje a még el nem nyertet, elérje a még el nem értet, megvalósítsa a még meg nem valósítottat. Melyik ez az öt?</p>
<p>Amikor a vadonban élő szerzetes emlékezteti magát arra, hogy: ’Én most egyedül élek a vadonban. És miközben így egyedül élek a vadonban, egy kígyó megmarhat, egy skorpió megcsíphet, egy százlábú megharaphat engem. Így bármikor eljöhet értem a halál. Ez akadályt jelentene számomra. Tehát legyen elég kitartásom ahhoz, hogy elnyerjem a még el nem nyertet, elérjem a még el nem értet, megvalósítsam a még meg nem valósítottat.’</p>
<p>Ez az első jövőbéli veszély, ami épp elég, amennyiben felismeri a szerzetes, aki a vadonban él, éberen, törekvően és eltökélten, hogy azért éljen, hogy elnyerje a még el nem nyertet, elérje a még el nem értet, megvalósítsa a még meg nem valósítottat.</p>
<p>Továbbá, amikor a vadonban élő szerzetes emlékezteti magát arra, hogy: ’Én most egyedül élek a vadonban. És miközben így egyedül élek a vadonban, megbotolhatok, és a mélybe zuhanhatok; a megemésztett élelem bajt hozhat rám; kínozhat az epém, a váladékaim, … metsző szelek kínozhatják a testem. Így bármikor eljöhet értem a halál. Ez akadályt jelentene számomra. Tehát legyen elég kitartásom ahhoz, hogy elnyerjem a még el nem nyertet, elérjem a még el nem értet, megvalósítsam a még meg nem valósítottat.’</p>
<p>Ez a második jövőbéli veszély, ami épp elég, amennyiben felismeri a szerzetes, aki a vadonban él, éberen, törekvően és eltökélten, hogy azért éljen, hogy elnyerje a még el nem nyertet, elérje a még el nem értet, megvalósítsa a még meg nem valósítottat.</p>
<p>Továbbá, amikor a vadonban élő szerzetes emlékezteti magát arra, hogy: ’Én most egyedül élek a vadonban. És miközben így egyedül élek a vadonban, találkozhatok veszélyes vadállatokkal: oroszlánokkal, tigrisekkel, leopárdokkal, medvékkel, vagy hiénákkal. Elragadhatják tőlem az életem.</p>
<p>Így bármikor eljöhet értem a halál. Ez akadályt jelentene számomra. Tehát legyen elég kitartásom ahhoz, hogy elnyerjem a még el nem nyertet, elérjem a még el nem értet, megvalósítsam a még meg nem valósítottat.’</p>
<p>Ez a harmadik jövőbéli veszély, ami épp elég, amennyiben felismeri a szerzetes, aki a vadonban él, éberen, törekvően és eltökélten, hogy azért éljen, hogy elnyerje a még el nem nyertet, elérje a még el nem értet, megvalósítsa a még meg nem valósítottat.</p>
<p>Továbbá, amikor a vadonban élő szerzetes emlékezteti magát arra, hogy: ’Én most egyedül élek a vadonban. És miközben így egyedül élek a vadonban, találkozhatok erőszakos suhancokkal, akik gyilkosságot követnek el, vagy gyilkoltak a múltban. Elragadhatják tőlem az életem. Így bármikor eljöhet értem a halál. Ez akadályt jelentene számomra. Tehát legyen elég kitartásom ahhoz, hogy elnyerjem a még el nem nyertet, elérjem a még el nem értet, megvalósítsam a még meg nem valósítottat.’</p>
<p>Ez a negyedik jövőbéli veszély, ami épp elég, amennyiben felismeri a szerzetes, aki a vadonban él, éberen, törekvően és eltökélten, hogy azért éljen, hogy elnyerje a még el nem nyertet, elérje a még el nem értet, megvalósítsa a még meg nem valósítottat.</p>
<p>Továbbá, amikor a vadonban élő szerzetes emlékezteti magát arra, hogy: ’Én most egyedül élek a vadonban. És a vadonban, erőszakos nem emberi lények, szellemek vannak. Elragadhatják tőlem az életem. Így bármikor eljöhet értem a halál. Ez akadályt jelentene számomra. Tehát legyen elég kitartásom ahhoz, hogy elnyerjem a még el nem nyertet, elérjem a még el nem értet, megvalósítsam a még meg nem valósítottat.’</p>
<p>Ez az ötödik jövőbéli veszély, ami épp elég, amennyiben felismeri a szerzetes, aki a vadonban él, éberen, törekvően és eltökélten, hogy azért éljen, hogy elnyerje a még el nem nyertet, elérje a még el nem értet, megvalósítsa a még meg nem valósítottat.</p>
<p>Ez az öt jövőbeli veszély épp elég, amennyiben felismeri a szerzetes, aki a vadonban él, éberen, törekvően és eltökélten, hogy azért éljen, hogy elnyerje a még el nem nyertet, elérje a még el nem értet, megvalósítsa a még meg nem valósítottat.</p>
</article>
<aside id="metaarea">
<p>Így készült:<br>
Fordította: <span class="author">Fenyvesi Róbert</span><br>
Forrás: <a href="http://www.accesstoinsight.org/tipitaka/an/an05/an05.077.than.html" rel="nofollow">AN 5.77, Thanissaro Bhikkhu</a>, angol<br>
Szerzői jogok: Fenyvesi Róbert, 2009<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA<br>
Frissítve: September 20, 2011, at 08:38 AM
<p>Váljon minden lény javára.</p>
<p>Ez a Mű a</p>
</a><a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
