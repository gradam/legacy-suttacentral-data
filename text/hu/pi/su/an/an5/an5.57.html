<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="an5.57">
<article>
<div class="hgroup">
<p class="division">A Számok Szerinti Gyűtemény</p>
<p>Ṭhāna Szutta</p>
<h1>5.57. Elmélkedés a dolgok felett</h1>
</div>
<p>Öt dolog van, ami felett gyakran kell elmélkednünk, legyünk nők, férfiak világiak vagy szerzetesek. Melyik ez az öt?</p>
<p>Ki vagyok téve az öregedésnek, az öregedést nem kerülhetem el. Ez az első tény, ami felett gyakran kell elmélkedni, legyünk nők, férfiak világiak vagy szerzetesek.</p>
<p>Ki vagyok téve betegségnek, a betegséget nem kerülhetem el. Ez a második tény, ami felett gyakran kell elmélkedni, legyünk nők, férfiak világiak vagy szerzetesek.</p>
<p>Ki vagyok téve halálnak, a halált nem kerülhetem el. Ez a harmadik tény, ami felett gyakran kell elmélkedni, legyünk nők, férfiak világiak vagy szerzetesek.</p>
<p>Ki vagyok téve változásnak, egyszer meg kell válnom mindentől, ami számomra kedves és vonzó. E felett gyakran kell elmélkedni, legyünk nők, férfiak, világiak vagy szerzetesek.</p>
<p>Felelős vagyok a tetteimért, tetteim örököse vagyok, tetteimből születtem, a tetteim kötnek meg, a tetteim a bíráim. Tegyek rosszat vagy jót, annak örököse leszek.</p>
<p>E felett az öt tény felett gyakran kell elmélkedni, legyünk nők, férfiak világiak vagy szerzetesek.</p>
<p>Milyen érvre alapozva vizsgálódjunk gyakran ezen: „ki vagyok téve az öregedésnek, nem kerülhetem el az öregedést”? Vannak lények, akik a fiatalság megszállottjai, ami annyira jellemző a fiatalokra. Mivel a fiatalság megszállottjai, nem cselekednek helyesen sem testben, beszédben, sem gondolatban. De ha gyakran vizsgálódunk ezen a tényen , akkor a fiatalság megszállottsága, ami annyira jellemző a fiatalokra, vagy teljesen megszűnik vagy elcsitul…</p>
<p>Milyen érvre alapozva vizsgálódjunk gyakran ezen: „ki vagyok téve a betegségnek, nem kerülhetem el a betegséget? Vannak lények, akik az egészség megszállottjai, ami annyira jellemző azokra, akik egészségesek. Mivel az egészség megszállottjai, nem cselekednek helyesen sem testben, beszédben, sem gondolatban. De ha gyakran vizsgálódunk ezen a tényen , akkor az egészség megszállottsága, ami annyira jellemző az egészségesekre, vagy teljesen megszűnik vagy elcsitul…</p>
<p>Milyen érvre alapozva vizsgálódjunk gyakran ezen: „ki vagyok téve halálnak, nem kerülhetem el a halált”? Vannak lények, akik az élet megszállottjai, ami annyira jellemző az élőkre. Mivel az élet megszállottjai, nem cselekednek helyesen sem testben, beszédben, sem gondolatban. De ha gyakran vizsgálódunk ezen a tényen , akkor az élet megszállottsága, ami annyira jellemző az élőkre, vagy teljesen megszűnik vagy elcsitul…</p>
<p>Milyen érvre alapozva vizsgálódjunk gyakran ezen: „ki vagyok téve változásnak, meg kell válnom mindentől, ami számomra kedves és vonzó’’. Vannak lények, akik szenvedélyesen, vággyal telve ragaszkodnak, ahhoz ami számukra kedves és vonzó. Mivel ennek a szenvedélynek megszállottjai, nem cselekednek helyesen sem testben, beszédben, sem gondolatban. De ha gyakran vizsgálódunk ezen a tényen, akkor a szenvedélyes és vággyal teli ragaszkodás ahhoz, ami kedves és vonzó teljesen megszűnik vagy elcsitul…</p>
<p>Milyen érvre alapozva vizsgálódjunk gyakran ezen: „felelős vagyok a tetteimért, tetteim örököse vagyok, tetteimből születtem. Tetteim a bíráim. Tegyek rosszat vagy jót, annak örököse leszek”? Vannak lények, akik, nem cselekednek helyesen sem testben, beszédben, sem gondolatban. De ha gyakran vizsgálódunk ezen a tényen, akkor a test, beszéd és gondolat helytelen cselekedete vagy teljesen megszűnik vagy elcsitul…</p>
<p>A Magasztos tanítványa így szemlélődik: nem én vagyok az egyetlen, aki alá van vetve az öregedésnek, aki nem kerülheti el az öregedést.</p>
<p>Épp így a—múlt- és jövőbeli, elmúló és újraszülető—lények alá vannak vetve az öregedésnek, senki nem kivétel az öregedés alól. Ha ezen elmélkedik, megalapozza az ösvényt. Az ösvényt járja, műveli és fejleszti, ekkor a bilincsek eloldódnak, a megszállottság megszűnik.</p>
<p>A Magasztos tanítványa továbbá így szemlélődik: nem én vagyok az egyetlen, aki alá van vetve betegségnek és nem menekülhet a betegség elől… Nem én vagyok az egyetlen, aki ki van téve halálnak, aki nem kerülheti el a halált… Nem én vagyok az egyetlen, akinek meg kell válnia mindattól, ami számára vonzó és kedves…</p>
<p>A Magasztos tanítványa továbbá így szemlélődik: nem én vagyok az egyetlen, aki felelős a tetteiért, a tettei örököse, a tetteiből született, a tettei kötik meg, tettei a bírái. Tegyek bármit, rosszat vagy jót, annak az örököse leszek.</p>
<p>Épp így a—múlt- és jövőbeli, elmúló és újraszülető—lények is felelősek a tetteikért, a tetteik örökösei, a tetteikből születettek, a tetteik kötik meg, tetteik a bíráik. Tegyenek bármit, rosszat vagy jót, annak az örökösei lesznek. Ha ezen elmélkedik, megalapozza az ösvényt. Az ösvényt járja, műveli és fejleszti, ekkor a bilincsek eloldódnak, a megszállottság megszűnik.</p>
<blockquote class="gatha">
<p>Születésnek alávetve, öregedésnek alávetve,<br>
a halálnak alávetve,<br>
a közönséges ember számára<br>
taszító az, ki szenved attól,<br>
aminek alá van vetve.</p>
<p>És ha engem taszítanának azok,<br>
kik ezeknek a dolgoknak vannak alávetve,<br>
nem lenne megfelelő számomra,<br>
hogy úgy éljek, mint ők.</p>
<p>Amint felvettem ezt a hozzáállást,<br>
megértve a Tant, mindenféle sallang nélkül—<br>
úrrá lettem minden mámor felett,<br>
legyen az egészség, fiatalság, élet.<br>
És az lettem, aki a lemondást<br>
megpihenésként látja.</p>
<p>Ettől erőre kapva,<br>
megláttam az Eloldódást.<br>
Semmiképp sem tudnék már<br>
részt venni érzéki örömökben.<br>
A szent életet követve,<br>
nem térek vissza többé.</p>
</blockquote>
</article>
<aside id="metaarea">
<p>Így készült:<br>
Fordította: <span class="author">Csikós Henriett</span><br>
Forrás: <a href="http://www.accesstoinsight.org/tipitaka/an/an05/an05.057.than.html" rel="nofollow">AN 5.57, Thanissaro Bhikkhu</a>, angol<br>
Szerzői jogok: Csikós Henriett, 2010<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA<br>
Frissítve: September 20, 2011, at 08:38 AM
<p>Váljon minden lény javára.</p>
<p>Ez a Mű a</p>
</a><a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
