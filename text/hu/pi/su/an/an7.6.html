<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="an7.6">
<article>
<div class="hgroup">
<p class="division">A Számok Szerinti Gyűtemény</p>
<p>Dhana Sutta</p>
<h1>7.6 A kincsek</h1>
</div>
<p>—Szerzetesek, hét kincs van. Melyik ez a hét? A hit kincse, az erény kincse, a lelkiismeret kincse, az elővigyázatosság kincse, a figyelem kincse, a nagylelkűség kincse, és a tisztánlátás kincse.</p>
<p>És mi a hit kincse? Amikor az érdemesek tanítványa hittel teli, hiszi a Tathágata felébredését ekképpen: „Valóban, a Magasztos tényleg kiváló, teljesen és saját erejéből felébredett, tudással és helyes magatartással rendelkező, jól távozott, a világok értő ismerője, a szelídek páratlan vezetője, istenek és emberek tanítója, felébredett, magasztos.”</p>
<p>Ezt hívják a hit kincsének.</p>
<p>És mi az erény kincse? Amikor az érdemesek tanítványa tartózkodik az élet elvételétől, tartózkodik a lopástól, tartózkodik a meg nem engedett szexuális viselkedéstől, tartózkodik a hazugságtól, és tartózkodik a figyelmetlenséget okozó részegítő szerek fogyasztásától. Ezt hívják az erény kincsének.</p>
<p>És mi a lelkiismeret kincse? Amikor az érdemesek tanítványa szégyent érez a testi, a szóbeli és tudati helytelen viselkedésre vonatkozó gondolatok felbukkanásakor. Ezt hívják a lelkiismeret kincsének.</p>
<p>És mi az elővigyázatosság kincse? Amikor az érdemesek tanítványa aggodalmat érez a testi, a szóbeli és a tudati helytelen viselkedés [kiváltotta szenvedés] miatt. Ezt hívják az elővigyázatosság kincsének.</p>
<p>És mi a figyelem kincse? Amikor az érdemesek tanítványa, ha sokat hallott, megőrzi, elraktározza, amit hallott. Azokat a tanításokat, amelyek csodálatosak az elejükön, csodálatosak a közepükön és csodálatosak a végükön, amelyek értelmükben és kifejtésükben is a szent életet - ami teljes és tiszta -, hirdetik, azokat gyakran hallgatja, megőrzi, megvitatja, összegyűjti, elméjével megvizsgálja, és teljesen áthatja velük a szemléletét. Ezt hívják a figyelem kincsének.</p>
<p>És mi a nagylelkűség kincse? Amikor az érdemesek tanítványa tudatát megtisztította a fösvénység mocskától, otthonában él, szabadon adakozó, bőkezű, az önzetlenségben örömét leli, fogékony a kérésekre, örül, ha alamizsnát oszthat. Ezt hívják a nagylelkűség kincsének.</p>
<p>És mi a tisztánlátás kincse? Amikor az érdemesek tanítványa tisztánlátó, rendelkezik a keletkezés és elmúlás—nemes, átható és a szenvedés végéhez vezető—belátásával. Ezt hívják a tisztánlátás kincsének.</p>
<blockquote class="gatha">
<p>Szerzetesek, ez a hét kincs van.<br>
Az első a hit kincse,<br>
majd az erény kincse,<br>
a lelkiismeret és az aggodalom kincse,<br>
a figyelem kincse,<br>
a nagylelkűség kincse,<br>
és hetedikként a tisztánlátás kincse.<br>
Bárki, legyen az, asszony vagy férfi, ha rendelkezik ezekkel a kincsekkel,<br>
akkor nem hívhatjuk őt szegénynek, nem él hiába.<br>
A bölcseknek gyakorolniuk kell a hitet és az erényeket,<br>
a meggyőződést és a Dhamma-belátást,<br>
emlékezve a Buddha tanítására.</p>
</blockquote>
</article>
<aside id="metaarea">
<p>Így készült:<br>
Fordította: <span class="author">Fenyvesi Róbert</span><br>
Forrás: <a href="http://www.accesstoinsight.org/tipitaka/an/an07/an07.006.than.html" rel="nofollow">AN 7.6, Thanissaro Bhikkhu</a>, angol<br>
Szerzői jogok: Fenyvesi Róbert, 2009<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA<br>
Frissítve: December 27, 2011, at 01:18 PM
<p>Váljon minden lény javára.</p>
<p>Ez a Mű a</p>
</a><a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
</aside>
</section>
</div>
</body>
</html>
