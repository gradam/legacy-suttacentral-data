<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="an1.41-50">
<article>
<div class="hgroup">
<p class="division">A Számok Szerinti Gyűtemény</p>
<p>Udaharaka Sutta</p>
<h1>1.45–1.46 A tócsa</h1>
</div>
<p>Képzeljünk el egy tócsát, amely piszkos, zavaros és sáros. Egy ember áll a partján, akinek ugyan jó a szeme, de nem látja a benne lévő kagylókat, kavicsokat és homokot, meg a benne úszkáló vagy nyugvó halakat. Miért? Mert a víz—természetéből fakadóan—szennyezett.</p>
<p>Hasonlóképpen, egy szennyezett tudatú szerzetes nem fogja tudni, mi szolgál a saját javára, a mások javára, mi szolgál mindkettő javára. Nem fogja megvalósítani a legmagasabb rendű emberi állapotot, a tudás és látás nemes bölcsességét. Miért? Mert a tudata—természetéből fakadóan—szennyezett.</p>
<p>Képzeljünk el egy tócsát, amely tiszta, áttetsző és makulátlan. Egy ember áll a partján, aki jól látja a benne lévő kagylókat, kavicsokat és homokot, meg a benne úszkáló vagy nyugvó halakat. Miért? Mert a víz—természetéből fakadóan—makulátlanul tiszta.</p>
<p>Hasonlóképpen, egy makulátlanul tiszta tudatú szerzetes tudni fogja, mi szolgál a saját javára, a mások javára, mi szolgál mindkettő javára. Meg fogja valósítani a legmagasabb rendű emberi állapotot, a tudás és látás nemes bölcsességét. Miért? Mert a tudata—természetéből fakadóan—makulátlanul tiszta.</p>
</article>
<aside id="metaarea">
<p>Így készült:<br>
Fordította: <span class="author">Tóth Kata</span><br>
Forrás: <a href="http://www.accesstoinsight.org/tipitaka/an/an01/an01.045-046.than.html" rel="nofollow">Thanissaro Bhikkhu, AN 1.45-46</a>, angol<br>
Szerzői jogok: Tóth Kata, 2009<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA<br>
Frissítve: September 20, 2011, at 08:38 AM
<p>Váljon minden lény javára.</p>
<p>Ez a Mű a</p>
</a><a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
</aside>
</section>
</div>
</body>
</html>
