<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="an5.38">
<article>
<div class="hgroup">
<p class="division">A Számok Szerinti Gyűtemény</p>
<p>Saddha Sutta</p>
<h1>5.38 Meggyőződés</h1>
</div>
<p>Egy világi személynek öt előnye származik a hitbéli meggyőződéséből. Melyik öt?</p>
<p>Mikor az igaz, jó emberek a világban részvétet mutatnak, akkor először a hitbéli meggyőződéssel bíró emberek felé mutatnak részvétet, és nem a meggyőződés nélküliek felé.</p>
<p>Mikor látogatást tesznek, akkor először a hitbéli meggyőződéssel bíró embereknél tesznek látogatást, és nem a meggyőződés nélkülieknél.</p>
<p>Mikor adományt fogadnak el, először a meggyőződéssel bíró ember adományát fogadják, és nem meggyőződés nélküliét.</p>
<p>Mikor a Dhammát tanítják, először a meggyőződéssel bíró embernek tanítják, és nem a meggyőződés nélkülieknek.</p>
<p>Egy hitében meggyőződött ember a teste széthullásakor, a halála után jó irányokban születik újra, a mennyei világban.</p>
<p>Egy világi embernek ez az öt előnye származik a hitbéli meggyőződéséből.</p>
<p>Ahogy egy hatalmas fügefa alatt, ahol négy út találkozik a környék összes madara menedéket talál, úgy a hitbéli meggyőződéssel bíró ember menedéket nyújt számos embernek: szerzeteseknek, nővéreknek, férfi és női világi követőknek.</p>
<blockquote class="gatha">
<p>Egy erős fa,<br>
ágai gyümölcsöket és leveleket viselnek<br>
vastag ágakkal és gyökerekkel<br>
és teli-tele gyümölcsökkel</p>
<p>Ott a madarak megnyugvást találnak</p>
<p>Ebben az elragadó közegben<br>
otthonra lelnek<br>
kik árnyékot keresnek<br>
árnyékba érkeznek<br>
kik gyümölcsöt keresnek<br>
gyümölcsöt étkeznek</p>
<p>Így tökéletesedik az ember<br>
erényben és meggyőződésben<br>
alázatban érzékenységben szelídségben<br>
elragadtatásban és kedvességben.</p>
<p>Jönnek hozzá indulatok nélkül,<br>
szenvedélymentesen,<br>
idegenkedés nélkül,<br>
zűrzavartól mentesen—<br>
az érdemek mezeje a világ számára.</p>
<p>Tanítják neki a Dhammát,<br>
mely eloszlatja az összes szenvedést.<br>
És mikor megérti,<br>
megszabadul az indulatoktól,<br>
teljes eloldódik.</p>
</blockquote>
</article>
<aside id="metaarea">
<p>Így készült:<br>
Fordította: <span class="author">Tóbel Ibolya és Szirmai Balázs</span><br>
Forrás: <a href="http://www.accesstoinsight.org/tipitaka/an/an05/an05.038.than.html" rel="nofollow">AN 5.38, Thanissaro Bhikkhu</a>, angol<br>
Szerzői jogok: Tóbel Ibolya és Szirmai Balázs, 2009<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA<br>
Frissítve: September 20, 2011, at 08:38 AM
<p>Váljon minden lény javára.</p>
<p>Ez a Mű a</p>
</a><a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
</aside>
</section>
</div>
</body>
</html>
