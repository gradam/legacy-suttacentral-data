<!DOCTYPE html>
<html>
<head>
<title></title>
</head>
<body>
<main id="text" lang="it">
<section class="sutta" id="sn4.16">
<aside id="metaarea">
<p>Traduzione in Inglese dalla versione Pāli di <span class="author">Bhikkhuni Uppalavanna</span>.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<article>
<div class="hgroup">
<p class="division">Saṃyutta Nikāya</p>
<p>Patta Sutta</p>
<h1>4.16 Ciotole per l’elemosina</h1>
</div>
<p>1. Il Beato soggiornava a Savatthi. In quella occasione il Beato stava istruendo, incitando e allietando i monaci con un discorso sui cinque gruppi dell’attaccamento. Anche i monaci ascoltavano con attenzione per comprendere ogni principio.</p>
<p>2. Allora Mara il Maligno pensò: “L’asceta Gotama sta istruendo, incitando e allietando i monaci con un discorso sui cinque gruppi dell’attaccamento. Anche i monaci stanno ascoltando con attenzione per comprendere ogni principio. Se mi avvicinassi all’asceta Gotama per disturbarlo?”</p>
<p>3. In quella occasione molti monaci avevano lasciato le loro ciotole lontano da loro.</p>
<p>4. Allora Mara il Maligno si avvicinò alle ciotole con le sembianze di un bufalo.</p>
<p>5. Quindi un monaco disse ad un altro monaco: “Monaco, un bufalo si è avvicinato alle ciotole e potrebbe distruggerle.”</p>
<p>6. Sentendo queste parole il Beato disse: “Monaco, non è un bufalo, è Mara il Maligno che cerca di distrarvi.”</p>
<p>7. Il Beato riconoscendo Mara il Maligno gli recitò questa stanza:</p>
<blockquote class="gatha">
<p>“Ogni realtà, materia, sensazioni, percezioni, conoscenza e realtà condizionate<br>
non sono me. Non sono mie. Perciò da esse distaccatevi.<br>
Quel distacco è pace, che va al di là di ogni legame.<br>
Anche se lo si cerca ovunque, neanche le forze di Mara possono trovarvi” .</p>
</blockquote>
</article>
</section>
</main>
</body>
</html>
