<!DOCTYPE html>
<html>
<head>
<title></title>
</head>
<body>
<main id="text" lang="it">
<section class="sutta" id="sn6.5">
<aside id="metaarea">
<p>Traduzione in Inglese dalla versione Pāli di <span class="author">Bhikkhuni Uppalavanna</span>.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<article>
<div class="hgroup">
<p class="division">Saṃyutta Nikāya</p>
<p>Apara Ditthi Sutta</p>
<h1>6.5 Le false visioni di un Brahma</h1>
</div>
<p><span class="evam">Così ho sentito</span>. Una volta il Beato soggiornava al monastero offerto da Anathapindika nel boschetto di Jeta presso Savatthi.</p>
<p>In quella occasione era sorta questa falsa visione a un certo Brahma: “Nessun asceta o bramano può giungere in questo mondo.”</p>
<p>Il Beato resosi conto con la sua consapevolezza dei pensieri di quel Brahma,—proprio come un uomo forte distende il suo braccio piegato o piega il suo braccio disteso—sparì dal boschetto di Jeta ed apparve nel mondo di Brahma.</p>
<p>Quindi il Beato sedette a mezz’aria a gambe incrociate, pervaso dall’elemento fuoco, al di sopra di quel Brahma.</p>
<p>Allora il venerabile Maha-Moggallana pensò: “Dove sta ora dimorando il Beato?”</p>
<p>Il venerabile Maha-Moggallana con il puro occhio celeste, sovrumano, vide il Beato che sedeva a mezz’aria a gambe incrociate, pervaso dall’elemento fuoco, al di sopra di quel Brahma. Poi proprio come un uomo forte distende il suo braccio piegato o piega il suo braccio disteso—sparì dal boschetto di Jeta ed apparve nel mondo di Brahma.</p>
<p>Il venerabile Maha-Moggallana sedette a mezz’aria a gambe incrociate, pervaso dall’elemento fuoco verso oriente, al di sopra di quel Brahma, ad un livello inferiore rispetto al Beato.</p>
<p>Allora il venerabile Maha-Kassapa pensò: “Dove sta ora dimorando il Beato?”</p>
<p>Il venerabile Maha-Kassapa con il puro occhio celeste, sovrumano, vide il Beato che sedeva a mezz’aria a gambe incrociate, pervaso dall’elemento fuoco, al di sopra di quel Brahma. Poi proprio come un uomo forte distende il suo braccio piegato o piega il suo braccio disteso—sparì dal boschetto di Jeta ed apparve nel mondo di Brahma.</p>
<p>Il venerabile Maha-Kassapa sedette a mezz’aria a gambe incrociate, pervaso dall’elemento fuoco verso sud, al di sopra di quel Brahma, ad un livello inferiore rispetto al Beato.</p>
<p>Allora il venerabile Maha-Kappina pensò: “Dove sta ora dimorando il Beato?”</p>
<p>Il venerabile Maha-Kappina con il puro occhio celeste, sovrumano, vide il Beato che sedeva a mezz’aria a gambe incrociate, pervaso dall’elemento fuoco, al di sopra di quel Brahma. Poi proprio come un uomo forte distende il suo braccio piegato o piega il suo braccio disteso—sparì dal boschetto di Jeta ed apparve nel mondo di Brahma.</p>
<p>Il venerabile Maha-Kappina sedette a mezz’aria a gambe incrociate, pervaso dall’elemento fuoco verso occidente, al di sopra di quel Brahma, ad un livello inferiore rispetto al Beato.</p>
<p>Allora il venerabile Anuruddha pensò: “Dove sta ora dimorando il Beato?”</p>
<p>Il venerabile Anuruddha con il puro occhio celeste, sovrumano, vide il Beato che sedeva a mezz’aria a gambe incrociate, pervaso dall’elemento fuoco, al di sopra di quel Brahma. Poi proprio come un uomo forte distende il suo braccio piegato o piega il suo braccio disteso—sparì dal boschetto di Jeta ed apparve nel mondo di Brahma.</p>
<p>Il venerabile Anuruddha sedette a mezz’aria a gambe incrociate, pervaso dall’elemento fuoco verso nord, al di sopra di quel Brahma, ad un livello inferiore rispetto al Beato.</p>
<p>Poi il venerabile Maha-Moggallana recitò una stanza a quel Brahma:</p>
<blockquote class="gatha">
<p>“Amico, hai ancora la stessa visione di prima?<br>
Comprendi che lo splendore del mondo di Brahma non è permanente?”</p>
</blockquote>
<p>[Brahma:]</p>
<blockquote class="gatha">
<p>“Non ho più quella falsa visione, signore.<br>
Oggi ho compreso che il mondo di Brahma non è permanente.<br>
E’ sbagliato pensare di essere sempre lo stesso; permanente.”</p>
</blockquote>
<p>Il Beato, dopo aver destato rimorso in quel brahma, proprio come un uomo forte distende il suo braccio piegato o piega il suo braccio disteso—sparì dal mondo di Brahma ed apparve nel boschetto di Jeta.</p>
<p>Allora quel Brahma si rivolse a uno dei membri della sua assemblea: “Signore, recati dal venerabile Maha-Moggallana e chiedigli se ci sono altri discepoli del Beato con grandi poteri psichici come i venerabili Moggallana, Kassapa, Kappina ed Anuruddha.”</p>
<p>Quindi quel membro dell’assemblea di brahma acconsentì.</p>
<p>Quindi si recò dal venerabile Maha-Moggallana e chiese: “Signore, ci sono altri discepoli del Beato con grandi poteri psichici come i venerabili Moggallana, Kassapa, Kappina ed Anuruddha?”</p>
<p>Allora il venerabile Maha-Moggallana rispose a quel membro dell’assemblea di brahma con questa stanza:</p>
<blockquote class="gatha">
<p>“Fra i discepoli dell’Illuminato,<br>
coloro che hanno distrutto i desideri e sono divenuti virtuosi,<br>
hanno raggiunto la conoscenza, ottenuto i poteri psichici<br>
e la facoltà di leggere nella mente altrui.”</p>
</blockquote>
<p>Allora quel membro dell’assemblea di brahma, dopo essersi deliziato con le parole del venerabile Maha-Moggallana ritornò da Maha-Brahma e gli disse: “Signore, il venerabile Maha-Moggallana così ha detto:</p>
<blockquote class="gatha">
<p>“Fra i discepoli dell’Illuminato,<br>
coloro che hanno distrutto i desideri e sono divenuti virtuosi,<br>
hanno raggiunto la conoscenza, ottenuto i poteri psichici<br>
e la facoltà di leggere nella mente altrui.”</p>
</blockquote>
<p>Allora Maha Brahma si deliziò con le parole del membro dell’assemblea di brahma.</p>
</article>
</section>
</main>
</body>
</html>
