<!DOCTYPE html>
<html>
<head>
<title></title>
</head>
<body>
<main id="text" lang="it">
<section class="sutta" id="sn4.18">
<aside id="metaarea">
<p>Traduzione in Inglese dalla versione Pāli di <span class="author">Bhikkhuni Uppalavanna</span>.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<article>
<div class="hgroup">
<p class="division">Saṃyutta Nikāya</p>
<p>Pinda Sutta</p>
<h1>4.18 Elemosine</h1>
</div>
<p>1. Una volta il Beato soggiornava nel villaggio bramano di Pancasala.</p>
<p>2. In quella occasione i ragazzi del villaggio di Pancasala stavano raccogliendo del cibo per gli ospiti.</p>
<p>3. Il Beato, di mattina presto dopo essersi vestito ed aver preso la sua ciotola, entrò nel villaggio di Pancasala per la questua.</p>
<p>4. In quella occasione i bramani capifamiglia di Pancasala erano sotto il dominio di Mara il Maligno, tanto da non offrire neanche un po’ di cibo all’asceta Gotama.</p>
<p>5. Il Beato come entrò nel villaggio di Pancasala con la ciotola vuota così ritornò.</p>
<p>6. Allora Mara il Maligno si avvicinò al Beato e gli disse: “Così l’asceta non ha avuto nemmeno un po’ di cibo.”</p>
<p>7. “Maligno è stata opera tua non farmi avere del cibo.”</p>
<p>8. Quindi il venerabile signore, il Beato, ritornò una seconda volta a questuare nel villaggio di Pancasala e questa volta gli fu offerto del cibo.</p>
<blockquote class="gatha">
<p>“Mara, hai causato demerito, recando offesa al Tathagata,<br>
Maligno, tali frutti non verranno a me!<br>
Noi siamo appagati, anche se non riceviamo nulla.<br>
Ci nutriamo della gioia come i deva radiosi.”</p>
</blockquote>
</article>
</section>
</main>
</body>
</html>
