<!DOCTYPE html>
<html>
<head>
<title></title>
</head>
<body>
<main id="text" lang="it">
<section class="sutta" id="sn16.2">
<aside id="metaarea">
<p>Traduzione in Inglese dalla versione Pāli di <span class="author">Maurice O’Connell Walshe</span>.</p>
<p>Fonte: <cite class="book">Samyutta Nikaya: An Anthology</cite> (WH 318-321), by M. O’C. Walshe (Kandy: Buddhist Publication Society, 1985). Transcribed from the print edition in 2007 by a volunteer, under the auspices of the Access to Insight Dhamma Transcription Project and by arrangement with the Buddhist Publication Society.</p>
<p>Copyright © 1985 Buddhist Publication Society.</p>
<p>Access to Insight edition © 2007.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<article>
<div class="hgroup">
<p class="division">Saṃyutta Nikāya</p>
<p>Anottapi Sutta</p>
<h1>16.2 Negligenza</h1>
</div>
<p><span class="evam">Così ho sentito</span>. Una volta il Venerabile Maha-Kassapa ed il Venerabile Sariputta soggiornavano presso Benares, a Isipatana nel Parco delle Gazzelle. [Sariputta disse:] “ E’ inetto e negligente, amico Kassapa, chi è incapace di raggiungere il risveglio, incapace di raggiungere il Nibbana, incapace di ottenere la liberazione, invece è ardente e diligente chi è capace di raggiungere il risveglio, il Nibbana, …la liberazione [Come?]”</p>
<p>“Quando, amico, un monaco pensa: ‘Stati cattivi e non salutari, non ancora sorti, se sorgessero, sarebbero per me dannosi.’, e pratica senza ardore; quando pensa: ‘Stati cattivi e non salutari, già sorti, se non abbandonati, sarebbero per me dannosi.’, e pratica senza ardore; quando pensa: ‘Stati salutari, non ancora sorti, se non sorgessero, per me sarebbe dannoso.’, e pratica senza ardore; quando pensa: ‘Stati salutari, già sorti, se cessassero, per me sarebbe dannoso.’, e pratica senza ardore—così, amico, è praticare senza ardore.</p>
<p>[<em>Le stesse frasi ripetute per il negligente.</em>]</p>
<p>“Così, amico, è’ l’inetto e il negligente, chi è incapace di raggiungere il risveglio, incapace di raggiungere il Nibbana, incapace di ottenere la liberazione. E com’è, amico, chi è ardente? Quando un monaco pensa: ‘Stati cattivi e non salutari, non ancora sorti… (<em>come prima</em>)… e pratica con ardore—così, amico, è praticare con ardore.</p>
<p>[<em>Lo stesso schema ripetuto per il diligente.</em>]</p>
<p>Pertanto, amico, l’ardente, il diligente è capace di raggiungere il risveglio, il Nibbana, la liberazione.</p>
</article>
</section>
</main>
</body>
</html>
