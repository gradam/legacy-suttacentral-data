<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn23.34">
<article>
<div class="hgroup">
<p class="division">สังยุตตนิกาย</p>
<p>ขันธวารวรรค</p>
<p>๒. ราธสังยุต</p>
<p>อายาจนวรรคที่ ๓</p>
<h1>๑๒. นิโรธธัมมสูตร</h1>
<p class="subheading">ว่าด้วยการละความพอใจในสิ่งที่รู้จักดับ</p>
</div>
<p>พระนครสาวัตถี. ครั้งนั้นแล ท่านพระราธะได้เข้าไปเฝ้าพระผู้มีพระภาคถึงที่ประทับ
 ถวายบังคมพระผู้มีพระภาคแล้ว นั่ง ณ ที่ควรส่วนข้างหนึ่ง 
ครั้นแล้วได้กราบทูล พระผู้มีพระภาคว่า ข้าแต่พระองค์ผู้เจริญ 
ขอพระผู้มีพระภาคโปรดประทานพระวโรกาสทรงแสดงธรรมโดยย่อแก่ข้าพระองค์ 
ที่ข้าพระองค์ได้ฟังแล้วพึงเป็นผู้ๆ เดียว หลีกออกจากหมู่ ไม่ประมาท มีความเพียร 
มีใจเด็ดเดี่ยวอยู่เถิด. พระผู้มีพระภาคตรัสว่า ดูกรราธะ สิ่งใดแลเป็นนิโรธธรรม 
เธอพึงละความพอใจ ความกำหนัด ความกำหนัดด้วยสามารถความพอใจในสิ่งนั้นเสีย. 
ดูกรราธะ อะไรเป็นนิโรธธรรม? ดูกรราธะ รูปเป็นนิโรธธรรม เธอพึงละความพอใจ 
ความกำหนัด ความกำหนัดด้วยสามารถความพอใจในรูปนั้นเสีย. เวทนาเป็นนิโรธธรรม ฯลฯ 
สัญญาเป็นนิโรธธรรม ฯลฯ สังขารเป็นนิโรธธรรม ฯลฯ วิญญาณเป็นนิโรธธรรม 
เธอพึงละความพอใจ ความกำหนัด ความกำหนัดด้วยสามารถความพอใจในวิญญาณนั้นเสีย.</p>
<p class="endsection">จบ สูตรที่ ๑๒.</p>
<p class="endsection">จบ อายาจนวรรคที่ ๓.</p>
<p class="uddana">รวมพระสูตรที่มีในวรรคนี้ คือ <blockquote>
๑. มารสูตร ๗. อนัตตาสูตร <br>
๒. มารธัมมสูตร ๘. อนัตตธัมมสูตร <br> 
๓. อนิจจสูตร ๙. ขยธัมมสูตร <br>
๔. อนิจจธัมมสูตร ๑๐. วยธัมมสูตร <br>
๕. ทุกขสูตร ๑๑. สมุทยธัมมสูตร <br>
๖. ทุกขธัมมสูตร ๑๒. นิโรธธัมมสูตร.
</blockquote>
</article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
