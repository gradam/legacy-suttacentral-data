<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn31.23">
<article>
<div class="hgroup">
<p class="division">สังยุตตนิกาย</p>
<p>ขันธวารวรรค</p>
<p>๑๐. คันธัพพกายสังยุต</p>
<h1>๒๓–๑๓๒. สารคันธาทิทานูปการสูตร ที่ ๑–๙๐</h1>
<p class="subheading">ว่าด้วยเหตุให้เข้าถึงความเป็นสหายของเทวดาซึ่งสิงอยู่ที่ต้นไม้มีกลิ่นที่แก่นเป็นต้น</p>
</div>
<p>พระนครสาวัตถี. ภิกษุนั้นนั่ง ณ ที่ควรส่วนข้างหนึ่งแล้ว ได้ทูลถามพระผู้มีพระภาคว่า
 ข้าแต่พระองค์ผู้เจริญ อะไรหนอเป็นเหตุ เป็นปัจจัย ให้บุคคลบางคนในโลกนี้ 
เมื่อตายไปย่อมเข้าถึงความเป็นสหายของพวกเทวดาซึ่งสิงอยู่ที่ต้นไม้มีกลิ่นที่แก่น 
… สิงอยู่ที่ต้นไม้มีกลิ่นที่กะพี้ … สิงอยู่ที่ต้นไม้มีกลิ่นที่เปลือก … สิงอยู่ที่ต้นไม้มีกลิ่นที่กะเทาะ … สิงอยู่ที่ต้นไม้มีกลิ่นที่ใบ … 
สิงอยู่ที่ต้นไม้มีกลิ่นที่ดอก … สิงอยู่ที่ต้นไม้มีกลิ่นที่ผล … สิงอยู่ที่ต้นไม้มีกลิ่นที่รส … สิงอยู่ที่ต้นไม้มีกลิ่นที่กลิ่น พระเจ้าข้า?</p>
<p>พระผู้มีพระภาคตรัสว่า ดูกรภิกษุ บุคคลบางคนในโลกนี้ประพฤติสุจริตด้วยกาย ด้วยวาจา ด้วยใจ 
เขาได้สดับมาว่า … พวกเทวดาซึ่งสิงอยู่ที่ต้นไม้มีกลิ่นที่กลิ่น 
มีอายุยืน มีวรรณะงาม มีความสุขมาก. เขาจึงมีความปรารถนาอย่างนี้ว่า โอหนอ 
เมื่อตายไปขอเราพึงเข้าถึงความเป็นสหายของพวกเทวดาซึ่งสิงอยู่ที่ต้นไม้มีกลิ่นที่กลิ่น. 
เขาจึงให้ข้าว น้ำ ผ้า ยาน มาลา ของหอม เครื่องลูบไล้ ที่นอน ที่พัก ประทีปและอุปกรณ์แห่งประทีป 
เมื่อตายไปเขาย่อมเข้าถึงความเป็นสหายของพวกเทวดาซึ่งสิงอยู่ที่ต้นไม้มีกลิ่นที่กลิ่น ดูกรภิกษุ ข้อนี้แลเป็นเหตุ 
เป็นปัจจัยให้บุคคลบางคนในโลกนี้ เมื่อตายไปย่อมเข้าถึงความเป็นสหายของพวกเทวดาซึ่งสิงอยู่ที่ต้นไม้มีกลิ่นที่กลิ่น.</p>
<p class="endsection">จบ สูตรที่ ๒๓-๑๓๒.</p>
<p class="endsection">จบ คันธัพพกายสังยุต.</p>
<p class="uddana">รวมพระสูตรที่มีในสังยุตนี้ คือ<br>๑. สุทธกสูตร ๔-๑๒. 
สารคันธาทิทาตาสูตร ๙ สูตร<br>๒. สุจริตสูตร ๑๓-๒๒. มูลคันธทานูปการสูตร ๑๐ 
สูตร<br>๓. มูลคันธทาตาสูตร ๒๓-๑๓๒. สารคันธาทิทานูปการสูตร ๙๐ สูตร<br>(รวม ๑๑๒ 
สูตร)</p></article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
