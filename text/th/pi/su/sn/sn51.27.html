<!DOCTYPE html>
<html>
<head>
<title></title>
</head>
<body>
<div id="text" lang="th">
<section class="sutta" id="sn51.27">
<article>
<div class="hgroup">
<p class="division">สังยุตตนิกาย</p>
<p>๗. อิทธิปาทสังยุต</p>
<h1>อานันทสูตรที่ ๑</h1>
<p class="subheading">ว่าด้วยปฏิปทาที่จะถึงอิทธิบาท</p>
</div>
<p><a class="th-num" id="th-num๑๒๒๑"></a>สาวัตถีนิทาน. ครั้งนั้น ท่านพระอานนท์เข้าไปเฝ้าพระผู้มีพระภาคถึงที่ ประทับ ถวายบังคมพระผู้มีพระภาคแล้ว นั่ง ณ ที่ควรส่วนข้างหนึ่ง ครั้นแล้วได้ทูลถามพระผู้ มีพระภาคว่า ข้าแต่พระองค์ผู้เจริญ อิทธิเป็นไฉน อิทธิบาทเป็นไฉน อิทธิบาทภาวนาเป็นไฉน ปฏิปทาที่จะให้ถึงอิทธิบาทภาวนาเป็นไฉน?</p>
<p><a class="th-vp" id="th-vp19.0296.1222 1223 1224 1225 1226 1227 1228 1229"></a><a class="th-num" id="th-num๑๒๒๒"></a>พระผู้มีพระภาคตรัสตอบว่า ดูกรอานนท์ ภิกษุในธรรมวินัยนี้ ย่อมแสดง ฤทธิ์ได้หลายอย่าง คือ คนเดียวเป็นหลายคนก็ได้ หลายคนเป็นคนเดียวก็ได้ ฯลฯ ใช้อำนาจ ทางกายไปตลอดพรหมโลกก็ได้ นี้เรียกว่าอิทธิ.</p>
<p><a class="th-num" id="th-num๑๒๒๓"></a>ก็อิทธิบาทเป็นไฉน? มรรคอันใด ปฏิปทาอันใด ย่อมเป็นไปเพื่อได้ ฤทธิ์ เพื่อได้เฉพาะซึ่งฤทธิ์ นี้เรียกว่า อิทธิบาท.</p>
<p><a class="th-num" id="th-num๑๒๒๔"></a>ก็อิทธิบาทภาวนาเป็นไฉน? ภิกษุในธรรมวินัยนี้ ย่อมเจริญอิทธิบาท อัน ประกอบด้วยฉันทสมาธิและปธานสังขาร … ย่อมเจริญอิทธิบาทอันประกอบด้วยวิริยสมาธิ … จิตต สมาธิ … วิมังสาสมาธิและปธานสังขาร นี้เรียกว่าอิทธิบาทภาวนา.</p>
<p><a class="th-num" id="th-num๑๒๒๕"></a>ปฏิปทาที่จะถึงอิทธิบาทภาวนาเป็นไฉน? อริยมรรคประกอบด้วยองค์ ๘ นี้ แหละ คือ สัมมาทิฏฐิ ฯลฯ สัมมาสมาธิ นี้เรียกว่า ปฏิปทาที่จะให้ถึงอิทธิบาทภาวนา.</p>
<p class="end">จบ สูตรที่ ๖</p>
</article>
<aside id="metaarea">
<p>Siam Rath translation.</p>
</aside>
</section>
</div>
</body>
</html>
