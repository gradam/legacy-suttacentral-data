<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn35.122">
<article>
<div class="hgroup">
<p class="division">สังยุตตนิกาย</p>
<p>สฬายตนวรรค</p>
<p>สฬายตนสังยุต</p>
<p>โลกกามคุณวรรคที่ ๒</p>
<h1>สังโยชนสูตร</h1>
</div>
<p>พระผู้มีพระภาคตรัสว่า ดูกรภิกษุทั้งหลาย เราจักแสดงธรรมอันเป็นที่ตั้งแห่งสังโยชน์และสังโยชน์
 เธอทั้งหลายจงฟังธรรมนั้น ดูกรภิกษุทั้งหลาย 
ก็ธรรมอันเป็นที่ตั้งแห่ง สังโยชน์ และสังโยชน์เป็นไฉน ดูกรภิกษุทั้งหลาย 
ธรรมอันเป็นที่ตั้งแห่งสังโยชน์และสัง โยชน์นั้น คือรูปที่จะพึงรู้แจ้งด้วยจักษุอันน่าปรารถนา น่าใคร่ น่าพอใจ น่ารัก
 ชักให้ใคร่ ชวนให้กำหนัด เหล่านี้เรียกว่า ธรรมเป็นที่ตั้งแห่งสังโยชน์ 
ความกำหนัดด้วยอำนาจความพอใจในรูปนั้น เป็นตัวสังโยชน์ในรูปนั้น ฯลฯ 
ธรรมารมณ์ที่จะพึงรู้แจ้งด้วยใจอันน่าปรารถนา น่าใคร่ น่าพอใจ น่ารัก ชักให้ใคร่ 
ชวนให้กำหนัด เหล่านี้เรียกว่า ธรรมเป็นที่ตั้งแห่งสังโยชน์ ความกำหนัดด้วยอำนาจความพอใจในธรรมารมณ์นั้น 
เป็นตัวสังโยชน์ในธรรมารมณ์นั้น ฯ</p>
<p class="endsection">จบสูตรที่ ๙</p></article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
