<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn35.53">
<article>
<div class="hgroup">
<p class="division">สังยุตตนิกาย</p>
<p>สฬายตนวรรค</p>
<p>สฬายตนสังยุต</p>
<p>อวิชชาวรรคที่ ๑</p>
<h1>อวิชชาสูตร</h1>
</div>
<p>พระนครสาวัตถี ฯลฯ ครั้งนั้นแล ภิกษุรูปใดรูปหนึ่งเข้าไปเฝ้าพระผู้มีพระภาคถึงที่ประทับ
 ถวายอภิวาทแล้ว นั่ง ณ ที่ควรส่วนข้างหนึ่ง 
ครั้นแล้วได้ทูลถามพระผู้มีพระภาคว่า ข้าแต่พระองค์ผู้เจริญ บุคคลเมื่อรู้อย่างไร 
เห็นอย่างไร จึงจะละอวิชชาได้ วิชาจึงจะเกิดขึ้น พระผู้มีพระภาคตรัสว่า 
ดูกรภิกษุ บุคคลรู้อยู่ เห็นอยู่ซึ่งจักษุ โดยความเป็นของไม่เที่ยง จึงจะละอวิชชาได้ 
วิชาจึงจะเกิด บุคคลรู้อยู่ เห็นอยู่ซึ่งรูป … จักษุวิญญาณ จักษุสัมผัส สุขเวทนา 
ทุกขเวทนา หรืออทุกขมสุขเวทนาที่เกิดขึ้น เพราะจักษุสัมผัสเป็นปัจจัย โดยความเป็นของไม่เที่ยง 
จึงจะละอวิชชาได้ วิชาจึงจะเกิดขึ้น บุคคลรู้อยู่ เห็นอยู่ซึ่งหู จมูก ลิ้น กาย ใจ ธรรมารมณ์ มโนวิญญาณ 
มโนสัมผัส สุขเวทนา ทุกขเวทนา หรืออทุกขมสุขเวทนาที่เกิดขึ้น เพราะมโนสัมผัสเป็นปัจจัย 
โดยความเป็นของไม่เที่ยง จึงจะละอวิชชาได้ วิชาจึงจะเกิด ดูกรภิกษุ บุคคลรู้อยู่อย่างนี้ 
เห็นอยู่อย่างนี้แล จึงจะละอวิชชาได้ วิชาจึงจะเกิด ฯ</p>
<p class="endsection">จบสูตรที่ ๑</p></article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
