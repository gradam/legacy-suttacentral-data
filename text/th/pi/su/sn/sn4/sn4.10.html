<!DOCTYPE html>
<html>
<head>
<title></title>
<meta charset="utf8">
</head>
<body>
<div id="text" lang="th">
<section class="sutta" id="sn4.10">
<article>
<div class="hgroup">
<p class="division">สังยุตตนิกาย</p>
<p>สคาถวรรค </p>
<p>มารสังยุต</p>
<p>ปฐมวรรคที่ ๑</p>
<h1>ทุติยอายุสูตรที่ ๑๐</h1>
</div>
<p><a id="th-vp15.0135.443 444 445" class="th-vp"></a><a id="th-num๔๔๓" class="th-num"></a>สมัยหนึ่ง 
พระผู้มีพระภาคประทับอยู่ ณ พระวิหารเวฬุวัน อันเป็นสถานที่พระราชทานเหยื่อแก่กระแต เขตกรุงราชคฤห์ ฯ</p>
<p>ณ ที่นั้นแล พระผู้มีพระภาคได้ตรัสข้อนี้ว่า ดูกรภิกษุทั้งหลาย อายุของมนุษย์ทั้งหลายนี้น้อยนัก 
จำต้องไปสู่สัมปรายภพ ควรทำกุศล ควรประพฤติพรหมจรรย์ 
สัตว์ผู้เกิดแล้วจะไม่ตายไม่มีเลย ดูกรภิกษุทั้งหลาย คนที่เป็นอยู่นานย่อมเป็นอยู่ได้เพียงร้อยปี 
หรือจะเกินขึ้นไปก็น้อย ดังนี้ ฯ</p>
<p>ครั้งนั้นแล มารผู้มีบาปได้เข้าไปเฝ้าพระผู้มีพระภาคถึงที่ประทับ 
แล้วได้กราบทูลพระผู้มีพระภาคด้วยคาถาว่า 
วันคืนย่อมไม่ผ่านพ้นไป ชีวิตย่อมไม่รุกร้นไป อายุย่อมจรตามสัตว์ทั้งหลายไป 
ดุจกงจรตามธูปรถไป ฉะนั้น ดังนี้ ฯ</p>
<p><a id="th-num๔๔๕" class="th-num"></a>ครั้งนั้นแล พระผู้มีพระภาคทรงทราบว่า 
นี่มารผู้มีบาป จึงได้ตรัสกะมารผู้มีบาปด้วยพระคาถาว่า วันคืนย่อมผ่านพ้นไป 
ชีวิตย่อมรุกร้นไป อายุของสัตว์ทั้งหลายย่อมสิ้นเปลืองไป ดุจน้ำแห่งแม่น้ำน้อย 
ฉะนั้น ดังนี้ ฯ</p>
<p>ครั้งนั้นแล มารผู้มีบาปเป็นทุกข์เสียใจว่า พระผู้มีพระภาคทรงรู้จักเรา 
พระสุคตทรงรู้จักเรา ดังนี้ จึงได้อันตรธานไปในที่นั้นแล ฯ</p>
<p class="endsection">จบ วรรคที่ ๑</p>
<p class="uddana">รวมพระสูตรในปฐมวรรคนี้มี ๑๐ สูตร คือ<br>ตโปกรรมสูตรที่ ๑ 
นาคสูตรที่ ๒ สุภสูตรที่ ๓ ปาสสูตรมี ๒ สูตรเป็นที่ ๔ และที่ ๕ สัปปสูตรที่ ๖ 
สุปปติสูตรที่ ๗ นันทนสูตรที่ ๘ อายุสูตรอีก ๒ สูตรเป็นที่ ๙ และที่ ๑๐</p>
</article>
<aside id="metaarea">
<p>Siam Rath translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
