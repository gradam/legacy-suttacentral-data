<!DOCTYPE html>
<html>
<head>
<title></title>
</head>
<body>
<div id="text" lang="th">
<section class="sutta" id="sn23.10.">
<article>
<div class="hgroup">
<p class="division">สังยุตตนิกาย</p>
<p>๒. ราธสังยุต</p>
<h1>๑๐. ฉันทราคสูตรที่ ๒</h1>
<p class="subheading">ว่าด้วยการละฉันทราคะในขันธ์ ๕</p>
</div>
<p><a class="th-vp" id="th-vp17.0196.376"></a><a class="th-num" id="th-num๓๗๖"></a>พระนครสาวัตถี. พระผู้มีพระภาคตรัสกะท่านพระราธะว่า ดูกรราธะ เธอจงละ ความพอใจ ความกำหนัด ความเพลิดเพลิน ความทะยานอยาก ความเข้าถึง ความยึดมั่น อันเป็น ที่ตั้ง ที่อยู่ ที่อาศัยแห่งจิตในรูปเสีย ด้วยอาการอย่างนี้ รูปนั้น จักเป็นของอันเธอละได้แล้ว ตัดรากขาดแล้ว ทำให้เป็นเหมือนตาลยอดด้วน ทำไม่ให้มี ไม่ให้เกิดอีกต่อไปเป็นธรรมดา. เธอจงละความพอใจ ความกำหนัด ความเพลิดเพลิน ความทะยานอยาก ความเข้าถึง ความยึดมั่น อันเป็นที่ตั้ง ที่อยู่ ที่อาศัยแห่งจิตในเวทนา … ในสัญญา … ในสังขาร … ในวิญญาณเสีย ด้วยอาการอย่างนี้ วิญญาณนั้น จักเป็นธรรมชาติอันเธอละได้แล้ว ตัดรากขาดแล้ว ทำให้เป็น เหมือนตาลยอดด้วน ทำไม่ให้มี ไม่ให้เกิดอีกต่อไปเป็นธรรมดา.</p>
<p class="end">จบ สูตรที่ ๑๐.</p>
<p class="end">จบ วรรคที่๑</p>
<p class="uddana">รวมพระสูตรที่มีในวรรคนี้ คือ ๑. มารสูตร๖. สมณพราหมณสูตรที่ ๒ ๒. สัตตสูตร๗. โสตาปันนสูตร ๓. ภวเนตติสูตร ๘. อรหันตสูตร ๔. ปริญเญยยสูตร ๙. ฉันทราคสูตรที่ ๑ ๕. สมณพราหมณสูตรที่ ๑ ๑๐. ฉันทราคสูตรที่ ๒</p>
</article>
<aside id="metaarea">
<p>Siam Rath translation.</p>
</aside>
</section>
</div>
</body>
</html>
