<!DOCTYPE html>
<html>
<head>
<title></title>
<meta charset="utf8">
</head>
<body>
<div id="text" lang="th">
<section class="sutta" id="sn48.11">
<article>
<div class="hgroup">
<p class="division">สังยุตตนิกาย</p>
<p>มหาวารวรรค</p>
<p>๔. อินทริยสังยุต</p>
<p>มุทุตวรรคที่ ๒</p>
<h1>ปฏิลาภสูตร</h1>
<p class="subheading">ว่าด้วยอินทรีย์ ๕</p>
</div>
<p>ดูกรภิกษุทั้งหลาย อินทรีย์ ๕ ประการนี้ ๕ ประการเป็นไฉน? คือ สัทธินทรีย์ ฯลฯ ปัญญินทรีย์.</p>
<p><a id="th-num๘๗๑" class="th-num"></a>ดูกรภิกษุทั้งหลาย ก็สัทธินทรีย์เป็นไฉน? 
อริยสาวกในธรรมวินัยนี้ เป็นผู้มีศรัทธา เชื่อพระปัญญาตรัสรู้ของพระตถาคตว่า 
แม้เพราะเหตุนี้ๆ พระผู้มีพระภาคพระองค์นั้นเป็นพระอรหันต์ … เป็นผู้ตื่นแล้ว 
เป็นผู้จำแนกธรรม นี้เรียกว่า สัทธินทรีย์.</p>
<p><a id="th-num๘๗๒" class="th-num"></a>ก็วิริยินทรีย์เป็นไฉน? 
อริยสาวกปรารภสัมมัปปธาน ๔ ย่อมได้ความเพียร นี้เรียกว่า วิริยินทรีย์.</p>
<p><a id="th-num๘๗๓" class="th-num"></a>ก็สตินทรีย์เป็นไฉน? 
อริยสาวกปรารภสติปัฏฐาน ๔ ย่อมได้สติ นี้เรียกว่า สตินทรีย์.</p>
<p><a id="th-num๘๗๔" class="th-num"></a>ก็สมาธินทรีย์เป็นไฉน? 
อริยสาวกในธรรมวินัยนี้ ยึดหน่วงนิพพานให้เป็นอารมณ์แล้ว ได้สมาธิ ได้เอกัคคตาจิต 
นี้เรียกว่า สมาธินทรีย์.</p>
<p><a id="th-num๘๗๕" class="th-num"></a>ก็ปัญญินทรีย์เป็นไฉน? 
อริยสาวกในธรรมวินัยนี้ เป็นผู้มีปัญญา ประกอบด้วยปัญญาเครื่องกำหนดความเกิดและความดับอันประเสริฐ
 ชำแรกกิเลสให้ถึงความสิ้นทุกข์ โดยชอบ นี้เรียกว่า ปัญญินทรีย์ ดูกรภิกษุทั้งหลาย อินทรีย์ ๕ ประการนี้แล.</p>
<p class="endsection">จบ สูตรที่ ๑</p></article>
<aside id="metaarea">
<p>Siam Rath translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
