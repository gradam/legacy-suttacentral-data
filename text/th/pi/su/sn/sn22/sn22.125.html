<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn22.125">
<article>
<div class="hgroup">
<p class="division">สังยุตตนิกาย</p>
<p>ขันธวารวรรค</p>
<p>๑. ขันธสังยุต</p>
<p>จุลปัณณาสก์</p>
<p>ธัมมกถิกวรรคที่ ๒</p>
<h1>๑๓. กัปปสูตรที่ ๒</h1>
<p class="subheading">ว่าด้วยการรู้การเห็นเป็นเหตุปราศจากอหังการมมังการ 
และมานานุสัย</p>
</div>
<p>พระนครสาวัตถี. ครั้งนั้นแล ท่านพระกัปปะเข้าไปเฝ้าพระผู้มีพระภาคถึงที่ประทับ ฯลฯ 
ครั้นแล้วได้ทูลถามพระผู้มีพระภาคว่า ข้าแต่พระองค์ผู้เจริญ 
เมื่อบุคคลรู้อยู่อย่างไร เห็นอยู่อย่างไรหนอแล มนัสจึงจะปราศจากอหังการ มมังการ 
และมานานุสัย ในกายที่มีใจครองนี้ และในสรรพนิมิตภายนอก ก้าวล่วงมานะด้วยดี สงบ ระงับ พ้นวิเศษแล้ว?</p>
<p>พระผู้มีพระภาคตรัสตอบว่า ดูกรกัปปะ รูป เวทนา สัญญา สังขาร วิญญาณ อย่างใดอย่างหนึ่ง ทั้งที่เป็นอดีต
 อนาคต และปัจจุบัน เป็นภายในก็ดี ภายนอกก็ดี หยาบก็ดี 
ละเอียดก็ดี เลวก็ดี ประณีตก็ดี มีอยู่ในที่ไกลก็ดี ในที่ใกล้ก็ดี 
อริยสาวกเห็นสิ่งทั้งหมดนั้น ด้วยปัญญาอันชอบตามความเป็นจริงอย่างนี้ว่า 
นั่นไม่ใช่ของเรา นั่นไม่เป็นเรา นั่นไม่ใช่ตัวตนของเรา อย่างนี้แล้ว 
จึงหลุดพ้นเพราะไม่ถือมั่น. ดูกรกัปปะ เมื่อบุคคลรู้อยู่อย่างนี้ เห็นอยู่อย่างนี้แล
 มนัสจึงปราศจากอหังการ มมังการ และมานานุสัย ในกายที่มีใจครองนี้ และในสรรพนิมิตภายนอก
 ก้าวล่วงมานะด้วยดี สงบ ระงับ พ้นวิเศษแล้ว.</p>
<p class="endsection">จบ สูตรที่ ๑๓.</p>
<p class="endsection">จบธัมมกถิกวรรคที่ ๒</p>
<p class="uddana">รวมพระสูตรที่มีในวรรคนี้ คือ <BLOCKQUOTE>
๑. อวิชชาสูตร ๗. ปริมุจจิตสูตรที่ ๒ <br>
๒. วิชชาสูตร ๘. สังโยชนสูตร <br>
๓. ธัมมกถิกสูตรที่ ๑ ๙. อุปาทานสูตร <br> 
๔. ธัมมกถิกสูตรที่ ๒ ๑๐. สีลสูตร <br>
๕. พันธสูตร ๑๑. สุตวาสูตร <br>
๖. ปริมุจจิตสูตรที่ ๑ ๑๒. กัปปสูตรที่ ๑ <br>
๑๓. กัปปสูตรที่ ๒.
</BLOCKQUOTE></article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
