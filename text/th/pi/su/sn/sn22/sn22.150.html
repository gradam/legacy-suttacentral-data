<!DOCTYPE html>
<html>
<head>
<title></title>
</head>
<body>
<div id="text" lang="th">
<section class="sutta" id="sn22.150.">
<article>
<div class="hgroup">
<p class="division">สังยุตตนิกาย</p>
<p>๑. ขันธสังยุต</p>
<p>ทิฏฐิวรรคที่๕</p>
<h1>๑. อัชฌัตติกสูตร</h1>
<p class="subheading">ว่าด้วยเหตุแห่งสุขและทุกข์ภายใน</p>
</div>
<p><a class="th-vp" id="th-vp17.0178.346 347"></a><a class="th-num" id="th-num๓๔๖"></a>พระนครสาวัตถี. พระผู้มีพระภาคตรัสถามว่า ดูกรภิกษุทั้งหลาย เมื่ออะไรมี อยู่ เพราะอาศัยอะไร สุขและทุกข์ภายในจึงเกิดขึ้น? ภิกษุทั้งหลายกราบทูลว่า ข้าแต่พระองค์ ผู้เจริญ ธรรมของข้าพระองค์ทั้งหลาย มีพระผู้มีพระภาคเป็นรากฐาน ฯลฯ</p>
<p>พ. ดูกรภิกษุทั้งหลาย เมื่อรูปมีอยู่ เพราะอาศัยรูป สุขและทุกข์ภายในจึงเกิดขึ้น เมื่อเวทนามีอยู่ … เมื่อสัญญามีอยู่ … เมื่อสังขารมีอยู่ … เมื่อวิญญาณมีอยู่ … เพราะอาศัยวิญญาณ สุขและทุกข์ภายในจึงเกิดขึ้น.</p>
<p><a class="th-num" id="th-num๓๔๗"></a>ดูกรภิกษุทั้งหลาย เธอทั้งหลายจะสำคัญความข้อนั้นเป็นไฉน รูปเที่ยงหรือไม่ เที่ยง?</p>
<p>ภิ. ไม่เที่ยง พระเจ้าข้า.</p>
<p>พ. ก็สิ่งใดไม่เที่ยง สิ่งนั้นเป็นทุกข์หรือเป็นสุขเล่า?</p>
<p>ภิ. เป็นทุกข์ พระเจ้าข้า.</p>
<p>พ. ก็สิ่งใดไม่เที่ยง เป็นทุกข์ มีความแปรปรวนเป็นธรรมดา สุขและทุกข์ภายในพึง บังเกิดขึ้น เพราะไม่อาศัยสิ่งนั้นบ้างหรือ?</p>
<p>ภิ. ไม่ใช่เช่นนั้น พระเจ้าข้า.</p>
<p>พ. เวทนา สัญญา สังขาร วิญญาณ เที่ยงหรือไม่เที่ยง?</p>
<p>ภิ. ไม่เที่ยง พระเจ้าข้า.</p>
<p>พ. ก็สิ่งใดไม่เที่ยง สิ่งนั้นเป็นทุกข์หรือเป็นสุขเล่า?</p>
<p>ภิ. เป็นทุกข์ พระเจ้าข้า.</p>
<p>พ. ก็สิ่งใดไม่เที่ยง เป็นทุกข์ มีความแปรปรวนเป็นธรรมดา สุขและทุกข์ภายในพึง เกิดขึ้น เพราะไม่อาศัยสิ่งนั้นบ้างหรือ?</p>
<p><a class="th-vp" id="th-vp17.0179.348 349"></a>ภิ. ไม่ใช่เช่นนั้น พระเจ้าข้า.</p>
<p>พ. ดูกรภิกษุทั้งหลาย อริยสาวกผู้ได้สดับแล้ว เห็นอยู่อย่างนี้ ฯลฯ กิจอื่นเพื่อ ความเป็นอย่างนี้มิได้มี.</p>
<p class="end">จบ สูตรที่ ๑.</p>
</article>
<aside id="metaarea">
<p>Siam Rath translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
