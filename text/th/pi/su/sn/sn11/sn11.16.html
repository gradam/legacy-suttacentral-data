<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn11.16">
<article>
<div class="hgroup">
<p class="division">สังยุตตนิกาย</p>
<p>สคาถวรรค</p>
<p>สักกสังยุต</p>
<p>ทุติยวรรคที่ ๒</p>
<h1>ยชมานสูตรที่ ๖</h1>
</div>
<p><a id="th-num๖" class="th-num"></a>สมัยหนึ่ง พระผู้มีพระภาคประทับอยู่ ณ 
ภูเขาคิชฌกูฏ เขตพระนครราชคฤห์ ครั้งนั้นแล 
ท้าวสักกะจอมเทพเสด็จเข้าไปเฝ้าพระผู้มีพระภาคถึงที่ประทับ ครั้นแล้วทรงถวายบังคมแล้ว ประทับอยู่ ณ ที่สมควรส่วนหนึ่ง ฯ</p>
<p><a id="th-vp15.0280.923 924 925 926 927" class="th-vp"></a><a id="th-num๙๒๓" 
class="th-num"></a>ท้าวสักกะจอมเทพประทับ ณ ที่สมควรส่วนหนึ่งเรียบร้อยแล้ว 
ได้ทูลถามพระผู้มีพระภาคด้วยคาถาว่า </p>
<p>เมื่อมนุษย์ทั้งหลายผู้เป็นสัตว์ปรารถนาบุญบูชาอยู่ กระทำบุญมีอุปธิเป็นผล 
ทานที่ให้แล้วในที่ไหนมีผลมาก พระพุทธเจ้าข้า ฯ</p>
<p><a id="th-num๙๒๔" class="th-num"></a>พระผู้มีพระภาคตรัสตอบว่า ท่านผู้ปฏิบัติ 
๔ จำพวก ท่านผู้ตั้งอยู่ในผล ๔ จำพวก นั่นคือพระสงฆ์ เป็นผู้ซื่อตรง 
ประกอบด้วยปัญญาและศีล เมื่อมนุษย์ทั้งหลายผู้เป็นสัตว์ปรารถนาบุญบูชาอยู่ 
กระทำบุญมีอุปธิเป็นผล ทานที่ให้แล้วในสงฆ์มีผลมาก ฯ</p></article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
