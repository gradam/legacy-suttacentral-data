<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn11.8">
<article>
<div class="hgroup">
<p class="division">สังยุตตนิกาย</p>
<p>สคาถวรรค</p>
<p>สักกสังยุต</p>
<p>ปฐมวรรคที่ ๑</p>
<h1>วิโรจนอสุรินทสูตรที่ ๘</h1>
</div>
<p><a id="th-num๘" class="th-num"></a>สมัยหนึ่ง พระผู้มีพระภาคประทับอยู่ ณ 
พระวิหารเชตวันอารามของท่านอนาถบิณฑิกเศรษฐี เขตพระนครสาวัตถี 
สมัยนั้นแล พระผู้มีพระภาคกำลังเสด็จเข้าที่พักกลางวัน ครั้งนั้นแล 
ท้าวสักกะจอมเทวดากับท้าววิโรจนะจอมอสูรเข้าไปเฝ้าพระผู้มีพระภาคถึงที่ประทับ 
ครั้นแล้วได้ยืนพิงบานพระทวารองค์ละข้าง ฯ</p>
<p><a id="th-num๘๙๑" class="th-num"></a>ลำดับนั้นแล 
ท้าวเวโรจนะจอมอสูรได้ตรัสคาถานี้ในสำนักของพระผู้มีพระภาคว่า 
เป็นชายควรพยายามไปจนกว่าประโยชน์สำเร็จ ประโยชน์งดงามอยู่ที่ความสำเร็จ นี้เป็นถ้อยคำของเวโรจนะ ฯ</p>
<p>ท้าวสักกะจอมเทวดาตรัสว่า เป็นชายควรพยายามไปจนกว่าประโยชน์สำเร็จ
 ประโยชน์ทั้งหลายงดงามอยู่ที่ความสำเร็จ ประโยชน์ยิ่งกว่าขันติไม่มี ฯ</p>
<p><a id="th-num๘๙๓" class="th-num"></a>ท้าวเวโรจนะจอมอสูรตรัสว่า 
สรรพสัตว์ย่อมเกิดความต้องการในสิ่งนั้นๆ ตามควร ส่วนการบริโภคของสรรพสัตว์มีการปรุงประกอบเป็นอย่างยิ่ง
ประโยชน์ทั้งหลายงดงามอยู่ที่ความสำเร็จ นี้เป็นถ้อยคำของเวโรจนะ ฯ</p>
<p>ท้าวสักกะจอมเทวดาตรัสว่า สรรพสัตว์ย่อมเกิดความต้องการในสิ่งนั้นๆ ตามควร 
ส่วนการบริโภคของสรรพสัตว์มีการปรุงประกอบเป็นอย่างยิ่ง ประโยชน์ทั้งหลายงดงามอยู่ที่ความสำเร็จ 
ประโยชน์ยิ่งกว่าขันติไม่มี ฯ</p></article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
