<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn11.21">
<article>
<div class="hgroup">
<p class="division">สังยุตตนิกาย</p>
<p>สคาถวรรค</p>
<p>สักกสังยุต</p>
<p>สักกปัญจกะที่ ๓</p>
<h1>ฆัตวาสูตรที่ ๑</h1>
</div>
<p>สมัยหนึ่ง พระผู้มีพระภาคประทับอยู่ ณ พระวิหารเชตวัน อารามของอนาถบิณฑิกเศรษฐี 
เขตพระนครสาวัตถี ฯ </p>
<p>ครั้งนั้นแล ท้าวสักกะจอมเทพเสด็จเข้าไปเฝ้าพระผู้มีพระภาคถึงที่ประทับ
 ครั้นแล้ว ทรงถวายบังคมแล้วประทับอยู่ ณ ที่สมควรส่วนหนึ่ง ฯ</p>
<p><a id="th-num๙๔๔" class="th-num"></a>ท้าวสักกะจอมเทพประทับอยู่ ณ 
ที่สมควรส่วนหนึ่งเรียบร้อยแล้ว ได้ทูลถามพระผู้มีพระภาคด้วยคาถาว่า 
บุคคลฆ่าอะไรแล้วสิจึงจะอยู่เป็นสุข ฆ่าอะไรแล้วสิจึงจะไม่เศร้าโศก ข้าแต่พระโคดม 
พระองค์ทรงชอบการฆ่าอะไรอันเป็นธรรมอย่างเอก ฯ</p>
<p><a id="th-num๙๔๕" class="th-num"></a>พระผู้มีพระภาคตรัสตอบว่า 
บุคคลฆ่าความโกรธเสียแล้วย่อมอยู่เป็นสุข ฆ่าความโกรธเสียแล้วย่อมไม่เศร้าโศก 
ดูกรท้าววาสวะ พระอริยะเจ้าทั้งหลายย่อมสรรเสริญ 
การฆ่าความโกรธอันมีรากเป็นพิษมียอดหวาน เพราะว่าบุคคลฆ่าความโกรธนั้นเสียแล้ว ย่อมไม่เศร้าโศก ฯ</p></article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
