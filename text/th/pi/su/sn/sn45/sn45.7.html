<!DOCTYPE html>
<html>
<head>
<title></title>
<meta charset="utf8">
</head>
<body>
<div id="text" lang="th">
<section class="sutta" id="sn45.7">
<article>
<div class="hgroup">
<p class="division">สังยุตตนิกาย</p>
<p>มหาวารวรรค</p>
<p>๑. มัคคสังยุต</p>
<p>อวิชชาวรรคที่ ๑</p>
<h1>ภิกขุสูตรที่ ๒</h1>
<p class="subheading">ความกำจัดราคะ เป็นชื่อนิพพานธาตุ</p>
</div>
<p>สาวัตถีนิทาน. ครั้งนั้นแล ภิกษุรูปหนึ่งเข้าไปเฝ้าพระผู้มีพระภาคถึงที่ประทับ 
ถวายบังคมพระผู้มีพระภาคแล้ว นั่ง ณ ที่ควรส่วนข้างหนึ่ง 
ครั้นแล้วได้ทูลถามพระผู้มีพระภาคว่า ข้าแต่พระองค์ผู้เจริญ ที่เรียกว่าความกำจัดราคะ ความกำจัดโทสะ 
ความกำจัดโมหะ ดังนี้ คำว่า ความกำจัดราคะ 
ความกำจัดโทสะ ความกำจัดโมหะ นี้เป็นชื่อแห่งอะไรหนอ? พระผู้มีพระภาค ตรัสตอบว่า 
ดูกรภิกษุ คำว่า ความกำจัดราคะ ความกำจัดโทสะ ความกำจัดโมหะ นี้เป็นชื่อแห่งนิพพานธาตุ
 เพราะเหตุนั้นจึงเรียกว่าธรรมเป็นที่สิ้นอาสวะ.</p>
<p>ความสิ้นราคะ ชื่อว่าอมตะ</p>
<p>เมื่อพระผู้มีพระภาคตรัสอย่างนี้แล้ว ภิกษุนั้นได้ทูลถามพระผู้มีพระภาคว่า ข้าแต่พระองค์ผู้เจริญ
 ที่เรียกว่า อมตะๆ ดังนี้ อมตะเป็นไฉน? 
ทางที่จะให้ถึงอมตะเป็นไฉน?</p>
<p>พ. ดูกรภิกษุ ความสิ้นราคะ ความสิ้นโทสะ ความสิ้นโมหะ นี้เรียกว่าอมตะ 
อริยมรรคอันประกอบด้วยองค์ ๘ คือ สัมมาทิฏฐิ ฯลฯ สัมมาสมาธิ นี้แลเรียกว่าทางที่จะให้ถึง อมตะ.</p>
<p class="endsection">จบ สูตรที่ ๗</p></article>
<aside id="metaarea">
<p>Siam Rath translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
