<!DOCTYPE html>
<html>
<head>
<title></title>
</head>
<body>
<div id="text" lang="th">
<section class="sutta" id="sn45.39">
<article>
<div class="hgroup">
<p class="division">สังยุตตนิกาย</p>
<p>๑. มัคคสังยุต</p>
<h1>พรหมจริยสูตรที่ ๑</h1>
<p class="subheading">พรหมจรรย์และผลแห่งพรหมจรรย์</p>
</div>
<p><a class="th-num" id="th-num๑๑๑"></a>สาวัตถีนิทาน. ดูกรภิกษุทั้งหลาย เราจักแสดงพรหมจรรย์ และผลแห่งพรหม จรรย์ แก่เธอทั้งหลาย เธอทั้งหลายจงฟังเรื่องนั้น.</p>
<p><a class="th-num" id="th-num๑๑๒"></a>ดูกรภิกษุทั้งหลาย ก็พรหมจรรย์เป็นไฉน? อริยมรรคอันประกอบด้วยองค์ ๘ นี้แล คือ ความเห็นชอบ ฯลฯ ความตั้งใจชอบ นี้เรียกว่า พรหมจรรย์.</p>
<p><a class="th-num" id="th-num๑๑๓"></a>ดูกรภิกษุทั้งหลาย ก็ผลแห่งพรหมจรรย์เป็นไฉน? คือ โสดาปัตติผล สกทาคามิผล อนาคามิผล อรหัตตผล นี้เรียกว่า ผลแห่งพรหมจรรย์.</p>
<p class="end">จบ สูตรที่ ๙</p>
</article>
<aside id="metaarea">
<p>Siam Rath translation.</p>
</aside>
</section>
</div>
</body>
</html>
