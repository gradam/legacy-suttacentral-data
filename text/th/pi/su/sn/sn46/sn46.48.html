<!DOCTYPE html>
<html>
<head>
<title></title>
<meta charset="utf8">
</head>
<body>
<div id="text" lang="th">
<section class="sutta" id="sn46.48">
<article>
<div class="hgroup">
<p class="division">สังยุตตนิกาย</p>
<p>มหาวารวรรค</p>
<p>๒. โพชฌงคสังยุต</p>
<p>จักกวัตติวรรคที่ ๕</p>
<h1>อาทิจจสูตร</h1>
<p class="subheading">ความเป็นผู้มีมิตรดีเป็นเบื้องต้นแห่งโพชฌงค์</p>
</div>
<p><a id="th-vp19.0129.516 517 518 519" class="th-vp"></a><a id="th-num๕๑๖" 
class="th-num"></a>สาวัตถีนิทาน. ดูกรภิกษุทั้งหลาย เมื่อพระอาทิตย์จะขึ้น 
สิ่งที่เป็นนิมิตมาก่อน คือ แสงเงินแสงทอง ฉันใด สิ่งที่เป็นเบื้องต้น 
เป็นนิมิตมาก่อน เพื่อความบังเกิดแห่งโพชฌงค์ ๗ แก่ภิกษุ คือ ความเป็นผู้มีมิตรดี 
ฉันนั้นเหมือนกัน ดูกรภิกษุทั้งหลาย อันภิกษุผู้มีมิตรดี พึงหวังข้อนี้ได้ว่า จักเจริญโพชฌงค์ ๗
 จักกระทำให้มากซึ่งโพชฌงค์ ๗.</p>
<p><a id="th-num๕๑๗" class="th-num"></a>ดูกรภิกษุทั้งหลาย ก็ภิกษุผู้มีมิตรดี 
ย่อมเจริญโพชฌงค์ ๗ ย่อมกระทำให้มากซึ่งโพชฌงค์ ๗ อย่างไรเล่า? 
ภิกษุในธรรมวินัยนี้ย่อมเจริญสติสัมโพชฌงค์อันอาศัยวิเวก อาศัยวิราคะ อาศัยนิโรธ 
น้อมไปในการสละ ฯลฯ ย่อมเจริญอุเบกขาสัมโพชฌงค์อันอาศัยวิเวก อาศัยวิราคะ 
อาศัยนิโรธ น้อมไปในการสละ ดูกรภิกษุทั้งหลาย ภิกษุผู้มีมิตรดีย่อมเจริญโพชฌงค์ ๗ 
ย่อมกระทำให้มากซึ่งโพชฌงค์ ๗ อย่างนี้แล.</p>
<p class="endsection">จบ สูตรที่ ๘</p></article>
<aside id="metaarea">
<p>Siam Rath translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
