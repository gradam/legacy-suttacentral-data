<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn46.56">
<article>
<div class="hgroup">
<p class="division">สังยุตตนิกาย</p>
<p>มหาวารวรรค</p>
<p>๒. โพชฌงคสังยุต</p>
<p>หมวด ๖ แห่งโพชฌงค์ที่ ๖</p>
<h1>อภยสูตร</h1>
<p class="subheading">ความไม่รู้ความไม่เห็นมีเหตุมีปัจจัย</p>
</div>
<p><a id="th-num๖๒๗" class="th-num"></a>ข้าพเจ้าได้สดับมาแล้วอย่างนี้</p>
<p>สมัยหนึ่ง พระผู้มีพระภาคประทับอยู่ ณ ภูเขาคิชฌกูฏ ใกล้พระนครราชคฤห์ ครั้งนั้น 
อภัยราชกุมารเข้าไปเฝ้าพระผู้มีพระภาคถึงที่ประทับ ถวายบังคมพระผู้มีพระภาคแล้ว 
ประทับนั่ง ณ ที่ควรส่วนข้างหนึ่ง ครั้นแล้วได้ตรัสทูลถามพระผู้มีพระภาคว่า</p>
<p><a id="th-num๖๒๘" class="th-num"></a>ข้าแต่พระองค์ผู้เจริญ 
ปุรณกัสสปกล่าวอย่างนี้ว่า เหตุไม่มี ปัจจัยไม่มี เพื่อความไม่รู้ เพื่อความไม่เห็น 
ความไม่รู้ ความไม่เห็น ไม่มีเหตุ ไม่มีปัจจัย เหตุไม่มี ปัจจัยไม่มี เพื่อความรู้ 
เพื่อความเห็น ความรู้ ความเห็น ไม่มีเหตุ ไม่มีปัจจัย ดังนี้ ในเรื่องนี้ 
พระผู้มีพระภาคตรัสไว้อย่างไร?</p>
<p><a id="th-num๖๒๙" class="th-num"></a>พระผู้มีพระภาคตรัสตอบว่า ดูกรราชกุมาร 
เหตุมี ปัจจัยมี เพื่อความไม่รู้ เพื่อความไม่เห็น ความไม่รู้ ความไม่เห็น มีเหตุ 
มีปัจจัย เหตุมี ปัจจัยมี เพื่อความรู้ เพื่อความเห็น ความรู้ ความเห็น มีเหตุ 
มีปัจจัย.</p>
<p><a id="th-num๖๓๐" class="th-num"></a>อ. ข้าแต่พระองค์ผู้เจริญ เหตุเป็นไฉน 
ปัจจัยเป็นไฉน เพื่อความไม่รู้ เพื่อความไม่เห็น ความไม่รู้ ความไม่เห็น มีเหตุ 
มีปัจจัย อย่างไร?</p>
<p><a id="th-num๖๓๑" class="th-num"></a>พ. ดูกรราชกุมาร สมัยใด 
บุคคลมีใจฟุ้งซ่านด้วยกามราคะ อันกามราคะเหนี่ยวรั้งไป และย่อมไม่รู้ ไม่เห็นอุบายเป็นเครื่องสลัดออก
 ซึ่งกามราคะที่บังเกิดขึ้นแล้วตามความเป็นจริง แม้ข้อนี้แลก็เป็นเหตุเป็นปัจจัย 
เพื่อความไม่รู้ เพื่อความไม่เห็น ความไม่รู้ ความไม่เห็น มีเหตุ มีปัจจัย แม้ด้วยประการฉะนี้.</p>
<p><a id="th-num๖๓๒" class="th-num"></a>ดูกรราชกุมาร อีกประการหนึ่ง สมัยใด 
บุคคลมีใจฟุ้งซ่านด้วยพยาบาท …</p>
<p><a id="th-num๖๓๓" class="th-num"></a>ดูกรราชกุมาร อีกประการหนึ่ง สมัยใด 
บุคคลมีใจฟุ้งซ่านด้วยถีนมิทธะ …</p>
<p><a id="th-num๖๓๔" class="th-num"></a>ดูกรราชกุมาร อีกประการหนึ่ง สมัยใด 
บุคคลมีใจฟุ้งซ่านด้วยอุทธัจจกุกกุจจะ …</p>
<p><a id="th-num๖๓๕" class="th-num"></a>ดูกรราชกุมาร อีกประการหนึ่ง สมัยใด 
บุคคลมีใจฟุ้งซ่านด้วยวิจิกิจฉา อันวิจิกิจฉาเหนี่ยวรั้งไป และย่อมไม่รู้ 
ไม่เห็นอุบายเป็นเครื่องสลัดออก ซึ่งวิจิกิจฉาที่บังเกิดขึ้นแล้วตามความเป็นจริง 
แม้ข้อนี้แล ก็เป็นเหตุ เป็นปัจจัย เพื่อความไม่รู้ เพื่อความไม่เห็น ความไม่รู้ 
ความไม่เห็น มีเหตุมีปัจจัยด้วยประการฉะนี้.</p>
<p><a id="th-num๖๓๖" class="th-num"></a>อ. ข้าแต่พระองค์ผู้เจริญ ธรรมปริยายนี้ชื่ออะไร?</p>
<p>พ. ดูกรราชกุมาร ธรรมเหล่านี้ชื่อนิวรณ์.</p>
<p>อ. ข้าแต่พระองค์ผู้เจริญ นิวรณ์เป็นอย่างนี้ ข้าแต่พระสุคต นิวรณ์เป็นอย่างนี้ 
ข้าแต่พระองค์ผู้เจริญ บุคคลถูกนิวรณ์แม้อย่างเดียว ครอบงำแล้ว ไม่พึงรู้ 
ไม่พึงเห็นตามความเป็นจริงได้ จะกล่าวไปไยถึงการถูกนิวรณ์ทั้ง ๕ ครอบงำเล่า.</p>
<p><a id="th-num๖๓๗" class="th-num"></a>อ. ข้าแต่พระองค์ผู้เจริญ ก็เหตุเป็นไฉน 
ปัจจัยเป็นไฉน เพื่อความรู้ เพื่อความเห็น ความรู้ ความเห็น มีเหตุ มีปัจจัยอย่างไร?</p>
<p><a id="th-num๖๓๘" class="th-num"></a>พ. ดูกรราชกุมาร ภิกษุในธรรมวินัยนี้ 
ย่อมเจริญสติสัมโพชฌงค์ อันอาศัย วิเวก อาศัยวิราคะ อาศัยนิโรธ น้อมไปในการสละ 
เธอเจริญสติสัมโพชฌงค์อยู่ ย่อมรู้ ย่อมเห็นตามความเป็นจริง ด้วยจิตนั้น 
แม้ข้อนี้แลก็เป็นเหตุเป็นปัจจัย เพื่อความรู้ เพื่อความเห็น ความรู้ ความเห็น 
มีเหตุมีปัจจัยด้วยประการฉะนี้.</p>
<p><a id="th-num๖๓๙" class="th-num"></a>ดูกรราชกุมาร อีกประการหนึ่ง ฯลฯ 
ภิกษุย่อมเจริญอุเบกขาสัมโพชฌงค์ อันอาศัยวิเวก อาศัยวิราคะ อาศัยนิโรธ 
น้อมไปในการสละ เธอเจริญอุเบกขาสัมโพชฌงค์อยู่ ย่อมรู้ ย่อมเห็นตามความเป็นจริง 
ด้วยจิตนั้น แม้ข้อนี้แลก็เป็นเหตุเป็นปัจจัย เพื่อความรู้ เพื่อความเห็น ความรู้ 
ความเห็น มีเหตุมีปัจจัยด้วยประการนี้.</p>
<p><a id="th-num๖๔๐" class="th-num"></a>อ. ข้าแต่พระองค์ผู้เจริญ 
ธรรมปริยายนี้ชื่ออะไร?</p>
<p><a id="th-vp19.0152.640" class="th-vp"></a>พ. ดูกรราชกุมาร 
ธรรมเหล่านี้ชื่อโพชฌงค์.</p>
<p>อ. ข้าแต่พระผู้มีพระภาค โพชฌงค์เป็นอย่างนี้ ข้าแต่พระสุคต โพชฌงค์เป็นอย่างนี้ 
ข้าแต่พระองค์ผู้เจริญ บุคคลผู้ประกอบด้วยโพชฌงค์แม้อย่างเดียว พึงรู้ 
พึงเห็นตามความเป็นจริงได้ จะกล่าวไปไยถึงการที่ประกอบด้วยโพชฌงค์ทั้ง ๗ เล่า 
ข้าแต่พระองค์ผู้เจริญ เมื่อข้าพระองค์ขึ้นภูเขาคิชฌกูฏ แม้ความเหน็ดเหนื่อยกาย 
ความเหน็ดเหนื่อยใจของข้าพระองค์ ก็สงบระงับแล้วและธรรมอันข้าพระองค์ก็ได้บรรลุแล้ว.</p>
<p class="endsection">จบ สูตรที่ ๖</p>
<p class="uddana">รวมพระสูตรที่มีในวรรคนี้ คือ<br>๑. อาหารสูตร ๒. ปริยายสูตร ๓. 
อัคคิสูตร<br>๔. เมตตสูตร ๕. สคารวสูตร ๖. อภยสูตร<br>จบ หมวด ๖ แห่งโพชฌงค์ 
โพชฌงค์แห่งสังยุต</p>
<p class="endsection"><a id="th-vp19.0153.641 642 643" 
class="th-vp"></a>อานาปานาทิเปยยาลที่ ๗ แห่งโพชฌงค์</p></article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
