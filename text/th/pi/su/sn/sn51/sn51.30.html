<!DOCTYPE html>
<html>
<head>
<title></title>
<meta charset="utf8">
</head>
<body>
<div id="text" lang="th">
<section class="sutta" id="sn51.30">
<article>
<div class="hgroup">
<p class="division">สังยุตตนิกาย</p>
<p>มหาวารวรรค</p>
<p>๗. อิทธิปาทสังยุต</p>
<p>อโยคุฬวรรคที่ ๓</p>
<h1>ภิกขุสูตรที่ ๒</h1>
<p class="subheading">ว่าด้วยอิทธิฤทธิ์</p>
</div>
<p><a id="th-num๑๒๓๖" class="th-num"></a>ครั้งนั้น 
ภิกษุหลายรูปเข้าไปเฝ้าพระผู้มีพระภาคถึงที่ประทับ ฯลฯ พระผู้มีพระภาคได้ตรัสถามภิกษุเหล่านั้นว่า
 ดูกรภิกษุทั้งหลาย อิทธิเป็นไฉน อิทธิบาทเป็นไฉน อิทธิบาทภาวนาเป็นไฉน 
 ปฏิปทาที่จะให้ถึงอิทธิบาทภาวนาเป็นไฉน? ภิกษุทั้งหลายกราบทูลว่า ข้าแต่พระองค์ผู้เจริญ 
ธรรมทั้งหลายของข้าพระองค์ทั้งหลายมีพระผู้มีพระภาคเป็นรากฐาน ฯลฯ</p>
<p><a id="th-num๑๒๓๗" class="th-num"></a>พ. ดูกรภิกษุทั้งหลาย ก็อิทธิเป็นไฉน? 
ภิกษุในธรรมวินัยนี้ ย่อมแสดงฤทธิ์ได้หลายอย่าง คือ คนเดียวเป็นหลายคนก็ได้ 
หลายคนเป็นคนเดียวก็ได้ ฯลฯ ใช้อำนาจทางกายไปตลอดถึงพรหมโลกก็ได้ นี้เรียกว่า อิทธิ.</p>
<p><a id="th-num๑๒๓๘" class="th-num"></a>ก็อิทธิบาทเป็นไฉน? มรรคาอันใด 
ปฏิปทาอันใด ย่อมเป็นไปเพื่อได้ฤทธิ์ เพื่อได้เฉพาะซึ่งฤทธิ์ นี้เรียกว่า อิทธิบาท.</p>
<p><a id="th-num๑๒๓๙" class="th-num"></a>ก็อิทธิบาทภาวนาเป็นไฉน? 
ภิกษุในธรรมวินัยนี้ ย่อมเจริญอิทธิบาท อันประกอบด้วยฉันทสมาธิและปธานสังขาร 
ย่อมเจริญอิทธิบาทอันประกอบด้วยวิริยสมาธิ … จิตตสมาธิ … วิมังสาสมาธิและปธานสังขาร 
นี้เรียกว่า อิทธิบาทภาวนา.</p>
<p><a id="th-num๑๒๔๐" 
class="th-num"></a>ก็ปฏิปทาที่จะให้ถึงอิทธิบาทภาวนาเป็นไฉน? 
อริยมรรคประกอบด้วยองค์ ๘ นี้แหละ คือ สัมมาทิฏฐิ ฯลฯ สัมมาสมาธิ นี้เรียกว่า 
ปฏิปทาที่จะให้ถึงอิทธิบาทภาวนา.</p>
<p class="endsection">จบ สูตรที่ ๙</p></article>
<aside id="metaarea">
<p>Siam Rath translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
