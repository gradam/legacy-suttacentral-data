<!DOCTYPE html>
<html>
<head>
<title></title>
<meta charset="utf8">
</head>
<body>
<div id="text" lang="th">
<section class="sutta" id="sn30.18">
<article>
<div class="hgroup">
<p class="division">สังยุตตนิกาย</p>
<p>ขันธวารวรรค</p>
<p>๙. สุปัณณสังยุต</p>
<h1>๑๗–๔๖ ชลาพุชาทิทานูปการสูตรที่ ๑–๓๐</h1>
<p class="subheading">ว่าด้วยเหตุปัจจัยให้บุคคลเข้าถึงความเป็นสหายของพวกครุฑ</p>
</div>
<p>พระนครสาวัตถี. ภิกษุนั้นนั่ง ณ ที่ควรส่วนข้างหนึ่งแล้ว ได้ทูลถามพระ 
ผู้มีพระภาคว่า ข้าแต่พระองค์ผู้เจริญ อะไรหนอ เป็นเหตุ เป็นปัจจัยให้บุคคลบางคนในโลกนี้
 เมื่อตายไปย่อมเข้าถึงความเป็นสหายของพวกครุฑที่เป็นชลาพุชะ 
… ของพวกครุฑที่เป็นสังเสทชะ … ของพวกครุฑที่เป็นอุปปาติกะ พระเจ้าข้า?</p>
<p>พระผู้มีพระภาคตรัสว่า ดูกรภิกษุ บุคคลบางคนในโลกนี้เป็นผู้กระทำกรรมทั้งสองด้วยกาย
 ด้วยวาจา ด้วยใจ เขาได้สดับมาว่าพวกครุฑที่เป็นอุปปาติกะมีอายุยืน 
มีวรรณะงาม มีความสุขมาก. เขาจึงมีความปรารถนาอย่างนี้ว่า
 โอหนอ เมื่อตายไปขอเราพึงเข้าถึงความเป็นสหายของพวกครุฑที่เป็นอุปปาติกะ. เขาจึงให้ข้าว น้ำ ผ้า 
ยาน มาลา ของหอม เครื่องลูบไล้ ที่นอน ที่พัก ประทีป และอุปกรณ์แห่งประทีป 
เมื่อตายไปเขาย่อมเข้าถึงความเป็นสหายของพวกครุฑที่เป็นอุปปาติกะ. ดูกรภิกษุ 
ข้อนี้แลเป็นเหตุ เป็นปัจจัยให้บุคคลบางคนในโลกนี้ เมื่อตายไปย่อมเข้าถึงความเป็นสหายของพวกครุฑที่เป็นอุปปาติกะ.</p>
<p class="endsection">จบ สูตรที่ ๑๗–๔๖.</p>
<p><span class="add">(พระสูตร ๔๖ สูตร พึงประมวลมาอย่างนี้)
</span></p>
<p class="endsection">จบ สุปัณณสังยุต</p>
<p class="uddana">รวมพระสูตรที่มีในสังยุตนี้ คือ<br>๑. สุทธกสูตร ๓. ทวยการีสูตร 
๔ สูตร<br>๒. หรติสูตร ๔. ทานูปการสูตร ๔๐ สูตร.</p></article>
<aside 
id="metaarea">
<p>Siam Rath translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
