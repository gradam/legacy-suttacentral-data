<!DOCTYPE html>
<html>
<head>
<title></title>
<meta charset="utf8">
</head>
<body>
<div id="text" lang="th">
<section class="sutta" id="sn9.10">
<article>
<div class="hgroup">
<p class="division">สังยุตตนิกาย</p>
<p>สคาถวรรค</p>
<p>วนสังยุต</p>
<h1>สัชฌายสูตรที่ ๑๐</h1>
</div>
<p>สมัยหนึ่ง ภิกษุรูปหนึ่งพำนักอยู่ในป่าแห่งหนึ่งในแคว้นโกศล สมัยนั้น 
ภิกษุนั้นนัยว่าเมื่อก่อนเป็นผู้มากไปด้วยการสาธยายเกินเวลาอยู่ 
สมัยต่อมาเธอเป็นผู้ขวนขวายน้อย เป็นผู้นิ่งยังกาลให้ล่วงไป ฯ</p>
<p><a id="th-num๗๘๗" class="th-num"></a>ครั้งนั้นแล
 เทวดาผู้สิงอยู่ในแนวป่านั้นไม่ได้ฟังธรรมของเธอ จึงเข้าไปหาถึงที่อยู่
 ครั้นแล้วได้กล่าวกะเธอด้วยคาถาว่า </p>
ภิกษุท่านอยู่ร่วมกับภิกษุทั้งหลายย่อมไม่สาธยายบทแห่งพระธรรม เพราะเหตุไร 
บุคคลฟังธรรมแล้วย่อมได้ความเลื่อมใส ผู้กล่าวธรรมย่อมได้รับความสรรเสริญในทิฏฐธรรมเทียว ฯ</p>
<p><a id="th-num๗๘๘" class="th-num"></a>ภิ. 
ความพอใจในบทแห่งพระธรรมได้มีแล้วในกาลก่อน
 จนถึงกาลที่เรามาร่วมด้วยวิราคะ และเพราะเรามาร่วมด้วยวิราคะแล้ว 
 สัตบุรุษทั้งหลายรู้ทั่วถึงรูป เสียง กลิ่น รส และโผฏฐัพพะอย่างใดอย่างหนึ่งแล้ว 
ได้กล่าวการเสียสละ(อารมณ์นั้นๆ) เสีย ฯ</p></article>
<aside id="metaarea">
<p>Siam Rath translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
