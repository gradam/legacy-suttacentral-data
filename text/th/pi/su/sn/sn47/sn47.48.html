<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn47.48">
<article>
<div class="hgroup">
<p class="division">สังยุตตนิกาย</p>
<p>มหาวารวรรค</p>
<p>๓. สติปัฏฐานสังยุต</p>
<p>อมตวรรคที่ ๕</p>
<h1>มิตตสูตร</h1>
<p class="subheading">การชักชวนให้เจริญสติปัฏฐาน</p>
</div>
<p><a id="th-num๘๓๔" class="th-num"></a>ดูกรภิกษุทั้งหลาย 
เธอทั้งหลายพึงอนุเคราะห์ชนเหล่าใดและชนเหล่าใดพึงสำคัญถ้อยคำที่ควรฟัง 
ชนเหล่านั้นจะเป็นมิตร อมาตย์ ญาติหรือสาโลหิตก็ตาม เธอทั้งหลายพึงชักชวน ชักนำ 
ให้ตั้งอยู่ในการเจริญสติปัฏฐาน ๔ สติปัฏฐาน ๔ เป็นไฉน? ดูกรภิกษุทั้งหลาย 
ภิกษุในธรรมวินัยนี้ย่อมพิจารณาเห็นกายในกายอยู่ มีความเพียร มีสัมปชัญญะ มีสติ 
กำจัดอภิชฌาและโทมนัสในโลกเสีย ย่อมพิจารณาเห็นเวทนาในเวทนาอยู่ 
ย่อมพิจารณาเห็นจิตในจิตอยู่ … ย่อมพิจารณาเห็นธรรมในธรรมอยู่ มีความเพียร 
มีสัมปชัญญะ มีสติ กำจัดอภิชฌาและโทมนัสในโลกเสีย ดูกรภิกษุทั้งหลาย 
เธอทั้งหลายพึงอนุเคราะห์ชนเหล่าใดและชนเหล่าใด พึงสำคัญถ้อยคำที่ควรฟัง 
ชนเหล่านั้นจะเป็นมิตร อมาตย์ ญาติหรือสาโลหิตก็ตาม เธอทั้งหลายพึงชักชวน ชักนำ 
ให้ตั้งอยู่ในการเจริญสติปัฏฐาน ๔ เหล่านี้.</p>
<p class="endsection">จบ สูตรที่ ๘</p></article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
