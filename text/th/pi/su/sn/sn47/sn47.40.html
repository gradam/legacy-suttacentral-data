<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn47.40">
<article>
<div class="hgroup">
<p class="division">สังยุตตนิกาย</p>
<p>มหาวารวรรค</p>
<p>๓. สติปัฏฐานสังยุต</p>
<p>อนนุสสุตวรรคที่ ๔</p>
<h1>วิภังคสูตร</h1>
<p class="subheading">ปฏิปทาอันให้ถึงการเจริญสติปัฏฐาน</p>
</div>
<p><a id="th-num๘๑๕" class="th-num"></a>ดูกรภิกษุทั้งหลาย เราจักแสดงสติปัฏฐาน 
การเจริญสติปัฏฐาน และปฏิปทา อันให้ถึงการเจริญสติปัฏฐานแก่เธอทั้งหลาย 
เธอทั้งหลายจงฟัง ก็สติปัฏฐานเป็นไฉน? ดูกรภิกษุทั้งหลาย 
ภิกษุในธรรมวินัยนี้ย่อมพิจารณาเห็นกายในกายอยู่ มีความเพียร มีสัมปชัญญะ มีสติ 
กำจัดอภิชฌาและโทมนัสในโลกเสีย ย่อมพิจารณาเห็นเวทนาในเวทนาอยู่ … ย่อมพิจารณา 
เห็นจิตในจิตอยู่ … ย่อมพิจารณาเห็นธรรมในธรรมอยู่ มีความเพียร มีสัมปชัญญะ มีสติ 
กำจัดอภิชฌาและโทมนัสในโลกเสีย ดูกรภิกษุทั้งหลาย นี้เรียกว่าสติปัฏฐาน.</p>
<p><a id="th-num๘๑๖" class="th-num"></a>ดูกรภิกษุทั้งหลาย 
ก็การเจริญสติปัฏฐานเป็นไฉน? ดูกรภิกษุทั้งหลาย ภิกษุในธรรมวินัยนี้พิจารณาเห็นธรรม คือความเกิดขึ้นในกาย
 พิจารณาเห็นธรรม คือ ความเสื่อมในกาย 
พิจารณาเห็นธรรม คือ ความเกิดขึ้นและความเสื่อมไปในกายอยู่ มีความเพียร มีสัมปชัญญะ มีสติ
 กำจัดอภิชฌาและโทมนัสในโลกเสีย พิจารณาเห็นธรรม คือ ความเกิดขึ้นในเวทนา … พิจารณาเห็นธรรม คือ
 ความเกิดขึ้นในจิต … พิจารณาเห็นธรรม คือ ความเกิดขึ้นในธรรม พิจารณาเห็นธรรม คือ ความเสื่อมในธรรม 
 พิจารณาเห็นธรรม คือ ความเกิดขึ้นและความเสื่อมไปในธรรมอยู่ มีความเพียร มีสัมปชัญญะ มีสติ
 กำจัดอภิชฌาและโทมนัสในโลกเสีย ดูกรภิกษุทั้งหลาย นี้เรียกว่าการเจริญสติปัฏฐาน.</p>
<p><a id="th-num๘๑๗" class="th-num"></a>ดูกรภิกษุทั้งหลาย 
ก็ปฏิปทาอันให้ถึงการเจริญสติปัฏฐานเป็นไฉน? อริยมรรคประกอบด้วยองค์ ๘ คือ 
สัมมาทิฏฐิ … สัมมาสมาธิ นี้แลเรียกว่า ปฏิปทาอันให้ถึงการเจริญสติปัฏฐาน.</p>
<p class="endsection">จบ สูตรที่ ๑๐</p>
<p class="endsection">จบ อนนุสสุตวรรคที่ ๔</p>
<p class="uddana">รวมพระสูตรที่มีในวรรคนี้ คือ ๑. อนนุสสุตสูตร ๒. วิราคสูตร ๓. 
วิรัทธสูตร ๔. ภาวนาสูตร ๕. สติสูตร ๖. อัญญสูตร ๗. ฉันทสูตร ๘. ปริญญาสูตร ๙. 
ภาวนาสูตร ๑๐. วิภังคสูตร</p></article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
