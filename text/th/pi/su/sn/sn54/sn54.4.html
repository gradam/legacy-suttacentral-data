<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn54.4">
<article>
<div class="hgroup">
<p class="division">สังยุตตนิกาย</p>
<p>มหาวารวรรค</p>
<p>อานาปานสังยุต</p>
<p>เอกธรรมวรรคที่ ๑</p>
<h1>ผลสูตรที่ ๑</h1>
<p class="subheading">ผลานิสงส์เจริญอานาปานสติ ๒ ประการ</p>
</div>
<p><a id="th-num๑๓๑๑" class="th-num"></a>ดูกรภิกษุทั้งหลาย อานาปานสติอันภิกษุเจริญแล้ว 
กระทำให้มากแล้ว ย่อมมีผลมาก มีอานิสงส์มาก.</p>
<p><a id="th-num๑๓๑๒" class="th-num"></a>ก็อานาปานสติอันภิกษุเจริญแล้ว 
กระทำให้มากแล้วอย่างไร ย่อมมีผลมาก มีอานิสงส์มาก? ภิกษุในธรรมวินัยนี้ 
อยู่ในป่าก็ดี อยู่ที่โคนไม้ก็ดี อยู่ที่เรือนว่างก็ดี นั่งคู้บัลลังก์ ตั้งกายตรง 
ดำรงสติไว้เฉพาะหน้า เธอมีสติหายใจออก มีสติหายใจเข้า 
(พึงขยายเนื้อความให้พิสดารตลอดถึง ย่อมสำเหนียกว่า 
เราจักเป็นผู้พิจารณาเห็นโดยความสละคืนหายใจออก 
ย่อมสำเหนียกว่า เราจักเป็นผู้พิจารณาเห็นโดยความสละคืนหายใจเข้า) 
ดูกรภิกษุทั้งหลาย อานาปานสติอันภิกษุเจริญแล้ว กระทำให้มากแล้วอย่างนี้แล ย่อมมีผลมาก มีอานิสงส์มาก.</p>
<p><a id="th-num๑๓๑๓" class="th-num"></a>ดูกรภิกษุทั้งหลาย อานาปานสติอันภิกษุเจริญแล้ว
 กระทำให้มากแล้วอย่างนี้ พึงหวังได้ผล ๒ ประการอย่างใดอย่างหนึ่ง
 คืออรหัตผลในปัจจุบัน หรือเมื่อยังมีความถือมั่นอยู่เป็นพระอนาคามี.</p>
<p class="endsection">จบ สูตรที่ ๔</p></article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
