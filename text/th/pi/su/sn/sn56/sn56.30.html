<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn56.30">
<article>
<div class="hgroup">
<p class="division">สังยุตตนิกาย</p>
<p>มหาวารวรรค</p>
<p>๑๑. สัจจสังยุต</p>
<p>โกฏิคามวรรคที่ ๓</p>
<h1>ควัมปติสูตร</h1>
<p class="subheading">ผู้เห็นทุกข์ ชื่อว่าเห็นในสมุทัยนิโรธมรรค</p>
</div>
<p><a id="th-num๑๗๑๐" class="th-num"></a>สมัยหนึ่ง ภิกษุผู้เถระมากรูปอยู่ ณ 
เมืองสหชนิยะ แคว้นเจดีย์ ก็สมัยนั้นเมื่อภิกษุผู้เถระมากรูปกลับจากบิณฑบาตในเวลาปัจฉาภัต 
นั่งประชุมกันในโรงกลม เกิดสนทนากันขึ้นในระหว่างประชุมว่า ดูกรอาวุโสทั้งหลาย 
ผู้ใดหนอแลย่อมเห็นทุกข์ ผู้นั้นชื่อว่าย่อมเห็นแม้ทุกขสมุทัย แม้ทุกขนิโรธ แม้ทุกขนิโรธคามินีปฏิปทา.</p>
<p><a id="th-num๑๗๑๑" 
class="th-num"></a>เมื่อภิกษุผู้เถระทั้งหลายกล่าวอย่างนี้แล้ว 
ท่านพระควัมปติเถระได้กล่าวกะ ภิกษุทั้งหลายว่า ดูกรผู้มีอายุทั้งหลาย ผมได้ฟังมา 
ได้รับมาในที่เฉพาะพระพักตร์พระผู้มีพระภาคว่า ผู้ใดย่อมเห็นทุกข์ 
ผู้นั้นชื่อว่าย่อมเห็นแม้ทุกขสมุทัย แม้ทุกขนิโรธ แม้ทุกขนิโรธคามินีปฏิปทา 
ผู้ใดย่อมเห็นทุกขสมุทัย ผู้นั้นชื่อว่า ย่อมเห็นแม้ทุกข์ แม้ทุกขนิโรธ 
แม้ทุกขนิโรธคามินีปฏิปทา ผู้ใดย่อมเห็นทุกขนิโรธ 
ผู้นั้นชื่อว่าย่อมเห็นแม้ทุกข์ แม้ทุกขสมุทัย แม้ทุกขนิโรธคามินีปฏิปทา 
ผู้ใดย่อมเห็นทุกขนิโรธคามินีปฏิปทา ผู้นั้นชื่อว่าย่อมเห็นแม้ทุกข์ แม้ทุกขสมุทัย แม้ทุกขนิโรธ.</p>
<p class="endsection">จบ สูตรที่ ๑๐</p>
<p class="endsection">จบ โกฏิคามวรรคที่ ๓</p>
<p class="uddana">รวมพระสูตรที่มีในวรรค คือ ๑. วัชชีสูตรที่ ๑ ๒. วัชชีสูตรที่ ๒ 
๓. สัมมาสัมพุทธสูตร ๔. อรหันตสูตร ๕. อาสวักขยสูตร ๖. มิตตสูตร ๗. ตถสูตร ๘. 
โลกสูตร ๙. ปริญเญยยสูตร ๑๐. ควัมปติสูตร.</p></article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
