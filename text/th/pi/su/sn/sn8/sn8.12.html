<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn8.12">
<article>
<div class="hgroup">
<p class="division">สังยุตตนิกาย</p>
<p>สคาถวรรค</p>
<p>วังคีสสังยุต</p>
<h1>วังคีสสูตรที่ ๑๒</h1>
</div>
<p><a id="th-vp15.0238.760" class="th-vp"></a><a id="th-num๑๒" 
class="th-num"></a>สมัยหนึ่ง ท่านพระวังคีสะอยู่ที่พระวิหารเชตวัน 
อารามของท่านอนาถบิณฑิกเศรษฐี เขตพระนครสาวัตถี ฯ </p>
<p>ก็สมัยนั้นแล ท่านพระวังคีสะเป็นผู้บรรลุพระอรหัตแล้วไม่นาน เสวยวิมุตติสุขอยู่ 
ได้ภาษิตคาถาเหล่านี้ในเวลานั้นว่า</p>
<p> ในกาลก่อน เราเป็นผู้มัวเมาด้วยความเป็นกวี ได้เที่ยวไปแล้วสู่บ้านจากบ้าน
สู่เมืองจากเมือง ครั้นเราได้เห็นพระสัมพุทธเจ้าศรัทธาจึงบังเกิดขึ้นแก่เรา
 พระสัมพุทธเจ้านั้นได้ทรงแสดงธรรมคือ ขันธ์ อายตนะ ธาตุแก่เรา
 เราได้ฟังธรรมของพระองค์แล้ว ก็บรรพชาเป็นผู้หาเรือนมิได้ พระมุนีได้ตรัสรู้พระโพธิญาณ
 เพื่อประโยชน์แก่ประชุมชนเป็นอันมากแก่ภิกษุและภิกษุณีทั้งหลาย ผู้ได้ถึง 
 ได้เห็นนิยามธรรมการมาของเราในสำนักของพระพุทธเจ้าของเรา เป็นการมาดีจริงหนอ 
 วิชชา ๓ อันเราได้บรรลุแล้วโดยลำดับ พระศาสนาของพระพุทธองค์เราได้ทำแล้ว 
เราย่อมรู้ขันธสันดานอันเราเคยอยู่ในกาลก่อน ทิพจักษุญาณเราทำให้หมดจดแล้ว 
เราเป็นผู้สำเร็จไตรวิชชา บรรลุอิทธิวิธี ฉลาดในเจโตปริยญาณดังนี้ ฯ</p>
<p class="endsection">จบวังคีสสังยุต</p>
<p class="uddana">รวมพระสูตรแห่งวังคีสสังยุตมี ๑๒ สูตร คือ นิกขันตสูตรที่ ๑ 
อรติสูตรที่ ๒ เปสลาติมัญญนาสูตรที่ ๓ อานันทสูตรที่ ๔ สุภาษิตสูตรที่ ๕ 
สารีปุตตสูตรที่ ๖ ปวารณาสูตรที่ ๗ ปโรสหัสสสูตรที่ ๘ โกณฑัญญสูตรที่ ๙ 
โมคคัลลานสูตรที่ ๑๐ คัคคราสูตรที่ ๑๑ กับวังคีสสูตรครบ ๑๒ ฯ</p></article>
<aside 
id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
