<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn2.5">
<article>
<div class="hgroup">
<p class="division">สังยุตตนิกาย</p>
<p> สคาถวรรค </p>
<p>เทวปุตตสงยุต</p>
<p>วรรคที่ ๑</p>
<h1>ทามลิสูตรที่ ๕</h1>
</div>
<p><a id="th-num๒๒๙" class="th-num"></a>… อารามแห่งอนาถบิณฑิกเศรษฐี 
เขตพระนครสาวัตถี ครั้งนั้น ทามลิเทวบุตรเมื่อราตรีปฐมยามสิ้นไปแล้ว 
มีวรรณงามยิ่งนัก ยังพระวิหารเชตวันทั้งสิ้นให้สว่าง เข้าไปเฝ้าพระผู้มีพระภาคถึงที่ประทับ
 ครั้นแล้วก็ถวายบังคมพระผู้มีพระภาคแล้ว ได้ยืน ณ ที่ควรส่วนข้างหนึ่ง ฯ</p>
<p><a id="th-num๒๓๐" class="th-num"></a>ทามลิเทวบุตรยืนอยู่ ณ 
ที่ควรส่วนข้างหนึ่งแล้ว ได้ภาษิตคาถานี้ในสำนักพระผู้มีพระภาคว่า 
พราหมณ์ผู้ไม่เกียจคร้านพึงทำความเพียรนี้ เขาไม่ปรารถนาภพด้วยเหตุนั้นเพราะละกามได้ขาดแล้ว ฯ</p>
<p><a id="th-num๒๓๑" class="th-num"></a>พระผู้มีพระภาคตรัสว่า 
ทามลิ กิจไม่มีแก่พราหมณ์เพราะว่าพราหมณ์ทำกิจเสร็จแล้ว บุคคลยังไม่ได้ท่าจอดในแม่น้ำทั้งหลายเพียงใด
 เขาเป็นสัตว์เกิดต้องพยายามด้วยตัวทุกอย่างเพียงนั้น ก็ผู้นั้นได้ท่าเป็นที่จอดแล้ว 
 ยืนอยู่บนบกไม่ต้องพยายามเพราะว่าเขาเป็นผู้ถึงฝั่งแล้ว ฯ ดูกรทามลิเทวบุตร 
 นี้เป็นข้ออุปมาแห่งพราหมณ์ ผู้มีอาสวะสิ้นแล้ว มีปัญญาเพ่งพินิจ ฯ</p>
<p><a id="th-vp15.0059.232 233 234 235" class="th-vp"></a>พราหมณ์นั้น 
ถึงที่สุดแห่งชาติและมรณะแล้ว ไม่ต้องพยายามเพราะเป็นผู้ถึงฝั่งแล้ว ฯ</p>
</article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
