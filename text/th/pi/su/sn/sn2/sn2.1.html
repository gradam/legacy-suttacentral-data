
<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id=text lang=th>
<section class="sutta" id="sn2.1">
<article>
<div class=hgroup>
<p class=division>สังยุตตนิกาย</p>
<p>สคาถวรรค </p>
<p>เทวปุตตสงยุต</p>
<p>วรรคที่ ๑</p>
<h1>ปฐมกัสสปสูตรที่ ๑</h1>
</div>
<p>ข้าพเจ้าได้สดับมาแล้วอย่างนี้</p>
<p>สมัยหนึ่ง พระผู้มีพระภาคประทับอยู่ในพระวิหารเชตวัน 
อารามของท่านอนาถบิณฑิกเศรษฐี เขตพระนครสาวัตถี ฯ</p>
<p>ครั้งนั้น กัสสปเทวบุตรเมื่อราตรีปฐมยามสิ้นไปแล้ว มีวรรณอันงามยิ่งนัก 
ยังพระวิหารเชตวันทั้งสิ้นให้สว่าง เข้าไปเฝ้าพระผู้มีพระภาคถึงที่ประทับ 
ครั้นแล้วก็ถวายบังคมพระผู้มีพระภาคแล้ว ได้ยืนอยู่ ณ ที่ควรส่วนข้างหนึ่ง 
กัสสปเทวบุตรยืนอยู่ ณ ที่ควรส่วนข้างหนึ่งแล้ว ได้กราบทูลพระผู้มีพระภาคว่า 
พระผู้มีพระภาคทรงประกาศภิกษุไว้แล้ว แต่ไม่ทรงประกาศคำสอนของภิกษุ ฯ</p>
<p>พระผู้มีพระภาคตรัสว่า ดูกรกัสสปเทวบุตร ถ้าอย่างนั้นคำสอนนั้นจงแจ่มแจ้ง ณ 
ที่นี้ เถิด ฯ</p>
<p><a id=th-num๒๒๒ class=th-num></a>กัสสปเทวบุตร ได้กราบทูลว่า 
บุคคลพึงศึกษาคำสุภาษิต การเข้าไปนั่งใกล้สมณะ การนั่งในที่เร้นลับแต่ผู้เดียว 
และการสงบระงับจิต ฯ</p>
<p>พระศาสดาได้ทรงพอพระทัย ฯ</p>
<p>ลำดับนั้น กัสสปเทวบุตรทราบว่า พระศาสดาทรงพอพระทัย จึงถวายบังคมพระผู้มีพระภาค
 ทำประทักษิณแล้วอันตรธานไปในที่นั้นเอง ฯ</p><aside id=metaarea>
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside></article>
</section>
</div>
</body>
</html>
