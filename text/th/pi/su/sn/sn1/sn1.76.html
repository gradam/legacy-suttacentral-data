<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn1.76">
<article>
<div class="hgroup">
<p class="division">สังยุตตนิกาย</p>
<p> สคาถวรรค </p>
<p>เทวตาสังยุต</p>
<p>ฆัตวาวรรคที่ ๘</p>
<h1>นชีรติสูตรที่ ๖</h1>
</div>
<p><a id="th-num๒๐๙" class="th-num"></a>เทวดาทูลถามว่า อะไรหนอย่อมทรุดโทรม 
อะไรไม่ทรุดโทรม อะไรหนอท่านเรียกว่าทางผิด อะไรหนอเป็นอันตรายแห่งธรรม 
อะไรหนอสิ้นไปตามคืนและวัน อะไรหนอเป็นมลทินของพรหมจรรย์ อะไรไม่ใช่น้ำแต่เป็นเครื่องชำระล้าง 
ในโลกมีช่องกี่ช่องที่จิตไม่ตั้งอยู่ได้ ข้าพระองค์มาเพื่อทูลถามพระผู้มีพระภาค 
ไฉนข้าพระองค์จะรู้ความข้อนั้นได้ ฯ</p>
<p><a id="th-num๒๑๐" class="th-num"></a>พระผู้มีพระภาคตรัสตอบว่า 
รูปของสัตว์ทั้งหลายย่อมทรุดโทรม นามและโคตรย่อมไม่ทรุดโทรม ราคะท่านเรียกว่าทางผิด 
ความโลภเป็นอันตรายของธรรม วัยสิ้นไปตามคืนและวัน หญิงเป็นมลทินของพรหมจรรย์ 
หมู่สัตว์นี้ย่อมข้องอยู่ในหญิงนี้ ตบะและพรหมจรรย์ทั้งสองนั้นมิใช่น้ำแต่เป็นเครื่องชำระล้าง
 ในโลกมีช่องอยู่ ๖ ช่องที่จิตไม่ตั้งอยู่ได้ 
คือความเกียจคร้าน ๑ ความประมาท ๑ ความไม่หมั่น ๑ ความไม่สำรวม ๑ ความมักหลับ ๑ 
ความอ้างเลศไม่ทำงาน ๑ พึงเว้นช่องทั้ง ๖ เหล่านั้นเสียโดยประการทั้งปวงเถิด ฯ</p>
</article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
