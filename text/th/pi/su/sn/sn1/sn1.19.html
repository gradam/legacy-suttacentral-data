<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn1.19">
<article>
<div class="hgroup">
<p class="division">สังยุตตนิกาย</p>
<p> สคาถวรรค </p>
<p>เทวตาสังยุต</p>
<p>นันทนวรรคที่ ๒</p>
<h1>กุฏิกาสูตรที่ ๙</h1>
</div>
<p><a id="th-num๔๐" class="th-num"></a>(เทวดากล่าวว่า) กระท่อมของท่านไม่มีหรือ 
รังของท่านไม่มีหรือ เครื่องสืบต่อของท่านไม่มีหรือ ท่านเป็นผู้พ้นแล้วจากเครื่องผูกหรือ ฯ</p>
<p><a id="th-num๔๑" class="th-num"></a>(พระผู้มีพระภาคตรัสว่า) แน่ละ 
กระท่อมของเราไม่มี แน่ละ รังของเราไม่มี แน่ละ เครื่องสืบต่อของเราไม่มี แน่ละ 
เราเป็นผู้พ้นแล้วจากเครื่องผูก ฯ</p>
<p><a id="th-num๔๒" class="th-num"></a>ข้าพเจ้ากล่าวแก่ท่านว่า อะไรเป็นกระท่อม 
ข้าพเจ้ากล่าวแก่ท่านว่า อะไรเป็นรัง ข้าพเจ้ากล่าวแก่ท่านว่า อะไรเป็นเครื่องสืบต่อ 
ข้าพเจ้ากล่าวแก่ท่านว่า อะไรเป็นเครื่องผูก ฯ</p>
<p><a id="th-num๔๓" class="th-num"></a>ท่านกล่าวมารดาว่าเป็นกระท่อม 
ท่านกล่าวภรรยาว่าเป็นรัง ท่านกล่าวบุตรว่าเป็นเครื่องสืบต่อ 
ท่านกล่าวตัณหาว่าเป็นเครื่องผูกแก่เรา ฯ</p>
<p>ดีจริง กระท่อมของท่านไม่มี ดีจริง รังของท่านไม่มี ดีจริง เครื่องสืบต่อของท่านไม่มี ดีจริง
 ท่านเป็นผู้พ้นแล้วจากเครื่องผูก ฯ</p></article>
<aside 
id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
