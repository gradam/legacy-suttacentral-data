<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn1.1">
<article>
<div class="hgroup">
<p class="division">สังยุตตนิกาย</p>
<p>เทวตาสังยุต</p>
<p>นฬวรรคที่๑</p>
<h1>โอฆตรณสูตรที่ ๑</h1>
</div>
<p class="namo"><a id="th-vp15.0001.1 2" 
class="th-vp"></a>ขอนอบน้อมแด่พระผู้มีพระภาคอรหันตสัมมาสัมพุทธเจ้าพระองค์นั้น</p>
<p><a id="th-num๑" class="th-num"></a>ข้าพเจ้าได้สดับมาแล้วอย่างนี้</p>
<p>สมัยหนึ่ง พระผู้มีพระภาคประทับอยู่ ณ พระวิหารเชตวัน อารามของ ท่านอนาถบิณฑิก 
เศรษฐี เขตพระนครสาวัตถี ครั้งนั้นแล เมื่อปฐมยามล่วงไปแล้วเทวดาองค์หนึ่ง 
มีวรรณงาม ยังพระวิหารเชตวันทั้งสิ้นให้สว่าง เข้าไปเฝ้าพระผู้มี 
พระภาคถึงที่ประทับ ครั้นแล้ว ถวายอภิวาทพระผู้มีพระภาค แล้วได้ยืนอยู่ ณ 
ที่ควรส่วนข้างหนึ่ง ฯ</p>
<p><a id="th-num๒" class="th-num"></a>เทวดานั้น ยืนอยู่ ณ 
ที่ควรส่วนข้างหนึ่งแล้ว ได้กราบทูลคำนี้ กะพระผู้มีพระภาค ว่า 
ข้าแต่พระองค์ผู้ไม่มีทุกข์ ข้าพระองค์ขอทูลถาม พระองค์ ข้ามโอฆะได้อย่างไร ฯ</p>
<p>พระผู้มีพระภาคตรัสตอบว่า ท่านผู้มีอายุ เราไม่พักอยู่ ไม่เพียรอยู่ 
ข้ามโอฆะได้แล้ว ฯ</p>
<p>ท. ข้าแต่พระองค์ผู้ไม่มีทุกข์ ก็พระองค์ไม่พักไม่เพียร ข้ามโอฆะได้ อย่างไรเล่า 
ฯ</p>
<p><a id="th-vp15.0002.3 4 5 6" class="th-vp"></a>พ. ท่านผู้มีอายุ เมื่อใด 
เรายังพักอยู่ เมื่อนั้น เรายังจมอยู่โดยแท้ เมื่อใดเรา ยังเพียรอยู่ เมื่อนั้น 
เรายังลอยอยู่โดยแท้ ท่านผู้มีอายุ เราไม่พัก เรา ไม่เพียร ข้ามโอฆะได้แล้ว 
อย่างนี้แล ฯ</p>
<p>เทวดานั้นกล่าวคาถานี้ว่า</p>
<p>นานหนอ ข้าพเจ้าจึงจะเห็นขีณาสวพราหมณ์ผู้ดับรอบแล้ว ไม่พักอยู่ ไม่เพียรอยู่ 
ข้ามตัณหาเป็นเครื่องเกาะเกี่ยวในโลก ฯ</p>
<p><a id="th-num๓" class="th-num"></a>เทวดานั้นกล่าวคำนี้แล้ว 
พระศาสดาทรงอนุโมทนา ครั้งนั้นแล เทวดานั้นดำริ ว่า พระศาสดาทรงอนุโมทนาคำของเรา 
จึงถวายอภิวาทพระผู้มีพระภาค ทำประทักษิณแล้วก็หาย ไป ณ ที่นั้นแล ฯ</p></article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
