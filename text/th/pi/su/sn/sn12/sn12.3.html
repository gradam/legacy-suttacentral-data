<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn12.3">
<article>
<div class="hgroup">
<p>นิทานวรรค</p>
<p>อภิสมยสังยุตต์</p>
<p>พุทธวรรคที่ ๑</p>
<h1>๓ ปฏิปทาสูตร</h1>
</div>
<p><a id="th-num๑๙" class="th-num"></a>พระผู้มีพระภาคประทับอยู่ ณ พระเชตวัน 
อารามของท่านอนาถบิณฑิกเศรษฐี เขตพระนครสาวัตถี … พระผู้มีพระภาคได้ตรัสว่า 
ดูกรภิกษุทั้งหลาย เราจักแสดงมิจฉาปฏิปทา และสัมมาปฏิปทา พวกเธอจงฟังปฏิปทาทั้ง ๒ 
นั้น จงใส่ใจให้ดีเถิด เราจักกล่าว ภิกษุเหล่านั้นทูลรับพระผู้มีพระภาคแล้ว ฯ</p>
<p><a id="th-num๒๐" class="th-num"></a>พระผู้มีพระภาคได้ตรัสว่า 
ดูกรภิกษุทั้งหลาย ก็มิจฉาปฏิปทาเป็นไฉน ดูกรภิกษุทั้งหลาย เพราะอวิชชาเป็นปัจจัย 
จึงมีสังขาร เพราะสังขารเป็นปัจจัย จึงมีวิญญาณ … ความเกิดขึ้นแห่งกองทุกข์ทั้งมวลนี้ ย่อมมีด้วยประการอย่างนี้ 
นี้เรียกว่ามิจฉาปฏิปทา ฯ</p>
<p><a id="th-num๒๑" class="th-num"></a>ดูกรภิกษุทั้งหลาย ก็สัมมาปฏิปทาเป็นไฉน 
เพราะอวิชชานั่นแหละดับด้วยการสำรอกโดยไม่เหลือ สังขารจึงดับ เพราะสังขารดับ 
วิญญาณจึงดับ … ความดับแห่งกองทุกข์ทั้งมวลนี้ ย่อมมีด้วยประการอย่างนี้ นี้เรียกว่า สัมมาปฏิปทา ฯ</p>
<p class="endsection">จบสูตรที่ ๓</p></article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
