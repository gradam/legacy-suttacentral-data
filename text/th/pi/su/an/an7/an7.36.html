<!DOCTYPE html>
<html>
<head>
<title></title>
</head>
<body>
<div id="text" lang="th">
<section class="sutta" id="an7.36">
<article>
<div class="hgroup">
<p class="division">อังคุตตรนิกาย</p>
<h1>7.36. สขสูตรที่ ๑</h1>
</div>
<p><a class="th-vp" id="th-vp23.0033.33 34"></a><a class="th-num" id="th-num๓๓"></a> ดูกรภิกษุทั้งหลาย เธอทั้งหลายพึงคบมิตรผู้ประกอบด้วยองค์ ๗ ประการ ๗ ประการเป็นไฉน คือ มิตรผู้ให้ของที่ให้ได้ยาก ๑ รับทำกิจที่ทำได้ยาก ๑ อดทนถ้อยคำที่ อดใจได้ยาก ๑ บอกความลับของตนแก่เพื่อน ๑ ปิดความลับของเพื่อน ๑ ไม่ละทิ้งในยามวิบัติ ๑ เมื่อเพื่อนสิ้นโภคสมบัติก็ไม่ดูหมิ่น ๑ ดูกรภิกษุทั้งหลาย เธอทั้งหลายพึงคบมิตรผู้ประกอบด้วย องค์ ๗ ประการนี้แล ฯ</p>
<p>มิตรที่ดีงามย่อมให้ของที่ดีงามให้ได้ยาก รับทำกิจที่ทำได้ยาก</p>
<p>อดทนถ้อยคำหยาบคาย แม้ยากที่จะอดใจไว้ได้ บอกความ</p>
<p>ลับของตนแก่เพื่อน ปิดบังความลับของเพื่อน ไม่ละทิ้ง</p>
<p>ในยามวิบัติ เมื่อเพื่อนสิ้นโภคสมบัติ ก็ไม่ดูหมิ่น ฐานะ</p>
<p>เหล่านี้มีอยู่ในบุคคลใด บุคคลนั้นเป็นมิตรแท้ ผู้ประสงค์</p>
<p>จะคบมิตร ก็ควรคบมิตรเช่นนั้น ฯ</p>
<p class="end">จบสูตรที่ ๕</p>
</article>
<aside id="metaarea">
<p>Siam Rath edition.</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
