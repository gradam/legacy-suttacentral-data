<!DOCTYPE html>
<html>
<head>
<title></title>
</head>
<body>
<div id="text" lang="th">
<section id="vagga" data-uid="an209-218">
<section class="sutta" id="209" data-uid="an1.209">
<article>
<div class="hgroup">
<p class="division">อังคุตตรนิกาย</p>
<p class="subdivision">เอกนิบาต</p>
<h1>1.209–1.218</h1>
</div>
<p><a class="th-num" id="th-num๑๔๘"></a> ดูกรภิกษุทั้งหลาย พระราหุล เลิศกว่าพวกภิกษุสาวกของเราผู้ใคร่ต่อการศึกษา ฯ</p>
<p>พระรัฐปาละ เลิศกว่าพวกภิกษุสาวกของเรา ผู้บวชด้วยศรัทธา ฯ</p>
<p>พระกุณฑธานะ เลิศกว่าพวกภิกษุสาวกของเราผู้รับสลากก่อน ฯ</p>
<p>พระวังคีสะ เลิศกว่าพวกภิกษุสาวกของเราผู้มีปฏิภาณ ฯ</p>
<p>พระอุปเสนวังคันตบุตร เลิศกว่าพวกภิกษุสาวกของเราผู้นำความเลื่อมใสมาโดยรอบ ฯ</p>
<p>พระทัพพมัลลบุตร เลิศกว่าพวกภิกษุสาวกของเราผู้จัดแจงเสนาสนะ ฯ</p>
<p>พระปิลินทวัจฉะ เลิศกว่าพวกภิกษุสาวกของเราผู้เป็นที่รัก เป็นที่ชอบใจของเทวดา ทั้งหลาย ฯ</p>
<p>พระพาหิยทารุจีริยะ เลิศกว่าพวกภิกษุสาวกของเราผู้ตรัสรู้ได้เร็วพลัน ฯ</p>
<p>พระกุมารกัสสปะ เลิศกว่าพวกภิกษุสาวกของเราผู้แสดงธรรมได้วิจิตร ฯ</p>
<p>พระมหาโกฏฐิตะ เลิศกว่าพวกภิกษุสาวกของเรา ผู้บรรลุปฏิสัมภิทา ฯ</p>
<p class="end">จบวรรคที่ ๓</p>
</article>
</section>
<aside id="metaarea">
<p>Siam Rath edition.</p>
</aside>
</section>
</div>
</body>
</html>
