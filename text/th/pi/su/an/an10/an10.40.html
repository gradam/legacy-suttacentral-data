<!DOCTYPE html>
<html>
<head>
<title></title>
</head>
<body>
<div id="text" lang="th">
<section class="sutta" id="an10.40">
<article>
<div class="hgroup">
<p class="division">อังคุตตรนิกาย</p>
<h1>10.40. อานันทสังฆสามัคคีสูตร</h1>
</div>
<p><a class="th-vp" id="th-vp24.0069.39 40"></a><a class="th-num" id="th-num๓๙"></a> ท่านพระอานนท์ทูลถามว่า ข้าแต่พระองค์ผู้เจริญ พระองค์ตรัสว่าสังฆสามัคคี สังฆสามัคคี ดังนี้ สงฆ์จะเป็นผู้พร้อมเพรียงกันด้วยเหตุมีประมาณเท่าไรหนอแล ฯ</p>
<p>พระผู้มีพระภาคตรัสว่า ดูกรอานนท์ ภิกษุในธรรมวินัยนี้ ย่อมแสดงสิ่งที่ไม่ใช่ธรรมว่า ไม่ใช่ธรรม ย่อมแสดงสิ่งที่เป็นธรรมว่าเป็นธรรม … ย่อมแสดงสิ่งที่ตถาคตไม่ได้บัญญัติไว้ว่า ตถาคตไม่ได้บัญญัติไว้ ย่อมแสดงสิ่งที่ตถาคตได้บัญญัติไว้ว่า ตถาคตได้บัญญัติไว้ ภิกษุเหล่านั้น ย่อมไม่ทอดทิ้งกัน ไม่แยกจากกัน ไม่ทำสังฆกรรมแยกกัน ไม่สวดปาติโมกข์แยกจากกัน ด้วยวัตถุ ๑๐ ประการนี้ ดูกรอานนท์ สงฆ์ย่อมเป็นผู้พร้อมเพรียงกันด้วยเหตุมีประมาณเท่านี้แล ฯ</p>
<p><a class="th-num" id="th-num๔๐"></a> อา. ข้าแต่พระองค์ผู้เจริญ ก็บุคคลผู้สมานสงฆ์ผู้แตกกันแล้วให้พร้อมเพรียงกัน จะประสพผลอะไร พระเจ้าข้า ฯ</p>
<p>พ. ดูกรอานนท์ บุคคลผู้ที่ทำสงฆ์ผู้แตกกันแล้วให้พร้อมเพรียงกันนั้นจะประสพบุญ อันประเสริฐ ฯ</p>
<p>อา. ข้าแต่พระองค์ผู้เจริญ บุญอันประเสริฐคืออะไร พระเจ้าข้า ฯ</p>
<p>พ. ดูกรอานนท์ บุคคลผู้สมานสงฆ์ผู้แตกกันแล้วให้พร้อมเพรียงกันนั้นจะบันเทิงอยู่ ในสวรรค์ตลอดกัปหนึ่ง ฯ</p>
<p>ความพร้อมเพรียงแห่งสงฆ์ เป็นเหตุให้เกิดความสุข และ</p>
<p>บุคคลผู้อนุเคราะห์สงฆ์ผู้พร้อมเพรียงกันแล้ว ผู้ยินดีแล้วใน</p>
<p>ความพร้อมเพรียงกัน ตั้งอยู่ในธรรม ย่อมไม่พลาดจากธรรม</p>
<p>เป็นแดนเกษมจากโยคะ ย่อมบันเทิงอยู่ในสวรรค์ตลอด</p>
<p>กัปหนึ่ง เพราะสมานสงฆ์ให้พร้อมเพรียงกัน ฯ</p>
<p class="end">จบสูตรที่ ๑๐</p>
<p class="end">จบอุปาลิวรรคที่ ๔</p>
<p><a class="th-vp" id="th-vp24.0070.40"></a> รวมพระสูตรที่มีในวรรคนี้ คือ</p>
<p>๑. อุปาลิสูตรที่ ๑ ๒. อุปาลิสูตรที่ ๒</p>
<p>๓. อุพพาหสูตร ๔. อุปสัมปทาสูตร</p>
<p>๕. นิสสยสูตร ๖. สามเณรสูตร</p>
<p>๗. อุปาลิสังฆเภทสูตร ๘. อุปาลิสังฆสามัคคีสูตร</p>
<p>๙. อานันทสังฆเภทสูตร ๑๐. อานันทสังฆสามัคคีสูตร ฯ</p>
</article>
<aside id="metaarea">
<p>Siam Rath edition.</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
