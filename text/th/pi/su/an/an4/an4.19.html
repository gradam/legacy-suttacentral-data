<!DOCTYPE html>
<html>
<head>
<title></title>
</head>
<body>
<div id="text" lang="th">
<section class="sutta" id="an4.19">
<article>
<div class="hgroup">
<p class="division">อังคุตตรนิกาย</p>
<h1>4.19. อคติสูตรที่ ๓</h1>
</div>
<p><a class="th-vp" id="th-vp21.0018.19 20"></a><a class="th-num" id="th-num๑๙"></a> ดูกรภิกษุทั้งหลาย การถึงอคติ ๔ ประการนี้ ๔ ประการเป็นไฉน บุคคลย่อม ถึงฉันทาคติ ย่อมถึงโทสาคติ ย่อมถึงโมหาคติ ย่อมถึงภยาคติ ดูกรภิกษุทั้งหลาย การถึงอคติ ๔ ประการนี้แล ฯ</p>
<p>ผู้ใดประพฤติล่วงธรรม เพราะความรัก ความชัง ความหลง</p>
<p>ความกลัว ยศของผู้นั้นย่อมเสื่อม เหมือนพระจันทร์ข้างแรม</p>
<p>ฉะนั้น ฯ</p>
<p>ดูกรภิกษุทั้งหลาย การไม่ถึงอคติ ๔ ประการนี้ ๔ ประการเป็นไฉน บุคคลย่อมไม่ถึง ฉันทาคติ ย่อมไม่ถึงโทสาคติ ย่อมไม่ถึงโมหาคติ ย่อมไม่ถึงภยาคติ ดูกรภิกษุทั้งหลาย การไม่ถึง อคติ ๔ ประการนี้แล ฯ</p>
<p>ผู้ใดไม่ประพฤติล่วงธรรม เพราะความรัก ความชัง</p>
<p>ความหลง ความกลัว ยศของผู้นั้น ย่อมเต็มเปี่ยม ดุจ</p>
<p>พระจันทร์ข้างขึ้น ฉะนั้น ฯ</p>
<p class="end">จบสูตรที่ ๙</p>
</article>
<aside id="metaarea">
<p>Siam Rath edition.</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
