<!DOCTYPE html>
<html>
<head>
<title></title>
</head>
<body>
<div id="text" lang="th">
<section class="sutta" id="an4.44">
<article>
<div class="hgroup">
<p class="division">อังคุตตรนิกาย</p>
<h1>4.44. โกธสูตรที่ ๒</h1>
</div>
<p><a class="th-num" id="th-num๔๔"></a> ดูกรภิกษุทั้งหลาย อสัทธรรม ๔ ประการนี้ ๔ ประการเป็นไฉน คือ ความ เป็นผู้หนักในความโกรธ ไม่เป็นผู้หนักในสัทธรรม ๑ความเป็นผู้หนักในความลบหลู่ ไม่หนักใน สัทธรรม ๑ ความเป็นผู้หนักในลาภไม่หนักในสัทธรรม ๑ ความเป็นผู้หนักในสักการะ ไม่หนักใน สัทธรรม ๑อสัทธรรม ๔ ประการนี้แล ดูกรภิกษุทั้งหลาย สัทธรรม ๔ ประการนี้ ๔ ประการเป็น ไฉน คือ ความเป็นผู้หนักในสัทธรรม ไม่หนักในความโกรธ ๑ความเป็นผู้หนักในสัทธรรม ไม่</p>
<p><a class="th-vp" id="th-vp21.0047.45"></a> หนักในความลบหลู่ ๑ ความเป็นผู้หนักในสัทธรรม ไม่หนักในลาภ ๑ ความเป็นผู้หนักในสัทธรรม</p>
<p>ไม่หนักในสักการะ ๑สัทธรรม ๔ ประการนี้แล ฯ</p>
<p>ภิกษุผู้หนักในความโกรธและความลบหลู่ หนักในลาภ</p>
<p>และ สักการะ ย่อมไม่งอกงามในพระสัทธรรม ดุจพืชที่</p>
<p>หว่านไว้ในนาไม่ดี ส่วนภิกษุเหล่าใด เป็นผู้หนักใน</p>
<p>สัทธรรมอยู่แล้วและกำลังเป็นผู้หนักในสัทธรรม ภิกษุ</p>
<p>เหล่านั้นแล ย่อมงอกงามในธรรม ประดุจต้นไม้อาศัย</p>
<p>ยางงอกงามอยู่ ฉะนั้น ฯ</p>
<p class="end">จบสูตรที่ ๔</p>
</article>
<aside id="metaarea">
<p>Siam Rath edition.</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
