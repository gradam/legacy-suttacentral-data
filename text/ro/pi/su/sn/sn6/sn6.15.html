<!DOCTYPE html>
<html>
<head>
<meta charset="utf-8">
<meta author="">
<title></title>
</head>
<body>
<div id="text" lang="ro">
<section class="sutta" id="sn6.15">
<article>
<div class="hgroup"><p class="division">Saṃyutta Nikāya 6.15</p>
<h1>Eliberarea totala</h1>
</div>
<p>Odată, Cel Binecuvântat se afla lângă Kusinara în Upavattana, crângul de arbori Sal al Mallanilor, cu ocazia eliberării sale totale. Atunci Cel Binecuvântat s-a adresat călugărilor, „Astfel vă predic călugări: Toate lucrurile compuse sunt sortite decăderii. Ajungeți la desăvârșire folosind atenția”. Acestea au fost ultimele cuvinte ale lui Tathagata.</p>
<p>Apoi Cel Binecuvântat a intrat în prima jhana. Ieșind de acolo, a intrat în cea de a doua jhana. Ieșind de acolo a intrat în cea de a treia jhana… cea de a patra jhana… în dimensiunea spațiului infinit… în dimensiunea conștienței infinite… în dimensiunea nimicului… în dimensiunea nici a percepției nici a non-percepției. Ieșind de acolo a intrat în sfârșitul percepției și a senzațiilor.</p>
<p>Apoi ieșind din sfârșitul percepției și a senzațiilor, a intrat în dimensiunea nici a percepției nici a non-percepției. Ieșind de acolo, a intrat în dimensiunea nimicului… în dimensiunea conștienței infinite… în dimensiunea spațiului infinit… cea de a patra jhana… în cea de a treia jhana… Ieșind din prima jhana a intrat în cea de a doua… a treia… a patra jhana. Ieșind din cea de a patra jhana, imediat a fost pe deplin Eliberat.</p>
<p>Când Cel Binecuvântat a fost pe deplin Eliberat, simultan cu Eliberarea, Sahampati Brahma a rostit acest verset:</p>
<blockquote class="gatha">
<p>Toate ființele – toate din lume,<br>
își vor abandona agoniselile trupești,<br>
acolo unde un astfel de Învățător,<br>
fără egal în lume,<br>
unde Tathagata, cu puterea dobândită<br>
– Cel Corect, Prin Sine Însuși Deșteptat –<br>
a fost pe deplin<br>
Eliberat.</p></blockquote>
<p>Când Cel Binecuvântat a fost pe deplin Eliberat, simultan cu Eliberarea, Sakka, conducătorul zeilor, a rostit acest verset:</p>
<blockquote class="gatha">
<p>Cât de inconstante sunt lucrurile compuse!<br>
Natura lor: aceea de a apărea și de a dispărea.<br>
Ele se dizolvă în timp ce apar.<br>
Amuțirea lor este extaz.</p></blockquote>
<p>Când Cel Binecuvântat a fost pe deplin Eliberat, simultan cu Eliberarea, Venerabilul Ananda, a rostit acest verset:</p>
<blockquote class="gatha">
<p>A fost copleșitor.<br>
A fost înfiorător când,<br>
manifestându-și realizările<br>
de frunte în toate lucrurile,<br>
Cel Corect, Prin Sine Însuși Deșteptat<br>
a fost pe deplin Eliberat.</p></blockquote>
<p>Când Cel Binecuvântat a fost pe deplin Eliberat, simultan cu Eliberarea, Venerabilul Ananda, a rostit acest verset:</p>
<blockquote class="gatha">
<p>Nu mai respira și nu mai inspira,<br>
El care era Astfel, cu mintea de neclintit,<br>
imperturbabil<br>
și înclinat înspre pace:<br>
înțeleptul cu răstimpul împlinit.</p>
<p>Cu inima neîndoită<br>
a îndurat durerea.<br>
Ca dezlegarea unei flăcări<br>
a fost eliberarea sa<br>
de conștiență.</p></blockquote>
</article>
<aside id="metaarea">
<p>Translated from the English by Thanissaro Bhikkhu. Transcribed from a file provided by the translator. This Access to Insight edition is ©1997–2009 John T. Bullitt.</p>
<p>Terms of use: You may copy, reformat, reprint, republish, and redistribute this work in any medium whatsoever, provided that: (1) you only make such copies, etc. available free of charge; (2) you clearly indicate that any derivatives of this work (including translations) are derived from this source document; and (3) you include the full text of this license in any copies or derivatives of this work. Otherwise, all rights reserved. <a href="http://www.accesstoinsight.org/tipitaka/sn/sn06/sn06.015.than.html" target="_blank">http://www.accesstoinsight.org/tipitaka/sn/sn06/sn06.015.than.html</a>.</p>
<p>Romanian translations can be found on <a href="http://dhamma.ro/category/sutta-pitaka/" target="_blank">http://dhamma.ro</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
