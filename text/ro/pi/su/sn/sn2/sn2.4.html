<!DOCTYPE html>
<html>
<head>
<meta charset="utf-8">
<meta author="">
<title></title>
</head>
<body>
<div id="text" lang="ro">
<section class="sutta" id="sn2.4">
<article>
<div class="hgroup"><p class="division">Saṃyutta Nikāya 2.4</p>
<h1>Discursul asupra Binecuvantarilor</h1>
</div>
<p><span class="evam">Astfel am auzit</span>: Odată, Cel Binecuvântat locuia în mănăstirea Anathapindika, din pădurea Jeta, lângă Savatthi.</p>
<p>Când noaptea era pe terminate o anumită zeitate a cărei splendoare ilumina întreaga pădure a apărut în faţa Celui Binecuvântat şi, apropiindu-se l-a salutat cu respect şi i s-a aşezat alături. Şezând alăturea, i-a adresat Celui Binecuvântat următorul vers:</p>
<blockquote class="gatha">
<p>Mulţi zei şi oameni,<br>
dorind cu ardoare binele,<br>
cugetă referitor la binecuvântări.<br>
Te rog spune-mi care este cea mai înaltă binecuvântare?</p>
<p>Să nu te însoţeşti cu proştii,<br>
să te însoţeşti cu cei înţelepţi,<br>
să îi onorezi pe cei care sunt demni de onoruri<br>
aceasta este cea mai înaltă binecuvântare.</p>
<p>Să locuieşti într-un loc adecvat,<br>
să fii făcut fapte meritoase în trecut şi să te îndrepţi în direcţia corectă<br>
aceasta este cea mai înaltă binecuvântare.</p>
<p>Să ai cunoştinţe vaste,<br>
aptitudini perfecte,<br>
să fii bine antrenat în disciplină şi plăcut în vorbire<br>
aceasta este cea mai înaltă binecuvântare.</p>
<p>Să îţi ajuţi tatăl şi mama,<br>
să îţi preţuieşti soţia şi copiii,<br>
să ai o meserie paşnică<br>
aceasta este cea mai înaltă binecuvântare.</p>
<p>Să fii darnic,<br>
să ai o conduită justă,<br>
să îţi ajuţi rudele şi să fii ireproşabil în acţiuni<br>
aceasta este cea mai înaltă binecuvântare.</p>
<p>Să încetezi şi să te abţii de la rău,<br>
să nu consumi substanţe intoxicante şi să fii de neclintit în virtute<br>
aceasta este cea mai înaltă binecuvântare.</p>
<p>Reverenţa, modestia, mulţumirea,<br>
recunoştinţa şi oportunitatea de a auzi Dhamma<br>
aceasta este cea mai înaltă binecuvântare.</p>
<p>Răbdarea, supunerea,<br>
a îi vedea pe cei ce trăiesc Viaţa Sfântă (samana)<br>
şi discuţiile religioase la vremea potrivită<br>
aceasta este cea mai înaltă binecuvântare.</p>
<p>Autocontrolul, Viaţa Sfântă,<br>
perceperea Adevărurilor Nobile şi realizarea Nibbanei<br>
aceasta este cea mai înaltă binecuvântare.</p>
<p>Acela a cărui minte nu se tulbură când intră în contact cu neprevăzutele vieţii,<br>
lipsit de tristeţe,<br>
fără de pată şi în siguranţă<br>
aceasta este cea mai înaltă binecuvântare.</p>
<p>Pentru cei care au îndeplinit aceste lucruri,<br>
invincibili oriunde s-ar afla,<br>
trecând fericiţi prin orice circumstanţe<br>
acestea sunt cele mai înalte binecuvântări.</p>
</blockquote>
</article>
<aside id="metaarea">
<p>Romanian translations can be found on <a href="http://dhamma.ro/category/sutta-pitaka/" target="_blank">http://dhamma.ro</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
