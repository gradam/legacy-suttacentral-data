<!DOCTYPE html>
<html>
<head>
<meta charset="utf-8">
<meta author="">
<title></title>
</head>
<body>
<div id="text" lang="ro">
<section class="sutta" id="snp1.8">
<article>
<div class="hgroup"><p class="division">Sutta Nipāta 1.8</p>
<h1>Discursul asupra iubirii universale</h1>
</div>
<blockquote class="gatha">
<p>Asta ar trebui să facă<br>
acela care este priceput în bunătate<br>
Și care cunoaște calea către pace:<br>
Fie ca el să fie capabil și integru,<br>
Clar și blând în vorbire,<br>
Umil și nu îngâmfat,<br>
Mulțumit și ușor de satisfăcut,<br>
Neîmpovărat de sarcini și cumpătat în felul său de a fi.<br>
Împăcat și calm și înțelept și priceput,<br>
Nu mândru și pretențios în fire.</p>
<p>Fie ca acesta să nu facă nici cel mai neînsemnat lucru<br>
Pe care înțelepții, mai apoi, l-ar blama.</p>
<p>Dorindu-și: În încântare și siguranță,<br>
Fie ca toate ființele să fie lipsite de griji.<br>
Orice fel de ființe ar fi;<br>
Fie că sunt slabe ori puternice, fără excepții,<br>
Cele mari și puternice, medii, scunde sau mici,<br>
Văzute și nevăzute,<br>
Cele ce trăiesc aproape sau în depărtare,<br>
Cele născute și cele pe cale de a se naște —<br>
Fie ca toate ființele să fie lipsite de griji!</p>
<p>Fie ca niciuna să nu o înșele pe alta,<br>
Nici să nu disprețuiască vreo ființă, în orice stare.<br>
Fie ca nimeni prin mânie sau rea-voință<br>
Să nu dorească răul altcuiva.</p>
<p>Precum o mamă ce își protejează cu prețul vieții<br>
Copilul ei, unicul ei copil,<br>
La fel, cu inima larg deschisă<br>
Ar trebui prețuite toate ființele vii;<br>
Radiind bunătatea peste întreaga lume:<br>
Împrăștiind-o în sus, înspre cer<br>
Și în jos, înspre adâncuri;<br>
Împrejur, fără frontiere,<br>
Eliberat de ură și rea-voință.<br>
Fie că stă în picioare, merge, șede sau stă întins,<br>
Eliberat de moleșeală,<br>
Acela să mențină această conștientizare.<br>
Acesta se spune că este adăpostul sublim.</p>
<p>Fără a urma concepții rigide,<br>
Cel cu inima pură, având viziunea clară<br>
Și eliberat de dorințe senzuale<br>
Nu se va mai naște în această lume.</p></blockquote>
</article>
<aside id="metaarea">
<p>Translated from the English translation by the English Sangha Trust. From <cite class="book">Chanting Book: Morning and Evening Puja and Reflections</cite> (Hemel Hempstead: Amaravati Publications, 1994). Used with permission of the English Sangha Trust, Ltd. This Access to Insight edition is ©2004–2009 John T. Bullitt.</p>
<p>Terms of use: You may copy, reformat, reprint, republish, and redistribute this work in any medium whatsoever, provided that: (1) you only make such copies, etc. available free of charge; (2) you clearly indicate that any derivatives of this work (including translations) are derived from this source document; and (3) you include the full text of this license in any copies or derivatives of this work. Otherwise, all rights reserved. <a href="http://www.accesstoinsight.org/tipitaka/kn/snp/snp.1.08.amar.html" target="_blank">http://www.accesstoinsight.org/tipitaka/kn/snp/snp.1.08.amar.html.</a></p>
<p>Romanian translations can be found on <a href="http://dhamma.ro/category/sutta-pitaka/" target="_blank">http://dhamma.ro</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
