<!DOCTYPE html>
<html data-prev="zh-sv-ba4" data-next="zh-sv-ba62">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-ba51">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Adhyāya</span>
<span class="mirror-right">比丘誦</span> </p>
<h1 class="mirror-row">
<span class="mirror-left">Pārājika 1</span>
<span class="mirror-right">波羅夷法初戒一</span> </h1>
</div>
<p>
<a class="sc" id="1"></a>
<a class="t-linehead" id="0424b17"></a>
佛在毘耶離。爾時須提那迦蘭陀子比丘作<a class="t" id="0424b18"></a>是念。佛結戒斷婬欲先作無罪。我多作婬欲。<a class="t" id="0424b19"></a>不知我何處是先何處非先。如是心生疑悔。<a class="t" id="0424b20"></a>是事白佛。佛言。是須提那迦蘭陀子比丘。<a class="t" id="0424b21"></a>未結戒前一切婬欲不犯。問佛說狂人不犯。<a class="t" id="0424b22"></a>齊何名狂。佛言。有五相名狂人。親里死盡<a class="t" id="0424b23"></a>故狂。財物失盡故狂田業人民失盡故狂。或<a class="t" id="0424b24"></a>四大錯亂故狂。或先世業報故狂。比丘雖有<a class="t" id="0424b25"></a>是五狂相。若自知我是比丘作婬欲。得波<a class="t" id="0424b26"></a>羅夷。若不自知不犯。問比尼中說散亂心不<a class="t" id="0424b27"></a>犯。云何名散亂心。佛言。有五種因緣。令心<a class="t" id="0424b28"></a>散亂。為非人所打故心散亂。或非人令心散<a class="t" id="0424b29"></a>亂。或非人食心精氣故心散亂。或四大錯故<a class="t" id="0424c01"></a>心散亂。或先世業報故心散亂。比丘有是五<a class="t" id="0424c02"></a>種散亂心。自覺是比丘。犯波羅夷。若不自<a class="t" id="0424c03"></a>覺知不犯。問佛言。病壞心人不犯。云何名<a class="t" id="0424c04"></a>病壞心人。有五種病壞心。或風發故病壞心。<a class="t" id="0424c05"></a>或熱發故病壞心。或冷發故病壞心。或三<a class="t" id="0424c06"></a>種俱發故病壞心。或時節氣發故病壞心。<a class="t" id="0424c07"></a>比丘有是五種病壞心。若自覺是比丘。得波<a class="t" id="0424c08"></a>羅夷。若不自知不犯。有跋耆子比丘。是比<a class="t" id="0424c09"></a>丘不還戒戒羸不出到自家作婬欲已。還生<a class="t" id="0424c10"></a>信心故出家。作是念。我當問諸比丘。我還<a class="t" id="0424c11"></a>得受具足戒。當出家作比丘。若不得當止。<a class="t" id="0424c12"></a>是人問諸比丘。比丘以是事白佛。佛言。若<a class="t" id="0424c13"></a>比丘不還戒戒羸不出。自至家作婬欲。是<a class="t" id="0424c14"></a>人不得受具足戒。隨今日是戒應如是說。<a class="t" id="0424c15"></a>若比丘入比丘法。不反戒戒羸不出。作婬欲<a class="t" id="0424c16"></a>乃至共畜生。得波羅夷。有一比丘。作道想<a class="t" id="0424c17"></a>非道中作婬欲。心生疑。我將無得波羅夷耶。<a class="t" id="0424c18"></a>是事白佛。佛言。道中道想作婬欲。得波羅<a class="t" id="0424c19"></a>夷。道中非道想。亦得波羅夷。道中疑亦得<a class="t" id="0424c20"></a>波羅夷。非道中非道想。得偷蘭遮。非道道<a class="t" id="0424c21"></a>想得偷蘭遮。非道中疑亦得偷蘭遮。道者。<a class="t" id="0424c22"></a>小便道大便道口道。若令入大便道中。得波<a class="t" id="0424c23"></a>羅夷。入小便道中。得波羅夷。入口道中。得<a class="t" id="0424c24"></a>波羅夷。比丘於象作婬欲。若觸肌得波羅夷。<a class="t" id="0424c25"></a>若不觸偷蘭遮。若不觸出精。僧伽婆尸沙。<a class="t" id="0424c26"></a>牛馬駱駝驢騾<span class="gaiji">猪<!--gaiji,豬,1[狂-王+者],2&#x732A;,3-->
</span>羊犬猿猴<span class="gaiji">麞<!--gaiji,獐,1[鹿/章],2&#x9E9E;,3-->
</span>鹿鵝鴈孔雀雞<a class="t" id="0424c27"></a>等亦如是。若觸波羅夷。若不觸偷蘭遮。若<a class="t" id="0424c28"></a>不觸出精。僧伽婆尸沙。有一比丘。常婬欲<a class="t" id="0424c29"></a>發。語善知識。我婬欲常發憂惱。不能自止。<a class="t" id="0425a01"></a>得一女人共作婬欲可休。知識語言。便可作<a class="t" id="0425a02"></a>去。即隨知識語作婬欲。知識比丘心生疑<a class="t" id="0425a03"></a>悔。我將不得波羅夷耶。以是事白佛。佛言。<a class="t" id="0425a04"></a>不犯波羅夷。得偷蘭遮罪。長老優波離問佛<a class="t" id="0425a05"></a>言。世尊。偷蘭遮。云何懺悔除滅。佛言。有四<a class="t" id="0425a06"></a>種偷蘭遮。有偷蘭遮罪從波羅夷生重。有偷<a class="t" id="0425a07"></a>蘭遮罪從波羅夷生輕。有偷蘭遮從僧伽婆<a class="t" id="0425a08"></a>尸沙生重。有偷蘭遮從僧伽婆尸沙生輕。優<a class="t" id="0425a09"></a>波離。從波羅夷生重偷蘭遮。應一切僧前悔<a class="t" id="0425a10"></a>過除滅。從波羅夷生輕偷蘭遮。應出界外四<a class="t" id="0425a11"></a>比丘眾悔過除滅。從僧伽婆尸沙生重偷蘭<a class="t" id="0425a12"></a>遮。亦出界外四比丘眾悔過除滅。從僧伽婆<a class="t" id="0425a13"></a>尸沙生輕偷蘭遮。一比丘悔過除滅。</p>
<a class="t" id="0425a14"></a>
<p>
<a class="sc" id="2"></a>
<a class="t-linehead" id="0425a14"></a>
佛在舍衛國。有乞食比丘。名難提。中前著<a class="t" id="0425a15"></a>衣持<span class="gaiji">鉢<!--gaiji,缽,1[金*本],2&#x9262;,3-->
</span>入城乞食。食竟持尼師壇。著左肩上。<a class="t" id="0425a16"></a>入安陀林。一樹下敷尼師壇大坐。有魔天神<a class="t" id="0425a17"></a>來。欲破是比丘三昧。化作端正女人。在比<a class="t" id="0425a18"></a>丘前立。比丘從三昧起。開眼見此女人。即<a class="t" id="0425a19"></a>時起貪著心。世俗禪定不堅固。發婬心失禪<a class="t" id="0425a20"></a>定。欲摩女身。女人即<span class="gaiji">却<!--gaiji,卻,1[去*ㄗ],2&#x5374;,3-->
</span>漸漸遠去。是比丘<a class="t" id="0425a21"></a>即起隨逐。時林中有死馬。到死馬邊女身<a class="t" id="0425a22"></a>不現。是比丘婬欲燒身故。共死馬作婬。作<a class="t" id="0425a23"></a>婬已欲熱小止。即時生悔言。我已墮非是比<a class="t" id="0425a24"></a>丘非釋種子。諸比丘必棄我。不復共我住<a class="t" id="0425a25"></a>我不應以是不淨身著袈裟。即揲袈裟著囊<a class="t" id="0425a26"></a>中置肩上。詣佛所。爾時佛與百千萬大眾圍<a class="t" id="0425a27"></a>遶恭敬說法。佛遙見是比丘來。作是念。若<a class="t" id="0425a28"></a>我不軟語勞問。是人必破心肝熱血從面孔<a class="t" id="0425a29"></a>出。是比丘到佛所。佛言。善來難提。汝能還<a class="t" id="0425b01"></a>學比丘所學耶。是比丘聞佛言善來難提。<a class="t" id="0425b02"></a>心大歡喜。作是念。我當得共諸比丘住。必<a class="t" id="0425b03"></a>不擯我。如是思惟已答佛言。世尊。我能還<a class="t" id="0425b04"></a>學比丘所學。爾時佛告諸比丘。汝等還與<a class="t" id="0425b05"></a>難提比丘學法。若有如難提比丘者。亦與<a class="t" id="0425b06"></a>學法。應一心和合僧。難提比丘偏袒右肩脫<a class="t" id="0425b07"></a>革屣胡<span class="gaiji">［跳－兆＋詹］<!--gaiji,,1[跳-兆+詹],2&#x4828;,3-->
</span>合掌。作是言。大德僧憶念。我難<a class="t" id="0425b08"></a>提比丘。不還戒戒不羸作婬欲。我難提從僧<a class="t" id="0425b09"></a>乞還學法。僧憐愍難提故。還與我學法。第<a class="t" id="0425b10"></a>二第三亦如是乞。眾中一比丘應僧中唱說。<a class="t" id="0425b11"></a>大德僧聽。難提比丘不還戒戒不羸作婬欲。<a class="t" id="0425b12"></a>難提從僧乞還與學法。今僧憐愍故。還與<a class="t" id="0425b13"></a>學法。若僧時到僧忍聽。還與難提比丘學法。<a class="t" id="0425b14"></a>白如是。如是用白四羯磨。還與難提比丘學<a class="t" id="0425b15"></a>法竟。僧忍默然故。是事如是持。與學沙彌<a class="t" id="0425b16"></a>行法者。與學沙彌。佛所結一切戒盡應行。<a class="t" id="0425b17"></a>在諸比丘下坐。應授與大比丘飲食湯藥。自<a class="t" id="0425b18"></a>應從沙彌白衣受飲食。不得與大比丘同室<a class="t" id="0425b19"></a>過二宿。自不得與白衣沙彌過二宿。得與大<a class="t" id="0425b20"></a>比丘布薩自恣二羯磨。與學沙彌。不得足數<a class="t" id="0425b21"></a>作布薩自恣羯磨。憍薩羅國有一比丘。深山<a class="t" id="0425b22"></a>林中獨住。有非人女來。語比丘言。共作婬<a class="t" id="0425b23"></a>欲來。比丘言。莫作是語。我是斷婬欲人。女<a class="t" id="0425b24"></a>言。汝若不來。我當破汝利與汝衰惱。比丘<a class="t" id="0425b25"></a>言。隨汝作。我不共汝作婬欲。作是語已中<a class="t" id="0425b26"></a>夜比丘臥眠。鬼女合納衣。持比丘著王宮內<a class="t" id="0425b27"></a>夫人邊臥眠。王覺見已問言。汝何人耶。比<a class="t" id="0425b28"></a>丘言。我是沙門。是何沙門。答曰。我是釋子<a class="t" id="0425b29"></a>沙門。王言。汝何以來此。比丘以是事具向<a class="t" id="0425c01"></a>王說。王言。汝何用在深山林中住。為惡鬼<a class="t" id="0425c02"></a>所嬈。汝去。我知佛法故。不與汝事是比丘<a class="t" id="0425c03"></a>有。大事得脫向。諸比丘具說諸比丘。以是<a class="t" id="0425c04"></a>事白佛。佛言從今日如是無人深。山林中<a class="t" id="0425c05"></a>可畏處。不應住。憍薩羅國有一比丘。阿蘭<a class="t" id="0425c06"></a>若處住。有毘舍遮鬼女人來。語比丘言。作<a class="t" id="0425c07"></a>婬欲來。比丘言。莫作是語。我是斷婬欲人。<a class="t" id="0425c08"></a>鬼女言。汝若不作。我當破汝利與汝衰惱。<a class="t" id="0425c09"></a>比丘言。隨汝作。我終不與汝作婬欲。比丘<a class="t" id="0425c10"></a>夜臥。鬼女以納衣裹。持著酒舍酒<span class="gaiji">瓫<!--gaiji,盆,1[分/瓦],2&#x74EB;,3-->
</span>中。酒<a class="t" id="0425c11"></a>家人明日見比丘在酒<span class="gaiji">瓫<!--gaiji,盆,1[分/瓦],2&#x74EB;,3-->
</span>中。問言。汝是何<a class="t" id="0425c12"></a>人。答言。我是沙門。是何沙門。答言。釋子沙<a class="t" id="0425c13"></a>門。問言。汝何故在是中。比丘具說是事。酒<a class="t" id="0425c14"></a>舍人言。汝去。比丘以從是大事得脫故。向<a class="t" id="0425c15"></a>諸比丘說。諸比丘以是事白佛。佛言。從今<a class="t" id="0425c16"></a>日比丘深山林中空處可異無人處。不應住。<a class="t" id="0425c17"></a>有比丘。在惡牛群中行。惡牛逐欲觸比丘。<a class="t" id="0425c18"></a>走倒女人上。女人抱捉比丘。比丘出手推<a class="t" id="0425c19"></a><span class="gaiji">却<!--gaiji,卻,1[去*ㄗ],2&#x5374;,3-->
</span>。是比丘心生疑。我將無得波羅夷耶。以<a class="t" id="0425c20"></a>是事白佛。佛言。不犯。從今日應安徐行牛<a class="t" id="0425c21"></a>群中。有一比丘。看井墮井中。井中先有女<a class="t" id="0425c22"></a>人。比丘墮上。女人抱捉比丘。比丘推<span class="gaiji">却<!--gaiji,卻,1[去*ㄗ],2&#x5374;,3-->
</span>。有<a class="t" id="0425c23"></a>居士入僧坊。井上看見是比丘。即時牽出。<a class="t" id="0425c24"></a>出時與女人俱出。居士問言。比丘與女人是<a class="t" id="0425c25"></a>中作何等。比丘言。是女人先墮我後墮。是<a class="t" id="0425c26"></a>比丘生疑。我將無得波羅夷耶。以是事白<a class="t" id="0425c27"></a>佛。佛言。無罪。從今日應一心看井。莫令墮。<a class="t" id="0425c28"></a>有一乞食比丘。中前著衣持<span class="gaiji">鉢<!--gaiji,缽,1[金*本],2&#x9262;,3-->
</span>入舍衛城乞<a class="t" id="0425c29"></a>食。到小門中欲入。有女人欲出。二人肩。相<a class="t" id="0426a01"></a>觸。是比丘。生疑。我將無得波羅夷耶。以是事<a class="t" id="0426a02"></a>白佛。佛言。若無心無罪。從今日應徐徐行<a class="t" id="0426a03"></a>乞食。有比丘。女人共乘船渡水。船沒水中<a class="t" id="0426a04"></a>女人抱捉比丘。比丘推<span class="gaiji">却<!--gaiji,卻,1[去*ㄗ],2&#x5374;,3-->
</span>。比丘後生疑。我<a class="t" id="0426a05"></a>將無得波羅夷耶。以是事白佛。佛言。不犯。<a class="t" id="0426a06"></a>從今日當徐徐乘船。</p>
<a class="t" id="0426a07"></a>
<p>
<a class="sc" id="3"></a>
<a class="t-linehead" id="0426a07"></a>
有一男子。名迦毘羅緊度。狀似女人。喜女<a class="t" id="0426a08"></a>人事到比丘尼所。語比丘尼言。度我出家。<a class="t" id="0426a09"></a>諸比丘尼不思惟便度。是人摩捫比丘尼。比<a class="t" id="0426a10"></a>丘尼驅出。復摩捫式叉摩尼。式叉摩尼驅出。<a class="t" id="0426a11"></a>復摩捫沙彌尼。沙彌尼驅出。比丘尼自念。<a class="t" id="0426a12"></a>我將無得波羅夷耶。以是事白佛。佛言。無<a class="t" id="0426a13"></a>罪。從今日當好思惟然後應度。有一估客<a class="t" id="0426a14"></a>遠行。其婦與他人作婬欲。有娠轉大。怖畏<a class="t" id="0426a15"></a>故自墮胎。墮胎已看是死兒大愁憂。無有同<a class="t" id="0426a16"></a>意人可使棄此死兒者。是家中有一比丘尼。<a class="t" id="0426a17"></a>常入出其家。是比丘尼中前著衣持<span class="gaiji">鉢<!--gaiji,缽,1[金*本],2&#x9262;,3-->
</span>來入<a class="t" id="0426a18"></a>其舍。比丘尼問言。汝何故愁憂。答言。我夫<a class="t" id="0426a19"></a>遠行。我於後與他作婬欲有娠。聞夫欲來<a class="t" id="0426a20"></a>我怖畏故自墮胎。我今無同意人與我棄此<a class="t" id="0426a21"></a>死兒者。是故愁憂。語比丘尼言。善女。汝能<a class="t" id="0426a22"></a>為。我棄此死兒不。答言。我能持去。誰能知<a class="t" id="0426a23"></a>者。即盛著<span class="gaiji">瓫<!--gaiji,盆,1[分/瓦],2&#x74EB;,3-->
</span>中以物覆頭。遠棄著無人行處。<a class="t" id="0426a24"></a>是中有諸博掩人。見是比丘尼持<span class="gaiji">瓫<!--gaiji,盆,1[分/瓦],2&#x74EB;,3-->
</span>來。各<a class="t" id="0426a25"></a>相謂言。往看。比丘尼棄何物。即共往看見<a class="t" id="0426a26"></a>死兒。見已自相語言。釋子比丘無斷婬欲。<a class="t" id="0426a27"></a>共比丘尼行婬欲。有娠生兒棄之。一人語<a class="t" id="0426a28"></a>二人。二人語三人。如是展轉惡名流布。遍<a class="t" id="0426a29"></a>舍衛城。有比丘。少欲知足行頭陀。聞是事<a class="t" id="0426b01"></a>心大愁憂。以是事白佛。佛以是因緣故和合<a class="t" id="0426b02"></a>僧。佛知故問是比丘尼。汝實爾不。答言。實<a class="t" id="0426b03"></a>爾世尊。佛種種因緣呵是比丘尼言。云何名<a class="t" id="0426b04"></a>比丘尼。棄他死胎。從今日諸比丘尼。不應<a class="t" id="0426b05"></a>棄死胎。若棄得罪。俱薩羅王波斯匿。聞跋<a class="t" id="0426b06"></a>陀迦毘羅出家。即請來入宮中。夏四月共止<a class="t" id="0426b07"></a>一處。後時王欲到園中。語守門人言。汝好<a class="t" id="0426b08"></a>守門。莫令是比丘尼出。守門人言。爾。王出<a class="t" id="0426b09"></a>後時守門人作是念。是比丘尼樂住不走。時<a class="t" id="0426b10"></a>守門人有餘因緣。比丘尼著夫人被服從門<a class="t" id="0426b11"></a>出逕到祇洹。爾時佛與百千眾恭敬圍遶說<a class="t" id="0426b12"></a>法。佛遙見來近已。佛言。善來跋陀迦毘羅。<a class="t" id="0426b13"></a>當佛作是語時。即失夫人被服。頭髮自落。<a class="t" id="0426b14"></a>袈裟著身。作比丘尼。作比丘尼已到佛所。<a class="t" id="0426b15"></a>頭面禮佛於一面立。佛為說四如意足神通<a class="t" id="0426b16"></a>道。即時比丘尼得神通力。是時王聞跋陀迦<a class="t" id="0426b17"></a>毘羅女走去。便將兵眾圍繞比丘尼坊。是比<a class="t" id="0426b18"></a>丘尼便飛虛空中。王仰看見已生悔心。我云<a class="t" id="0426b19"></a>何污是阿羅漢比丘尼。心悶躄地。時諸群臣<a class="t" id="0426b20"></a>以冷水灑。還得醒悟。向比丘尼悔過。諸比<a class="t" id="0426b21"></a>丘尼驅出。汝是行婬欲人。出去。是比丘尼<a class="t" id="0426b22"></a>言。我無受欲心。諸比丘尼言。汝夏四月共<a class="t" id="0426b23"></a>王在宮殿中。云何不受。是比丘尼不知云何。<a class="t" id="0426b24"></a>以是事白佛。佛知而故問是比丘尼。汝實受<a class="t" id="0426b25"></a>細滑不。答言。世尊。我云何當受。我覺是細<a class="t" id="0426b26"></a>滑。如熱鐵入身。佛言。汝若無受細滑心無<a class="t" id="0426b27"></a>罪。爾時佛語諸比丘尼。汝等勿復說是跋陀<a class="t" id="0426b28"></a>迦毘羅事。女人業報因緣故得是女根。他<a class="t" id="0426b29"></a>人強行婬。若比丘尼他人強捉行婬。無受欲<a class="t" id="0426c01"></a>心無罪。有比丘尼。名善生。端正可愛能動<a class="t" id="0426c02"></a>人心。迦毘羅緊度。先不語直來摩觸是比丘<a class="t" id="0426c03"></a>尼。比丘尼驅出。驅出已心生疑悔。我將<a class="t" id="0426c04"></a>無得波羅夷耶。以是事白佛。佛言。無受欲<a class="t" id="0426c05"></a>心無罪。有比丘尼。名陀尼。端正可愛能動<a class="t" id="0426c06"></a>人心。中前著衣持<span class="gaiji">鉢<!--gaiji,缽,1[金*本],2&#x9262;,3-->
</span>欲入舍衛國乞食。道中<a class="t" id="0426c07"></a>有諸博掩人。將入深林中。強共行婬。諸比<a class="t" id="0426c08"></a>丘尼驅令出坊。作是言。汝是行婬人不應住<a class="t" id="0426c09"></a>此。是比丘尼言。我無心受細滑。諸比丘尼<a class="t" id="0426c10"></a>言。諸博掩人將汝到深林中行婬。云何不受。<a class="t" id="0426c11"></a>是比丘尼不知云何。以是事白佛。佛知故問。<a class="t" id="0426c12"></a>汝實受細滑不。答言。世尊我云何受。我以<a class="t" id="0426c13"></a>手推<span class="gaiji">脚<!--gaiji,腳,1[腳-谷+去],2&#x811A;,3-->
</span>蹋轉身。不能得脫。佛言。若無心不<a class="t" id="0426c14"></a>受無罪。</p>
<a class="t" id="0426c15"></a>
<p>
<a class="sc" id="4"></a>
<a class="t-linehead" id="0426c15"></a>
佛語諸比丘尼言。汝等勿復說是比丘尼事。<a class="t" id="0426c16"></a>是比丘尼手推<span class="gaiji">脚<!--gaiji,腳,1[腳-谷+去],2&#x811A;,3-->
</span>蹋轉身不受。為他強捉無<a class="t" id="0426c17"></a>罪。有比丘尼。名守園。中前著衣持<span class="gaiji">鉢<!--gaiji,缽,1[金*本],2&#x9262;,3-->
</span>行乞<a class="t" id="0426c18"></a>食。有諸博掩人。牽入深林中。強為婬欲。諸<a class="t" id="0426c19"></a>比丘尼驅令出坊。是比丘尼言。諸善女。我<a class="t" id="0426c20"></a>無心受細滑。諸比丘尼言。諸博掩人牽汝<a class="t" id="0426c21"></a>入深林中作婬欲。云何不受。是時阿難在比<a class="t" id="0426c22"></a>丘尼坊中。諸比丘尼語言。阿難在此。阿難<a class="t" id="0426c23"></a>問。是比丘尼。敬畏阿難故不能答。阿難嫌<a class="t" id="0426c24"></a>其不答。是比丘尼心念。諸比丘尼驅我出坊。<a class="t" id="0426c25"></a>長老阿難復嫌我。我用活為。今當至阿耆羅<a class="t" id="0426c26"></a>婆河自投而死。是比丘尼盛滿瓶沙。自繫其<a class="t" id="0426c27"></a>頸沈於水中。沙瓶繩斷身或浮沒。爾時諸博<a class="t" id="0426c28"></a>掩人遊戲岸邊。見已相語。汝看是比丘尼。<a class="t" id="0426c29"></a>為水所漂浮。往取來。即共出之。扶著岸邊。<a class="t" id="0427a01"></a>水出得穌。將入深林共作婬欲。還來入坊。<a class="t" id="0427a02"></a>諸比丘尼復驅出言。汝先言無心受細滑。今<a class="t" id="0427a03"></a>博掩人將汝入深林中作婬已放來。是比丘<a class="t" id="0427a04"></a>尼不知云何。以是事白佛。佛知故問比丘尼<a class="t" id="0427a05"></a>言。汝有心受細滑不。答言。世尊。我云何受。<a class="t" id="0427a06"></a>我啼哭大喚。語言莫作。不能得脫。佛言。汝<a class="t" id="0427a07"></a>若無心受細滑無罪。佛語諸比丘尼言。汝等<a class="t" id="0427a08"></a>勿復說是比丘尼事。女人以先世業因緣故。<a class="t" id="0427a09"></a>得是女根。不得自在。雖啼哭亦強捉。雖言<a class="t" id="0427a10"></a>莫作亦強作。雖大喚亦強作。若比丘尼。為<a class="t" id="0427a11"></a>他強捉。無受欲心無罪。<span class="rule-number">初波羅夷竟</span></p>
<a class="t" id="0427a12"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-ba4">◀ 二犯等 (Two Offences &amp;
Miscellaneous)</a><a class="top" href="#">
▲ TOP </a><a class="next" href="/zh/zh-sv-ba62">第二盜戒之初二 (Pārājika 2) ▶</a>
</div>
</body>
</html>