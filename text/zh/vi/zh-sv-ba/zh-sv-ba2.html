<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-ba2">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Adhyāya</span>
<span class="mirror-right">比丘誦</span> </p>
<h1 class="mirror-row">
<span class="mirror-left">Dhammanikāya</span>
<span class="mirror-right">法部</span> </h1>
</div>
<p>
<a class="sc" id="1"></a>
<a class="t-linehead" id="0414c10"></a>
自恣法者。安居比丘應一處和合。眾僧應<a class="t" id="0414c11"></a>三種自恣。若見若聞若疑問。何以故。佛聽<a class="t" id="0414c12"></a>自恣。答以攝眾僧故。好惡相教化故。爾時<a class="t" id="0414c13"></a>出過罪如法得清淨。是名自恣法。與自恣<a class="t" id="0414c14"></a>者。病比丘不能來。應與自恣。若不病比丘<a class="t" id="0414c15"></a>自恣時不來。得突吉羅。若是比丘。畏失命<a class="t" id="0414c16"></a>若破戒。若八難中一一難起。不得止。應與<a class="t" id="0414c17"></a>自恣。是名與自恣。受自恣法者。若比丘從<a class="t" id="0414c18"></a>他比丘受自恣。界內應受。若畏失命破戒若<a class="t" id="0414c19"></a>八難中一一難起。爾時應出界去。是名受自<a class="t" id="0414c20"></a>恣法。說自恣法者。比丘從他受自恣。到僧中<a class="t" id="0414c21"></a>應說。若不說得突吉羅。若受自恣人睡眠若<a class="t" id="0414c22"></a>入定。若八難中一一難起不說無罪。是名說<a class="t" id="0414c23"></a>自恣法。布薩法者。半月半月諸比丘和合一<a class="t" id="0414c24"></a>處。自籌量身。晝作何罪夜作何罪。從前說<a class="t" id="0414c25"></a>戒以來。將不作罪耶。若有罪。當向同心淨<a class="t" id="0414c26"></a>戒比丘如法懺悔。若不得同心淨戒比丘。當<a class="t" id="0414c27"></a>生心。我後得同心淨戒比丘。當如法懺悔。問<a class="t" id="0414c28"></a>何以故。佛聽作布薩。答令諸比丘安住善法<a class="t" id="0414c29"></a>中捨離不善離不善法得清淨故。是名布薩<a class="t" id="0415a01"></a>法。與清淨法者。布薩時病比丘不能來。應<a class="t" id="0415a02"></a>與清淨。若能來而不來。得突吉羅。若是比丘。<a class="t" id="0415a03"></a>畏失命若破戒。若八難中一一難起。不得已<a class="t" id="0415a04"></a>與清淨。是名與清淨法。受清淨法者。若比<a class="t" id="0415a05"></a>丘從他比丘受清淨。界內應受。若是比丘。<a class="t" id="0415a06"></a>畏失命破戒。若八難中一一難起。爾時應出<a class="t" id="0415a07"></a>界去。是名受清淨法。說清淨者。比丘受他<a class="t" id="0415a08"></a>清淨。到僧中說者善。若不說。得突吉羅。若<a class="t" id="0415a09"></a>受清淨人。若睡眠若入定。若八難中一一<a class="t" id="0415a10"></a>難起。不說無罪。是名說清淨法。欲法者。欲<a class="t" id="0415a11"></a>名發心。如法僧事中隨僧法與欲。是名欲法。<a class="t" id="0415a12"></a>與欲法者。若比丘病不能來。應與欲。若不<a class="t" id="0415a13"></a>病能來而不來。得突吉羅。若比丘畏失命畏<a class="t" id="0415a14"></a>破戒。若八難中一一難起。不得止故與欲。<a class="t" id="0415a15"></a>得來而不來。得突吉羅。與欲者應言。比<a class="t" id="0415a16"></a>丘與欲來。若言與。是名得欲。若身業與。<a class="t" id="0415a17"></a>是名得欲。若口業與。是名得欲。若身口業<a class="t" id="0415a18"></a>不與。不名得欲。應將是比丘來僧中。若<a class="t" id="0415a19"></a>不來應一切僧就是比丘諸比丘不應別作羯<a class="t" id="0415a20"></a>磨。若別作羯磨。諸比丘得罪。是名與欲<a class="t" id="0415a21"></a>法受。欲法者。若比丘從他比丘受欲。界內<a class="t" id="0415a22"></a>應受。若是比丘畏失命畏破戒。若八難中<a class="t" id="0415a23"></a>一一難起。應出界去。是名受欲法。說欲<a class="t" id="0415a24"></a>法者。受欲比丘到僧中。應說彼比丘。欲<a class="t" id="0415a25"></a>若說者善。若不說得突吉羅。若是比丘。若<a class="t" id="0415a26"></a>睡眠若入定。若八難中一一難起。不說。無<a class="t" id="0415a27"></a>罪。是名說欲法。清淨法者。比丘語他。我<a class="t" id="0415a28"></a>清淨無罪。是名清淨法。與清淨法者。若比<a class="t" id="0415a29"></a>丘病不能來。應與清淨。若無病能來而不來。<a class="t" id="0415b01"></a>得突吉羅。若比丘畏失命畏破戒。若八難中<a class="t" id="0415b02"></a>一一難起。不得止故。應與清淨。與清淨法<a class="t" id="0415b03"></a>者。語比丘言。與清淨來。若言與。是名得清<a class="t" id="0415b04"></a>淨。若身業與。亦名得清淨。若口業與。是名<a class="t" id="0415b05"></a>得清淨。若不以身口業與。不名得清淨。應<a class="t" id="0415b06"></a>將是比丘來僧中。若不來。一切僧應就是比<a class="t" id="0415b07"></a>丘。諸比丘不應別作布薩。若別作。諸比丘<a class="t" id="0415b08"></a>得罪。是名與清淨法。欲清淨法者。若布薩<a class="t" id="0415b09"></a>時僧欲作種種羯磨。爾時應俱與欲清淨。是<a class="t" id="0415b10"></a>名欲清淨法。與欲清淨法者。若比丘病不能<a class="t" id="0415b11"></a>來。應與欲清淨。若不病能來。應到眾僧布<a class="t" id="0415b12"></a>薩羯磨處。若無病能來而不來。得突吉羅。<a class="t" id="0415b13"></a>若是比丘。畏失命畏破戒。若八難中一一難<a class="t" id="0415b14"></a>起。不得出故。應與欲清淨。比丘應語他比<a class="t" id="0415b15"></a>丘。與欲清淨來。若言與。是名得欲清淨。若<a class="t" id="0415b16"></a>身業與。亦名得欲清淨。若口業與。是名得<a class="t" id="0415b17"></a>欲清淨。若不以身口業與。不名得欲清淨。<a class="t" id="0415b18"></a>應將是比丘到僧中。若不能來。一切僧應就<a class="t" id="0415b19"></a>是比丘。諸比丘不應別作布薩羯磨。若別作。<a class="t" id="0415b20"></a>諸比丘得罪。是名與欲清淨法。受欲清淨法<a class="t" id="0415b21"></a>者。比丘欲受他欲清淨。應界內受。若畏失<a class="t" id="0415b22"></a>命畏破戒。若八難中一一難起。應出界去。<a class="t" id="0415b23"></a>是名受欲清淨法。說欲清淨法者。受他欲清<a class="t" id="0415b24"></a>淨者。應到僧中說。彼比丘欲清淨。若說者<a class="t" id="0415b25"></a>善。若不說。得突吉羅。是比丘若睡眠若入<a class="t" id="0415b26"></a>定。若八難中一一難起。不說無罪。是名說<a class="t" id="0415b27"></a>欲清淨法。起塔法者。給孤獨居士深心信佛。<a class="t" id="0415b28"></a>到佛所頭面禮足一面坐。白佛言。世尊。世<a class="t" id="0415b29"></a>尊遊行諸國土時。我不見世尊故甚渴仰。願<a class="t" id="0415c01"></a>賜一物我當供養。佛與爪髮言。居士。汝當<a class="t" id="0415c02"></a>供養是爪髮。居士即時白佛言。願世尊。聽<a class="t" id="0415c03"></a>我起髮塔爪塔。佛言。聽起髮塔爪塔。是名<a class="t" id="0415c04"></a>起塔法。塔地者。屬塔地者。園田穀田。於<a class="t" id="0415c05"></a>中初起塔。是名塔地。龕塔法者。佛聽作龕<a class="t" id="0415c06"></a>塔柱塔。佛廣聽一切作塔。是名塔法。塔物<a class="t" id="0415c07"></a>無盡者。毘耶離諸估客。用塔物翻轉得利<a class="t" id="0415c08"></a>供養塔。是人求利故欲到遠處。持此物與比<a class="t" id="0415c09"></a>丘言。長老。是塔物。汝當出息令得利供養<a class="t" id="0415c10"></a>塔。比丘言。佛未聽我等出塔物得利供養塔。<a class="t" id="0415c11"></a>以是事白佛。佛言。聽僧坊淨人若優婆塞出<a class="t" id="0415c12"></a>息塔物得供養塔。是名塔物。無盡供養塔法<a class="t" id="0415c13"></a>者。所應供養塔。若白色赤色青色黃色諸<a class="t" id="0415c14"></a>色等。聽供養塔及諸嚴飾具。是名供養塔法。<a class="t" id="0415c15"></a>莊嚴塔法者。所應莊嚴塔。若金剛座。高堂<a class="t" id="0415c16"></a>高樓重閣。懸諸寶鈴光相瓔珞繒幡華蓋金<a class="t" id="0415c17"></a>銀真珠車<span class="gaiji">璩<!--gaiji,璩,1[(王*巨)/木],2&#x249B2;,3-->
</span>馬瑙琉璃頗梨等種種寶物。<a class="t" id="0415c18"></a>如是等妙莊嚴具。是應供養塔。是名莊嚴<a class="t" id="0415c19"></a>塔法。花香瓔珞法者。所應供養塔。花香末<a class="t" id="0415c20"></a>香塗香。花瓔珞寶瓔珞。羅列然燈作眾伎<a class="t" id="0415c21"></a>樂。香塗牆壁分布香奩。應布花香香油灑地。<a class="t" id="0415c22"></a>是名花香瓔珞法。堅法者。比丘隨所住房。<a class="t" id="0415c23"></a>是中隨檀越分處應受供養。是名堅法。堅堅<a class="t" id="0415c24"></a>法者。若檀越與比丘飲食并衣被。以是因緣<a class="t" id="0415c25"></a>故。捨離二事數數食別眾食。是名堅堅法。<a class="t" id="0415c26"></a>粥法者。佛聽食八種粥。酥粥油粥。胡麻粥<a class="t" id="0415c27"></a>乳粥。小豆粥摩沙豆粥。麻子粥清粥。啜時<a class="t" id="0415c28"></a>不作聲。是名粥法。噉法者。佛聽九種噉。<a class="t" id="0415c29"></a>根噉莖噉葉噉。磨噉果噉胡麻噉。石蜜噉<a class="t" id="0416a01"></a>白蜜噉。噉時勿令大作聲。是名噉法含消法<a class="t" id="0416a02"></a>者。佛聽四種含消。酥油蜜石蜜。比丘含<a class="t" id="0416a03"></a>是四含消時。應作是念。我以治病因緣故含。<a class="t" id="0416a04"></a>不為美味。是名含消法。食法者。佛聽食五<a class="t" id="0416a05"></a>種食。飯<span class="gaiji">麨<!--gaiji,,1[麩-夫+少],2&#x9EA8;,3-->
</span>糒魚肉。比丘食是食。應生厭<a class="t" id="0416a06"></a>心。為存身命故。念莫墮數數食別眾食。又<a class="t" id="0416a07"></a>作是念。受殘食想。是名食法。<span class="gaiji">鉢<!--gaiji,缽,1[金*本],2&#x9262;,3-->
</span>法者。佛聽<a class="t" id="0416a08"></a>畜二種<span class="gaiji">鉢<!--gaiji,缽,1[金*本],2&#x9262;,3-->
</span>。瓦<span class="gaiji">鉢<!--gaiji,缽,1[金*本],2&#x9262;,3-->
</span>鐵<span class="gaiji">鉢<!--gaiji,缽,1[金*本],2&#x9262;,3-->
</span>。八種<span class="gaiji">鉢<!--gaiji,缽,1[金*本],2&#x9262;,3-->
</span>不應畜。金<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="0416a09"></a>
銀<span class="gaiji">鉢<!--gaiji,缽,1[金*本],2&#x9262;,3-->
</span>。琉璃<span class="gaiji">鉢<!--gaiji,缽,1[金*本],2&#x9262;,3-->
</span>摩尼<span class="gaiji">鉢<!--gaiji,缽,1[金*本],2&#x9262;,3-->
</span>。銅<span class="gaiji">鉢<!--gaiji,缽,1[金*本],2&#x9262;,3-->
</span>白鑞<span class="gaiji">鉢<!--gaiji,缽,1[金*本],2&#x9262;,3-->
</span>。木<span class="gaiji">鉢<!--gaiji,缽,1[金*本],2&#x9262;,3-->
</span>石<a class="t" id="0416a10"></a><span class="gaiji">鉢<!--gaiji,缽,1[金*本],2&#x9262;,3-->
</span>。是名<span class="gaiji">鉢<!--gaiji,缽,1[金*本],2&#x9262;,3-->
</span>法。衣法者。七種衣。不須作淨。<a class="t" id="0416a11"></a>得自畜。僧伽梨。<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧。安陀會。雨浴衣。<a class="t" id="0416a12"></a>覆瘡衣。尼師壇。及餘如法所用衣物。是名<a class="t" id="0416a13"></a>衣法。尼師壇法者。佛聽畜尼師壇。為愛護<a class="t" id="0416a14"></a>臥具故。無尼師壇不應坐僧臥具上。是名尼<a class="t" id="0416a15"></a>師壇法。針法者。佛聽畜二種鍼。銅鍼鐵鍼。<a class="t" id="0416a16"></a>糠米鼻小豆鼻圓鼻。是名鍼法。鍼筒法者。<a class="t" id="0416a17"></a>佛聽畜鍼筒。為愛護針不令數失。更求覓妨<a class="t" id="0416a18"></a>行道故。是名針筒法。水瓶法者。佛聽畜水<a class="t" id="0416a19"></a>瓶。好淨潔畜。是名水瓶法。常用水瓶法者。<a class="t" id="0416a20"></a>亦應淨潔畜水瓶水。蓋亦如是。是名常用水<a class="t" id="0416a21"></a>瓶法。和上法者。諸比丘無和上。則作諸<a class="t" id="0416a22"></a>弊惡。若病無人瞻視。是故佛聽有和上。和<a class="t" id="0416a23"></a>上當教化瞻視為汝說法。佛雖聽作和上。諸<a class="t" id="0416a24"></a>比丘不欲作和上。佛教令作和上。是名和<a class="t" id="0416a25"></a>上法。共行弟子法者。所欲出行應白和上。<a class="t" id="0416a26"></a>行時應隨和上後供給所須。常隨逐不遠<a class="t" id="0416a27"></a>離。如法事中莫違逆意。一切所作皆應白和<a class="t" id="0416a28"></a>上。除大小便嚙齒木禮佛法僧。是名共行弟<a class="t" id="0416a29"></a>子法。阿闍梨法者。諸比丘無阿闍梨。作諸<a class="t" id="0416b01"></a>弊惡若病無人瞻視是故佛聽有阿闍梨。阿<a class="t" id="0416b02"></a>闍梨常教化瞻視為汝說法。佛雖聽作阿<a class="t" id="0416b03"></a>闍梨。諸比丘不欲作阿闍梨。佛教令作阿<a class="t" id="0416b04"></a>闍梨。是名阿闍梨法。近行弟子法者。所欲<a class="t" id="0416b05"></a>出行應白阿闍梨。行時應隨阿闍梨後供給<a class="t" id="0416b06"></a>所須。當隨逐不遠離。如法事中莫違逆意。<a class="t" id="0416b07"></a>一切所作皆應白阿闍梨。除大小便嚙齒木<a class="t" id="0416b08"></a>禮佛法僧。是名近行弟子法。和上阿闍梨共<a class="t" id="0416b09"></a>行近行弟子法者。和上阿闍梨。於共行近行<a class="t" id="0416b10"></a>弟子。應生兒子想。共行近行弟子。於和上<a class="t" id="0416b11"></a>阿闍梨。應生父想。汝等能如是者。於我法<a class="t" id="0416b12"></a>中增長善法。是名和上阿闍梨。共行近行弟<a class="t" id="0416b13"></a>子法沙彌法者。佛聽沙彌極小乃至七歲能<a class="t" id="0416b14"></a>驅食上烏者。是名沙彌法。依止法者。有一<a class="t" id="0416b15"></a>客比丘。未滿五歲。日暮來入僧坊求依止。<a class="t" id="0416b16"></a>久而不得。迷悶躄地垂死。諸比丘以是事<a class="t" id="0416b17"></a>白佛。佛言。從今日莫即日急求依止。聽一<a class="t" id="0416b18"></a>宿息已當求依止。爾時諸比丘。不問好惡趣<a class="t" id="0416b19"></a>得依止。不能增長善法。佛言。莫趣得依止。<a class="t" id="0416b20"></a>當觀是比丘能教化弟子令善不。如是觀察。<a class="t" id="0416b21"></a>具足功德者。當求依止。若無具足功德者。<a class="t" id="0416b22"></a>當更求依止。是名依止法。與依止法者。比<a class="t" id="0416b23"></a>丘若滿十歲。應與他依止法。滿十歲鈍<a class="t" id="0416b24"></a>根不了。不應與他依止。是名與依止法。受<a class="t" id="0416b25"></a>依止者。比丘應從座處起。偏袒著衣脫革屣<a class="t" id="0416b26"></a>胡跪曲身。兩手捉上座兩足。應三說求依止。<a class="t" id="0416b27"></a>是名受依止法。捨依止法者。有五因緣捨依<a class="t" id="0416b28"></a>止。一師波那禰。二自捨住處去。三反戒。<a class="t" id="0416b29"></a>四捨此部到異部中。五見本和上。是名捨依<a class="t" id="0416c01"></a>止法。地法者。隨應何地欲起塔僧坊。先應<a class="t" id="0416c02"></a>看是地中作。不妨行來處。樹林具足。水具<a class="t" id="0416c03"></a>足。晝夜靜寂。少蚊虻少風少熱少諸毒蝎。<a class="t" id="0416c04"></a>如是觀察地起塔僧坊。若不觀察是地。起<a class="t" id="0416c05"></a>塔僧坊者。治塔僧坊比丘。得突吉羅。是名<a class="t" id="0416c06"></a>地法。僧坊法者。佛聽諸僧坊中溫室講堂樓<a class="t" id="0416c07"></a>閣一重舍尖頭舍揵那舍。佛聽是諸坊舍<a class="t" id="0416c08"></a>眾僧畜。亦聽一人畜。是名僧坊法。臥具法<a class="t" id="0416c09"></a>者。佛所聽諸比丘臥具。<span class="gaiji">麁<!--gaiji,麤,1[色-巴+鹿],2&#x9E81;,3-->
</span>陛繩床細陛繩<a class="t" id="0416c10"></a>床。氈褥臥具種種覆處。佛聽眾僧畜。亦聽<a class="t" id="0416c11"></a>一人畜。是名臥具法。治塔僧坊法者。阿羅<a class="t" id="0416c12"></a>毘國諸塔僧坊毀壞。佛知已故問阿難。是諸<a class="t" id="0416c13"></a>塔僧坊。何以故毀壞。阿難言。諸六群比丘<a class="t" id="0416c14"></a>欲治故。餘比丘畏不敢治。佛言。此六群比<a class="t" id="0416c15"></a>丘所欲治塔僧坊。眾僧應羯磨與餘人治。受<a class="t" id="0416c16"></a>羯磨比丘少多造手。或著一土墼。或以一束<a class="t" id="0416c17"></a>草或塞一孔。或塗地泥壁。或以牛糞塗地塗<a class="t" id="0416c18"></a>壁。如是少多作已言。我更不欲作。佛言。如<a class="t" id="0416c19"></a>是人不應與作羯磨。若是比丘能大作功德<a class="t" id="0416c20"></a>修治者。應與治塔僧坊羯磨。是名治塔僧坊<a class="t" id="0416c21"></a>法。治塔僧坊人法者。若比丘欲新起塔僧坊<a class="t" id="0416c22"></a>新作臥具。佛言。以是事故。僧應令十二歲<a class="t" id="0416c23"></a>悉捨餘事。當隨事大小。或十一歲十歲。九<a class="t" id="0416c24"></a>歲八歲。七歲六歲。五歲四歲三二一歲。<a class="t" id="0416c25"></a>應捨餘事。但令壘壁搆架材木泥覆污飾。<a class="t" id="0416c26"></a>是名治塔僧坊人法。恭敬法者。隨上座次第。<a class="t" id="0416c27"></a>禮拜迎來送去。合掌曲身上座邊立。是名恭<a class="t" id="0416c28"></a>敬法。澡豆法者。佛聽用小豆大豆摩沙豆豍<a class="t" id="0416c29"></a>豆胡豆屑一梨梨頻陀等乾草屑。莫雜香<a class="t" id="0417a01"></a>作。除病人。餘不聽用。若不索。檀越自與。<a class="t" id="0417a02"></a>隨意得用。是名澡豆法。漿法者。佛聽八種<a class="t" id="0417a03"></a>漿等。比丘應飲。昭梨漿。莫梨漿。拘羅漿。<a class="t" id="0417a04"></a>舍梨漿。舍多漿。蒲桃漿。頗樓沙漿。梨漿。<a class="t" id="0417a05"></a>是八種漿等。以水作淨應飲。是名漿法。藥<a class="t" id="0417a06"></a>法者。根藥莖藥葉藥花藥果藥。佛聽是藥<a class="t" id="0417a07"></a>草。亦聽眾僧畜。亦聽一人畜。是名藥法。<a class="t" id="0417a08"></a>蘇毘羅漿法者。佛聽飲蘇毘羅漿。為冷病比<a class="t" id="0417a09"></a>丘故。如為舍利弗故聽飲。是名蘇毘羅漿法。<a class="t" id="0417a10"></a>皮韋法者。若諸皮韋。比丘不應畜著不應<a class="t" id="0417a11"></a>坐。除富羅。除革屣。除富羅帶革屣帶。除<a class="t" id="0417a12"></a>摩棧皮鹿皮。及除革屣網紐。是名皮韋<a class="t" id="0417a13"></a>法。革屣法者。佛聽二種革屣。一重革屣。破<a class="t" id="0417a14"></a>慢淨革屣。若雜色莊嚴革屣不應畜。是名革<a class="t" id="0417a15"></a>屣法。支足法者。佛聽二種支足物。一者廁<a class="t" id="0417a16"></a><span class="gaiji">隥<!--gaiji,磴,1[阿-可+登],2&#x96A5;,3-->
</span>。二者支床<span class="gaiji">脚<!--gaiji,腳,1[腳-谷+去],2&#x811A;,3-->
</span>物。八種支足物不聽用。是<a class="t" id="0417a17"></a>名支足法。机法者。若動搖若有聲若莊嚴。<a class="t" id="0417a18"></a>如是机不應畜。是名机法。杖法者。佛聽杖<a class="t" id="0417a19"></a><span class="gaiji">［矛＊（替－曰＋貝）］<!--gaiji,,1[矛*(替-曰+貝)],2&#x2539E;,3-->
</span>。若鐵若銅。為堅牢故。上作樓環。又杖法<a class="t" id="0417a20"></a>者。佛在寒園林中住。多諸腹行毒蟲嚙諸比<a class="t" id="0417a21"></a>丘。佛言。應作有聲杖驅遣毒蟲。是名杖法。<a class="t" id="0417a22"></a>杖囊法者。佛聽以絡囊盛杖。為愛護故。莫令<a class="t" id="0417a23"></a>破失。更求覓妨行道故。是名杖囊法。噉蒜<a class="t" id="0417a24"></a>法者。佛聽冷病比丘噉蒜。以藥和噉。如舍<a class="t" id="0417a25"></a>利弗等。隨噉蒜法應行。是名噉蒜法。剃刀<a class="t" id="0417a26"></a>法者。佛聽眾僧畜剃刀。一人亦畜。為剃鬚<a class="t" id="0417a27"></a>髮故。是名剃刀法。剃刀鞘法者。佛聽諸<a class="t" id="0417a28"></a>比丘畜剃刀鞘。為賞護莫令失。更求覓妨<a class="t" id="0417a29"></a>行道故。戶鉤法者。佛聽畜戶鉤。為守護房<a class="t" id="0417b01"></a>舍。守護房舍故則守護自身。守護自身故則<a class="t" id="0417b02"></a>守護臥具。若鎖若戶橝鑐鑰等亦如是。是名<a class="t" id="0417b03"></a>戶鉤法。乘法者。佛聽眼病諸比丘乘乘。如<a class="t" id="0417b04"></a>畢陵伽婆蹉。是名乘法。蓋法者。不應捉蓋<a class="t" id="0417b05"></a>入白衣舍。除施蓋持入。是名蓋法。扇法者。<a class="t" id="0417b06"></a>佛聽眾僧畜扇。一人亦畜。是名扇法。拂法<a class="t" id="0417b07"></a>者。佛聽眾僧畜拂。一人亦畜。是名拂法。鏡<a class="t" id="0417b08"></a>法者。比丘不應鏡中觀面。不應<span class="gaiji">鉢<!--gaiji,缽,1[金*本],2&#x9262;,3-->
</span>中水中自<a class="t" id="0417b09"></a>看面。除面上有瘡。是名鏡法。治眼法者。有<a class="t" id="0417b10"></a>五種治眼物。黑物青白物屑草屑華屑<span class="gaiji">菓<!--gaiji,果,1[卄/果],2&#x83D3;,3-->
</span>汁。<a class="t" id="0417b11"></a>佛言。莫為端嚴故治眼。為治眼病故。是名<a class="t" id="0417b12"></a>治眼法。治眼籌法者。佛聽治眼籌法以鐵作<a class="t" id="0417b13"></a>銅作貝象牙角木瓦作。是名治眼籌法。盛眼<a class="t" id="0417b14"></a>藥籌物法者。是物應好賞護。莫令失更求覓<a class="t" id="0417b15"></a>妨行道。是名盛眼藥籌物法。華香瓔珞法者。<a class="t" id="0417b16"></a>比丘自不得著。亦不應教他人著。若不乞<a class="t" id="0417b17"></a>而得。應隨意受已持供養佛塔及阿羅漢塔。<a class="t" id="0417b18"></a>是名花香瓔珞法。歌舞伎樂法者。歌舞伎<a class="t" id="0417b19"></a>樂。比丘自不應往觀。亦不應教他往觀。是<a class="t" id="0417b20"></a>事一切不聽。是名歌舞伎樂法。臥法者。無<a class="t" id="0417b21"></a>病比丘晝日不應臥。夜若然燭不應臥。若<a class="t" id="0417b22"></a>喜鼾眠。應起經行。若不能起。應屏處去。<a class="t" id="0417b23"></a>莫以是因緣惱亂餘人。是名臥法。坐法者。<a class="t" id="0417b24"></a>比丘晝日若坐若經行。以遮惱蓋法。晝日若<a class="t" id="0417b25"></a>坐若經行。遮惱蓋已。初夜若坐若經行。亦<a class="t" id="0417b26"></a>以遮惱蓋法。初夜若坐若經行。遮惱蓋已至<a class="t" id="0417b27"></a>中夜。息故入房舍。四牒敷<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧僧伽梨<a class="t" id="0417b28"></a>枕頭下。方<span class="gaiji">脇<!--gaiji,脅,1[月*劦],2&#x8107;,3-->
</span>著床累足。明相現前憶念起想。<a class="t" id="0417b29"></a>後夜早起。若坐若經行。遮惱蓋法。是名坐<a class="t" id="0417c01"></a>法。禪杖法者。佛聽法杖及安法杖處。為賞<a class="t" id="0417c02"></a>護莫令失。更求覓妨行道。是名禪杖法。禪<a class="t" id="0417c03"></a>帶法者。佛聽腰病比丘畜禪帶。如為舍利<a class="t" id="0417c04"></a>弗故聽畜。是名禪帶法。帶法者。佛聽三種<a class="t" id="0417c05"></a>帶。繩織帶編帶毳繩帶。是名帶法。衣<span class="gaiji">［革＊玄］<!--gaiji,,1[革*玄],2&#x4A59;,3-->
</span>
<a class="t" id="0417c06"></a>
帶法者。佛聽畜衣<span class="gaiji">［革＊玄］<!--gaiji,,1[革*玄],2&#x4A59;,3-->
</span>帶。為攝衣令不墮落。<a class="t" id="0417c07"></a>應好賞護。莫令失。更求覓妨行道故。是名<a class="t" id="0417c08"></a>衣<span class="gaiji">［革＊玄］<!--gaiji,,1[革*玄],2&#x4A59;,3-->
</span>帶法。抄繫衣法者。除上高作。餘時不<a class="t" id="0417c09"></a>應抄繫。是名抄繫衣法。挑擲法者。佛聽挑<a class="t" id="0417c10"></a>擲作聲。為怨賊故。莫令著。餘時不得作。<a class="t" id="0417c11"></a>是名挑擲法。地法者。佛聽受地。為僧伽藍<a class="t" id="0417c12"></a>故。聽僧起坊舍故。林者。林名眾樹。事者。<a class="t" id="0417c13"></a>名<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>亂相言讒謗出罪過咎。共相憎共相別<a class="t" id="0417c14"></a>離。如是於自身惡。亦令他惡。亦二惡故。不<a class="t" id="0417c15"></a>應作如是等種種衰惱事。一切不應作破僧。<a class="t" id="0417c16"></a>有二種破羯磨破輪。破羯磨者。若諸比丘<a class="t" id="0417c17"></a>一界內別作布薩羯磨。是名破羯磨。破輪<a class="t" id="0417c18"></a>者。輪名八種聖道分。令人捨八聖道入邪道<a class="t" id="0417c19"></a>中。是名破輪。是名二種破僧。如是應看和<a class="t" id="0417c20"></a>上阿闍梨。看上座中座下座。如上所說法應<a class="t" id="0417c21"></a>學。如上所說法中。亦應善知。<span class="rule-number">法部竟</span></p>
<a class="t" id="0417c22"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-ba1">◀ 具足戒 (Upasampadā)</a><a class="top" href="#">
▲ TOP </a><a class="next" href="/zh/zh-sv-ba3">行法 (Ācāra) ▶</a>
</div>
</body>
</html>