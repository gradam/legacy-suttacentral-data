<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-sv-ba1">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Adhyāya</span>
<span class="mirror-right">比丘誦</span> </p>
<h1 class="mirror-row">
<span class="mirror-left">Upasampadā</span>
<span class="mirror-right">具足戒</span> </h1>
</div>
<a class="t-juannumber" id="juan-56"></a>
<a class="t" id="0410a01"></a><a class="t" id="0410a02"></a>
<p class="suttainfo">
<span class="t-juanname">十誦律卷第五十六<span class="t-note">（第十誦之一）</span></span><br>
<a class="t" id="0410a03"></a><a class="t" id="0410a04"></a>
<span class="t-byline">後秦北印度三藏弗若多羅譯</span></p>
<a class="t" id="0410a05"></a>
<a class="t" id="0410a06"></a>
<p>
<a class="sc" id="1"></a>
<a class="t-linehead" id="0410a06"></a>
佛在王舍城。語諸比丘。十種明具足戒。何<a class="t" id="0410a07"></a>等十。佛世尊自然無師得具足戒。五比丘得<a class="t" id="0410a08"></a>道即得具足戒。長老摩訶迦葉自誓即得具<a class="t" id="0410a09"></a>足戒。蘇陀隨順答佛論故得具足戒。邊地<a class="t" id="0410a10"></a>持律第五得受具足戒。摩訶波闍波提比丘<a class="t" id="0410a11"></a>尼受八重法即得具足戒。半迦尸尼遣使得<a class="t" id="0410a12"></a>受具足戒。佛命善來比丘得具足戒。歸命三<a class="t" id="0410a13"></a>寶已三唱我隨佛出家即得具足戒。白四羯<a class="t" id="0410a14"></a>磨得具足戒。是名十種具足戒。三種得具<a class="t" id="0410a15"></a>足戒。一善來作比丘。二歸命三唱。三白四<a class="t" id="0410a16"></a>羯磨。於是中若未結白四羯磨。若人歸命<a class="t" id="0410a17"></a>三唱。我隨佛出家。是善受具足戒。若結白<a class="t" id="0410a18"></a>四羯磨後。若歸依三唱出家。不名得具足<a class="t" id="0410a19"></a>戒。善來作比丘。若結白四羯磨前。若結白<a class="t" id="0410a20"></a>四羯磨後。皆善來得具足戒。何以故。佛法<a class="t" id="0410a21"></a>王自與受戒。無有在學地命終故。諸比丘尼<a class="t" id="0410a22"></a>三種得受具足戒。一受八重法。二遣使。三白<a class="t" id="0410a23"></a>四羯磨。是中受八重法。初一人得後不得。<a class="t" id="0410a24"></a>遣使者。如半迦尸尼得。若有欲出家道路障<a class="t" id="0410a25"></a>礙。相似亦得。是使人眾僧中受羯磨。不多<a class="t" id="0410a26"></a>不少。向半迦尸尼說。亦說三依止。應說受<a class="t" id="0410a27"></a>戒歲月時節。亦應廣說八波羅夷法。如是名<a class="t" id="0410a28"></a>得具足戒。若不如是。不得具足戒。可受具<a class="t" id="0410a29"></a>足戒者。若男子女人無遮受戒法。是名可受<a class="t" id="0410b01"></a>具足戒。不可受具足戒者。若男子女人有遮<a class="t" id="0410b02"></a>法。無和上阿闍梨。無衣<span class="gaiji">鉢<!--gaiji,缽,1[金*本],2&#x9262;,3-->
</span>。不能男。污比<a class="t" id="0410b03"></a>丘尼。殺父母殺阿羅漢。破僧惡心出佛身血。<a class="t" id="0410b04"></a>如是人不可受具足戒。若受戒污眾僧。與受<a class="t" id="0410b05"></a>戒者得突吉羅。若人諸根具足無障礙。某種<a class="t" id="0410b06"></a>姓某名字某事業。眾僧一心如法和合。問無<a class="t" id="0410b07"></a>遮受戒法已。然後與受戒。如蘇陀等如法得<a class="t" id="0410b08"></a>受具足戒。於是中十三人先來。不得具足戒。<a class="t" id="0410b09"></a>殺父殺母殺阿羅漢。破僧惡心出佛身血。先<a class="t" id="0410b10"></a>破戒賊住比丘。先來白衣不能男。污比丘尼。<a class="t" id="0410b11"></a>越濟人。滅羯磨人及非人。如是等名污眾僧<a class="t" id="0410b12"></a>人。不得受戒。與受戒者得罪。是名善受具<a class="t" id="0410b13"></a>足戒法。有二種羯磨。一治罪羯磨。二成善<a class="t" id="0410b14"></a>羯磨。治罪羯磨者。謂苦切羯磨依止羯磨驅<a class="t" id="0410b15"></a>出羯磨下意羯磨擯羯磨。如是等苦惱羯磨。<a class="t" id="0410b16"></a>是名治罪羯磨。成善羯磨者。謂受戒羯磨布<a class="t" id="0410b17"></a>薩羯磨自恣羯磨出罪羯磨布草羯磨。如是<a class="t" id="0410b18"></a>等能成善法羯磨。是名成善羯磨。羯磨事者。<a class="t" id="0410b19"></a>隨所從因緣作羯磨。是名羯磨事。遮羯磨者。<a class="t" id="0410b20"></a>若羯磨時不如法作白。不如法唱說。別眾非<a class="t" id="0410b21"></a>法可壞。是名遮羯磨。不遮羯磨者。若羯磨<a class="t" id="0410b22"></a>時如法作白如法唱說。和合眾如法不可壞。<a class="t" id="0410b23"></a>是名不遮羯磨。出羯磨者。諸比丘語擯比丘<a class="t" id="0410b24"></a>言。汝已被舉。出去。僧不得與汝同事。何以<a class="t" id="0410b25"></a>故。僧已作羯磨。汝今出去。是名出羯磨。捨<a class="t" id="0410b26"></a>羯磨者。擯比丘僧還與解擯。還共作羯磨同<a class="t" id="0410b27"></a>事共住。是名捨羯磨。苦切事者。若比丘喜<a class="t" id="0410b28"></a><span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>亂諍訟。僧因是故作苦切羯磨。是名苦切。<a class="t" id="0410b29"></a>出罪事者。三種出罪事。若見若聞若疑。是<a class="t" id="0410c01"></a>三種事應以時出。莫以非時。當以實出。莫<a class="t" id="0410c02"></a>以妄語。當以利益出。莫以無益。當軟語出。<a class="t" id="0410c03"></a>莫以惡口。以慈悲心莫以瞋恨。因緣事者。<a class="t" id="0410c04"></a>隨所從因緣作羯磨。是名因緣事。如跋陀婆<a class="t" id="0410c05"></a>羅經中廣說五攝。語治事者。四種羯磨名<a class="t" id="0410c06"></a>為治事。謂苦切羯磨依止羯磨驅出羯磨下<a class="t" id="0410c07"></a>意羯磨。除滅事者。隨所從因緣滅<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍亂事。<a class="t" id="0410c08"></a>是人得心悔折伏。恭敬禮拜軟語問訊捨離<a class="t" id="0410c09"></a>本事。是名除滅事。學者。三學。善戒學善心<a class="t" id="0410c10"></a>學善慧學。是名為學。還戒者。若比丘言。我<a class="t" id="0410c11"></a>捨佛捨法捨僧捨戒。捨和上阿闍梨。捨同和<a class="t" id="0410c12"></a>上同阿闍梨。捨比丘比丘尼式叉摩尼沙彌<a class="t" id="0410c13"></a>沙彌尼。汝等當知。我是白衣若沙彌。我非<a class="t" id="0410c14"></a>比丘非沙門非釋種子。乃至言。我不喜與<a class="t" id="0410c15"></a>汝等共住。是名還戒。不捨戒者。若狂人捨<a class="t" id="0410c16"></a>戒。不名捨戒。若散亂心病壞心捨戒。不名<a class="t" id="0410c17"></a>捨戒。若向狂人散亂心人病壞心人捨戒。不<a class="t" id="0410c18"></a>名捨戒。若獨捨戒。若獨非獨想。若非獨獨<a class="t" id="0410c19"></a>想捨戒。不名捨戒。若中國人向邊地人。若<a class="t" id="0410c20"></a>邊地人向中國人捨戒。不相解語。不名捨戒。<a class="t" id="0410c21"></a>若向<span class="gaiji">瘂<!--gaiji,啞,1[病-丙+亞],2&#x7602;,3-->
</span>人聾人啞聾人不智人非人睡眠人入<a class="t" id="0410c22"></a>定人捨戒。若隔障若自瞋若向瞋人捨戒。若<a class="t" id="0410c23"></a>夢中捨戒。若不決定心捨戒。若人不了其語。<a class="t" id="0410c24"></a>若前人不決定知捨。是皆不名捨戒。是名不<a class="t" id="0410c25"></a>捨戒。戒羸者。若比丘愁憂不樂比丘法。厭<a class="t" id="0410c26"></a>惡比丘法。欲墮聖相。欲立白衣相須在家<a class="t" id="0410c27"></a>法。不須比丘法求白衣法。作是言。我憶念<a class="t" id="0410c28"></a>父母兄弟姊妹妻子。速教我世間諸巧便事。<a class="t" id="0410c29"></a>教我令得世間安隱住處。囑累我令得善知<a class="t" id="0411a01"></a>識。是比丘愁憂不樂比丘法。乃至求白衣法。<a class="t" id="0411a02"></a>如是言說音聲慚愧故。不欲了了向人說我<a class="t" id="0411a03"></a>反戒。是故名戒羸。戒羸不出者。不令他人<a class="t" id="0411a04"></a>了知。諍事者。云何是諍事。有四種諍事。相<a class="t" id="0411a05"></a>言諍。無事諍。犯罪諍。常所行諍。是名為<a class="t" id="0411a06"></a>諍事。正取事者。隨事起因緣正取其實。是<a class="t" id="0411a07"></a>名正取事。滅事者。七滅事法。現前滅事法。<a class="t" id="0411a08"></a>憶念滅事法。不癡滅事法。自言滅事法。實<a class="t" id="0411a09"></a>覓滅事法。多覓滅事法。如草布地滅事法。<a class="t" id="0411a10"></a>是名滅事。除滅事者。有五因緣事則易滅。<a class="t" id="0411a11"></a>是事白僧。用佛語斷二部伴黨。共軟語。諍<a class="t" id="0411a12"></a>訟比丘瞋恨必折。有罪比丘可出。若事有<a class="t" id="0411a13"></a>此五因緣。則易除滅。是名除滅事。說者。若<a class="t" id="0411a14"></a>布薩說戒時。若說四事。若說十三事等。是<a class="t" id="0411a15"></a>名說。不說者。若住處布薩說戒時。上座不<a class="t" id="0411a16"></a>諳不誦次第二上座應說。若復不諳不誦。<a class="t" id="0411a17"></a>第三上座應說。如是展轉一切皆不諳不誦<a class="t" id="0411a18"></a>故不說。是名不說。獨住法者。若比丘獨阿<a class="t" id="0411a19"></a>蘭若處十五日布薩時。應灑掃塔寺布薩處<a class="t" id="0411a20"></a>及中庭次第敷座。應求火應求火爐燃燭應<a class="t" id="0411a21"></a>辦籌。若客比丘未布薩者來。應共作布薩<a class="t" id="0411a22"></a>說戒。若無比丘來。應高上遙望。若遙見比<a class="t" id="0411a23"></a>丘。喚言速來。今是布薩日。若不見。是比丘<a class="t" id="0411a24"></a>還坐處坐。應心念口言。今眾僧布薩。若十<a class="t" id="0411a25"></a>四日若十五日。我某甲亦布薩。若十四日若<a class="t" id="0411a26"></a>十五日。是比丘如是作。名得布薩。是名獨<a class="t" id="0411a27"></a>住法。癡羯磨者。若比丘狂心顛倒。或來布<a class="t" id="0411a28"></a>薩或不來。或來眾會或不來。或來羯磨或不<a class="t" id="0411a29"></a>來。是比丘應以白二作癡羯磨。廣說如施越<a class="t" id="0411b01"></a>比丘。是名癡羯磨。不癡羯磨者。除癡羯磨。<a class="t" id="0411b02"></a>餘諸羯磨。名不癡羯磨。不消供養者。施與<a class="t" id="0411b03"></a>持戒人。持戒人轉與破戒人。是名不消施。<a class="t" id="0411b04"></a>與正見人。正見人轉與邪見人。是名不消。<a class="t" id="0411b05"></a>若過度用。是名不消供養。十種不現前羯<a class="t" id="0411b06"></a>磨者。覆<span class="gaiji">鉢<!--gaiji,缽,1[金*本],2&#x9262;,3-->
</span>羯磨。仰<span class="gaiji">鉢<!--gaiji,缽,1[金*本],2&#x9262;,3-->
</span>羯磨。作學家羯磨。捨<a class="t" id="0411b07"></a>學家羯磨。治僧伽藍羯磨。監僧伽藍民羯<a class="t" id="0411b08"></a>磨。使沙彌羯磨。不禮拜羯磨。不共語羯<a class="t" id="0411b09"></a>磨。不供養羯磨。是名十不現前羯磨。非羯<a class="t" id="0411b10"></a>磨者。若應四眾作羯磨。而減四眾。是不名<a class="t" id="0411b11"></a>作羯磨。若白衣作第四人。若沙彌非比丘外<a class="t" id="0411b12"></a>道。不見擯不作擯惡邪不除擯。不共住種種<a class="t" id="0411b13"></a>不共住。自言犯重罪先來白衣。污比丘尼不<a class="t" id="0411b14"></a>能男。殺父殺母殺阿羅漢。破僧惡心出佛<a class="t" id="0411b15"></a>身血。如是等作第四人。是不名作羯磨。若<a class="t" id="0411b16"></a>應五眾作羯磨。而減五眾作。是不名作羯磨。<a class="t" id="0411b17"></a>若白衣作第五人。若沙彌非比丘外道。不見<a class="t" id="0411b18"></a>擯不作擯惡邪不除擯。不共住種種不共住。<a class="t" id="0411b19"></a>自言犯重罪先來白衣。污比丘尼不能男。殺<a class="t" id="0411b20"></a>父殺母殺阿羅漢。破僧惡心出佛身血。如<a class="t" id="0411b21"></a>是等作第五人。是不名作羯磨。若應十眾作<a class="t" id="0411b22"></a>羯磨。而減十眾作羯磨。是不名作羯磨。若<a class="t" id="0411b23"></a>白衣作第十人。沙彌非比丘外道。不見擯不<a class="t" id="0411b24"></a>作擯惡邪不除擯。不共住種種不共住。自言<a class="t" id="0411b25"></a>犯重罪先來白衣。污比丘尼不能男。殺父殺<a class="t" id="0411b26"></a>母殺阿羅漢。破僧惡心出佛身血。如是等作<a class="t" id="0411b27"></a>第十人。是不名作羯磨。若應二十眾作羯磨。<a class="t" id="0411b28"></a>而減二十眾作羯磨。是不名作羯磨。若白衣<a class="t" id="0411b29"></a>作第二十人。若沙彌非比丘外道。不見擯不<a class="t" id="0411c01"></a>作擯惡邪不除擯。不共住種種不共住。自言<a class="t" id="0411c02"></a>犯重罪先來白衣。污比丘尼不能男。殺父殺<a class="t" id="0411c03"></a>母殺阿羅漢。破僧惡心出佛身血。如是等作<a class="t" id="0411c04"></a>第二十人。是不名作羯磨。善者。如毘尼中<a class="t" id="0411c05"></a>廣說善法。出罪者。有五種如法出罪。不向<a class="t" id="0411c06"></a>不共住人別住人未受具足戒人出罪。出殘<a class="t" id="0411c07"></a>罪出見罪。是名如法出罪。白者。白眾是事<a class="t" id="0411c08"></a>故名白。有僧事初向僧說故名白。白羯磨者。<a class="t" id="0411c09"></a>受具足戒布薩說戒自恣等。是名白羯磨。白<a class="t" id="0411c10"></a>二羯磨者。若白已一唱說如是白二羯磨。<a class="t" id="0411c11"></a>是名白二羯磨。白四羯磨者。若白已三唱說。<a class="t" id="0411c12"></a>是三羯磨并白為四。是名白四羯磨。佛言。白<a class="t" id="0411c13"></a>羯磨。若離白作。是則可壞。白二羯磨。若離<a class="t" id="0411c14"></a>白作。是名可壞。若白不唱說。若唱說不白。<a class="t" id="0411c15"></a>亦可壞。白四羯磨。若離白作。是則可壞。若<a class="t" id="0411c16"></a>白不三唱說。若三唱說不白。亦可壞。白羯<a class="t" id="0411c17"></a>磨。若以白作。是不可壞。白二羯磨者。若先<a class="t" id="0411c18"></a>白已唱說。是不可壞。白四羯磨者。若先白<a class="t" id="0411c19"></a>已三唱說。是不可壞。如是等諸羯磨。皆應<a class="t" id="0411c20"></a>以是聞知。或有重說羯磨無罪。若減不名作<a class="t" id="0411c21"></a>羯磨。若和合眾僧中。若白未唱說若唱說。<a class="t" id="0411c22"></a>不白眾僧從坐起去。應語眾言。諸長老。還<a class="t" id="0411c23"></a>和合應更作白唱說。若具足是事作羯磨。墮<a class="t" id="0411c24"></a>不可壞中。是名羯磨。苦切羯磨者。為<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍<a class="t" id="0411c25"></a>相言比丘。以白四作苦切羯磨。是名苦切羯<a class="t" id="0411c26"></a>磨。依止羯磨者。為喜作罪比丘。以白四作<a class="t" id="0411c27"></a>依止羯磨。是名依止羯磨。驅出羯磨者。為<a class="t" id="0411c28"></a>污他家比丘。以白四作驅出羯磨。是名驅出<a class="t" id="0411c29"></a>羯磨。下意羯磨者。為罵白衣比丘。以白四<a class="t" id="0412a01"></a>作下意羯磨。是名下意羯磨。不見擯羯磨者。<a class="t" id="0412a02"></a>為比丘作罪不如法見。以白四作不見擯羯<a class="t" id="0412a03"></a>磨。是名不見擯羯磨。不作擯羯磨者。為比<a class="t" id="0412a04"></a>丘見罪不如法除。以白四作不作擯羯磨。是<a class="t" id="0412a05"></a>名不作擯羯磨。惡邪見不除擯羯磨者。為<a class="t" id="0412a06"></a>貪著邪見不捨。比丘以白四。作惡邪不除擯<a class="t" id="0412a07"></a>羯磨。是名惡邪不除擯羯磨。別住羯磨者。<a class="t" id="0412a08"></a>若比丘十三事中。得一一罪覆藏。隨覆藏日。<a class="t" id="0412a09"></a>以白四作別住羯磨。是名作別住羯磨。摩那<a class="t" id="0412a10"></a>埵羯磨者。若比丘十三事中得一一罪不覆<a class="t" id="0412a11"></a>藏。僧以白四作六夜摩那埵羯磨。是名摩<a class="t" id="0412a12"></a>那埵羯磨。本日治羯磨者。若比丘六夜行<a class="t" id="0412a13"></a>摩那埵中。更得僧伽婆尸沙罪。是比丘眾僧<a class="t" id="0412a14"></a>還以本日。以白四作本日治羯磨。是名本<a class="t" id="0412a15"></a>日治羯磨。出罪羯磨者。若比丘得僧伽婆尸<a class="t" id="0412a16"></a>沙罪。行摩那埵竟。眾僧心悅。以白四作出<a class="t" id="0412a17"></a>罪羯磨。令出不善法。是名出罪羯磨。問何<a class="t" id="0412a18"></a>故善法中別住。答為摩那埵故。問何故本<a class="t" id="0412a19"></a>日治。答為折伏心故。問何故摩那埵。答為<a class="t" id="0412a20"></a>出罪故。問何故出罪。答為戒清淨故。問何<a class="t" id="0412a21"></a>故別住為摩那埵。答是比丘行別住法。能令<a class="t" id="0412a22"></a>諸比丘心悅。諸比丘發心思惟。欲與摩那<a class="t" id="0412a23"></a>埵。問何以故。本日治為折伏心。答若還從<a class="t" id="0412a24"></a>本日行是事。令心折伏。諸比丘作是念。是<a class="t" id="0412a25"></a>人結使厚重。以本日治令慚愧。更不復作。<a class="t" id="0412a26"></a>爾時諸比丘發心與摩那埵。是故名本日治。<a class="t" id="0412a27"></a>為折伏心故。問何以故。行摩那埵為出罪。<a class="t" id="0412a28"></a>答是比丘行摩那埵法時。能令諸比丘心悅。<a class="t" id="0412a29"></a>諸比丘作是念。長老。一心好作善法。欲出<a class="t" id="0412b01"></a>是罪不欲違逆。我等當令是人得從罪出。是<a class="t" id="0412b02"></a>故名摩那埵。為出罪故。問何以故。出罪為<a class="t" id="0412b03"></a>戒清淨。答是比丘若得出罪。離諸罪得清<a class="t" id="0412b04"></a>淨戒。如比尼中說二人清淨。一人先不作<a class="t" id="0412b05"></a>罪。一人作罪已如法除滅。二俱清淨。是比<a class="t" id="0412b06"></a>丘以出罪羯磨故。還得清淨戒。是故名以出<a class="t" id="0412b07"></a>罪。為戒清淨故。覓罪相羯磨者。若比丘自<a class="t" id="0412b08"></a>言。我犯是罪。後還言。我不作。眾僧與是人<a class="t" id="0412b09"></a>覓實罪相羯磨。廣說如象首比丘覓實罪相<a class="t" id="0412b10"></a>羯磨。阿跋提者。五種罪。名阿跋提。何等五。<a class="t" id="0412b11"></a>謂波羅夷僧伽婆尸沙。波夜提波羅提提舍<a class="t" id="0412b12"></a>尼突吉羅。於此五種罪。比丘若作若覆障不<a class="t" id="0412b13"></a>遠離。是名阿跋提。無阿跋提者。波羅夷。僧<a class="t" id="0412b14"></a>伽婆尸沙。波夜提。波羅提提舍尼。突吉羅。<a class="t" id="0412b15"></a>是五種罪不作不覆障遠離。淨身口業淨命。<a class="t" id="0412b16"></a>若狂人病壞心人散亂心人作罪。若無先作。<a class="t" id="0412b17"></a>是名無阿跋提罪。輕阿跋提罪者。可懺悔即<a class="t" id="0412b18"></a>覺心悔。是名輕阿跋提罪。重阿跋提罪者。<a class="t" id="0412b19"></a>若罪可以羯磨得出者。是名重阿跋提罪。殘<a class="t" id="0412b20"></a>阿跋提罪者。五種罪中後四種罪可除滅。是<a class="t" id="0412b21"></a>名殘阿跋提罪。無殘阿跋提罪者。五種罪中<a class="t" id="0412b22"></a>初種。是名無殘阿跋提。惡罪者。謂波羅夷<a class="t" id="0412b23"></a>僧伽婆尸沙。雖一切罪皆名惡。此是惡中之<a class="t" id="0412b24"></a>惡。故名惡罪。非惡罪者。波夜提波羅提提<a class="t" id="0412b25"></a>舍尼突吉羅。是非惡罪。可治罪者。可出可<a class="t" id="0412b26"></a>除滅。是名可治罪。不可治罪者。不可出不<a class="t" id="0412b27"></a>可除滅。是名不可治罪。若犯罪者若四若五。<a class="t" id="0412b28"></a>法中作是念信是罪如法滅。若犯罪者若四<a class="t" id="0412b29"></a>若五。法中不作是念。不信是罪不如法滅。<a class="t" id="0412c01"></a>攝罪者。以一因緣故盡攝所犯。所謂惡律儀。<a class="t" id="0412c02"></a>攝無罪者。以一因緣故攝一切不犯。所謂行<a class="t" id="0412c03"></a>善律儀故。以一因緣故說一切罪。所謂惡律<a class="t" id="0412c04"></a>儀。以一因緣故說一切無罪。所謂善律儀。語<a class="t" id="0412c05"></a>者。比丘應語。長老。汝作某罪。是罪當發露。<a class="t" id="0412c06"></a>莫覆藏。當如法除滅。是名為語。憶念者。比<a class="t" id="0412c07"></a>丘應語。長老。汝憶念某時某處作如是罪不。<a class="t" id="0412c08"></a>是名憶念。說事羯磨者。汝長老。於此處不白<a class="t" id="0412c09"></a>我等不得餘處去。是名說事羯磨。薩耶羅羯<a class="t" id="0412c10"></a>磨者。有五種。比丘語餘比丘言。長老。聽我<a class="t" id="0412c11"></a>語是事。應此處作薩耶羅。餘事當彼間作薩<a class="t" id="0412c12"></a>耶羅。某事當隨處作薩耶羅是比丘說犯事<a class="t" id="0412c13"></a>示他過故。拔羈繫逸去。如惡馬。是名薩耶<a class="t" id="0412c14"></a>羅羯磨。誣謗者。誣謗事誣謗方便。是名<a class="t" id="0412c15"></a>誣謗事。誣謗發者。發起誣謗。是名誣謗發。<a class="t" id="0412c16"></a>誣謗滅者。不作誣謗。是名誣謗滅。應五種<a class="t" id="0412c17"></a>從他求聽。長老。我說汝事語汝。令汝憶念。<a class="t" id="0412c18"></a>出汝事聽我。是故名求聽與聽者。應五種與<a class="t" id="0412c19"></a>聽。說來語來憶念來出來聽汝來。是名與聽。<a class="t" id="0412c20"></a>用聽者。以是聽如法出他事。是名用聽。遮<a class="t" id="0412c21"></a>波羅提木叉者。有十種如法遮波羅提木叉。<a class="t" id="0412c22"></a>說波羅提木叉時。若比丘犯波羅夷者。若欲<a class="t" id="0412c23"></a>出波羅夷事。若輕呵僧。欲出輕呵僧事。若<a class="t" id="0412c24"></a>捨戒。若欲出捨戒事。若比丘不隨順如法僧<a class="t" id="0412c25"></a>事。若見聞疑他破戒事。若見聞疑他有破正<a class="t" id="0412c26"></a>見事。若見聞疑他有破威儀事。以是事故<a class="t" id="0412c27"></a>遮。是名如法遮波羅提木叉。遮自恣者。四<a class="t" id="0412c28"></a>種如法遮自恣。以有根破戒遮自恣。以有<a class="t" id="0412c29"></a>根破正見破正命破威儀遮自恣。是名四種<a class="t" id="0413a01"></a>如法遮自恣。內宿者。若以羯磨結淨地已。<a class="t" id="0413a02"></a>僧坊內宿飲食。大比丘不應食。故名內宿。<a class="t" id="0413a03"></a>內熟者。以羯磨結淨地已。僧坊內煮飲食。<a class="t" id="0413a04"></a>大比丘不應食。故名內熟。自熟者。若大比<a class="t" id="0413a05"></a>丘自作飲食不應食。如佛在毘耶離。儉時諸<a class="t" id="0413a06"></a>檀越欲與僧作飲食。作如是念。若我自舍<a class="t" id="0413a07"></a>作飲食。多諸知識親里來。皆應與分。若佛<a class="t" id="0413a08"></a>聽僧坊內作者我當作。佛即聽近僧坊外作。<a class="t" id="0413a09"></a>是火起<span class="gaiji">烟<!--gaiji,煙,1[火*因],2&#x70DF;,3-->
</span>塵。多人來索。若與則不供。若<a class="t" id="0413a10"></a>不與恐來傷害。往白佛。佛言。聽汝僧坊內<a class="t" id="0413a11"></a>作。僧坊內作時。諸沙彌守園人。先自食飽<a class="t" id="0413a12"></a>滿。餘殘與僧。僧食不足故皆疲極羸瘦。是<a class="t" id="0413a13"></a>事白佛。佛言。從今日如是飢餓時。若結淨<a class="t" id="0413a14"></a>地若未結。聽大比丘自作自食。從今日若非<a class="t" id="0413a15"></a>飢餓時。結淨地已二事不應用。謂內宿內熟。<a class="t" id="0413a16"></a>不應食。若結淨地若不結。大比丘自作飲食。<a class="t" id="0413a17"></a>不應食。若食者犯突吉羅。是故說名自熟。<a class="t" id="0413a18"></a>惡捉者。若持淨戒比丘。故自取食。大比丘<a class="t" id="0413a19"></a>不得食。是名惡捉。不受者。若男若女若黃<a class="t" id="0413a20"></a>門若二根人不授與。大比丘不應食。是名不<a class="t" id="0413a21"></a>受。惡捉受者。若大比丘先自取。然後從淨<a class="t" id="0413a22"></a>人受。大比丘不應食。是故名惡捉受。初日<a class="t" id="0413a23"></a>受者。如佛在毘耶離。飢餓時飲食難得。語<a class="t" id="0413a24"></a>諸比丘。從今日如是飢餓時。聽汝若食竟不<a class="t" id="0413a25"></a>受殘食法初日受食。聽汝食初日受食者。若<a class="t" id="0413a26"></a>比丘早起。從他受飲食。未食留置食後。是<a class="t" id="0413a27"></a>名初日受食。從是出者。如佛在毘耶離。語<a class="t" id="0413a28"></a>諸比丘。從今日如是飢餓時。從是出食聽汝<a class="t" id="0413a29"></a>食。從今聽諸比丘。食竟若不受殘食法。從<a class="t" id="0413b01"></a>是出食應食。從是出者。諸比丘所從檀越家<a class="t" id="0413b02"></a>食已。從是家中持食出。是名從是出。食木<a class="t" id="0413b03"></a>果者。如雞尼耶結髮梵志。多持木果來詣佛<a class="t" id="0413b04"></a>所與佛。佛語雞尼耶。與眾僧作分。是人即與<a class="t" id="0413b05"></a>諸比丘。諸比丘不受。作是言。我等食已竟。<a class="t" id="0413b06"></a>佛言。從今日如是飢餓時。食已雖不受殘食<a class="t" id="0413b07"></a>法。聽汝食木果。木果者。胡桃栗捺婆陀摩。<a class="t" id="0413b08"></a>如是等木果。是名木果。池物者。舍利弗熱<a class="t" id="0413b09"></a>血病發。諸藥師教食池物。舍利弗言。佛未<a class="t" id="0413b10"></a>聽我等食池物。是事白佛。佛言。從今日聽<a class="t" id="0413b11"></a>食池物。目連以神通力。曼陀耆尼池中。多<a class="t" id="0413b12"></a>持大藕根來。大如人髀。香美第一。如淨白<a class="t" id="0413b13"></a>蜜。若折乳汁流出。持與舍利弗。舍利弗問。<a class="t" id="0413b14"></a>何處得來。答言。曼陀耆尼池中得來。舍利<a class="t" id="0413b15"></a>弗言。是非人處誰授汝耶。答非人授我。舍<a class="t" id="0413b16"></a>利弗言。佛未聽我等從非人受食。是事白佛。<a class="t" id="0413b17"></a>佛言。從今日聽從非人受食食。如是藕等池<a class="t" id="0413b18"></a>物。多煮多食多殘。以是餘與諸比丘。諸<a class="t" id="0413b19"></a>比丘不食。作是言。我等食竟不受<span class="choice"><span class="sic">錢</span><span class="corr">殘</span></span>食法。<a class="t" id="0413b20"></a>是事白佛。佛言。從今日如是飢餓時。雖不<a class="t" id="0413b21"></a>受殘食法。聽食池物。池物者。藕根藕子菱<a class="t" id="0413b22"></a>芡根雞頭子等。是名池物。受者。受迦絺那<a class="t" id="0413b23"></a>衣處得七種利。隨意畜長衣。常不失三衣。<a class="t" id="0413b24"></a>數數食別眾食。過中不白善比丘入聚落。若<a class="t" id="0413b25"></a>檀越請食。食前食後隨意至餘處。有住處無<a class="t" id="0413b26"></a>住處。得迦絺那衣施物。應屬安居比丘。餘<a class="t" id="0413b27"></a>比丘不應分。是故名受。與上相違。是名不<a class="t" id="0413b28"></a>受。捨者。有八事捨迦絺那衣。一者衣足時。<a class="t" id="0413b29"></a>二者衣成時。三者去時。四者聞時。五者失<a class="t" id="0413c01"></a>時。六者發心。七者出界。八者捨時。是名<a class="t" id="0413c02"></a>為捨。不捨者。與上相違。是名不捨。可分物<a class="t" id="0413c03"></a>者。若物諸比丘現前應分。何等是。除死比<a class="t" id="0413c04"></a>丘重物。餘輕物。是名可分物。不可分物者。<a class="t" id="0413c05"></a>若物諸比丘現前不應分。何等是。除死比丘<a class="t" id="0413c06"></a>衣物。餘重物。是五事不分不可取。若眾僧<a class="t" id="0413c07"></a>若三人若二人若一人不應分。何等五。僧伽<a class="t" id="0413c08"></a>藍地。房舍地。僧伽藍房舍。床臥具。是名不<a class="t" id="0413c09"></a>可分。輕物者。可分物。是故名輕物。重物者。<a class="t" id="0413c10"></a>不可分物。是故名重物。屬物者。若在聚落<a class="t" id="0413c11"></a>若空處屬他。若男若女若黃門若二根。是名<a class="t" id="0413c12"></a>屬物。不屬物者。若物在聚落空地不屬他。<a class="t" id="0413c13"></a>若男若女若黃門若二根。是名不屬物。手受<a class="t" id="0413c14"></a>物者。若物從他受用。何等是。一切入口物。<a class="t" id="0413c15"></a>除水及齒木。是名手受物。非手受物者。若<a class="t" id="0413c16"></a>物不從他受中用。何等是。一切所用衣<span class="gaiji">鉢<!--gaiji,缽,1[金*本],2&#x9262;,3-->
</span>等。<a class="t" id="0413c17"></a>不入口物及水齒木。是名不手受物。人物者。<a class="t" id="0413c18"></a>佛聽僧坊使人佛圖使人。是人屬佛圖屬眾<a class="t" id="0413c19"></a>僧。是名人物。非人物者。佛聽象馬駱駝牛羊<a class="t" id="0413c20"></a>驢騾。屬佛圖屬僧。是名非人物。因緣衣者。<a class="t" id="0413c21"></a>若般遮于瑟等諸大會中得。是名因緣衣。死<a class="t" id="0413c22"></a>衣者。若五眾死。五眾所應分物。是名死衣。<a class="t" id="0413c23"></a>糞掃衣者。五種糞掃衣不應畜。一火燒。二<a class="t" id="0413c24"></a>牛嚼。三鼠嚙。四初嫁女不淨衣。五產衣。是<a class="t" id="0413c25"></a>五種不應畜。四種糞掃衣應畜。一塚間衣<a class="t" id="0413c26"></a>二往還衣。三無主衣。四弊納衣。是四種應<a class="t" id="0413c27"></a>畜。是名糞掃衣。灌鼻者。佛聽眼病比丘畜<a class="t" id="0413c28"></a>灌鼻筒。如畢陵伽婆蹉等。是名灌鼻。刀治<a class="t" id="0413c29"></a>者。若病餘藥所不能治佛聽猥處以刀治。<a class="t" id="0414a01"></a>若病餘藥能治。而以刀治。得偷蘭遮罪。是<a class="t" id="0414a02"></a>名刀治。活帝治者。佛言。若比丘病。餘藥<a class="t" id="0414a03"></a>不能治。聽活帝。若餘藥能治。而以活帝治。<a class="t" id="0414a04"></a>得偷蘭遮罪。是名活帝治。剃毛者。除鬚髮。<a class="t" id="0414a05"></a>身上餘毛不應剃。若剃得突吉羅。是名剃毛。<a class="t" id="0414a06"></a>剃髮者。不得移處剃。應一處剃。是名剃髮。<a class="t" id="0414a07"></a>故用者。如比丘五種子。五種淨應用。八種<a class="t" id="0414a08"></a>漿以水淨。十種衣三種壞色。是名故用。果<a class="t" id="0414a09"></a>蓏者。毘耶離諸比丘多有果蓏。諸比丘各自<a class="t" id="0414a10"></a>恣噉。佛言。作分分與。是中一比丘取二三<a class="t" id="0414a11"></a>人分。有噉不能盡者不得者。是時<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍。佛<a class="t" id="0414a12"></a>言。從今日諸果蓏不應分。若有淨人受取。<a class="t" id="0414a13"></a>以五種比丘淨法。以火刀爪鸚鵡。若不生子<a class="t" id="0414a14"></a>淨應噉。人用物者。人間若金銀琉璃頗梨<a class="t" id="0414a15"></a>床榻器物。比丘不應坐不應用。是名人用物。<a class="t" id="0414a16"></a>非人用物者。天上金銀琉璃頗梨地床榻器<a class="t" id="0414a17"></a>物。比丘應行應坐應用。是名非人用物。五<a class="t" id="0414a18"></a>百人集比尼者。佛初滅度後。五百比丘和<a class="t" id="0414a19"></a>合一處。集一切修多羅一切比尼一切阿毘<a class="t" id="0414a20"></a>曇。是名五百人集比尼。七百人集比尼者。<a class="t" id="0414a21"></a>佛滅度後百一十歲。毘耶離十事出。非法非<a class="t" id="0414a22"></a>比尼非佛教。是十事不入修多羅比尼中。<a class="t" id="0414a23"></a>與法相違威儀相違。是十事七百比丘和合<a class="t" id="0414a24"></a>一處滅。是名七百人集比尼。比尼攝者。<a class="t" id="0414a25"></a>二部波羅提木叉。并義解比尼。增一餘殘<a class="t" id="0414a26"></a>雜說。若共若不共。是名攝比尼。黑印者。<a class="t" id="0414a27"></a>四黑印。如經中說。四大印亦如經中說。問<a class="t" id="0414a28"></a>佛何以故。說是四黑印。答欲說真實佛法<a class="t" id="0414a29"></a>相故。來世比丘當了了知是佛說是非佛說。<a class="t" id="0414b01"></a>是故說黑印。何以故。說四大印。為成就大<a class="t" id="0414b02"></a>事不令諸比丘錯謬故。說大印。合藥者。諸<a class="t" id="0414b03"></a>根藥莖藥葉藥華藥果藥。是藥草各各差別<a class="t" id="0414b04"></a>和合。是名合藥。和合藥者。即日受時藥。<a class="t" id="0414b05"></a>受時分藥。受七日藥。受盡形藥。共合一處。<a class="t" id="0414b06"></a>時應服。過時不得服。即日受時分藥。受七<a class="t" id="0414b07"></a>日藥盡形藥。共和合一處。時分應服。過時<a class="t" id="0414b08"></a>分不應服。即日受七日藥。受盡形藥共和合<a class="t" id="0414b09"></a>一處。七日應服。過七日不應服。若盡形藥。<a class="t" id="0414b10"></a>隨意應服。即日受時藥昨日受時分藥七日<a class="t" id="0414b11"></a>藥盡形藥。共和合一處不應服。即日受時分<a class="t" id="0414b12"></a>藥。昨日受七日藥盡形壽藥。共和合一處不<a class="t" id="0414b13"></a>應服。即日受七日藥。昨日受盡形藥。共和<a class="t" id="0414b14"></a>合一處不應服。是名和合法。問時分七日盡<a class="t" id="0414b15"></a>形壽得宿受不。答不得。惡捉不受得受不。<a class="t" id="0414b16"></a>答不得。手受口受無病得服不。答不得。手<a class="t" id="0414b17"></a>受口受病得服不。答得。僧坊淨法者。若五<a class="t" id="0414b18"></a>寶若似五寶。在僧坊內。比丘取時應作是念。<a class="t" id="0414b19"></a>此誰物當還。是名僧坊淨法。林淨法者。林<a class="t" id="0414b20"></a>名眾多樹一處。是中應隨上座取。是名林淨<a class="t" id="0414b21"></a>法。房舍淨法者。僧坊中多有別房舍。是中<a class="t" id="0414b22"></a>應隨上座取次第應住。是中隨檀越分處供<a class="t" id="0414b23"></a>養應受。是名房舍淨法。時淨法者。飢餓時。<a class="t" id="0414b24"></a>老病時。因緣時。佛有所聽。是名時淨法。<a class="t" id="0414b25"></a>方淨法者。如比丘閻浮提住至俱耶尼。用<a class="t" id="0414b26"></a>閻浮提時俱耶尼食。三方亦如是。是名方<a class="t" id="0414b27"></a>淨法。國土淨法者。得神通諸比丘。至惡賤<a class="t" id="0414b28"></a>國土乞食。是比丘先從惡賤人受食噉。此<a class="t" id="0414b29"></a>人心悔。我等墮不淨數。便不復乞。是人持<a class="t" id="0414c01"></a>食於比丘前棄地而去。諸比丘不知云何。佛<a class="t" id="0414c02"></a>言。從今日至惡穢國土。棄食著地得自取食。<a class="t" id="0414c03"></a>隨國土法故。如邊地持律。第五得受具足戒。<a class="t" id="0414c04"></a>阿葉波伽阿槃提國土。聽著一重革屣常洗<a class="t" id="0414c05"></a>浴皮褥覆。如寒雪國土中。聽畜俗人<span class="gaiji">鞾<!--gaiji,靴,1[革*華],2&#x97BE;,3-->
</span>具。<a class="t" id="0414c06"></a>是名國土淨法。衣淨者。佛聽著十種衣。何<a class="t" id="0414c07"></a>等十。白麻衣。赤麻衣。芻摩衣。憍施耶衣。<a class="t" id="0414c08"></a>翅夷羅衣。欽跋羅。衣劫貝衣。<span class="gaiji">鉢<!--gaiji,缽,1[金*本],2&#x9262;,3-->
</span>兜路衣。頭<a class="t" id="0414c09"></a>頭羅衣。俱遮羅衣。是名衣淨法。<span class="rule-number">具足戒竟</span></p>
<a class="t" id="0414c10"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-upali24">◀ 問雜事 (Pakiṇṇakapucchā)</a><a class="top" href="#">
▲ TOP </a><a class="next" href="/zh/zh-sv-ba2">法部 (Dhammanikāya) ▶</a>
</div>
</body>
</html>