<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-bu-vb-pc6">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 6</span>
<span class="mirror-right">波夜提之六</span> </h1>
</div>
<p>
<a class="sc" id="1"></a>
<a class="t-linehead" id="0071a06"></a>
佛在阿羅毘國。爾時阿羅毘國比丘。於寺內<a class="t" id="0071a07"></a>以句法教未受具戒人。或足句不足句。足味<a class="t" id="0071a08"></a>不足味。足字不足字。以是因緣故。寺內出大<a class="t" id="0071a09"></a>音聲高聲。多人眾聲。似學算人聲。似婆羅<a class="t" id="0071a10"></a>門讀圍陀經時。如捕魚師失魚時聲。是寺<a class="t" id="0071a11"></a>內以句法教未受具戒人者聲亦如是。佛聞<a class="t" id="0071a12"></a>是大高音聲。知而故問阿難。是寺內何以<a class="t" id="0071a13"></a>故。有是多人眾聲。阿難答言。世尊。是阿羅<a class="t" id="0071a14"></a>毘國比丘。於寺內以句法教未受具戒人。或<a class="t" id="0071a15"></a>足句不足句。足味不足味。足字不足字。以是<a class="t" id="0071a16"></a>因緣故。有大高聲多人眾聲。佛以是事集比<a class="t" id="0071a17"></a>丘僧。知而故問阿難毘比丘。汝實作是事不。<a class="t" id="0071a18"></a>答言。實作世尊。佛以是種種因緣呵責阿羅<a class="t" id="0071a19"></a>毘比丘。云何名比丘。以句法教未受具戒人。<a class="t" id="0071a20"></a>種種因緣呵已。語諸比丘。以十利故與比<a class="t" id="0071a21"></a>丘結戒。從今是戒應如是說。若比丘以句法。<a class="t" id="0071a22"></a>教未受具戒人者。波夜提。未受具戒人者。除<a class="t" id="0071a23"></a>比丘比丘尼。餘一切人是。句法者。足句不足<a class="t" id="0071a24"></a>句足字不足字足味不足味。足句者。具<a class="t" id="0071a25"></a>足說句。不足句者。不具足說句。足味者。具<a class="t" id="0071a26"></a>足說味。不足味者。不具足說味。足字者。具<a class="t" id="0071a27"></a>足說字。不足字者。不具足說字。若足句。即<a class="t" id="0071a28"></a>是足味足字。非不足句不足味不足字。若不<a class="t" id="0071a29"></a>足句。即是不足味不足字。非足句足味足字。<a class="t" id="0071b01"></a>法者。佛所說。弟子所說。天所說。仙人所說。<a class="t" id="0071b02"></a>化人所說。顯示布施持戒生天泥洹。波夜提<a class="t" id="0071b03"></a>者。名煮燒覆障。若不悔過。能障閡道。是中<a class="t" id="0071b04"></a>犯者。若比丘以足句法。教未受具戒人。若偈<a class="t" id="0071b05"></a>說。偈偈波夜提。若經說。事事波夜提。若別<a class="t" id="0071b06"></a>句說。句句波夜提。足味足字亦如是。若比丘<a class="t" id="0071b07"></a>以不足句法。教未受具戒人。若偈說。偈偈波<a class="t" id="0071b08"></a>夜提。若別句說。句句波夜提。若經說。事<a class="t" id="0071b09"></a>事波夜提。不足味不足字亦如是。不犯者。說<a class="t" id="0071b10"></a>竟說。不犯者。<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>提舍事問答並誦。彼中自<a class="t" id="0071b11"></a>已<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>提舍者。授經餘誦者誦竟。<span class="rule-number">六事竟</span></p>
<a class="t" id="0071b12"></a>
<p class="endsection">
<span class="t-juanname">十誦律卷第九</span></p>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bu-vb-pc5">◀ Pācittiyā 5</a><a class="top" href="#">
▲ TOP </a><a class="next" href="/zh/zh-sv-bu-vb-pc7">Pācittiyā 7 ▶</a>
</div>
</body>
</html>