<!DOCTYPE html>
<html data-prev="zh-sv-bu-vb-pc76" data-next="zh-sv-bu-vb-pc78">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-bu-vb-pc77">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 77</span>
<span class="mirror-right">波夜提之七十七</span> </h1>
</div>
<p>
<a class="sc" id="1"></a>
<a class="t-linehead" id="0119b29"></a>
佛在舍衛國。爾時諸比丘。欲與跋難陀釋子<a class="t" id="0119c01"></a>作擯羯磨。白時六群比丘於僧中遮。不得成<a class="t" id="0119c02"></a>羯磨。一時六群比丘有因緣餘處去。有一比<a class="t" id="0119c03"></a>丘助六群者不去。諸比丘共相謂言。我等今<a class="t" id="0119c04"></a>與六群比丘作擯羯磨。有比丘言。六群比丘<a class="t" id="0119c05"></a>或當在中間遮。有比丘言。六群比丘已餘處<a class="t" id="0119c06"></a>去。無有遮者。即打揵椎集比丘僧。欲與跋<a class="t" id="0119c07"></a>難陀作擯羯磨。稱跋難陀名欲唱白時。助<a class="t" id="0119c08"></a>六群比丘者默然從坐起去。作是念。今諸比<a class="t" id="0119c09"></a>丘欲與跋難陀釋子作擯羯磨。後白諸比丘<a class="t" id="0119c10"></a>唱言已。與跋難陀作擯羯磨。是助六群比<a class="t" id="0119c11"></a>丘者言。是羯磨不如法。別我作故。諸比丘<a class="t" id="0119c12"></a>言。汝在是中。答言。我雖在此中。汝等欲唱<a class="t" id="0119c13"></a>白時。我從坐起去。以擯跋難陀釋子故。是中<a class="t" id="0119c14"></a>有比丘。少欲知足行頭陀。聞是事心不喜。<a class="t" id="0119c15"></a>種種訶責助六群比丘。云何名比丘。僧斷事<a class="t" id="0119c16"></a>時默然起去。種種因緣訶已向佛廣說。佛以<a class="t" id="0119c17"></a>是事集比丘僧。知而故問助六群比丘。汝實<a class="t" id="0119c18"></a>作是事不。答言。實作世尊。佛種種因緣訶<a class="t" id="0119c19"></a>責助六群比丘。云何名比丘。眾僧斷事時默<a class="t" id="0119c20"></a>然起去。種種因緣訶已語諸比丘以十利故<a class="t" id="0119c21"></a>與比丘結戒。從今是戒應如是說。若比丘僧<a class="t" id="0119c22"></a>斷事時默然起去波逸提。僧斷事者。若僧所<a class="t" id="0119c23"></a>作事。謂白一白二白四羯磨布薩自恣。若<a class="t" id="0119c24"></a>作十四人羯磨。波逸提者。煮燒覆障。若不<a class="t" id="0119c25"></a>悔過能障礙道。是中犯者。若比丘僧斷事唱<a class="t" id="0119c26"></a>白時。默然起去波逸提。若白一白二白四<a class="t" id="0119c27"></a>羯磨布薩自恣作十四人羯磨時。默然從坐<a class="t" id="0119c28"></a>起去者波逸提。不犯者。若去大小便。若去<a class="t" id="0120a01"></a>不離聞處。不犯。<span class="rule-number">七十七竟</span></p>
<a class="t" id="0120a02"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-sv-bu-vb-pc76">◀ Pācittiyā 76</a><a class="top" href="#">
▲ TOP </a><a class="next" href="/zh/zh-sv-bu-vb-pc78">Pācittiyā 78 ▶</a>
</div>
</body>
</html>