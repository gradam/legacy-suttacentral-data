<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-bu-vb-pc20">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 20</span>
<span class="mirror-right">波夜提之二十</span> </h1>
</div>
<p>
<a class="sc" id="1"></a>
<a class="t-linehead" id="0080a01"></a>
佛在俱舍彌國。爾時長老闡那。欲起大房<a class="t" id="0080a02"></a>閣是人性懈墮。作是念。誰能日日看視。即<a class="t" id="0080a03"></a>一日掘地築基累壁竟。安戶向成第二重。安<a class="t" id="0080a04"></a>施戶向泥壁塗治架椽覆訖。即日作竟即日<a class="t" id="0080a05"></a>崩倒。是中有比丘。少欲知足行頭陀。聞是<a class="t" id="0080a06"></a>事心不喜。種種因緣訶責。云何名比丘。起<a class="t" id="0080a07"></a>大房閣大用草木泥土。即日作成即日崩倒。<a class="t" id="0080a08"></a>種種因緣訶已。向佛廣說。佛以是事集比丘<a class="t" id="0080a09"></a>僧。知而故問。闡那。汝實作是事不。答言。實<a class="t" id="0080a10"></a>作世尊。佛以種種因緣訶責闡那云何名比<a class="t" id="0080a11"></a>丘。起大房閣大用草木泥土。即日作成即<a class="t" id="0080a12"></a>日崩倒。種種因緣訶已。語諸比丘。以十利<a class="t" id="0080a13"></a>故。與諸比丘結戒。從今是戒應如是說。若比<a class="t" id="0080a14"></a>丘欲起大房。當壘壁安梁戶向治地。應再三<a class="t" id="0080a15"></a>覆。過是覆者。波逸提。大房者。溫室講堂合<a class="t" id="0080a16"></a>霤堂高樓重閣狹長屋。壁者。四壁若木<a class="t" id="0080a17"></a>若土。梁者。棟所依處。戶者。安扇處。向者。<a class="t" id="0080a18"></a><span class="gaiji">窓<!--gaiji,窗,1[穴/ㄙ/心],2&#x7A93;,3-->
</span>向通明處。治地者。泥地<span class="gaiji">麁<!--gaiji,麤,1[色-巴+鹿],2&#x9E81;,3-->
</span>泥糠泥。用赤<a class="t" id="0080a19"></a>白黑堊灑。塗治彩畫黑畫青畫白畫赤畫。<a class="t" id="0080a20"></a>再三覆者。應若二若三覆。波逸提者。煮燒覆<a class="t" id="0080a21"></a>障。若不悔過。能障礙道。是中犯者。若比丘<a class="t" id="0080a22"></a>自知覆者。應自覆一分竟。第二分應發頭。第<a class="t" id="0080a23"></a>三分應約<span class="gaiji">勅<!--gaiji,敕,1[束*力],2&#x52C5;,3-->
</span>言。當如是覆。約<span class="gaiji">勅<!--gaiji,敕,1[束*力],2&#x52C5;,3-->
</span>已便去。是<a class="t" id="0080a24"></a>比丘若在中。即竟第三覆者。是舍若用草覆。<a class="t" id="0080a25"></a>隨所用草。一一波逸提。若用木簀覆。隨用木<a class="t" id="0080a26"></a>簀。一一簀波逸提。若以瓦覆。隨所用瓦。一<a class="t" id="0080a27"></a>一波逸提。不犯者。若用板覆。若用鳥翅覆。<a class="t" id="0080a28"></a>若用優尸羅草根覆不犯。<span class="rule-number">二十事竟</span></p>
<a class="t" id="0080a29"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bu-vb-pc19">◀ Pācittiyā 19</a><a class="top" href="#">
▲ TOP </a><a class="next" href="/zh/zh-sv-bu-vb-pc21">Pācittiyā 21 ▶</a>
</div>
</body>
</html>