<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-sv-bu-vb-np26">
<article>
<hgroup class="mirror">
<h2 class="mirror-row">
<span class="mirror-left">Sarvāstivāda Vinaya</span>
<span class="mirror-right">十誦律</span> </h2>
<h3 class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </h3>
<h1 class="mirror-row">
<span class="mirror-left">Nissaggiya Pācittiya 26</span>
<span class="mirror-right">尼薩耆波夜提之二十六</span> </h1>
</hgroup>
<p>
<a class="sc" id="1"></a>
<a class="t-linehead" id="0057a14"></a>
佛在舍衛國。爾時長老毘訶比丘。留僧伽梨<a class="t" id="0057a15"></a>安陀林中。著上下衣入城乞食。後失僧伽梨。<a class="t" id="0057a16"></a>還覓不得。向諸比丘說。我留僧伽梨安陀林<a class="t" id="0057a17"></a>中入城乞食。後便失。還覓不得。我當云何。<a class="t" id="0057a18"></a>諸比丘以是事白佛。佛以是事集比丘僧。知<a class="t" id="0057a19"></a>而故問毘訶。汝實留僧伽梨安陀林中。著上<a class="t" id="0057a20"></a>下衣入城乞食。後失僧伽梨。還覓不得。向諸<a class="t" id="0057a21"></a>比丘說。諸長老。我留僧伽梨安陀林中。著上<a class="t" id="0057a22"></a>下衣入城乞食。後失僧伽梨。還覓不得。我當<a class="t" id="0057a23"></a>云何。答言。實爾世尊。佛種種因緣讚歎隨<a class="t" id="0057a24"></a>所往處與衣<span class="gaiji">鉢<!--gaiji,缽,1[金*本],2&#x9262;,3-->
</span>俱。作如是言。若比丘少欲知<a class="t" id="0057a25"></a>足。衣趣蔽形食趣活命。隨所往處與衣<span class="gaiji">鉢<!--gaiji,缽,1[金*本],2&#x9262;,3-->
</span>俱。<a class="t" id="0057a26"></a>常安樂住。譬如鳥飛隨所往處毛翅共俱。比<a class="t" id="0057a27"></a>丘亦爾。隨所往處與衣<span class="gaiji">鉢<!--gaiji,缽,1[金*本],2&#x9262;,3-->
</span>俱。常安樂住。佛<a class="t" id="0057a28"></a>以種種因緣讚歎與衣<span class="gaiji">鉢<!--gaiji,缽,1[金*本],2&#x9262;,3-->
</span>俱已。語諸比丘。以<a class="t" id="0057a29"></a>十利故。與諸比丘結戒。從今是戒應如是說。<a class="t" id="0057b01"></a>若比丘三月過。未至八月未滿歲。若阿練兒<a class="t" id="0057b02"></a>比丘。在阿練兒處住。有疑怖畏。是比丘欲<a class="t" id="0057b03"></a>三衣中隨一一衣著界外家中。此比丘有<a class="t" id="0057b04"></a>因緣出界外。離衣宿齊六宿。過是宿者。尼<a class="t" id="0057b05"></a>薩耆波夜提。未滿歲者。後安居。阿練兒處<a class="t" id="0057b06"></a>者。去聚落五百弓。於摩伽陀國是一拘盧<a class="t" id="0057b07"></a>舍。於北方國則半拘盧舍。有疑處者。疑是<a class="t" id="0057b08"></a>中失物。乃至失一水器。有畏者。是中有怖畏。<a class="t" id="0057b09"></a>乃至畏惡比丘。若是比丘欲三衣中隨以一<a class="t" id="0057b10"></a>一衣著界外家中。衣名三衣若僧伽梨若<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>
<a class="t" id="0057b11"></a>
多羅僧若安陀會。六夜離衣不犯者。若離僧<a class="t" id="0057b12"></a>伽梨。若離<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧。若離安陀會。尼薩耆<a class="t" id="0057b13"></a>波夜提者。是衣應捨。波夜提罪應悔過。是<a class="t" id="0057b14"></a>中犯者。比丘第六夜。應還取衣。若至衣所。<a class="t" id="0057b15"></a>若受餘衣。若比丘不取衣來。不往衣所。不受<a class="t" id="0057b16"></a>餘衣。至第七夜地了時。尼薩耆波夜提三<a class="t" id="0057b17"></a>月過者。謂夏有四月三月雖過。而後安居人<a class="t" id="0057b18"></a>日猶未滿故。言未滿八月也。<span class="rule-number">二十六事竟</span></p>
<a class="t" id="0057b19"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bu-vb-np25">◀ Nissaggiyā Pācittiyā 25</a><a class="top" href="#">
▲ TOP </a><a class="next" href="/zh/zh-sv-bu-vb-np27">Nissaggiyā Pācittiyā 27 ▶</a>
</div>
</body>
</html>