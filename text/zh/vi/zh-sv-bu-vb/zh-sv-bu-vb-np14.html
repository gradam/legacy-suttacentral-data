<!DOCTYPE html>
<html data-prev="zh-sv-bu-vb-np13" data-next="zh-sv-bu-vb-np15">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-bu-vb-np14">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 14</span>
<span class="mirror-right">尼薩耆波夜提之十四</span> </h1>
</div>
<p>
<a class="sc" id="1"></a>
<a class="t-linehead" id="0048b25"></a>
佛在王舍城。爾時六群比丘。多作敷具畜<a class="t" id="0048b26"></a>言。此敷具太厚此敷具太薄。此太輕此太重<a class="t" id="0048b27"></a>此太大此太小。此穿壞此緣破。此敷具舉畜<a class="t" id="0048b28"></a>朽壞不用。是中有比丘。少欲知足行頭陀。<a class="t" id="0048b29"></a>聞是事心不喜。種種因緣呵責。云何名比丘。<a class="t" id="0048c01"></a>多作敷具畜言。此太厚此太薄。此太輕此太<a class="t" id="0048c02"></a>重。此太大此太小。此穿壞此緣破。此敷具<a class="t" id="0048c03"></a>舉畜。腐壞不用。種種呵已向佛廣說。佛以<a class="t" id="0048c04"></a>是事集比丘僧。知而故問六群比丘。汝實作<a class="t" id="0048c05"></a>是事不。答言。實作世尊。佛以種種因緣呵<a class="t" id="0048c06"></a>責六群比丘。云何名比丘。多作敷具畜言。<a class="t" id="0048c07"></a>此太厚此太薄。此太輕此太重。此太大此太<a class="t" id="0048c08"></a>小。此穿壞此緣破。此敷具舉畜。腐壞不用。<a class="t" id="0048c09"></a>佛種種因緣呵已。語諸比丘以十利故。與諸<a class="t" id="0048c10"></a>比丘結戒。從今是戒應如是說。若比丘欲作<a class="t" id="0048c11"></a>新敷具。故敷具必令滿六年畜。若比丘減六<a class="t" id="0048c12"></a>年。若捨故敷具若不捨。更作敷具。除僧羯磨<a class="t" id="0048c13"></a>者。尼薩耆波夜提。僧羯磨者。若比丘故敷<a class="t" id="0048c14"></a>具。若太厚若太薄。若太輕若太重。若太大<a class="t" id="0048c15"></a>若太小。若穿壞若緣破。欲作新敷具者。是比<a class="t" id="0048c16"></a>丘。一心和合僧。從坐起偏袒右肩。脫革屣<a class="t" id="0048c17"></a>胡跪合掌。作是言。我某甲比丘。故敷具若<a class="t" id="0048c18"></a>太厚若太薄。若太輕若太重。若太大若太小。<a class="t" id="0048c19"></a>若穿壞若緣破。欲作新敷具。我從僧乞作新<a class="t" id="0048c20"></a>敷具。第二第三亦如是乞。爾時僧應籌量。若<a class="t" id="0048c21"></a>言太厚而實不厚。不應羯磨。若言太薄而實<a class="t" id="0048c22"></a>不薄。若言太重而實不重。若言太輕而實不<a class="t" id="0048c23"></a>輕。若言太大而實不大。若言太小而實不小。<a class="t" id="0048c24"></a>若言穿壞而實不穿壞。若言緣破而實不破。<a class="t" id="0048c25"></a>不應作羯磨。若穿壞可還割補者。不應作羯<a class="t" id="0048c26"></a>磨。若緣破可還<span class="gaiji">襵<!--gaiji,,1[袖-由+聶],2&#x8975;,3-->
</span>縫者。亦不應作羯磨。若言<a class="t" id="0048c27"></a>太厚實厚。應作羯磨。若言太薄實薄。若言<a class="t" id="0048c28"></a>大重實重。若言大輕實輕。若言太大實<a class="t" id="0048c29"></a>大。若言太小實小。若言穿壞而實穿壞。若<a class="t" id="0049a01"></a>言不可割補。而實不可割補。若言緣破實破。<a class="t" id="0049a02"></a>不可<span class="gaiji">襵<!--gaiji,,1[袖-由+聶],2&#x8975;,3-->
</span>縫者。應作羯磨。是中一比丘。應僧中<a class="t" id="0049a03"></a>唱言。大德僧聽。是某甲比丘敷具。若太厚若<a class="t" id="0049a04"></a>太薄。若太輕若太重。若太大若太小。若穿壞<a class="t" id="0049a05"></a>不可割補。若緣破不可<span class="gaiji">襵<!--gaiji,,1[袖-由+聶],2&#x8975;,3-->
</span>縫。今從僧乞作新<a class="t" id="0049a06"></a>敷具羯磨。若僧時到僧忍聽。與某甲比丘作<a class="t" id="0049a07"></a>新敷具羯磨。白如是。如是白二羯磨。僧與某<a class="t" id="0049a08"></a>甲比丘作新敷具羯磨竟。僧忍默然故。是事<a class="t" id="0049a09"></a>如是持。是名僧羯磨。是中犯者。若比丘隨何<a class="t" id="0049a10"></a>歲作敷具。即是歲更作新敷具。若作突吉羅。<a class="t" id="0049a11"></a>作竟尼薩耆波夜提。若隨何歲作敷具。若至<a class="t" id="0049a12"></a>二歲三四五六歲。更作新敷具。若作突吉羅。<a class="t" id="0049a13"></a>作竟尼薩耆波夜提。若比丘隨何歲作敷具。<a class="t" id="0049a14"></a>即是歲捨故敷具。更作新敷具。若作突吉羅。<a class="t" id="0049a15"></a>作竟尼薩耆波夜提。若隨何歲作敷具。若至<a class="t" id="0049a16"></a>二三四五六歲。捨故敷具。更作新敷具。若<a class="t" id="0049a17"></a>作突吉羅。作竟尼薩耆波夜提。若比丘隨何<a class="t" id="0049a18"></a>歲作新敷具。即是歲不捨故敷具。更作新敷<a class="t" id="0049a19"></a>具。若作突吉羅。作竟尼薩耆波夜提。若隨<a class="t" id="0049a20"></a>何歲作新敷具。若至二三四五六歲。不捨故<a class="t" id="0049a21"></a>敷具。更作新敷具。若作突吉羅。作竟尼薩<a class="t" id="0049a22"></a>耆波夜提。若比丘隨何歲作敷具。即是歲若<a class="t" id="0049a23"></a>捨故敷具。若不捨。更作新敷具。若作突吉<a class="t" id="0049a24"></a>羅。作竟尼薩耆波夜提。若隨何歲作敷具。若<a class="t" id="0049a25"></a>至二歲三四五六歲。若捨故敷具。若不捨。<a class="t" id="0049a26"></a>更作新敷具。若作突吉羅。作竟尼薩耆波<a class="t" id="0049a27"></a>夜提。若比丘隨何歲作敷具。即是歲更欲作<a class="t" id="0049a28"></a>新敷具時。得突吉羅。作竟尼薩耆波逸提。若<a class="t" id="0049a29"></a>隨何歲作敷具。若至二三四五六歲。若欲作<a class="t" id="0049b01"></a>新敷具時。皆突吉羅。作竟尼薩耆波逸提。若<a class="t" id="0049b02"></a>比丘隨何歲作敷具。即是歲更作新敷具。未<a class="t" id="0049b03"></a>成而置。至第二歲當作竟。是比丘初作敷具<a class="t" id="0049b04"></a>時。得突吉羅。作竟尼薩耆波夜提。若隨何<a class="t" id="0049b05"></a>歲作敷具。若至二歲三四五六歲。更作新<a class="t" id="0049b06"></a>敷具。未成而置。至第七歲當作竟。初作時<a class="t" id="0049b07"></a>突吉羅。作竟無犯。</p>
<a class="t" id="0049b08"></a>
<p>
<a class="t-linehead" id="0049b08"></a>
若比丘如先所作敷具。應與人若作淨。若比<a class="t" id="0049b09"></a>丘六歲內。故敷具若捨若不捨。更作新敷具。<a class="t" id="0049b10"></a>尼薩耆波夜提。<span class="rule-number">十四事竟</span></p>
<a class="t" id="0049b11"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-sv-bu-vb-np13">◀ Nissaggiyā Pācittiyā 13</a><a class="top" href="#">
▲ TOP </a><a class="next" href="/zh/zh-sv-bu-vb-np15">Nissaggiyā Pācittiyā 15 ▶</a>
</div>
</body>
</html>