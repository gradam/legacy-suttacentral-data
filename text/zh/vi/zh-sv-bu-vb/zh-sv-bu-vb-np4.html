<!DOCTYPE html>
<html data-prev="zh-sv-bu-vb-np3" data-next="zh-sv-bu-vb-np5">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-bu-vb-np4">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 4</span>
<span class="mirror-right">尼薩耆波夜提之四</span> </h1>
</div>
<a class="t" id="0042a01"></a>
<p>
<a class="sc" id="1"></a>
<a class="t-linehead" id="0042a01"></a>
此卷第二十六張第二行夜提。<span class="t-note">（之下）</span>乃至三十<a class="t" id="0042a02"></a>日皆如上說者。丹本無此中九字。而有又<a class="t" id="0042a03"></a>比丘得不具足衣<span class="t-note">（乃至）</span>至三十日地了時尼薩<a class="t" id="0042a04"></a>耆波夜提等凡九十一行文。國本宋本並<a class="t" id="0042a05"></a>無者。今依丹本<span class="gaiji">遆<!--gaiji,,1[這-言+帝],2&#x9046;,3-->
</span>而足之</p>
<a class="t" id="0042a06"></a>
<p>
<a class="sc" id="2"></a>
<a class="t-linehead" id="0042a06"></a>
同卷二十七張第十三行。即今正本第三<a class="t" id="0042a07"></a>十一張第十三行。尼薩耆波夜提。<span class="t-note">（之下）</span>十二<a class="t" id="0042a08"></a>日乃至三十日亦如上說者。丹本無此中<a class="t" id="0042a09"></a>十二字。而有又比丘得不具足衣停更望<a class="t" id="0042a10"></a>得<span class="t-note">（乃至）</span>至三十日地了時尼薩耆波夜提<span class="t-note">（等凡）</span>九<a class="t" id="0042a11"></a>十二行文。國本宋本並無者。今依丹本<span class="gaiji">遆<!--gaiji,,1[這-言+帝],2&#x9046;,3-->
</span>
<a class="t" id="0042a12"></a>
而足之</p>
<a class="t" id="0042a13"></a>
<p>
<a class="sc" id="3"></a>
<a class="t-linehead" id="0042a13"></a>
同卷第二十九張第四行。即今正本第三<a class="t" id="0042a14"></a>十七張第四行。尼薩耆波夜提。<span class="t-note">（之下）</span>十二日<a class="t" id="0042a15"></a>乃至三十日皆如上說者。丹本無此中十<a class="t" id="0042a16"></a>二字。而有又比丘得不具足衣<span class="t-note">（乃至）</span>尼薩耆<a class="t" id="0042a17"></a>波夜提<span class="t-note">（等凡）</span>九十七行文。國本宋本所無者。<a class="t" id="0042a18"></a>今依丹本<span class="gaiji">遆<!--gaiji,,1[這-言+帝],2&#x9046;,3-->
</span>而足之</p>
<a class="t-juannumber" id="juan-6"></a>
<a class="t" id="0042a19"></a><a class="t" id="0042a20"></a><a class="t" id="0042a21"></a>
<p class="suttainfo">
<span class="t-juanname">十誦律卷第六<span class="t-note">（初誦之六）</span></span><a class="t" id="0042a22"></a><a class="t" id="0042a23"></a><br>
<span class="t-byline">後秦北印度三藏弗若多羅譯</span><a class="t" id="0042a24"></a><br>
<span class="t-headname">明三十尼薩耆法之二</span></p>
<a class="t" id="0042a25"></a>
<p>
<a class="sc" id="4"></a>
<a class="t-linehead" id="0042a25"></a>
佛在舍衛國。爾時華色比丘尼。晨朝時到著<a class="t" id="0042a26"></a>衣持<span class="gaiji">鉢<!--gaiji,缽,1[金*本],2&#x9262;,3-->
</span>入城乞食。食已入安和林中。在樹下<a class="t" id="0042a27"></a>端身政。坐威儀清淨。時有五百群賊。先入<a class="t" id="0042a28"></a>林中。是賊主信佛法。見華色比丘尼端身政<a class="t" id="0042a29"></a>坐威儀清淨。見已生清淨信心。我何不以一<a class="t" id="0042b01"></a>丳肉與是比丘尼令噉。是賊中更有少知法<a class="t" id="0042b02"></a>者言。此比丘尼是時食人。不非時食。賊主聞<a class="t" id="0042b03"></a>已信心轉深。是比丘尼端身政坐威儀清淨。<a class="t" id="0042b04"></a>時食不非時食。我何不以一丳肉令明日食。<a class="t" id="0042b05"></a>少知法者言。是比丘尼隨得而食。不留餘宿<a class="t" id="0042b06"></a>食食。時賊主於比丘尼倍生信心。是比丘尼<a class="t" id="0042b07"></a>端身政坐威儀清淨。時食不非時食。隨得而<a class="t" id="0042b08"></a>食。不留餘宿食食。我何不以一貴價<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>裹一<a class="t" id="0042b09"></a>丳肉懸著樹上為是比丘尼故。作是念。若有<a class="t" id="0042b10"></a>沙門婆羅門。取者即以施與。作是念已。即以<a class="t" id="0042b11"></a>貴價<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>裹肉懸著樹上。作是言。諸沙門婆羅<a class="t" id="0042b12"></a>門。須者即以施與。時夜過已。華色比丘尼作<a class="t" id="0042b13"></a>是言。賊因我故。以<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>裹肉懸著樹上。作是言。<a class="t" id="0042b14"></a>若沙門婆羅門須者以施與。我不應噉此肉。<a class="t" id="0042b15"></a>當持與僧。<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>當自取。即持是肉至祇桓中。<a class="t" id="0042b16"></a>問作食人處。以肉與已。出祇桓去。時六群比<a class="t" id="0042b17"></a>丘。見華色比丘尼持好<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>出。見已生貪心。語<a class="t" id="0042b18"></a>言。汝<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>細好。比丘尼答言。細好比丘尼答<a class="t" id="0042b19"></a>言細好已。六群比丘言。好何不施與好人。比<a class="t" id="0042b20"></a>丘尼作是念。是決定索。云何不與。即以<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>與<a class="t" id="0042b21"></a>六群比丘。是比丘尼深言敬佛。作是念。我<a class="t" id="0042b22"></a>不應不見佛便還入城。作是念已。即向佛所。<a class="t" id="0042b23"></a>爾時世尊。與諸大眾圍遶說法。佛遙見華色<a class="t" id="0042b24"></a>比丘尼來衣服弊壞。佛知而故問阿難。是華<a class="t" id="0042b25"></a>色比丘尼何以衣弊壞。不能得布施衣耶。阿<a class="t" id="0042b26"></a>難言。適得貴價<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>。佛言。今在何處。何難言。<a class="t" id="0042b27"></a>六群比丘索去。佛知故問阿難。比丘實從<a class="t" id="0042b28"></a>非親里比丘尼取衣耶。答言。實取世尊。佛<a class="t" id="0042b29"></a>即語阿難。盈長衣中取五衣與是比丘尼。阿<a class="t" id="0042c01"></a>難言爾。即盈長衣中取五衣與之。比丘尼即<a class="t" id="0042c02"></a>著是衣。來詣佛所。頭面禮足在一面立。佛<a class="t" id="0042c03"></a>與說法示教利喜。示教利喜已默然。華色比<a class="t" id="0042c04"></a>丘尼。聞佛說法示教利喜。頭面禮足遶佛而<a class="t" id="0042c05"></a>去。去不久。佛以是事集比丘僧。佛知而問<a class="t" id="0042c06"></a>六群比丘。汝實作是事不。答言。實作世尊。<a class="t" id="0042c07"></a>佛以種種因緣呵責六群比丘。云何名比丘。<a class="t" id="0042c08"></a>從非親里比丘尼取衣。非親里人。不能問衣<a class="t" id="0042c09"></a>足不足為長不長。趣得便取。若親里者。當問<a class="t" id="0042c10"></a>衣足不足為長不長。親里人尚自持衣與。何<a class="t" id="0042c11"></a>況不足而取。佛如是種種因緣呵已。語諸比<a class="t" id="0042c12"></a>丘以十利故。與比丘結戒。從今是戒應如是<a class="t" id="0042c13"></a>說。若比丘從非親里比丘尼取衣。尼薩耆波<a class="t" id="0042c14"></a>逸提。非親里者。親里。名母姊妹若女乃至<a class="t" id="0042c15"></a>七世因緣。衣者。麻衣赤麻衣白麻衣芻麻衣<a class="t" id="0042c16"></a>翅夷羅衣欽婆羅衣劫貝衣。是中犯者。若一<a class="t" id="0042c17"></a>比丘。從一非親里比丘尼取衣。一尼薩耆波<a class="t" id="0042c18"></a>逸提。若一比丘。從二三四非親里比丘尼取<a class="t" id="0042c19"></a>衣。隨得爾所尼薩耆波逸提。若二比丘。從二<a class="t" id="0042c20"></a>三四一非親里比丘尼取衣。隨得爾所尼薩<a class="t" id="0042c21"></a>耆波逸提。若三比丘。從三四一二非親里比<a class="t" id="0042c22"></a>丘尼取衣。隨得爾所尼薩耆波逸提。若四比<a class="t" id="0042c23"></a>丘。從四非親里比丘尼取衣。得四尼薩耆波<a class="t" id="0042c24"></a>逸提。若四比丘。從一二三非親里比丘尼取<a class="t" id="0042c25"></a>衣。隨得爾所尼薩耆波逸提。</p>
<a class="t" id="0042c26"></a>
<p>
<a class="sc" id="5"></a>
<a class="t-linehead" id="0042c26"></a>
佛在舍衛國。爾時憍薩羅國。有二部僧多得<a class="t" id="0042c27"></a>衣。分作二分。比丘得比丘尼所宜衣。比丘<a class="t" id="0042c28"></a>尼得比丘所宜衣。比丘得時諸比丘尼語比<a class="t" id="0042c29"></a>丘言。諸大德衣與我等。我等所得衣與諸大<a class="t" id="0043a01"></a>德。比丘答言。佛結戒不得從非親里比丘尼<a class="t" id="0043a02"></a>取衣。諸比丘不知云何。是事白佛。佛以是事<a class="t" id="0043a03"></a>集比丘僧。種種因緣讚戒讚持戒。讚戒讚持<a class="t" id="0043a04"></a>戒已。語諸比丘。從今是戒應如是說。若比丘<a class="t" id="0043a05"></a>從非親里比丘尼取衣。除貿易。尼薩耆波逸<a class="t" id="0043a06"></a>提。是中犯者。若比丘有非親里比丘尼。謂是<a class="t" id="0043a07"></a>親里。從取衣者。尼薩耆波逸提。若謂是比<a class="t" id="0043a08"></a>丘式叉摩尼沙彌沙彌尼出家出家尼。從取<a class="t" id="0043a09"></a>衣者。尼薩耆波逸提。若非親里比丘尼。比丘<a class="t" id="0043a10"></a>生疑。為親里非親里。從取衣者。尼薩耆波逸<a class="t" id="0043a11"></a>提。若疑。是比丘尼非比丘尼。是式叉摩尼<a class="t" id="0043a12"></a>非式叉摩尼。是沙彌非沙彌。是沙彌尼非沙<a class="t" id="0043a13"></a>彌尼。是出家非出家。是出家尼非出家尼。從<a class="t" id="0043a14"></a>取衣者。尼薩耆波逸提。若比丘有親里比丘<a class="t" id="0043a15"></a>尼。謂非親里。從取衣者。突吉羅。若謂是比<a class="t" id="0043a16"></a>丘尼式叉摩尼沙彌沙彌尼出家出家尼。從<a class="t" id="0043a17"></a>取衣者。突吉羅。若比丘有親里比丘尼。比丘<a class="t" id="0043a18"></a>生疑。為親里非親里。從取衣者。突吉羅。若<a class="t" id="0043a19"></a>疑。是比丘非比丘。是式叉摩尼非式叉摩尼。<a class="t" id="0043a20"></a>是沙彌非沙彌。是沙彌尼非沙彌尼。是出家<a class="t" id="0043a21"></a>非出家。是出家尼非出家尼。從取衣者。突吉<a class="t" id="0043a22"></a>羅。取親里非親里。若謂若疑。以不淨衣。謂<a class="t" id="0043a23"></a>駱駝毛牛毛羖羊毛雜織。突吉羅。不犯者。若<a class="t" id="0043a24"></a>親里。若先請。若別房中住故與。若為說法<a class="t" id="0043a25"></a>故與。不犯。<span class="rule-number">四事竟</span></p>
<a class="t" id="0043a26"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bu-vb-np3">◀ Nissaggiyā Pācittiyā 3</a><a class="top" href="#">
▲ TOP </a><a class="next" href="/zh/zh-sv-bu-vb-np5">Nissaggiyā Pācittiyā 5 ▶</a>
</div>
</body>
</html>