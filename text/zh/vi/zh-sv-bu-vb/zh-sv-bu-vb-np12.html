<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-sv-bu-vb-np12">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 12</span>
<span class="mirror-right">尼薩耆波夜提之十二</span> </h1>
</div>
<p>
<a class="sc" id="1"></a>
<a class="t-linehead" id="0048a03"></a>
佛在王舍城。爾時六群比丘。以純黑羺羊毛<a class="t" id="0048a04"></a>作敷具。此國黑。羊毛貴。黑羊毛縷貴。黑羊<a class="t" id="0048a05"></a>毛氈貴。諸比丘數數乞。語居士言。比丘須黑<a class="t" id="0048a06"></a>羊毛。須黑縷黑氈。諸居士厭患呵責言。諸沙<a class="t" id="0048a07"></a>門釋子自言善好有德。而以純黑羺羊毛作<a class="t" id="0048a08"></a>新敷具。此國黑羊毛貴。縷貴氈貴。比丘取是<a class="t" id="0048a09"></a>黑羊毛。擇擘布貯多事多務。妨廢讀經坐禪<a class="t" id="0048a10"></a>行道。是中有比丘。少欲知足行頭陀。聞是事<a class="t" id="0048a11"></a>心不喜。向佛廣說。佛以是事集比丘僧。知而<a class="t" id="0048a12"></a>故問六群比丘。汝實作是事不。答言。實作世<a class="t" id="0048a13"></a>尊。佛以種種因緣呵責。云何名比丘。以純黑<a class="t" id="0048a14"></a>羊毛作新敷具。此國黑羊毛貴縷貴氈貴。擇<a class="t" id="0048a15"></a>擘布貯多事多務。妨廢坐禪讀經行道。佛種<a class="t" id="0048a16"></a>種因緣呵已語諸比丘。以十利故與比丘結<a class="t" id="0048a17"></a>戒。從今是戒應如是說。若比丘以純黑羺<a class="t" id="0048a18"></a>羊毛作新敷具者。尼薩耆波夜提。黑羺羊毛<a class="t" id="0048a19"></a>者。有四種。謂生黑。藍染黑。泥染黑。木皮染<a class="t" id="0048a20"></a>黑。是名四種黑。尼薩耆波夜提者。是敷具應<a class="t" id="0048a21"></a>捨。波夜提罪應悔過。是中犯者。若比丘以生<a class="t" id="0048a22"></a>黑羺羊毛。擇擘布貯作敷具者。尼薩耆波夜<a class="t" id="0048a23"></a>提。若以藍染泥染木皮染。擇擘布貯。作敷具<a class="t" id="0048a24"></a>者。皆尼薩耆波夜提。若比丘以黑羺羊毛黑<a class="t" id="0048a25"></a>羺羊毛縷。黑羺羊毛氈。擇擘布貯作敷具者。<a class="t" id="0048a26"></a>皆尼薩耆波夜提。不犯者。若為塔作。為僧作<a class="t" id="0048a27"></a>若得已成者不犯。<span class="rule-number">十二事竟</span></p>
<a class="t" id="0048a28"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bu-vb-np11">◀ Nissaggiyā Pācittiyā 11</a><a class="top" href="#">
▲ TOP </a><a class="next" href="/zh/zh-sv-bu-vb-np13">Nissaggiyā Pācittiyā 13 ▶</a>
</div>
</body>
</html>