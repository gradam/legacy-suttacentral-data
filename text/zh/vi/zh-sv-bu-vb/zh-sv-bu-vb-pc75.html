<!DOCTYPE html>
<html data-prev="zh-sv-bu-vb-pc74" data-next="zh-sv-bu-vb-pc76">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-bu-vb-pc75">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 75</span>
<span class="mirror-right">波夜提之七十五</span> </h1>
</div>
<p>
<a class="sc" id="1"></a>
<a class="t-linehead" id="0118b24"></a>
佛在舍衛國。爾時佛不在比丘尼僧前結同<a class="t" id="0118b25"></a>戒。時佛在比丘僧前結同戒。語諸比丘。汝等<a class="t" id="0118b26"></a>以是戒向比丘尼說。作是語已入室坐禪。爾<a class="t" id="0118b27"></a>時諸比丘作是念。佛今為我等結同戒言。汝<a class="t" id="0118b28"></a>等向比丘尼唱說。作是語已入室坐禪。是中<a class="t" id="0118b29"></a>誰能往王園比丘尼精舍。向比丘尼僧說。復<a class="t" id="0118c01"></a>作是念。是長老跋提比丘。有大功德名聞。<a class="t" id="0118c02"></a>多知多識。此人堪往王園向比丘尼僧說。作<a class="t" id="0118c03"></a>是念已共相謂言。當共往語長老跋提比丘。<a class="t" id="0118c04"></a>即時諸比丘往詣長老跋提所。頭面禮足一<a class="t" id="0118c05"></a>面坐已。語長老跋提言。汝知不。佛為我等<a class="t" id="0118c06"></a>結同戒。語我等言。汝等向比丘尼說。作是語<a class="t" id="0118c07"></a>已入室坐禪。我等作是念。是中誰能往王園<a class="t" id="0118c08"></a>比丘尼精舍向比丘尼說。我等復作是念。是<a class="t" id="0118c09"></a>長老跋提比丘有大功德名聞。多知多識。<a class="t" id="0118c10"></a>此人堪任往王園向比丘尼說。汝今往詣<a class="t" id="0118c11"></a>王園精舍。向比丘尼唱說者善。長老跋提<a class="t" id="0118c12"></a>默然受諸比丘語。爾時諸比丘知跋提默然<a class="t" id="0118c13"></a>受已。從坐起頭面禮足右繞而去。是長老跋<a class="t" id="0118c14"></a>提過是夜已。晨朝著衣持<span class="gaiji">鉢<!--gaiji,缽,1[金*本],2&#x9262;,3-->
</span>共一後行比丘。<a class="t" id="0118c15"></a>入舍衛城次第乞食。食已向王園比丘尼精<a class="t" id="0118c16"></a>舍。諸比丘尼遙見長老跋提故。有為敷床<a class="t" id="0118c17"></a>者。有為辦洗足水者。時長老跋提洗足已<a class="t" id="0118c18"></a>就座處坐。語諸比丘尼令集一處。語比丘尼<a class="t" id="0118c19"></a>言。佛為我等結同戒。我及汝等應共受持。爾<a class="t" id="0118c20"></a>時有長老比丘尼善比丘尼。皆言。善好受持<a class="t" id="0118c21"></a>是語。爾時偷蘭難陀比丘尼在眾中。語長老<a class="t" id="0118c22"></a>跋提言。汝愚癡不了不決定知。我等可以汝<a class="t" id="0118c23"></a>語故持不持耶。我等當問餘比丘持修多羅<a class="t" id="0118c24"></a>比尼摩多羅迦者。若應持者當持。不應持<a class="t" id="0119a01"></a>者不持。是中有比丘尼。少欲知足行頭陀。聞<a class="t" id="0119a02"></a>是事心不喜。種種因緣呵責偷蘭難陀比丘<a class="t" id="0119a03"></a>尼。云何名比丘尼佛。結同戒違逆不受。復語<a class="t" id="0119a04"></a>長老跋提言。汝愚癡不了不決定知。如是種<a class="t" id="0119a05"></a>種因緣訶已。向佛廣說。佛以是事集比丘僧。<a class="t" id="0119a06"></a>佛以種種因緣訶責偷蘭難陀比丘尼。云何<a class="t" id="0119a07"></a>名比丘尼。我結同戒違逆不受。復訶責善男<a class="t" id="0119a08"></a>子跋提。愚癡不了不決定知。佛如是種種因<a class="t" id="0119a09"></a>緣訶已。語諸比丘。以十利故與比丘結戒。從<a class="t" id="0119a10"></a>今是戒應如是說。若比丘說戒時作是言。我<a class="t" id="0119a11"></a>不受學是戒。先當問餘比丘持修多羅持比<a class="t" id="0119a12"></a>尼持摩多羅迦者。波逸提。若比丘欲知法者。<a class="t" id="0119a13"></a>應從此戒學。已當問餘比丘持修多羅持比<a class="t" id="0119a14"></a>尼持摩多羅迦者。應如是問。是語云何。是<a class="t" id="0119a15"></a>事應爾。波逸提者。煮燒覆障。若不悔過能障<a class="t" id="0119a16"></a>礙道。是中犯者。若比丘說四波羅夷時。作是<a class="t" id="0119a17"></a>言。我不學是戒。先當問餘比丘持修多羅<a class="t" id="0119a18"></a>持比尼持摩多羅迦者。波逸提。若比丘說十<a class="t" id="0119a19"></a>三僧伽婆尸沙法二不定法三十尼薩耆波逸<a class="t" id="0119a20"></a>提法九十波逸提法四波羅提提舍尼法眾多<a class="t" id="0119a21"></a>學法七滅諍法及餘入比尼經說時。作是言。<a class="t" id="0119a22"></a>我不受學是戒。先當問餘比丘持修多羅<a class="t" id="0119a23"></a>持比尼持摩多羅迦者。波逸提。若除入比<a class="t" id="0119a24"></a>尼經。說餘經時作是言。我不受學是經。先當<a class="t" id="0119a25"></a>問餘比丘持修多羅持比尼持摩多羅迦者。<a class="t" id="0119a26"></a>突吉羅。<span class="rule-number">七十五竟</span></p>
<a class="t" id="0119a27"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bu-vb-pc74">◀ Pācittiyā 74</a><a class="top" href="#">
▲ TOP </a><a class="next" href="/zh/zh-sv-bu-vb-pc76">Pācittiyā 76 ▶</a>
</div>
</body>
</html>