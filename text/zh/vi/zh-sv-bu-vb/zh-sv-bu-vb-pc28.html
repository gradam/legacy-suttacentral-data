<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-bu-vb-pc28">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 28</span>
<span class="mirror-right">波夜提之二十八</span> </h1>
</div>
<p>
<a class="sc" id="1"></a>
<a class="t-linehead" id="0084c24"></a>
佛在舍衛國。爾時迦留陀夷。與掘多比丘尼<a class="t" id="0084c25"></a>舊相識。數數共語親善狎習。迦留陀夷往<a class="t" id="0084c26"></a>掘多比丘尼房所。屏覆處獨與掘多比丘尼<a class="t" id="0085a01"></a>共坐。是中有比丘。少欲知足行頭陀。聞已<a class="t" id="0085a02"></a>呵責言。云何名比丘。獨與一比丘尼屏覆處<a class="t" id="0085a03"></a>共坐。種種因緣訶已。向佛廣說。佛以是事集<a class="t" id="0085a04"></a>比丘僧。知而故問迦留陀夷。汝實作是事不。<a class="t" id="0085a05"></a>答言。實作世尊。佛以種種因緣訶責。云何名<a class="t" id="0085a06"></a>比丘獨與一比丘尼屏覆處共坐。種種因緣<a class="t" id="0085a07"></a>訶已語諸比丘。以十利故與諸比丘結戒。從<a class="t" id="0085a08"></a>今是戒應如是說。若比丘獨與一比丘尼屏<a class="t" id="0085a09"></a>覆處共坐波逸提。獨與一比丘尼者。正有二<a class="t" id="0085a10"></a>人更無第三人。屏處者。若壁障衣幔障席<a class="t" id="0085a11"></a>障。如是等物覆障。是名屏處。波逸提者。煮<a class="t" id="0085a12"></a>燒覆障。若不悔過能障礙道。是中犯者。若比<a class="t" id="0085a13"></a>丘獨與一比丘尼屏處坐。波逸提。起已還坐<a class="t" id="0085a14"></a>波逸提隨起還坐。隨得爾所波逸提。<span class="rule-number">二十八竟</span></p>
<a class="t" id="0085a15"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bu-vb-pc27">◀ Pācittiyā 27</a><a class="top" href="#">
▲ TOP </a><a class="next" href="/zh/zh-sv-bu-vb-pc29">Pācittiyā 29 ▶</a>
</div>
</body>
</html>