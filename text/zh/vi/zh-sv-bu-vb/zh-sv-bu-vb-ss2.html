<!DOCTYPE html>
<html data-prev="zh-sv-bu-vb-ss1" data-next="zh-sv-bu-vb-ss3">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-bu-vb-ss2">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Saṅghādisesa 2</span>
<span class="mirror-right">僧伽婆尸沙之二</span> </h1>
</div>
<p>
<a class="sc" id="1"></a>
<a class="t-linehead" id="0014c22"></a>
佛在舍衛國。爾時長老迦留陀夷。晨朝時到<a class="t" id="0014c23"></a>著衣持<span class="gaiji">鉢<!--gaiji,缽,1[金*本],2&#x9262;,3-->
</span>入城乞食。食已還房。持戶鉤在門<a class="t" id="0014c24"></a>間立。作如是念。若有女人欲來入僧坊中<a class="t" id="0014c25"></a>看房舍者。我當示諸房處。時迦留陀夷遙見<a class="t" id="0014c26"></a>眾女人。便言。姊妹來。我當示汝諸房舍處。<a class="t" id="0014c27"></a>少多示已。將至自房摩觸其身。是眾女中有<a class="t" id="0014c28"></a>喜者默然。有不喜者。即出房外語諸比丘。大<a class="t" id="0014c29"></a>德法應爾耶。此安隱處更有恐怖諸比丘言。<a class="t" id="0015a01"></a>云何安隱處更有恐怖。眾女人廣說上事。諸<a class="t" id="0015a02"></a>比丘言。如汝所說。安隱處更有恐怖。時諸比<a class="t" id="0015a03"></a>丘種種因緣為眾女人說法示教利喜。頭面<a class="t" id="0015a04"></a>禮足還去。不久諸比丘詣佛所。頭面禮足在<a class="t" id="0015a05"></a>一面坐。向佛廣說。佛以是事集比丘僧。知而<a class="t" id="0015a06"></a>故問迦留陀夷。汝實作是事不。答言。實作世<a class="t" id="0015a07"></a>尊。佛以種種因緣呵責迦留陀夷。汝所作事<a class="t" id="0015a08"></a>非沙門法。不隨順道不清淨行。出家之人所<a class="t" id="0015a09"></a>不應作。汝癡人不知。我以種種因緣呵欲欲<a class="t" id="0015a10"></a>想。種種因緣稱讚離欲除滅欲想。我常說法<a class="t" id="0015a11"></a>教人離欲。汝尚不應生心。何況乃作起欲恚<a class="t" id="0015a12"></a>癡結縛根本不淨惡業。佛種種因緣呵已語<a class="t" id="0015a13"></a>諸比丘。以十利故與諸比丘結戒。從今是戒<a class="t" id="0015a14"></a>應如是說。若比丘欲盛變心故觸女身。若捉<a class="t" id="0015a15"></a>手臂頭髮。一一身分上下摩觸。僧伽婆尸沙。<a class="t" id="0015a16"></a>欲盛者。即名變心。亦名貪心染心繫心。或有<a class="t" id="0015a17"></a>變心。非欲盛心。亦非貪心染心繫心。如狂癡<a class="t" id="0015a18"></a>人亂心人病壞心人。是名變心。非欲盛心染<a class="t" id="0015a19"></a>心繫心。女人者。有大有中有小。童女非童女<a class="t" id="0015a20"></a>堪作婬欲。觸身者。共在一處。手者。從腕及<a class="t" id="0015a21"></a>指。臂者。從腕至肩。髮者。頭髮若劫貝毳納頭<a class="t" id="0015a22"></a>髾。一一身分者。眼耳鼻等。是中犯者有九種。<a class="t" id="0015a23"></a>上摩下摩若抱若捉若牽若推若舉若下若<a class="t" id="0015a24"></a>摩大小便處。若比丘欲盛變心上下摩觸無<a class="t" id="0015a25"></a>衣女人頭僧伽婆尸沙。若摩面咽胸腹肋脊<a class="t" id="0015a26"></a>臍腰大小便處髀膝<span class="gaiji">［蹲－酋＋（十／田／ㄙ）］<!--gaiji,,1［蹲－酋＋（十／田／ㄙ）］,2&#x28114;,3-->
</span>僧伽婆尸沙。如是抱<a class="t" id="0015a27"></a>捉牽推舉下摩觸大小便處亦如是。若比丘<a class="t" id="0015a28"></a>從地。舉無衣女人。著土埵上。土埵上著踞床<a class="t" id="0015a29"></a>上。踞床上著獨坐床上。獨坐床上著大床上。<a class="t" id="0015b01"></a>大床上著輿上。輿上著車上。車上著馬上。馬<a class="t" id="0015b02"></a>上著象上。象上著堂上。堂上乃至從小下處<a class="t" id="0015b03"></a>著小高處。僧伽婆尸沙。若比丘欲盛變心。從<a class="t" id="0015b04"></a>堂上舉無衣女人著象上。象上著馬上。馬上<a class="t" id="0015b05"></a>著車上。車上著輿上。輿上著大床上。大床上<a class="t" id="0015b06"></a>著獨坐床上。獨坐床上著踞床上。踞床上著<a class="t" id="0015b07"></a>土埵上。土埵上著地。乃至小高處著小下處。<a class="t" id="0015b08"></a>僧伽婆尸沙。若比丘欲盛變心。上下摩觸有<a class="t" id="0015b09"></a>衣女人頭偷蘭遮。若摩面咽胸肩腹肋脊臍腰<a class="t" id="0015b10"></a>大小便處髀膝<span class="gaiji">［蹲－酋＋（十／田／ㄙ）］<!--gaiji,,1［蹲－酋＋（十／田／ㄙ）］,2&#x28114;,3-->
</span>偷蘭遮。如是抱捉牽推舉<a class="t" id="0015b11"></a>下摩大小便處偷蘭遮。若比丘欲盛變心。從<a class="t" id="0015b12"></a>地舉有衣女人著土埵上。乃至小高處舉著<a class="t" id="0015b13"></a>小下處偷蘭遮。若女人欲盛變心。上下摩觸<a class="t" id="0015b14"></a>無衣比丘頭。比丘有欲心。身動受細滑。僧伽<a class="t" id="0015b15"></a>婆尸沙。若摩面咽胸腹肋脊臍腰大小便處<a class="t" id="0015b16"></a>髀膝<span class="gaiji">［蹲－酋＋（十／田／ㄙ）］<!--gaiji,,1［蹲－酋＋（十／田／ㄙ）］,2&#x28114;,3-->
</span>。比丘有欲心身動受細滑。僧伽婆尸<a class="t" id="0015b17"></a>沙如是抱捉牽推舉下摩大小便處。比丘有<a class="t" id="0015b18"></a>欲心身動受細滑。僧伽婆尸沙。若女人欲盛<a class="t" id="0015b19"></a>變心。從地舉無衣比丘著土埵上。乃至小下<a class="t" id="0015b20"></a>處舉著小高處。比丘有欲心身動受是細滑。<a class="t" id="0015b21"></a>僧伽婆尸沙。若女人婬欲盛變心。從堂上<a class="t" id="0015b22"></a>舉無衣比丘著象上。乃至小高處舉著小下<a class="t" id="0015b23"></a>處。比丘有欲心身動受細滑。僧伽婆尸沙。若<a class="t" id="0015b24"></a>女人欲盛變心。上下摩觸有衣比丘頭。比丘<a class="t" id="0015b25"></a>有欲心身動受細滑偷蘭遮。若摩面咽胸脊<a class="t" id="0015b26"></a>腹肋臍腰大小便處髀膝<span class="gaiji">［蹲－酋＋（十／田／ㄙ）］<!--gaiji,,1［蹲－酋＋（十／田／ㄙ）］,2&#x28114;,3-->
</span>。比丘有欲心身<a class="t" id="0015b27"></a>動受細滑偷蘭遮。如是抱捉牽推舉下摩大<a class="t" id="0015b28"></a>小便處。比丘有欲心身動受細滑偷蘭遮。若<a class="t" id="0015b29"></a>女人欲盛變心。從地舉有衣比丘著土埵上。<a class="t" id="0015c01"></a>乃至小下處舉著小高處。比丘有欲心身動<a class="t" id="0015c02"></a>受細滑偷蘭遮。若女人欲盛變心。從堂上舉<a class="t" id="0015c03"></a>有衣比丘著象上乃至小高處著小下處。比<a class="t" id="0015c04"></a>丘有欲心身動受細滑偷蘭遮。若一比丘摩<a class="t" id="0015c05"></a>一女人。僧伽婆尸沙。若一比丘摩二三四<a class="t" id="0015c06"></a>女。僧伽婆尸沙。若二比丘摩二三四一女<a class="t" id="0015c07"></a>人。僧伽婆尸沙。若三比丘。摩三四一二女<a class="t" id="0015c08"></a>人。僧伽婆尸沙。若四比丘。摩四一二三女<a class="t" id="0015c09"></a>人。僧伽婆尸沙。女人所。女人想摩。僧伽婆尸<a class="t" id="0015c10"></a>沙。女人所。男想黃門想二根想摩。僧伽婆尸<a class="t" id="0015c11"></a>沙。男所。男想黃門想二根想女人想摩。偷蘭<a class="t" id="0015c12"></a>遮。黃門所。黃門想二根想女想男想摩。偷蘭<a class="t" id="0015c13"></a>遮。二根所。二根想女想男想黃門想摩。偷蘭<a class="t" id="0015c14"></a>遮。若是事人女邊。僧伽婆尸沙。即是事非人<a class="t" id="0015c15"></a>女邊偷蘭遮。若是事人女邊偷蘭遮。即是事<a class="t" id="0015c16"></a>非人女邊突吉羅。若母想姊妹想女想摩觸<a class="t" id="0015c17"></a>女身不犯。若救火難水難刀難。若墮高處<a class="t" id="0015c18"></a>惡虫難惡鬼難不犯。若無染心觸不犯。<span class="rule-number">二事竟</span></p>
<a class="t" id="0015c19"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-sv-bu-vb-ss1">◀ Saṅghādisesā 1</a><a class="top" href="#">
▲ TOP </a><a class="next" href="/zh/zh-sv-bu-vb-ss3">Saṅghādisesā 3 ▶</a>
</div>
</body>
</html>