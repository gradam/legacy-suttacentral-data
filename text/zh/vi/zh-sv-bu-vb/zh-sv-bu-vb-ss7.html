<!DOCTYPE html>
<html data-prev="zh-sv-bu-vb-ss6" data-next="zh-sv-bu-vb-ss8">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-bu-vb-ss7">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Saṅghādisesa 7</span>
<span class="mirror-right">僧伽婆尸沙之七</span> </h1>
</div>
<a class="t-juannumber" id="juan-4"></a>
<a class="t" id="0021b06"></a><a class="t" id="0021b07"></a><a class="t" id="0021b08"></a>
<p class="suttainfo">
<span class="t-juanname">十誦律卷第四<span class="t-note">（初誦之四）</span><a class="t" id="0021b09"></a><a class="t" id="0021b10"></a></span><br>
<span class="t-byline">後秦北印度三藏弗若多羅譯</span><a class="t" id="0021b11"></a><br>
<span class="t-headname">十三僧殘法之餘<span class="t-note">（并二不定法）</span></span></p>
<a class="t" id="0021b12"></a>
<p>
<a class="sc" id="1"></a>
<a class="t-linehead" id="0021b12"></a>
◎佛在拘睒彌國。爾時長老闡那。多有知識。<a class="t" id="0021b13"></a>國王夫人王子大臣將帥官屬。以多知識故。<a class="t" id="0021b14"></a>伐他神樹作大房舍。是樹多人所識。多人所<a class="t" id="0021b15"></a>用。諸居士嫌恨呵責。諸沙門釋子自言。修善<a class="t" id="0021b16"></a>功德。以國王夫人王子大臣將帥官屬所知<a class="t" id="0021b17"></a>識故。伐是多人所識多人所用神樹。作大房<a class="t" id="0021b18"></a>舍。我等失利供養如是難滿難養多欲無厭<a class="t" id="0021b19"></a>足人。有比丘。少欲知足行頭陀。聞是事心<a class="t" id="0021b20"></a>不喜。向佛廣說。佛以是事集比丘僧。知而<a class="t" id="0021b21"></a>故問闡那。汝實作是事不。答言。實作世尊。<a class="t" id="0021b22"></a>佛以種種因緣呵責言。云何名比丘。以國王<a class="t" id="0021b23"></a>夫人王子大臣將帥官屬所知識故。伐是多<a class="t" id="0021b24"></a>人所識用神樹。作大房舍。佛種種因緣呵<a class="t" id="0021b25"></a>已。語諸比丘。以十利故與諸比丘結戒。從今<a class="t" id="0021b26"></a>是戒應如是說。若比丘作大房舍。有主自為<a class="t" id="0021b27"></a>作。是比丘應問諸比丘。諸比丘當示無難無<a class="t" id="0021b28"></a>妨處。若比丘作大房舍。有主自為。不問諸比<a class="t" id="0021b29"></a>丘難處妨處。作者僧伽婆尸沙。大舍者。溫室<a class="t" id="0021c01"></a>涼室殿堂樓閣一柱舍重舍。乃至容四威儀<a class="t" id="0021c02"></a>行立坐臥。有主者。是舍有檀越主。若男若<a class="t" id="0021c03"></a>女黃門二根。自為者。不為僧故專為己故。名<a class="t" id="0021c04"></a>為自為。問者。應問僧。示處者僧應示處。難<a class="t" id="0021c05"></a>處妨處者。如上說。是比丘應從僧乞示作處。<a class="t" id="0021c06"></a>乞法者。僧一心和合。是比丘從坐起。偏袒右<a class="t" id="0021c07"></a>肩脫革屣。胡跪合掌應作是言。諸長老一心<a class="t" id="0021c08"></a>念。我某甲比丘欲作大房舍。有主自為。無<a class="t" id="0021c09"></a>難無妨處作。我某。甲比丘為是有主自為。無<a class="t" id="0021c10"></a>難無妨處作故。從僧乞示作處。僧憐愍故示<a class="t" id="0021c11"></a>我作處。第二第三亦如是乞。是中僧應籌量<a class="t" id="0021c12"></a>可示不可示。若言無難。而實有難。若言無妨。<a class="t" id="0021c13"></a>而實有妨。若言無難無妨。而實有難有妨。皆<a class="t" id="0021c14"></a>不應示。無妨實無妨。無難實無難。應示。示<a class="t" id="0021c15"></a>法者。僧一心和合一比丘唱言。大德僧聽。<a class="t" id="0021c16"></a>是某甲比丘欲作大舍。有主自為無難無妨<a class="t" id="0021c17"></a>處作。是比丘為作大舍故。從僧乞示作處。若<a class="t" id="0021c18"></a>僧時到僧忍聽。僧當示某甲比丘作處。白如<a class="t" id="0021c19"></a>是。大德僧聽。是某甲比丘欲作大舍。有主<a class="t" id="0021c20"></a>自為無難無妨處作故。從僧乞示作處。僧憐<a class="t" id="0021c21"></a>愍故當示作處。誰諸長老忍。某甲比丘作大<a class="t" id="0021c22"></a>舍有主自為無難處無妨處作者默然若不忍<a class="t" id="0021c23"></a>者說。如是白四羯磨僧示竟。某甲比丘作<a class="t" id="0021c24"></a>大舍。有主自為無難無妨處。僧忍默然故。<a class="t" id="0021c25"></a>是事如是持。是中犯者。若比丘有主自為。過<a class="t" id="0021c26"></a>量作大舍犯。不問處犯。有難處犯。有妨處<a class="t" id="0021c27"></a>犯。不問有難處犯。不問有妨處犯。難處妨<a class="t" id="0021c28"></a>處犯。不問難處妨處犯。若比丘語餘比丘。為<a class="t" id="0021c29"></a>我作舍。語已便去。後為作竟。是舍過量作<a class="t" id="0022a01"></a>犯。不問處犯。有難處犯。有妨處犯。不問有<a class="t" id="0022a02"></a>難處犯。不問有妨處犯。有難有妨處犯。不<a class="t" id="0022a03"></a>問有難有妨處犯。若比丘語餘比丘。為我作<a class="t" id="0022a04"></a>舍。語已便去。後作未成。行還自成。是舍過<a class="t" id="0022a05"></a>量作犯。不問處犯。有難處犯。有妨處犯。不問<a class="t" id="0022a06"></a>有難處犯。不問有妨處犯。有難有妨處犯。不<a class="t" id="0022a07"></a>問有難有妨處犯。若先成舍。無犯。<span class="rule-number">七事竟</span>◎</p>
<a class="t" id="0022a08"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>