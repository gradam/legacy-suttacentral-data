<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-bu-vb-pc79">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 79</span>
<span class="mirror-right">波夜提之七十九</span> </h1>
</div>
<p>
<a class="sc" id="1"></a>
<a class="t-linehead" id="0120b29"></a>
佛在支提國跋陀羅婆提邑。是處有惡龍。名<a class="t" id="0120c01"></a>菴婆羅提他。兇暴惡害。無人能得到其住<a class="t" id="0120c02"></a>處。象馬牛羊騾驢駱駝無能近者。乃至諸鳥<a class="t" id="0120c03"></a>不得過上。秋穀熟時破滅諸穀。長老莎伽陀。<a class="t" id="0120c04"></a>遊行支提國。漸到跋陀羅婆提邑。過是夜已<a class="t" id="0120c05"></a>晨朝著衣持<span class="gaiji">鉢<!--gaiji,缽,1[金*本],2&#x9262;,3-->
</span>入村乞食。乞食時聞此邑有<a class="t" id="0120c06"></a>惡龍。名菴婆羅提他。兇暴惡害。人民鳥獸<a class="t" id="0120c07"></a>不得到其住處。秋穀熟時破滅諸穀。聞已乞<a class="t" id="0120c08"></a>食竟。到菴婆羅提他龍住處泉邊樹下敷坐<a class="t" id="0120c09"></a>具大坐。龍聞袈裟衣氣。即發瞋恚從身出<span class="gaiji">烟<!--gaiji,煙,1[火*因],2&#x70DF;,3-->
</span>。<a class="t" id="0120c10"></a>長老莎伽陀即入三昧。以神通力身亦出<span class="gaiji">烟<!--gaiji,煙,1[火*因],2&#x70DF;,3-->
</span>。<a class="t" id="0120c11"></a>龍倍瞋恚身上出火。莎伽陀比丘。復入火<a class="t" id="0120c12"></a>光三昧。身亦出火。龍復雨雹。莎伽陀比丘<a class="t" id="0120c13"></a>即變雨雹。作釋俱利餅餚餅波波羅餅。<a class="t" id="0120c14"></a>龍復放大霹靂。長老莎伽陀即變霹靂。作種<a class="t" id="0120c15"></a>種歡喜丸。龍復雨箭刀<span class="gaiji">矟<!--gaiji,槊,1[矛*肖],2&#x77DF;,3-->
</span>。莎伽陀即變作<a class="t" id="0120c16"></a>優<span class="gaiji">鉢<!--gaiji,缽,1[金*本],2&#x9262;,3-->
</span>羅華波頭摩華俱牟陀華分陀利華。時<a class="t" id="0120c17"></a>龍復雨毒蛇蜈蚣土虺蚰蜒。莎伽陀即變作<a class="t" id="0120c18"></a>優婆羅華瓔珞瞻蔔華瓔珞婆師華瓔珞阿<a class="t" id="0120c19"></a>提目多伽華瓔珞。如是等龍所有勢力盡現。<a class="t" id="0120c20"></a>向長老莎伽陀。如是現威德已。不能勝故。<a class="t" id="0120c21"></a>即失威力光明。莎伽陀知龍力勢已盡不<a class="t" id="0120c22"></a>能復動。即變作細身。從龍兩耳入從兩眼出<a class="t" id="0121a01"></a>兩眼出已從兩鼻入。從口中出在龍頭上。往<a class="t" id="0121a02"></a>來經行不傷龍身。爾時龍見如是事已。心<a class="t" id="0121a03"></a>即大驚怖畏毛<span class="gaiji">竪<!--gaiji,豎,1[豎-豆+立],2&#x7AEA;,3-->
</span>。合掌向長老莎伽陀言。我<a class="t" id="0121a04"></a>歸依汝。莎伽陀答言。汝莫歸依我。當歸依<a class="t" id="0121a05"></a>我所歸依。龍言。我從今歸依佛歸依法歸依<a class="t" id="0121a06"></a>僧。當知我盡形作佛優婆塞。是龍受三自歸<a class="t" id="0121a07"></a>作佛弟子已。更不復作如是兇惡事。諸人鳥<a class="t" id="0121a08"></a>獸皆得到其所住處。秋穀熟時不復傷破。<a class="t" id="0121a09"></a>如是名聲流布諸國。皆言。長老莎伽陀。能<a class="t" id="0121a10"></a>降惡龍折伏令善。諸人鳥獸得到龍所。秋穀<a class="t" id="0121a11"></a>熟時不復破傷。因長老莎伽陀名聲流布<a class="t" id="0121a12"></a>故。諸人為僧作供養前食後食。是中有一貧<a class="t" id="0121a13"></a>窮女人。信敬獨請長老莎伽陀。莎伽陀默然<a class="t" id="0121a14"></a>受。受已是女人為辦多酥乳糜。受而食之。<a class="t" id="0121a15"></a>女人思惟。是沙門噉是多酥乳糜。或當冷<a class="t" id="0121a16"></a>發。便取似水色水香水味酒持與。是莎伽陀<a class="t" id="0121a17"></a>不看即飲。飲已為說法便去。還向寺中。爾所<a class="t" id="0121a18"></a>時間酒勢便發。近寺門邊倒地。僧伽梨<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>
<a class="t" id="0121a19"></a>
多羅僧安陀衛水囊<span class="gaiji">鉢<!--gaiji,缽,1[金*本],2&#x9262;,3-->
</span>杖油囊革屣針線囊<a class="t" id="0121a20"></a>各在一處。身在一處醉無所覺。爾時佛與阿<a class="t" id="0121a21"></a>難遊行到是處。佛見是比丘。知而故問阿<a class="t" id="0121a22"></a>難。此是何人。答言。世尊。此是長老莎伽陀。<a class="t" id="0121a23"></a>佛即語阿難。是處為我敷坐床辦水集比丘<a class="t" id="0121a24"></a>僧。阿難受教即敷坐床辦水集比丘僧已。往<a class="t" id="0121a25"></a>白佛言。世尊。我已敷坐床辦水集比丘僧。佛<a class="t" id="0121a26"></a>自知時。佛即洗足。坐阿難所敷床上。問諸<a class="t" id="0121a27"></a>比丘。汝等曾見曾聞。有龍名菴婆羅提他。兇<a class="t" id="0121a28"></a>暴惡害。先無有人到其住處。象馬牛羊騾驢<a class="t" id="0121a29"></a>駱駝無能近者。乃至諸鳥無敢過上。秋穀熟<a class="t" id="0121b01"></a>時破壞諸穀。善男子莎伽陀。能折伏令善。<a class="t" id="0121b02"></a>諸人鳥獸得到泉上。是時眾中有見者言<a class="t" id="0121b03"></a>見。聞者言聞。佛語諸比丘。於汝意云何。<a class="t" id="0121b04"></a>此善男子莎伽陀。今能折伏蝦<span class="gaiji">蟇<!--gaiji,蟆,1[莫/虫],2&#x87C7;,3-->
</span>不。答言。<a class="t" id="0121b05"></a>不能世尊。佛言。如是過罪若過是罪。皆由飲<a class="t" id="0121b06"></a>酒故。從今日若言我是佛弟子者。不得飲酒。<a class="t" id="0121b07"></a>乃至小草頭一滴亦不得飲。佛種種因緣訶<a class="t" id="0121b08"></a>責飲酒已。語諸比丘。以十利故與比丘結<a class="t" id="0121b09"></a>戒。從今是戒應如是說。若比丘飲酒者波逸<a class="t" id="0121b10"></a>提。酒者有二種。穀酒木酒。穀酒者。用食用<a class="t" id="0121b11"></a>麴用米。或用根莖華葉果。用種種子用<a class="t" id="0121b12"></a>諸藥草。雜作酒。酒色酒香酒味。飲能醉人<a class="t" id="0121b13"></a>者。是名穀酒。木酒者。不用食不用麴米。<a class="t" id="0121b14"></a>但用根莖葉華果。若用種種子作酒。酒色酒<a class="t" id="0121b15"></a>香酒味。飲能醉人。是名木酒。復有木酒。不<a class="t" id="0121b16"></a>用食不用麴米根莖葉華果。但用諸種子<a class="t" id="0121b17"></a>諸藥和合作酒。酒色酒香酒味。飲能醉人。<a class="t" id="0121b18"></a>是名木酒。及前穀酒皆名為酒。若比丘取嘗。<a class="t" id="0121b19"></a>咽者亦名為飲。是謂飲酒波逸提。波逸提<a class="t" id="0121b20"></a>者煮燒覆障。若不悔過能障礙道。是中犯<a class="t" id="0121b21"></a>者。若比丘飲穀酒。隨咽咽波逸提。若比丘<a class="t" id="0121b22"></a>飲木酒。隨咽咽波逸提。若比丘飲酢酒。隨咽<a class="t" id="0121b23"></a>咽波逸提。若飲甜酒。隨咽咽波逸提。若噉麴<a class="t" id="0121b24"></a>能醉者。隨咽咽波逸提。若噉酒糟。隨咽咽波<a class="t" id="0121b25"></a>逸提。若飲酒澱隨咽咽波逸提。若飲似酒<a class="t" id="0121b26"></a>色酒香酒味能令人醉者。隨咽咽波逸提。若<a class="t" id="0121b27"></a>酒色酒香酒味。若酒色酒香。若酒色酒味。若<a class="t" id="0121b28"></a>酒香酒味。飲者隨咽咽波逸提。不犯者。若但<a class="t" id="0121b29"></a>作酒色。無酒香無酒味。不能醉人。飲者不犯<a class="t" id="0121c01"></a>。<span class="rule-number">七十九竟</span></p>
<a class="t" id="0121c02"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bu-vb-pc78">◀ Pācittiyā 78</a><a class="top" href="#">
▲ TOP </a><a class="next" href="/zh/zh-sv-bu-vb-pc80">Pācittiyā 80 ▶</a>
</div>
</body>
</html>