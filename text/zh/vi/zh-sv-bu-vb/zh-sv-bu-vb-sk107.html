<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-sv-bu-vb-sk107">
<article>
<hgroup class="mirror">
<h2 class="mirror-row">
<span class="mirror-left">Sarvāstivāda Vinaya</span>
<span class="mirror-right">十誦律</span> </h2>
<h3 class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </h3>
<h1 class="mirror-row">
<span class="mirror-left">Sekhiya 107</span>
<span class="mirror-right">眾學法之百七</span> </h1>
</hgroup>
<p>
<a class="sc" id="1"></a>
<a class="t-linehead" id="0141a12"></a>
佛在舍衛國。有一居士。請佛及僧明日食。佛<a class="t" id="0141a13"></a>默然受。居士知佛受已。從坐起頭面禮佛足<a class="t" id="0141a14"></a>右繞而去。還自舍通夜辦種種多美飲食。早<a class="t" id="0141a15"></a>起敷座處已。遣使白佛時到。食具已辦佛<a class="t" id="0141a16"></a>自知時。六群比丘與十七群比丘常共相違<a class="t" id="0141a17"></a><span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍。時十七群比丘次守僧坊。六群比丘次<a class="t" id="0141a18"></a>與迎食。六群比丘共相謂言。我等今日故斷<a class="t" id="0141a19"></a>十七群比丘食。有言云何斷。答言。但來當<a class="t" id="0141a20"></a>知。六群比丘到十七群比丘所。索<span class="gaiji">鉢<!--gaiji,缽,1[金*本],2&#x9262;,3-->
</span>言。與汝<a class="t" id="0141a21"></a>迎食分。即隨佛及僧至所請家。六群比丘先<a class="t" id="0141a22"></a>食已。迎十七群比丘食分便出。出已便作餘<a class="t" id="0141a23"></a>事。經過餘處諸知識家。見已出城。或坐樹<a class="t" id="0141a24"></a>下。或在岸上井上池上多人眾處住。時十七<a class="t" id="0141a25"></a>群比丘年少飢急。共相謂言。食何故遲。又相<a class="t" id="0141a26"></a>謂言。上祇洹門外大樹上。遙看見不。時有<a class="t" id="0141a27"></a>一比丘。上樹看見言。在某樹下井上岸下<a class="t" id="0141a28"></a>多人眾中住。至日垂中。額上流汗方來喚<a class="t" id="0141a29"></a>言。汝取食分。問言。何故遲耶。答言。我等得<a class="t" id="0141b01"></a>食便出。問言。汝等不在某樹下岸下多人<a class="t" id="0141b02"></a>眾中住耶。而言得食便出。六群比丘言。誰道<a class="t" id="0141b03"></a>耶。十七群比丘言。我上樹上見。是中有比<a class="t" id="0141b04"></a>丘。少欲知足行頭陀。聞是事心不喜。訶責言。<a class="t" id="0141b05"></a>云何名比丘。佛未聽上樹而上。種種因緣訶<a class="t" id="0141b06"></a>已向佛廣說。佛知故問十七群比丘。汝實作<a class="t" id="0141b07"></a>是事不。答言。實作世尊。佛種種因緣訶責十<a class="t" id="0141b08"></a>七群比丘。云何名比丘。我未聽上樹而上。種<a class="t" id="0141b09"></a>種因緣訶已語諸比丘。樹過人不應上。除急<a class="t" id="0141b10"></a>因緣。應當學。若比丘上過人樹。無急因緣<a class="t" id="0141b11"></a>突吉羅。若急因緣不犯。<span class="rule-number">一百七眾學法竟</span>◎</p>
<a class="t" id="0141b12"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bu-vb-sk106">◀ Sekhiyā 106</a><a class="top" href="#">
▲ TOP </a><a class="next" href="/zh/zh-sv-bu-vb-as1">Adhikaraṇasamathā 1 ▶</a>
</div>
</body>
</html>