<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-sv-bu-vb-np2">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 2</span>
<span class="mirror-right">尼薩耆波夜提之二</span> </h1>
</div>
<p>
<a class="sc" id="1"></a>
<a class="t-linehead" id="0031b10"></a>
佛在王舍城。爾時六群比丘。處處留衣。著<a class="t" id="0031b11"></a>上下衣遊行諸國。趣著弊衣無有威儀。諸<a class="t" id="0031b12"></a>受寄舊比丘。與六群比丘。架上取衣舒曬<a class="t" id="0031b13"></a>抖擻卷牒著衣囊中繫舉。以是因緣妨廢讀<a class="t" id="0031b14"></a>經坐禪行道。是中有比丘。少欲知足行頭<a class="t" id="0031b15"></a>陀。聞是事心不喜。種種因緣呵責六群比<a class="t" id="0031b16"></a>丘。云何名比丘。處處留衣。著上下衣遊行<a class="t" id="0031b17"></a>諸國。趣著弊衣無有威儀。諸受寄舊比丘<a class="t" id="0031b18"></a>與汝。架上取衣舒曬抖擻。卷牒著衣囊中繫<a class="t" id="0031b19"></a>舉。以是因緣妨廢讀經坐禪行道。諸比丘如<a class="t" id="0031b20"></a>是呵已。向佛廣說。佛以是事集比丘僧。佛<a class="t" id="0031b21"></a>知而故問六群比丘。汝實作是事不。答言。<a class="t" id="0031b22"></a>實作世尊。佛以種種因緣呵責六群比丘。云<a class="t" id="0031b23"></a>何名比丘。處處留衣。著上下衣遊行諸國。趣<a class="t" id="0031b24"></a>著弊衣無有威儀。諸受寄舊比丘與汝。架上<a class="t" id="0031b25"></a>取衣舒曬抖擻。卷牒著衣囊中繫舉。以是因<a class="t" id="0031b26"></a>緣妨廢讀經坐禪行道。佛以是事種種因緣<a class="t" id="0031b27"></a>呵已。語諸比丘。以十利故。與諸比丘結戒。<a class="t" id="0031b28"></a>從今是戒應如是說。若比丘衣竟捨迦絺那<a name="0031b29" id="0031b29"></a>衣已三衣中若離一衣。乃至一夜宿。尼薩耆<a class="t" id="0031c01"></a>波逸提。除僧羯磨。一夜者。從日沒至明相<a class="t" id="0031c02"></a>未出。三衣中若離一衣者。若離僧伽梨。若<a class="t" id="0031c03"></a>離<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧。若離安陀衛。除僧羯磨者。僧<a class="t" id="0031c04"></a>羯磨名如大迦葉。以因緣故。留僧伽梨耆闍<a class="t" id="0031c05"></a>崛山中。著上下衣來入竹園。時遇天雨。不得<a class="t" id="0031c06"></a>還上耆闍崛山。離僧伽梨宿。是大迦葉語<a class="t" id="0031c07"></a>諸比丘。我以因緣故。留僧伽梨耆闍崛山中。<a class="t" id="0031c08"></a>今遇天雨不得還山。離僧伽梨宿。今當云何。<a class="t" id="0031c09"></a>諸比丘以是事白佛。佛以是事集比丘僧。佛<a class="t" id="0031c10"></a>知而故問大迦葉。汝實留僧伽梨山中。著上<a class="t" id="0031c11"></a>下衣來入竹園。時天雨不得還山。是事問諸<a class="t" id="0031c12"></a>比丘。我留僧伽梨耆闍崛山中。著上下衣來<a class="t" id="0031c13"></a>入竹園。今遇天雨不得還山。今當云何。汝實<a class="t" id="0031c14"></a>爾不。答言。實爾世尊。佛以種種因緣讚戒讚<a class="t" id="0031c15"></a>持戒。讚戒讚持戒已。語諸比丘。從今日聽<a class="t" id="0031c16"></a>一布薩共住處結不離衣羯磨。不離衣羯磨<a class="t" id="0031c17"></a>法者。一心和合僧。一比丘應僧中唱。大德<a class="t" id="0031c18"></a>僧聽。是一布薩共住處。僧先所結共布薩界<a class="t" id="0031c19"></a>是中除聚落及聚落界。取空地及住處。若僧<a class="t" id="0031c20"></a>時到僧忍聽。僧一布薩共住處。作不離衣羯<a class="t" id="0031c21"></a>磨。白如是。大德僧聽。是一布薩共住處。僧<a class="t" id="0031c22"></a>先所結共布薩界。是中除聚落及聚落界。取<a class="t" id="0031c23"></a>空地及住處。作不離衣羯磨。誰諸長老忍是<a class="t" id="0031c24"></a>一布薩共住處作不離衣羯磨者默然。誰不<a class="t" id="0031c25"></a>忍者是長老說。僧已結一布薩共住處作不<a class="t" id="0031c26"></a>離衣羯磨竟。僧忍默然故。是事如是持。是名<a class="t" id="0031c27"></a>除僧羯磨。復有僧羯磨。如長老舍利弗病。欲<a class="t" id="0031c28"></a>一月遊行諸國。僧伽梨重。時舍利弗語諸比<a class="t" id="0031c29"></a>丘。我欲一月遊行。我今有病。僧伽梨重。今<a class="t" id="0032a01"></a>當云何。諸比丘以是事白佛。佛以是因緣集<a class="t" id="0032a02"></a>比丘僧。知而故問舍利弗。汝實語諸比丘。我<a class="t" id="0032a03"></a>欲一月遊行。今我有病。僧伽梨重。今當云<a class="t" id="0032a04"></a>何。汝實。爾不答言。實爾世尊佛以種種。因<a class="t" id="0032a05"></a>緣讚戒讚持戒讚戒。讚持戒已。語諸比丘。從<a class="t" id="0032a06"></a>今聽老比丘病比丘。作一月不離僧伽梨宿<a class="t" id="0032a07"></a>羯磨。乞羯磨法者。是老病比丘。僧和合時。偏<a class="t" id="0032a08"></a>袒右肩脫革屣胡跪合掌言。諸長老憶念。我<a class="t" id="0032a09"></a>某甲比丘老病。欲一月遊行僧伽梨重。今從<a class="t" id="0032a10"></a>僧乞一月不離僧伽梨宿羯磨。僧憐愍故。與<a class="t" id="0032a11"></a>我一月不離僧伽梨宿羯磨。如是三說。是中<a class="t" id="0032a12"></a>僧應籌量。若是比丘言我老病。而實不老不<a class="t" id="0032a13"></a>病。不應與。若實老實病。應與。若言僧伽梨<a class="t" id="0032a14"></a>重。而實不重。不應與。若實重應與。與法者。<a class="t" id="0032a15"></a>僧一心和合。一比丘僧中。唱大德僧聽。是<a class="t" id="0032a16"></a>某甲比丘老病。欲一月遊行僧伽梨重。若僧<a class="t" id="0032a17"></a>時到僧忍聽。僧與某甲比丘老病一月不離<a class="t" id="0032a18"></a>僧伽梨宿羯磨。白如是。如是白二羯磨。僧已<a class="t" id="0032a19"></a>與某甲比丘老病一月不離僧伽梨宿羯磨<a class="t" id="0032a20"></a>竟。僧忍默然故。是事如是持。乃至九月亦<a class="t" id="0032a21"></a>爾。如僧伽梨若<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧安陀衛亦如是。是<a class="t" id="0032a22"></a>中若未結不離衣法。比丘在聚落。衣亦在<a class="t" id="0032a23"></a>聚落。比丘應至衣所。若比丘在聚落。衣在阿<a class="t" id="0032a24"></a>練若處。比丘應至衣所。若比丘在阿蘭若<a class="t" id="0032a25"></a>處。衣在聚落。比丘應至衣所。若比丘在阿蘭<a class="t" id="0032a26"></a>若處。衣亦在阿蘭若處。比丘應至衣所。若已<a class="t" id="0032a27"></a>結不離衣法。若比丘在聚落。衣亦在聚落。比<a class="t" id="0032a28"></a>丘應至衣所。若比丘在聚落。衣在阿蘭若處。<a class="t" id="0032a29"></a>比丘應出聚落界。若比丘在阿蘭若處。衣在<a class="t" id="0032b01"></a>聚落。比丘應至衣所。若比丘在阿蘭若處。衣<a class="t" id="0032b02"></a>亦在阿蘭若處。不犯。聚落者。若一家二家眾<a class="t" id="0032b03"></a>多家。有居士共妻子奴婢人民共住。是名<a class="t" id="0032b04"></a>聚落。聚落有一界亦有別界。一家中亦有一<a class="t" id="0032b05"></a>界有別界。不相接聚落界者。若雞飛所及處。<a class="t" id="0032b06"></a>若棄糞掃所及處。若有慚愧人所大便處。若<a class="t" id="0032b07"></a>箭射所及處。若比丘在一聚落。衣在餘聚落。<a class="t" id="0032b08"></a>比丘應取衣來。若至衣所。若受餘衣。若不<a class="t" id="0032b09"></a>取衣來。不至衣所。不受餘衣。至地了時。尼<a class="t" id="0032b10"></a>薩耆波逸提。相接聚落界者。若容十桄梯。若<a class="t" id="0032b11"></a>十二桄梯。若容載梁車迴轉。若聚落有牆壁<a class="t" id="0032b12"></a>籬圍遶外至幾許名為界。是中界者。謂牆外<a class="t" id="0032b13"></a>容作事處。若聚落有塹圍遶。外至幾許名為<a class="t" id="0032b14"></a>界。是中界者。謂擲糞掃所及處。若比丘在<a class="t" id="0032b15"></a>一聚落。衣在餘聚落。比丘應取衣來。若至<a class="t" id="0032b16"></a>衣所。若受餘衣。若不取衣來。不至衣所。不<a class="t" id="0032b17"></a>受餘衣。至地了時。尼薩耆波逸提。同族有<a class="t" id="0032b18"></a>一界亦有別界。是中同族別界者。謂門屋食<a class="t" id="0032b19"></a>堂中庭廁處取水處。若比丘在一族。衣在<a class="t" id="0032b20"></a>餘族。比丘應取衣來。若至衣所。若受餘<a class="t" id="0032b21"></a>衣。若不取衣來。不至衣所。不受餘衣。至地<a class="t" id="0032b22"></a>了時。尼薩耆波逸提。家有一界亦有別界。是<a class="t" id="0032b23"></a>中別界者。謂戶處食處中庭廁處取水處。若<a class="t" id="0032b24"></a>比丘在一家。衣在餘家。應取衣來。若至衣所。<a class="t" id="0032b25"></a>若受餘衣。若不取衣來。不至衣所。不受餘衣。<a class="t" id="0032b26"></a>至地了時。尼薩耆波逸提。重閣舍有一界有<a class="t" id="0032b27"></a>別界。是中界者。謂中重下重。是上重界。一<a class="t" id="0032b28"></a>戶入故。中重上重是下重界。一戶入故。下<a class="t" id="0032b29"></a>重是中重界。一戶入故。若比丘在異重。衣<a class="t" id="0032c01"></a>在異重。比丘應取衣來。若至衣所。若受餘<a class="t" id="0032c02"></a>衣。若不取衣來。不至衣所。不受餘衣。至地<a class="t" id="0032c03"></a>了時。尼薩耆波逸提。若是重閣屬一人者。無<a class="t" id="0032c04"></a>犯。外道人舍有一界亦有別界。外道名阿視<a class="t" id="0032c05"></a>毘尼揵子老弟子梵志等。除佛五眾。餘殘出<a class="t" id="0032c06"></a>家人皆名外道。是外道舍界者。謂門屋食堂<a class="t" id="0032c07"></a>中庭廁處取水處。若比丘在一外道舍。衣在<a class="t" id="0032c08"></a>餘外道舍。應取衣來。若至衣所。若受餘衣。<a class="t" id="0032c09"></a>若不取衣來。不至衣所。不受餘衣。至地了<a class="t" id="0032c10"></a>時。尼薩耆波逸提。若諸外道同見同論。無<a class="t" id="0032c11"></a>犯。輪行人處有一界有別界。輪行人若伎<a class="t" id="0032c12"></a>人。歌舞人。躑絕人。相打人。相撲人。俳笑<a class="t" id="0032c13"></a>人。以<span class="gaiji">麁<!--gaiji,麤,1[色-巴+鹿],2&#x9E81;,3-->
</span>輪載財物。細輪載妻子。遊行諸國<a class="t" id="0032c14"></a>營輪住宿。是中界者。謂門處食處中<span class="gaiji">［這－言＋（序－予＋手）］<!--gaiji,,1［這－言＋（序－予＋手）］,2&#x284CD;,3-->
</span>廁<a class="t" id="0032c15"></a>處取水處。若比丘在一家。衣在餘家。應取<a class="t" id="0032c16"></a>衣來。若至衣所。若受餘衣。若不取衣來。不<a class="t" id="0032c17"></a>至衣所。不受餘衣。至地了時。尼薩耆波逸<a class="t" id="0032c18"></a>提。若是輪行人屬一人者。無犯。場處有一<a class="t" id="0032c19"></a>界有別界。是中界者。謂門處食處中庭廁處<a class="t" id="0032c20"></a>取水處。若比丘在一場。衣在餘場。應取衣<a class="t" id="0032c21"></a>來。若至衣所。若受餘衣。若不取衣來。不<a class="t" id="0032c22"></a>至衣所。不受餘衣。至地了時。尼薩耆波逸<a class="t" id="0032c23"></a>提。場舍有一界有別界。是中界者。謂門處<a class="t" id="0032c24"></a>食處中庭廁處取水處。若比丘在一場舍。應<a class="t" id="0032c25"></a>在餘場舍。應取衣來。若至衣所。若受餘衣。<a class="t" id="0032c26"></a>若不取衣來。不至衣所。不受餘衣。至地了<a class="t" id="0032c27"></a>時。尼薩耆波夜提。園有一界有別界。是中<a class="t" id="0032c28"></a>界者。謂門處食處中庭廁處取水處。若比丘<a class="t" id="0032c29"></a>在一園中。衣在餘園。應取衣來。若至衣所。<a class="t" id="0033a01"></a>若受餘衣。若不取衣來。不至衣所。不受餘<a class="t" id="0033a02"></a>衣。至地了時。尼薩耆波夜提。園舍有一界<a class="t" id="0033a03"></a>有別界。是中界者。謂門處食處中庭廁處取<a class="t" id="0033a04"></a>水處。若比丘在一園舍。衣在餘園舍。應取衣<a class="t" id="0033a05"></a>來。若至衣所。若受餘衣。若不取衣來。不至<a class="t" id="0033a06"></a>衣所。不受餘衣。至地了時。尼薩耆波夜提。<a class="t" id="0033a07"></a>車行有一界有別界。是中前車界者。謂向中<a class="t" id="0033a08"></a>車杖所及處。中車界者。謂向前車後車杖所<a class="t" id="0033a09"></a>及處。後車界者。謂向中車杖所及處。若比丘<a class="t" id="0033a10"></a>在一車界。衣在餘車界。應取衣來。若至衣<a class="t" id="0033a11"></a>所。若受餘衣。若不取衣來。不至衣所。不受<a class="t" id="0033a12"></a>餘衣。至地了時。尼薩耆波逸提。單船有一<a class="t" id="0033a13"></a>界有別界。是中單船界者。謂船所繫處。若柱<a class="t" id="0033a14"></a>若橛若板處。若比丘在一船。衣在餘船。應取<a class="t" id="0033a15"></a>衣來。若至衣所。若受餘衣。若不取衣來。不<a class="t" id="0033a16"></a>至衣所。不受餘衣。至地了時。尼薩耆波逸<a class="t" id="0033a17"></a>提。舫船界亦如是。樹有一界有別界。是中不<a class="t" id="0033a18"></a>相接樹界者。若日中時影所陰處。若雨墮時<a class="t" id="0033a19"></a>水不及著枝葉處。若比丘在一樹下。衣在餘<a class="t" id="0033a20"></a>樹下。應取衣來。若至衣所。若受餘衣。若不<a class="t" id="0033a21"></a>取衣來。不至衣所。不受餘衣。至地了時。尼<a class="t" id="0033a22"></a>薩耆波逸提。相接樹界者。若是諸樹枝葉相<a class="t" id="0033a23"></a>接。乃至一拘盧舍。是中隨所著衣至地了時。<a class="t" id="0033a24"></a>無犯。四十九尋衣角。如比丘與和上阿闍<a class="t" id="0033a25"></a>梨擔衣道中行。若在前若在後。四十九尋內<a class="t" id="0033a26"></a>不離。若過四十九尋。至地了時。尼薩耆波<a class="t" id="0033a27"></a>夜提。有諸比丘。持衣<span class="gaiji">鉢<!--gaiji,缽,1[金*本],2&#x9262;,3-->
</span>著一處。在衣四邊<a class="t" id="0033a28"></a>臥。是中一比丘若起去。離可得還取處。至地<a class="t" id="0033a29"></a>了時。尼薩耆波夜提。有比丘二界中臥衣<a class="t" id="0033b01"></a>離身乃至半寸墮他界中得突吉羅罪。若衣<a class="t" id="0033b02"></a>一角在身上。無犯。<span class="rule-number">二事竟</span></p>
<a class="t" id="0033b03"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bu-vb-np1">◀ Nissaggiyā Pācittiyā 1</a><a class="top" href="#">
▲ TOP </a><a class="next" href="/zh/zh-sv-bu-vb-np3">Nissaggiyā Pācittiyā 3 ▶</a>
</div>
</body>
</html>