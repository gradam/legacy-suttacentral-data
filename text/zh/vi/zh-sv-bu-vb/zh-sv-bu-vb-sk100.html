<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-bu-vb-sk100">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 100</span>
<span class="mirror-right">眾學法之百</span> </h1>
</div>
<p>
<a class="sc" id="1"></a>
<a class="t-linehead" id="0140a28"></a>
有時佛與無量百千萬眾恭敬圍繞說法。波<a class="t" id="0140a29"></a>斯匿王眷屬。有捉杖者。捉蓋者。捉刀者。捉<a class="t" id="0140b01"></a>盾者。捉弓箭者。六群比丘別為說法。是眾<a class="t" id="0140b02"></a>中有堪得道者。以眾作二段故。心散亂不得<a class="t" id="0140b03"></a>道。諸佛常法。不一心眾生不為說法。佛即<a class="t" id="0140b04"></a>為王種種說法示教利喜。示教利喜已默然。<a class="t" id="0140b05"></a>王知佛種種說法示教利喜已。從坐起頭面<a class="t" id="0140b06"></a>禮佛足右繞而去。王去未久。佛以是事集比<a class="t" id="0140b07"></a>丘僧。以種種因緣呵責六群比丘。云何名比<a class="t" id="0140b08"></a>丘。為捉杖不病人說法。若捉蓋捉大刀小<a class="t" id="0140b09"></a>刀盾弓箭。種種器仗人說法。種種訶已語<a class="t" id="0140b10"></a>諸比丘。不為捉杖人說法。除病應當學。若<a class="t" id="0140b11"></a>為捉杖不病人說法突吉羅。為病者說法不<a class="t" id="0140b12"></a>犯。<span class="rule-number">一百</span></p>
<a class="t" id="0140b13"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bu-vb-sk99">◀ Sekhiyā 99</a><a class="top" href="#">
▲ TOP </a><a class="next" href="/zh/zh-sv-bu-vb-sk101">Sekhiyā 101 ▶</a>
</div>
</body>
</html>