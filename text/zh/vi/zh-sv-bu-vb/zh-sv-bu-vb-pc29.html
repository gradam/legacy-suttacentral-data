<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-sv-bu-vb-pc29">
<article>
<hgroup class="mirror">
<h2 class="mirror-row">
<span class="mirror-left">Sarvāstivāda Vinaya</span>
<span class="mirror-right">十誦律</span> </h2>
<h3 class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </h3>
<h1 class="mirror-row">
<span class="mirror-left">Pācittiya 29</span>
<span class="mirror-right">波夜提之二十九</span> </h1>
</hgroup>
<p>
<a class="sc" id="1"></a>
<a class="t-linehead" id="0085a15"></a>
佛在舍衛國。爾時迦留陀夷。與掘多居士婦<a class="t" id="0085a16"></a>舊相識。數數共語親善狎習。時迦留陀夷<a class="t" id="0085a17"></a>往居士婦舍。獨與此婦露地共坐。諸白衣見<a class="t" id="0085a18"></a>已作是言。汝等看是為比丘婦為私通耶。是<a class="t" id="0085a19"></a>比丘必當共作婬事。是中有比丘。少欲知足<a class="t" id="0085a20"></a>行頭陀。聞是事心不喜。種種因緣訶責。云何<a class="t" id="0085a21"></a>名比丘。獨與一女人露地共坐。種種因緣訶<a class="t" id="0085a22"></a>已向佛廣說。佛以是事集比丘僧。知而故問<a class="t" id="0085a23"></a>迦留陀夷。汝實作是事不。答言。實作世尊。<a class="t" id="0085a24"></a>佛以種種因緣訶責。云何名比丘。獨與一女<a class="t" id="0085a25"></a>人露地共坐。佛種種因緣訶已語諸比丘。以<a class="t" id="0085a26"></a>十利故與比丘結戒。從今是戒應如是說。若<a class="t" id="0085a27"></a>比丘獨與一女人露地共坐波逸提。女人者<a class="t" id="0085a28"></a>名有命若大若小若嫁未嫁堪作婬事。獨與<a class="t" id="0085a29"></a>一女人者。正有二人更無第三人。露地者。無<a name="0085b01" id="0085b01"></a>壁障無衣幔障無席障。波逸提者。煮燒覆<a class="t" id="0085b02"></a>障。若不悔過能障礙道。是中犯者。若比丘獨<a class="t" id="0085b03"></a>與一女人露地共坐波逸提。起已還坐波逸<a class="t" id="0085b04"></a>提。隨起還坐。隨得爾所波逸提。若相去半<a class="t" id="0085b05"></a>尋坐波逸提。相去一尋坐波逸提。相去一<a class="t" id="0085b06"></a>尋半坐突吉羅。不犯者若相去二尋。若過<a class="t" id="0085b07"></a>二尋坐不犯。<span class="rule-number">二十九竟</span></p>
<a class="t" id="0085b08"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bu-vb-pc28">◀ Pācittiyā 28</a><a class="top" href="#">
▲ TOP </a><a class="next" href="/zh/zh-sv-bu-vb-pc30">Pācittiyā 30 ▶</a>
</div>
</body>
</html>