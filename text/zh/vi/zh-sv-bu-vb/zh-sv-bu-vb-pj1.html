<!DOCTYPE html>
<html data-next="zh-sv-bu-vb-pj2">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-bu-vb-pj1">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十 誦 律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pārājika 1</span>
<span class="mirror-right">波羅夷法之一</span> </h1>
</div>
<a class="t-juannumber" id="juan-1"></a>
<a class="t" id="0001a01"></a><a class="t" id="0001a02"></a><a class="t" id="0001a03"></a>
<a class="t" id="0001a04"></a>
<p class="suttainfo">
<span class="t-juanname">十誦律卷第一<span class="t-note">（初誦之一）</span></span><a class="t" id="0001a05"></a><a class="t" id="0001a06"></a><br>
<span class="t-byline">後秦北印度三藏<a class="t" id="0001a07"></a>弗若多羅共羅什譯</span><a class="t" id="0001a08"></a><br>
<span class="t-headname">明四波羅夷法之一</span></p>
<a class="t" id="0001a09"></a>
<p>
<a class="sc" id="1"></a>
<a class="t-linehead" id="0001a09"></a>
佛在毘耶離國。去城不遠有一聚落。是中有<a class="t" id="0001a10"></a>長者子。名須提那加蘭陀子。富貴多財種種<a class="t" id="0001a11"></a>成就。自歸三寶為佛弟子。厭世出家剃除鬚<a class="t" id="0001a12"></a>髮被著法服而作比丘。遠離鄉土到憍薩羅<a class="t" id="0001a13"></a>國一處安居。時世飢饉乞食難得。諸人民妻<a class="t" id="0001a14"></a>子尚乏飲食。何況能與諸乞求人。時須提那<a class="t" id="0001a15"></a>作是念。此大飢饉乞求難得。我等諸親里多<a class="t" id="0001a16"></a>饒財富。當因我故布施作福。今正是時。作是<a class="t" id="0001a17"></a>念已。夏安居過三月自恣竟作衣畢。著衣持<a class="t" id="0001a18"></a><span class="gaiji">鉢<!--gaiji,缽,1[金*本],2&#x9262;,3-->
</span>還毘耶離。經遊諸國至本聚落。晨朝時到<a class="t" id="0001a19"></a>著衣持<span class="gaiji">鉢<!--gaiji,缽,1[金*本],2&#x9262;,3-->
</span>入村乞食至親里舍。為諸比丘各各<a class="t" id="0001a20"></a>勸與種種飲食。自行頭陀受乞食法。次乞食<a class="t" id="0001a21"></a>已還到自舍。而作是言。先許當還我今來歸。<a class="t" id="0001a22"></a>作是語已便駃出去。其家小婢見其駃去。<a class="t" id="0001a23"></a>即馳往白須提那母。向須提那入門便去。其<a class="t" id="0001a24"></a>母念言。須提那入門即去。或能愁憂欲還捨<a class="t" id="0001a25"></a>戒不樂梵行。我今當往教令還家自恣五欲<a class="t" id="0001a26"></a>布施作福。作是念已。往到其所語須提那。汝<a class="t" id="0001a27"></a>若愁憂不樂梵行欲捨戒者。便來還家受五<a class="t" id="0001a28"></a>欲樂布施作福。即答母言。我無愁憂不欲捨<a class="t" id="0001a29"></a>戒不厭梵行。亦不欲捨沙門之法心樂梵行。<a class="t" id="0001b01"></a>其母自念。我雖口言不<span class="gaiji">廻<!--gaiji,迴,1[廷-壬+回],2&#x5EFB;,3-->
</span>其心。當語其婦言。<a class="t" id="0001b02"></a>汝淨潔時到則來報我。便往語之。婦言如是<a class="t" id="0001b03"></a>受其母教。淨潔時到。往報母言。今何所作。<a class="t" id="0001b04"></a>時母教言。本須提那所喜衣服嚴飾之具悉<a class="t" id="0001b05"></a>皆著來。受教還房。著其所喜衣服嚴具。母即<a class="t" id="0001b06"></a>將到須提那所。便作是言。汝若愁憂不樂梵<a class="t" id="0001b07"></a>行欲捨戒者。當自還家受五欲樂布施作福。<a class="t" id="0001b08"></a>佛法難成出家勤苦。即答母言。我不愁憂心<a class="t" id="0001b09"></a>不動轉自樂修梵行不樂五欲。母言。善哉須<a class="t" id="0001b10"></a>提那。汝樂梵行不欲捨戒者。今婦時到當留<a class="t" id="0001b11"></a>續種。若家無嗣。所有財物悉當入官。爾時<a class="t" id="0001b12"></a>世尊未結此戒。是須提那即便心動答母。言<a class="t" id="0001b13"></a>爾。母即避去。便將其婦屏處行婬。如是再<a class="t" id="0001b14"></a>三。尋時懷妊。有福德子月滿而生。名曰續<a class="t" id="0001b15"></a>種。至年長大信樂佛法。出家學道勤行精進。<a class="t" id="0001b16"></a>逮得漏盡成阿羅漢。時須提那既行婬已。心<a class="t" id="0001b17"></a>生疑悔。愁憂色變無有威德。默然低頭垂肩<a class="t" id="0001b18"></a>迷悶不樂言說。時知識比丘來相問訊在一<a class="t" id="0001b19"></a>面坐。問須提那。汝先有威德顏色和悅樂修<a class="t" id="0001b20"></a>梵行。今何以故。愁憂色變默然低頭迷悶不<a class="t" id="0001b21"></a>樂。汝身為病為私屏處作惡業耶。須提那<a class="t" id="0001b22"></a>言。我身無病。私屏作惡業故心有愁憂。時諸<a class="t" id="0001b23"></a>比丘漸漸急問。便自廣說如上因緣。諸比丘<a class="t" id="0001b24"></a>聞已。種種因緣呵須提那言。汝應愁苦憂<a class="t" id="0001b25"></a>悔。乃作如是私屏惡業。汝所作事非沙門法。<a class="t" id="0001b26"></a>不隨順道無欲樂心。作不淨行。出家之人所<a class="t" id="0001b27"></a>不應作。汝不知佛世尊以種種因緣呵欲欲<a class="t" id="0001b28"></a>想欲欲欲覺欲熱。以種種因緣稱讚斷欲捨<a class="t" id="0001b29"></a>欲想滅欲熱。佛常說法教人離欲。汝尚不應<a class="t" id="0001c01"></a>生心。何況乃作起欲恚癡結縛根本不淨惡<a class="t" id="0001c02"></a>業。時諸比丘種種呵已。向佛廣說。佛以是事<a class="t" id="0001c03"></a>集比丘僧。諸佛常法。知而故問。或有知而<a class="t" id="0001c04"></a>不問。有知時問。有知時不問。有益事問。無<a class="t" id="0001c05"></a>益事不問。有因緣問。佛世尊知彼時。以正<a class="t" id="0001c06"></a>念安慧問須提那。汝實作是事不。答言實作<a class="t" id="0001c07"></a>世尊。佛以種種因緣呵責須提那言。汝所作<a class="t" id="0001c08"></a>事非沙門法。不隨順道無欲樂心作不淨行。<a class="t" id="0001c09"></a>出家之人所不應作。汝愚癡人不知我以種<a class="t" id="0001c10"></a>種因緣呵欲欲想欲欲欲覺欲熱。種種因緣<a class="t" id="0001c11"></a>稱讚斷欲捨欲想滅欲熱。我常說法教人離<a class="t" id="0001c12"></a>欲。汝尚不應生心。何況乃作起欲恚癡結縛<a class="t" id="0001c13"></a>根本不淨惡業。語諸比丘。是愚癡人開諸漏<a class="t" id="0001c14"></a>門。寧以身分內毒蛇口中。終不以此觸彼女<a class="t" id="0001c15"></a>身。佛如是種種因緣呵已語諸比丘。以十利<a class="t" id="0001c16"></a>故為諸比丘結戒。攝僧故。極好攝故。僧安樂<a class="t" id="0001c17"></a>住故。折伏高心人故。有慚愧者得安樂故。不<a class="t" id="0001c18"></a>信者得淨信故。已信者增長信故。遮今世惱<a class="t" id="0001c19"></a>漏故。斷後世惡故。梵行久住故。從今是戒<a class="t" id="0001c20"></a>應如是說。若比丘同入比丘學法。不捨戒行<a class="t" id="0001c21"></a>婬法。是比丘得波羅夷不共住。</p>
<a class="t" id="0001c22"></a>
<p>
<a class="sc" id="2"></a>
<a class="t-linehead" id="0001c22"></a>
佛在舍衛國。有一比丘名跋耆子。不捨戒戒<a class="t" id="0001c23"></a>羸不出還家作婬。後欲出家自作是念。我當<a class="t" id="0001c24"></a>先往問諸比丘。得出家不。不得則止。作是<a class="t" id="0001c25"></a>念已問諸比丘。諸比丘疑以此白佛。佛言。有<a class="t" id="0001c26"></a>人不捨戒戒羸不出還家作婬。可得出家更<a class="t" id="0001c27"></a>作比丘。從今是戒。應如是說。若比丘同入<a class="t" id="0001c28"></a>比丘戒法。不捨戒戒羸不出作婬法。是比<a class="t" id="0001c29"></a>丘得波羅夷不應共住。</p>
<a class="t" id="0002a01"></a>
<p>
<a class="sc" id="3"></a>
<a class="t-linehead" id="0002a01"></a>
佛在舍衛國。爾時憍薩羅國有一比丘獨住<a class="t" id="0002a02"></a>林中。有雌獼猴常數來往此比丘所。比丘即<a class="t" id="0002a03"></a>與飲食誘之。獼猴心軟便共行婬。是比丘多<a class="t" id="0002a04"></a>有知識。來相問訊在一面坐。時獼猴來欲行<a class="t" id="0002a05"></a>婬。一一看諸比丘面。次到所愛比丘前住諦<a class="t" id="0002a06"></a>視其面。時此比丘心恥不視獼猴。獼猴尋瞋<a class="t" id="0002a07"></a>攫其耳鼻傷破便去。時諸比丘急問其故。便<a class="t" id="0002a08"></a>自廣說如上因緣。諸比丘以種種因緣呵責。<a class="t" id="0002a09"></a>汝所作事非沙門法。不隨順道無欲樂心作<a class="t" id="0002a10"></a>不淨行。出家之人所不應作。汝不知佛以種<a class="t" id="0002a11"></a>種因緣呵欲欲想欲欲欲覺欲熱。以種種因緣<a class="t" id="0002a12"></a>稱讚斷欲捨欲想滅欲熱。佛常說法教人離<a class="t" id="0002a13"></a>欲。汝尚不應生心。何況乃作起欲恚癡結縛<a class="t" id="0002a14"></a>根本不淨惡業。時諸比丘種種因緣呵責已。<a class="t" id="0002a15"></a>往詣佛所向佛廣說。爾時世尊以是因緣集<a class="t" id="0002a16"></a>比丘僧。知而故問是比丘。汝實作是事不。答<a class="t" id="0002a17"></a>言實作世尊。佛以種種因緣呵責。汝所作事<a class="t" id="0002a18"></a>非沙門法。不隨順道無欲樂心作不淨行。出<a class="t" id="0002a19"></a>家之人所不應作。汝愚癡人。不知我以種種<a class="t" id="0002a20"></a>因緣呵欲欲想欲欲欲覺欲熱。種種因緣稱<a class="t" id="0002a21"></a>讚斷欲捨欲想滅欲熱。我常說法教人離欲。<a class="t" id="0002a22"></a>汝尚不應生心。何況乃作起欲恚癡結縛根<a class="t" id="0002a23"></a>本不淨惡業。如是種種因緣呵已語諸比丘。<a class="t" id="0002a24"></a>我先已結此戒。今復隨結。從今是戒應如是<a class="t" id="0002a25"></a>說。若比丘同入比丘學法。不捨戒戒羸不出<a class="t" id="0002a26"></a>行婬法。乃至共畜生者。是比丘得波羅夷不<a class="t" id="0002a27"></a>應共住。若比丘者有四種。一者名字比丘。二<a class="t" id="0002a28"></a>者自言比丘。三者為乞比丘。四者破煩惱比<a class="t" id="0002a29"></a>丘。名字比丘者。以名為稱。自言比丘者。用<a class="t" id="0002b01"></a>白四羯磨受具足戒。又復賊住比丘。剃除鬚<a class="t" id="0002b02"></a>髮被著袈裟。自言我是比丘。是名自言比丘。<a class="t" id="0002b03"></a>為乞比丘者。從他乞食故。如婆羅門從他乞<a class="t" id="0002b04"></a>時。亦言我是比丘。是名為乞比丘。破煩惱比<a class="t" id="0002b05"></a>丘者。諸漏結縛煩惱眾生。能受後身生熱苦<a class="t" id="0002b06"></a>報。生死往來相續因緣。若能知見斷如是漏<a class="t" id="0002b07"></a>拔盡根本。如斷多羅樹頭畢竟不生。是名破<a class="t" id="0002b08"></a>煩惱比丘。云何比丘具足戒。云何具足戒比<a class="t" id="0002b09"></a>丘。若僧和合說白四羯磨。是人信受隨行不<a class="t" id="0002b10"></a>違不逆不破。是名比丘具足戒。是名具足戒<a class="t" id="0002b11"></a>比丘。學者有三學。善戒學善心學善慧學。復<a class="t" id="0002b12"></a>有三學。善學威儀善學毘尼善學波羅提木<a class="t" id="0002b13"></a>叉。同入學法者。如百歲受戒比丘所學。初<a class="t" id="0002b14"></a>受戒人亦如是學。如初受戒人所學。百歲比<a class="t" id="0002b15"></a>丘亦如是學。是中一心一戒一說一波羅提<a class="t" id="0002b16"></a>木叉。同心同戒同說同波羅提木叉。故名同<a class="t" id="0002b17"></a>入比丘學法。不捨戒者。若比丘狂時捨戒。不<a class="t" id="0002b18"></a>名捨戒。若心亂時。病壞心時。若向狂人。向<a class="t" id="0002b19"></a>亂心人。向病壞心人。若獨捨戒。若獨不獨<a class="t" id="0002b20"></a>想。不獨獨想。若中國語向邊地人不相解者。<a class="t" id="0002b21"></a>若邊地語向中國人不相解者。若向<span class="gaiji">瘂<!--gaiji,啞,1[病-丙+亞],2&#x7602;,3-->
</span>人。若<a class="t" id="0002b22"></a>向聾人。向<span class="gaiji">瘂<!--gaiji,啞,1[病-丙+亞],2&#x7602;,3-->
</span>聾人。向無所知人。若向非人。<a class="t" id="0002b23"></a>向睡眠人。向入定人。若隔障。若自瞋。若向<a class="t" id="0002b24"></a>瞋人。若夢中。若自不定心。若向不定心人。<a class="t" id="0002b25"></a>如是捨戒皆不名捨戒。或有捨戒非戒羸。或<a class="t" id="0002b26"></a>有戒羸非捨戒。或有戒羸亦捨戒。捨戒非戒<a class="t" id="0002b27"></a>羸者。若比丘言。我捨佛即名捨戒。若言。捨<a class="t" id="0002b28"></a>法捨僧捨戒。捨和上捨阿<span class="choice"><span class="sic">闇</span><span class="corr">闍</span></span>梨。捨同和上<a class="t" id="0002b29"></a>同阿闍梨。捨比丘比丘尼。捨式叉摩尼。捨<a class="t" id="0002c01"></a>沙彌沙彌尼。捨優婆塞捨優婆夷。皆名捨戒。<a class="t" id="0002c02"></a>若言。汝等當知我是白衣若是沙彌。非比丘<a class="t" id="0002c03"></a>非沙門非釋子。乃至不復與汝等共作同學。<a class="t" id="0002c04"></a>是名捨戒非戒羸。戒羸非捨戒者。若比丘愁<a class="t" id="0002c05"></a>憂不樂。欲捨戒厭比丘法。欲棄聖服取白衣<a class="t" id="0002c06"></a>服。須白衣法不須比丘法求在家事。復作是<a class="t" id="0002c07"></a>言。我念父母兄弟姊妹我念兒女。當駃教<a class="t" id="0002c08"></a>我生活伎術。安我好處囑我以善知識。說如<a class="t" id="0002c09"></a>是語。是名戒羸非捨戒。戒羸亦捨戒者。若<a class="t" id="0002c10"></a>比丘愁憂不樂欲捨戒。厭比丘法欲棄聖服。<a class="t" id="0002c11"></a>取白衣服須白衣法。不須比丘法求在家事。<a class="t" id="0002c12"></a>復作是言。我念父母兄弟姊妹我念兒女。當<a class="t" id="0002c13"></a>駃教我生活伎術。安我好處囑我以善知識。<a class="t" id="0002c14"></a>說如是語已復作是言。我捨佛捨法乃至捨<a class="t" id="0002c15"></a>優婆塞優婆夷。是名戒羸亦捨戒。行婬法者。<a class="t" id="0002c16"></a>婬名非梵行。非梵行者二身交會。波羅夷者<a class="t" id="0002c17"></a>名墮不如。是罪極惡深重。作是罪者。即墮不<a class="t" id="0002c18"></a>如。不名比丘。非沙門非釋子。失比丘法。不<a class="t" id="0002c19"></a>共住者。不得共作比丘法。所謂白羯磨白二<a class="t" id="0002c20"></a>羯磨白四羯磨布薩自恣。不得入十四人數。<a class="t" id="0002c21"></a>是名波羅夷不共住。是中犯者有四種。男女<a class="t" id="0002c22"></a>黃門二根。女者。人女非人女畜生女。男者<a class="t" id="0002c23"></a>人男非人男畜生男。黃門二根者。亦人非<a class="t" id="0002c24"></a>人畜生。比丘與人女行婬。三處犯波羅夷。大<a class="t" id="0002c25"></a>便處小便處口中。非人女畜生女二根亦如<a class="t" id="0002c26"></a>是。共人男行婬。二處犯波羅夷。大便處口<a class="t" id="0002c27"></a>中。非人男畜生男黃門亦如是。復有共畜生<a class="t" id="0002c28"></a>女行婬。二處犯波羅夷。謂雞若似雞是。</p>
<a class="t" id="0002c29"></a>
<p>
<a class="sc" id="4"></a>
<a class="t-linehead" id="0002c29"></a>
佛在舍衛國。有一乞食比丘。名曰難提。晨朝<a class="t" id="0003a01"></a>時到著衣持<span class="gaiji">鉢<!--gaiji,缽,1[金*本],2&#x9262;,3-->
</span>入城乞食食已持尼師壇著<a class="t" id="0003a02"></a>左肩上入安桓林。在一樹下敷尼師壇端身<a class="t" id="0003a03"></a>正坐。有魔天神。欲破是比丘三昧故。化作端<a class="t" id="0003a04"></a>政女身在其前立。比丘從三昧起。見此女<a class="t" id="0003a05"></a>身即生著心。世俗禪定不能堅固。尋時退失<a class="t" id="0003a06"></a>欲摩女身。女人即<span class="gaiji">却<!--gaiji,卻,1[去*ㄗ],2&#x5374;,3-->
</span>漸漸遠去。便起隨逐欲<a class="t" id="0003a07"></a>捉其身。時彼林中有一死馬。女到馬所則<a class="t" id="0003a08"></a>身不現。是比丘婬欲燒身故。便共死馬行<a class="t" id="0003a09"></a>婬。既行婬已欲熱小止。即生悔言。我已退<a class="t" id="0003a10"></a>墮。非是比丘非釋種子。今諸比丘必捨遠我<a class="t" id="0003a11"></a>不復共住。我不應以不清淨身著此法衣。即<a class="t" id="0003a12"></a>脫袈裟攝著囊中以置肩上往詣佛所。爾時<a class="t" id="0003a13"></a>佛與百千萬眾恭敬圍遶而為說法。佛遙見<a class="t" id="0003a14"></a>來即作是念。若我不以軟語勞問者。其心必<a class="t" id="0003a15"></a>破沸血當從面孔出。是比丘來到佛所。佛言。<a class="t" id="0003a16"></a>善哉難提。汝更欲學比丘所學耶。聞佛所言<a class="t" id="0003a17"></a>善哉難提。心大歡欣便作是念。我當得共<a class="t" id="0003a18"></a>諸比丘住必不擯我。如是思惟已答言。世尊。<a class="t" id="0003a19"></a>我更欲學比丘學法。爾時佛語諸比丘。汝等<a class="t" id="0003a20"></a>還與難提比丘學法。若有如難提比丘者亦<a class="t" id="0003a21"></a>與學法。應一心和合僧難提比丘偏袒右肩<a class="t" id="0003a22"></a>脫革屣胡跪合掌作如是言。大德僧聽。我難<a class="t" id="0003a23"></a>提比丘。不捨戒戒不羸不出作婬法。我今從<a class="t" id="0003a24"></a>僧還乞學法。僧憐愍我故。還與我學法。第二<a class="t" id="0003a25"></a>第三亦如是說。是中一比丘於僧中唱。大德<a class="t" id="0003a26"></a>僧聽難提比丘不還戒戒不羸作婬法。是難<a class="t" id="0003a27"></a>提比丘從僧乞還學法。今僧憐愍故還與學<a class="t" id="0003a28"></a>法。若僧時到僧忍聽。還與難提比丘學法。白<a class="t" id="0003a29"></a>如是。如是用白四羯磨還與難提比丘學法<a class="t" id="0003b01"></a>竟。僧忍默然故是事如是持。與學沙彌行法<a class="t" id="0003b02"></a>者。佛所結一切戒盡應受行。在諸比丘下<a class="t" id="0003b03"></a>坐。應授與大比丘飲食湯藥。自從沙彌白衣<a class="t" id="0003b04"></a>受飲食。不得與大比丘同室過再宿。自不<a class="t" id="0003b05"></a>得與白衣沙彌過二宿。得與具戒比丘作布<a class="t" id="0003b06"></a>薩自恣二羯磨。與學沙彌不得足數作布薩<a class="t" id="0003b07"></a>自恣羯磨。一切羯磨不得作。<span class="rule-number">婬事竟</span></p>
</article>
<div id="metaarea">
<p>
Text from CBETA.</p>
</div>
</section>
<a class="top" href="#"> ▲ TOP </a><a class="next" href="/zh/zh-sv-bu-vb-pj2">Pārājika
2 ▶</a>
</div>
</body>
</html>