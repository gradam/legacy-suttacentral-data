<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-sv-bu-vb-np8">
<article>
<hgroup class="mirror">
<h2 class="mirror-row">
<span class="mirror-left">Sarvāstivāda Vinaya</span>
<span class="mirror-right">十誦律</span> </h2>
<h3 class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </h3>
<h1 class="mirror-row">
<span class="mirror-left">Nissaggiya Pācittiya 8</span>
<span class="mirror-right">尼薩耆波夜提之八</span> </h1>
</hgroup>
<p>
<a class="sc" id="1"></a>
<a class="t-linehead" id="0045c05"></a>
佛在舍衛國。爾時有一居士。為跋難陀釋子<a class="t" id="0045c06"></a>辦衣直。作是念言。我以是衣直。買如是衣。與<a class="t" id="0045c07"></a>跋難陀釋子。時跋難陀釋子聞已。往到居士<a class="t" id="0045c08"></a>所。問言。汝實為我辦衣直。作是念言。我以<a class="t" id="0045c09"></a>是衣直。買如是衣。與跋難陀釋子耶。居士<a class="t" id="0045c10"></a>答言。實爾。云何為我作衣。答言。作如是<a class="t" id="0045c11"></a>衣。跋難陀釋子言好。我等。比丘出家人。少<a class="t" id="0045c12"></a>衣服乞求難得。汝等居士不能常有布施因<a class="t" id="0045c13"></a>緣。若欲為我作衣者。當為我作如是如是衣。<a class="t" id="0045c14"></a>居士言爾。是居士即隨先衣直。更辦再三<a class="t" id="0045c15"></a>倍價衣。與跋難陀釋子。後心生悔呵罵言。<a class="t" id="0045c16"></a>沙門釋子不知時。不知厭足不知籌量。若施<a class="t" id="0045c17"></a>者不知量。受者應知量。我本所辦衣直更出<a class="t" id="0045c18"></a>再三倍。此是我等過罪衰惱無利。何故布施<a class="t" id="0045c19"></a>供養如是難滿難養無厭足人。是中有比丘。<a class="t" id="0045c20"></a>少欲知足行頭陀。聞是事心不喜。諸比丘以<a class="t" id="0045c21"></a>是事白佛。佛以是事集比丘僧。知而故問跋<a class="t" id="0045c22"></a>難陀釋子。汝實作是事不。答言。實作世尊。<a class="t" id="0045c23"></a>佛以種種因緣呵責跋難陀釋子。云何名比<a class="t" id="0045c24"></a>丘。非親里人所。作同意索。種種因緣呵已語<a class="t" id="0045c25"></a>諸比丘。以十利故與比丘結戒。從今是戒應<a class="t" id="0045c26"></a>如是說。若為比丘故非親里居士居士婦辦<a class="t" id="0045c27"></a>衣直。作是念言。我以是衣直買如是衣。與<a class="t" id="0045c28"></a>某比丘。是中比丘。先不自恣請。便往居士<a class="t" id="0045c29"></a>居士婦所。作同意言。汝為我辦如是衣直。買<a class="t" id="0046a01"></a>如是如是衣與我。為好故。若得衣者。尼薩耆<a class="t" id="0046a02"></a>波逸提。為比丘者。為跋難陀釋子故。衣者。<a class="t" id="0046a03"></a>白麻衣赤麻衣翅夷羅衣欽婆羅衣芻麻衣<a class="t" id="0046a04"></a>憍奢耶衣劫貝衣。衣直者。金銀車<span class="gaiji">璩<!--gaiji,璩,1[(王*巨)/木],2&#x249B2;,3-->
</span>瑪瑙<a class="t" id="0046a05"></a>錢乃至米穀。辦者。以此直物別著一處。如是<a class="t" id="0046a06"></a>衣者。如是價如是色如是量。與某比丘者。與<a class="t" id="0046a07"></a>跋難陀釋子故。先不自恣請者。居士先不語<a class="t" id="0046a08"></a>比丘所須來取。作同意者。信是居士隨我索<a class="t" id="0046a09"></a>多少不瞋。為好者。難滿難養無厭足故。是中<a class="t" id="0046a10"></a>犯者。有三種。謂價色量。價者。若比丘語居<a class="t" id="0046a11"></a>士。與我好衣。若得衣者。尼薩耆波逸提。若<a class="t" id="0046a12"></a>不得衣。突吉羅。乃至與我二三百錢價衣。若<a class="t" id="0046a13"></a>得衣者。尼薩耆波逸提。若不得衣。突吉羅。是<a class="t" id="0046a14"></a>名價。色者。比丘語居士言。與我青衣。若得<a class="t" id="0046a15"></a>衣者。尼薩耆波逸提。若不得衣。突吉羅。若<a class="t" id="0046a16"></a>言與我黃赤白黑衣白麻衣赤麻衣翅夷羅衣<a class="t" id="0046a17"></a>欽婆羅衣芻麻衣憍奢耶衣劫貝衣。若得<a class="t" id="0046a18"></a>者。尼薩耆波逸提。若不得衣。突吉羅。是名<a class="t" id="0046a19"></a>色。量者。若比丘語居士言。與我四肘衣五<a class="t" id="0046a20"></a>肘六肘乃至十八肘衣。若得者。尼薩耆波逸<a class="t" id="0046a21"></a>提。若不得衣。突吉羅。是名量。若索此得彼。<a class="t" id="0046a22"></a>突吉羅。若索青得黃。突吉羅。若索青得赤<a class="t" id="0046a23"></a>白黑亦如是。若索白麻衣得赤麻衣。乃至<a class="t" id="0046a24"></a>索欽婆羅衣得劫貝衣亦如是。不犯者。從親<a class="t" id="0046a25"></a>里索。若先請。若不索自與。無犯。<span class="rule-number">八事竟</span></p>
<a class="t" id="0046a26"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bu-vb-np7">◀ Nissaggiyā Pācittiyā 7</a><a class="top" href="#">
▲ TOP </a><a class="next" href="/zh/zh-sv-bu-vb-np9">Nissaggiyā Pācittiyā 9 ▶</a>
</div>
</body>
</html>