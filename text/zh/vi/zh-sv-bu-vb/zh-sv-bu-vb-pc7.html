<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-sv-bu-vb-pc7">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 7</span>
<span class="mirror-right">波夜提之七</span> </h1>
</div>
<a class="t-juannumber" id="juan-10"></a>
<a class="t" id="0071b13"></a><a class="t" id="0071b14"></a><a class="t" id="0071b15"></a>
<p class="suttainfo">
<span class="t-juanname">十誦律卷第十<span class="t-note">（二誦之四）</span><a class="t" id="0071b16"></a><a class="t" id="0071b17"></a></span><br>
<span class="t-byline">後秦北印度三藏弗若多羅譯</span><a class="t" id="0071b18"></a><br>
<span class="t-headname">明九十波逸提法之二</span></p>
<a class="t" id="0071b19"></a>
<p>
<a class="sc" id="1"></a>
<a class="t-linehead" id="0071b19"></a>
佛在維耶離國。夏安居時。與大比丘僧俱。時<a class="t" id="0071b20"></a>世飢儉乞食難得。諸人妻子自乏飲食。況與<a class="t" id="0071b21"></a>乞人。佛以是因緣故集比丘僧。語諸比丘。汝<a class="t" id="0071b22"></a>等知不。此間飢儉乞食難得。諸人妻子自乏<a class="t" id="0071b23"></a>飲食。況與乞人。汝等比丘隨所知識。隨諸親<a class="t" id="0071b24"></a>里。隨所信人。往彼安居。莫以飲食因緣故<a class="t" id="0071b25"></a>受諸苦惱。諸比丘受教已。頭面禮足隨知識<a class="t" id="0071b26"></a>去。有往憍薩羅國安居。有比丘往婆求摩河<a class="t" id="0071b27"></a>邊。依止一聚落安居。是聚落中有富貴家。<a class="t" id="0071b28"></a>多饒財寶穀米豐盈。多諸產業田地人民奴<a class="t" id="0071b29"></a>婢作使。種種成就。爾時婆求摩比丘作是念。<a class="t" id="0071c01"></a>今世飢儉乞食難得。諸人妻子自乏飲食。況<a class="t" id="0071c02"></a>與乞人。是聚落中有富貴家。多饒財寶穀米<a class="t" id="0071c03"></a>豐盈。多諸產業田地人民奴婢作使種種成<a class="t" id="0071c04"></a>就。我等何不往到其舍共相歎言。聚落主知<a class="t" id="0071c05"></a>不。汝等得大善利。有大福田。眾僧依汝聚落<a class="t" id="0071c06"></a>安居。此眾中某是阿羅漢。某向阿羅漢。某<a class="t" id="0071c07"></a>阿那含。某向阿那含。某斯陀含。某向斯陀<a class="t" id="0071c08"></a>含。某須陀洹。某向須陀洹。某得初禪二禪<a class="t" id="0071c09"></a>三禪四禪。某得無量慈悲喜捨。某得空處識<a class="t" id="0071c10"></a>處無所有處非有想非無想處。某得不淨觀。<a class="t" id="0071c11"></a>某得阿那般那念。諸比丘作是念已。即入聚<a class="t" id="0071c12"></a>落至富貴舍。共相歎言。居士知不。汝等得大<a class="t" id="0071c13"></a>善利。有大福田。眾僧依汝聚落安居。某是阿<a class="t" id="0071c14"></a>羅漢。某向阿羅漢。某阿那含。某向阿那含。<a class="t" id="0071c15"></a>某斯陀含。某向斯陀含。某須陀洹。某向須陀<a class="t" id="0071c16"></a>洹。某得初禪二禪三禪四禪。某得無量慈悲<a class="t" id="0071c17"></a>喜捨。某得空處識處無所有處非想非非<a class="t" id="0071c18"></a>想處。某得不淨觀。某得阿那般那念。諸居<a class="t" id="0071c19"></a>士聞已得信心忍。作是念。我等實得善利。<a class="t" id="0071c20"></a>有大福田眾僧。依我聚落安居。某是阿羅漢。<a class="t" id="0071c21"></a>某向阿羅漢。乃至某阿那般那念。乃至如<a class="t" id="0071c22"></a>豐樂時。與僧小食中食怛<span class="gaiji">鉢<!--gaiji,缽,1[金*本],2&#x9262;,3-->
</span>那於飢儉時亦<a class="t" id="0071c23"></a>如是作。諸婆求摩河安居比丘。噉是飲食大<a class="t" id="0071c24"></a>得色力。肥盛潤澤。佛在世時法。歲二時大會。<a class="t" id="0071c25"></a>春末月夏末月。春末月者。諸方國土處處諸<a class="t" id="0071c26"></a>比丘。作是念。佛所說法。我等夏安居時。修<a class="t" id="0071c27"></a>習得安樂住。是初大會。夏末月者。諸比丘夏<a class="t" id="0071c28"></a>三月安居竟作衣畢。持衣<span class="gaiji">鉢<!--gaiji,缽,1[金*本],2&#x9262;,3-->
</span>詣佛所。作是念<a class="t" id="0071c29"></a>我等久不見佛。久不見世尊。是第二大會。爾<a class="t" id="0072a01"></a>時憍薩羅國安居比丘。過夏三月作衣畢。持<a class="t" id="0072a02"></a>衣<span class="gaiji">鉢<!--gaiji,缽,1[金*本],2&#x9262;,3-->
</span>遊行到維耶離。諸佛常法。有共佛安居<a class="t" id="0072a03"></a>比丘。有客比丘來。當共往迎一心問訊開房<a class="t" id="0072a04"></a>舍示臥具處。作如是言。此是汝等房舍。床榻<a class="t" id="0072a05"></a>踞床獨坐床被褥枕席。隨次第住。爾時維耶<a class="t" id="0072a06"></a>離比丘。遙見憍薩羅比丘來。便共出迎一心<a class="t" id="0072a07"></a>問訊。與擔衣<span class="gaiji">鉢<!--gaiji,缽,1[金*本],2&#x9262;,3-->
</span>開房舍示臥具處。作如是<a class="t" id="0072a08"></a>言。此是汝等房舍。臥具床榻隨次第住問訊<a class="t" id="0072a09"></a>言。汝等道路不疲。氣力輕健。乞食不難耶。<a class="t" id="0072a10"></a>答言。我等道路不疲。氣力輕健。但乞食難<a class="t" id="0072a11"></a>得。維耶離比丘言。汝等實道路不疲。氣力<a class="t" id="0072a12"></a>輕健。乞食難得。汝等羸瘦顏色憔悴。爾時婆<a class="t" id="0072a13"></a>求摩河邊安居比丘。三月竟作衣畢。持衣<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="0072a14"></a>
遊行到維耶離。共佛安居比丘。遙見婆求摩<a class="t" id="0072a15"></a>河比丘來。皆共出迎一心問訊。與擔衣<span class="gaiji">鉢<!--gaiji,缽,1[金*本],2&#x9262;,3-->
</span>開<a class="t" id="0072a16"></a>房舍示臥具處。作如是言。此是汝等房舍。床<a class="t" id="0072a17"></a>榻臥具隨次第住。問訊言。汝等道路不疲。氣<a class="t" id="0072a18"></a>力輕健乞食不難耶。答言。我等氣力輕健<a class="t" id="0072a19"></a>乞食不難。但道路疲極。住維耶離比丘言。<a class="t" id="0072a20"></a>汝等實道路疲極。乞食不難。何以故。汝等肥<a class="t" id="0072a21"></a>盛顏色和悅。時維耶離比丘漸漸急問。諸長<a class="t" id="0072a22"></a>老。今世飢儉乞食難得。諸人妻子自乏飲<a class="t" id="0072a23"></a>食。況與乞人。汝等何因緣故。安居時氣力肥<a class="t" id="0072a24"></a>盛顏色和悅乞食不難。時婆求摩河比丘。即<a class="t" id="0072a25"></a>向廣說如上因緣。諸比丘問曰。汝等所可<a class="t" id="0072a26"></a>讚歎。實有是功德不。答言實有。是中有比<a class="t" id="0072a27"></a>丘。少欲知足行頭陀。聞是事心不喜。種種因<a class="t" id="0072a28"></a>緣呵責。云何名比丘但為飲食故。實有過人<a class="t" id="0072a29"></a>法。向未受具戒人說。種種因緣呵責已。向<a class="t" id="0072b01"></a>佛廣說。佛以是事集比丘僧。知而故問婆求<a class="t" id="0072b02"></a>摩河比丘。汝等實作是事不。答言。實作世<a class="t" id="0072b03"></a>尊。佛以種種因緣呵責。云何名比丘。以飲<a class="t" id="0072b04"></a>食故。實有過人法。向未受大戒人說。佛種種<a class="t" id="0072b05"></a>因緣呵已。語諸比丘。以十利故與比丘結<a class="t" id="0072b06"></a>戒。從今是戒應如是說。若比丘實有過人法。<a class="t" id="0072b07"></a>向未受大戒人說者。波夜提。未受大戒人<a class="t" id="0072b08"></a>者。除比丘比丘尼。餘一切人是。實有者。得<a class="t" id="0072b09"></a>是聖法故。波夜提者。煮燒覆障。若不悔過。<a class="t" id="0072b10"></a>能障閡道。是中犯者。若比丘實是阿羅漢。<a class="t" id="0072b11"></a>向他人說。波夜提。實向阿羅漢。向他人說。波<a class="t" id="0072b12"></a>夜提。實阿那含向阿那含。實斯陀含向斯<a class="t" id="0072b13"></a>陀含。實須陀洹向須陀洹。向他人說。皆波夜<a class="t" id="0072b14"></a>提。若比丘實得初禪。向人說者波夜提。實得<a class="t" id="0072b15"></a>二禪三禪四禪慈悲喜捨空處識處無所有處<a class="t" id="0072b16"></a>非有想非無想處不淨觀阿那般那念。向他<a class="t" id="0072b17"></a>人說。波夜提。乃至我好持戒。向他人說。突<a class="t" id="0072b18"></a>吉羅。若比丘實見諸天來至我所。龍夜叉浮<a class="t" id="0072b19"></a>荼鬼毘舍遮鬼羅剎鬼來至我所。向他人<a class="t" id="0072b20"></a>說。波夜提。乃至實見土鬼來至我所。向他人<a class="t" id="0072b21"></a>說。突吉羅。<span class="rule-number">七事竟</span></p>
<a class="t" id="0072b22"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bu-vb-pc6">◀ Pācittiyā 6</a><a class="top" href="#">
▲ TOP </a><a class="next" href="/zh/zh-sv-bu-vb-pc8">Pācittiyā 8 ▶</a>
</div>
</body>
</html>