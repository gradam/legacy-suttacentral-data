<!DOCTYPE html>
<html data-prev="zh-sv-bu-vb-np10" data-next="zh-sv-bu-vb-np12">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-bu-vb-np11">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 11</span>
<span class="mirror-right">尼薩耆波夜提之十一</span> </h1>
</div>
<a class="t-juannumber" id="juan-7"></a>
<a class="t" id="0047c04"></a><a class="t" id="0047c05"></a><a class="t" id="0047c06"></a>
<p class="suttainfo">
<span class="t-juanname">十誦律卷第七<span class="t-note">（二誦之一）</span></span><a class="t" id="0047c07"></a><a class="t" id="0047c08"></a><br>
<span class="t-byline">後秦北印度三藏弗若多羅譯</span><a class="t" id="0047c09"></a><br>
<span class="t-headname">明三十尼薩耆法之三</span></p>
<a class="t" id="0047c10"></a>
<p>
<a class="sc" id="1"></a>
<a class="t-linehead" id="0047c10"></a>
佛在拘睒彌國。爾時拘睒彌比丘。作新憍<a class="t" id="0047c11"></a>施耶敷具。此國綿貴縷貴衣貴繭貴。多殺蠶<a class="t" id="0047c12"></a>故。比丘數數乞。語居士言。比丘須綿須縷<a class="t" id="0047c13"></a>須衣須繭。擘治引貯多事多務。妨廢讀經坐<a class="t" id="0047c14"></a>禪行道。諸居士厭患呵責言。諸沙門釋子自<a class="t" id="0047c15"></a>言善好有德。而作新憍施耶敷具。此國綿貴<a class="t" id="0047c16"></a>縷貴衣貴繭貴。多殺蠶故。諸比丘乞綿乞縷<a class="t" id="0047c17"></a>乞衣乞繭。擘治引貯多事多務。妨廢讀經坐<a class="t" id="0047c18"></a>禪行道。是中我等失利供養。是難滿難養無<a class="t" id="0047c19"></a>厭足人。有比丘少欲知足行頭陀。聞是事心<a class="t" id="0047c20"></a>不喜。向佛廣說。佛以是事集比丘僧。知而<a class="t" id="0047c21"></a>故問拘睒彌比丘。汝等實作是事不。答言。<a class="t" id="0047c22"></a>實作世尊。佛以種種因緣呵責。云何名比丘。<a class="t" id="0047c23"></a>作新憍施耶敷具。此國綿貴縷貴衣貴繭貴。<a class="t" id="0047c24"></a>多殺蠶故。佛如是種種因緣呵已。語諸比<a class="t" id="0047c25"></a>丘。以十利故與比丘結戒。從今是戒應如<a class="t" id="0047c26"></a>是說。若比丘以新憍施耶作敷具者。尼薩耆<a class="t" id="0047c27"></a>波夜提。尼薩耆波夜提者。是敷具應捨。波<a class="t" id="0047c28"></a>夜提罪應悔過。是中犯者。若比丘取綿。擘治<a class="t" id="0047c29"></a>作新敷具者。尼薩耆波夜提。若以縷若以衣<a class="t" id="0048a01"></a>若以繭。擘治作敷具者。尼薩耆波夜提。不犯<a class="t" id="0048a02"></a>者。若得已成敷具。不犯。<span class="rule-number">十一事竟</span></p>
<a class="t" id="0048a03"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>