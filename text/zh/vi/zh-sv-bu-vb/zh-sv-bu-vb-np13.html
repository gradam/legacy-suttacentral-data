<!DOCTYPE html>
<html data-prev="zh-sv-bu-vb-np12" data-next="zh-sv-bu-vb-np14">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-bu-vb-np13">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 13</span>
<span class="mirror-right">尼薩耆波夜提之十三</span> </h1>
</div>
<p>
<a class="sc" id="1"></a>
<a class="t-linehead" id="0048a28"></a>
佛在王舍城。爾時六群比丘作是念。佛結戒。<a class="t" id="0048a29"></a>不聽純黑羺羊毛作敷具。我今當以少白<a class="t" id="0048b01"></a>羺羊毛雜黑羺羊毛作敷具。是中有比丘。少<a class="t" id="0048b02"></a>欲知足行頭陀。聞是事心不喜。種種呵責。<a class="t" id="0048b03"></a>云何名比丘。佛不聽純黑羺羊毛作敷具。便<a class="t" id="0048b04"></a>以少白羺羊毛雜作敷具種種因緣呵已。向<a class="t" id="0048b05"></a>佛廣說。佛以是事集比丘僧。知而故問六群<a class="t" id="0048b06"></a>比丘。汝實作是事不。答言。實作世尊。佛以<a class="t" id="0048b07"></a>種種因緣呵責。云何名比丘。作是念。佛不聽<a class="t" id="0048b08"></a>純黑羺羊毛作敷具。便以少白羺羊毛雜<a class="t" id="0048b09"></a>作敷具。佛種種因緣呵已語諸比丘。以十<a class="t" id="0048b10"></a>利故與比丘結戒。從今是戒應如是說。若<a class="t" id="0048b11"></a>比丘作敷具。應用二分黑第三分白第四分<a class="t" id="0048b12"></a>下。若比丘不用二分黑第三分白第四分<a class="t" id="0048b13"></a>下。作敷具者。尼薩耆波夜提。黑者。有四種。<a class="t" id="0048b14"></a>生黑。藍染黑。泥染黑。木皮染黑。白者。謂<a class="t" id="0048b15"></a>脊毛<span class="gaiji">脇<!--gaiji,脅,1[月*劦],2&#x8107;,3-->
</span>毛項毛。下者謂頭毛腹毛<span class="gaiji">脚<!--gaiji,腳,1[腳-谷+去],2&#x811A;,3-->
</span>毛。若作<a class="t" id="0048b16"></a>四十波羅敷具者。應用二十波羅純黑羺羊<a class="t" id="0048b17"></a>毛十波羅白羺羊毛十波羅下羊毛。尼薩耆<a class="t" id="0048b18"></a>波夜提者。是敷具應捨。波夜提罪應悔過。是<a class="t" id="0048b19"></a>中犯者。若比丘取黑羺羊毛。過二十波羅。乃<a class="t" id="0048b20"></a>至一兩作敷具。得尼薩耆波夜提。若取白羺<a class="t" id="0048b21"></a>羊毛。過十波羅。乃至一兩作敷具。得突吉<a class="t" id="0048b22"></a>羅。若取下羊毛減十波羅。乃至一兩作敷<a class="t" id="0048b23"></a>具。得尼薩耆波夜提。不犯者。若取下羊毛<a class="t" id="0048b24"></a>多。若純用下羊毛者。不犯。<span class="rule-number">一波羅者此四兩也十三事竟</span></p>
<a class="t" id="0048b25"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-sv-bu-vb-np12">◀ Nissaggiyā Pācittiyā 12</a><a class="top" href="#">
▲ TOP </a><a class="next" href="/zh/zh-sv-bu-vb-np14">Nissaggiyā Pācittiyā 14 ▶</a>
</div>
</body>
</html>