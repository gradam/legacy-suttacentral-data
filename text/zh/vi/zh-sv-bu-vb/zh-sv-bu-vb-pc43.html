<!DOCTYPE html>
<html data-prev="zh-sv-bu-vb-pc42" data-next="zh-sv-bu-vb-pc44">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-bu-vb-pc43">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 43</span>
<span class="mirror-right">波夜提之四十三</span> </h1>
</div>
<p>
<a class="sc" id="1"></a>
<a class="t-linehead" id="0098a08"></a>
佛在舍衛國。爾時跋難陀釋子常出入一家。<a class="t" id="0098a09"></a>中前著衣持<span class="gaiji">鉢<!--gaiji,缽,1[金*本],2&#x9262;,3-->
</span>往到其舍。閉門戶向。獨與一<a class="t" id="0098a10"></a>女舍內相近坐。時有一乞食比丘。早起著衣<a class="t" id="0098a11"></a>持<span class="gaiji">鉢<!--gaiji,缽,1[金*本],2&#x9262;,3-->
</span>入城乞食。次到是家門前立彈指。時跋<a class="t" id="0098a12"></a>難陀釋子見乞食比丘。是乞食比丘不見跋<a class="t" id="0098a13"></a>難陀。跋難陀語居士婦。與是比丘食。女人<a class="t" id="0098a14"></a>作是念。必是跋難陀相識。即取<span class="gaiji">鉢<!--gaiji,缽,1[金*本],2&#x9262;,3-->
</span>與滿粳米<a class="t" id="0098a15"></a>飯。以好羹澆上。乞食比丘得已持去。女人還<a class="t" id="0098a16"></a>入。跋難陀問言。與比丘食耶。答言已與。<a class="t" id="0098a17"></a>跋難陀言善。此好比丘。跋難陀。食後還祇<a class="t" id="0098a18"></a>桓。見乞食比丘作是念。莫使我空作恩分。語<a class="t" id="0098a19"></a>彼比丘言。汝今日至某家乞食不。答言到。<a class="t" id="0098a20"></a>得好食不。答言得。汝知不。我教與汝。比丘問<a class="t" id="0098a21"></a>言。汝爾時在何處。答言在房內乞食比丘<a class="t" id="0098a22"></a>以是事向諸比丘說。是中有比丘。少欲知足<a class="t" id="0098a23"></a>行頭陀。聞是事心不喜。種種因緣訶責云何<a class="t" id="0098a24"></a>名比丘。有食家獨與一女人強坐舍內種種<a class="t" id="0098a25"></a>因緣訶已。向佛廣說。佛以是事集比丘僧。<a class="t" id="0098a26"></a>知而故問跋難陀。汝實作是事不。答言。實作<a class="t" id="0098a27"></a>世尊。佛以種種因緣訶責。云何名比丘。有<a class="t" id="0098a28"></a>食家中獨與女人強坐舍內。如是訶已為說<a class="t" id="0098a29"></a>本生因緣。佛語諸比丘。過去世時有狗。捨<a class="t" id="0098b01"></a>自家至他家乞食。入他家時身在門內尾在<a class="t" id="0098b02"></a>門外。時主人居士打不與食。狗詣眾官言。是<a class="t" id="0098b03"></a>居士我至其家乞食。不與我食反更打我。我<a class="t" id="0098b04"></a>不破狗法。眾官問言。狗有何法。答言。我在<a class="t" id="0098b05"></a>自家隨意坐臥。到他家時。身入門內尾在門<a class="t" id="0098b06"></a>外。眾官言喚居士來。時即將來。問言。汝實<a class="t" id="0098b07"></a>打是狗不與食耶。答言實爾。眾官言。如是因<a class="t" id="0098b08"></a>緣者由來未有。即問狗言。此人應云何治。狗<a class="t" id="0098b09"></a>言。與此舍衛城內大居士職位。何以故。答<a class="t" id="0098b10"></a>言。我昔在此舍衛城中作大居士。以身口<a class="t" id="0098b11"></a>作惡故。受是弊狗身。是人惡甚於我。若令是<a class="t" id="0098b12"></a>人有力勢者。極當作惡。令入地獄極受苦<a class="t" id="0098b13"></a>惱。更以何事治能劇於是。佛言。畜生尚知入<a class="t" id="0098b14"></a>他家法有齊限。何況於人而不知法。種種因<a class="t" id="0098b15"></a>緣訶已語諸比丘。以十利故與諸比丘結戒<a class="t" id="0098b16"></a>從今是戒應如是說。若比丘食家中獨與一<a class="t" id="0098b17"></a>女人舍內強坐。波逸提。有食家者。女人名<a class="t" id="0098b18"></a>男子食。獨者。即一比丘一女人。更無第三<a class="t" id="0098b19"></a>人。深處坐者。深入乞食比丘所不見處。波<a class="t" id="0098b20"></a>逸提者。煮燒覆障。若不悔過。能障礙道。是<a class="t" id="0098b21"></a>中犯者。若比丘有食家中。獨與一女人共<a class="t" id="0098b22"></a>坐。三事起一波逸提。一者有食家。二者獨共<a class="t" id="0098b23"></a>一女人。三者深處坐。若從坐起還坐。更得<a class="t" id="0098b24"></a>三事起。一波逸提。隨起還坐。隨得爾所<a class="t" id="0098b25"></a>波逸提。若閉戶向。外有作淨人者。波逸<a class="t" id="0098b26"></a>提。若開戶向。外有作淨人者。突吉羅。若<a class="t" id="0098b27"></a>開戶向內有作淨人者。不犯。<span class="rule-number">四十三竟</span></p>
<a class="t" id="0098b28"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bu-vb-pc42">◀ Pācittiyā 42</a><a class="top" href="#">
▲ TOP </a><a class="next" href="/zh/zh-sv-bu-vb-pc44">Pācittiyā 44 ▶</a>
</div>
</body>
</html>