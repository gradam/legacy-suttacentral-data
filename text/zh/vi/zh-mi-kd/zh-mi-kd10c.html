<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mi-kd10c">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<h1 class="mirror-row">
<span class="mirror-left">10c. Campeyya Khandhaka</span>
<span class="mirror-right">羯磨法</span> </h1>
</div>
<a class="t" id="0161a14"></a>
<p>
<a class="sc" id="1"></a>
<a class="t-linehead" id="0161a14"></a>
佛在瞻婆國住恒水邊。去王舍城不遠。一
<a class="t" id="0161a15"></a>
住處有一比丘。姓迦葉。作摩摩諦。作是願。願
<a class="t" id="0161a16"></a>
四方比丘多來集此。令諸優婆塞優婆夷因
<a class="t" id="0161a17"></a>
此多作功德。彼住處寬博於後所願得果。時
<a class="t" id="0161a18"></a>
有眾多知識比丘到彼住處。迦葉比丘出迎
<a class="t" id="0161a19"></a>
禮拜問訊。為持衣<span class="gaiji">鉢<!--gaiji,缽,1[金*本],2&#x9262;,3-->
</span>辦洗浴具設過中飲。明
<a class="t" id="0161a20"></a>
日供前後食亦施衣服。如是多日。客比丘共
<a class="t" id="0161a21"></a>
作議言。此比丘有慚愧修梵行。欲令我等久
<a class="t" id="0161a22"></a>
住。我等寧可於此安居。作是議已即便共住。
<a class="t" id="0161a23"></a>
迦葉比丘後作是念。此客比丘疲極已息。知
<a class="t" id="0161a24"></a>
聚落處所。我不能復日日勸化供前後食。念
<a class="t" id="0161a25"></a>
已便止。客比丘恨之。復作是議。此比丘欲
<a class="t" id="0161a26"></a>
令我等早去。定是惡比丘無有慚愧不修梵
<a class="t" id="0161a27"></a>
行。我等當與作不見罪舉羯磨。議已便共舉
<a class="t" id="0161a28"></a>
之。迦葉比丘作是念。我為有罪為無有罪。
<a class="t" id="0161a29"></a>
為成被舉為不成被舉。羯磨成就為不成就。
<a class="t" id="0161b01"></a>
世尊今在恒水邊。當往問之。若有教<span class="gaiji">勅<!--gaiji,敕,1[束*力],2&#x52C5;,3-->
</span>我當
<a class="t" id="0161b02"></a>
奉行。念已著衣持<span class="gaiji">鉢<!--gaiji,缽,1[金*本],2&#x9262;,3-->
</span>往到佛所。頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>
<a class="t" id="0161b03"></a>
住一面。佛慰問言。汝從何來乞食不乏道路
<a class="t" id="0161b04"></a>
不疲耶。答言。乞食不乏道路不疲。去王舍
<a class="t" id="0161b05"></a>
城不遠。有一住處。我作摩摩諦。從彼處來。便
<a class="t" id="0161b06"></a>
以上事因緣本末具向佛說。佛言。汝不犯罪
<a class="t" id="0161b07"></a>
無罪可見。汝便還去安意住彼。迦葉受教。
<a class="t" id="0161b08"></a>
禮足右遶而退。諸客比丘見其還已。復共議
<a class="t" id="0161b09"></a>
言。我等不善。云何舉此清淨無罪比丘。當
<a class="t" id="0161b10"></a>
共至佛所悔過除罪。安居自恣竟。往到佛所
<a class="t" id="0161b11"></a>
頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。佛慰問言。乞食不乏道
<a class="t" id="0161b12"></a>
路不疲耶。於何處安居。答言。乞食不乏道路
<a class="t" id="0161b13"></a>
不疲。去王舍城不遠。有一住處於彼安居。佛
<a class="t" id="0161b14"></a>
問言。汝等於彼住處與彼比丘作不見罪舉
<a class="t" id="0161b15"></a>
羯磨不。答言作。又問。以何事舉之。答言無
<a class="t" id="0161b16"></a>
事。佛種種呵責言。汝等所作非法。不應作
<a class="t" id="0161b17"></a>
此惡業。云何與清淨無罪比丘作不見罪舉
<a class="t" id="0161b18"></a>
羯磨。諸比丘白佛言。世尊。我等愚癡。既作是
<a class="t" id="0161b19"></a>
事皆生悔心。今來悔過。唯願哀愍受我悔過。
<a class="t" id="0161b20"></a>
佛以是事集比丘僧。告諸比丘。若比丘以無
<a class="t" id="0161b21"></a>
事作諸羯磨。羯磨皆不成。有諸比丘遙作呵
<a class="t" id="0161b22"></a>
責羯磨驅出羯磨依止羯磨舉罪羯磨下
<a class="t" id="0161b23"></a>
意羯磨。又遙作別住本日摩那埵阿浮呵那。
<a class="t" id="0161b24"></a>
又遙結界解界。又遙解僧所差人。更遙差僧
<a class="t" id="0161b25"></a>
未差者。諸比丘以是白佛。佛以是事集比丘
<a class="t" id="0161b26"></a>
僧。告諸比丘。若遙作呵責羯磨乃至遙差僧
<a class="t" id="0161b27"></a>
未差人羯磨。此皆不如法羯磨。羯磨不成。時
<a class="t" id="0161b28"></a>
六群比丘於界外作不如法呵責羯磨。乃至
<a class="t" id="0161b29"></a>
下意羯磨。作已來入界內語諸比丘言。我等
<a class="t" id="0161c01"></a>
於界外與某甲某甲比丘作呵責羯磨乃至下
<a class="t" id="0161c02"></a>
意羯磨。諸大德當聽令成如法羯磨。諸比丘
<a class="t" id="0161c03"></a>
以是白佛。佛以是事集比丘僧。告諸比丘。若
<a class="t" id="0161c04"></a>
比丘於界外作不如法五種羯磨乃至差僧所
<a class="t" id="0161c05"></a>
未差人羯磨。雖還語界內比丘令聽成羯磨
<a class="t" id="0161c06"></a>
一切皆不成。時諸比丘。一比丘與一比丘。乃
<a class="t" id="0161c07"></a>
至與眾多比丘作羯磨。二比丘乃至與眾多
<a class="t" id="0161c08"></a>
比丘亦如是。諸比丘以是白佛。佛言。此皆
<a class="t" id="0161c09"></a>
羯磨不成得突吉羅罪。佛又言。若作羯磨。直
<a class="t" id="0161c10"></a>
羯磨而不白。不成羯磨。若羯磨應前說而後
<a class="t" id="0161c11"></a>
說。應後說而前說。亦皆不成。若羯磨時有
<a class="t" id="0161c12"></a>
得呵人不同亦不成。皆犯突吉羅罪。時諸比
<a class="t" id="0161c13"></a>
丘以餘法餘律作羯磨。諸比丘以是白佛。佛
<a class="t" id="0161c14"></a>
言。不成羯磨。時諸比丘作非法別眾羯磨非
<a class="t" id="0161c15"></a>
法和合羯磨如法別眾羯磨如法和合羯磨。
<a class="t" id="0161c16"></a>
諸比丘以是白佛。佛以是事集比丘僧。告諸
<a class="t" id="0161c17"></a>
比丘。我不聽三種羯磨。唯聽如法和合羯磨。
<a class="t" id="0161c18"></a>
有五種羯磨。非法羯磨。別眾羯磨。似法別
<a class="t" id="0161c19"></a>
眾羯磨。似法和合羯磨。如法羯磨。何謂非
<a class="t" id="0161c20"></a>
法羯磨。應來不來。應囑授不囑授。有得呵
<a class="t" id="0161c21"></a>
人不同。而強羯磨。應白二羯磨。而但白不
<a class="t" id="0161c22"></a>
羯磨。但羯磨不白。或再白不羯磨。再羯磨不
<a class="t" id="0161c23"></a>
白。應白四羯磨。而但白不三羯磨。但三羯
<a class="t" id="0161c24"></a>
磨不白。是名非法羯磨。何謂別眾羯磨。應
<a class="t" id="0161c25"></a>
來不來。應囑授不囑授。羯磨時得呵人不同。
<a class="t" id="0161c26"></a>
而強羯磨。是名別眾羯磨。何謂似法別眾羯
<a class="t" id="0161c27"></a>
磨。應來不來。應囑授不囑授。若白二白四羯
<a class="t" id="0161c28"></a>
磨。先羯磨後白。羯磨時得呵人不同。而強
<a class="t" id="0161c29"></a>
羯磨。是名似法別眾羯磨。何謂似法和合羯
<a class="t" id="0162a01"></a>
磨應來者來。應囑授者囑授。若白二白四羯
<a class="t" id="0162a02"></a>
磨。先羯磨後白。羯磨時有得呵人不呵。是名
<a class="t" id="0162a03"></a>
似法和合羯磨。何謂如法羯磨。應來者來。應
<a class="t" id="0162a04"></a>
囑授者囑授。羯磨時得呵人不呵。若白二白
<a class="t" id="0162a05"></a>
四羯磨。皆先白後羯磨。是名如法羯磨。若為
<a class="t" id="0162a06"></a>
比丘作非法呵責羯磨時。僧中有七人共諍。
<a class="t" id="0162a07"></a>
一人言此是非法羯磨。一人言此是別眾羯
<a class="t" id="0162a08"></a>
磨。一人言此是似法別眾羯磨。一人言此是
<a class="t" id="0162a09"></a>
似法和合羯磨。一人言此是如法和合羯磨。
<a class="t" id="0162a10"></a>
一人言成作羯磨。一人言不成作羯磨。此七
<a class="t" id="0162a11"></a>
人中二人語如法。謂是非法羯磨不成作羯
<a class="t" id="0162a12"></a>
磨者。若為比丘作別眾呵責羯磨似法別眾
<a class="t" id="0162a13"></a>
呵責羯磨似法和合呵責羯磨亦如是。若為
<a class="t" id="0162a14"></a>
比丘作如法呵責羯磨時。有七人語。二人語
<a class="t" id="0162a15"></a>
如法。謂是如法和合羯磨成作羯磨者。驅出
<a class="t" id="0162a16"></a>
羯磨依止羯磨舉罪羯磨下意羯磨亦如是。
<a class="t" id="0162a17"></a>
有比丘<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍。諸比丘作是議。此比丘好<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍
<a class="t" id="0162a18"></a>
數有事。我等寧可和合與作如法呵責羯磨。
<a class="t" id="0162a19"></a>
即共和合欲與作如法呵責羯磨。而反作不
<a class="t" id="0162a20"></a>
如法呵責羯磨。羯磨不成。乃至反作似法和
<a class="t" id="0162a21"></a>
合呵責羯磨亦如是。彼比丘復移餘住。餘住
<a class="t" id="0162a22"></a>
諸比丘作是議。此比丘好<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍。彼諸比丘為
<a class="t" id="0162a23"></a>
作似法和合呵責羯磨。羯磨不成。我等寧可
<a class="t" id="0162a24"></a>
與作如法和合呵責羯磨。便欲共作如法和
<a class="t" id="0162a25"></a>
合呵責羯磨。而反作不如。法驅出羯磨。乃至
<a class="t" id="0162a26"></a>
反作如法驅出羯磨。羯磨皆不成。乃至反作
<a class="t" id="0162a27"></a>
下意羯磨亦如是。有比丘行惡行污他家。諸
<a class="t" id="0162a28"></a>
比丘作是議。此比丘行惡行污他家。我等寧
<a class="t" id="0162a29"></a>
可和合與作如法驅出羯磨。便欲共作如法
<a class="t" id="0162b01"></a>
驅出羯磨。而反作不如法驅出羯磨。羯磨不
<a class="t" id="0162b02"></a>
成。乃至反作似法和合驅出羯磨亦如是。彼
<a class="t" id="0162b03"></a>
比丘便移餘住。餘住諸比丘作是議。此比丘
<a class="t" id="0162b04"></a>
行惡行污他家。被諸比丘為作似法和合羯
<a class="t" id="0162b05"></a>
磨。羯磨不成。我等寧可與作如法驅出羯磨。
<a class="t" id="0162b06"></a>
便欲共作如法驅出羯磨。而反作不如法依
<a class="t" id="0162b07"></a>
止羯磨。羯磨不成。乃至反作如法依止羯磨。
<a class="t" id="0162b08"></a>
羯磨皆不成。乃至反作呵責羯磨亦如是。有
<a class="t" id="0162b09"></a>
比丘愚癡無智數數犯罪。諸比丘作是議。此
<a class="t" id="0162b10"></a>
比丘愚癡無智數數犯罪。我等寧可和合與
<a class="t" id="0162b11"></a>
作如法依止羯磨。便欲共作如法依止羯磨。
<a class="t" id="0162b12"></a>
而反作不如法依止羯磨。羯磨不成。乃至反
<a class="t" id="0162b13"></a>
作似法和合依止羯磨亦如是。彼比丘便移
<a class="t" id="0162b14"></a>
餘住。餘住諸比丘作是議。此比丘愚癡無智
<a class="t" id="0162b15"></a>
數數犯罪。彼諸比丘為作似法和合依止羯
<a class="t" id="0162b16"></a>
磨。羯磨不成。我等寧可為作如法依止羯磨。
<a class="t" id="0162b17"></a>
便欲與作如法依止羯磨。而反作不如法舉
<a class="t" id="0162b18"></a>
罪羯磨。羯磨不成。乃至反作如法舉罪羯磨。
<a class="t" id="0162b19"></a>
羯磨亦皆不成。乃至反作驅出羯磨亦如是。
<a class="t" id="0162b20"></a>
有比丘犯罪。而不見罪不悔過不捨惡邪見。
<a class="t" id="0162b21"></a>
諸比丘作是議。此比丘犯罪。而不見罪不悔
<a class="t" id="0162b22"></a>
過不捨惡邪見。我等寧可和合與作如法舉
<a class="t" id="0162b23"></a>
罪羯磨。便欲共作如法舉罪羯磨。而反作不
<a class="t" id="0162b24"></a>
如法舉罪羯磨。羯磨不成。乃至反作似法和
<a class="t" id="0162b25"></a>
合舉罪羯磨亦如是。彼比丘便移餘住。餘住
<a class="t" id="0162b26"></a>
比丘作是議。此比丘犯罪不見罪不悔過不
<a class="t" id="0162b27"></a>
捨惡邪見。彼諸比丘為作似法和合舉罪羯
<a class="t" id="0162b28"></a>
磨羯磨不成。我等寧可為作如法舉罪羯磨。
<a class="t" id="0162b29"></a>
便欲共作如法舉罪羯磨。而反作不如法下
<a class="t" id="0162c01"></a>
意羯磨。羯磨不成。乃至反作如法下意羯磨。
<a class="t" id="0162c02"></a>
羯磨亦皆不成。乃至反作依止羯磨亦如是。
<a class="t" id="0162c03"></a>
有比丘<span class="gaiji">麁<!--gaiji,麤,1[色-巴+鹿],2&#x9E81;,3-->
</span>惡語罵諸白衣。諸比丘作是議。此
<a class="t" id="0162c04"></a>
比丘<span class="gaiji">麁<!--gaiji,麤,1[色-巴+鹿],2&#x9E81;,3-->
</span>惡語罵諸白衣。我等寧可和合與作
<a class="t" id="0162c05"></a>
如法下意羯磨。便欲共作如法下意羯磨。而
<a class="t" id="0162c06"></a>
反作不如法下意羯磨。羯磨不成。乃至反作
<a class="t" id="0162c07"></a>
似法和合下意羯磨亦如是。彼比丘移餘住。
<a class="t" id="0162c08"></a>
餘住諸比丘作是議。此比丘<span class="gaiji">麁<!--gaiji,麤,1[色-巴+鹿],2&#x9E81;,3-->
</span>惡語罵諸白
<a class="t" id="0162c09"></a>
衣。彼比丘為作似法和合下意羯磨。羯磨不
<a class="t" id="0162c10"></a>
成。我等寧可為作如法下意羯磨。便欲共作
<a class="t" id="0162c11"></a>
如法下意羯磨。而反作不如法呵責羯磨。羯
<a class="t" id="0162c12"></a>
磨不成。乃至反作如法呵責羯磨。羯磨亦皆
<a class="t" id="0162c13"></a>
不成。乃至反作舉罪羯磨亦如是。有五種僧。
<a class="t" id="0162c14"></a>
四比丘僧。五比丘僧。十比丘僧。二十比丘僧。
<a class="t" id="0162c15"></a>
無量比丘僧。四比丘僧者。除受戒羯磨出罪
<a class="t" id="0162c16"></a>
羯磨。餘羯磨皆得共作。五比丘僧者。中國
<a class="t" id="0162c17"></a>
除受戒出罪羯磨。邊國除出罪羯磨餘羯磨
<a class="t" id="0162c18"></a>
皆得共作。十比丘僧者。除出罪羯磨。餘羯
<a class="t" id="0162c19"></a>
磨皆得共作。二十比丘僧者。一切羯磨皆得
<a class="t" id="0162c20"></a>
共作。若四比丘僧羯磨。第四人非法非比
<a class="t" id="0162c21"></a>
尼。羯磨不成。僧有過。優波離問佛。世尊。若
<a class="t" id="0162c22"></a>
僧羯磨時。有人呵。誰成呵誰不成呵。佛言。受
<a class="t" id="0162c23"></a>
羯磨人呵。為不成呵。若比丘隔壁呵。為不成
<a class="t" id="0162c24"></a>
呵。若比丘尼式叉摩那沙彌沙彌尼呵。皆不
<a class="t" id="0162c25"></a>
成呵。若同界比丘呵。乃至使比坐聞為成呵。
<a class="t" id="0162c26"></a>
有三種人。不應與解羯磨。若與解為不成解。
<a class="t" id="0162c27"></a>
何謂三。若比丘犯罪而不見罪。若比丘應悔
<a class="t" id="0162c28"></a>
過而不肯悔過。若比丘應捨惡邪見而不肯
<a class="t" id="0162c29"></a>
捨惡邪見。是為三。若未與作應與作。若已與
<a class="t" id="0163a01"></a>
作羯磨。是名善作羯磨。若反上。未與解羯磨
<a class="t" id="0163a02"></a>
應與解。若已與解。是名善解。</p>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mi-kd10b">◀ 羯磨法 (10b. Kosambaka Khandhaka)</a><a class="top" href="#">
▲ TOP </a><a class="next" href="/zh/zh-mi-kd10d">羯磨法 (10d. Paṇḍu­lohitaka
Khandhaka) ▶</a>
</div>
</body>
</html>