<!DOCTYPE html>
<html data-prev="zh-mi-kd17" data-next="zh-mi-kd19">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mi-kd18">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<h1 class="mirror-row">
<span class="mirror-left">18. Pañcasata Khandhaka</span>
<span class="mirror-right">五百集法</span> </h1>
</div>
<a class="t-juannumber" id="juan-30"></a>
<a class="t" id="0190b10"></a>
<a class="t" id="0190b11"></a>
<a class="t" id="0190b12"></a>
<p class="suttainfo">
<span class="t-juanname">五分律卷第三十<span class="t-note">（彌沙塞）</span></span>
<a class="t" id="0190b13"></a>
<a class="t" id="0190b14"></a><br>
<span class="t-byline">宋罽賓三藏佛陀什
<a class="t" id="0190b15"></a>
共竺道生等譯</span>
<a class="t" id="0190b16"></a>
<br>
<span class="t-headname">第五分之九五百集法</span></p>
<a class="t" id="0190b17"></a>
<p>
<a class="sc" id="1"></a>
<a class="t-linehead" id="0190b17"></a>
爾時世尊泥洹未久。大迦葉在毘舍離獼猴
<a class="t" id="0190b18"></a>
水邊重閣講堂。與大比丘僧五百人俱。皆是
<a class="t" id="0190b19"></a>
阿羅漢唯除阿難。告諸比丘。昔吾從波旬國
<a class="t" id="0190b20"></a>
向拘夷城。二國中間聞佛世尊已般泥洹。我
<a class="t" id="0190b21"></a>
時中心迷亂不能自攝。諸聚落比丘比丘尼
<a class="t" id="0190b22"></a>
優婆塞優婆夷或躄或踊宛轉于地。莫不哀
<a class="t" id="0190b23"></a>
號嘆速嘆疾世間空虛世間眼滅。時跋難陀
<a class="t" id="0190b24"></a>
先遊於彼。止眾人言。彼長老常言。應行是
<a class="t" id="0190b25"></a>
不應行是。應學是不應學是。我等於今始脫
<a class="t" id="0190b26"></a>
此苦。任意所為無復拘礙。何為相與而共
<a class="t" id="0190b27"></a>
啼哭。吾聞其語倍復憂毒。佛雖泥洹比尼現
<a class="t" id="0190b28"></a>
在。應同勗勉共結集之。勿令跋難陀等別立
<a class="t" id="0190b29"></a>
眷屬以破正法。諸比丘咸以為善。白迦葉言。
<a class="t" id="0190c01"></a>
阿難常侍世尊聰叡多聞具持法藏。今應聽
<a class="t" id="0190c02"></a>
在集比丘數。迦葉言。阿難猶在學地。或隨
<a class="t" id="0190c03"></a>
愛恚癡畏不應容之。時阿難在毘舍離恒為
<a class="t" id="0190c04"></a>
四眾晝夜說法。眾人來往殆若佛在。有跋耆
<a class="t" id="0190c05"></a>
比丘於彼閣上坐禪。以此鬧亂不得遊諸解
<a class="t" id="0190c06"></a>
脫三昧。作是念。阿難今於學地應有所作為
<a class="t" id="0190c07"></a>
無所作。而常在憒鬧多有所說。既入定觀見
<a class="t" id="0190c08"></a>
應有所作。復作是念。我今當為說厭離法使
<a class="t" id="0190c09"></a>
其因悟。便往阿難所為說偈言。</p>
<a class="t" id="0190c10"></a>
<blockquote class="gatha">
<p>
靜處坐樹下　　心趣於泥洹
<a class="t" id="0190c11"></a>
<br>
汝禪莫放逸　　多說何所為</p>
</blockquote>
<a class="t" id="0190c12"></a>
<p>
<a class="sc" id="2"></a>
<a class="t-linehead" id="0190c12"></a>
諸比丘亦語阿難言。汝應速有所作。大迦葉
<a class="t" id="0190c13"></a>
今欲集比尼法。而不聽汝在此數中。阿難既
<a class="t" id="0190c14"></a>
聞跋耆比丘所說偈。又聞迦葉不聽在集比
<a class="t" id="0190c15"></a>
尼數中。初中後夜勤經行思惟望得解脫。
<a class="t" id="0190c16"></a>
而未能得。後夜垂過身體疲極。欲小偃臥
<a class="t" id="0190c17"></a>
頭未至枕。豁然漏盡。諸比丘知即白迦葉。阿
<a class="t" id="0190c18"></a>
難昨夜已得解脫。今應聽在集比尼數。迦葉
<a class="t" id="0190c19"></a>
即聽。於是迦葉作是念。何許多有飲食床坐
<a class="t" id="0190c20"></a>
臥具。可得以資給集比尼。唯見王舍城足以
<a class="t" id="0190c21"></a>
資給。便於僧中唱言。此中五百阿羅漢應往
<a class="t" id="0190c22"></a>
王舍城安居。餘人一不得去。</p>
<a class="t" id="0190c23"></a>
<p>
<a class="sc" id="3"></a>
<a class="t-linehead" id="0190c23"></a>
作是制已。五百羅漢至王舍城。於夏初月補
<a class="t" id="0190c24"></a>
治房舍臥具。二月遊戲諸禪解脫。三月然後
<a class="t" id="0190c25"></a>
共集一處。於是迦葉白僧言。大德僧聽。我今
<a class="t" id="0190c26"></a>
於僧中問優波離比尼義。若僧時到僧忍
<a class="t" id="0190c27"></a>
聽。白如是。時優波離亦白僧言。大德僧聽。
<a class="t" id="0190c28"></a>
我今當答迦葉比尼義。若僧時到僧忍聽。白
<a class="t" id="0190c29"></a>
如是。迦葉即問優波離。佛於何處制初戒。優
<a class="t" id="0191a01"></a>
波離言在毘舍離。又問因誰制。答言。因須
<a class="t" id="0191a02"></a>
提那迦蘭陀子。又問以何事制。答言。共本二
<a class="t" id="0191a03"></a>
行婬。又問有二制不。答言有。有比丘共獼猴
<a class="t" id="0191a04"></a>
行婬。迦葉復問。於何處制第二戒。答言。在王
<a class="t" id="0191a05"></a>
舍城。又問因誰制。答言。因達膩吒。又問以
<a class="t" id="0191a06"></a>
何事制。答言。盜瓶沙王材。迦葉復問。於何處
<a class="t" id="0191a07"></a>
制第三戒。答言。在毘舍離。又問因誰制。答
<a class="t" id="0191a08"></a>
言。因眾多比丘。又問以何事制。答言。自相害
<a class="t" id="0191a09"></a>
命。迦葉復問。於何處制第四戒。答言。在毘舍
<a class="t" id="0191a10"></a>
離。又問因誰制。答言。因婆求摩河諸比丘。
<a class="t" id="0191a11"></a>
又問以何事制。答言。虛稱得過人法。迦葉
<a class="t" id="0191a12"></a>
作如是等問一切比尼已。於僧中唱言。此
<a class="t" id="0191a13"></a>
是比丘比尼。此是比丘尼比尼。合名為比
<a class="t" id="0191a14"></a>
尼藏。</p>
<a class="t" id="0191a15"></a>
<p>
<a class="sc" id="4"></a>
<a class="t-linehead" id="0191a15"></a>
迦葉復白僧言。大德僧聽。我今欲於僧中問
<a class="t" id="0191a16"></a>
阿難修多羅義。若僧時到僧忍聽。白如是。阿
<a class="t" id="0191a17"></a>
難亦白僧言。大德僧聽。我今當答迦葉修多
<a class="t" id="0191a18"></a>
羅義。若僧時到僧忍聽。白如是。迦葉即問阿
<a class="t" id="0191a19"></a>
難言。佛在何處說增一經。在何處說增十經
<a class="t" id="0191a20"></a>
大因緣經僧祇陀經沙門果經梵動經。
<a class="t" id="0191a21"></a>
何等經因比丘說。何等經因比丘尼優婆塞
<a class="t" id="0191a22"></a>
優婆夷諸天子天女說。阿難皆隨佛說而答。
<a class="t" id="0191a23"></a>
迦葉如是問一切修多羅已。僧中唱言。此是
<a class="t" id="0191a24"></a>
長經今集為一部。名長阿含。此是不長不短
<a class="t" id="0191a25"></a>
今集為一部。名為中阿含。此是雜說為
<a class="t" id="0191a26"></a>
比丘比丘尼優婆塞優婆夷天子天女說。今
<a class="t" id="0191a27"></a>
集為一部名雜阿含。此是從一法增至十一
<a class="t" id="0191a28"></a>
法。今集為一部名增一阿含。自餘雜說今
<a class="t" id="0191a29"></a>
集為一部。名為雜藏。合名為修多羅藏。我等
<a class="t" id="0191b01"></a>
已集法竟。從今已後。佛所不制不應妄制。若
<a class="t" id="0191b02"></a>
已制不得有違。如佛所教應謹學之。</p>
<a class="t" id="0191b03"></a>
<p>
<a class="sc" id="5"></a>
<a class="t-linehead" id="0191b03"></a>
阿難復白迦葉言。我親從佛聞。吾般泥洹後
<a class="t" id="0191b04"></a>
若欲除小小戒聽除。迦葉即問。汝欲以何為
<a class="t" id="0191b05"></a>
小小戒。答言不知。又問何故不知。答言不
<a class="t" id="0191b06"></a>
問世尊。又問何故不問。答言時佛身痛恐以
<a class="t" id="0191b07"></a>
惱亂。迦葉詰言。汝不問此義犯突吉羅。應自
<a class="t" id="0191b08"></a>
見罪悔過。阿難言。大德。我非不敬戒不問此
<a class="t" id="0191b09"></a>
義。恐惱亂世尊。是故不敢。我於是中不見罪
<a class="t" id="0191b10"></a>
相。敬信大德今當悔過。迦葉復詰阿難言。汝
<a class="t" id="0191b11"></a>
為世尊縫僧伽梨以<span class="gaiji">踋<!--gaiji,腳,1[跳-兆+(去*ㄗ)],2&#x8E0B;,3-->
</span>指押犯突吉羅。亦應
<a class="t" id="0191b12"></a>
見罪悔過。阿難言。我非不敬佛。無人捉綦是
<a class="t" id="0191b13"></a>
以<span class="gaiji">脚<!--gaiji,腳,1[腳-谷+去],2&#x811A;,3-->
</span>押。我於是中亦不見罪相。敬信大德今
<a class="t" id="0191b14"></a>
當悔過。迦葉復詰阿難言。汝三請世尊求聽
<a class="t" id="0191b15"></a>
女人於正法出家。犯突吉羅。亦應見罪悔過。
<a class="t" id="0191b16"></a>
阿難言。我非不敬法。但摩訶波闍波提瞿曇
<a class="t" id="0191b17"></a>
彌。長養世尊至大出家致成大道。此功應報
<a class="t" id="0191b18"></a>
是以三請。我於此中亦不見罪相。敬信大德
<a class="t" id="0191b19"></a>
今當悔過。迦葉復詰阿難言。佛臨泥洹現相
<a class="t" id="0191b20"></a>
語汝。若有得四神足。欲住壽一劫若過一劫
<a class="t" id="0191b21"></a>
便可得之。如來成就無量定法。如是三反現
<a class="t" id="0191b22"></a>
相語汝。汝不請佛住世一劫若過一劫。犯突
<a class="t" id="0191b23"></a>
吉羅。亦應見罪悔過。阿難言。我非不欲請佛
<a class="t" id="0191b24"></a>
久住。惡魔波旬厭蔽我心。是故致此。我於
<a class="t" id="0191b25"></a>
此中亦不見罪相。敬信大德今當悔過。迦葉
<a class="t" id="0191b26"></a>
復詰阿難言。佛昔從汝三反索水。汝竟不奉。
<a class="t" id="0191b27"></a>
犯突吉羅。亦應見罪悔過。阿難言。我非不欲
<a class="t" id="0191b28"></a>
奉。時有五百乘車上流厲渡水濁未清。恐以
<a class="t" id="0191b29"></a>
致患是以不奉。我於此中亦不見罪相。敬信
<a class="t" id="0191c01"></a>
大德今當悔過。迦葉復詰阿難言。汝聽女人
<a class="t" id="0191c02"></a>
先禮舍利。犯突吉羅。亦應見罪悔過。阿難言。
<a class="t" id="0191c03"></a>
我非欲使女人先禮舍利。恐其日暮不得入
<a class="t" id="0191c04"></a>
城。是以聽之。我於此中亦不見罪相。敬信大
<a class="t" id="0191c05"></a>
德今當悔過。阿難敬信大迦葉故。即於眾僧
<a class="t" id="0191c06"></a>
中作六突吉羅悔過。</p>
<a class="t" id="0191c07"></a>
<p>
<a class="sc" id="6"></a>
<a class="t-linehead" id="0191c07"></a>
迦葉復詰阿難言。若我等以眾學法為小小
<a class="t" id="0191c08"></a>
戒。餘比丘便言。至四波羅提提舍尼亦是小
<a class="t" id="0191c09"></a>
小戒。若我等以至四波羅提提舍尼為小小
<a class="t" id="0191c10"></a>
戒。餘比丘便復言。至波逸提亦是小小戒。若
<a class="t" id="0191c11"></a>
我等以至波逸提為小小戒。餘比丘便復言。
<a class="t" id="0191c12"></a>
至尼薩耆波逸提亦是小小戒。俄成四種何
<a class="t" id="0191c13"></a>
可得定。迦<span class="corr" title="[棄&gt;葉]">葉</span>復言。若我等不知小小戒相
<a class="t" id="0191c14"></a>
而妄除者。諸外道輩當作是語。沙門釋子其
<a class="t" id="0191c15"></a>
法如<span class="gaiji">烟<!--gaiji,煙,1[火*因],2&#x70DF;,3-->
</span>。師在之時所制皆行。般泥洹後不
<a class="t" id="0191c16"></a>
肯復學。迦葉復於僧中唱言。我等已集法竟。
<a class="t" id="0191c17"></a>
若佛所不制不應妄制若已制不得有違。如
<a class="t" id="0191c18"></a>
佛所教應謹學之。</p>
<a class="t" id="0191c19"></a>
<p>
<a class="sc" id="7"></a>
<a class="t-linehead" id="0191c19"></a>
時長老富蘭那在南方。聞佛於拘夷城般泥
<a class="t" id="0191c20"></a>
洹諸長老比丘共集王舍城論比尼法。自與
<a class="t" id="0191c21"></a>
眷屬如屈伸臂頃來到眾中語迦葉言。我聞佛
<a class="t" id="0191c22"></a>
泥洹上座比丘皆共集此論比尼法。為實爾
<a class="t" id="0191c23"></a>
不。迦葉答言。大德實爾。富蘭那言。可更論
<a class="t" id="0191c24"></a>
之。迦葉即如上更論。論已富蘭那語迦葉
<a class="t" id="0191c25"></a>
言。我親從佛聞。內宿內熟自熟自持食從
<a class="t" id="0191c26"></a>
人受自取果食就池水受無淨人淨果除核食
<a class="t" id="0191c27"></a>
之。迦葉答言。大德。此七條者。佛在毘舍離時
<a class="t" id="0191c28"></a>
世飢饉乞食難得故權聽之。後即於彼還更
<a class="t" id="0191c29"></a>
制四。至舍衛城復還制三。富蘭那言。世尊不
<a class="t" id="0192a01"></a>
應制已還聽聽已還制。迦葉答言。佛是法主
<a class="t" id="0192a02"></a>
於法自在。制已還聽聽已還制有何等咎。富
<a class="t" id="0192a03"></a>
蘭那言。我忍餘事於此七條不能行之。迦
<a class="t" id="0192a04"></a>
葉復於僧中唱言。若佛所不制不應妄制。若
<a class="t" id="0192a05"></a>
已制不得有違。如佛所教應謹學之。爾時拘
<a class="t" id="0192a06"></a>
舍彌闡陀比丘觸惱眾僧不共和合。有一比
<a class="t" id="0192a07"></a>
丘安居竟往迦葉所。具以事白。迦葉語阿難
<a class="t" id="0192a08"></a>
言。汝往拘舍彌。以佛語僧語作梵壇法罰
<a class="t" id="0192a09"></a>
之。阿難受使。與五百比丘俱往。闡陀聞阿難
<a class="t" id="0192a10"></a>
與五百比丘來出迎。問阿難言。何故來此。將
<a class="t" id="0192a11"></a>
無與我欲作不益耶。答言。乃欲益汝。闡陀言
<a class="t" id="0192a12"></a>
云何益我。答言。今當以佛語僧語作梵壇法
<a class="t" id="0192a13"></a>
罰汝。即問。云何名梵壇法。答言。梵壇法者。
<a class="t" id="0192a14"></a>
一切比丘比丘尼優婆塞優婆夷不得共汝來
<a class="t" id="0192a15"></a>
往交言。闡陀聞已悶絕躄地。語阿難言。此
<a class="t" id="0192a16"></a>
豈不名殺於我耶。阿難言。我親從佛聞。汝當
<a class="t" id="0192a17"></a>
從我得道。汝起為汝說法彼便起聽。阿難為
<a class="t" id="0192a18"></a>
說種種妙法示教利喜。即遠塵離垢於諸法
<a class="t" id="0192a19"></a>
中得法眼淨。</p>
<a class="t" id="0192a20"></a>
<p>
<a class="sc" id="8"></a>
<a class="t-linehead" id="0192a20"></a>
集比尼法時。長老阿若憍陳如為第一上座。
<a class="t" id="0192a21"></a>
富蘭那為第二上座。曇彌為第三上座。陀婆
<a class="t" id="0192a22"></a>
迦葉為第四上座。跋陀迦葉為第五上座。大
<a class="t" id="0192a23"></a>
迦葉為第六上座。優波離為第七上座。阿那
<a class="t" id="0192a24"></a>
律為第八上座。凡五百阿羅漢不多不少。是
<a class="t" id="0192a25"></a>
故名為五百集法。</p>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-mi-kd17">◀ 比丘尼法 (17. Bhikkhunī Khandhaka)</a><a class="top" href="#">
▲ TOP </a><a class="next" href="/zh/zh-mi-kd19">七百集法 (19. Sattasata Khandhaka)
▶</a>
</div>
</body>
</html>