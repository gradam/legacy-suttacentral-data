<!DOCTYPE html>
<html data-prev="zh-mi-kd10a" data-next="zh-mi-kd10c">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mi-kd10b">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<h1 class="mirror-row">
<span class="mirror-left">10b. Kosambaka Khandhaka</span>
<span class="mirror-right">羯磨法</span> </h1>
</div>
<a class="t-juannumber" id="juan-24"></a>
<a class="t" id="0158c01"></a>
<a class="t" id="0158c02"></a>
<p class="suttainfo">
<span class="t-juanname">五分律卷第二十四<span class="t-note">（彌沙塞）</span></span>
<a class="t" id="0158c03"></a>
<a class="t" id="0158c04"></a><br>
<span class="t-byline">宋罽賓三藏佛陀什
<a class="t" id="0158c05"></a>
共竺道生等譯
<a class="t" id="0158c06"></a>
</span><br>
<span class="t-headname">第四分之二羯磨法下</span></p>
<a class="t" id="0158c07"></a>
<p>
<a class="sc" id="1"></a>
<a class="t-linehead" id="0158c07"></a>
佛在拘舍彌城。爾時有一比丘犯戒不知所
<a class="t" id="0158c08"></a>
犯。語諸比丘。諸比丘或謂有犯或謂無犯。謂
<a class="t" id="0158c09"></a>
無犯者語言。汝不犯戒。彼聞已便生不犯戒
<a class="t" id="0158c10"></a>
想。謂有犯者語言。汝犯戒應自見罪悔過。勿
<a class="t" id="0158c11"></a>
污染梵行負人信施長夜受苦。彼比丘言。我
<a class="t" id="0158c12"></a>
無所犯。云何應自見罪悔過。謂是犯戒諸比
<a class="t" id="0158c13"></a>
丘便與作不見罪羯磨。彼被舉已便入拘舍
<a class="t" id="0158c14"></a>
彌城求助伴儻語言。我不犯罪彼諸比丘強
<a class="t" id="0158c15"></a>
言我有罪。與我作不見罪羯磨。是為羯磨不
<a class="t" id="0158c16"></a>
成。諸大德當如法如律救助於我。復往城外
<a class="t" id="0158c17"></a>
諸比丘所如上求助。諸比丘聞皆共佐助。爾
<a class="t" id="0158c18"></a>
時世尊知僧已破。從坐起往到助被舉比丘
<a class="t" id="0158c19"></a>
眾中。語言。汝等莫作是語言。彼比丘不犯
<a class="t" id="0158c20"></a>
罪。若彼比丘實不犯罪而被舉者。汝等猶應
<a class="t" id="0158c21"></a>
語言。應自見罪悔過。彼便當作是念。若我
<a class="t" id="0158c22"></a>
言不見罪。僧當與我作不見罪羯磨。不共我
<a class="t" id="0158c23"></a>
住不共我布薩。自恣作諸僧事。汝等以此致
<a class="t" id="0158c24"></a>
諍。令僧不和別住生諸塵垢。當畏此事應令
<a class="t" id="0158c25"></a>
彼人自見罪悔過。世尊。說此已。復至舉罪
<a class="t" id="0158c26"></a>
比丘眾中語言。汝等勿強舉他罪。若彼實犯
<a class="t" id="0158c27"></a>
罪。僧應語自見罪。彼若言我無罪可見。僧
<a class="t" id="0158c28"></a>
猶應籌量。若我等與作不見罪羯磨。不共住
<a class="t" id="0158c29"></a>
不共布薩。自恣作諸僧事。以此致諍更相罵
<a class="t" id="0159a01"></a>
詈。令僧不和別住生諸塵垢。汝等當畏此事
</p><div class="embeddedparallel" data-uid="t1421.24" id="t1421.24"><a class="t" id="0159a02"></a>
捨置勿舉。諸比丘雖聞佛語猶諍不息。便於
<a class="t" id="0159a03"></a>
食上高聲罵詈更相打擊。佛復告言。不應相
<a class="t" id="0159a04"></a>
罵不應食上高聲。犯者皆突吉羅。若相打者
<a class="t" id="0159a05"></a>
偷羅遮。諸比丘雖聞佛語猶諍不息。便於界
<a class="t" id="0159a06"></a>
內別作僧事。佛復告言。若僧已破。於界內別
<a class="t" id="0159a07"></a>
作羯磨。如法如律者。亦名羯磨成就。所以
<a class="t" id="0159a08"></a>
者何。二部異見不同住故。不同住有二種。有
<a class="t" id="0159a09"></a>
自作不同住。有僧羯磨與作不同住。諸比丘
<a class="t" id="0159a10"></a>
雖聞佛語猶諍不息。佛復告諸比丘。汝等勿
<a class="t" id="0159a11"></a>
共<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍更相誹謗更相罵詈。應共和同集在
<a class="t" id="0159a12"></a>
一處。如水乳合共弘師教。諸比丘白佛言。世
<a class="t" id="0159a13"></a>
尊。願安隱住佛雖法主我等自知。佛三止
<a class="t" id="0159a14"></a>
之。諸比丘答亦如初。佛復告諸比丘。乃往過
<a class="t" id="0159a15"></a>
世拘薩羅有王名曰長壽。所統處少兵眾寡
<a class="t" id="0159a16"></a>
弱。<span class="gaiji">隣<!--gaiji,鄰,1[阿-可+(嶙-山)],2&#x96A3;,3-->
</span>國迦夷王名梵達。所統處廣兵眾強
<a class="t" id="0159a17"></a>
盛。漸漸侵奪遂吞其國。梵達王得長壽王一
<a class="t" id="0159a18"></a>
臣。甚寵遇之仕以國事。時長壽王赤身將婦
<a class="t" id="0159a19"></a>
作婆羅門。向波羅<span class="gaiji">［木＊奈］<!--gaiji,,1[木*奈],2&#x3B88;,3-->
</span>國住陶師家。婦忽作
<a class="t" id="0159a20"></a>
是念。願得日初出時四衢道中四種兵戰磨
<a class="t" id="0159a21"></a>
刀汁飲。念已白王。若此願不遂於此便死。王
<a class="t" id="0159a22"></a>
言。此不可果。汝今此病必死無疑。復語婦
<a class="t" id="0159a23"></a>
言。若梵達聞此知我所在。必反縛我打驢鳴
<a class="t" id="0159a24"></a>
鼓。分裂我身作五分矣。汝可小待。吾當密
<a class="t" id="0159a25"></a>
就先臣問此意故。語已便往具以問之。先臣
<a class="t" id="0159a26"></a>
答言。須見夫人當自相之。便往至夫人所。遙
<a class="t" id="0159a27"></a>
見夫人。便偏袒右肩頭面作禮。三反稱言。夫
<a class="t" id="0159a28"></a>
人今懷大福德子。拘薩羅國國嗣有繼。復
<a class="t" id="0159a29"></a>
語王言。明旦當使夫人所念得果。 語已便還
<a class="t" id="0159b01"></a>
梵達所。白言。大王知不。有如是星出。應集四
<a class="t" id="0159b02"></a>
種兵明旦日初出時。在四衢道作兩陣共戰而
<a class="t" id="0159b03"></a>
皆磨刀以攘其災。若不爾者必大凶衰。梵達
<a class="t" id="0159b04"></a>
王言便可為之。於是大臣即<span class="gaiji">勅<!--gaiji,敕,1[束*力],2&#x52C5;,3-->
</span>嚴四種兵。明
<a class="t" id="0159b05"></a>
旦日初出時。於四衢道兩陣共戰而皆磨刀。
<a class="t" id="0159b06"></a>
密令夫人住於一處以磨刀汁與之。夫人即
<a class="t" id="0159b07"></a>
飲長養於胎。月滿生子顏貌殊妙。字曰長
<a class="t" id="0159b08"></a>
生。至年十歲父語之言。梵達侵奪我國。我
<a class="t" id="0159b09"></a>
與汝母逃走至此。其日已久汝復長大。彼或
<a class="t" id="0159b10"></a>
得聞父子。便當一時併命。汝可遠去勿戀父
<a class="t" id="0159b11"></a>
母。長生悲泣禮父母足遶三匝而去。修學伎
<a class="t" id="0159b12"></a>
藝算書射御乘調象馬音樂之事莫不過人。
<a class="t" id="0159b13"></a>
偏奉象師盡調象術。長壽王昔剃髮師。後
<a class="t" id="0159b14"></a>
與梵達作剃髮人。往至其所求令剃髮。彼即
<a class="t" id="0159b15"></a>
識之不敢藏隱。具問舍止逃伏所在以告梵
<a class="t" id="0159b16"></a>
達。梵達聞已即<span class="gaiji">勅<!--gaiji,敕,1[束*力],2&#x52C5;,3-->
</span>收之。反縛夫婦打驢鳴鼓。
<a class="t" id="0159b17"></a>
遍令里巷於四衢道分作五分。受教即收。長
<a class="t" id="0159b18"></a>
生聞之。便往道側見已內崩。便作是念。父
<a class="t" id="0159b19"></a>
母之怨不同天地。我今云何而安忍此。匹夫
<a class="t" id="0159b20"></a>
之誠足以有感。便欲沒命以報讎恥。父母
<a class="t" id="0159b21"></a>
遙見之。知其必懷報怨之念。便如狂人高聲
<a class="t" id="0159b22"></a>
獨語。汝莫見長亦莫見短。以怨報怨怨無由
<a class="t" id="0159b23"></a>
息。報怨以德其怨乃已。順父母心乃曰孝子。
<a class="t" id="0159b24"></a>
率情肆志非吾謂道。于時觀者咸言。長壽
<a class="t" id="0159b25"></a>
王怖懼狂語。唯長生聞深得父意。剋己祇承
<a class="t" id="0159b26"></a>
情得暫息。雖內崩絕而不形外。即自抑奪還
<a class="t" id="0159b27"></a>
象師所。而猶不忘報怨之術。後於象<span class="gaiji">廐<!--gaiji,廄,1[序-予+既],2&#x5ED0;,3-->
</span>中夜
<a class="t" id="0159b28"></a>
彈琴。其聲清和。梵達聞之。即問。<span class="gaiji">廐<!--gaiji,廄,1[序-予+既],2&#x5ED0;,3-->
</span>中誰能作
<a class="t" id="0159b29"></a>
此。答言。某甲象師有一弟子。是其所作。即呼
<a class="t" id="0159c01"></a>
令更彈。聞已念言。自我為王未曾聞此。遂
<a class="t" id="0159c02"></a>
便信任恒在左右。彼王後時嚴四種兵。將
<a class="t" id="0159c03"></a>
諸宮人群臣太子田獵遊戲。兵眾四散競逐
<a class="t" id="0159c04"></a>
諸鹿。長生時御王車。逸出軍前三由旬。人
<a class="t" id="0159c05"></a>
無覺者。王體疲極語長生言。我欲小臥汝能
<a class="t" id="0159c06"></a>
護我不。答曰。王但安眠我能護王。王即住
<a class="t" id="0159c07"></a>
樹下枕其膝眠。王防身劍自然拔出在長生
<a class="t" id="0159c08"></a>
前。長生見之便生是念。此王於我有是大怨。
<a class="t" id="0159c09"></a>
今日之遇豈可不乘。即起捉劍欲刎王頸。尋
<a class="t" id="0159c10"></a>
復念言。父母恩重過於二儀。臨終<span class="gaiji">勅<!--gaiji,敕,1[束*力],2&#x52C5;,3-->
</span>我。汝莫
<a class="t" id="0159c11"></a>
見長亦莫見短。以怨報怨怨無由息。我今云
<a class="t" id="0159c12"></a>
何而違此誨。即還致劍侍寢如故。王便驚
<a class="t" id="0159c13"></a>
覺。長生問言。王何故驚。答言。我夢見長壽
<a class="t" id="0159c14"></a>
王子執劍欲斷我命。長生言。此空野中何緣
<a class="t" id="0159c15"></a>
忽有長壽王子。必是山神恐怖王耳。王但安
<a class="t" id="0159c16"></a>
寢勿懷憂慮。如是至三。王最後眠。長生復
<a class="t" id="0159c17"></a>
作是念。父母臨終誨我苦切。報怨以德其怨
<a class="t" id="0159c18"></a>
乃已。向來云何三欲違逆。從今剋念事王如
<a class="t" id="0159c19"></a>
親。終不復生一毫害意。作是念已。王覺大喜。
<a class="t" id="0159c20"></a>
長生問言。何故大喜。答言。我夢長壽王子欲
<a class="t" id="0159c21"></a>
事我如親不復懷害。是以大喜。於是長生即
<a class="t" id="0159c22"></a>
白王言。長壽王子即我身是。王害我父母。我
<a class="t" id="0159c23"></a>
志欲殺王。三復遺<span class="gaiji">勅<!--gaiji,敕,1[束*力],2&#x52C5;,3-->
</span>。王所以免。然此心難
<a class="t" id="0159c24"></a>
保後或復生。願王圖之勿貽後慮。王言。我
<a class="t" id="0159c25"></a>
行無道汝父子懷仁。我今云何而有圖慮。汝
<a class="t" id="0159c26"></a>
施我命誓不相負。便即還軍集群臣共議。若
<a class="t" id="0159c27"></a>
得長壽王子當云何治。或言當截其手足。或
<a class="t" id="0159c28"></a>
言當截其耳鼻。或言應以斧銼。或言應以
<a class="t" id="0159c29"></a>
木丳炙。王即指言。此人便是長壽王子。其
<a class="t" id="0160a01"></a>
人已施我命。我今亦當以命報之。一切不得
<a class="t" id="0160a02"></a>
懷惡意向。於是還宮以女妻之。左手捉金澡
<a class="t" id="0160a03"></a>
盤。右手捉金澡罐。灌長生手還其本國。復
<a class="t" id="0160a04"></a>
為拘薩羅王。<span class="gaiji">隣<!--gaiji,鄰,1[阿-可+(嶙-山)],2&#x96A3;,3-->
</span>國和好如是累世。告諸比丘。
<a class="t" id="0160a05"></a>
國王世人搆此大怨。猶以不念反成親厚。汝
<a class="t" id="0160a06"></a>
等出家求無為道。如何小事便共<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍以失
<a class="t" id="0160a07"></a>
大利。當捨此心還共和同。如水乳合共弘師
<a class="t" id="0160a08"></a>
教得安樂住。諸比丘復白佛言。世尊。願安
<a class="t" id="0160a09"></a>
隱住。佛雖法主我自知之。猶故不捨。佛便飛
<a class="t" id="0160a10"></a>
昇虛空。說是偈言。
<a class="t" id="0160a11"></a>
<blockquote class="gatha">
<p>
<a class="sc" id="2"></a>
更相出諸惡　　終無有勝法
<a class="t" id="0160a12"></a>
<br>
僧破成二分　　靡不由是事
<a class="t" id="0160a13"></a>
<br>
斷骨奪人命　　劫盜牛馬財
<a class="t" id="0160a14"></a>
<br>
破國滅族怨　　猶尚得和合
<a class="t" id="0160a15"></a>
<br>
譬兩木相揩　　俱出火自焚
<a class="t" id="0160a16"></a>
<br>
無所不延及　　愚忿亦如之
<a class="t" id="0160a17"></a>
<br>
汝等相罵辱　　執而不捨者
<a class="t" id="0160a18"></a>
<br>
怨禍無由息　　日夜增根栽
<a class="t" id="0160a19"></a>
<br>
種種惡聲罵　　若能不加報
<a class="t" id="0160a20"></a>
<br>
此忍不致怨　　有怨自然除
<a class="t" id="0160a21"></a>
<br>
若以怨除怨　　怨終不可息
<a class="t" id="0160a22"></a>
<br>
不念怨自除　　是則最勇健</p>
</blockquote>
<a class="t" id="0160a23"></a>
<p>
<a class="sc" id="3"></a>
<a class="t-linehead" id="0160a23"></a>
世尊說此偈已。即以神力飛到波羅聚落。
<a class="t" id="0160a24"></a>
住跋陀婆羅樹下。無諸翼從。時彼有一大
<a class="t" id="0160a25"></a>
象。為眾象所惱。若欲飲水其眾象子前混令
<a class="t" id="0160a26"></a>
濁。若欲食草其諸象子於前食噉踐踏污穢。
<a class="t" id="0160a27"></a>
彼象念言。我今為群象所困。寧可避去。念已
<a class="t" id="0160a28"></a>
即去。常得清水美草。漸向跋陀婆羅林見佛
<a class="t" id="0160a29"></a>
歡喜。為佛取水除左右草。佛以此象離眾快
<a class="t" id="0160b01"></a>
樂亦自樂靜。而說偈言。</p>
<a class="t" id="0160b02"></a>
<blockquote class="gatha">
<p>
二龍自同心　　俱患群眾惱
<a class="t" id="0160b03"></a>
<br>
皆已捨獨遊　　今樂此空林</p>
</blockquote>
<a class="t" id="0160b04"></a>
<p>
<a class="sc" id="4"></a>
<a class="t-linehead" id="0160b04"></a>
佛說偈已。從跋陀婆羅林之舍衛城住祇洹
<a class="t" id="0160b05"></a>
精舍。時優婆塞優婆夷國王大臣長者居士
<a class="t" id="0160b06"></a>
外道沙門婆羅門。供養恭敬尊重讚嘆。多得
<a class="t" id="0160b07"></a>
飲食衣服布施。世尊無著猶若蓮花。時拘舍
<a class="t" id="0160b08"></a>
彌城諸優婆塞。咸作是言。我等今失大利。
<a class="t" id="0160b09"></a>
由諸比丘好<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍故。世尊不住。當作方便令
<a class="t" id="0160b10"></a>
其遠去。便共立要不復共語及施衣食。彼諸
<a class="t" id="0160b11"></a>
比丘亦作是語。由我等罪致使世尊捨此而
<a class="t" id="0160b12"></a>
去。我今寧可共往佛所苦自悔過。便著衣
<a class="t" id="0160b13"></a>
持<span class="gaiji">鉢<!--gaiji,缽,1[金*本],2&#x9262;,3-->
</span>來詣佛所。時舍利弗聞彼<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍比丘來。
<a class="t" id="0160b14"></a>
與五百比丘俱到佛所。頭面禮足白佛言。拘
<a class="t" id="0160b15"></a>
舍彌<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍比丘今來。我等當云何待。佛告舍
<a class="t" id="0160b16"></a>
利弗。汝當聽彼二眾語。若如法如律如佛所
<a class="t" id="0160b17"></a>
教者。善待遇之與為伴儻。又問。世尊有幾
<a class="t" id="0160b18"></a>
事知彼語如法如律如佛所教。幾事知彼語
<a class="t" id="0160b19"></a>
非法非律非佛所教。佛言。若成就十四法。法
<a class="t" id="0160b20"></a>
言非法乃至是佛所制言非佛所制。是為非
<a class="t" id="0160b21"></a>
法非律非佛所教。若反上。是法是律是佛所
<a class="t" id="0160b22"></a>
教。時摩訶波闍波提比丘尼聞彼<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍比丘
<a class="t" id="0160b23"></a>
來。與五百比丘尼往到佛所頭面禮足白佛
<a class="t" id="0160b24"></a>
言。世尊。拘舍彌<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍比丘今來。我等當云何
<a class="t" id="0160b25"></a>
待。佛言。汝當聽彼二眾語。若如法律如佛
<a class="t" id="0160b26"></a>
所教者。善待遇之。應從如法如律如佛教比
<a class="t" id="0160b27"></a>
丘求五事。比丘尼半月應從如法比丘乞教
<a class="t" id="0160b28"></a>
誡人。比丘尼要依有如法比丘處夏安居。安
<a class="t" id="0160b29"></a>
居竟應從如法比丘請見聞疑罪。式叉摩那
<a class="t" id="0160c01"></a>
學二歲戒已。應在二部僧中受具足戒。若比
<a class="t" id="0160c02"></a>
丘尼犯<span class="gaiji">麁<!--gaiji,麤,1[色-巴+鹿],2&#x9E81;,3-->
</span>惡罪。應在二部僧中半月行摩那
<a class="t" id="0160c03"></a>
埵。行摩那埵已。應於二部眾各二十人中
<a class="t" id="0160c04"></a>
求出罪。若比丘尼僧更有餘事。應求如法
<a class="t" id="0160c05"></a>
比丘。時給孤獨長者聞彼<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍比丘來。與五
<a class="t" id="0160c06"></a>
百優婆塞往至佛所頭面禮足白佛言。世尊。
<a class="t" id="0160c07"></a>
拘舍彌<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍比丘今來。我等云何敬待。佛言。
<a class="t" id="0160c08"></a>
汝當聽彼二眾語。若如法如律如佛所教者。
<a class="t" id="0160c09"></a>
受其教誡。至於敬待供養。悉應平等。所以
<a class="t" id="0160c10"></a>
者何。譬如真金斷為二段不得有異。毘舍佉
<a class="t" id="0160c11"></a>
母與五百優婆夷往至佛所白佛。佛答亦如
<a class="t" id="0160c12"></a>
是。時阿難見彼比丘入舍衛城。便往白佛。彼
<a class="t" id="0160c13"></a>
<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍比丘已入。我當云何為敷臥具。佛言。應
<a class="t" id="0160c14"></a>
與邊房。若不足者與中房。不得令彼上座無
<a class="t" id="0160c15"></a>
有住處。阿難受教即敷令住。爾時彼被舉
<a class="t" id="0160c16"></a>
比丘於屏處作是念。我竟有罪為無有罪。為
<a class="t" id="0160c17"></a>
成被舉為不成被舉。羯磨如法為不如法。我
<a class="t" id="0160c18"></a>
今寧可謹依經律而思惟之。既思惟已。知己
<a class="t" id="0160c19"></a>
有罪。知成被舉羯磨如法。便到伴儻比丘
<a class="t" id="0160c20"></a>
所語言。我已自見罪。諸大德為我求和合解
<a class="t" id="0160c21"></a>
先羯磨。諸比丘便將到與作不見罪羯磨比
<a class="t" id="0160c22"></a>
丘所語言。此比丘已自見罪。願為解先羯磨。
<a class="t" id="0160c23"></a>
於是二部僧。將被舉比丘往到佛所。頭面禮
<a class="t" id="0160c24"></a>
足以是白佛。佛以是事集比丘僧。告諸比丘。
<a class="t" id="0160c25"></a>
此比丘犯罪非不犯罪。成被舉非不成被舉。
<a class="t" id="0160c26"></a>
羯磨成就非不成就。僧今應與解先羯磨。更
<a class="t" id="0160c27"></a>
白二羯磨為作和合。彼比丘應至僧中禮僧
<a class="t" id="0160c28"></a>
足白言。我比丘某甲。僧為我作不見罪羯磨。
<a class="t" id="0160c29"></a>
我今順僧悔過。乞解不見罪羯磨。願僧哀愍
<a class="t" id="0161a01"></a>
為我解。如是三說。一比丘唱言。大德僧聽。此
<a class="t" id="0161a02"></a>
等比丘。先共<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍更相罵詈。或言犯。或言不
<a class="t" id="0161a03"></a>
犯。或言成被舉。或言不成被舉。或言羯磨成
<a class="t" id="0161a04"></a>
就。或言羯磨不成就。此比丘今自見犯罪非
<a class="t" id="0161a05"></a>
不見犯罪。成被舉非不成被舉。羯磨成就非
<a class="t" id="0161a06"></a>
不成就。僧今為解不見罪羯磨還作和合。若
<a class="t" id="0161a07"></a>
僧時到僧忍聽。白如是。大德僧聽。此等比
<a class="t" id="0161a08"></a>
丘先共<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍乃至還作和合。誰諸長老忍默
<a class="t" id="0161a09"></a>
然不忍者說。僧為某甲比丘解羯磨還作和
<a class="t" id="0161a10"></a>
合竟。僧忍默然故。是事如是持。佛言。羯磨竟。
<a class="t" id="0161a11"></a>
應即與共作和合布薩。時優波離問佛言。世
<a class="t" id="0161a12"></a>
尊。比丘成就幾法得舉事。佛言。如住自恣中
<a class="t" id="0161a13"></a>
說。</p></div>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>