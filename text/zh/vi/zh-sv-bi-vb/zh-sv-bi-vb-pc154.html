<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-sv-bi-vb-pc154">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 154</span>
<span class="mirror-right">波夜提之百五十四</span> </h1>
</div>
<p>
<a class="sc" id="1"></a>
<a class="t-linehead" id="0340b17"></a>
佛在舍衛國。爾時佛不在比丘尼僧前結同<a class="t" id="0340b18"></a>戒。在比丘僧前結同戒已語諸比丘。汝等向<a class="t" id="0340b19"></a>比丘尼僧說。佛即入房坐禪。諸比丘共相謂<a class="t" id="0340b20"></a>言。佛結同戒。教我等向諸比丘尼僧說。誰<a class="t" id="0340b21"></a>能為諸比丘尼僧說。又念。長老跋提比丘。有<a class="t" id="0340b22"></a>福德威力名聞流布。是長老跋提比丘。能往<a class="t" id="0340b23"></a>詣王園精舍。為比丘尼僧說同戒。諸比丘即<a class="t" id="0340b24"></a>往是比丘所言。佛為我等結同戒。語我等言。<a class="t" id="0340b25"></a>汝等向比丘尼僧說。即入房坐禪。我等作是<a class="t" id="0340b26"></a>思惟。誰能為比丘尼僧說同戒。又作是念。長<a class="t" id="0340b27"></a>老跋提比丘。有福德威力名聞流布。必能為<a class="t" id="0340b28"></a>說。汝能為王園精舍比丘尼僧說同戒不長<a class="t" id="0340b29"></a>老跋提默然受之。諸比丘即頭面禮跋提足<a class="t" id="0340c01"></a>右繞而去。是夜過已。跋提比丘著衣持<span class="gaiji">鉢<!--gaiji,缽,1[金*本],2&#x9262;,3-->
</span>。共<a class="t" id="0340c02"></a>後行比丘。入舍衛城乞食。食後到王園比丘<a class="t" id="0340c03"></a>尼精舍。諸比丘尼遙見長老跋提比丘來。即<a class="t" id="0340c04"></a>起與敷床榻坐處。有辦水者。有辦草者。跋提<a class="t" id="0340c05"></a>到已。洗<span class="gaiji">脚<!--gaiji,腳,1[腳-谷+去],2&#x811A;,3-->
</span>就座坐已。令集比丘尼僧。集已語<a class="t" id="0340c06"></a>言。諸善女。佛結同戒。我及汝等應共受持。是<a class="t" id="0340c07"></a>中有長老善好比丘尼。皆言善好。偷蘭難<a class="t" id="0340c08"></a>陀比丘尼喑嗌不受。是中有比丘尼。少欲知<a class="t" id="0340c09"></a>足行頭陀。聞是事心不喜。種種因緣呵責<a class="t" id="0340c10"></a>言。云何名比丘尼。喑嗌向比丘。種種因緣<a class="t" id="0340c11"></a>呵已向佛廣說。佛以是事集二部僧。知而故<a class="t" id="0340c12"></a>問是比丘尼。汝實作是事不。答言。實作世尊。<a class="t" id="0340c13"></a>佛以種種因緣呵責言。云何名比丘尼。喑嗌<a class="t" id="0340c14"></a>向比丘。種種因緣呵已語諸比丘。以十利故。<a class="t" id="0340c15"></a>與比丘尼結戒。從今是戒應如是說。若比丘<a class="t" id="0340c16"></a>尼喑嗌向比丘者波夜提。波夜提者。燒煮覆<a class="t" id="0340c17"></a>障。若不悔過能障礙道。是中犯者。若比丘尼<a class="t" id="0340c18"></a>喑嗌向比丘波夜提。隨喑嗌向比丘。隨得爾<a class="t" id="0340c19"></a>所波夜提。<span class="rule-number">一百五十四事竟</span></p>
<a class="t" id="0340c20"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bi-vb-pc153">◀ Pācittiyā 153</a><a class="top" href="#">
▲ TOP </a><a class="next" href="/zh/zh-sv-bi-vb-pc155">Pācittiyā 155 ▶</a>
</div>
</body>
</html>