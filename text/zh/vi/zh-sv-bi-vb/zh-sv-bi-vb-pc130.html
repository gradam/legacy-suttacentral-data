<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-sv-bi-vb-pc130">
<article>
<hgroup class="mirror">
<h2 class="mirror-row">
<span class="mirror-left">Sarvāstivāda Vinaya</span>
<span class="mirror-right">十誦律</span> </h2>
<h3 class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </h3>
<h1 class="mirror-row">
<span class="mirror-left">Pācittiya 130</span>
<span class="mirror-right">波夜提之百三十</span> </h1>
</hgroup>
<p>
<a class="sc" id="1"></a>
<a class="t-linehead" id="0335b09"></a>
佛在舍衛國。爾時偷蘭難陀比丘尼。有弟子。<a class="t" id="0335b10"></a>名施越沙。善好樂持戒。但喜忘。施越沙摘故<a class="t" id="0335b11"></a>衣。不自縫不使人縫。所摘衣散在異處。是中<a class="t" id="0335b12"></a>有比丘尼。少欲知足行頭陀。聞是事心不喜。<a class="t" id="0335b13"></a>呵責。云何名比丘尼。摘故衣不自縫不使人<a class="t" id="0335b14"></a>縫。散在異處。種種因緣呵已向佛廣說。佛以<a class="t" id="0335b15"></a>是事集二部僧。知而故問施越沙比丘尼。汝<a class="t" id="0335b16"></a>實作是事不。答言。實作世尊。佛以種種因緣<a class="t" id="0335b17"></a>呵責。云何名比丘尼。摘故衣不自縫不使人<a class="t" id="0335b18"></a>縫。散在異處。種種因緣呵已語諸比丘。從今<a class="t" id="0335b19"></a>聽諸比丘尼作衣極久五夜。應還受。以十利<a class="t" id="0335b20"></a>故。與比丘尼結戒。從今是戒應如是說。若比<a class="t" id="0335b21"></a>丘尼作衣。極久乃至五夜。過是成者波逸提。<a class="t" id="0335b22"></a>波逸提者。燒煮覆障。若不悔過能障礙道。是<a class="t" id="0335b23"></a>中犯者。若比丘尼作衣時過五夜波逸提。隨<a class="t" id="0335b24"></a>過隨得波逸提。<span class="rule-number">一百三十事竟</span>◎</p>
<a class="t" id="0335b25"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bi-vb-pc129">◀ Pācittiyā 129</a><a class="top" href="#">
▲ TOP </a><a class="next" href="/zh/zh-sv-bi-vb-pc131">Pācittiyā 131 ▶</a>
</div>
</body>
</html>