<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-sv-bi-vb-pc174">
<article>
<hgroup class="mirror">
<h2 class="mirror-row">
<span class="mirror-left">Sarvāstivāda Vinaya</span>
<span class="mirror-right">十誦律</span> </h2>
<h3 class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </h3>
<h1 class="mirror-row">
<span class="mirror-left">Pācittiya 174</span>
<span class="mirror-right">波夜提之百七十四</span> </h1>
</hgroup>
<p>
<a class="sc" id="1"></a>
<a class="t-linehead" id="0344a22"></a>
佛在舍衛國。爾時王園比丘尼精舍門前。有<a class="t" id="0344a23"></a>好草地。淨潔故多人眾集。是中多有弊惡人。<a class="t" id="0344a24"></a>見諸比丘尼出入時。便形相說其過罪。共相<a class="t" id="0344a25"></a>謂言。是睞眼。是爛眼。是癭是黑是白。是好<a class="t" id="0344a26"></a>是醜。是有威德。是無威德。諸比丘尼聞是事<a class="t" id="0344a27"></a>心不喜。作是念諸人集此者。以是好草故。我<a class="t" id="0344a28"></a>等何不壞是草耶。即大小便其上。草即乾死。<a class="t" id="0344a29"></a>諸居士呵責言。不吉弊女。更無餘行處耶。淨<a class="t" id="0344b01"></a>草中大小便。是中有比丘尼。少欲知足行頭<a class="t" id="0344b02"></a>陀。聞是事心不喜。向佛廣說。佛以是事集二<a class="t" id="0344b03"></a>部僧。知而故問諸比丘尼。汝實作是事不。答<a class="t" id="0344b04"></a>言。實作世尊。佛以種種因緣訶責言。云何<a class="t" id="0344b05"></a>名比丘尼。生草上大小便。種種因緣呵已語<a class="t" id="0344b06"></a>諸比丘。以十利故。與比丘尼結戒。從今是戒<a class="t" id="0344b07"></a>應如是說。若比丘尼生草上大小便波夜提。<a class="t" id="0344b08"></a>波夜提者。燒煮覆障。若不悔過能障礙道。是<a class="t" id="0344b09"></a>中犯者。若比丘尼生草上大小便波夜提。隨<a class="t" id="0344b10"></a>生草上大小便。隨得爾所波夜提。<span class="rule-number">一百七十四事竟</span></p>
<a class="t" id="0344b11"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bi-vb-pc173">◀ Pācittiyā 173</a><a class="top" href="#">
▲ TOP </a><a class="next" href="/zh/zh-sv-bi-vb-pc175">Pācittiyā 175 ▶</a>
</div>
</body>
</html>