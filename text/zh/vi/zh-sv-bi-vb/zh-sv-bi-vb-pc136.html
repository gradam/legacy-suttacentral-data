<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-sv-bi-vb-pc136">
<article>
<hgroup class="mirror">
<h2 class="mirror-row">
<span class="mirror-left">Sarvāstivāda Vinaya</span>
<span class="mirror-right">十誦律</span> </h2>
<h3 class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </h3>
<h1 class="mirror-row">
<span class="mirror-left">Pācittiya 136</span>
<span class="mirror-right">波夜提之百三十六</span> </h1>
</hgroup>
<p>
<a class="sc" id="1"></a>
<a class="t-linehead" id="0336c03"></a>
佛在舍衛國。爾時諸比丘尼僧。打揵搥欲捨<a class="t" id="0336c04"></a>迦絺那衣。優婆和比丘尼。作僧斷事人。不欲<a class="t" id="0336c05"></a>到僧中。遣比丘尼喚言。善女來。比丘尼僧欲<a class="t" id="0336c06"></a>捨迦絺那衣。瞋言。我是僧斷事人。何故不問<a class="t" id="0336c07"></a>我而打揵搥。我不能去。即以是因緣故。不成<a class="t" id="0336c08"></a>捨迦絺那衣。是中有比丘尼。少欲知足行頭<a class="t" id="0336c09"></a>陀。聞是事心不喜。種種因緣呵責言。云何名<a class="t" id="0336c10"></a>比丘尼。僧欲捨迦絺那衣。不隨順從。種種因<a class="t" id="0336c11"></a>緣呵已向佛廣說。佛以是事集二部僧。知而<a class="t" id="0336c12"></a>故問優婆和比丘尼。汝實作是事不。答言。實<a class="t" id="0336c13"></a>作世尊。佛以種種因緣呵責。云何名比丘尼<a class="t" id="0336c14"></a>僧捨迦絺那衣。不隨順。種種因緣呵已語諸<a class="t" id="0336c15"></a>比丘。以十利故。與比丘尼結戒。從今是戒應<a class="t" id="0336c16"></a>如是說。若比丘尼僧捨迦絺那衣時。不隨者<a class="t" id="0336c17"></a>波夜提。波夜提者。燒煮覆障。若不悔過能障<a class="t" id="0336c18"></a>礙道。是中犯者。若比丘尼僧。捨迦絺那衣時<a class="t" id="0336c19"></a>不隨者波夜提。隨不隨順隨得波夜提。<span class="rule-number">一百三十六事竟</span></p>
<a class="t" id="0336c20"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bi-vb-pc135">◀ Pācittiyā 135</a><a class="top" href="#">
▲ TOP </a><a class="next" href="/zh/zh-sv-bi-vb-pc137">Pācittiyā 137 ▶</a>
</div>
</body>
</html>