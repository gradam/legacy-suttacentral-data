<!DOCTYPE html>
<html data-prev="zh-sv-bi-vb-pc99" data-next="zh-sv-bi-vb-pc101">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-bi-vb-pc100">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 100</span>
<span class="mirror-right">波夜提之百</span> </h1>
</div>
<p>
<a class="sc" id="1"></a>
<a class="t-linehead" id="0323c14"></a>
佛在王舍城。爾時助調達比丘尼舊住。有善<a class="t" id="0323c15"></a>好比丘尼是客。時舊比丘尼往迎。與持衣<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="0323c16"></a>
共相問訊。與湯洗足與油塗足與好床榻客<a class="t" id="0323c17"></a>比丘尼言。然燈。舊比丘尼言。欲作何等。客比<a class="t" id="0323c18"></a>丘尼言。初夜當坐禪誦經唄<span class="gaiji">呪<!--gaiji,咒,1[口*兄],2&#x546A;,3-->
</span>願。舊比丘尼<a class="t" id="0323c19"></a>言。汝等行路疲極但當臥。作是語已。即便自<a class="t" id="0323c20"></a>臥。客比丘尼作是念。我等云何初夜不坐禪<a class="t" id="0323c21"></a>不誦經唄不<span class="gaiji">呪<!--gaiji,咒,1[口*兄],2&#x546A;,3-->
</span>願便臥。即然燈坐禪誦經唄<a class="t" id="0323c22"></a><span class="gaiji">呪<!--gaiji,咒,1[口*兄],2&#x546A;,3-->
</span>願竟欲臥。助調達比丘尼聞聲已覺問言。<a class="t" id="0323c23"></a>善女。汝作何物。答言。我等坐禪誦經唄<a class="t" id="0323c24"></a><span class="gaiji">呪<!--gaiji,咒,1[口*兄],2&#x546A;,3-->
</span>願竟欲臥。舊比丘尼言。諸善女。睡無果<a class="t" id="0323c25"></a>無報。佛讚不睡眠呵責睡眠。今我等覺不臥<a class="t" id="0323c26"></a>不睡眠。即展一<span class="gaiji">脚<!--gaiji,腳,1[腳-谷+去],2&#x811A;,3-->
</span>坐。善比丘尼思惟。我等云<a class="t" id="0323c27"></a>何於燈明中臥。舊比丘尼於中夜分坐禪誦<a class="t" id="0323c28"></a>經唄<span class="gaiji">呪<!--gaiji,咒,1[口*兄],2&#x546A;,3-->
</span>願。至後夜分便臥。客比丘尼作是思<a class="t" id="0323c29"></a>惟。我等云何於後夜分臥。客比丘尼道路疲<a class="t" id="0324a01"></a>極。竟夜不得臥故。身體不安。是中有比丘尼。<a class="t" id="0324a02"></a>少欲知足行頭陀。聞是事心不喜。呵責言。云<a class="t" id="0324a03"></a>何名比丘尼。先住者惱後住者。種種因緣呵<a class="t" id="0324a04"></a>責已向佛廣說。佛以是事集二部僧。知而故<a class="t" id="0324a05"></a>問是比丘尼。汝實作是事不。答言。實作世尊。<a class="t" id="0324a06"></a>佛以種種因緣呵責言。云何名比丘尼。先住<a class="t" id="0324a07"></a>惱後住者。佛以種種因緣呵已語諸比丘。以<a class="t" id="0324a08"></a>十利故。與比丘尼結戒。從今是戒應如是<a class="t" id="0324a09"></a>說。若比丘尼先住惱後住者波逸提。波逸<a class="t" id="0324a10"></a>提者。燒煮覆障。若不悔過能障礙道。是中犯<a class="t" id="0324a11"></a>者。若比丘尼先住惱後住者。波逸提。隨惱隨<a class="t" id="0324a12"></a>得爾所波逸提。<span class="rule-number">一百事竟</span></p>
<a class="t" id="0324a13"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>