<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-sv-bi-vb-pd">
<article>
<hgroup class="mirror">
<h2 class="mirror-row">
<span class="mirror-left">Sarvāstivāda Vinaya</span>
<span class="mirror-right">十誦律</span> </h2>
<h3 class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </h3>
<h1 class="mirror-row">
<span class="mirror-left">8 Pāṭidesanīya</span>
<span class="mirror-right">八波羅提提舍尼法</span> </h1>
</hgroup>
<p class="suttainfo">
<span class="t-headname">八波羅提提舍尼法</span></p>
<a class="t" id="0345a24"></a>
<p>
<a class="sc" id="1"></a>
<a class="t-linehead" id="0345a24"></a>
佛在釋氏國。爾時釋摩男。請佛及二部僧明<a class="t" id="0345a25"></a>日食。佛默然受。知佛默然受已。頭面禮佛足<a class="t" id="0345a26"></a>右遶而去。還舍通夜辦種種多美飲食。煮藥<a class="t" id="0345a27"></a>草乳汁。早起敷坐處。遣使白佛。食具已辦唯<a class="t" id="0345a28"></a>聖知時。佛及二部僧。往入其舍就座而坐。釋<a class="t" id="0345a29"></a>摩男。見佛及二部僧坐已。自手行水。自下<a class="t" id="0345b01"></a>飯與藥草乳汁澆上。爾時助調達比丘尼。盛<a class="t" id="0345b02"></a>滿<span class="gaiji">鉢<!--gaiji,缽,1[金*本],2&#x9262;,3-->
</span>飯。以藥草乳汁澆上。著前不食四向顧<a class="t" id="0345b03"></a>視。釋摩男作是念。我當遍看。誰少誰不少。<a class="t" id="0345b04"></a>誰食誰不食。見助調達比丘尼。置<span class="gaiji">鉢<!--gaiji,缽,1[金*本],2&#x9262;,3-->
</span>在前不<a class="t" id="0345b05"></a>食。問言。何故不食。答言。汝有未煎乳不有<a class="t" id="0345b06"></a>者當食。答言。是藥草乳汁美好可食。若有未<a class="t" id="0345b07"></a>煎乳者。當以相與。又問。汝有酪生酥熟酥<a class="t" id="0345b08"></a>油魚肉脯者。我當得食。語言。藥草乳汁可並<a class="t" id="0345b09"></a>食。若有酪生酥熟酥油魚肉脯。當以相與。<a class="t" id="0345b10"></a>助調達比丘尼言。汝請佛及僧。汝若無力能<a class="t" id="0345b11"></a>隨意與者。何故請佛及僧耶。若餘人請者。當<a class="t" id="0345b12"></a>隨意與。是熟乳何處無有。釋摩男善好。聞<a class="t" id="0345b13"></a>是語不瞋餘隨從釋摩男者瞋言。諸比丘尼<a class="t" id="0345b14"></a>自言。善好有功德。是釋摩男供給眾僧。如<a class="t" id="0345b15"></a>事大家。云何現前呵辱。佛見助調達比丘尼<a class="t" id="0345b16"></a>作是事。聞諸居士呵責。食後以是事集二部<a class="t" id="0345b17"></a>僧。種種因緣呵責助調達比丘尼言。云何名<a class="t" id="0345b18"></a>比丘尼。釋摩男供給眾僧如事大家。云何現<a class="t" id="0345b19"></a>前呵辱。種種因緣呵已語諸比丘。以十利故。<a class="t" id="0345b20"></a>與比丘尼結戒。從今是戒應如是說。若比丘<a class="t" id="0345b21"></a>尼無病。自為索乳。是比丘尼。應諸比丘尼<a class="t" id="0345b22"></a>前說是事作是言。諸善女。我墮可呵法。不隨<a class="t" id="0345b23"></a>順道可悔過。我今悔過。是名初波羅提提舍<a class="t" id="0345b24"></a>尼法。是中犯者。若比丘尼無病自為索乳得<a class="t" id="0345b25"></a>者波羅提提舍尼。不得者突吉羅。為病者索<a class="t" id="0345b26"></a>得者不犯。若從親里索。若先請。若不索自與。<a class="t" id="0345b27"></a>不犯。<span class="t-note">（一事竟）</span>酪生酥熟酥油魚肉脯亦如是。<a class="t" id="0345b28"></a>是名為八波羅提提舍尼法<span class="t-note">（不共戒都竟共戒如比丘戒中廣說）</span>。</p>
<a class="t" id="0345b29"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bi-vb-pc178">◀ Pācittiyā 178</a><a class="top" href="#">
▲ TOP </a><a class="next" href="/zh/zh-sv-bi-vb-gd">比丘尼八敬法 (8 Garudhamma) ▶</a>
</div>
</body>
</html>