<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-bi-vb-pc133">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 133</span>
<span class="mirror-right">波夜提之百三十三</span> </h1>
</div>
<p>
<a class="sc" id="1"></a>
<a class="t-linehead" id="0336a09"></a>
佛在舍衛國。爾時偷蘭難陀比丘尼。月病休<a class="t" id="0336a10"></a>止。浣病衣已淨不欲起去。妨餘有月病比丘<a class="t" id="0336a11"></a>尼。不得故處。諸比丘尼苦惱。是中有比丘<a class="t" id="0336a12"></a>尼。少欲知足行頭陀。聞是事心不喜。種種因<a class="t" id="0336a13"></a>緣呵責。云何名比丘尼。月病休止。浣病衣<a class="t" id="0336a14"></a>已淨不欲起去。種種因緣呵已向佛廣說。佛<a class="t" id="0336a15"></a>以是事集二部僧。知而故問偷蘭難陀比丘<a class="t" id="0336a16"></a>尼。汝實作是事不。答言。實作世尊。佛以種種<a class="t" id="0336a17"></a>因緣呵責言。云何名比丘尼。月病休止。得浣<a class="t" id="0336a18"></a>衣竟不欲起去。種種因緣呵已語諸比丘。以<a class="t" id="0336a19"></a>十利故。與比丘尼結戒。從今是戒應如是說。<a class="t" id="0336a20"></a>若比丘尼月病休止。浣衣已淨不起去者。波<a class="t" id="0336a21"></a>夜提。波夜提者。燒煮覆障。若不悔過能障<a class="t" id="0336a22"></a>礙道。是中犯者。若比丘尼月病休止。浣衣<a class="t" id="0336a23"></a>已淨不起去者。波夜提。隨不起隨得波夜提<a class="t" id="0336a24"></a>。<span class="rule-number">一百三十三事竟</span></p>
<a class="t" id="0336a25"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bi-vb-pc132">◀ Pācittiyā 132</a><a class="top" href="#">
▲ TOP </a><a class="next" href="/zh/zh-sv-bi-vb-pc134">Pācittiyā 134 ▶</a>
</div>
</body>
</html>