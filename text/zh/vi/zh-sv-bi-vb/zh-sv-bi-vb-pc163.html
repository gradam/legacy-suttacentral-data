<!DOCTYPE html>
<html data-prev="zh-sv-bi-vb-pc162" data-next="zh-sv-bi-vb-pc164">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-bi-vb-pc163">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 163</span>
<span class="mirror-right">波夜提之百六十三</span> </h1>
</div>
<p>
<a class="sc" id="1"></a>
<a class="t-linehead" id="0342b17"></a>
佛在舍衛國。爾時修闍陀比丘尼。年少端正。<a class="t" id="0342b18"></a>與<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅長者兒共相識共事。是比丘尼共<a class="t" id="0342b19"></a>行坐起言語說俗事。是中有比丘尼。少欲知<a class="t" id="0342b20"></a>足行頭陀。聞是事心不喜。種種因緣呵責言。<a class="t" id="0342b21"></a>云何名比丘尼。共男子行說俗事。種種因緣<a class="t" id="0342b22"></a>呵已。向佛廣說佛以是事集二部僧。知而故<a class="t" id="0342b23"></a>問。修闍陀比丘尼。汝實作是事不。答言。實作<a class="t" id="0342b24"></a>世尊。佛以種種因緣呵責。云何名比丘尼。與<a class="t" id="0342b25"></a>男子共行說俗事。種種因緣呵已語諸比丘。<a class="t" id="0342b26"></a>以十利故。與比丘尼結戒。從今是戒應如是<a class="t" id="0342b27"></a>說。若比丘尼與男子共行說俗事。波夜提。波<a class="t" id="0342b28"></a>夜提者。燒煮覆障。若不悔過能障礙道。是中<a class="t" id="0342b29"></a>犯者。若比丘尼與男子共行說俗事。波夜提。<a class="t" id="0342c01"></a>隨共行說俗事。隨得爾所波夜提。<span class="rule-number">一百六十三事竟</span></p>
<a class="t" id="0342c02"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-sv-bi-vb-pc162">◀ Pācittiyā 162</a><a class="top" href="#">
▲ TOP </a><a class="next" href="/zh/zh-sv-bi-vb-pc164">Pācittiyā 164 ▶</a>
</div>
</body>
</html>