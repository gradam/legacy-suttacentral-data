<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-sv-bi-vb-pc144">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 144</span>
<span class="mirror-right">波夜提之百四十四</span> </h1>
</div>
<p>
<a class="sc" id="1"></a>
<a class="t-linehead" id="0338b05"></a>
佛在舍衛國。爾時舍衛國有一大臣。淨潔自<a class="t" id="0338b06"></a>喜好出他過。語其婦言。諸比丘尼不淨著弊<a class="t" id="0338b07"></a>棄衣。莫聽坐我床上婦答言爾言已便去。偷<a class="t" id="0338b08"></a>蘭難陀常入出是家。中前著衣持<span class="gaiji">鉢<!--gaiji,缽,1[金*本],2&#x9262;,3-->
</span>往到其<a class="t" id="0338b09"></a>家。居士婦言。我丈夫淨潔自喜好出他過。是<a class="t" id="0338b10"></a>語我言。諸比丘尼不淨著弊棄衣。莫聽坐我<a class="t" id="0338b11"></a>床上。偷蘭難陀比丘尼即便瞋言。速去。汝等<a class="t" id="0338b12"></a>姓勝我耶。家勝我耶。若我不作比丘尼者。汝<a class="t" id="0338b13"></a>等當供給我。即高褰衣坐其床上。諸居士呵<a class="t" id="0338b14"></a>責言。諸比丘尼自言。善好有功德。不問主人<a class="t" id="0338b15"></a>輒坐他床上。如王夫人如大臣婦。是中有比<a class="t" id="0338b16"></a>丘尼。少欲知足行頭陀。聞是事心不喜。向佛<a class="t" id="0338b17"></a>廣說。佛以是事集二部僧。知而故問偷蘭難<a class="t" id="0338b18"></a>陀比丘尼。汝實作是事不。答言。實作世尊。佛<a class="t" id="0338b19"></a>以種種因緣呵責言。云何名比丘尼。不問主<a class="t" id="0338b20"></a>人坐他床上。種種呵已語諸比丘。以十利故。<a class="t" id="0338b21"></a>與比丘尼結戒。從今是戒應如是說。若比丘<a class="t" id="0338b22"></a>尼。不問主人坐他床上。波夜提。波夜提者。燒<a class="t" id="0338b23"></a>煮覆障。若不悔過能障礙道。是中犯者。若比<a class="t" id="0338b24"></a>丘尼不問主人坐他床上波夜提。隨不問坐。<a class="t" id="0338b25"></a>隨得波夜提。<span class="rule-number">一百四十四事竟</span></p>
<a class="t" id="0338b26"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bi-vb-pc143">◀ Pācittiyā 143</a><a class="top" href="#">
▲ TOP </a><a class="next" href="/zh/zh-sv-bi-vb-pc145">Pācittiyā 145 ▶</a>
</div>
</body>
</html>