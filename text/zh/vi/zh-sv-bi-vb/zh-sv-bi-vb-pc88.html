<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-sv-bi-vb-pc88">
<article>
<hgroup class="mirror">
<h2 class="mirror-row">
<span class="mirror-left">Sarvāstivāda Vinaya</span>
<span class="mirror-right">十誦律</span> </h2>
<h3 class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </h3>
<h1 class="mirror-row">
<span class="mirror-left">Pācittiya 88</span>
<span class="mirror-right">波夜提之八十八</span> </h1>
</hgroup>
<p>
<a class="sc" id="1"></a>
<a class="t-linehead" id="0321a10"></a>
佛在王舍城。爾時助調達二比丘尼。共一敷<a class="t" id="0321a11"></a>臥。作種種不清淨事。是中有比丘尼。少欲<a class="t" id="0321a12"></a>知足行頭陀。聞是事心不喜。種種因緣呵責<a class="t" id="0321a13"></a>言。云何名比丘尼。共一敷臥。種種因緣呵已<a class="t" id="0321a14"></a>向佛廣說。佛以此事集二部僧。知而故問助<a class="t" id="0321a15"></a>調達比丘尼。汝實作是事不。答言。實作世尊。<a class="t" id="0321a16"></a>佛以種種因緣呵責言。云何名比丘尼。共一<a class="t" id="0321a17"></a>敷臥。種種因緣呵已語諸比丘。以十利故。與<a class="t" id="0321a18"></a>比丘尼結戒。從今是戒應如是說。若二比丘<a class="t" id="0321a19"></a>尼共一敷臥波夜提。波夜提者。燒煮覆障。若<a class="t" id="0321a20"></a>不悔過能障礙道。是中犯者。若二比丘尼共<a class="t" id="0321a21"></a>一敷臥。波夜提。隨共臥隨得爾所波夜提。不<a class="t" id="0321a22"></a>犯者。若各各有別褥。不犯。<span class="rule-number">八十八事竟</span></p>
<a class="t" id="0321a23"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bi-vb-pc87">◀ Pācittiyā 87</a><a class="top" href="#">
▲ TOP </a><a class="next" href="/zh/zh-sv-bi-vb-pc89">Pācittiyā 89 ▶</a>
</div>
</body>
</html>