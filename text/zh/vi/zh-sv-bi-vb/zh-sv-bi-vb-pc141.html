<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-sv-bi-vb-pc141">
<article>
<hgroup class="mirror">
<h2 class="mirror-row">
<span class="mirror-left">Sarvāstivāda Vinaya</span>
<span class="mirror-right">十誦律</span> </h2>
<h3 class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </h3>
<h1 class="mirror-row">
<span class="mirror-left">Pācittiya 141</span>
<span class="mirror-right">波夜提之百四十一</span> </h1>
</hgroup>
<p>
<a class="sc" id="1"></a>
<a class="t-linehead" id="0337b28"></a>
佛在舍衛國。爾時迦羅比丘尼。先是外道。棄<a class="t" id="0337b29"></a>捨經律阿毘曇。教白衣兒讀誦種種<span class="gaiji">呪<!--gaiji,咒,1[口*兄],2&#x546A;,3-->
</span>術。是<a class="t" id="0337c01"></a>中有比丘尼。少欲知足行頭陀。聞是事心不<a class="t" id="0337c02"></a>喜。種種因緣呵責言。云何名比丘尼。棄捨經<a class="t" id="0337c03"></a>律阿毘曇。教白衣讀誦種種。術種種因緣<a class="t" id="0337c04"></a>呵責已向佛廣說。佛以是事集二部僧。知而<a class="t" id="0337c05"></a>故問迦羅比丘尼汝實作是事不。答言。實作<a class="t" id="0337c06"></a>世尊。佛以種種因緣呵責言。云何名比丘尼。<a class="t" id="0337c07"></a>棄捨經律阿毘曇。教白衣讀誦種種<span class="gaiji">呪<!--gaiji,咒,1[口*兄],2&#x546A;,3-->
</span>術。種<a class="t" id="0337c08"></a>種因緣呵已語諸比丘。以十利故。與比丘尼<a class="t" id="0337c09"></a>結戒。從今是戒應如是說。若比丘尼。教白衣<a class="t" id="0337c10"></a>讀誦種種<span class="gaiji">呪<!--gaiji,咒,1[口*兄],2&#x546A;,3-->
</span>術。波夜提。波夜提者。燒煮覆障。<a class="t" id="0337c11"></a>若不悔過能障礙道。是中犯者。若比丘尼教<a class="t" id="0337c12"></a>白衣讀誦種種<span class="gaiji">呪<!--gaiji,咒,1[口*兄],2&#x546A;,3-->
</span>術。若是偈說。偈偈波夜提。<a class="t" id="0337c13"></a>若是章說。章章波夜提。若別句說。句句波<a class="t" id="0337c14"></a>夜提。不犯者。教讀誦治齒<span class="gaiji">呪<!--gaiji,咒,1[口*兄],2&#x546A;,3-->
</span>腹痛<span class="gaiji">呪<!--gaiji,咒,1[口*兄],2&#x546A;,3-->
</span>治毒<span class="gaiji">呪<!--gaiji,咒,1[口*兄],2&#x546A;,3-->
</span>。<a class="t" id="0337c15"></a>若為守護安隱故不犯。<span class="rule-number">一百四十一事竟</span></p>
<a class="t" id="0337c16"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bi-vb-pc140">◀ Pācittiyā 140</a><a class="top" href="#">
▲ TOP </a><a class="next" href="/zh/zh-sv-bi-vb-pc142">Pācittiyā 142 ▶</a>
</div>
</body>
</html>