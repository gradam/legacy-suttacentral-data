<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-sv-bi-vb-pc150">
<article>
<hgroup class="mirror">
<h2 class="mirror-row">
<span class="mirror-left">Sarvāstivāda Vinaya</span>
<span class="mirror-right">十誦律</span> </h2>
<h3 class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </h3>
<h1 class="mirror-row">
<span class="mirror-left">Pācittiya 150</span>
<span class="mirror-right">波夜提之百五十</span> </h1>
</hgroup>
<p>
<a class="sc" id="1"></a>
<a class="t-linehead" id="0339b22"></a>
佛在王舍城。爾時助調達比丘尼。安居竟不<a class="t" id="0339b23"></a>二部僧中求三事自恣說見聞疑罪。是中有<a class="t" id="0339b24"></a>比丘尼。少欲知足行頭陀聞是事心不喜。種<a class="t" id="0339b25"></a>種因緣呵責言。云何名比丘尼。安居竟不二<a class="t" id="0339b26"></a>部僧中求三事自恣說見聞疑罪。種種因緣<a class="t" id="0339b27"></a>呵已向佛廣說。佛以是事集二部僧。知而故<a class="t" id="0339b28"></a>問助調達比丘尼。汝實作是事不。答言。實作<a class="t" id="0339b29"></a>世尊。佛以種種因緣呵責言。云何名比丘尼。<a class="t" id="0339c01"></a>安居竟不二部僧中求三事自恣說見聞疑<a class="t" id="0339c02"></a>罪。種種因緣呵已語諸比丘。以十利故。與比<a class="t" id="0339c03"></a>丘尼結戒。從今是戒應如是說。若比丘尼安<a class="t" id="0339c04"></a>居竟。不二部僧中求三事自恣說見聞疑。波<a class="t" id="0339c05"></a>夜提。波夜提者。燒煮覆障。若不悔過能障礙<a class="t" id="0339c06"></a>道。是中犯者。若比丘尼安居竟。不於二部僧<a class="t" id="0339c07"></a>中求三事自恣說見聞疑罪波夜提。隨不求<a class="t" id="0339c08"></a>三事自恣說。隨得波夜提。<span class="rule-number">一百五十事竟</span></p>
<a class="t" id="0339c09"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-bi-vb-pc149">◀ Pācittiyā 149</a><a class="top" href="#">
▲ TOP </a><a class="next" href="/zh/zh-sv-bi-vb-pc151">Pācittiyā 151 ▶</a>
</div>
</body>
</html>