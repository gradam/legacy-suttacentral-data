<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-mi-bi-vb-np22">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Nissaggiya Pācittiya 22</span>
<span class="mirror-right">捨墮法二十二</span> </h1>
</div>
<p>
<a class="sc" id="1"></a>
<a class="t-linehead" id="0084a26"></a>
爾時毘舍佉母。請比丘尼僧與遮月水衣。遣
<a class="t" id="0084a27"></a>
信索身量。即皆與之。唯偷羅難陀不與。更
<a class="t" id="0084a28"></a>
遣信索。答言。我已離欲無復月水不須此
<a class="t" id="0084a29"></a>
衣。毘舍佉母作衣竟。遣信白諸比丘尼。衣已
<a class="t" id="0084b01"></a>
竟願各來取。諸比丘尼皆往就坐。時偷羅難
<a class="t" id="0084b02"></a>
陀月水正出。便先取衣。諸比丘尼次第取
<a class="t" id="0084b03"></a>
之。衣少不足。下坐一人不得。毘舍佉母問。
<a class="t" id="0084b04"></a>
盡得衣不。答言。下坐一人不得。問何以故。答
<a class="t" id="0084b05"></a>
言。偷羅難陀先言不須。不付身量。今便先
<a class="t" id="0084b06"></a>
取。是以不足。毘舍佉母言。云何先言不須。臨
<a class="t" id="0084b07"></a>
時便取令他不得。諸長老比丘尼種種訶責。
<a class="t" id="0084b08"></a>
乃至今為諸比丘尼結戒。亦如上說。從今是
<a class="t" id="0084b09"></a>
戒應如是說。若比丘尼諸比丘尼語。汝取遮
<a class="t" id="0084b10"></a>
月水衣。自言不用臨時先取尼薩耆波逸提。
<a class="t" id="0084b11"></a>
此衣應僧中捨。不得與一二三比丘尼。式叉
<a class="t" id="0084b12"></a>
摩那沙彌尼突吉羅。先雖言不用最後有長
<a class="t" id="0084b13"></a>
而取不犯。</p>
<a class="t" id="0084b14"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mi-bi-vb-np21">◀ Nissaggiyā Pācittiyā 21</a><a class="top" href="#">
▲ TOP </a><a class="next" href="/zh/zh-mi-bi-vb-np23">Nissaggiyā Pācittiyā 23 ▶</a>
</div>
</body>
</html>