<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mi-bi-vb-np25">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Nissaggiya Pācittiya 25</span>
<span class="mirror-right">捨墮法二十五</span> </h1>
</div>
<p>
<a class="sc" id="1"></a>
<a class="t-linehead" id="0084c10"></a>
爾時差摩比丘尼到舍衛城在露地布薩。為
<a class="t" id="0084c11"></a>
風雨塵土蚊虻所惱。舊住比丘尼語一居士
<a class="t" id="0084c12"></a>
言。今比丘尼僧露地布薩。有如是如是惱。如
<a class="t" id="0084c13"></a>
佛所說。若施僧堂舍最為第一。善哉居士。可
<a class="t" id="0084c14"></a>
為僧作布薩堂。答言。我多事不得自作。今以
<a class="t" id="0084c15"></a>
此物付阿姨。可共斷理作竟語我。我當自往
<a class="t" id="0084c16"></a>
施僧。諸比丘尼既得物已共作是議。我等
<a class="t" id="0084c17"></a>
衣服弊壞。可分此物各用作之。兼御露地布
<a class="t" id="0084c18"></a>
薩之惱。議已便分作衣。作衣竟語居士言。汝
<a class="t" id="0084c19"></a>
宜應歡喜。諸比丘尼衣服弊壞。汝所與物分
<a class="t" id="0084c20"></a>
用作衣。作衣已竟。居士聞已便譏訶言。我不
<a class="t" id="0084c21"></a>
歡喜。何以故。前云作布薩堂最為第一。而今
<a class="t" id="0084c22"></a>
云何持用作衣。諸長老比丘尼聞種種訶責。
<a class="t" id="0084c23"></a>
乃至今為諸比丘尼結戒。亦如上說。從今是
<a class="t" id="0084c24"></a>
戒應如是說。若比丘尼為僧為是事。從一居
<a class="t" id="0084c25"></a>
士乞而餘用者尼薩耆波逸提。若發心欲分
<a class="t" id="0084c26"></a>
及方便皆突吉羅。是物應捨與僧。不得捨與
<a class="t" id="0084c27"></a>
一二三比丘尼。式叉摩那沙彌尼突吉羅。若
<a class="t" id="0084c28"></a>
雖為是事乞檀越後自令作餘用不犯。</p>
<a class="t" id="0084c29"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mi-bi-vb-np24">◀ Nissaggiyā Pācittiyā 24</a><a class="top" href="#">
▲ TOP </a><a class="next" href="/zh/zh-mi-bi-vb-np26">Nissaggiyā Pācittiyā 26 ▶</a>
</div>
</body>
</html>