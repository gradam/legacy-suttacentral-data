<!DOCTYPE html>
<html data-prev="zh-mi-bi-vb-ss13" data-next="zh-mi-bi-vb-ss15">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mi-bi-vb-ss14">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Saṅghādisesa 14</span>
<span class="mirror-right">僧伽婆尸沙十四</span> </h1>
</div>
<p>
<a class="sc" id="1"></a>
<a class="t-linehead" id="0082a04"></a>
爾時修休摩比丘尼婆頗比丘尼。共作惡行
<a class="t" id="0082a05"></a>
有惡名聲。更相覆罪觸惱眾僧。諸比丘尼語
<a class="t" id="0082a06"></a>
言。汝等作惡行有惡名聲。汝相遠離捨是作
<a class="t" id="0082a07"></a>
惡觸惱僧事。於佛法中增廣得安樂住。二比
<a class="t" id="0082a08"></a>
丘尼言。我等不作惡行無惡名聲。亦不觸惱
<a class="t" id="0082a09"></a>
眾僧。此中有餘二比丘尼。共作惡行有惡名
<a class="t" id="0082a10"></a>
聲觸惱眾僧。諸比丘尼言。汝等莫作是語。何
<a class="t" id="0082a11"></a>
以故。此中無有餘二比丘尼作惡惱僧。唯有
<a class="t" id="0082a12"></a>
汝等可相遠離捨是作惡觸惱僧事。於佛法
<a class="t" id="0082a13"></a>
中增廣得安樂住。如是諫堅持不捨。諸比丘
<a class="t" id="0082a14"></a>
尼以事白佛。佛以是事集二部僧。問彼二比
<a class="t" id="0082a15"></a>
丘尼。汝等實爾不。答言。實爾世尊。佛種種呵
<a class="t" id="0082a16"></a>
責已告諸比丘。應令一比丘尼與彼二比丘
<a class="t" id="0082a17"></a>
尼親善者往屏處諫。若受者善。若不受應眾
<a class="t" id="0082a18"></a>
多比丘尼往諫。若受者善。若不受應比丘尼
<a class="t" id="0082a19"></a>
僧往諫。諸比丘受教。即<span class="gaiji">勅<!--gaiji,敕,1[束*力],2&#x52C5;,3-->
</span>諸比丘尼往諫。三
<a class="t" id="0082a20"></a>
返皆不受。諸長老比丘尼種種呵責。以事白
<a class="t" id="0082a21"></a>
佛。佛以是事集二部僧。種種遙訶責彼二比
<a class="t" id="0082a22"></a>
丘尼已。告諸比丘。今為諸比丘尼結戒。從今
<a class="t" id="0082a23"></a>
是戒應如是說。若二比丘尼共作惡行有惡
<a class="t" id="0082a24"></a>
名聲更相覆罪觸惱眾僧。諸比丘尼語言。汝
<a class="t" id="0082a25"></a>
二比丘尼作惡行有惡名聲更相覆罪觸惱眾
<a class="t" id="0082a26"></a>
僧。汝相遠離捨是作惡觸惱僧事。於佛法中
<a class="t" id="0082a27"></a>
增廣得安樂住。彼二比丘尼言。我等不作惡
<a class="t" id="0082a28"></a>
行無惡名聲不相覆罪不觸惱僧。此中有餘
<a class="t" id="0082a29"></a>
二比丘尼。共作惡行觸惱眾僧。諸比丘尼復
<a class="t" id="0082b01"></a>
語言。莫作是語。何以故。此中更無餘二比丘
<a class="t" id="0082b02"></a>
尼作惡惱僧。唯有汝等可相遠離捨是作惡
<a class="t" id="0082b03"></a>
觸惱僧事。於佛法中增廣得安樂住。如是諫
<a class="t" id="0082b04"></a>
堅時不捨。應第二第三諫。第二第三諫捨是
<a class="t" id="0082b05"></a>
事善。不捨者是比丘尼三諫。犯僧伽婆尸沙
<a class="t" id="0082b06"></a>
可悔過。更相覆罪者。若僧伽婆尸沙若偷羅
<a class="t" id="0082b07"></a>
遮若波逸提若波羅提提舍尼若突吉羅若不
<a class="t" id="0082b08"></a>
護口。惱僧者。若布薩若自恣若諸羯磨。皆如
<a class="t" id="0082b09"></a>
調達破僧中說。式叉摩那沙彌尼突吉羅。</p>
<a class="t" id="0082b10"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>