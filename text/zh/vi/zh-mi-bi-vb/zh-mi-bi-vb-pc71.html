<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mi-bi-vb-pc71">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 71</span>
<span class="mirror-right">波逸提七十一</span> </h1>
</div>
<a class="t" id="0086c24"></a>
<p>
<a class="sc" id="1"></a>
<a class="t-linehead" id="0086c24"></a>
爾時諸比丘尼以手拍女根生愛欲心。遂有
<a class="t" id="0086c25"></a>
反俗作外道者。偷羅難陀亦以手拍女根。女
<a class="t" id="0086c26"></a>
根大腫不能復行。弟子為到常供養家云。師
<a class="t" id="0086c27"></a>
病為索食。彼即與之。其家婦女尋來問訊言。
<a class="t" id="0086c28"></a>
阿姨何所患苦。答言我病。又問是何等病。同
<a class="t" id="0086c29"></a>
是女人。何以不道。便具以事答。於是諸女譏
<a class="t" id="0087a01"></a>
訶言。此等常毀訾欲欲想欲熱欲覺。而今作
<a class="t" id="0087a02"></a>
如此事。何不罷道受五欲樂。無沙門行破沙
<a class="t" id="0087a03"></a>
門法。諸長老比丘尼聞種種訶責。乃至今為
<a class="t" id="0087a04"></a>
諸比丘尼結戒。亦如上說。從今是戒應如是
<a class="t" id="0087a05"></a>
說。若比丘尼以手拍女根波逸提。若以手拍
<a class="t" id="0087a06"></a>
拍拍波逸提。出不淨偷羅遮。式叉摩那沙彌
<a class="t" id="0087a07"></a>
尼突吉羅。<span class="rule-number">七十竟</span></p>
<a class="t" id="0087a08"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mi-bi-vb-pc70">◀ Pācittiyā 70</a><a class="top" href="#">
▲ TOP </a><a class="next" href="/zh/zh-mi-bi-vb-pc72">Pācittiyā 72 ▶</a>
</div>
</body>
</html>