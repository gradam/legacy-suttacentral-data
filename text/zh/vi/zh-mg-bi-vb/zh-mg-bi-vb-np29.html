<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bi-vb-np29">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Nissaggiya Pācittiya 29</span>
<span class="mirror-right">尼薩耆波夜提二十九</span> </h1>
</div>
<p>
<a class="sc" id="1"></a>
<a class="t-linehead" id="0527a08"></a>
佛住舍衛城。爾時有載薪人駕車於店肆前
<a class="t" id="0527a09"></a>
過。商人問言。此賣索幾許。答言。一羯利沙
<a class="t" id="0527a10"></a>
槃。商人語言。汝載此薪詣我家寫之。還過此
<a class="t" id="0527a11"></a>
當與汝價。賣薪人即乘車經比丘尼精舍前
<a class="t" id="0527a12"></a>
過時。偷蘭難陀比丘尼問言。長壽。汝薪有主
<a class="t" id="0527a13"></a>
買未。答言已有得幾。答言一羯利沙槃。即
<a class="t" id="0527a14"></a>
語言我與汝兩羯利沙槃主貪利故即以與
<a class="t" id="0527a15"></a>
之。其人下薪已還經店肆前過。商人語言。
<a class="t" id="0527a16"></a>
汝持直去。答言。我已賣與餘人。問言。賣得幾
<a class="t" id="0527a17"></a>
許。答言。得兩羯利沙槃。問言誰取。答言。偷
<a class="t" id="0527a18"></a>
蘭難陀比丘尼。商人嫌呵言。此沙門尼何能
<a class="t" id="0527a19"></a>
饒錢如是。比丘尼聞已語大愛道。大愛道即
<a class="t" id="0527a20"></a>
以此事往白世尊。佛言。喚是比丘尼來。
<a class="t" id="0527a21"></a>
來已問言。汝實知他買已而益價取耶。答言
<a class="t" id="0527a22"></a>
實爾佛言。此是惡事。汝云何知他市得而抄
<a class="t" id="0527a23"></a>
買耶。此非法非律非如佛教。不可以是長養
<a class="t" id="0527a24"></a>
善法。佛告大愛道瞿曇彌。依止舍衛城住比
<a class="t" id="0527a25"></a>
丘尼皆悉令集乃至已聞者當重聞。若比丘
<a class="t" id="0527a26"></a>
尼知他市得而抄買者尼薩耆波夜提。比丘
<a class="t" id="0527a27"></a>
尼者如上說。知者若自知若從他聞。市得者
<a class="t" id="0527a28"></a>
如店上商人。若比丘尼欲市物。知他已市不
<a class="t" id="0527a29"></a>
得橫抄。應待前人不取得取。亦應問前人。
<a class="t" id="0527b01"></a>
汝故取不。若言故欲取。為欲堅之。此不應
<a class="t" id="0527b02"></a>
取。若言不復取。取者無罪。若比丘尼買衣<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="0527b03"></a>
還自相抄者越比尼罪。若僧中上價取者。除
<a class="t" id="0527b04"></a>
和上阿闍梨無罪。若比丘市物抄截他市者
<a class="t" id="0527b05"></a>
越比尼罪。是故說。</p>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bi-vb-np20">◀ Nissaggiyā Pācittiyā 20</a><a class="top" href="#">
▲ TOP </a><a class="next" href="/zh/zh-mg-bi-vb-np21-23">Zh Mg Bi Vb NP 21 23 ▶</a>
</div>
</body>
</html>