<!DOCTYPE html>
<html data-prev="zh-mg-bi-vb-ss7" data-next="zh-mg-bi-vb-ss9">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bi-vb-ss8">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Saṅghādisesa 8</span>
<span class="mirror-right">僧伽婆尸沙八</span> </h1>
</div>
<p>
<a class="sc" id="1"></a>
<a class="t-linehead" id="0519c07"></a>
佛住舍衛城。爾時阿摩羅邑力士婦。年少端
<a class="t" id="0519c08"></a>
正與人私通。其夫語言。汝莫復作。若作者我
<a class="t" id="0519c09"></a>
當如是如是治汝。其婦故作不止。其夫即伺。
<a class="t" id="0519c10"></a>
合男子捉取。便送與斷事官言。我婦與是人
<a class="t" id="0519c11"></a>
通。願官與我如法治罪。如法治罪者言。若女
<a class="t" id="0519c12"></a>
人共他私通者。應七日二眾前集。集會七日
<a class="t" id="0519c13"></a>
已於二家眾前中裂其身。官便語婦言。汝且
<a class="t" id="0519c14"></a>
還歸。若家有者。可往辦具布施飲食。若無者
<a class="t" id="0519c15"></a>
隨意。滿七日已當於二眾前中裂汝身。即
<a class="t" id="0519c16"></a>
便還家具辦飲食施於二眾。此婦於屏處啼
<a class="t" id="0519c17"></a>
泣。諸母人問言。汝何故啼耶。答言。我那得不
<a class="t" id="0519c18"></a>
啼。滿七日已當於二眾前中裂我身。母人言。
<a class="t" id="0519c19"></a>
汝欲得活不。答言爾。便語言。汝往舍衛城迦
<a class="t" id="0519c20"></a>
梨比丘尼所。求索出家可得活。眾人酒醉。
<a class="t" id="0519c21"></a>
於是女人似如小出。即詣舍衛城問人言。比
<a class="t" id="0519c22"></a>
丘尼僧伽藍在何處。示處。入問人言。何者
<a class="t" id="0519c23"></a>
是迦梨比丘尼房。即示其處入已白言阿
<a class="t" id="0519c24"></a>
梨耶。我欲出家。問言。主聽汝未。答言。云
<a class="t" id="0519c25"></a>
何聽。比丘尼言。若未出嫁父母聽已。嫁者姑
<a class="t" id="0519c26"></a>
妐夫主叔聽。是則聽。答言。若爾者已自是
<a class="t" id="0519c27"></a>
聽。諸宗親都欲中裂我身棄捨竟。比丘尼
<a class="t" id="0519c28"></a>
言。若爾者已好放汝。即度出家受具足。其人
<a class="t" id="0519c29"></a>
求覓欲治罪不見。聞舍衛城比丘尼已度出
<a class="t" id="0520a01"></a>
家。即詣舍衛城問人言。何者是比丘尼精舍。
<a class="t" id="0520a02"></a>
人即示處。入已問言。何者是迦梨比丘尼
<a class="t" id="0520a03"></a>
房。示言此是。入已問言。阿梨耶。是迦梨比
<a class="t" id="0520a04"></a>
丘尼耶。答言。何以故問彼言。我不放婦。何
<a class="t" id="0520a05"></a>
以度出家。長壽。汝家在何處。答言在阿摩勒
<a class="t" id="0520a06"></a>
邑。便語言。短壽汝是賊。汝不知耶。阿摩勒人
<a class="t" id="0520a07"></a>
恒喜來此。伺求國便欲為細作。便語弟子。取
<a class="t" id="0520a08"></a>
我衣來。我當告王繫此短壽。其人聞已念言。
<a class="t" id="0520a09"></a>
此比丘尼眼目角張。或能作惡。漸漸<span class="gaiji">却<!--gaiji,卻,1[去*ㄗ],2&#x5374;,3-->
</span>行。出
<a class="t" id="0520a10"></a>
外瞋恚罵詈。此沙門尼。盜度我婦反欲繫
<a class="t" id="0520a11"></a>
我。諸比丘尼聞已語大愛道。大愛道即以是
<a class="t" id="0520a12"></a>
事具白世尊。佛言。喚比丘尼來。來已佛言。
<a class="t" id="0520a13"></a>
迦梨此是惡事。汝云何知人犯罪眾親欲治
<a class="t" id="0520a14"></a>
罪而度出家。此非法非律非如佛教。從今
<a class="t" id="0520a15"></a>
日後。不聽犯罪女人眾欲治罪而度出家。復
<a class="t" id="0520a16"></a>
次釋迦揵提邑有女人。如上說。乃至語比
<a class="t" id="0520a17"></a>
丘尼言。度我出家。比丘尼言。先已有比如
<a class="t" id="0520a18"></a>
此犯罪不聽出家。復向餘比丘尼。都無度者。
<a class="t" id="0520a19"></a>
便向外道求出家。其人欲取治罪而不知處。
<a class="t" id="0520a20"></a>
聞在舍衛城外道已度出家。其夫念言。此婦
<a class="t" id="0520a21"></a>
本是優婆塞女。而今墮外道邪見即是治
<a class="t" id="0520a22"></a>
罪。便不復尋求。諸外道法飲米泔汁及盪
<a class="t" id="0520a23"></a>
釜水裸形無恥。而復妻掠無度。其婦厭患言。
<a class="t" id="0520a24"></a>
此非出家之法。即捨向比丘尼精舍。白言。我
<a class="t" id="0520a25"></a>
墮深坑崩岸當墮泥犁。唯願牽我出家。諸比
<a class="t" id="0520a26"></a>
丘尼無敢度者。便詣大愛道白言。阿梨耶。
<a class="t" id="0520a27"></a>
是我親里釋家女今墮深坑。願度我出家。
<a class="t" id="0520a28"></a>
大愛道即以是事往白世尊。佛言得。若先
<a class="t" id="0520a29"></a>
外道度後聽出家。佛告大愛道。依止舍衛城
<a class="t" id="0520b01"></a>
比丘尼皆悉令集。乃至已聞者當重聞。若
<a class="t" id="0520b02"></a>
比丘尼知犯罪女眾親欲治而度除餘時。餘
<a class="t" id="0520b03"></a>
時者。先外道度。是名餘時。是法初罪。比丘
<a class="t" id="0520b04"></a>
尼者如上說。知者。若自知若從他聞。眾者。二
<a class="t" id="0520b05"></a>
眾集父母眾。夫家眾親者。婆羅門宗姓。剎
<a class="t" id="0520b06"></a>
利宗姓。毘舍宗姓。首陀羅宗姓。治罪者。或以
<a class="t" id="0520b07"></a>
薄裹而燒。或沙囊繫頸沈著水中或火燒頭。
<a class="t" id="0520b08"></a>
或截耳截鼻。或燒熱鐵烙小便道。或中裂
<a class="t" id="0520b09"></a>
其身。如是國法種種不同。除先在外道出家
<a class="t" id="0520b10"></a>
者。世尊說無罪外道者。尼揵帝梨檀遲伽。
<a class="t" id="0520b11"></a>
如是比外道。是法初罪僧伽婆尸沙者如上
<a class="t" id="0520b12"></a>
廣說。若比丘尼知犯罪女應治度出家越
<a class="t" id="0520b13"></a>
比尼罪。與學法者偷蘭遮受具足僧伽婆尸
<a class="t" id="0520b14"></a>
沙。是故世尊說。</p>
<a class="t" id="0520b15"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-mg-bi-vb-ss7">◀ Saṅghādisesā 7</a><a class="top" href="#">
▲ TOP </a><a class="next" href="/zh/zh-mg-bi-vb-ss9">Saṅghādisesā 9 ▶</a>
</div>
</body>
</html>