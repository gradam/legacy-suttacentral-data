<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bi-vb-np18">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Nissaggiya Pācittiya 18</span>
<span class="mirror-right">尼薩耆波夜提十八</span> </h1>
</div>
<p>
<a class="sc" id="1"></a>
<a class="t-linehead" id="0526a16"></a>
佛住舍衛城。爾時學戒尼語偷蘭難陀言。阿
<a class="t" id="0526a17"></a>
梨耶。與我受具足。偷蘭難陀言。汝與我衣當
<a class="t" id="0526a18"></a>
與汝受具足。即便與衣。後不與受具足。學戒
<a class="t" id="0526a19"></a>
尼言。與我受具足。如是經久。諸比丘尼語大
<a class="t" id="0526a20"></a>
愛道。大愛道即以是事往白世尊。佛言。喚
<a class="t" id="0526a21"></a>
是比丘尼來。來已佛問言。汝實爾不。答言實
<a class="t" id="0526a22"></a>
爾。佛言。此是惡事。乃至佛告大愛道。依止舍
<a class="t" id="0526a23"></a>
衛城住比丘尼皆悉令集。乃至已聞者當重
<a class="t" id="0526a24"></a>
聞。若比丘尼語式叉摩尼言。汝與我衣當與
<a class="t" id="0526a25"></a>
汝受具足。取衣已不與受具足者尼薩耆波
<a class="t" id="0526a26"></a>
夜提。比丘尼者如上說。式叉摩尼者。受學戒。
<a class="t" id="0526a27"></a>
衣者七種衣如上說。復有衣名僧伽梨乃至
<a class="t" id="0526a28"></a>
雨浴衣。許受具足者。後自不與受。不使人
<a class="t" id="0526a29"></a>
受。尼薩耆波夜提。尼薩耆波夜提者如上說。
<a class="t" id="0526b01"></a>
若比丘尼取式叉摩尼衣。許與受具足。後應
<a class="t" id="0526b02"></a>
與受。若老病無力不能受者。應語餘人。汝取
<a class="t" id="0526b03"></a>
是衣與受具足。若前人不欲受還索衣者當
<a class="t" id="0526b04"></a>
還。若比丘許沙彌。不與受具足越比尼罪。
<a class="t" id="0526b05"></a>
是故世尊說。</p>
<a class="t" id="0526b06"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bi-vb-np17">◀ Nissaggiyā Pācittiyā 17</a><a class="top" href="#">
▲ TOP </a><a class="next" href="/zh/zh-mg-bi-vb-np19">Nissaggiyā Pācittiyā 19 ▶</a>
</div>
</body>
</html>