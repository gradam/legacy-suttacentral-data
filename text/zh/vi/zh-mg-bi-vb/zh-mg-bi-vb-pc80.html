<!DOCTYPE html>
<html data-prev="zh-mg-bi-vb-pc79" data-next="zh-mg-bi-vb-pc81">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bi-vb-pc80">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 80</span>
<span class="mirror-right">波夜提八十</span> </h1>
</div>
<p>
<a class="sc" id="1"></a>
<a class="t-linehead" id="0530b14"></a>
佛住舍衛城。爾時有半耆蒜商人。請比丘尼
<a class="t" id="0530b15"></a>
僧與蒜。時六群比丘尼就園噉蒜。踐蹈狼藉。
<a class="t" id="0530b16"></a>
時商人來行蒜。見此狼藉即問園民。何故乃
<a class="t" id="0530b17"></a>
爾。答言。前請比丘尼與蒜或就中食或持去。
<a class="t" id="0530b18"></a>
踐蹈如是。商人嫌言。我請與蒜但當食之。何
<a class="t" id="0530b19"></a>
故持去踐蹈如是。諸比丘尼聞已語大愛道。
<a class="t" id="0530b20"></a>
大愛道即以是事具白世尊。乃至答言實爾。
<a class="t" id="0530b21"></a>
佛語比丘尼。此是惡事。從今已後不聽食蒜。
<a class="t" id="0530b22"></a>
乃至已聞者當重聞。若比丘尼食蒜者波夜
<a class="t" id="0530b23"></a>
提。比丘尼者如上說。蒜者種蒜山蒜。如是比
<a class="t" id="0530b24"></a>
一切蒜不聽食。熟不聽生亦不聽。重煮亦不
<a class="t" id="0530b25"></a>
聽。燒作灰亦不聽。若身有瘡聽塗。塗已當在
<a class="t" id="0530b26"></a>
屏處。瘡差淨洗已聽入。是故世尊說。</p>
<a class="t" id="0530b27"></a>
<blockquote class="gatha">
<p>
他衣外道衣　　祇支安陀會
<a class="t" id="0530b28"></a>
<br>
浴衣迦絺那　　持衣不隨身
<a class="t" id="0530b29"></a>
<br>
更煮捉水扇　　食蒜八跋渠</p>
</blockquote>
<a class="t" id="0530c01"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>