<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-mg-bi-vb-pj5">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pārājika 5</span>
<span class="mirror-right">波羅夷五</span> </h1>
</div>
<p>
<a class="sc" id="1"></a>
<a class="t-linehead" id="0515a17"></a>
佛住迦維羅衛國尼拘類樹釋氏精舍。爾時
<a class="t" id="0515a18"></a>
世尊制戒不聽比丘尼阿練若處住。時賴吒
<a class="t" id="0515a19"></a>
比丘尼聚落中未有精舍。寄釋種家住。授釋
<a class="t" id="0515a20"></a>
種年少經。賴吒比丘尼身色端正而未離欲。
<a class="t" id="0515a21"></a>
年少亦復端正俱未離欲。一日之中三來受
<a class="t" id="0515a22"></a>
經。時比丘尼數數見已欲心耽著。遂至成病
<a class="t" id="0515a23"></a>
顏色萎黃。諸比丘尼問訊言。阿梨耶何所
<a class="t" id="0515a24"></a>
患苦。須何等藥。若須酥油蜜石蜜當相給
<a class="t" id="0515a25"></a>
與。答言不須。自當差耳。優婆塞優婆夷問
<a class="t" id="0515a26"></a>
訊亦如是。時釋種年少問言。阿梨耶何所患
<a class="t" id="0515a27"></a>
苦。須何等藥。當相給與。家中有者與。若無
<a class="t" id="0515a28"></a>
者當餘處求索與。答言長壽。非如是等藥能
<a class="t" id="0515a29"></a>
差。復問。阿梨耶。是病非是身病故。當知心
<a class="t" id="0515b01"></a>
病耳。答言。如汝所說。復問。此病云何當差。
<a class="t" id="0515b02"></a>
比丘尼言。汝欲使我差不。答言欲使差。又復
<a class="t" id="0515b03"></a>
語言。當須何物今求相與。比丘尼言。共作
<a class="t" id="0515b04"></a>
是事來。年少答言不敢。餘出家人被袈裟
<a class="t" id="0515b05"></a>
者。我尚不生此心。而況是師我所尊重。復
<a class="t" id="0515b06"></a>
言。若不能者。但抱我嗚。捉我上下捫摸我。
<a class="t" id="0515b07"></a>
答言但須爾者我能為之。即便抱嗚捻捉兩
<a class="t" id="0515b08"></a>
乳上下摩捫。得適意已後數數如是。如世尊
<a class="t" id="0515b09"></a>
說。念色不忘染污心起。如女人憶男男憶女
<a class="t" id="0515b10"></a>
人。從是已後數數。不止。餘比丘尼語言。阿梨
<a class="t" id="0515b11"></a>
耶莫作是事。此不得爾答言。我作此事便得
<a class="t" id="0515b12"></a>
悅樂。比丘尼即以此事語大愛道。大愛道聞
<a class="t" id="0515b13"></a>
已往白世尊。佛言。呼賴吒比丘尼來。來已
<a class="t" id="0515b14"></a>
問言汝實漏心。漏心男子邊肩以下膝以上
<a class="t" id="0515b15"></a>
摩觸受樂耶。答言。實爾世尊。佛言。賴吒。此
<a class="t" id="0515b16"></a>
是惡事。汝常不聞我無量方便呵責婬欲。欲
<a class="t" id="0515b17"></a>
為迷醉。欲如大火燒人善根。欲為大患。我常
<a class="t" id="0515b18"></a>
種種方便稱讚離欲斷欲度欲。汝今云何能
<a class="t" id="0515b19"></a>
作此惡事。此非法非律。不可以是長養善法。
<a class="t" id="0515b20"></a>
佛語大愛道瞿曇彌。依止迦維羅衛住比丘
<a class="t" id="0515b21"></a>
尼皆悉令集。集已爾時世尊以是因緣。向諸
<a class="t" id="0515b22"></a>
比丘尼廣說過患事起。種種因緣呵責過患
<a class="t" id="0515b23"></a>
事起已。為諸比丘尼隨順說法。有十事利益。
<a class="t" id="0515b24"></a>
如來應供正遍知。為諸弟子制戒立說波羅
<a class="t" id="0515b25"></a>
提木叉法。何等十。一者攝僧故。二者極攝
<a class="t" id="0515b26"></a>
僧故。三令僧安樂故。四折伏無羞人故。五有
<a class="t" id="0515b27"></a>
慚愧人得安隱住故。六不信者令得信故。七
<a class="t" id="0515b28"></a>
已信者增益信故。八於現法中得漏盡故。九
<a class="t" id="0515b29"></a>
未生諸漏令不生故。十正法得久住故。為諸
<a class="t" id="0515c01"></a>
天世人開甘露門故。是為十。以是十事。如
<a class="t" id="0515c02"></a>
來應供正遍知為諸弟子制戒立說波羅提木
<a class="t" id="0515c03"></a>
叉法。乃至未聞者當聞。已聞者當重聞。若比
<a class="t" id="0515c04"></a>
丘尼漏心。漏心男子邊肩以下膝以上摩觸
<a class="t" id="0515c05"></a>
受樂者。是比丘尼波羅夷不應共住。比丘尼
<a class="t" id="0515c06"></a>
者如上說。漏心男子者。欲心。肩以下者。乳房
<a class="t" id="0515c07"></a>
以下。膝以上者。大髀上至臍。摩觸者。移手
<a class="t" id="0515c08"></a>
摩捫。受樂者。覺快樂。染著者。是比丘尼波
<a class="t" id="0515c09"></a>
羅夷波羅夷者如上說。不共住者。不得共比
<a class="t" id="0515c10"></a>
丘尼住。法食味食。如前後亦如是。如後前
<a class="t" id="0515c11"></a>
亦如是。波羅夷罪不應共住。若比丘尼漏心。
<a class="t" id="0515c12"></a>
漏心男子肩以下膝以上摩觸受樂者波羅
<a class="t" id="0515c13"></a>
夷。不應共住。如是不能男及女人偷蘭遮
<a class="t" id="0515c14"></a>
罪。比丘尼漏心男子不漏心。亦波羅夷。不
<a class="t" id="0515c15"></a>
能男及女人偷蘭遮罪。比丘尼無漏心男子
<a class="t" id="0515c16"></a>
有漏心。偷蘭遮。不能男及女人越比尼罪。比
<a class="t" id="0515c17"></a>
丘尼無漏心男子無漏心。越比尼罪不能男
<a class="t" id="0515c18"></a>
子女人。越比尼心悔。</p>
<a class="t" id="0515c19"></a>
<p>
<a class="sc" id="2"></a>
<a class="t-linehead" id="0515c19"></a>
若比丘尼使男子剃髮時。兩女人痛。按令覺
<a class="t" id="0515c20"></a>
女人不覺男子。如是刺頭出血刺臂刺<span class="gaiji">脚<!--gaiji,腳,1[腳-谷+去],2&#x811A;,3-->
</span>時。
<a class="t" id="0515c21"></a>
當使女人急捉。令覺女人不覺男子。肩以上
<a class="t" id="0515c22"></a>
膝以下若有癰瘡。使女人捉男子破無罪。隱
<a class="t" id="0515c23"></a>
處不得。隱處者。肩以下膝以上。若是處有病
<a class="t" id="0515c24"></a>
者。當使女人治。是故說。</p>
<a class="t" id="0515c25"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bi-vb-pj4">◀ Pārājika 4</a><a class="top" href="#">
▲ TOP </a><a class="next" href="/zh/zh-mg-bi-vb-pj6">Pārājika 6 ▶</a>
</div>
</body>
</html>