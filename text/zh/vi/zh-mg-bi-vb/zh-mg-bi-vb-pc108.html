<!DOCTYPE html>
<html data-prev="zh-mg-bi-vb-pc107" data-next="zh-mg-bi-vb-pc109">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bi-vb-pc108">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 108</span>
<span class="mirror-right">波夜提百八</span> </h1>
</div>
<p>
<a class="sc" id="1"></a>
<a class="t-linehead" id="0537a17"></a>
佛住毘舍離。爾時迦梨比丘尼度梨車第三
<a class="t" id="0537a18"></a>
生女出家。與俗人外道習近住。諸比丘尼語
<a class="t" id="0537a19"></a>
迦梨比丘尼。汝知是弟子與俗人外道習近
<a class="t" id="0537a20"></a>
住。汝何故不別離送於異方。諸比丘尼語大
<a class="t" id="0537a21"></a>
愛道。大愛道即以是事往白世尊。佛言。呼是
<a class="t" id="0537a22"></a>
比丘尼來。來已問言。汝實爾不。答言實爾。佛
<a class="t" id="0537a23"></a>
言。此是惡事。汝云何知弟子共俗人外道習
<a class="t" id="0537a24"></a>
近住而不離別。從今已後不聽。佛告大愛道。
<a class="t" id="0537a25"></a>
依止毘舍離住比丘尼皆悉令集。乃至已聞
<a class="t" id="0537a26"></a>
者當重聞。若比丘尼度弟子有事。不自送不
<a class="t" id="0537a27"></a>
使人送。下至五六由旬波夜提。比丘尼者如
<a class="t" id="0537a28"></a>
上說。度人者和上尼。弟子者共行弟子。有
<a class="t" id="0537a29"></a>
事者弟子欲罷道。若父母親里欲罷道。若婿
<a class="t" id="0537b01"></a>
若叔欲罷道。送者若不自送不使人送。下
<a class="t" id="0537b02"></a>
至五六由旬者極齊六。若弟子習近住者應
<a class="t" id="0537b03"></a>
送遊行。若身老病不能去者應囑人。當教誡
<a class="t" id="0537b04"></a>
汝可遊方多有功德。禮諸塔寺見好徒眾多
<a class="t" id="0537b05"></a>
所見聞我若不老者亦復欲去。若比丘共住
<a class="t" id="0537b06"></a>
弟子有事。不自送不使人送者得越毘尼罪。
<a class="t" id="0537b07"></a>
是故世尊說。</p>
<a class="t" id="0537b08"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bi-vb-pc107">◀ Pācittiyā 107</a><a class="top" href="#">
▲ TOP </a><a class="next" href="/zh/zh-mg-bi-vb-pc109">Pācittiyā 109 ▶</a>
</div>
</body>
</html>