<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bi-vb-pc95">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 95</span>
<span class="mirror-right">波夜提九十五</span> </h1>
</div>
<p>
<a class="sc" id="1"></a>
<a class="t-linehead" id="0534a12"></a>
佛住毘舍離。爾時迦梨比丘尼度梨車第三
<a class="t" id="0534a13"></a>
生女。與受學法已。捉戶鉤開他房戶。共俗
<a class="t" id="0534a14"></a>
人外道住。比丘尼嫌呵言。此人犯戒捉戶鉤
<a class="t" id="0534a15"></a>
開他房戶。共男子住。云何與受具足。諸比
<a class="t" id="0534a16"></a>
丘尼語大愛道。大愛道即以是事具白世尊。
<a class="t" id="0534a17"></a>
佛言。喚迦梨來。來已問汝實爾不。答言實
<a class="t" id="0534a18"></a>
爾。佛言。此是惡事。汝云何知犯戒。捉戶鉤開
<a class="t" id="0534a19"></a>
他房戶。與外道共住。而與受具足。從今已
<a class="t" id="0534a20"></a>
後不聽犯戒而與受具足。佛告大愛道。依止
<a class="t" id="0534a21"></a>
比舍離比丘尼皆悉令集。乃至已聞者當重
<a class="t" id="0534a22"></a>
聞。若比丘尼知他犯戒。捉戶鉤開他房戶。共
<a class="t" id="0534a23"></a>
男子住。與受具足者。波夜提。比丘尼者如上
<a class="t" id="0534a24"></a>
說。犯戒者戒不具足越戒。捉戶鉤開房者開
<a class="t" id="0534a25"></a>
他房戶。男子者俗人若外道出家人。共住者
<a class="t" id="0534a26"></a>
習近住。與受具足者波夜提。波夜提者如上
<a class="t" id="0534a27"></a>
說。若共俗人外道習近住者。不聽與受具足。
<a class="t" id="0534a28"></a>
若能使此人梵行全者。當先離別然後與受
<a class="t" id="0534a29"></a>
具足。若比丘知沙彌犯戒與女人習近住。不
<a class="t" id="0534b01"></a>
更與出家而與受具足者。越比尼罪。是故世
<a class="t" id="0534b02"></a>
尊說。</p>
<a class="t" id="0534b03"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bi-vb-pc94">◀ Pācittiyā 94</a><a class="top" href="#">
▲ TOP </a><a class="next" href="/zh/zh-mg-bi-vb-pc96">Pācittiyā 96 ▶</a>
</div>
</body>
</html>