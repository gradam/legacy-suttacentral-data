<!DOCTYPE html>
<html data-prev="zh-mg-bi-vb-ss5" data-next="zh-mg-bi-vb-ss7">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bi-vb-ss6">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Saṅghādisesa 6</span>
<span class="mirror-right">僧伽婆尸沙六</span> </h1>
</div>
<p>
<a class="sc" id="1"></a>
<a class="t-linehead" id="0518b25"></a>
佛住王舍城。王舍城中有人名羯暮子。取得
<a class="t" id="0518b26"></a>
羯暮女為婦。端正少雙。持食與夫。世尊到
<a class="t" id="0518b27"></a>
時著入聚落衣。持<span class="gaiji">鉢<!--gaiji,缽,1[金*本],2&#x9262;,3-->
</span>入城次行乞食到其家。
<a class="t" id="0518b28"></a>
時婦作是念。若我夫見佛者。必當起看妨廢
<a class="t" id="0518b29"></a>
飲食當戶而立。於佛有緣。世尊即放光明照
<a class="t" id="0518c01"></a>
其舍內。其夫<span class="gaiji">［門@視］<!--gaiji,,1[門@視],2&#x28DB3;,3-->
</span>看。見佛便語婦言。汝大不
<a class="t" id="0518c02"></a>
善但欲減損於我。其婦言。我非欲相損。我
<a class="t" id="0518c03"></a>
畏見世尊已妨廢食耳。其夫瞋言。女人情淺。
<a class="t" id="0518c04"></a>
欲少饒益而傷損不少。婦語夫言。大家郎聽
<a class="t" id="0518c05"></a>
我出家。夫語婦言。欲何道出家。婦言。佛
<a class="t" id="0518c06"></a>
法出家。夫言相聽。即往優<span class="gaiji">鉢<!--gaiji,缽,1[金*本],2&#x9262;,3-->
</span>羅比丘尼所
<a class="t" id="0518c07"></a>
求出家。即度出家受具足。初夜後夜精勤不
<a class="t" id="0518c08"></a>
懈。至八日得盡有漏。自知作證三明六通心
<a class="t" id="0518c09"></a>
得自在依樹下坐。時釋提桓因往到其所。即
<a class="t" id="0518c10"></a>
說頌曰。</p>
<a class="t" id="0518c11"></a>
<blockquote class="gatha">
<p>
<a class="sc" id="2"></a>
帝釋天營從　　來下稽首足
<a class="t" id="0518c12"></a>
<br>
觀是羯暮女　　出家始八日
<a class="t" id="0518c13"></a>
<br>
優<span class="gaiji">鉢<!--gaiji,缽,1[金*本],2&#x9262;,3-->
</span>善比丘　　漏盡證六通
<a class="t" id="0518c14"></a>
<br>
所作已成辦　　德力心自在
<a class="t" id="0518c15"></a>
<br>
折伏諸情根　　閉目樹下坐
<a class="t" id="0518c16"></a>
<br>
是故今稽首　　世間良福田</p>
</blockquote>
<a class="t" id="0518c17"></a>
<p>
<a class="sc" id="3"></a>
<a class="t-linehead" id="0518c17"></a>
此比丘尼有好清聲。善能讚唄。有優婆塞請
<a class="t" id="0518c18"></a>
去。唄已心大歡喜。即施與大張好<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>。時諸天
<a class="t" id="0518c19"></a>
於虛空中。而說頌曰。</p>
<a class="t" id="0518c20"></a>
<blockquote class="gatha">
<p>
<a class="sc" id="4"></a>
今汝得善利　　福德甚巍巍
<a class="t" id="0518c21"></a>
<br>
一切染著盡　　清淨奉施衣
<a class="t" id="0518c22"></a>
<br>
今王舍城中　　清信諸士女
<a class="t" id="0518c23"></a>
<br>
何不來勸請　　微妙善法音
<a class="t" id="0518c24"></a>
<br>
親近能離苦　　不請則不說
<a class="t" id="0518c25"></a>
<br>
聞已如修習　　則致勝妙處</p>
</blockquote>
<a class="t" id="0518c26"></a>
<p>
<a class="sc" id="5"></a>
<a class="t-linehead" id="0518c26"></a>
是時諸人家家請唄。聞歡喜已大得利養。諸
<a class="t" id="0518c27"></a>
比丘尼各生嫉心。便作是言。此妖艷歌頌
<a class="t" id="0518c28"></a>
惑亂眾心。諸比丘尼以是因緣往白世尊。佛
<a class="t" id="0518c29"></a>
言。喚是比丘尼來。來已問言。汝實作世間
<a class="t" id="0519a01"></a>
歌頌耶。答言。我不知世間歌頌。佛言。是
<a class="t" id="0519a02"></a>
比丘尼非世間歌頌。過去世時有波羅奈城
<a class="t" id="0519a03"></a>
王名吉利。有七女。一名沙門。二名沙門友。三
<a class="t" id="0519a04"></a>
名比丘尼。四名比丘尼婢。五名達摩支。六
<a class="t" id="0519a05"></a>
名須達摩七名僧婢。於迦葉佛前發願。如七
<a class="t" id="0519a06"></a>
女經中廣說。時比丘尼人復將去離眾獨宿。
<a class="t" id="0519a07"></a>
有比丘尼語大愛道。大愛道即以是事往白
<a class="t" id="0519a08"></a>
世尊。佛言。喚是比丘尼來。來已問言。汝實
<a class="t" id="0519a09"></a>
離眾獨宿不。答言實爾。佛言。從今日不聽離
<a class="t" id="0519a10"></a>
眾獨宿。復次流離王罰迦維羅衛國。應廣
<a class="t" id="0519a11"></a>
說。爾時諸比丘尼城外獨宿。乃至除王難。復
<a class="t" id="0519a12"></a>
次爾時諸比丘尼著道行。老病不及伴獨宿。
<a class="t" id="0519a13"></a>
心生疑悔問大愛道。大愛道即以是事往白
<a class="t" id="0519a14"></a>
世尊。佛言。不欲無罪。佛語大愛道瞿曇彌。依
<a class="t" id="0519a15"></a>
止舍衛城住比丘尼皆悉令集。乃至已聞者
<a class="t" id="0519a16"></a>
當重聞。若比丘尼離比丘尼一夜宿除餘時。
<a class="t" id="0519a17"></a>
餘時者。若病時賊亂圍城時。是名餘時。是法
<a class="t" id="0519a18"></a>
初罪。比丘尼者如上說。一夜宿者。日未沒至
<a class="t" id="0519a19"></a>
明相出。除餘時者。不欲離宿老羸病賊亂圍
<a class="t" id="0519a20"></a>
城。若城內不得出。城外不得入。是名餘時。是
<a class="t" id="0519a21"></a>
法初罪僧伽婆尸沙。僧伽婆尸沙者如上說。
<a class="t" id="0519a22"></a>
若比丘尼離比丘尼宿。日未沒至明相出。僧
<a class="t" id="0519a23"></a>
伽婆尸沙。日沒以離至明相出。偷蘭遮。若
<a class="t" id="0519a24"></a>
比丘尼僧伽藍中共房宿。當相去一申手內。
<a class="t" id="0519a25"></a>
一夜中當三以手相尋看。不得一時頓三。當
<a class="t" id="0519a26"></a>
初夜一中夜一後夜一。初夜不尋看越比尼
<a class="t" id="0519a27"></a>
罪。中夜不尋看亦越比尼罪。後夜不尋看亦
<a class="t" id="0519a28"></a>
越比尼罪。一切時看無罪。若上閣下閣異宿
<a class="t" id="0519a29"></a>
者。一夜當三過往。如是僧伽藍中宿偷蘭遮。
<a class="t" id="0519b01"></a>
是故世尊說。</p>
<a class="t" id="0519b02"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-mg-bi-vb-ss5">◀ Saṅghādisesā 5</a><a class="top" href="#">
▲ TOP </a><a class="next" href="/zh/zh-mg-bi-vb-ss7">Saṅghādisesā 7 ▶</a>
</div>
</body>
</html>