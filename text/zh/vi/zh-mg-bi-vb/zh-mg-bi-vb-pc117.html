<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-mg-bi-vb-pc117">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 117</span>
<span class="mirror-right">波夜提百十七</span> </h1>
</div>
<p>
<a class="sc" id="1"></a>
<a class="t-linehead" id="0539a11"></a>
佛住舍衛城。爾時比丘尼在道行。暮至村中
<a class="t" id="0539a12"></a>
欲求宿處。至一家語婦人言。借我宿處。婦人
<a class="t" id="0539a13"></a>
言。我夫行去暮或能還。比丘尼復重借。言故
<a class="t" id="0539a14"></a>
當不來可寄一宿。即與宿處。夫主暮還為結
<a class="t" id="0539a15"></a>
所使與婦共行欲事。比丘尼未離欲。聞聲不
<a class="t" id="0539a16"></a>
悅還已語諸比丘尼。比丘尼語大愛道。乃至
<a class="t" id="0539a17"></a>
佛言。呼是比丘尼來。來已問言。汝實爾不。答
<a class="t" id="0539a18"></a>
言實爾。佛言。汝云何知食家婬處宿。從今已
<a class="t" id="0539a19"></a>
後不聽。復次佛住舍衛城。爾時諸比丘尼道
<a class="t" id="0539a20"></a>
路行。至暮於聚落中。遍求無丈夫家而不能
<a class="t" id="0539a21"></a>
得。便在巷陌邊宿。於夜暴風雨起。有諸年
<a class="t" id="0539a22"></a>
少來相侵觸傷於梵行。諸比丘尼以是因緣
<a class="t" id="0539a23"></a>
語大愛道。乃至佛言。從今日後除餘時乃至
<a class="t" id="0539a24"></a>
已聞者當重聞。若比丘尼知食家婬處宿。除
<a class="t" id="0539a25"></a>
餘時波夜提。餘時者風時雨時奪命時傷梵
<a class="t" id="0539a26"></a>
行時。是名餘時。比丘尼者如上說。知者若自
<a class="t" id="0539a27"></a>
知若從他聞。食者女人是丈夫食。丈夫是女
<a class="t" id="0539a28"></a>
人食。家者四種姓家。婬處者夫婦宿處。除餘
<a class="t" id="0539a29"></a>
時波夜提。餘時世尊說無罪。風時雨時失命
<a class="t" id="0539b01"></a>
時疑男子傷梵行時。是名餘時。不得知食家
<a class="t" id="0539b02"></a>
婬處宿。若疑是聚落中有放蕩男子。畏宿者
<a class="t" id="0539b03"></a>
無罪。是故世尊說。</p>
<a class="t" id="0539b04"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bi-vb-pc116">◀ Pācittiyā 116</a><a class="top" href="#">
▲ TOP </a><a class="next" href="/zh/zh-mg-bi-vb-pc118">Pācittiyā 118 ▶</a>
</div>
</body>
</html>