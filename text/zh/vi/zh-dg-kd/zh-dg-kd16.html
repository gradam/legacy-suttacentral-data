<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-kd16">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<h1 class="mirror-row">
<span class="mirror-left">Samatha Khandhaka</span>
<span class="mirror-right">滅諍揵度第十六一</span> </h1>
</div>
<a class="t-juannumber" id="juan-47"></a>
<p class="suttainfo">
<span class="t-juanname">四分律卷第四十七<span class="t-note">（三分之十一）</span></span><a class="t" id="0913c15"></a><a class="t" id="0913c16"></a><br>
<span class="t-byline">姚秦罽賓三藏佛陀耶舍<a class="t" id="0913c17"></a>共竺佛念等譯</span><a class="t" id="0913c18"></a></p>
<a class="t" id="0913c19"></a>
<p>
<a class="sc" id="1"></a>
<a class="t-linehead" id="0913c19"></a>
爾時世尊在舍衛國。時迦留陀夷。與六群比<a class="t" id="0913c20"></a>丘往阿夷羅跋提河中浴。時迦留陀夷。浴<a class="t" id="0913c21"></a>竟上岸。著六群比丘衣。謂是己衣。不看而<a class="t" id="0913c22"></a>去。六群比丘。洗浴已上岸。不見己衣。正見<a class="t" id="0913c23"></a>迦留陀夷衣。即言迦留陀夷偷我衣。人不在<a class="t" id="0913c24"></a>現前。便作滅擯羯磨。迦留陀夷聞已有疑。<a class="t" id="0913c25"></a>即往世尊所。頭面禮足<span class="gaiji">却
<!--gaiji,卻,1[去*ㄗ],2&#x5374;,3-->
</span>坐一面。以此因<a class="t" id="0913c26"></a>緣具白佛。佛問言。汝以何心取。答言。<a class="t" id="0913c27"></a>謂是我衣取。不以賊心。佛言。不犯。不應<a class="t" id="0913c28"></a>不看衣而著。不應人不現前而作羯磨。呵<a class="t" id="0914a01"></a>責羯磨。擯羯磨。依止羯磨。遮不至白衣家羯<a class="t" id="0914a02"></a>磨。舉羯磨。滅擯羯磨。若作羯磨不成。得突<a class="t" id="0914a03"></a>吉羅。自今已去。為諸比丘結現前毘尼滅<a class="t" id="0914a04"></a>諍。應如是說現前毘尼。爾時世尊在王舍<a class="t" id="0914a05"></a>城。時沓婆摩羅子。不犯重罪波羅夷僧伽婆<a class="t" id="0914a06"></a>尸沙偷蘭遮。時諸比丘皆言犯重罪。即問言。<a class="t" id="0914a07"></a>汝憶犯重罪波羅夷僧伽婆尸沙偷蘭遮不。<a class="t" id="0914a08"></a>彼不憶犯波羅夷僧伽婆尸沙偷蘭遮。答<a class="t" id="0914a09"></a>言。我不憶犯如是罪。即語諸比丘言。長<a class="t" id="0914a10"></a>老。莫數詰問我。諸比丘故詰問不止。彼作<a class="t" id="0914a11"></a>如是念。我當云何。白諸比丘。諸比丘白佛。<a class="t" id="0914a12"></a>佛言。自今已去。聽為沓婆摩羅子作憶念<a class="t" id="0914a13"></a>毘尼白四羯磨。應如是與。沓婆摩羅子。應<a class="t" id="0914a14"></a>往僧中偏露右肩脫革屣右膝著地合掌<a class="t" id="0914a15"></a>白如是言。大德僧聽。我沓婆摩羅子不犯<a class="t" id="0914a16"></a>重罪。諸比丘言。我犯重罪波羅夷僧伽婆尸<a class="t" id="0914a17"></a>沙偷蘭遮。諸比丘問我言。汝憶犯重罪波<a class="t" id="0914a18"></a>羅夷僧伽婆尸沙偷蘭遮不。我不憶犯重<a class="t" id="0914a19"></a>罪波羅夷僧伽婆尸沙偷蘭遮。答言。我不憶<a class="t" id="0914a20"></a>犯如是重罪。諸長老。不須數數難詰問<a class="t" id="0914a21"></a>我。而諸比丘故難詰不止。我今不憶念。從<a class="t" id="0914a22"></a>僧乞憶念毘尼。願僧與我憶念毘尼。慈愍<a class="t" id="0914a23"></a>故。如是第二第三乞。眾中應差堪能羯磨<a class="t" id="0914a24"></a>者如上作如是白。大德僧聽。此沓婆摩羅<a class="t" id="0914a25"></a>子。不犯重罪波羅夷僧伽婆尸沙偷蘭遮。諸<a class="t" id="0914a26"></a>比丘皆言。犯重罪波羅夷乃至偷蘭遮。諸比<a class="t" id="0914a27"></a>丘問言汝憶犯重罪波羅夷乃至偷蘭遮不。<a class="t" id="0914a28"></a>彼不憶犯重罪。即答言。我不犯重罪。諸長<a class="t" id="0914a29"></a>老。不須難詰我。而諸比丘故難詰不止。<a class="t" id="0914b01"></a>彼不憶犯罪。今從僧乞憶念毘尼。若僧時<a class="t" id="0914b02"></a>到僧忍聽。與彼憶念毘尼。白如是。大德僧<a class="t" id="0914b03"></a>聽。此沓婆摩羅子。不犯重罪波羅夷僧伽婆<a class="t" id="0914b04"></a>尸沙偷蘭遮。諸比丘皆言。犯波羅夷僧伽婆<a class="t" id="0914b05"></a>尸沙偷蘭遮。即問言。汝憶犯重罪波羅夷<a class="t" id="0914b06"></a>乃至偷蘭遮不。彼不憶犯重罪。即答言。我<a class="t" id="0914b07"></a>不憶犯重罪。諸長老。不須數難詰問我。<a class="t" id="0914b08"></a>而諸比丘故數數難詰不疑。彼不憶罪。今<a class="t" id="0914b09"></a>從僧乞憶念毘尼。今僧與沓婆摩羅子作<a class="t" id="0914b10"></a>憶念毘尼。誰諸長老忍。僧與沓婆摩羅子憶<a class="t" id="0914b11"></a>念毘尼者默然。誰不忍者說。此是初羯磨。<a class="t" id="0914b12"></a>第二第三亦如是說僧已忍。與沓婆摩羅子<a class="t" id="0914b13"></a>憶念羯磨竟。僧忍默然故。是事如是持。自今<a class="t" id="0914b14"></a>已去。與諸比丘結憶念毘尼滅諍。應如是<a class="t" id="0914b15"></a>說憶念毘尼。爾時世尊在王舍城。時有比<a class="t" id="0914b16"></a>丘名難提。癲狂心亂。多犯眾罪非沙門法。<a class="t" id="0914b17"></a>言無齊限。行來出入不順威儀。後還得心<a class="t" id="0914b18"></a>時諸比丘言。彼犯重罪波羅夷僧伽婆尸沙<a class="t" id="0914b19"></a>偷蘭遮。諸比丘問言。難提汝憶犯重罪波<a class="t" id="0914b20"></a>羅夷僧伽婆尸沙偷蘭遮不。彼即答言。我先<a class="t" id="0914b21"></a>癲狂心亂時多犯眾罪。行來出入不順威<a class="t" id="0914b22"></a>儀。非我故作是癲狂故耳。諸長老。不須數<a class="t" id="0914b23"></a>見難詰。諸比丘故難詰不止。彼比丘作如<a class="t" id="0914b24"></a>是念。我當云何。白諸比丘。諸比丘白佛。佛<a class="t" id="0914b25"></a>言。聽僧與難提比丘不癡毘尼白四羯磨。<a class="t" id="0914b26"></a>應如是與。難提比丘。應至僧中偏露右肩<a class="t" id="0914b27"></a>脫革屣右膝著地合掌作如是白言。大德<a class="t" id="0914b28"></a>僧聽。我難提比丘。癲狂心亂時。多犯眾罪。<a class="t" id="0914b29"></a>行來出入不順威儀。後還得心。諸比丘問<a class="t" id="0914c01"></a>我言。汝憶犯重罪波羅夷僧伽婆尸沙偷蘭<a class="t" id="0914c02"></a>遮不。我答言。先癲狂心亂時。多犯眾罪。行<a class="t" id="0914c03"></a>來出入不順威儀。非我故作。是癲狂心故。<a class="t" id="0914c04"></a>諸長老。不須數難詰問我。而諸比丘故難<a class="t" id="0914c05"></a>問不止。我今不癡。從僧乞不癡毘尼。願僧<a class="t" id="0914c06"></a>與我不癡毘尼。慈愍故。如是第二第三說。眾<a class="t" id="0914c07"></a>中應差堪能羯磨者。如上作如是白。大<a class="t" id="0914c08"></a>德僧聽。此難提比丘。癲狂心亂多犯眾罪。言<a class="t" id="0914c09"></a>無齊限。出入行來不順威儀。後還得心。諸<a class="t" id="0914c10"></a>比丘語言。汝憶犯重罪波羅夷僧伽婆尸沙<a class="t" id="0914c11"></a>偷蘭遮不。即答言。我先癲狂時。多犯眾罪。<a class="t" id="0914c12"></a>言無齊限。出入行來不順威儀。此是癲狂<a class="t" id="0914c13"></a>非是故作。諸長老。莫數難詰我。而諸比丘<a class="t" id="0914c14"></a>故難詰不止。此比丘今不癡。從僧乞不癡<a class="t" id="0914c15"></a>毘尼。若僧時到僧忍聽。與難提比丘不癡<a class="t" id="0914c16"></a>毘尼。白如是。大德僧聽。此難提比丘。癲狂<a class="t" id="0914c17"></a>心亂。多犯眾罪。言無齊限。出入行來不順<a class="t" id="0914c18"></a>威儀。後還得心。諸比丘語言。汝憶犯重罪<a class="t" id="0914c19"></a>波羅夷僧伽婆尸沙偷蘭遮不。即答言。我先<a class="t" id="0914c20"></a>癲狂心亂。多犯眾罪。出入行來不順威儀。<a class="t" id="0914c21"></a>此是我癲狂心亂。非是故作。諸長老。莫數<a class="t" id="0914c22"></a>難詰問我。而諸比丘故難詰不止。此比丘今<a class="t" id="0914c23"></a>不癡。從僧乞不癡毘尼。僧今與難提比丘<a class="t" id="0914c24"></a>不癡毘尼。誰諸長老忍。僧與難提比丘不癡<a class="t" id="0914c25"></a>毘尼者默然。誰不忍者說。是初羯磨。如是<a class="t" id="0914c26"></a>第二第三說。僧已忍。與難提比丘不癡毘尼<a class="t" id="0914c27"></a>竟。僧忍默然故。是事如是持。自今以去。與<a class="t" id="0914c28"></a>諸比丘結不癡毘尼滅諍。應如是說不癡<a class="t" id="0914c29"></a>毘尼。爾時世尊在瞻婆城在伽渠池邊。時世<a class="t" id="0915a01"></a>尊。十五日布薩。白月滿時。前後圍遶。在眾<a class="t" id="0915a02"></a>僧前。於露地坐。時阿難。初夜過已從坐起。<a class="t" id="0915a03"></a>偏露右肩右膝著地合掌白言。初夜已過。願<a class="t" id="0915a04"></a>世尊說戒。時世尊默然。阿難即還復坐。時阿<a class="t" id="0915a05"></a>難。中夜後夜過明相已出。復從坐起偏露右<a class="t" id="0915a06"></a>肩右膝著地合掌白佛言。中夜後夜已過。<a class="t" id="0915a07"></a>明相已出。眾僧坐久。唯願說戒。佛告阿難<a class="t" id="0915a08"></a>眾中不清淨。欲令如來於不清淨眾中羯<a class="t" id="0915a09"></a>磨說戒。無有是處。時阿難默然復坐。爾時<a class="t" id="0915a10"></a>長老目連。作如是念。眾中有何等人不清<a class="t" id="0915a11"></a>淨。如來作如是言。眾中不清淨。欲令如來<a class="t" id="0915a12"></a>於不清淨眾中羯磨說戒。無有是處。時目<a class="t" id="0915a13"></a>連。即自思惟觀察眾中。以天眼清淨見彼<a class="t" id="0915a14"></a>比丘坐。去佛不遠。非沙門自言是沙門。非<a class="t" id="0915a15"></a>淨行自言是淨行。但有破戒諸惡不淨。無<a class="t" id="0915a16"></a>有白法邪見覆藏所犯眾惡。如空中樹。雖<a class="t" id="0915a17"></a>外有枝葉而內無實。見已念言。世尊見此<a class="t" id="0915a18"></a>比丘故作如是言。欲令如來於不清淨<a class="t" id="0915a19"></a>眾中羯磨說戒者無有是處。時目連從坐<a class="t" id="0915a20"></a>起。往彼比丘所語言。汝今可起。世尊知<a class="t" id="0915a21"></a>汝見汝。出去滅去。汝不應此中住。時目<a class="t" id="0915a22"></a>連捉彼比丘臂牽著門外。還白世尊言。眾<a class="t" id="0915a23"></a>已清淨。願世尊說戒。佛告目連。不應如是。<a class="t" id="0915a24"></a>若於異時亦不應如是。目連。令彼伏罪然<a class="t" id="0915a25"></a>後與罪不應不自伏罪而與罪。自今已去。<a class="t" id="0915a26"></a>為諸比丘結自言治滅諍。應如是說自言<a class="t" id="0915a27"></a>治。爾時世尊在舍衛國。時舍衛諸比丘諍。眾<a class="t" id="0915a28"></a>僧求覓罪。如法如毘尼如佛所教。爾時佛<a class="t" id="0915a29"></a>告諸比丘。應多求覓罪用多人知法者語。<a class="t" id="0915b01"></a>自今已去。為諸比丘結用多人語滅諍法。<a class="t" id="0915b02"></a>應如是說用多人語。爾時世尊在釋翅瘦。<a class="t" id="0915b03"></a>有比丘字象力。<span class="gaiji">憙
<!--gaiji,,1[喜/心],2&#x6199;,3-->
</span>論議共外道論。得切<a class="t" id="0915b04"></a>問時。前後言語相違。於僧中問時。亦復如<a class="t" id="0915b05"></a>是前後言語相違。在眾中故作妄語。時諸<a class="t" id="0915b06"></a>外道皆共譏嫌。沙門釋子不知慚愧。但作<a class="t" id="0915b07"></a>妄語。自言我知正法。如是有何正法。得切<a class="t" id="0915b08"></a>問時。前後言語相違。故作妄語。時諸比丘<a class="t" id="0915b09"></a>聞。中有少欲知足行頭陀樂學戒知慚愧<a class="t" id="0915b10"></a>者。嫌責象力釋子言。云何與外道論。得切<a class="t" id="0915b11"></a>問時。前後言語相違。在眾僧中問時。亦前<a class="t" id="0915b12"></a>後言語相違耶。諸比丘往佛所。頭面禮足<a class="t" id="0915b13"></a>以此因緣具白世尊。世尊爾時。以此因緣<a class="t" id="0915b14"></a>集比丘僧。呵責象力釋子言。汝所為非。非<a class="t" id="0915b15"></a>威儀非沙門法非淨行非隨順行。所不<a class="t" id="0915b16"></a>應為。云何汝與外道論議。得切問時。前<a class="t" id="0915b17"></a>後言語相違。在眾中問。亦復前後言語相<a class="t" id="0915b18"></a>違。故作妄語耶。世尊以無數方便訶責象<a class="t" id="0915b19"></a>力已告諸比丘。應與彼比丘作罪處所白<a class="t" id="0915b20"></a>四羯磨。應如是與集僧。集僧已為作舉。作<a class="t" id="0915b21"></a>舉已為作憶念。作憶念已與罪。眾中應<a class="t" id="0915b22"></a>差堪能羯磨者如上作如是白。大德僧聽。<a class="t" id="0915b23"></a>此象力釋子好論議與外道論。得切問時<a class="t" id="0915b24"></a>前後言語相違。設於眾僧中問。亦前後言語<a class="t" id="0915b25"></a>相違。眾中故作妄語。若僧時到僧忍聽。僧今<a class="t" id="0915b26"></a>與象力釋子作罪處所羯磨。汝象力。無利<a class="t" id="0915b27"></a>不善得。汝得切問時。前後言語相違。設眾<a class="t" id="0915b28"></a>僧中問時亦復如是。在眾中故作妄語。白<a class="t" id="0915b29"></a>如是。大德僧聽。此象力釋子好論議與外<a class="t" id="0915c01"></a>道論。得切問時前後言語相違。在眾僧中<a class="t" id="0915c02"></a>問時亦復如是。在眾中故作妄語。今僧與<a class="t" id="0915c03"></a>象力釋子作罪處所羯磨。汝象力。無利不善<a class="t" id="0915c04"></a>得。汝得切問時前後言語相違。在眾中問<a class="t" id="0915c05"></a>時亦復如是在眾中故作妄語。誰諸長老<a class="t" id="0915c06"></a>忍。僧與象力釋子作罪處所羯磨者默然。<a class="t" id="0915c07"></a>誰不忍者說。是初羯磨。第二第三如是說。<a class="t" id="0915c08"></a>僧已忍。與象力釋子作罪處所羯磨竟。僧<a class="t" id="0915c09"></a>忍默然故。是事如是持。自今已去。為諸比丘<a class="t" id="0915c10"></a>結罪處所滅諍法。應作如是說結罪處所。<a class="t" id="0915c11"></a>爾時世尊在舍衛國。時舍衛諸比丘共諍。<a class="t" id="0915c12"></a>諸比丘多犯眾戒非沙門法。亦作亦說出入<a class="t" id="0915c13"></a>無限。彼諸比丘自作如是念我曹多犯眾<a class="t" id="0915c14"></a>戒非沙門法。亦作亦說出入無限。若我曹<a class="t" id="0915c15"></a>還自共善問此事。或能令此諍事轉深重經<a class="t" id="0915c16"></a>歷年月。不得如法如毘尼如佛所教滅<a class="t" id="0915c17"></a>除諍事。令僧不得安樂。時諸比丘白佛。佛<a class="t" id="0915c18"></a>言。應滅此諍猶如草覆。自今已去。為諸<a class="t" id="0915c19"></a>比丘結如草覆地滅諍法。應如是說如草<a class="t" id="0915c20"></a>覆地。</p>
<a class="t" id="0915c21"></a>
<p>
<a class="sc" id="2"></a>
<a class="t-linehead" id="0915c21"></a>
爾時世尊在拘睒彌。拘睒彌比丘共比丘<a class="t" id="0915c22"></a>諍。比丘共比丘尼諍。比丘尼共比丘諍。比<a class="t" id="0915c23"></a>丘尼共比丘尼諍。有闡陀比丘。捨比丘助<a class="t" id="0915c24"></a>比丘尼作伴黨。時諸比丘聞。中有少欲知<a class="t" id="0915c25"></a>足行頭陀樂行學戒知慚愧者。嫌責諸比<a class="t" id="0915c26"></a>丘已。往世尊所。頭面禮足。在一面坐。以<a class="t" id="0915c27"></a>此因緣具白世尊。世尊爾時。以此因緣集<a class="t" id="0915c28"></a>比丘僧。以無數方便訶責諸比丘。汝所為<a class="t" id="0915c29"></a>非。非威儀非沙門法非淨行非隨順行。<a class="t" id="0916a01"></a>所不應為。云何拘睒彌比丘共諍。比丘共<a class="t" id="0916a02"></a>比丘諍。比丘共比丘尼諍。比丘尼共比丘<a class="t" id="0916a03"></a>諍。比丘尼共比丘尼諍。闡陀比丘。捨比丘<a class="t" id="0916a04"></a>助比丘尼與作伴黨耶。以無數方便呵責<a class="t" id="0916a05"></a>已告諸比丘。有四種諍。言諍覓諍犯諍事諍。<a class="t" id="0916a06"></a>云何言諍。比丘共比丘諍。言引十八諍事。<a class="t" id="0916a07"></a>法非法若毘尼非毘尼乃至說不說。若以如<a class="t" id="0916a08"></a>是相共諍言語。遂彼此共<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>。是為言諍。云<a class="t" id="0916a09"></a>何覓諍。若比丘與比丘覓罪。以三舉事破<a class="t" id="0916a10"></a>戒破見破威儀見聞疑。作如是相覓罪。共<a class="t" id="0916a11"></a>語不妄。求伴勢力。安慰其意。若舉作憶念。<a class="t" id="0916a12"></a>若安此事不安此事。不癡不脫。是為覓諍。<a class="t" id="0916a13"></a>云何犯諍。犯七種罪波羅夷僧伽婆尸沙乃<a class="t" id="0916a14"></a>至惡說。是為犯諍。云何事諍。言諍中事作。<a class="t" id="0916a15"></a>覓諍中事作。犯諍中事作。是為事諍。言諍以<a class="t" id="0916a16"></a>何為根。貪恚癡為根。無貪無恚無癡為根。<a class="t" id="0916a17"></a>僧為根。界為根。人為根。六諍為根。十八<a class="t" id="0916a18"></a>破事為根。是為言諍根。覓諍以何為根。<a class="t" id="0916a19"></a>貪恚癡為根。無貪無恚無癡為根。僧為根。<a class="t" id="0916a20"></a>界為根。人為根。三舉事為根。是為覓諍<a class="t" id="0916a21"></a>根。犯諍以何為根。貪恚癡為根。僧為根。界<a class="t" id="0916a22"></a>為根。人為根。三舉事為根。六犯所起為根。<a class="t" id="0916a23"></a>是為犯諍根。事諍以何為根。貪恚癡為根。<a class="t" id="0916a24"></a>無貪無恚無癡為根。僧為根。界為根。人為<a class="t" id="0916a25"></a>根。是為事諍根。言諍是善不善無記。言諍<a class="t" id="0916a26"></a>或善或不善或無記。云何言諍是善。比丘共<a class="t" id="0916a27"></a>比丘善心諍言。法非法乃至說不說。作如是<a class="t" id="0916a28"></a>相共彼此諍言。是為言諍善。云何言諍不<a class="t" id="0916a29"></a>善。若比丘共比丘不善心諍言。法非法乃至<a class="t" id="0916b01"></a>說不說。以如是相共諍言諍。以此遂成<a class="t" id="0916b02"></a><span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>諍。是為言諍不善。云何言諍無記。若比丘<a class="t" id="0916b03"></a>以無記心諍言。引十八事法非法乃至說<a class="t" id="0916b04"></a>不說。以如此事互共諍言。是為言諍無記。<a class="t" id="0916b05"></a>覓諍是善不善無記耶。覓諍或善或不善或<a class="t" id="0916b06"></a>無記。云何覓諍是善。是中比丘善心共相伺<a class="t" id="0916b07"></a>覓。以三舉事破戒破見破威儀見聞疑。內<a class="t" id="0916b08"></a>有五法。令此人無犯無垢污清淨罪得出。莫<a class="t" id="0916b09"></a>令此人有惡名稱流布。以如是相覓罪<a class="t" id="0916b10"></a>共語。不妄求伴勢力安慰其心。作舉作憶<a class="t" id="0916b11"></a>念安此事不安此事不癡令脫。是為覓<a class="t" id="0916b12"></a>諍事善。云何覓諍事不善。若比丘共比丘<a class="t" id="0916b13"></a>以不善心覓罪。以三舉事破戒破見破<a class="t" id="0916b14"></a>威儀見聞疑。內無五法。欲令此人有犯垢<a class="t" id="0916b15"></a>穢不清淨罪不出。欲令此人不善名流布。<a class="t" id="0916b16"></a>以如是相覓罪共語。不妄求伴勢力不安<a class="t" id="0916b17"></a>慰其心。作舉作憶念安此事不安此事<a class="t" id="0916b18"></a>癡不脫。是為覓諍事不善。云何覓諍事無<a class="t" id="0916b19"></a>記。比丘共比丘無記心覓罪。以三舉事<a class="t" id="0916b20"></a>破戒破見破威儀見聞疑。以如是相覓罪<a class="t" id="0916b21"></a>共語。不妄求伴勢力安慰其心。作舉作憶<a class="t" id="0916b22"></a>念安此事不安此事無癡令脫。是為覓<a class="t" id="0916b23"></a>諍事無記。犯諍是善是不善是無記也。犯諍<a class="t" id="0916b24"></a>或不善或無記。云何犯諍是不善。若凡夫人<a class="t" id="0916b25"></a>學人故犯罪。是為犯諍不善。云何犯諍無記。<a class="t" id="0916b26"></a>若凡夫人學人不故犯戒。無著人不故犯<a class="t" id="0916b27"></a>戒。是為犯諍無記。事諍是善是不善是無記。<a class="t" id="0916b28"></a>事諍或善或不善或無記。云何事諍善。比丘<a class="t" id="0916b29"></a>以善心言諍中事作。覓諍中事作。犯諍中事<a class="t" id="0916c01"></a>作。是為事諍善。云何事諍不善。以不善心<a class="t" id="0916c02"></a>言諍中事作。覓諍中事作。犯諍中事作。是<a class="t" id="0916c03"></a>為事諍不善。若以無記心作。是為事諍無<a class="t" id="0916c04"></a>記。</p>
<a class="t" id="0916c05"></a>
<p>
<a class="t-linehead" id="0916c05"></a>
言　言諍　言諍言　言諍諍言</p>
<a class="t" id="0916c06"></a>
<p>
<a class="sc" id="3"></a>
<a class="t-linehead" id="0916c06"></a>
或有言即是言諍。或有言非言諍。或有言<a class="t" id="0916c07"></a>諍即是言。或有言即是諍。或有言非諍。或<a class="t" id="0916c08"></a>有諍即是言。或有諍非言。云何有言即是<a class="t" id="0916c09"></a>言諍。若比丘共比丘諍言。以十八事法非<a class="t" id="0916c10"></a>法乃至說不說。以如是相共諍言。互共<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>
<a class="t" id="0916c11"></a>
彼此不和。是為有言即是言諍。云何有言<a class="t" id="0916c12"></a>非言諍。若父共兒語。兒共父語。兒共母語。<a class="t" id="0916c13"></a>母共兒語。兄共弟語。弟共兄語。妹共姊語。<a class="t" id="0916c14"></a>姊共妹語。若復餘人共語。是為有言非言<a class="t" id="0916c15"></a>諍。云何言諍即是言。若比丘共比丘諍言。<a class="t" id="0916c16"></a>以十八事法非法乃至說不說。以如是相<a class="t" id="0916c17"></a>共諍言。互共<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>彼此不和。是為言諍即是<a class="t" id="0916c18"></a>言。云何言即是諍。若比丘共比丘諍言。以<a class="t" id="0916c19"></a>十八事法非法乃至說不說。以如是相共<a class="t" id="0916c20"></a>諍言。互共<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>彼此不和。是為有言即是諍。<a class="t" id="0916c21"></a>云何言不諍。兒共父語。父共兒語。兒共母<a class="t" id="0916c22"></a>語。母共兒語。弟共兄語。兄共弟語。妹共姊<a class="t" id="0916c23"></a>語。姊共妹語。若復與餘人共語。是為言而<a class="t" id="0916c24"></a>不諍。云何諍即是言。若比丘共比丘諍。以<a class="t" id="0916c25"></a>十八事法非法乃至說不說。以如是相共<a class="t" id="0916c26"></a>諍言。互共<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>彼此不和。是為諍即是言。云<a class="t" id="0916c27"></a>何諍而非言除言諍。若餘諍事。覓諍犯諍事<a class="t" id="0916c28"></a>諍。是為諍而非言。覓覓諍。覓諍覓。覓諍。諍<a class="t" id="0916c29"></a>覓<span class="t-note">（此四句曲解如上言諍四句不異故不復重出此言覓即是覓諍犯諍事諍亦如上）</span>。</p>
<a class="t" id="0917a01"></a>
<p>
<a class="sc" id="4"></a>
<a class="t-linehead" id="0917a01"></a>
若一比丘。在一比丘現前好言教語。若擯非<a class="t" id="0917a02"></a>法非毘尼非佛所教。彼作如是言。是法是<a class="t" id="0917a03"></a>毘尼是佛所教當受行。是如是諍事得滅。<a class="t" id="0917a04"></a>是為非法滅諍非法相似現前毘尼。一比<a class="t" id="0917a05"></a>丘。為二比丘為三比丘為僧亦如是。二<a class="t" id="0917a06"></a>比丘。為一比丘為二比丘為三比丘為<a class="t" id="0917a07"></a>僧亦如是。三比丘。為一比丘為二比丘<a class="t" id="0917a08"></a>為三比丘為僧亦如是。若僧。為一比丘<a class="t" id="0917a09"></a>為二比丘為三比丘為僧亦如是。若一比<a class="t" id="0917a10"></a>丘。在一比丘前好言教語。如法如毘尼<a class="t" id="0917a11"></a>如佛所教。彼作如是言。此是法是毘尼是<a class="t" id="0917a12"></a>佛所教。汝當受是忍可。若作如是諍得滅。<a class="t" id="0917a13"></a>是為如法滅諍現前毘尼。是中云何現前法<a class="t" id="0917a14"></a>毘尼人。云何法現前。所持法滅諍者是。云何<a class="t" id="0917a15"></a>毘尼現前。所持毘尼滅諍者是。云何人現前。<a class="t" id="0917a16"></a>言議往返者是。若比丘諍事滅已。若更發<a class="t" id="0917a17"></a>起者波逸提。若後來比丘。若新受戒者。謂<a class="t" id="0917a18"></a>是初諍。若更發起者波逸提。如是一比丘。<a class="t" id="0917a19"></a>為二比丘為三比丘為僧亦如是。二比丘。<a class="t" id="0917a20"></a>為一比丘二比丘三比丘為僧亦如是。<a class="t" id="0917a21"></a>三比丘。為一比丘二比丘三比丘為僧亦如<a class="t" id="0917a22"></a>是。僧為一比丘好言教語。如法如毘尼<a class="t" id="0917a23"></a>如佛所教。彼作如是言。是法是毘尼是佛<a class="t" id="0917a24"></a>所教。受是忍是。若如是諍事滅。是為如法<a class="t" id="0917a25"></a>滅諍現前毘尼。云何現前法毘尼人僧界。云<a class="t" id="0917a26"></a>何法現前。所持法滅諍者是。云何毘尼現前。<a class="t" id="0917a27"></a>所持毘尼滅諍者是。云何人現前。言義往返<a class="t" id="0917a28"></a>者是。云何僧現前。同羯磨和合集一處。不<a class="t" id="0917a29"></a>來者囑授在現前。應呵者不呵者是。云何<a class="t" id="0917b01"></a>界現前。在界內羯磨作制限者是。若諍事<a class="t" id="0917b02"></a>滅。若更發起者波逸提。若後來比丘新受戒<a class="t" id="0917b03"></a>者。謂是初諍。而更發起者波逸提。與欲已後<a class="t" id="0917b04"></a>悔者波逸提。僧為二比丘三比丘僧亦如<a class="t" id="0917b05"></a>是。爾時阿難。從坐起偏露右肩右膝著地<a class="t" id="0917b06"></a>合掌白世尊言。言諍以幾滅滅。佛告阿難。<a class="t" id="0917b07"></a>言諍以二滅滅。以現前毘尼。用多人語。阿<a class="t" id="0917b08"></a>難又問。頗有言諍以一滅滅現前毘尼不<a class="t" id="0917b09"></a>用多人語耶。佛告阿難有。問言。何者是。<a class="t" id="0917b10"></a>佛言。若一比丘。為一比丘現前好言教語。<a class="t" id="0917b11"></a>如法如毘尼如佛所教。彼作如是言。是法<a class="t" id="0917b12"></a>是毘尼是佛所教。受是忍是。如是諍事得<a class="t" id="0917b13"></a>滅。是為阿難言諍以一滅滅不用多人語。<a class="t" id="0917b14"></a>現前義如上。一比丘。為二比丘三比丘僧<a class="t" id="0917b15"></a>亦如是。二比丘。為一比丘二比丘三比丘<a class="t" id="0917b16"></a>僧亦如是。三比丘。為一比丘二比丘三比<a class="t" id="0917b17"></a>丘僧亦如是。僧為一比丘好言教語。如法<a class="t" id="0917b18"></a>如毘尼如佛所教。彼作如是言。是法是毘<a class="t" id="0917b19"></a>尼是佛所教。受是忍是。若如是諍事滅。是<a class="t" id="0917b20"></a>為阿難言諍以一滅滅現前毘尼不用多<a class="t" id="0917b21"></a>人語。現前義如上。僧為二比丘三比丘僧<a class="t" id="0917b22"></a>亦如是。佛語阿難。彼諍比丘。不忍可僧作<a class="t" id="0917b23"></a>如是滅諍。聞異住處有好眾僧好上座智慧<a class="t" id="0917b24"></a>人。彼諍比丘。以此諍事故。應往彼住處。若<a class="t" id="0917b25"></a>在道路。能得如法如毘尼如佛所教滅<a class="t" id="0917b26"></a>諍者。是為阿難言諍以一滅滅現前毘尼<a class="t" id="0917b27"></a>不用多人語。是中現前義如上。若彼諍比丘<a class="t" id="0917b28"></a>在道路。不能得如法如毘尼如佛所教<a class="t" id="0917b29"></a>滅諍者。彼諍比丘。應至彼僧中上座有智<a class="t" id="0917c01"></a>慧人前作如是言。我此諍事。如是起如實<a class="t" id="0917c02"></a>因是起。僧作如是滅。我不忍可。是故來至<a class="t" id="0917c03"></a>長老所善哉長老。為我如法如毘尼如佛<a class="t" id="0917c04"></a>所教滅此諍事。若長老能為我等滅此諍<a class="t" id="0917c05"></a>事。如法如毘尼如佛所教者。我等當於<a class="t" id="0917c06"></a>長老前捨此諍事。若長老不能如法如毘<a class="t" id="0917c07"></a>尼如佛所教滅此諍事者。我等自在作諍。<a class="t" id="0917c08"></a>更令罪深重。不如法如毘尼如佛所教滅<a class="t" id="0917c09"></a>諍。諸比丘住止不安樂。彼諍比丘。應如是<a class="t" id="0917c10"></a>在僧前捨此諍事。此僧應語彼諍比丘言。<a class="t" id="0917c11"></a>長老諍事。若如是起如實如所因起。如彼<a class="t" id="0917c12"></a>眾僧滅諍。若能如實說者。我等當量宜能<a class="t" id="0917c13"></a>滅此諍事不若長老諍事。如是起如實如<a class="t" id="0917c14"></a>所因起。如眾僧滅諍而不如實說。如是長<a class="t" id="0917c15"></a>老此諍事更深重。非法非毘尼非佛所教。<a class="t" id="0917c16"></a>諍事不得滅。諸比丘不得安樂住。彼僧應<a class="t" id="0917c17"></a>作如是受諍。受已應斷決。若彼諍比丘是<a class="t" id="0917c18"></a>下座者。應語言小出。我等自共評此事。如<a class="t" id="0917c19"></a>法如毘尼如佛所教。若諍比丘是上座者。<a class="t" id="0917c20"></a>僧應自避至餘處共評斷此事。如法如毘<a class="t" id="0917c21"></a>尼如佛所教。眾僧作如是念。我等若在僧<a class="t" id="0917c22"></a>前評此事。恐更有餘事起。令彼此善惡言<a class="t" id="0917c23"></a>說不了。我等寧可與諸智慧人別集一處<a class="t" id="0917c24"></a>共評此事。佛告阿難彼時僧即應作白共<a class="t" id="0917c25"></a>評此事。作如是白。大德僧聽。若僧時到僧<a class="t" id="0917c26"></a>忍聽。僧今集諸智慧者共別評斷事。白如<a class="t" id="0917c27"></a>是。應作如是白已共評斷事。若比丘有<a class="t" id="0917c28"></a>十法者。應差別評斷事。何等十。一持戒具<a class="t" id="0917c29"></a>足。二多聞。三若誦二部毘尼極利。四若廣<a class="t" id="0918a01"></a>解其義。五若善巧言語辭辯了了堪任問答<a class="t" id="0918a02"></a>令彼歡喜。六若諍事起能滅。七不愛。八不<a class="t" id="0918a03"></a>恚。九不怖。十不癡。有如此十法者。應差共<a class="t" id="0918a04"></a>別評斷事。彼有十法者。應別住一處共<a class="t" id="0918a05"></a>評斷此事。斷事比丘中。有不誦戒者。不<a class="t" id="0918a06"></a>知戒毘尼。便捨正義作非法語。僧應白<a class="t" id="0918a07"></a>遣此比丘出。應如是白。大德僧聽彼某甲<a class="t" id="0918a08"></a>比丘。不誦戒不知戒毘尼。便捨正義作<a class="t" id="0918a09"></a>非法語。若僧時到僧忍聽。僧今遣此比丘出。<a class="t" id="0918a10"></a>白如是。應作如是白已遣出。佛語阿難。<a class="t" id="0918a11"></a>彼坐斷事比丘中。有誦戒不誦戒毘尼。彼<a class="t" id="0918a12"></a>捨正義說少許文。佛告阿難。僧應作白<a class="t" id="0918a13"></a>遣此斷事比丘出。應如是白大德僧聽。彼<a class="t" id="0918a14"></a>某甲比丘。誦戒不誦戒毘尼。彼捨正義說<a class="t" id="0918a15"></a>少許文。若僧時到僧忍聽。僧今遣此比丘出。<a class="t" id="0918a16"></a>白如是。白已遣出。若評斷事比丘中。有<a class="t" id="0918a17"></a>法師在座。彼捨正義。以言辭力強說。佛<a class="t" id="0918a18"></a>告阿難。僧應作白遣此比丘出。作如是<a class="t" id="0918a19"></a>白。大德僧聽。此某甲比丘法師。捨正法義<a class="t" id="0918a20"></a>以言辭力強說。若僧時到僧忍聽。僧今遣<a class="t" id="0918a21"></a>此比丘出。白如是。應作如是白已遣出。若<a class="t" id="0918a22"></a>評斷事比丘坐中。誦戒誦毘尼。彼順正義<a class="t" id="0918a23"></a>如法說。佛告阿難。僧應如法如毘尼如佛<a class="t" id="0918a24"></a>所教佐助此比丘。若彼諍事。彼僧不如法<a class="t" id="0918a25"></a>如毘尼如佛所教滅此諍者。今此僧應<a class="t" id="0918a26"></a>如法如毘尼如佛所教滅此諍事。若彼僧<a class="t" id="0918a27"></a>如法如毘尼如佛所教滅此諍事者。今此<a class="t" id="0918a28"></a>僧亦忍可此事。僧即應語彼諍比丘言。若<a class="t" id="0918a29"></a>彼僧如法如毘尼如佛所教滅此諍事。<a class="t" id="0918b01"></a>我等亦忍可此事如法滅諍。今我等亦當作<a class="t" id="0918b02"></a>如是滅諍。若作如是得滅諍者。是為阿難<a class="t" id="0918b03"></a>言諍以一滅滅現前毘尼不用多人語。現前<a class="t" id="0918b04"></a>義法乃至界亦如上。若諍事如法滅已。後發<a class="t" id="0918b05"></a>起者波逸提如上。彼諍比丘不忍可第二僧<a class="t" id="0918b06"></a>作如是滅諍。聞彼住處有眾多比丘持法<a class="t" id="0918b07"></a>持律持摩夷。彼諍比丘。應往彼持法持律<a class="t" id="0918b08"></a>持摩夷比丘所。若彼比丘至中道能滅諍事<a class="t" id="0918b09"></a>者。是為阿難言諍以一滅滅現前毘尼不<a class="t" id="0918b10"></a>用多人語。是中現前者云何現前法毘尼人。<a class="t" id="0918b11"></a>僧界如上。如法滅諍已。後更發起者。得波<a class="t" id="0918b12"></a>逸提如上。若彼諍比丘。不能中道如法如<a class="t" id="0918b13"></a>毘尼如佛所教滅諍事。彼諍比丘。應往彼<a class="t" id="0918b14"></a>眾多比丘持法持律持摩夷者所作如是言。<a class="t" id="0918b15"></a>長老。我此諍事。因如是起如是實因是起。<a class="t" id="0918b16"></a>僧作如是滅諍。第二僧亦作如是滅。我不<a class="t" id="0918b17"></a>忍可。故來至長老間。善哉長老。能如法如<a class="t" id="0918b18"></a>毘尼如佛所教。滅此諍事者。我當於長老<a class="t" id="0918b19"></a>間捨此諍事。若長老不能如法如毘尼<a class="t" id="0918b20"></a>如佛所教滅此諍事者。我等便自在作諍。<a class="t" id="0918b21"></a>更令罪深重。不如法如毘尼如佛所教<a class="t" id="0918b22"></a>滅此諍事者。諸比丘住止不安樂。彼諍比<a class="t" id="0918b23"></a>丘。應在彼眾多比丘前捨此諍事。彼眾多<a class="t" id="0918b24"></a>比丘。應語此諍比丘言。若長老。此諍事如<a class="t" id="0918b25"></a>所起如實如所因起。如第二僧滅諍如實<a class="t" id="0918b26"></a>說。說已捨諍。我等當量宜能滅此諍不。若<a class="t" id="0918b27"></a>長老。不如實說者。此諍事自在。作罪更深<a class="t" id="0918b28"></a>重。不如法如毘尼如佛所教滅諍者。諸<a class="t" id="0918b29"></a>比丘住止不安樂阿難。彼眾多比丘。應作<a class="t" id="0918c01"></a>如是受諍。受諍已決斷。若彼諍比丘是下座<a class="t" id="0918c02"></a>者。應語言汝小避。我等欲評斷事。若是<a class="t" id="0918c03"></a>上座者。應自避餘處共評斷此事。若彼僧<a class="t" id="0918c04"></a>不如法如毘尼如佛所教滅諍。第二僧亦<a class="t" id="0918c05"></a>不如法如毘尼如佛所教滅此諍事。眾多<a class="t" id="0918c06"></a>比丘應如法如毘尼如佛所教滅此諍事。<a class="t" id="0918c07"></a>若彼僧如法滅諍。第二僧亦如法滅諍。眾多<a class="t" id="0918c08"></a>比丘亦應忍可此事。應語彼諍比丘言。如<a class="t" id="0918c09"></a>彼第二僧滅諍。我等亦忍可。今當作如是<a class="t" id="0918c10"></a>滅諍。是為阿難言諍以一滅滅現前。毘尼不<a class="t" id="0918c11"></a>用多人語。是中現前者。法毘尼人亦如上。<a class="t" id="0918c12"></a>如法滅諍已。後更發起者。得波逸提如上。<a class="t" id="0918c13"></a>往二比丘所持法持律持摩夷亦如是。<a class="t" id="0918c14"></a>往一比丘所持法乃至持摩夷亦如是。</p>
<a class="t" id="0918c15"></a>
<p>
<a class="sc" id="5"></a>
<a class="t-linehead" id="0918c15"></a>
爾時舍衛國比丘諍。時舍衛眾僧如法滅諍。<a class="t" id="0918c16"></a>彼諍比丘。不忍可僧滅諍事。聞彼住處亦<a class="t" id="0918c17"></a>如上。眾多比丘亦如上。二比丘一比丘亦如<a class="t" id="0918c18"></a>上。彼諍比丘。不忍可舍衛僧滅諍。乃至一<a class="t" id="0918c19"></a>比丘。便往至佛所。頭面禮足在一面坐。以<a class="t" id="0918c20"></a>此因緣具白世尊。世尊即集比丘僧。無數<a class="t" id="0918c21"></a>方便呵責彼諍比丘言。汝所為非。非威儀<a class="t" id="0918c22"></a>非沙門法非淨行非隨順行。所不應為。<a class="t" id="0918c23"></a>云何癡人。舍衛僧如法滅諍而不忍可。乃至<a class="t" id="0918c24"></a>一比丘滅諍亦不忍可。世尊以無數方便呵<a class="t" id="0918c25"></a>責已告諸比丘。應滅此諍用多人語。聽<a class="t" id="0918c26"></a>行舍羅差行舍羅人白二羯磨。有五法不<a class="t" id="0918c27"></a>應差使行舍羅。有愛有恚有怖有癡不<a class="t" id="0918c28"></a>知己行不行。有如是五法。不應差使行<a class="t" id="0918c29"></a>舍羅。不愛不恚不怖不癡知己行不行。有<a class="t" id="0919a01"></a>如是五法。應差行舍羅。眾中應如是差堪<a class="t" id="0919a02"></a>能羯磨者。如上作如是白。大德僧聽。若僧<a class="t" id="0919a03"></a>時到僧忍聽。僧差某甲比丘行舍羅。白如<a class="t" id="0919a04"></a>是。大德僧聽。僧今差某甲比丘行舍羅。誰<a class="t" id="0919a05"></a>諸長老忍。僧差某甲比丘行舍羅者默然。誰<a class="t" id="0919a06"></a>不忍者說。僧已忍。差某甲比丘行舍羅竟。<a class="t" id="0919a07"></a>僧忍默然故。是事如是持。有三種行舍羅。<a class="t" id="0919a08"></a>一顯露二覆藏三就耳語。云何顯露。彼諸比<a class="t" id="0919a09"></a>丘作如是念。眾中非法比丘多。然彼和尚<a class="t" id="0919a10"></a>阿闍梨皆如法應顯露行舍羅。彼諸比丘<a class="t" id="0919a11"></a>作如是念。眾中多非法人。而上座智人持<a class="t" id="0919a12"></a>法持毘尼持摩夷者皆如法語。應顯露行<a class="t" id="0919a13"></a>舍羅。諸比丘作如是念。不知此諍事為如<a class="t" id="0919a14"></a>法語者多非法語者多。然彼和尚阿闍梨皆<a class="t" id="0919a15"></a>如法。彼比丘應顯露行舍羅。諸比丘作如<a class="t" id="0919a16"></a>是念。不知此諍事為法語多非法語多。然<a class="t" id="0919a17"></a>彼上座智人持法持毘尼持摩夷皆如法。<a class="t" id="0919a18"></a>說彼比丘應顯露行舍羅。彼諸比丘作如<a class="t" id="0919a19"></a>是念。此諍事法語人多。即應顯露行舍羅。<a class="t" id="0919a20"></a>應如是行。應作二種舍羅。一破二完。作舍<a class="t" id="0919a21"></a>羅已。應作白。作如是語者捉不破舍羅。<a class="t" id="0919a22"></a>作如是語者捉破舍羅。行舍羅已。應別處<a class="t" id="0919a23"></a>數。若如法語比丘多者。彼應作白。作如是<a class="t" id="0919a24"></a>語者諍事滅。若如法語比丘少者。即應作<a class="t" id="0919a25"></a>亂已便起去。應遣信往比丘住處。僧中<a class="t" id="0919a26"></a>白言。彼住處非法比丘多。善哉長老。能往至<a class="t" id="0919a27"></a>彼若如法語比丘多。諍事滅功德多。此比丘<a class="t" id="0919a28"></a>聞應往。若不往如法治。若作如是諍事<a class="t" id="0919a29"></a>滅者。是為阿難言諍以二滅滅現前毘尼<a class="t" id="0919b01"></a>用多人語是中現前者。法毘尼人界僧義如<a class="t" id="0919b02"></a>上。是中云何用多人語。若用多人說。持法<a class="t" id="0919b03"></a>持毘尼持摩夷。若如法滅已。後更發起者。<a class="t" id="0919b04"></a>波逸提如上。云何覆藏行舍羅。諸比丘作<a class="t" id="0919b05"></a>如是念。此諍事如法比丘多。而彼和尚阿<a class="t" id="0919b06"></a>闍梨不如法。我等若顯露行舍羅。恐諸比丘<a class="t" id="0919b07"></a>隨和尚阿闍梨捉舍羅。彼比丘應覆藏行<a class="t" id="0919b08"></a>舍羅。彼作如是念。此諍事如法比丘多。彼<a class="t" id="0919b09"></a>眾中有上座標首智人者。持法持毘尼持<a class="t" id="0919b10"></a>摩夷而住非法。若我等顯露行舍羅者。諸<a class="t" id="0919b11"></a>比丘隨彼眾中上座標首智人住非法者<a class="t" id="0919b12"></a>捉舍羅。是比丘應覆藏行舍羅。二句不知<a class="t" id="0919b13"></a>亦如上。應如是行舍羅。從二種乃至如法<a class="t" id="0919b14"></a>滅諍已。後更發起得波逸提。如上顯露行<a class="t" id="0919b15"></a>舍羅。云何為耳語行舍羅。彼比丘作如是<a class="t" id="0919b16"></a>念。如法比丘多。彼和尚阿闍梨非法說。彼<a class="t" id="0919b17"></a>應耳語行舍羅。彼比丘作如是念。此諍事<a class="t" id="0919b18"></a>如法比丘多。而彼眾中上座智人標首比丘<a class="t" id="0919b19"></a>住非法持法持毘尼持摩夷。彼比丘應耳<a class="t" id="0919b20"></a>語行舍羅二句不知亦如上。應作二種舍<a class="t" id="0919b21"></a>羅。一破二完。應作白。如是語者捉完舍羅。<a class="t" id="0919b22"></a>如是語者捉破舍羅。彼行舍羅時。應希<a class="t" id="0919b23"></a>坐間容一人身小障翳。彼比丘作耳語。語<a class="t" id="0919b24"></a>言。汝和尚同和尚阿闍梨同阿闍梨親厚知<a class="t" id="0919b25"></a>識已捉舍羅。善哉汝亦當捉舍羅。慈愍故。<a class="t" id="0919b26"></a>若如法比丘多。諍事得滅得功德多。行舍<a class="t" id="0919b27"></a>羅已。在一面數之。從此乃至如法滅諍已。<a class="t" id="0919b28"></a>後更發起得波逸提如上。有十不如法捉<a class="t" id="0919b29"></a>舍羅。不解捉舍羅。不與善伴共捉舍羅。欲<a class="t" id="0919c01"></a>令非法者多捉舍羅。知非法比丘多捉舍<a class="t" id="0919c02"></a>羅。欲令眾僧破故捉舍羅。知眾僧當破故<a class="t" id="0919c03"></a>捉舍羅。非法捉舍羅。別眾捉舍羅。以小犯<a class="t" id="0919c04"></a>故捉舍羅。不如所見故捉舍羅。云何不解<a class="t" id="0919c05"></a>捉舍羅。於此諍事不決了。不知是法非法<a class="t" id="0919c06"></a>乃至說不說。是為不解捉舍羅。云何不與善<a class="t" id="0919c07"></a>伴共捉舍羅。若比丘多聞持法持毘尼持<a class="t" id="0919c08"></a>摩夷。不與作伴法非法乃至說不說。是為<a class="t" id="0919c09"></a>不與善伴捉舍羅。云何令非法比丘多捉舍<a class="t" id="0919c10"></a>羅。彼比丘作如是念。此諍事多有如法比<a class="t" id="0919c11"></a>丘。我今當捉非法舍羅。令非法比丘多。是<a class="t" id="0919c12"></a>為令非法比丘多捉舍羅。云何知多非法比<a class="t" id="0919c13"></a>丘多捉舍羅。彼比丘作如是念。此諍事非<a class="t" id="0919c14"></a>法比丘多為非法伴捉舍羅。是為知非法比<a class="t" id="0919c15"></a>丘多捉舍羅。云何欲令僧破捉舍羅。彼作<a class="t" id="0919c16"></a>如是念。此諍事如法比丘多。我今捉非法舍<a class="t" id="0919c17"></a>羅令眾僧破。是為欲令眾僧破捉舍羅。云<a class="t" id="0919c18"></a>何知僧當破捉舍羅。彼比丘知非法比丘<a class="t" id="0919c19"></a>多。為非法伴黨捉舍羅。是為知僧當破捉<a class="t" id="0919c20"></a>舍羅。云何非法捉舍羅。白二白四羯磨。白異<a class="t" id="0919c21"></a>羯磨異是為非法捉舍羅。云何別眾捉舍羅。<a class="t" id="0919c22"></a>同一界羯磨不盡集。應囑授者不囑授。<a class="t" id="0919c23"></a>在現前應呵者便呵。是為別眾捉舍羅。云<a class="t" id="0919c24"></a>何以小犯事捉舍羅。或念犯罪或不故犯<a class="t" id="0919c25"></a>或發心作如是捉舍羅。是為小犯事捉舍<a class="t" id="0919c26"></a>羅。云何不如所見捉舍羅。異見異忍捉舍<a class="t" id="0919c27"></a>羅。是為不如所見捉舍羅。是為十種非法<a class="t" id="0919c28"></a>捉舍羅。復有十如法捉舍羅。解捉舍羅乃<a class="t" id="0919c29"></a>至如所見捉舍羅。是為十如法捉舍羅<span class="t-note">（此即反上<a class="t" id="0920a01"></a>十不如法捉舍羅也）</span>有五種平當人。或有人身不作口<a class="t" id="0920a02"></a>作。或有人口不作身作或有人身不作口<a class="t" id="0920a03"></a>不作或有人身作口作。或有人不愛不恚不<a class="t" id="0920a04"></a>怖不癡。云何有人身不作口作。有人身不<a class="t" id="0920a05"></a>現相口說言教。是為有人身不作口作。云<a class="t" id="0920a06"></a>何有人口不作身作。有人身現相口不說<a class="t" id="0920a07"></a>言教。是為有人口不作身作。云何有人身<a class="t" id="0920a08"></a>不作口不作。有人身不現相口不說言<a class="t" id="0920a09"></a>教。是為身不作口不作。云何身作口作。有<a class="t" id="0920a10"></a>人身現相口說言教。是為身作口作。是中<a class="t" id="0920a11"></a>有人。不愛不恚不怖不癡。此人於彼人中。<a class="t" id="0920a12"></a>最為尊貴殊勝第一。猶若乳出酪酪出酥<a class="t" id="0920a13"></a>酥出醍醐最勝無比。如是不愛不恚不怖不<a class="t" id="0920a14"></a>癡。於彼人中。最為尊貴殊勝無比。是為五<a class="t" id="0920a15"></a>種平當人。</p>
<a class="t" id="0920a16"></a>
<p class="endsection">
<span class="t-juanname">四分律卷第四十七</span></p>
<a class="t" id="0920a17"></a><a class="t" id="0920a18"></a><a class="t" id="0920a19"></a>
<hr>
<a class="t-juannumber" id="juan-48"></a>
<p class="suttainfo">
<span class="t-juanname">四分律卷第四十八<span class="t-note">（三分之十二）</span><a class="t" id="0920a20"></a><a class="t" id="0920a21"></a></span><br>
<span class="t-byline">姚秦罽賓三藏佛陀耶舍<a class="t" id="0920a22"></a>共竺佛念等譯</span><a class="t" id="0920a23"></a><br>
<span class="t-headname">滅諍揵度之二</span><a class="t" id="0920a24"></a></p>
<p>
<a class="sc" id="6"></a>
<a class="t-linehead" id="0920a24"></a>
爾時阿難。從坐起偏袒右肩右膝著地合<a class="t" id="0920a25"></a>掌白佛言。覓諍以幾滅滅。佛告阿難。覓諍<a class="t" id="0920a26"></a>以四滅滅。現前毘尼。憶念毘尼。不癡毘尼。<a class="t" id="0920a27"></a>罪處所毘尼。阿難復問。頗有覓諍以二滅<a class="t" id="0920a28"></a>滅。不以不癡毘尼罪處所毘尼滅耶。佛告<a class="t" id="0920a29"></a>阿難有。又問。何者是。佛告阿難。若比丘不<a class="t" id="0920b01"></a>犯重罪波羅夷僧殘偷蘭遮。諸比丘言犯波<a class="t" id="0920b02"></a>羅夷僧殘偷蘭遮。而諸比丘語言。汝憶犯波<a class="t" id="0920b03"></a>羅夷僧殘偷蘭遮不。彼不憶即答言。我不<a class="t" id="0920b04"></a>憶犯波羅夷乃至偷蘭遮。長老。莫數難詰<a class="t" id="0920b05"></a>問我。而彼比丘故難詰不止。阿難僧應與<a class="t" id="0920b06"></a>此比丘憶念毘尼。白四羯磨如上。有三非<a class="t" id="0920b07"></a>法與憶念毘尼。若比丘犯重罪波羅夷僧殘<a class="t" id="0920b08"></a>偷蘭遮。諸比丘言。犯重罪波羅夷僧殘偷蘭<a class="t" id="0920b09"></a>遮。彼比丘語言。汝憶犯重罪波羅夷乃至<a class="t" id="0920b10"></a>偷蘭遮不。答言。我不憶犯。長老。莫數難<a class="t" id="0920b11"></a>詰問我。而彼比丘故難詰不止。彼從僧乞<a class="t" id="0920b12"></a>憶念毘尼。僧若與作憶念毘尼者非法。若比<a class="t" id="0920b13"></a>丘犯重罪波羅夷僧殘偷蘭遮。諸比丘亦言。<a class="t" id="0920b14"></a>犯重罪波羅夷僧殘偷蘭遮。問言。汝憶犯<a class="t" id="0920b15"></a>重罪波羅夷乃至偷蘭遮不。答言。我不憶<a class="t" id="0920b16"></a>犯重罪波羅夷乃至偷蘭遮。我憶犯小罪<a class="t" id="0920b17"></a>當如法懺悔。諸長老。莫數難詰問我。而諸<a class="t" id="0920b18"></a>比丘故難詰不止。彼從僧乞憶念毘尼。僧<a class="t" id="0920b19"></a>若與憶念毘尼者非法。若比丘犯重罪波<a class="t" id="0920b20"></a>羅夷僧殘偷蘭遮。諸比丘亦言。犯重罪波羅<a class="t" id="0920b21"></a>夷僧殘偷蘭遮問言。汝憶犯重罪不。答言。<a class="t" id="0920b22"></a>我不憶犯重罪波羅夷僧殘偷蘭遮。我憶<a class="t" id="0920b23"></a>犯小罪已如法懺悔。諸長老。莫數難詰問<a class="t" id="0920b24"></a>我。而諸比丘故難詰不止。彼從僧乞憶念<a class="t" id="0920b25"></a>毘尼。若僧與憶念毘尼者非法。是為三種與<a class="t" id="0920b26"></a>非法憶念毘尼。有三種與如法憶念毘尼<span class="t-note">（即反<a class="t" id="0920b27"></a>上三句是如法與憶念毘尼）</span>有五不如法與憶念毘尼。不<a class="t" id="0920b28"></a>現前。不自言。不清淨。非法。別眾。是為五非<a class="t" id="0920b29"></a>法與憶念毘尼。有五如法與憶念毘尼。現前<a class="t" id="0920c01"></a>自言清淨法和合。是為五如法與憶念毘尼。<a class="t" id="0920c02"></a>若如是諍事滅。是為阿難覓諍以二滅滅。<a class="t" id="0920c03"></a>現前毘尼憶念毘尼。不用不癡毘尼罪處所。<a class="t" id="0920c04"></a>是中云何現前法毘尼人僧界如上是中云<a class="t" id="0920c05"></a>何憶念毘尼。彼比丘此罪更不應舉不應<a class="t" id="0920c06"></a>作憶念。若比丘如法諍事滅已。後更發起<a class="t" id="0920c07"></a>者。得波逸提如上阿難復問。頗有覓諍以<a class="t" id="0920c08"></a>二滅滅。現前毘尼不癡毘尼。不用憶念毘<a class="t" id="0920c09"></a>尼罪處所耶。</p>
<a class="t" id="0920c10"></a>
<p>
<a class="sc" id="7"></a>
<a class="t-linehead" id="0920c10"></a>
佛告阿難有。問言。何者是。佛告阿難。是中<a class="t" id="0920c11"></a>有比丘。癲狂心亂多犯眾罪。後還得心。諸<a class="t" id="0920c12"></a>比丘皆言。犯重罪波羅夷僧殘偷蘭遮。即問<a class="t" id="0920c13"></a>言。汝憶犯重罪波羅夷僧殘偷蘭遮不。彼<a class="t" id="0920c14"></a>不憶犯重罪。答言。我不犯重罪波羅夷乃<a class="t" id="0920c15"></a>至偷蘭遮。我癲狂心亂時多犯眾罪。此非<a class="t" id="0920c16"></a>故作。是我癲狂故耳。諸長老。莫數難詰問<a class="t" id="0920c17"></a>我。而諸比丘故難詰不止彼作如是念。我<a class="t" id="0920c18"></a>當云何。白諸比丘。諸比丘白佛。佛言。聽僧<a class="t" id="0920c19"></a>與此比丘不癡毘尼。白四羯磨如上。有三非<a class="t" id="0920c20"></a>法與不癡毘尼。若比丘不癡。而詐作癡。多<a class="t" id="0920c21"></a>犯眾罪非沙門法。諸比丘言。犯重罪波羅<a class="t" id="0920c22"></a>夷僧殘偷蘭遮。諸比丘即問言。汝憶犯重罪<a class="t" id="0920c23"></a>波羅夷乃至偷蘭遮不。答言。我癡狂時多犯<a class="t" id="0920c24"></a>眾罪非沙門法。非是我故作。是癡狂故耳。<a class="t" id="0920c25"></a>諸長老。莫數難詰問我。而諸比丘故難詰不<a class="t" id="0920c26"></a>止。彼從僧乞不癡毘尼。僧若與不癡毘尼。<a class="t" id="0920c27"></a>是為非法。<span class="t-note">（此是初句。次第二句亦同上。正以言我憶犯眾罪如人夢中所作耳。次第三<a class="t" id="0920c28"></a>句亦同。正以言我憶犯眾罪。如人從高山墮地攬捉少片物。我亦如是）</span>是為三非<a class="t" id="0920c29"></a>法與不癡毘尼。有三如法與不癡毘尼。<span class="t-note">（即反<a class="t" id="0921a01"></a>三句是如法）</span>有五非法與不癡毘尼。有五如法<a class="t" id="0921a02"></a>與不癡毘尼如上。若如是諍事滅者。是<a class="t" id="0921a03"></a>為阿難覓諍以二滅滅。現前毘尼不癡毘<a class="t" id="0921a04"></a>尼。不用憶念毘尼罪處所。是中現前如<a class="t" id="0921a05"></a>上。云何不癡毘尼。彼比丘此罪。更不應舉<a class="t" id="0921a06"></a>不應作憶念者是。彼比丘如法諍事滅已。<a class="t" id="0921a07"></a>後更發起者。得波逸提如上。阿難又問。<a class="t" id="0921a08"></a>頗有覓諍以二滅滅。現前毘尼罪處所。不<a class="t" id="0921a09"></a>用憶念毘尼不癡毘尼耶。佛言有。問言。<a class="t" id="0921a10"></a>何者是。若比丘好論議。與外道論時得<a class="t" id="0921a11"></a>切難。便前後言語相違。若在眾僧中問<a class="t" id="0921a12"></a>時。亦前後言語相違。眾中故妄語。阿難。<a class="t" id="0921a13"></a>僧應與此比丘罪處所。白四羯磨如上有<a class="t" id="0921a14"></a>三非法與罪處所毘尼。不作舉。不作憶念。<a class="t" id="0921a15"></a>不作自言。是為三。復有三。無犯。犯不<a class="t" id="0921a16"></a>可懺罪。若犯罪已懺。復有三。不舉非法<a class="t" id="0921a17"></a>別眾不作憶念非法別眾不作自言非法<a class="t" id="0921a18"></a>別眾不犯非法別眾。犯不可懺罪非法別眾。<a class="t" id="0921a19"></a>犯罪已懺非法別眾。不現前非法別眾。是<a class="t" id="0921a20"></a>為三非法與罪處所。復有三如法與罪處所<a class="t" id="0921a21"></a><span class="t-note">（即反上事更不異。故不出是如法也）</span>是為三如法與罪處所。有<a class="t" id="0921a22"></a>五非法與罪處所。不現前不作自言不清淨非<a class="t" id="0921a23"></a>法別眾。是為五非法與罪處所。<span class="t-note">（次有五句如法反上事是更無<a class="t" id="0921a24"></a>異故不出）</span>若如是諍事滅。是為覓諍以二滅滅。<a class="t" id="0921a25"></a>現前毘尼罪處所。不用憶念毘尼不癡毘尼<a class="t" id="0921a26"></a>是中現前義如上。云何罪處所。彼比丘此<a class="t" id="0921a27"></a>罪。與作舉作憶念者是。彼比丘若諍事如<a class="t" id="0921a28"></a>法滅已。後更發起。得波逸提如上。阿難<a class="t" id="0921a29"></a>復問犯諍以幾滅滅。佛告阿難。犯諍以<a class="t" id="0921b01"></a>三滅滅。現前毘尼。自言治。草覆地。阿難<a class="t" id="0921b02"></a>復問。頗有犯諍以二滅滅。現前毘尼自<a class="t" id="0921b03"></a>言治。不用草覆地耶。佛言有。問言。何<a class="t" id="0921b04"></a>者是。佛告阿難。若比丘犯罪。若欲在一<a class="t" id="0921b05"></a>比丘前懺。應至一清淨比丘所偏露右肩。<a class="t" id="0921b06"></a>若上座禮足右膝著地合掌說罪名說罪<a class="t" id="0921b07"></a>種作如是言。長老一心念。我某甲比丘犯<a class="t" id="0921b08"></a>某甲罪。今從長老懺悔。不敢覆藏。懺悔<a class="t" id="0921b09"></a>則安樂。不懺悔不安樂。憶念犯發露知而<a class="t" id="0921b10"></a>不覆藏。長老憶我清淨戒身具足清淨布薩<a class="t" id="0921b11"></a>如是第二第三說。彼應語言。自責汝心<a class="t" id="0921b12"></a>應生厭離。答言爾。若作如是諍事滅者。<a class="t" id="0921b13"></a>是為阿難犯諍以二滅滅。現前毘尼自言<a class="t" id="0921b14"></a>治。不用如草覆地。是中現前者。法毘尼<a class="t" id="0921b15"></a>如上。人現前者。受懺悔者是也。是中云<a class="t" id="0921b16"></a>何自言。說罪名說罪種懺悔者是。云何<a class="t" id="0921b17"></a>治。自責汝心生厭離也。若諍事滅已。後更<a class="t" id="0921b18"></a>發起者波逸提。除受欲已餘者如上。若欲<a class="t" id="0921b19"></a>在二比丘邊懺悔。應至彼二清淨比丘所<a class="t" id="0921b20"></a>偏露右肩。若是上座。禮足已右膝著地合<a class="t" id="0921b21"></a>掌說罪名說罪種。作如是言。懺法如上。<a class="t" id="0921b22"></a>受懺者應先問彼第二比丘。若長老聽我<a class="t" id="0921b23"></a>受某甲比丘懺者我當受。彼第二比丘應<a class="t" id="0921b24"></a>言可爾。若欲在三比丘邊懺亦如是。若<a class="t" id="0921b25"></a>欲在僧中懺者。應往僧中偏露右肩脫<a class="t" id="0921b26"></a>革屣禮僧足已右膝著地合掌白如是言。<a class="t" id="0921b27"></a>大德僧聽。我某甲比丘犯某甲罪。今從僧懺<a class="t" id="0921b28"></a>悔。如是三說。受懺者應作白然後受彼懺。<a class="t" id="0921b29"></a>應作如是白。大德僧聽。彼某甲比丘犯某<a class="t" id="0921c01"></a>甲罪。今從僧懺悔。若僧時到僧忍聽。我受<a class="t" id="0921c02"></a>某甲比丘懺。白如是。應作如是白已受懺。<a class="t" id="0921c03"></a>受懺者應語言。自責汝心。生厭離。彼應答<a class="t" id="0921c04"></a>言爾。若作如是諍事滅者。是為阿難犯諍<a class="t" id="0921c05"></a>以二滅滅。現前毘尼自言治。不用如草覆<a class="t" id="0921c06"></a>地。是中現前者。法毘尼乃至界如上。是中云<a class="t" id="0921c07"></a>何自言。說罪名說罪種。懺悔者是。云何治。<a class="t" id="0921c08"></a>自責汝心生厭離者是。如法諍事滅已。後<a class="t" id="0921c09"></a>更發起者如上。阿難又問。大德。頗有犯諍<a class="t" id="0921c10"></a>以二滅滅。現前毘尼草覆地。不用自言<a class="t" id="0921c11"></a>治耶。佛言有。又問何者是。答言。若比丘諍<a class="t" id="0921c12"></a>事。是中比丘。多犯眾罪非沙門法。言無齊<a class="t" id="0921c13"></a>限。出入行來不順威儀。彼作如是念。我等<a class="t" id="0921c14"></a>此諍事。多犯眾罪非沙門法。言無齊限。<a class="t" id="0921c15"></a>出入行來不順威儀。我等若自共尋究此<a class="t" id="0921c16"></a>事。恐令罪深重。不得如法如毘尼如佛<a class="t" id="0921c17"></a>所教諍事滅。令諸比丘住止不安樂。阿難。<a class="t" id="0921c18"></a>彼一眾中有智慧堪能比丘。從座起偏露右<a class="t" id="0921c19"></a>肩右膝著地合掌作如是言。諸長老。我等<a class="t" id="0921c20"></a>此諍事。多犯眾罪非沙門法。言無齊限。出<a class="t" id="0921c21"></a>入行來不順威儀。若我等尋究此事。恐令<a class="t" id="0921c22"></a>罪深重。不得如法如毘尼如佛所教諍事<a class="t" id="0921c23"></a>滅。令諸比丘住止不安樂。若長老忍者。我<a class="t" id="0921c24"></a>今為諸長老作如草覆地懺悔此罪。第二<a class="t" id="0921c25"></a>眾中亦如是說。阿難。彼諸比丘應作白如<a class="t" id="0921c26"></a>草覆地懺。如是白。大德僧聽。若僧時到僧<a class="t" id="0921c27"></a>忍聽。僧今此諍事作草覆地懺悔。白如是。<a class="t" id="0921c28"></a>應作如是白已。作如草覆地懺悔。阿難。是<a class="t" id="0921c29"></a>一眾中有智慧堪能者。從座起偏露右肩<a class="t" id="0922a01"></a>右膝著地合掌作如是白。諸長老。我今此<a class="t" id="0922a02"></a>諸諍事已所犯罪。除重罪遮不至白衣家羯<a class="t" id="0922a03"></a>磨。若諸長老聽者。為諸長老及己。作草覆<a class="t" id="0922a04"></a>地懺悔。第二眾亦應作如是說。若作如<a class="t" id="0922a05"></a>是諍事滅者。是為阿難犯諍以二滅滅。現<a class="t" id="0922a06"></a>前毘尼草覆地。不用自言治現前義如上。<a class="t" id="0922a07"></a>云何草覆地。不稱說罪名罪種懺悔者是。若<a class="t" id="0922a08"></a>諍事滅已後更發起者如上。阿難又問。事諍<a class="t" id="0922a09"></a>以幾滅滅。佛言。以一切滅滅。隨所犯。爾<a class="t" id="0922a10"></a>時長老優波離。從坐起偏露右肩右膝著<a class="t" id="0922a11"></a>地白佛言。作自言治。一切如法不。佛語優<a class="t" id="0922a12"></a>波離。自言治不一切如法。是中比丘不犯<a class="t" id="0922a13"></a>波羅夷。彼不作舉不作憶念。自言犯波羅<a class="t" id="0922a14"></a>夷。諸比丘即與作波羅夷罪治。優波離。是<a class="t" id="0922a15"></a>為非法自言治。優波離。是中比丘不犯波<a class="t" id="0922a16"></a>羅夷。彼不作舉不作憶念。彼自言犯僧殘。<a class="t" id="0922a17"></a>諸比丘即與作僧殘罪治。優波離。是為非<a class="t" id="0922a18"></a>法與自言治。乃至自言犯惡說亦如是。優<a class="t" id="0922a19"></a>波離。是中比丘不犯僧殘。彼不作舉不作<a class="t" id="0922a20"></a>憶念。彼比丘自言犯波羅夷。諸比丘與作波<a class="t" id="0922a21"></a>羅夷罪治。優波離。是為非法自言治。優波<a class="t" id="0922a22"></a>離。是中比丘不犯僧殘。諸比丘不作舉不<a class="t" id="0922a23"></a>作憶念。彼比丘自言犯僧殘。諸比丘與作<a class="t" id="0922a24"></a>僧殘法治。是為非法與自言治。是中比丘不<a class="t" id="0922a25"></a>犯僧殘。自言犯波逸提乃至惡說亦如是。<a class="t" id="0922a26"></a>是中比丘不犯波逸提。自言犯波羅夷乃至<a class="t" id="0922a27"></a>惡說亦如是。是中比丘不犯波羅提提舍<a class="t" id="0922a28"></a>尼。自言犯波羅夷乃至惡說亦如是。偷蘭<a class="t" id="0922a29"></a>遮乃至惡說亦如是。突吉羅乃至惡說亦<a class="t" id="0922b01"></a>如是。惡說從自言犯波羅夷。還至惡說亦<a class="t" id="0922b02"></a>如是。優波離。是中比丘不犯波羅夷。彼作<a class="t" id="0922b03"></a>舉作憶念。便自言犯波羅夷。諸比丘即與<a class="t" id="0922b04"></a>作波羅夷法治。是為非法作自言治。乃至<a class="t" id="0922b05"></a>自言犯惡說。七句互作頭亦如上。優波離。<a class="t" id="0922b06"></a>是中比丘犯波羅夷。彼不作舉不作憶念。<a class="t" id="0922b07"></a>自言犯僧殘。諸比丘即與作僧殘治。是為<a class="t" id="0922b08"></a>非法自言治。乃至自言犯惡說亦如是。是<a class="t" id="0922b09"></a>中比丘犯僧殘。彼比丘不作舉不作憶念。<a class="t" id="0922b10"></a>便自言犯波羅夷。諸比丘即與作波羅夷罪<a class="t" id="0922b11"></a>治。是為非法與自言治。是中比丘犯僧殘。<a class="t" id="0922b12"></a>彼比丘不作舉不作憶念。便自言犯波逸<a class="t" id="0922b13"></a>提。諸比丘即與作波逸提罪治。是為非法與<a class="t" id="0922b14"></a>自言治。乃至自言犯惡說。互作頭亦如是。<a class="t" id="0922b15"></a>優波離。是中比丘犯波羅夷。彼比丘作舉<a class="t" id="0922b16"></a>作憶念。便言犯僧殘。諸比丘即與作僧殘<a class="t" id="0922b17"></a>罪治。乃至惡說互作句亦如是。是為優波<a class="t" id="0922b18"></a>離非法與自言治。優波離復問。云何如法自<a class="t" id="0922b19"></a>言治。佛言。若比丘犯波羅夷。彼不作舉不<a class="t" id="0922b20"></a>作憶念。彼自言犯波羅夷。諸比丘即為作<a class="t" id="0922b21"></a>波羅夷罪治。是為如法與自言治。乃至惡說<a class="t" id="0922b22"></a>亦如是。優波離。是中比丘犯波羅夷彼作<a class="t" id="0922b23"></a>舉作憶念。彼自言犯波羅夷。諸比丘即與<a class="t" id="0922b24"></a>作波羅夷治。是為如法與自言治。乃至惡說<a class="t" id="0922b25"></a>亦如是。優波離。是為如法與自言治。時有<a class="t" id="0922b26"></a>比丘。語餘比丘言。我犯不淨行欲休道。彼<a class="t" id="0922b27"></a>比丘語言。宜知是時。彼比丘去。優波離不<a class="t" id="0922b28"></a>遠經行。優波離聞。至彼比丘所問言。何所<a class="t" id="0922b29"></a>論說彼言。我犯不淨行欲休道。問言汝誰<a class="t" id="0922c01"></a>邊犯。答言與故二俱。問言故二在何處。答<a class="t" id="0922c02"></a>言在憂禪國。問言汝往彼耶。答言不往。彼<a class="t" id="0922c03"></a>來耶。答言不來。問言汝云何犯。答言我於<a class="t" id="0922c04"></a>夢中犯。優波離言。汝去乃至不犯突吉羅。<a class="t" id="0922c05"></a><span class="t-note">（滅諍揵度具足竟）</span>。</p>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-kd15">◀ 破僧揵度第十五 (Saṅghabheda Khandhaka)</a><a class="top" href="#">
▲ TOP </a><a class="next" href="/zh/zh-dg-kd17">比丘尼揵度第十七 (Bhikkhunī Khandhaka)
▶</a>
</div>
</body>
</html>