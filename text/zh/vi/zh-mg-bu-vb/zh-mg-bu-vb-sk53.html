<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-mg-bu-vb-sk53">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 53</span>
<span class="mirror-right">學法五十三</span> </h1>
</div>
<p>
<a class="sc" id="1"></a>
<a class="t-linehead" id="0409a10"></a>
佛住毘舍離。廣說如上。爾時難陀優波難陀
<a class="t" id="0409a11"></a>
為覆頭梨車童子說法。為世人所譏。云何沙
<a class="t" id="0409a12"></a>
門釋子如伎兒為覆頭人說法。此壞敗人有
<a class="t" id="0409a13"></a>
何道法。而此童子無恭敬心。聞如是微妙法。
<a class="t" id="0409a14"></a>
應<span class="gaiji">却<!--gaiji,卻,1[去*ㄗ],2&#x5374;,3-->
</span>頭上覆。云何覆頭聽法。諸比丘以是因
<a class="t" id="0409a15"></a>
緣。往白世尊。佛言。呼難陀優波難陀來。來已
<a class="t" id="0409a16"></a>
佛問。汝實爾不。答言。實爾。佛言。汝云何為
<a class="t" id="0409a17"></a>
無病覆頭人說法。從今日後不得為覆頭人
<a class="t" id="0409a18"></a>
說法。除病。佛告諸比丘。皆悉令集。十利故
<a class="t" id="0409a19"></a>
與諸比丘制戒。乃至已聞者當重聞。不得為
<a class="t" id="0409a20"></a>
覆頭人說法。除病。應當學。病者世尊說無罪。
<a class="t" id="0409a21"></a>
覆頭者一切覆頭。說法者。如上說得為病人
<a class="t" id="0409a22"></a>
說法無罪。若比丘為塔為僧事。詣王若地主
<a class="t" id="0409a23"></a>
時。乃至邊有淨人者當立意為彼人說。王聽
<a class="t" id="0409a24"></a>
無罪。若比丘在怖畏嶮道行時。防衛人言。尊
<a class="t" id="0409a25"></a>
者。為我說法。彼雖覆頭為說法無罪。若放
<a class="t" id="0409a26"></a>
恣諸根為無病覆頭人說法者。越學法。狂癡
<a class="t" id="0409a27"></a>
心亂無罪。是故說。不得為覆頭人說法。除病。
<a class="t" id="0409a28"></a>
應當學。</p>
<a class="t" id="0409a29"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bu-vb-sk52">◀ Sekhiyā 52</a><a class="top" href="#">
▲ TOP </a><a class="next" href="/zh/zh-mg-bu-vb-sk54">Sekhiyā 54 ▶</a>
</div>
</body>
</html>