<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-mg-bu-vb-sk54">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 54</span>
<span class="mirror-right">學法五十四</span> </h1>
</div>
<p>
<a class="sc" id="1"></a>
<a class="t-linehead" id="0409a29"></a>
佛住毘舍離。廣說如上。爾時難陀優波難陀
<a class="t" id="0409b01"></a>
為纏頭梨車童子說法。為世人所譏。云何沙
<a class="t" id="0409b02"></a>
門釋子如伎說人為纏頭人說法。此壞敗人
<a class="t" id="0409b03"></a>
有何道法。然此童子無恭敬心。聞是妙法。
<a class="t" id="0409b04"></a>
云何纏頭聽說法。諸比丘以是因緣。往白世
<a class="t" id="0409b05"></a>
尊。佛言。呼難陀優波難陀來。來已佛問。汝實
<a class="t" id="0409b06"></a>
爾不。答言。實爾。佛言。汝云何為無病纏頭人
<a class="t" id="0409b07"></a>
說法。從今日後不得為纏頭人說法。除病。佛
<a class="t" id="0409b08"></a>
告諸比丘。依止毘舍離城住者。皆悉令集。
<a class="t" id="0409b09"></a>
以十利故與諸比丘制戒。乃至已聞者當
<a class="t" id="0409b10"></a>
重聞。不得為纏頭人說法。除病。應當學。病者
<a class="t" id="0409b11"></a>
世尊說無罪。纏頭者。若衣纏若絹纏。說法者
<a class="t" id="0409b12"></a>
如上說。得為病纏頭人說法無罪。若比丘為
<a class="t" id="0409b13"></a>
塔為僧事故。詣王若地主。彼作是言。比丘為
<a class="t" id="0409b14"></a>
我說法。不得語令解纏恐生疑心故。若邊有
<a class="t" id="0409b15"></a>
淨人者當作意為彼說。王雖聽無罪。若比丘
<a class="t" id="0409b16"></a>
在怖畏嶮道行時。防衛人言。尊者。為我說法。
<a class="t" id="0409b17"></a>
彼人雖纏頭為說無罪。若放恣諸根為無病
<a class="t" id="0409b18"></a>
纏頭人說法者。越學法。狂癡心亂無罪。是故
<a class="t" id="0409b19"></a>
說不得為纏頭人說法。除病。應當學。</p>
<a class="t" id="0409b20"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bu-vb-sk53">◀ Sekhiyā 53</a><a class="top" href="#">
▲ TOP </a><a class="next" href="/zh/zh-mg-bu-vb-sk55">Sekhiyā 55 ▶</a>
</div>
</body>
</html>