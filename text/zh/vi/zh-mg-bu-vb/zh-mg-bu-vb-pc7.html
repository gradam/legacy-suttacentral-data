<!DOCTYPE html>
<html data-prev="zh-mg-bu-vb-pc6" data-next="zh-mg-bu-vb-pc8">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bu-vb-pc7">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 7</span>
<span class="mirror-right">波夜提七</span> </h1>
</div>
<p>
<a class="sc" id="1"></a>
<a class="t-linehead" id="0337a13"></a>
佛住舍衛城。廣說如上。如第四戒妄語中事
<a class="t" id="0337a14"></a>
事因緣廣說。但此中以說實為異。乃至佛語
<a class="t" id="0337a15"></a>
比丘。此是惡事。譬如婬女賣色自活。汝等亦
<a class="t" id="0337a16"></a>
爾。乃以微妙實法向人說。為口腹故賣色活
<a class="t" id="0337a17"></a>
命。佛告諸比丘。依止舍衛城住者盡集。以
<a class="t" id="0337a18"></a>
十利故與諸比丘制戒。乃至已聞者當重聞。
<a class="t" id="0337a19"></a>
若比丘自稱得過人法。我如是知如是見。說
<a class="t" id="0337a20"></a>
實者波夜提。比丘者如上說。自稱過人法。
<a class="t" id="0337a21"></a>
過人法如上說。若自言我法智耶。越毘尼心
<a class="t" id="0337a22"></a>
悔。若言我法智。越毘尼罪。若言我得法智作
<a class="t" id="0337a23"></a>
證。波夜提。句句如上廣說。乃至十無學法。
<a class="t" id="0337a24"></a>
說實者波夜提。若比丘語女人言。某處夏安
<a class="t" id="0337a25"></a>
居比丘盡非凡夫。得越毘尼心悔。問言。尊者
<a class="t" id="0337a26"></a>
亦在中耶。答言。亦在中。得越毘尼罪。若優婆
<a class="t" id="0337a27"></a>
夷問言。尊者亦得此法不。答言得。說實者波
<a class="t" id="0337a28"></a>
夜提。若比丘語優婆夷言。某處自恣比丘非
<a class="t" id="0337a29"></a>
凡夫。皆是阿羅漢。得越毘尼心悔。優婆夷言。
<a class="t" id="0337b01"></a>
尊者亦彼間自恣耶。答言。如是。得越毘尼
<a class="t" id="0337b02"></a>
罪。復問。尊者亦得阿羅漢耶。答言得。說實
<a class="t" id="0337b03"></a>
者波夜提罪。若復言某處繩里比丘。王家
<a class="t" id="0337b04"></a>
大臣家長者家居士家汝家。為汝家眷屬授
<a class="t" id="0337b05"></a>
經。比丘乃至如是去。比丘住坐臥。著如是
<a class="t" id="0337b06"></a>
衣。捉如是<span class="gaiji">鉢<!--gaiji,缽,1[金*本],2&#x9262;,3-->
</span>。食如是食。亦如是。若中國語向
<a class="t" id="0337b07"></a>
邊地說。若邊地語向中國說。若中國語向中
<a class="t" id="0337b08"></a>
國說。若邊地語向邊地說。若說義不說味越
<a class="t" id="0337b09"></a>
毘尼罪。若說味不說義越毘尼心悔。若說義
<a class="t" id="0337b10"></a>
說味得波夜提。非說義非說味無罪。若作書
<a class="t" id="0337b11"></a>
手相印。現義不現味得越毘尼罪。若現味不
<a class="t" id="0337b12"></a>
現義越毘尼心悔。現義現味偷蘭遮。不現義
<a class="t" id="0337b13"></a>
不現味無罪。下至現阿羅漢相越毘尼心悔。
<a class="t" id="0337b14"></a>
是故說。◎</p>
<a class="t" id="0337b15"></a>
<p class="endsection">
<span class="t-juanname">摩訶僧祇律卷第十三</span></p>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bu-vb-pc6">◀ Pācittiyā 6</a><a class="top" href="#">
▲ TOP </a><a class="next" href="/zh/zh-mg-bu-vb-pc8">Pācittiyā 8 ▶</a>
</div>
</body>
</html>