<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bu-vb-np8">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 8</span>
<span class="mirror-right">尼薩耆波夜提八</span> </h1>
</div>
<p>
<a class="sc" id="1"></a>
佛住舍
<a class="t" id="0304b22"></a>
衛城。爾時有乞食比丘。時到著入聚落衣持
<a class="t" id="0304b23"></a>
<span class="gaiji">鉢<!--gaiji,缽,1[金*本],2&#x9262;,3-->
</span>入城。次行乞食到一家。其家婦人語比丘
<a class="t" id="0304b24"></a>
言。我某日當飯僧施衣。比丘言善哉姊妹。作
<a class="t" id="0304b25"></a>
三堅法身命財。中間莫有留難。言已便去。比
<a class="t" id="0304b26"></a>
丘乞食還已至溫室中。語諸比丘言。我語長
<a class="t" id="0304b27"></a>
老好事。答言有何好事。我聞某甲優婆夷。某
<a class="t" id="0304b28"></a>
日欲請僧食布施衣。時難陀優波難陀聞已即
<a class="t" id="0304b29"></a>
問言。長老其家門巷在何處。姓字何等。問
<a class="t" id="0304c01"></a>
知已明日清旦。著入聚落衣到其家言。無病
<a class="t" id="0304c02"></a>
優婆夷。優婆夷言和南阿闍梨。比丘言。我
<a class="t" id="0304c03"></a>
聞好消息。問言聞何等事。答言聞汝欲請僧
<a class="t" id="0304c04"></a>
設供施衣。答言有是心。但恐中間諸難不成。
<a class="t" id="0304c05"></a>
比丘言汝請僧設供施衣。欲與長老比丘好
<a class="t" id="0304c06"></a>
惡衣。若與<span class="gaiji">麁<!--gaiji,麤,1[色-巴+鹿],2&#x9E81;,3-->
</span>者。正當與沙彌。園民及著衣
<a class="t" id="0304c07"></a>
架上。若與我好者。我當著入王家貴勝邊當
<a class="t" id="0304c08"></a>
禮佛。有人問者。我當語言。某甲信心優婆夷
<a class="t" id="0304c09"></a>
與我。汝可得名稱受用功德。答言更無正有
<a class="t" id="0304c10"></a>
是已許僧。若有者亦當別施。比丘言與不與
<a class="t" id="0304c11"></a>
任汝意。言已便去。檀越作是念。若與彼不與
<a class="t" id="0304c12"></a>
僧者僧是良福田。若不與彼與僧者。彼有王
<a class="t" id="0304c13"></a>
力能作不饒益事。畏彼故不與僧。因彼發不
<a class="t" id="0304c14"></a>
喜心故二俱不與。諸比丘問乞食比丘。汝前
<a class="t" id="0304c15"></a>
所聞絕無消息。乞食比丘言。我知定剋明日。
<a class="t" id="0304c16"></a>
乞食比丘明旦。著入聚落衣到其家。即問優
<a class="t" id="0304c17"></a>
婆夷言。何故不見供辦作諸飯食。答言阿闍
<a class="t" id="0304c18"></a>
梨因難陀優波難陀破我善心。問言何故即
<a class="t" id="0304c19"></a>
具說上事。乞食比丘聞已。語諸比丘。諸比
<a class="t" id="0304c20"></a>
丘以是因緣往白世尊。佛言呼難陀優波難
<a class="t" id="0304c21"></a>
陀來。來已佛問比丘汝實爾不。答言實爾。佛
<a class="t" id="0304c22"></a>
言癡人此是惡事。汝作二不饒益。施者失
<a class="t" id="0304c23"></a>
福。受者失利。佛言汝常不聞我無量方便毀
<a class="t" id="0304c24"></a>
呰多欲讚歎少欲。汝云何先不自恣請而為
<a class="t" id="0304c25"></a>
好故往勸。此非法非律非如佛教。不可以是
<a class="t" id="0304c26"></a>
長養善法。佛告諸比丘。依止舍衛城比丘皆
<a class="t" id="0304c27"></a>
悉令集。以十利故為諸比丘制戒。乃至已聞
<a class="t" id="0304c28"></a>
者當重聞。為比丘故若居士居士婦為辦衣
<a class="t" id="0304c29"></a>
價。如是言我辦如是如是衣。價買如是如是
<a class="t" id="0305a01"></a>
衣。與某甲比丘。是比丘先不自恣請為好故。
<a class="t" id="0305a02"></a>
便到居士所作如是言。為我作如是衣為好
<a class="t" id="0305a03"></a>
故。若得衣者。尼薩耆波夜提。為比丘者若僧
<a class="t" id="0305a04"></a>
若眾多若一人。居士者如上說。衣者欽婆
<a class="t" id="0305a05"></a>
羅衣劫貝衣芻摩衣憍舍耶衣舍那衣麻衣軀
<a class="t" id="0305a06"></a>
牟提衣。衣價者金銀寶物等。辦者若今日若
<a class="t" id="0305a07"></a>
明日若半月若一月。我辦如是如是衣。價買
<a class="t" id="0305a08"></a>
如是如是衣。與某甲比丘是名辦。先不自恣
<a class="t" id="0305a09"></a>
請者。先知不自恣請。便謂自恣請。知自恣請。
<a class="t" id="0305a10"></a>
餘比丘便謂自恣請。我知自恣請與餘物。便
<a class="t" id="0305a11"></a>
謂自恣請與我衣。往者若到居士田上若到
<a class="t" id="0305a12"></a>
家若入屋裏。索者我須青若黃若赤若黑若
<a class="t" id="0305a13"></a>
種種茜色等。若長若廣若長廣。若隨所索者
<a class="t" id="0305a14"></a>
與。若更與餘者。皆尼薩耆波夜提。為好者。
<a class="t" id="0305a15"></a>
知足好。不知足好。<span class="gaiji">麁<!--gaiji,麤,1[色-巴+鹿],2&#x9E81;,3-->
</span>足好。云何知足好。若與
<a class="t" id="0305a16"></a>
細衣時便言。我須<span class="gaiji">麁<!--gaiji,麤,1[色-巴+鹿],2&#x9E81;,3-->
</span>者。是名知足好。得者尼
<a class="t" id="0305a17"></a>
薩耆。不知足好者。若與<span class="gaiji">麁<!--gaiji,麤,1[色-巴+鹿],2&#x9E81;,3-->
</span>衣時。便作是言。若
<a class="t" id="0305a18"></a>
與我<span class="gaiji">麁<!--gaiji,麤,1[色-巴+鹿],2&#x9E81;,3-->
</span>衣者。不中觸我<span class="gaiji">脚<!--gaiji,腳,1[腳-谷+去],2&#x811A;,3-->
</span>。我是貴人。應與我
<a class="t" id="0305a19"></a>
好衣。是名不知足好。得尼薩耆。<span class="gaiji">麁<!--gaiji,麤,1[色-巴+鹿],2&#x9E81;,3-->
</span>足好者。
<a class="t" id="0305a20"></a>
若與細衣時便言。我不用是好衣。我是阿練
<a class="t" id="0305a21"></a>
若如鹿在林中。住在空地與我<span class="gaiji">麁<!--gaiji,麤,1[色-巴+鹿],2&#x9E81;,3-->
</span>者足障寒
<a class="t" id="0305a22"></a>
熱風雨。是名<span class="gaiji">麁<!--gaiji,麤,1[色-巴+鹿],2&#x9E81;,3-->
</span>足好。若得者尼薩耆波夜
<a class="t" id="0305a23"></a>
提。尼薩耆波夜提者。是衣應僧中捨。波夜提
<a class="t" id="0305a24"></a>
罪應悔過。若不捨而悔越比尼罪。波夜提者
<a class="t" id="0305a25"></a>
如上說。是故世尊說為比丘故。若居士居士
<a class="t" id="0305a26"></a>
婦。乃至為好故。若得衣者尼薩耆波夜提。</p>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bu-vb-np7">◀ Nissaggiyā Pācittiyā 7</a><a class="top" href="#">
▲ TOP </a><a class="next" href="/zh/zh-mg-bu-vb-np9">Nissaggiyā Pācittiyā 9 ▶</a>
</div>
</body>
</html>