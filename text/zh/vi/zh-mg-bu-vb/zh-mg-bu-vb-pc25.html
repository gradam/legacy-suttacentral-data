<!DOCTYPE html>
<html data-prev="zh-mg-bu-vb-pc24" data-next="zh-mg-bu-vb-pc26">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bu-vb-pc25">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 25</span>
<span class="mirror-right">波夜提二十五</span> </h1>
</div>
<p>
<a class="sc" id="1"></a>
<a class="t-linehead" id="0347c20"></a>
佛住舍衛城廣說如上。爾時尊者優陀夷善
<a class="t" id="0347c21"></a>
生比丘尼是本二。善生比丘尼語尊者優陀
<a class="t" id="0347c22"></a>
夷言。我明日當次守房可來共語。明日諸比
<a class="t" id="0347c23"></a>
丘尼各各入聚落乞食時優陀夷往善生比丘
<a class="t" id="0347c24"></a>
尼所。在屏處蹲。相向展轉生欲心。身生起相
<a class="t" id="0347c25"></a>
看而住爾時有老病比丘尼。出行遇見已心
<a class="t" id="0347c26"></a>
生慚愧。即便<span class="gaiji">却<!--gaiji,卻,1[去*ㄗ],2&#x5374;,3-->
</span>還。病比丘尼即以是事向諸
<a class="t" id="0347c27"></a>
比丘尼說。諸比丘尼語善生比丘尼言。汝出
<a class="t" id="0347c28"></a>
家人云何乃作此非法事。甚為可恥。善生
<a class="t" id="0347c29"></a>
比丘尼即瞋恚言。奇哉奇哉。是我親里比丘
<a class="t" id="0348a01"></a>
時時來看我。若我不與共相娛樂者。誰復
<a class="t" id="0348a02"></a>
應爾。是我家法有何可怪如是諸比丘尼一
<a class="t" id="0348a03"></a>
一難詰。是善生比丘尼辯才能一一答。諸比
<a class="t" id="0348a04"></a>
丘尼即以是事白大愛道。大愛道即白世尊。
<a class="t" id="0348a05"></a>
佛言呼優陀夷來。即便呼來。佛問優陀夷。
<a class="t" id="0348a06"></a>
汝實爾不。答言實爾。佛言。此是惡事。汝常
<a class="t" id="0348a07"></a>
不聞我無量方便。讚歎梵行毀呰婬欲耶。汝
<a class="t" id="0348a08"></a>
云何作是惡不善法。此非法非律不如佛教。
<a class="t" id="0348a09"></a>
不可以是長養善法。佛告諸比丘。依止舍衛
<a class="t" id="0348a10"></a>
城住者盡集。以十利故與諸比丘制戒。乃
<a class="t" id="0348a11"></a>
至已聞者當重聞。若比丘與一比丘尼共空
<a class="t" id="0348a12"></a>
屏處坐者。波夜提。比丘者如上說。一者一
<a class="t" id="0348a13"></a>
比丘一比丘尼。雖有人若狂癡心亂眠非人
<a class="t" id="0348a14"></a>
畜生。雖有如是比人。故名無人。空屏者僻
<a class="t" id="0348a15"></a>
靜處坐者共坐。波夜提者如上說。若比丘尼
<a class="t" id="0348a16"></a>
請一比丘食。一比丘尼共比丘坐。一比丘尼
<a class="t" id="0348a17"></a>
來往益食。益食比丘尼去時。比丘隨一一時
<a class="t" id="0348a18"></a>
得波夜提。若比丘尼坐者。比丘爾時應起。不
<a class="t" id="0348a19"></a>
得默然而起。使比丘尼疑欲作非法事。應當
<a class="t" id="0348a20"></a>
語言我欲起。若比丘尼問言。何以故起。應答
<a class="t" id="0348a21"></a>
言。世尊制戒不得與比丘尼共坐。若比丘尼
<a class="t" id="0348a22"></a>
言。尊者但坐我當起。比丘爾時坐者無罪。
<a class="t" id="0348a23"></a>
乃至沙彌尼。若在閣道板蹬上坐。移一一蹬
<a class="t" id="0348a24"></a>
上坐。比丘爾時隨一一移坐波夜提。若沙彌
<a class="t" id="0348a25"></a>
尼乃至減七歲。亦犯波夜提。比丘與比丘尼
<a class="t" id="0348a26"></a>
獨屏處坐波夜提。若精舍戶向道。若行人不
<a class="t" id="0348a27"></a>
斷。一切如與女人說法中廣說。是罪是覆處
<a class="t" id="0348a28"></a>
非是露處。亦是夜亦是晝。是一人非眾多。是
<a class="t" id="0348a29"></a>
近非是遠。是故說。</p>
<a class="t" id="0348b01"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-mg-bu-vb-pc24">◀ Pācittiyā 24</a><a class="top" href="#">
▲ TOP </a><a class="next" href="/zh/zh-mg-bu-vb-pc26">Pācittiyā 26 ▶</a>
</div>
</body>
</html>