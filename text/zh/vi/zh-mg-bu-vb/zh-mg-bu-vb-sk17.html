<!DOCTYPE html>
<html data-prev="zh-mg-bu-vb-sk16" data-next="zh-mg-bu-vb-sk18">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bu-vb-sk17">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 17</span>
<span class="mirror-right">學法十七</span> </h1>
</div>
<p>
<a class="sc" id="1"></a>
<a class="t-linehead" id="0402b09"></a>
佛住舍衛城。廣說如上。爾時六群比丘白衣
<a class="t" id="0402b10"></a>
家內坐。展轉調戲而共大笑。為世人所譏。云
<a class="t" id="0402b11"></a>
何沙門釋子如王子大臣婬<span class="gaiji">妷<!--gaiji,,1[女*失],2&#x59B7;,3-->
</span>女人。作姿
<a class="t" id="0402b12"></a>
而笑坐家內。問言。尊者。此中有何事可笑。何
<a class="t" id="0402b13"></a>
故出齗。欲賣齒耶。此壞敗人。有何道法。諸
<a class="t" id="0402b14"></a>
比丘以是因緣。往白世尊。佛言。呼六群比丘
<a class="t" id="0402b15"></a>
來。佛問比丘。汝實爾不。答言。實爾。佛言。汝
<a class="t" id="0402b16"></a>
出家人。云何賢聖毘尼中出齗大笑。從今日
<a class="t" id="0402b17"></a>
後不得家內坐笑。佛告諸比丘依止舍衛城
<a class="t" id="0402b18"></a>
住者。皆悉令集。以十利故。與諸比丘制戒。乃
<a class="t" id="0402b19"></a>
至已聞者當重聞。不得笑坐家內。應當學。
<a class="t" id="0402b20"></a>
不得白衣家內笑坐。若精舍內食上。和上阿
<a class="t" id="0402b21"></a>
闍梨長老比丘前坐不得笑。若有可笑事者。
<a class="t" id="0402b22"></a>
不得出齗現齒大笑。應當忍之。起無常苦空
<a class="t" id="0402b23"></a>
無我想思惟死想。當自齧舌。若復不止者不
<a class="t" id="0402b24"></a>
得現齗大笑。當以衣角遮口制之。若放恣諸
<a class="t" id="0402b25"></a>
根。白衣家內坐笑者。越學法。狂癡心亂無
<a class="t" id="0402b26"></a>
罪。是故說。不得笑坐家內。應當學。</p>
<a class="t" id="0402b27"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bu-vb-sk16">◀ Sekhiyā 16</a><a class="top" href="#">
▲ TOP </a><a class="next" href="/zh/zh-mg-bu-vb-sk18">Sekhiyā 18 ▶</a>
</div>
</body>
</html>