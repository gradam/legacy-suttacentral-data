<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bu-vb-sk10">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 10</span>
<span class="mirror-right">學法十</span> </h1>
</div>
<p>
<a class="sc" id="1"></a>
<a class="t-linehead" id="0401a14"></a>
佛住舍衛城。廣說如上。爾時六群比丘叉腰
<a class="t" id="0401a15"></a>
入白衣家。為世人所譏。云何沙門釋子如王
<a class="t" id="0401a16"></a>
子大臣力士。叉腰入人家內。此壞敗人何道
<a class="t" id="0401a17"></a>
之有。諸比丘以是因緣。往白世尊。佛言。呼六
<a class="t" id="0401a18"></a>
群比丘來。來已佛問比丘。汝實爾不。答言。實
<a class="t" id="0401a19"></a>
爾。佛言。此是惡事。從今日後不得叉腰入
<a class="t" id="0401a20"></a>
白衣家。佛告諸比丘。依止舍衛城住者。皆悉
<a class="t" id="0401a21"></a>
令集。以十利故。與諸比丘制戒。乃至已聞
<a class="t" id="0401a22"></a>
者當重聞。不得叉腰入家內。應當學。叉腰者。
<a class="t" id="0401a23"></a>
兩手叉腰。不得叉腰行入家內。若腰脊痛若
<a class="t" id="0401a24"></a>
風腫者。得叉腰無罪。若癰瘡癬以藥塗上
<a class="t" id="0401a25"></a>
畏污衣故。叉腰無罪。若放恣諸根。叉腰入家
<a class="t" id="0401a26"></a>
內者。越學法。狂癡心亂無罪。是故說。不得叉
<a class="t" id="0401a27"></a>
腰入家內。應當學。</p>
<a class="t" id="0401a28"></a>
<blockquote class="gatha">
<p>
內衣被上服　　好覆諦視入
<a class="t" id="0401a29"></a>
<br>
小聲不得笑　　覆頭反抄衣
<a class="t" id="0401b01"></a>
<br>
指行及叉腰　　學初跋渠竟</p>
</blockquote>
<a class="t" id="0401b02"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bu-vb-sk9">◀ Sekhiyā 9</a><a class="top" href="#">
▲ TOP </a><a class="next" href="/zh/zh-mg-bu-vb-sk11">Sekhiyā 11 ▶</a>
</div>
</body>
</html>