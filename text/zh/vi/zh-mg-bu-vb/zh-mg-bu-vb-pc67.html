<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-mg-bu-vb-pc67">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 67</span>
<span class="mirror-right">波夜提六十七</span> </h1>
</div>
<p>
<a class="sc" id="1"></a>
<a class="t-linehead" id="0380c24"></a>
佛住舍衛城廣說如上。爾時月八日十四
<a class="t" id="0380c25"></a>
日十五日齋日。比丘尼來詣佛所。頭面禮
<a class="t" id="0380c26"></a>
拜問訊。時十六群比丘去佛不遠。在一處坐。
<a class="t" id="0380c27"></a>
優<span class="gaiji">鉢<!--gaiji,缽,1[金*本],2&#x9262;,3-->
</span>羅比丘尼。脂梨沙彌尼。亦來禮拜問
<a class="t" id="0380c28"></a>
訊。禮拜問訊已。往十六群比丘所。以同年
<a class="t" id="0380c29"></a>
少相好樂故。至彼中坐。坐不正故彼見已
<a class="t" id="0381a01"></a>
更相指示而笑。時有婆羅門極醜陋僂脊
<a class="t" id="0381a02"></a>
<span class="gaiji">［仁－二＋匡］<!--gaiji,,1[仁-二+匡],2&#x344C;,3-->
</span>
<span class="gaiji">脚<!--gaiji,腳,1[腳-谷+去],2&#x811A;,3-->
</span>。將一年少端正婦來見。諸比丘笑。已
<a class="t" id="0381a03"></a>
作是念。此諸沙門見我醜陋。將端正婦。必
<a class="t" id="0381a04"></a>
當笑我。即瞋恚言。沙門釋子不知儀則。而形
<a class="t" id="0381a05"></a>
笑我。諸比丘即答言。我不笑汝。婆羅門言。不
<a class="t" id="0381a06"></a>
爾正笑我耳。作是語已。往至佛所。作是言。奇
<a class="t" id="0381a07"></a>
異。瞿曇。沙門釋子不知儀則。見我醜陋。將端
<a class="t" id="0381a08"></a>
正婦而形笑我。佛即與婆羅門隨順說法示
<a class="t" id="0381a09"></a>
教利喜。歡悅而去。去已佛言。呼十六群比
<a class="t" id="0381a10"></a>
丘來。來已佛問比丘。有婆羅門極醜陋。將端
<a class="t" id="0381a11"></a>
正婦汝見已實笑不。答言。不笑婆羅門。汝笑
<a class="t" id="0381a12"></a>
誰。答言。世尊。齋日優<span class="gaiji">鉢<!--gaiji,缽,1[金*本],2&#x9262;,3-->
</span>羅比丘尼脂梨沙彌
<a class="t" id="0381a13"></a>
尼來到我所。坐不正故。我見已互相指示。是
<a class="t" id="0381a14"></a>
故笑耳。佛言。梵行尼坐不正。汝當方便令起。
<a class="t" id="0381a15"></a>
云何笑之。今當罰汝。因是為諸弟子制戒。佛
<a class="t" id="0381a16"></a>
告諸比丘。依止舍衛城住者。皆悉令集。以十
<a class="t" id="0381a17"></a>
利故。為諸比丘制戒。乃至已聞者當重聞。若
<a class="t" id="0381a18"></a>
比丘以指相指。波夜提。比丘者。如上說。以
<a class="t" id="0381a19"></a>
一指指。波夜提。乃至五指亦如是。一切手指。
<a class="t" id="0381a20"></a>
波夜提。以拳指。偷蘭遮。若木若竹指。越毘尼
<a class="t" id="0381a21"></a>
罪。若比丘共諍以指相指。波夜提。若直月若
<a class="t" id="0381a22"></a>
知事人差次食以指。指言某甲去。波夜提。若
<a class="t" id="0381a23"></a>
捉竹木指。越毘尼罪。應語言某甲。當次食去。
<a class="t" id="0381a24"></a>
若沙彌眠欲喚起者。應彈指。若不覺者。不得
<a class="t" id="0381a25"></a>
以指挃。當牽衣挽令覺。若諸比丘在俗人家
<a class="t" id="0381a26"></a>
坐。摩訶羅比丘坐不正者。應語汝正坐。若不
<a class="t" id="0381a27"></a>
覺者。應語正。汝衣復不覺者。應語言摩訶羅
<a class="t" id="0381a28"></a>
覆汝形體。若比丘至比丘尼精舍中坐。比丘
<a class="t" id="0381a29"></a>
尼禮比丘足已。在比丘前坐。若坐不正者。不
<a class="t" id="0381b01"></a>
得語令慚愧。應作方便。令起取物。若檀越家
<a class="t" id="0381b02"></a>
坐。婦女來禮比丘足。在前坐不正者。不得語
<a class="t" id="0381b03"></a>
令慚愧。當作方便。發遣取物。若奸婬女來
<a class="t" id="0381b04"></a>
試弄比丘。故不正坐者。不得語。但當避去。
<a class="t" id="0381b05"></a>
是故說。</p>
<a class="t" id="0381b06"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bu-vb-pc66">◀ Pācittiyā 66</a><a class="top" href="#">
▲ TOP </a><a class="next" href="/zh/zh-mg-bu-vb-pc68">Pācittiyā 68 ▶</a>
</div>
</body>
</html>