<!DOCTYPE html>
<html data-prev="zh-mg-bu-vb-sk58" data-next="zh-mg-bu-vb-sk60">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bu-vb-sk59">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 59</span>
<span class="mirror-right">學法五十九</span> </h1>
</div>
<p>
<a class="sc" id="1"></a>
<a class="t-linehead" id="0410b12"></a>
佛住毘舍離。廣說如上。爾時難陀優波難陀
<a class="t" id="0410b13"></a>
為持杖梨車童子說法。為世人所譏。云何沙
<a class="t" id="0410b14"></a>
門釋子如伎人為捉杖人說法。此壞敗人有
<a class="t" id="0410b15"></a>
何道法。然此童子無恭敬心。聞是妙法應當
<a class="t" id="0410b16"></a>
捨杖。云何捉杖聽法。諸比丘以是因緣。往白
<a class="t" id="0410b17"></a>
世尊。佛言。呼難陀優波難陀來。來已佛問。汝
<a class="t" id="0410b18"></a>
實爾不。答言。實爾。佛言。汝云何為無病捉杖
<a class="t" id="0410b19"></a>
人說法。從今日後不得為持杖人說法。除病。
<a class="t" id="0410b20"></a>
佛告諸比丘。皆悉令集。十利故。與諸比丘制
<a class="t" id="0410b21"></a>
戒。乃至已聞者當重聞。不得為持杖人說法。
<a class="t" id="0410b22"></a>
除病。應當學。病者世尊說無罪。捉杖者。一切
<a class="t" id="0410b23"></a>
杖。說法者。如上說。不得為無病持杖人說法。
<a class="t" id="0410b24"></a>
病者無罪。若比丘為塔為僧事。詣王若地主。
<a class="t" id="0410b25"></a>
彼言。比丘為我說法。不得語令放杖。恐生
<a class="t" id="0410b26"></a>
疑心故。若邊有淨人者。應作意為淨人說。王
<a class="t" id="0410b27"></a>
雖聽無罪。若比丘在怖畏嶮道行時。防衛人
<a class="t" id="0410b28"></a>
言。尊者。為我說法。彼雖捉杖為說法無罪。
<a class="t" id="0410b29"></a>
若放恣諸根為無病捉杖人說法者。越學法。
<a class="t" id="0410c01"></a>
狂癡心亂無罪。是故說。不得為持杖人說法。
<a class="t" id="0410c02"></a>
除病。應當學。</p>
<a class="t" id="0410c03"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bu-vb-sk58">◀ Sekhiyā 58</a><a class="top" href="#">
▲ TOP </a><a class="next" href="/zh/zh-mg-bu-vb-sk60">Sekhiyā 60 ▶</a>
</div>
</body>
</html>