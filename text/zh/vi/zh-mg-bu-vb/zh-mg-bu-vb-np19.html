<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bu-vb-np19">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 19</span>
<span class="mirror-right">尼薩耆波夜提十九</span> </h1>
</div>
<a class="t" id="0312c03"></a>
<p>
<a class="sc" id="1"></a>
<a class="t-linehead" id="0312c03"></a>
佛住舍衛城。廣說如上。時六群比丘在市中。
<a class="t" id="0312c04"></a>
買酥油蜜石蜜。乳酪魚肉。種種買食。為世
<a class="t" id="0312c05"></a>
人所嫌。云何沙門釋子不能乞食。到諸市中
<a class="t" id="0312c06"></a>
買食而食。失沙門法。何道之有。諸比丘以是
<a class="t" id="0312c07"></a>
因緣。往白世尊。佛言。呼六群比丘來。來已佛
<a class="t" id="0312c08"></a>
問六群比丘。汝實市中種種買食。為世人所
<a class="t" id="0312c09"></a>
嫌耶。答言。實爾世尊。佛言。此是惡事。正應
<a class="t" id="0312c10"></a>
為世人所嫌。汝常不聞我讚歎少欲呵責多
<a class="t" id="0312c11"></a>
欲耶。此非法非律。不如佛教。不可以是長養
<a class="t" id="0312c12"></a>
善法。佛告諸比丘。依止舍衛城比丘。皆悉令
<a class="t" id="0312c13"></a>
集以十利故。為諸比丘制戒。乃至已聞者當
<a class="t" id="0312c14"></a>
重聞。若比丘種種買賣。尼薩耆波夜提。比
<a class="t" id="0312c15"></a>
丘者如上說種種者。若自問價。若使人問
<a class="t" id="0312c16"></a>
價。若自上價。若使人上價。若自下價。若使
<a class="t" id="0312c17"></a>
人下價。問價者。此物直幾許。答言。爾許與
<a class="t" id="0312c18"></a>
汝。爾許取不作不淨問故。越比尼罪。得者
<a class="t" id="0312c19"></a>
尼薩耆。使人問者。語言汝往問彼物索幾許。
<a class="t" id="0312c20"></a>
若言索爾許者。汝便與爾所作不淨語。遣
<a class="t" id="0312c21"></a>
人問故。越比尼罪。得者尼薩耆。上價者。此價
<a class="t" id="0312c22"></a>
直幾許。答言。爾許與汝。爾許欲取。故諍
<a class="t" id="0312c23"></a>
上價作不淨語故。越比尼罪。得者尼薩耆。
<a class="t" id="0312c24"></a>
使人上者。語前人言。汝往上爾許。爾所得
<a class="t" id="0312c25"></a>
者。取是名不淨。遣使語越比尼罪。得者尼
<a class="t" id="0312c26"></a>
薩耆。下者此價直幾。答言一千。我與汝八
<a class="t" id="0312c27"></a>
百。若言九百。語言。我與汝七百。如是至十。
<a class="t" id="0312c28"></a>
下求他物不淨語故。越比丘罪。得者尼薩耆。
<a class="t" id="0312c29"></a>
使人下者。亦如是。若以時物還買時。物買夜
<a class="t" id="0313a01"></a>
分。物買七日。物買終身。物買隨身。物買重
<a class="t" id="0313a02"></a>
物。買不淨物。買淨不淨物。語時犯越比尼罪。
<a class="t" id="0313a03"></a>
得者尼薩耆。如是夜分七日。終身隨身物。
<a class="t" id="0313a04"></a>
重物淨不淨物。各各作問。亦如是。尼薩
<a class="t" id="0313a05"></a>
耆波夜提者。如上說。肆上衣先已有定價。比
<a class="t" id="0313a06"></a>
丘持價來。買衣置地時。應語物主言。此直
<a class="t" id="0313a07"></a>
知是衣。若不語默然。持去者。犯越比尼罪。買
<a class="t" id="0313a08"></a>
傘蓋箱革屣扇篋甘蔗。魚脯酥酪油蜜種種
<a class="t" id="0313a09"></a>
亦如是。有國土市買有常法齎直來著物邊。
<a class="t" id="0313a10"></a>
賣物主搖頭。當知相與比丘亦應語言。此直
<a class="t" id="0313a11"></a>
知是物。前人若解不解。要應作是語。若不
<a class="t" id="0313a12"></a>
作是語。默然持物去者。犯越比尼罪。若估客
<a class="t" id="0313a13"></a>
賣物應直五十而索百錢。比丘言。我以五十。
<a class="t" id="0313a14"></a>
如是如是求者。不名為下。若比丘知前人欲
<a class="t" id="0313a15"></a>
買物。不得抄市。應問言。汝止未若言未我
<a class="t" id="0313a16"></a>
方堅價。比丘爾時不得中間抄買。買者。犯越
<a class="t" id="0313a17"></a>
比尼罪。若言我休。當語物主言。我以此價
<a class="t" id="0313a18"></a>
知是物。若比丘共展轉貿易衣<span class="gaiji">鉢<!--gaiji,缽,1[金*本],2&#x9262;,3-->
</span>時。不得
<a class="t" id="0313a19"></a>
中間抄。抄者。犯越毘尼罪。若前人放已取
<a class="t" id="0313a20"></a>
者無罪。若眾僧中賣物。得上價。取無罪。若
<a class="t" id="0313a21"></a>
和尚阿闍梨欲取者不得抄。若比丘還共
<a class="t" id="0313a22"></a>
比丘。市買博易作不淨語。買者無罪。一切
<a class="t" id="0313a23"></a>
九十六種出家人邊。作不淨語。買者無罪。
<a class="t" id="0313a24"></a>
若比丘見人賣<span class="gaiji">鉢<!--gaiji,缽,1[金*本],2&#x9262;,3-->
</span>時。作是念。此<span class="gaiji">鉢<!--gaiji,缽,1[金*本],2&#x9262;,3-->
</span>好至某
<a class="t" id="0313a25"></a>
方。當得利。買時犯越比尼罪。若作是念。
<a class="t" id="0313a26"></a>
我有是物無有淨人。此是淨物。得買去無
<a class="t" id="0313a27"></a>
罪。到某方或和尚阿闍梨所須。或自為病。
<a class="t" id="0313a28"></a>
或作功德。買去本不為利。臨時得貴價賣
<a class="t" id="0313a29"></a>
無罪。如是一切物。若比丘糴穀時。作是念。
<a class="t" id="0313b01"></a>
此後當貴糴時。犯越毘尼罪。糶時尼薩耆。
<a class="t" id="0313b02"></a>
若作是念。恐某時穀貴。我今糴此穀。我當
<a class="t" id="0313b03"></a>
依是得誦經坐禪行道。到時穀大貴。若食長。
<a class="t" id="0313b04"></a>
若與和尚阿闍梨。若作功德。餘者糶得利無
<a class="t" id="0313b05"></a>
罪。若比丘儲藥草時作是念。此後當貴買
<a class="t" id="0313b06"></a>
時。犯越比尼罪。後賣者尼薩耆。若比丘買
<a class="t" id="0313b07"></a>
藥草時。作是念。為後病時。藥草貴難得故。
<a class="t" id="0313b08"></a>
買後若不病。或服殘賣得利者無罪。若營
<a class="t" id="0313b09"></a>
事比丘。雇<span class="gaiji">窰<!--gaiji,窯,1[穴/(徭-彳)],2&#x7AB0;,3-->
</span>師木師。作不淨語。犯越比尼
<a class="t" id="0313b10"></a>
罪。若泥師畫師。一切作師。亦如是。若僦賃
<a class="t" id="0313b11"></a>
車馬牛驢駝人船等。亦如是。若比丘為僧作
<a class="t" id="0313b12"></a>
直月行。市買酥油糴米豆麥<span class="gaiji">麪<!--gaiji,麵,1[麥*丏],2&#x9EAA;,3-->
</span>
<span class="gaiji">麨<!--gaiji,,1[麩-夫+少],2&#x9EA8;,3-->
</span>糒。求一切
<a class="t" id="0313b13"></a>
物時。作不淨語者。犯越比尼罪。若自為買酥
<a class="t" id="0313b14"></a>
油等物。一切作不淨語越比尼罪。得者犯
<a class="t" id="0313b15"></a>
尼薩耆。若比丘市買時。得訶嫌說實前人物。
<a class="t" id="0313b16"></a>
此好此惡。若<span class="gaiji">麁<!--gaiji,麤,1[色-巴+鹿],2&#x9E81;,3-->
</span>若細。斗秤大小香臭等無
<a class="t" id="0313b17"></a>
罪。若前人言。當與滿量平斗。應當語言。以此
<a class="t" id="0313b18"></a>
價知是。若乞食比丘。有長<span class="gaiji">麨<!--gaiji,,1[麩-夫+少],2&#x9EA8;,3-->
</span>糒。持到肆上。
<a class="t" id="0313b19"></a>
買酥油乳酪時。作不淨語。越比尼罪。得者
<a class="t" id="0313b20"></a>
尼薩耆波夜提。比丘不得至人<span class="gaiji">閙<!--gaiji,鬧,1[門@市],2&#x9599;,3-->
</span>處店肆上
<a class="t" id="0313b21"></a>
市買。得到邊少人肆上。言以此價知是。如
<a class="t" id="0313b22"></a>
是一切盡皆應言知。若乞食比丘有殘<span class="gaiji">麨<!--gaiji,,1[麩-夫+少],2&#x9EA8;,3-->
</span>。雇
<a class="t" id="0313b23"></a>
治革屣。作不淨語。犯越比尼罪。若前與<span class="gaiji">麨<!--gaiji,,1[麩-夫+少],2&#x9EA8;,3-->
</span>後
<a class="t" id="0313b24"></a>
治。若前治後與<span class="gaiji">麨<!--gaiji,,1[麩-夫+少],2&#x9EA8;,3-->
</span>無罪。若比丘以<span class="gaiji">鉢<!--gaiji,缽,1[金*本],2&#x9262;,3-->
</span>中殘食。
<a class="t" id="0313b25"></a>
雇人使治經行處。作不淨語。犯越比尼罪。
<a class="t" id="0313b26"></a>
應語知是若先與食後使作。若先使作後與
<a class="t" id="0313b27"></a>
食無罪。有檀越為比丘故。與店上錢語言。若
<a class="t" id="0313b28"></a>
某比丘日日來有所索。從意與彼比丘。後來
<a class="t" id="0313b29"></a>
索時作淨不淨語無罪。是比丘所索物店上
<a class="t" id="0313c01"></a>
無即與比丘錢餘處買。比丘往至餘處。求物
<a class="t" id="0313c02"></a>
時作不淨語。得者尼薩耆波夜提。若比丘店
<a class="t" id="0313c03"></a>
肆上。不淨語分別價。淨語取淨語分別價。
<a class="t" id="0313c04"></a>
不淨語取不淨語分別價。不淨語取淨語分
<a class="t" id="0313c05"></a>
別價。淨語取不淨語分別價。淨語取者。問前
<a class="t" id="0313c06"></a>
人。此物賣索幾許。我欲知此物。淨語分別
<a class="t" id="0313c07"></a>
價不淨語取者。知是物分別賣索幾許。我
<a class="t" id="0313c08"></a>
與如是買。不淨語分別價不淨語取者。如是
<a class="t" id="0313c09"></a>
分別賣索幾許。我如是買。淨語分別價淨
<a class="t" id="0313c10"></a>
語取者。如是價知如是知取。不淨語分別
<a class="t" id="0313c11"></a>
價淨語取者。犯越毘尼罪。淨語分別價不
<a class="t" id="0313c12"></a>
淨語取者。犯越比尼罪。不淨語分別價不淨
<a class="t" id="0313c13"></a>
語取者。尼薩耆波夜提。淨語分別價淨語取
<a class="t" id="0313c14"></a>
者無罪。是故說。</p>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bu-vb-np18">◀ Nissaggiyā Pācittiyā 18</a><a class="top" href="#">
▲ TOP </a><a class="next" href="/zh/zh-mg-bu-vb-np20">Nissaggiyā Pācittiyā 20 ▶</a>
</div>
</body>
</html>