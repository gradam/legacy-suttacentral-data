<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bu-vb-pc52">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 52</span>
<span class="mirror-right">波夜提五十二</span> </h1>
</div>
<p>
<a class="sc" id="1"></a>
<a class="t-linehead" id="0372c18"></a>
佛住毘舍離。廣說如上。爾時尊者優陀夷行
<a class="t" id="0372c19"></a>
道渴極。入聚落從女人索水。姊妹。施我水。
<a class="t" id="0372c20"></a>
女人即以水與之。水中有蟲。優陀夷見已。
<a class="t" id="0372c21"></a>
作是念。我但飲此無蟲處。飲時蟲隨水入
<a class="t" id="0372c22"></a>
口。飲已心生疑。即以是因緣。往白世尊。佛
<a class="t" id="0372c23"></a>
言。汝云何知水有蟲而飲。此非法非律。非如
<a class="t" id="0372c24"></a>
佛教。不可以是長養善法。從今日後知水有
<a class="t" id="0372c25"></a>
蟲不得飲。</p>
<a class="t" id="0372c26"></a>
<p>
<a class="sc" id="2"></a>
<a class="t-linehead" id="0372c26"></a>
復次佛住舍衛城。廣說如上。時南方波羅脂
<a class="t" id="0372c27"></a>
國有二比丘。共伴來詣舍衛。問訊世尊。中路
<a class="t" id="0372c28"></a>
渴乏無水。前到一井。一比丘汲水便飲。一比
<a class="t" id="0372c29"></a>
丘看水見蟲不飲。飲水比丘問伴比丘言。汝
<a class="t" id="0373a01"></a>
何不飲。答言。世尊制戒不得飲蟲水。此水有
<a class="t" id="0373a02"></a>
蟲。是故不飲。飲水比丘復重勸言。長老。汝但
<a class="t" id="0373a03"></a>
飲水。勿令渴死不得見佛。答言。我寧喪身不
<a class="t" id="0373a04"></a>
毀佛戒。作是語已。遂便渴死。飲水比丘漸漸
<a class="t" id="0373a05"></a>
往到佛所。頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。佛知而故問。
<a class="t" id="0373a06"></a>
比丘汝從何來。答言。我從波羅脂國來。佛言。
<a class="t" id="0373a07"></a>
比丘汝有伴不。答言。有二人為伴。道中渴乏
<a class="t" id="0373a08"></a>
無水到一井。井水有蟲。我即飲之。因水氣力
<a class="t" id="0373a09"></a>
得奉覲世尊。彼守戒不飲。即便渴死。佛言。
<a class="t" id="0373a10"></a>
癡人。汝不見我謂得見我。彼死比丘已先見
<a class="t" id="0373a11"></a>
我。若比丘放逸懈怠不攝諸根。如是比丘雖
<a class="t" id="0373a12"></a>
共我一處。彼離我遠。彼雖見我我不見彼。若
<a class="t" id="0373a13"></a>
有比丘在海彼岸。能不放逸精進不懈。撿攝
<a class="t" id="0373a14"></a>
諸根。雖去我遠我常見彼。彼常近我。佛告比
<a class="t" id="0373a15"></a>
丘。此是惡事非法非律。非如佛教。不可以
<a class="t" id="0373a16"></a>
是長養善法。從今日後知水有蟲不得飲。佛
<a class="t" id="0373a17"></a>
告諸比丘。依止舍衛城比丘盡集。以十利故。
<a class="t" id="0373a18"></a>
與諸比丘制戒。乃至已聞者當重聞。若比丘
<a class="t" id="0373a19"></a>
知水有蟲飲者波夜提。比丘者如上說。知者。
<a class="t" id="0373a20"></a>
若自知若從他聞。蟲者。非魚<span class="gaiji">鼈<!--gaiji,鱉,1[敝/黽],2&#x9F08;,3-->
</span>失收摩羅
<a class="t" id="0373a21"></a>
等。謂小小倒孑諸蟲。乃至極細微形眼所見
<a class="t" id="0373a22"></a>
者。水者。十種如上說。飲者。齊入腹。波夜提
<a class="t" id="0373a23"></a>
者。如上說。比丘受具足已。要當畜漉水囊。應
<a class="t" id="0373a24"></a>
法澡盥。比丘行時應持漉水囊。若無者下至
<a class="t" id="0373a25"></a>
受持<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧。一角頭看水時。不應以天眼
<a class="t" id="0373a26"></a>
觀。亦不得使闇眼人看。下至能見掌中細文
<a class="t" id="0373a27"></a>
者得使看水。看水時不得厭課當至心看。不
<a class="t" id="0373a28"></a>
得太速。不得太久。當如大象一迴頃。若載竹
<a class="t" id="0373a29"></a>
車一迴頃。無蟲應用。若有蟲者。應漉用水。有
<a class="t" id="0373b01"></a>
三階下中上。若下分無蟲。中分上分有蟲者。
<a class="t" id="0373b02"></a>
應取下分無蟲水用。若中分無蟲。上分下分
<a class="t" id="0373b03"></a>
有蟲者。應取中分水用。若上分無蟲。應取上
<a class="t" id="0373b04"></a>
分水用。若上分有蟲者。應以手拍水。令蟲入
<a class="t" id="0373b05"></a>
水底已取用。若三分盡有蟲者。爾時應漉水
<a class="t" id="0373b06"></a>
用。若水中蟲極細微者。不得就用。洗手面及
<a class="t" id="0373b07"></a>
大小行。若檀越家請比丘食。爾時應問汝漉
<a class="t" id="0373b08"></a>
水未。若言未漉。應看前人。是可信者應教漉
<a class="t" id="0373b09"></a>
水。若不可信者不得語令漉。莫傷殺蟲。比丘
<a class="t" id="0373b10"></a>
應自漉用。蟲水應著自器中。應問從何處取
<a class="t" id="0373b11"></a>
水。隨來處還送蟲水瀉中。若先取水處遠者。
<a class="t" id="0373b12"></a>
若見有池水。七日內不消盡者。得以蟲水著
<a class="t" id="0373b13"></a>
中。若無池水者。當器中盛水持來養之。若天
<a class="t" id="0373b14"></a>
大雨有瀑流水。以蟲瀉中。作是念言。汝
<a class="t" id="0373b15"></a>
入大海去。若比丘道中行渴須水。到井取水
<a class="t" id="0373b16"></a>
時當細看。無蟲得用。若有蟲者。當如上法淨
<a class="t" id="0373b17"></a>
漉得用。若知水有蟲。不得持汲水罐器繩
<a class="t" id="0373b18"></a>
借人。若池水汪水。當看已用。若見有蟲者
<a class="t" id="0373b19"></a>
不得。唱言長老。此水有蟲有蟲。令前人生疑
<a class="t" id="0373b20"></a>
不樂。若前人問言。此水有蟲不。應答者。長
<a class="t" id="0373b21"></a>
老自看。若知識同和上阿闍梨者應語。此
<a class="t" id="0373b22"></a>
水有蟲。當漉水用。若有蟲無蟲想用。越毘
<a class="t" id="0373b23"></a>
尼罪。若無蟲有蟲想越毘尼。若有蟲有蟲想
<a class="t" id="0373b24"></a>
用波夜提。若無蟲無蟲想用無罪。是故說。</p>
<a class="t" id="0373b25"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bu-vb-pc51">◀ Pācittiyā 51</a><a class="top" href="#">
▲ TOP </a><a class="next" href="/zh/zh-mg-bu-vb-pc53">Pācittiyā 53 ▶</a>
</div>
</body>
</html>