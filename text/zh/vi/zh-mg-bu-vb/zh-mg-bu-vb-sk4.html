<!DOCTYPE html>
<html data-prev="zh-mg-bu-vb-sk3" data-next="zh-mg-bu-vb-sk5">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bu-vb-sk4">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 4</span>
<span class="mirror-right">學法四</span> </h1>
</div>
<p>
<a class="sc" id="1"></a>
<a class="t-linehead" id="0400a11"></a>
佛住舍衛城。廣說如上。爾時六群比丘入白
<a class="t" id="0400a12"></a>
衣舍。看象看馬。看駱駝看鳥。看伎兒歌舞。
<a class="t" id="0400a13"></a>
為世人所譏。云何沙門釋子東西顧視。如似
<a class="t" id="0400a14"></a>
細作問言。尊者為失何物。左右顧視。如有所
<a class="t" id="0400a15"></a>
覓。出家之人應諦視入家內。此壞敗人為有
<a class="t" id="0400a16"></a>
何道諸比丘以是因緣往白世尊。佛言。呼六
<a class="t" id="0400a17"></a>
群比丘來。來已佛問比丘。汝實爾不。答言。
<a class="t" id="0400a18"></a>
實爾。佛言。從今日後當諦視入家內。佛告諸
<a class="t" id="0400a19"></a>
比丘。依止舍衛城住者。皆悉令集。以十利故。
<a class="t" id="0400a20"></a>
與諸比丘制戒。乃至已聞者當重聞。諦視入
<a class="t" id="0400a21"></a>
家內。應當學諦視。行時不得如馬低頭行。當
<a class="t" id="0400a22"></a>
平視行。防惡象馬牛。當如擔輦人行。不得東
<a class="t" id="0400a23"></a>
西視瞻。若欲看時。迴身向所看處。若放恣諸
<a class="t" id="0400a24"></a>
根。不學諦視入家內者。越學法。狂癡心亂無
<a class="t" id="0400a25"></a>
罪。是故說。諦視入家內。應當學。</p>
<a class="t" id="0400a26"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-mg-bu-vb-sk3">◀ Sekhiyā 3</a><a class="top" href="#">
▲ TOP </a><a class="next" href="/zh/zh-mg-bu-vb-sk5">Sekhiyā 5 ▶</a>
</div>
</body>
</html>