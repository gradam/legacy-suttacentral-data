<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-mg-bu-vb-pc74">
<article>
<hgroup class="mirror">
<h2 class="mirror-row">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </h2>
<h3 class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </h3>
<h1 class="mirror-row">
<span class="mirror-left">Pācittiya 74</span>
<span class="mirror-right">波夜提七十四</span> </h1>
</hgroup>
<a class="juannumber" id="juan-20"></a>
<a class="t" id="0385b21"></a>
<a class="t" id="0385b22"></a>
<a class="t" id="0385b23"></a>
<p class="suttainfo">
<span class="t-juanname">摩訶僧祇律卷第二十</span>
<a class="t" id="0385b24"></a>
<a class="t" id="0385b25"></a><br>
<span class="t-byline">東晉天竺三藏佛陀跋陀羅
<a class="t" id="0385b26"></a>
共法顯譯
<a class="t" id="0385b27"></a>
</span><br>
<span class="t-headname">明單提九十二事法之九</span></p>
<a class="t" id="0385b28"></a>
<p>
<a class="sc" id="1"></a>
<a class="t-linehead" id="0385b28"></a>
佛住舍衛城廣說如上。爾時梨車摩訶男
<a class="t" id="0385b29"></a>
請僧施藥。時六群比丘聞摩訶男請僧施藥。
<a class="t" id="0385c01"></a>
當試惱之。明日早起著入聚落衣到其家。共
<a class="t" id="0385c02"></a>
相問訊。我聞檀越請僧施藥。為實爾不。答
<a class="t" id="0385c03"></a>
言實爾。尊者。有所須耶。答言。須藥須何等
<a class="t" id="0385c04"></a>
藥。答言。須爾所酥爾所油。爾所蜜爾所石
<a class="t" id="0385c05"></a>
蜜。爾所根藥葉藥花藥果藥。彼言。即日未具。
<a class="t" id="0385c06"></a>
須辦當與。比丘言。汝當備藥。然後請僧供一
<a class="t" id="0385c07"></a>
比丘藥如給一大象。我今一人索藥。尚不能
<a class="t" id="0385c08"></a>
得。況復眾多。汝但求名譽。無有實心。彼言。
<a class="t" id="0385c09"></a>
尊者王家庫藏尚無爾所藥。況復我家須辦
<a class="t" id="0385c10"></a>
當與。比丘言。與以不與當任汝意。言已便
<a class="t" id="0385c11"></a>
出去。檀越於後即辦眾藥。自往白言。先所
<a class="t" id="0385c12"></a>
索藥今者已辦。便可來取。比丘聞已。並笑而
<a class="t" id="0385c13"></a>
言。我前但試汝。實不須藥。彼曰。何故相試。
<a class="t" id="0385c14"></a>
我家中所有於佛比丘僧無有匱惜。比丘言。
<a class="t" id="0385c15"></a>
檀越瞋耶。答言。實瞋。若瞋者我當悔過。彼
<a class="t" id="0385c16"></a>
曰。我不受悔過。自可向佛悔過。比丘即向
<a class="t" id="0385c17"></a>
佛悔過。佛言。何故。即以上事具白世尊。佛
<a class="t" id="0385c18"></a>
言。癡人梨車摩訶男家所有愛重。於佛比丘
<a class="t" id="0385c19"></a>
無所匱惜。何故擾亂。從今日後聽四月別
<a class="t" id="0385c20"></a>
請。應受除更請長請。佛告諸比丘。依止舍
<a class="t" id="0385c21"></a>
衛城比丘。皆悉令集。以十利故。與諸比丘制
<a class="t" id="0385c22"></a>
戒。乃至已聞者當重聞。若比丘四月。別自恣
<a class="t" id="0385c23"></a>
請應受。若過受。波夜提。除更請長請自恣請。
<a class="t" id="0385c24"></a>
比丘者。如上說四月者。或夏四月。或冬四月。
<a class="t" id="0385c25"></a>
或春四月。別請者。私請。過者。過四月除。更
<a class="t" id="0385c26"></a>
請者。世尊說無罪。除長請者。盡形壽請。波夜
<a class="t" id="0385c27"></a>
提者。如上說。若檀越語比丘言。尊者受我夏
<a class="t" id="0385c28"></a>
四月請。比丘若受不應過至八月十六日。受
<a class="t" id="0385c29"></a>
者。波夜提。若受冬請春請亦如是。檀越請不
<a class="t" id="0386a01"></a>
必定。或四月。或一月。或半月。若期滿已不得
<a class="t" id="0386a02"></a>
更受。若檀越言。尊者常此間住者。我長施食。
<a class="t" id="0386a03"></a>
若比丘離一宿行者不得復食。若檀越言。尊
<a class="t" id="0386a04"></a>
者何以故不來。答言。汝先言常住此者當
<a class="t" id="0386a05"></a>
施食。我已離宿。是故不來。檀越言離不離。
<a class="t" id="0386a06"></a>
從今日但來如是受者無罪。檀越言。尊者受
<a class="t" id="0386a07"></a>
我請食。盡此倉穀。比丘受之應數數問典倉
<a class="t" id="0386a08"></a>
者。若言噉盡不得復食。若檀越言。尊者何以
<a class="t" id="0386a09"></a>
不來。答言。我先受請盡此倉穀。穀今已盡。是
<a class="t" id="0386a10"></a>
故不來。若言尊者我非謂一倉。更有餘倉。從
<a class="t" id="0386a11"></a>
今日但來如是受者無罪。請食酥<span class="gaiji">苷<!--gaiji,,1[卄/甘],2&#x82F7;,3-->
</span>蔗亦
<a class="t" id="0386a12"></a>
復如是。若檀越言尊者受我請食。盡此牛乳。
<a class="t" id="0386a13"></a>
比丘受之應數數問<span class="gaiji">［穀－禾＋牛］<!--gaiji,,1[穀-禾+牛],2&#x246B2;,3-->
</span>乳者。若言<span class="gaiji">［穀－禾＋牛］<!--gaiji,,1[穀-禾+牛],2&#x246B2;,3-->
</span>休不
<a class="t" id="0386a14"></a>
得復受。若言何以不來。答言。我先受請盡此
<a class="t" id="0386a15"></a>
牛乳。乳今已盡。是故不來。若言我非一牛
<a class="t" id="0386a16"></a>
更有餘牛。從今日但來。如是受者無罪。若檀
<a class="t" id="0386a17"></a>
越言尊者受我請食。齊女夫住此比丘應受。
<a class="t" id="0386a18"></a>
若女夫去者不得復受。若言何故不來。答
<a class="t" id="0386a19"></a>
言。我先受請。齊女夫住。女夫今去。是故不
<a class="t" id="0386a20"></a>
來。若言更受我請。如是受者無罪。若言尊者
<a class="t" id="0386a21"></a>
受我前食。不得索後食。若請後食不得索前
<a class="t" id="0386a22"></a>
食。若請與非時漿不得索藥及餘物。若請與
<a class="t" id="0386a23"></a>
塗足油不得索非時漿。若請與藥者應從索
<a class="t" id="0386a24"></a>
藥。若言尊者盡壽受我請衣食臥具醫藥。爾
<a class="t" id="0386a25"></a>
時得隨意索無罪。是故說。</p>
<a class="t" id="0386a26"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bu-vb-pc73">◀ Pācittiyā 73</a><a class="top" href="#">
▲ TOP </a><a class="next" href="/zh/zh-mg-bu-vb-pc75">Pācittiyā 75 ▶</a>
</div>
</body>
</html>