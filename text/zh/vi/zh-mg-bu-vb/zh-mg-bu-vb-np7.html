<!DOCTYPE html>
<html data-prev="zh-mg-bu-vb-np6" data-next="zh-mg-bu-vb-np8">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bu-vb-np7">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 7</span>
<span class="mirror-right">尼薩耆波夜提七</span> </h1>
</div>
<p>
<a class="sc" id="1"></a>
佛住舍衛城。六
<a class="t" id="0303a07"></a>
十比丘從北方來向舍衛城。路中被賊失衣。
<a class="t" id="0303a08"></a>
入祇桓精舍。時優波難陀。見已語是失衣比
<a class="t" id="0303a09"></a>
丘言。諸長老世尊聽比丘失衣時。得從非親
<a class="t" id="0303a10"></a>
里乞。何以不乞。答言諸梵行人。已與我衣足
<a class="t" id="0303a11"></a>
是故不乞。時優波難陀言。若今不乞者徒失
<a class="t" id="0303a12"></a>
此利。答言我已得衣失利不失利。復何在
<a class="t" id="0303a13"></a>
耶。優波難陀語失衣比丘言。汝若不能乞者。
<a class="t" id="0303a14"></a>
我當為汝乞。彼言。汝自知時優波難陀。晨朝
<a class="t" id="0303a15"></a>
著入聚落衣。持紙筆入舍衛城。語諸優婆塞
<a class="t" id="0303a16"></a>
言。汝等助我乞衣。優婆塞問言。何以故乞答
<a class="t" id="0303a17"></a>
言有比丘從北方來道中遇賊都失衣物。為
<a class="t" id="0303a18"></a>
彼故乞衣。優婆塞言可爾。即將至市種種店
<a class="t" id="0303a19"></a>
肆上。為勸化。時人多有信敬者。或得一張。
<a class="t" id="0303a20"></a>
或得兩張。如是漸漸多得衣物。重擔而行於
<a class="t" id="0303a21"></a>
諸信心家四分。始從一分家乞。方欲更乞。優
<a class="t" id="0303a22"></a>
婆塞言。阿闍梨可足還去。優波難陀言。嗚呼
<a class="t" id="0303a23"></a>
長壽何乃淺促。我乞始有次第。不應還去。
<a class="t" id="0303a24"></a>
何以故多人布施多人得福。我等出家人食
<a class="t" id="0303a25"></a>
有時限。猶未欲去。汝等在家人。遇食便食不
<a class="t" id="0303a26"></a>
畏失時。有何急事<span class="gaiji">怱<!--gaiji,匆,1[匆/心],2&#x6031;,3-->
</span>
<span class="gaiji">怱<!--gaiji,匆,1[匆/心],2&#x6031;,3-->
</span>欲去。如是復更行乞。
<a class="t" id="0303a27"></a>
優婆塞復言可足阿闍梨。優波難陀復言猶故
<a class="t" id="0303a28"></a>
未足。優婆塞言有幾人耶。答言多人。復問
<a class="t" id="0303a29"></a>
為有幾人。長引聲言乃有六十比丘。優婆塞
<a class="t" id="0303b01"></a>
言。阿闍梨此諸衣可供五百比丘。何況六十。
<a class="t" id="0303b02"></a>
何以為乞欲坐<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>肆耶。即擲紙筆放地。而瞋
<a class="t" id="0303b03"></a>
恚言。何處生是多求無厭不知止足人。是中
<a class="t" id="0303b04"></a>
有少欲知足比丘。聞是語已。往白世尊。佛言
<a class="t" id="0303b05"></a>
呼優波難陀來。即便呼來佛廣問上事。汝實
<a class="t" id="0303b06"></a>
爾不。答言實爾世尊。佛問優波難陀。何以故
<a class="t" id="0303b07"></a>
乞。答言我為失衣比丘故乞。佛即呼失衣比
<a class="t" id="0303b08"></a>
丘來來已。佛語汝等比丘。實使優波難陀乞
<a class="t" id="0303b09"></a>
衣耶。答言不也世尊。佛復問失衣比丘。優波
<a class="t" id="0303b10"></a>
難陀。何因緣故作如是言。失衣比丘。即以上
<a class="t" id="0303b11"></a>
事具白世尊。佛告優波難陀。此是惡事癡人。
<a class="t" id="0303b12"></a>
不應乞者便乞。應乞者不乞。佛語優波難陀。
<a class="t" id="0303b13"></a>
汝常不聞我無數方便讚歎少欲毀呰多欲。
<a class="t" id="0303b14"></a>
此非法非律非如佛教。不可以是長養善法。
<a class="t" id="0303b15"></a>
佛種種呵已告諸比丘。依止舍衛城比丘。皆
<a class="t" id="0303b16"></a>
悉令集。以十利故。為諸比丘制戒。乃至已聞
<a class="t" id="0303b17"></a>
者當重聞。若比丘失衣時。得從非親里居士
<a class="t" id="0303b18"></a>
居士婦乞衣。若非親里居士居士婦。自恣多
<a class="t" id="0303b19"></a>
與衣。是比丘得受上下衣。過是受者。尼薩
<a class="t" id="0303b20"></a>
耆波夜提。比丘者如上說。失衣有十事如上
<a class="t" id="0303b21"></a>
說。衣者欽婆羅衣<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>衣芻摩衣憍舍耶衣舍
<a class="t" id="0303b22"></a>
那衣麻衣軀牟提衣。非親里者。非父母親相
<a class="t" id="0303b23"></a>
續。是名非親里。居士者家主也。乞者若自乞
<a class="t" id="0303b24"></a>
若使人乞若勸化。檀越欲自恣施得。取上下
<a class="t" id="0303b25"></a>
衣。自恣者隨意與。上下衣者。廣三肘長五肘。
<a class="t" id="0303b26"></a>
得取二衣。若過是取者。尼薩耆波夜提。尼薩
<a class="t" id="0303b27"></a>
耆者。是衣應僧中捨。波夜提罪應悔過。若不
<a class="t" id="0303b28"></a>
捨而悔越比尼罪。波夜提者。如上說。若比丘
<a class="t" id="0303b29"></a>
三由延內有衣者。若失僧伽梨。<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧在
<a class="t" id="0303c01"></a>
不應乞。乃至任衣在不應乞。何以故是比丘
<a class="t" id="0303c02"></a>
應著是下衣。往三由延。受先衣若道中有諸
<a class="t" id="0303c03"></a>
難事。不得往。取衣者得乞雨衣無罪。寒相
<a class="t" id="0303c04"></a>
熱相說法相如上說。若比丘共估客著道
<a class="t" id="0303c05"></a>
行。若賊從一方二方三方來隨便遠賊走。若
<a class="t" id="0303c06"></a>
四方俱來不應走。當正身住不得格賊。若
<a class="t" id="0303c07"></a>
賊言取僧伽梨來。答言與長壽。如是一一衣
<a class="t" id="0303c08"></a>
物隨索多少與之。不得高聲大喚瞋罵賊。與
<a class="t" id="0303c09"></a>
物已當徐徐去入林草中藏。遙望看。若賊去
<a class="t" id="0303c10"></a>
後餘有不。受持衣在者應受持。若無餘衣者。
<a class="t" id="0303c11"></a>
是中有比丘。若外道出家。為賊所殺者。應取
<a class="t" id="0303c12"></a>
是衣受持。若無出家人死。有俗人死者。應取
<a class="t" id="0303c13"></a>
俗人衣截縷作淨然後受持。若無死人衣。
<a class="t" id="0303c14"></a>
估客有遺棄好衣物者。不應取若棄弊衣物
<a class="t" id="0303c15"></a>
者應取受持。若估客還來喚比丘。與是好衣
<a class="t" id="0303c16"></a>
者應取。取已截縷牛屎染作淨受持。若是估
<a class="t" id="0303c17"></a>
客語比丘言。我借汝此衣。著到前住處。還我
<a class="t" id="0303c18"></a>
莫令損減。是比丘應取是衣。攝縷在內篸縫
<a class="t" id="0303c19"></a>
令縷。不現作淨。受持到住處應還。若無是事
<a class="t" id="0303c20"></a>
應篸樹葉遮前後而去。若無是事。不得如尼
<a class="t" id="0303c21"></a>
揵子掉臂當道行。當以手遮前。障形體在
<a class="t" id="0303c22"></a>
道側行。莫入深榛中行。令賊謂是伺捕者。應
<a class="t" id="0303c23"></a>
在道邊淺草中行。行時若逢人來。當即於淺
<a class="t" id="0303c24"></a>
草中。小現處坐。令行人見之。若人問言汝是
<a class="t" id="0303c25"></a>
何人。答言出家人何道出家。答言釋種出家。
<a class="t" id="0303c26"></a>
何以裸形。答言被賊。若不乞而自多與衣者
<a class="t" id="0303c27"></a>
取無罪。若不自與者應從乞。乞時多與衣者。
<a class="t" id="0303c28"></a>
應取二領。廣三肘長五肘衣。若無是事。當詣
<a class="t" id="0303c29"></a>
阿練若住處。彼知識邊得衣者應受。若無阿
<a class="t" id="0304a01"></a>
練若住處。應至塚間。若有守墓人應語言。我
<a class="t" id="0304a02"></a>
欲拾弊衣。若守墓人教取。取已示我當取示
<a class="t" id="0304a03"></a>
之。若取死女人衣時。女身未壞者。應往頭
<a class="t" id="0304a04"></a>
邊而取。若身已壞得隨意取。若死男子衣亦
<a class="t" id="0304a05"></a>
隨意取。若死人衣有寶者。應足躡<span class="gaiji">却<!--gaiji,卻,1[去*ㄗ],2&#x5374;,3-->
</span>寶持衣
<a class="t" id="0304a06"></a>
而去。若不覺有寶持衣還。乃知有寶者。應付
<a class="t" id="0304a07"></a>
淨人持作湯藥。若守墓者。語比丘言。聽汝取
<a class="t" id="0304a08"></a>
不好衣。好者勿取。是比丘到塚間。不見弊者
<a class="t" id="0304a09"></a>
多有好衣。即持還語守墓人言。正有是好衣
<a class="t" id="0304a10"></a>
耳。守墓人聽取便取。若言是好不聽汝取。比
<a class="t" id="0304a11"></a>
丘應還更求餘者。若彼語比丘。取在地者。即
<a class="t" id="0304a12"></a>
取在地者。若言取空中者。即取空中者。若是
<a class="t" id="0304a13"></a>
好衣半在地。半在空中。應截半取。若無是事
<a class="t" id="0304a14"></a>
者。當到聚落中。問比丘住處。不應晝日入
<a class="t" id="0304a15"></a>
聚落。應待闇放牧人還時俱入聚落。不應依
<a class="t" id="0304a16"></a>
牸牛邊。當在羸小牛中行。若見人時加趺
<a class="t" id="0304a17"></a>
而坐。若人問言汝是何人。答言出家人。何
<a class="t" id="0304a18"></a>
道出家。釋種出家。汝衣何處。答言被賊失盡。
<a class="t" id="0304a19"></a>
若不求自與者。得隨意多取。若不與者。應從
<a class="t" id="0304a20"></a>
乞。乞時多與者。應取二領衣廣三肘長五肘。
<a class="t" id="0304a21"></a>
若復無是事者。應到精舍中問舊比丘。此中
<a class="t" id="0304a22"></a>
誰是維那誰是知床褥人。答言某甲是。爾
<a class="t" id="0304a23"></a>
時是比丘。應到是知事比丘所問言。爾所歲
<a class="t" id="0304a24"></a>
比丘。應得何等床褥臥具。答言爾所歲比丘。
<a class="t" id="0304a25"></a>
應得如是床褥臥具。是比丘得是褥。取摘開
<a class="t" id="0304a26"></a>
以毛舉著一處。取表裏作泥洹僧。若得枕亦
<a class="t" id="0304a27"></a>
摘開以毛舉著一處取表裏。作僧祇枝。得臥
<a class="t" id="0304a28"></a>
具取著已。應禮塔禮上座。問訊下座應語言。
<a class="t" id="0304a29"></a>
我道中被賊失衣。當助我乞衣。若舊比丘言。
<a class="t" id="0304b01"></a>
汝如餓烏<span class="gaiji">脚<!--gaiji,腳,1[腳-谷+去],2&#x811A;,3-->
</span>不能住。誰當助汝。正是沽酒家
<a class="t" id="0304b02"></a>
搏掩家劫汝。或用易食而言披劫索人助乞。
<a class="t" id="0304b03"></a>
若爾應往至優婆塞所言。長壽我道中被賊失
<a class="t" id="0304b04"></a>
衣。汝等當助我乞衣。答言可爾。阿闍梨即
<a class="t" id="0304b05"></a>
時為乞。得多衣者。比丘應取兩衣廣三肘長
<a class="t" id="0304b06"></a>
五肘。爾時優婆塞。語比丘言。可得方便。為我
<a class="t" id="0304b07"></a>
盡取是衣不。答言汝可轉易兩張細<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>者持
<a class="t" id="0304b08"></a>
來。若優婆塞巧作方便。將比丘出界外語言。
<a class="t" id="0304b09"></a>
阿闍梨此衣布施現前僧現前無僧。阿闍梨
<a class="t" id="0304b10"></a>
現前應受。爾時比丘受無罪。若優婆塞與大
<a class="t" id="0304b11"></a>
張<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>。當裁取兩衣段。問言何故。答言世尊制
<a class="t" id="0304b12"></a>
戒。正得取兩衣。優婆塞言。阿闍梨但且取染。
<a class="t" id="0304b13"></a>
比丘取染已送還。優婆塞言。未染時是俗人
<a class="t" id="0304b14"></a>
衣。我尚不欲。況今染壞色。是出家人衣。我
<a class="t" id="0304b15"></a>
不復取。比丘爾時得取。作衣隨意用。是比丘
<a class="t" id="0304b16"></a>
先所摘褥枕表裏。作泥洹僧祇枝者。浣已還
<a class="t" id="0304b17"></a>
復本褥枕臥具付知事人。然後便去。若欲即
<a class="t" id="0304b18"></a>
住此處者。隨意更請不得即留。是故說。若比
<a class="t" id="0304b19"></a>
丘失衣時。得從非親里居士居士婦乞衣。
<a class="t" id="0304b20"></a>
非親里居士居士婦自恣多與衣。是比丘得
<a class="t" id="0304b21"></a>
取上下衣。過是受者。尼薩耆波夜提。</p>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-mg-bu-vb-np6">◀ Nissaggiyā Pācittiyā 6</a><a class="top" href="#">
▲ TOP </a><a class="next" href="/zh/zh-mg-bu-vb-np8">Nissaggiyā Pācittiyā 8 ▶</a>
</div>
</body>
</html>