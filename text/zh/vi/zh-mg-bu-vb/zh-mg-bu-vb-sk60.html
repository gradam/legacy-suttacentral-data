<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-mg-bu-vb-sk60">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 60</span>
<span class="mirror-right">學法六十</span> </h1>
</div>
<p>
<a class="sc" id="1"></a>
<a class="t-linehead" id="0410c03"></a>
佛住毘舍離。廣說如上。爾時難陀優波難陀
<a class="t" id="0410c04"></a>
為持蓋梨車童子說法。為世人所譏。云何沙
<a class="t" id="0410c05"></a>
門釋子如伎人。為持蓋人說法。此壞敗人有
<a class="t" id="0410c06"></a>
何道法。然此童子無恭敬心。聞是妙法應當
<a class="t" id="0410c07"></a>
<span class="gaiji">却<!--gaiji,卻,1[去*ㄗ],2&#x5374;,3-->
</span>蓋。云何捉蓋聽法。諸比丘以是因緣。往白
<a class="t" id="0410c08"></a>
世尊。佛言。呼難陀優波難陀來。來已佛問。
<a class="t" id="0410c09"></a>
汝實爾不。答言。實爾。佛言。汝云何為無病持
<a class="t" id="0410c10"></a>
蓋人說法。從今日後不得為持蓋人說法。除
<a class="t" id="0410c11"></a>
病。佛告諸比丘。皆悉令集。十利故。與諸比
<a class="t" id="0410c12"></a>
丘制戒。乃至已聞者當重聞。不得為持蓋人
<a class="t" id="0410c13"></a>
說法。除病。應當學。病者。世尊說無罪。蓋者。
<a class="t" id="0410c14"></a>
樹皮蓋。多羅葉蓋。多梨葉蓋。竹傘蓋。疊傘
<a class="t" id="0410c15"></a>
蓋。孔雀尾蓋。如是等種種能遮雨日者。皆名
<a class="t" id="0410c16"></a>
傘蓋。說法者。如上說。不得為無病捉蓋人說
<a class="t" id="0410c17"></a>
法。病者無罪。若比丘為塔為僧事。詣王若地
<a class="t" id="0410c18"></a>
主。彼言。比丘為我說法。不得語令<span class="gaiji">却<!--gaiji,卻,1[去*ㄗ],2&#x5374;,3-->
</span>蓋恐
<a class="t" id="0410c19"></a>
生疑故。若邊有淨人應作意為淨人說。王
<a class="t" id="0410c20"></a>
雖聽無罪。若法師若律師風雨寒雪大熱時。
<a class="t" id="0410c21"></a>
捉蓋為說無罪若放恣諸根為無病捉蓋
<a class="t" id="0410c22"></a>
人說法者。越學法。狂癡心亂無罪。是故說。
<a class="t" id="0410c23"></a>
不得為持蓋人說法除病。應當學。</p>
<a class="t" id="0410c24"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bu-vb-sk59">◀ Sekhiyā 59</a><a class="top" href="#">
▲ TOP </a><a class="next" href="/zh/zh-mg-bu-vb-sk61">Sekhiyā 61 ▶</a>
</div>
</body>
</html>