<!DOCTYPE html>
<html data-prev="zh-mg-bu-vb-sk1" data-next="zh-mg-bu-vb-sk3">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bu-vb-sk2">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 2</span>
<span class="mirror-right">學法二</span> </h1>
</div>
<p>
<a class="sc" id="1"></a>
<a class="t-linehead" id="0399c03"></a>
佛住舍衛城。廣說如上。爾時六群比丘下被
<a class="t" id="0399c04"></a>
衣高被衣。婆羅天被衣婆藪天被衣。下被衣
<a class="t" id="0399c05"></a>
者。齊踝。高被衣者齊膝。婆羅天被衣者。衣加
<a class="t" id="0399c06"></a>
頂上。從兩腋下外出。是名婆羅天被衣。婆
<a class="t" id="0399c07"></a>
藪天被衣者。衣加背上。從兩腋下入挑著兩
<a class="t" id="0399c08"></a>
肩上。是名婆藪天被衣。如是過故為世人所
<a class="t" id="0399c09"></a>
譏。云何沙門釋子如王大臣童子貴樂人。
<a class="t" id="0399c10"></a>
如是高被衣下被衣。此壞敗人為有何道。諸
<a class="t" id="0399c11"></a>
比丘聞已。以是因緣往白世尊。佛言。呼六群
<a class="t" id="0399c12"></a>
比丘來。來已佛問比丘。汝實爾不。答言。實
<a class="t" id="0399c13"></a>
爾。佛言。從今日後不聽高下被衣。乃至婆藪
<a class="t" id="0399c14"></a>
天被衣。當齊整被衣。佛告諸比丘。依止舍衛
<a class="t" id="0399c15"></a>
城住者。皆悉令集。以十利故。與諸比丘制
<a class="t" id="0399c16"></a>
戒。乃至已聞者當重聞。齊整被衣應當學。齊
<a class="t" id="0399c17"></a>
整被衣時不得如纏軸。應當通肩被著紐齊
<a class="t" id="0399c18"></a>
兩角左手捉。捉時不得手中出角頭如羊耳。
<a class="t" id="0399c19"></a>
不得如婬女賣色法。左右顧視為好不好。應
<a class="t" id="0399c20"></a>
看如法齊整不高不下。若泥時手得抄舉。若
<a class="t" id="0399c21"></a>
放恣諸根不如法被衣者。越學法。狂癡心亂
<a class="t" id="0399c22"></a>
無罪。是故說。齊整被衣。應當學。</p>
<a class="t" id="0399c23"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>