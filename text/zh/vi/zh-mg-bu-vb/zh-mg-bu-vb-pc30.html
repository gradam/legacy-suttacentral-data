<!DOCTYPE html>
<html data-prev="zh-mg-bu-vb-pc29" data-next="zh-mg-bu-vb-pc31">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bu-vb-pc30">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 30</span>
<span class="mirror-right">波夜提三十</span> </h1>
</div>
<p>
<a class="sc" id="1"></a>
<a class="t-linehead" id="0350a01"></a>
佛住舍衛城廣說如上。爾時有檀越。宿請尊
<a class="t" id="0350a02"></a>
者舍利弗。大目連。離波多。劫賓那。阿若憍
<a class="t" id="0350a03"></a>
陳如等。唯尊者大迦葉不受宿請。明日時到
<a class="t" id="0350a04"></a>
著入聚落衣。持<span class="gaiji">鉢<!--gaiji,缽,1[金*本],2&#x9262;,3-->
</span>次行乞食到其門。時檀越
<a class="t" id="0350a05"></a>
婦女見已歡喜。即前頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。白
<a class="t" id="0350a06"></a>
言。諸大德比丘今日盡集受我家請。惟願
<a class="t" id="0350a07"></a>
尊者亦受我請。時尊者大迦葉作是念。此是
<a class="t" id="0350a08"></a>
現前即受其請。更不餘行即先入內坐。時
<a class="t" id="0350a09"></a>
偷蘭難陀比丘尼乞食到其家中。庭見檀越
<a class="t" id="0350a10"></a>
婦灑掃地蕩器辦諸供具。即問言優婆夷汝
<a class="t" id="0350a11"></a>
作何等。時婦人營事忙懅不得應。如是第
<a class="t" id="0350a12"></a>
二第三問不答。偷蘭難陀即言。汝今奇事大
<a class="t" id="0350a13"></a>
自憍重喚而不應。婦人答言。我今日請諸大
<a class="t" id="0350a14"></a>
德聲聞舍利弗目連等。以是總務不容得應。
<a class="t" id="0350a15"></a>
偷蘭難陀即言。汝今所請於大象群中不取
<a class="t" id="0350a16"></a>
大象而取小象。大鳥群中不取孔雀而取老
<a class="t" id="0350a17"></a>
烏。所謂大象者。闡陀迦留陀夷三文陀達多
<a class="t" id="0350a18"></a>
摩醯沙滿多馬師滿宿及侍者大德阿難。汝
<a class="t" id="0350a19"></a>
若使我請者。我當為汝請如是大德。時尊者
<a class="t" id="0350a20"></a>
大迦葉聞已大謦咳作聲。偷蘭難陀聞已問
<a class="t" id="0350a21"></a>
言。此是誰聲。婦人答言。此是長老大迦葉
<a class="t" id="0350a22"></a>
比丘尼即讚歎言。汝大得善利。乃請如是大
<a class="t" id="0350a23"></a>
龍象。我若當請者亦請是長老。時尊者大迦
<a class="t" id="0350a24"></a>
葉聞此語已心不喜悅。即問言。姊汝向言是
<a class="t" id="0350a25"></a>
小象老烏。今復言是龍象大德。若前言實者
<a class="t" id="0350a26"></a>
後言虛。若後言實者前言虛。二言之中何者
<a class="t" id="0350a27"></a>
為實。尊者大迦葉威德尊重。以此二句詰責
<a class="t" id="0350a28"></a>
比丘尼。比丘尼恐懼便走倒地傷破身體。闡
<a class="t" id="0350a29"></a>
陀見已即問尼言。汝觸擾誰乃如是傷破身
<a class="t" id="0350b01"></a>
體。答言。我惱亂大迦葉。即語言汝不可觸者
<a class="t" id="0350b02"></a>
便觸。諸比丘聞已以是因緣往白世尊。佛語
<a class="t" id="0350b03"></a>
諸比丘。此中不讚歎猶有過患況復讚歎。從
<a class="t" id="0350b04"></a>
今日後不聽比丘受比丘尼讚歎食。</p>
<a class="t" id="0350b05"></a>
<p>
<a class="sc" id="2"></a>
<a class="t-linehead" id="0350b05"></a>
復次尊者阿難於舍衛城有福德名稱。世尊
<a class="t" id="0350b06"></a>
說三事具足。姓字眷屬成就。於學地中多聞
<a class="t" id="0350b07"></a>
第一給侍第一。令舍衛城有福德里。作新舍
<a class="t" id="0350b08"></a>
處盡請阿難。若入舍時剃髮時貫耳時。一切
<a class="t" id="0350b09"></a>
盡請阿難。時有長者請尊者阿難設新舍會。
<a class="t" id="0350b10"></a>
云何新。新屋新床新器新飯新酥油新兒婦
<a class="t" id="0350b11"></a>
著新衣持新扇。阿難食時有一乞食比丘在
<a class="t" id="0350b12"></a>
外。阿難即語檀越。可與外乞食比丘食檀越
<a class="t" id="0350b13"></a>
聞阿難教已歡喜盛滿<span class="gaiji">鉢<!--gaiji,缽,1[金*本],2&#x9262;,3-->
</span>種種美食持與乞食
<a class="t" id="0350b14"></a>
比丘。乞食比丘得已立待阿難。阿難食訖
<a class="t" id="0350b15"></a>
<span class="gaiji">呪<!--gaiji,咒,1[口*兄],2&#x546A;,3-->
</span>願已便出乞食比丘見阿難已問言尊者食
<a class="t" id="0350b16"></a>
未答言已食。復問阿難食適意好不。阿難問
<a class="t" id="0350b17"></a>
言。汝何故不食乃問我食適不適耶。乞食比
<a class="t" id="0350b18"></a>
丘言。尊者所食食是比丘尼所讚歎。阿難言
<a class="t" id="0350b19"></a>
實爾耶。答言如是。阿難即以鳥翮擿吐是日
<a class="t" id="0350b20"></a>
失食四大飢羸。往至佛所頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。
<a class="t" id="0350b21"></a>
佛知而故問。阿難汝何故四大飢羸。阿難即
<a class="t" id="0350b22"></a>
以上因緣具白世尊。佛問阿難汝知不。答言
<a class="t" id="0350b23"></a>
不知。佛言。此罪是知非是不知。諸比丘白佛
<a class="t" id="0350b24"></a>
言。世尊。云何是乞食比丘使阿難不樂。佛言。
<a class="t" id="0350b25"></a>
不但今日使阿難不樂。如賢鳥生經中廣說。</p>
<a class="t" id="0350b26"></a>
<p>
<a class="sc" id="3"></a>
<a class="t-linehead" id="0350b26"></a>
復次佛住舍衛城。爾時長老比丘時到著入
<a class="t" id="0350b27"></a>
聚落衣。持<span class="gaiji">鉢<!--gaiji,缽,1[金*本],2&#x9262;,3-->
</span>入城次行乞食。來去屈伸威儀
<a class="t" id="0350b28"></a>
庠序。時有一長者作如是言。善哉大德大得
<a class="t" id="0350b29"></a>
善利。施如是出家人衣服飲食病瘦醫藥者。
<a class="t" id="0350c01"></a>
又作是念。我若有人力者亦當供養如是等
<a class="t" id="0350c02"></a>
出家人。時有比丘尼。聞已語長者言。長壽汝
<a class="t" id="0350c03"></a>
但出食直。我當相為料理。是檀越信心歡喜
<a class="t" id="0350c04"></a>
即與食直。比丘尼言。長壽汝當請比丘。答言
<a class="t" id="0350c05"></a>
我不知願為我請。比丘尼即辦種種飲食已
<a class="t" id="0350c06"></a>
語檀越言。長壽食具已辦。汝往至比丘所白
<a class="t" id="0350c07"></a>
言時至。檀越言我不知。尼但為我往白時至。
<a class="t" id="0350c08"></a>
比丘尼即往白時至。比丘來入檀越家坐。坐
<a class="t" id="0350c09"></a>
訖比丘尼語檀越言。此種種供食汝可自行。
<a class="t" id="0350c10"></a>
檀越言阿姨為我行。諸比丘作是念。此是比
<a class="t" id="0350c11"></a>
丘尼所讚歎食不。疑已即出。如是一人二人
<a class="t" id="0350c12"></a>
乃至一切眾都出。檀越問比丘尼言。諸尊者
<a class="t" id="0350c13"></a>
何故盡出不復來還。尼答言我不知。汝往世
<a class="t" id="0350c14"></a>
尊所廣問斯事。當為汝說。是檀越即往佛所。
<a class="t" id="0350c15"></a>
頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。以上因緣廣白世尊。佛
<a class="t" id="0350c16"></a>
言。呼諸比丘來。呼來已佛具問上事。汝實爾
<a class="t" id="0350c17"></a>
不。答言。實爾世尊。佛言。從今日後聽除舊
<a class="t" id="0350c18"></a>
檀越。佛告諸比丘。依止舍衛城住者皆悉
<a class="t" id="0350c19"></a>
令集。以十利故與諸比丘制戒。乃至已聞者
<a class="t" id="0350c20"></a>
當重聞。若比丘知比丘尼讚歎食。除舊檀越
<a class="t" id="0350c21"></a>
波夜提。比丘者如上說。知者若自知若從他
<a class="t" id="0350c22"></a>
聞。讚歎者稱美其德食者五種。<span class="gaiji">麨<!--gaiji,,1[麩-夫+少],2&#x9EA8;,3-->
</span>麵飯魚肉。
<a class="t" id="0350c23"></a>
除舊檀越者世尊說無罪。波夜提者如上說。
<a class="t" id="0350c24"></a>
唱等供時歎始下食時歎有初作食時歎
<a class="t" id="0350c25"></a>
作食辦已歎有請時歎。唱等供時歎者下食
<a class="t" id="0350c26"></a>
都訖唱等供時更有餘比丘來比丘尼語優
<a class="t" id="0350c27"></a>
婆夷言。更有比丘來。優婆夷言。善哉我歡善
<a class="t" id="0350c28"></a>
故遣使請尚不能得何況自來。是不名讚歎。
<a class="t" id="0350c29"></a>
若比丘尼言。此是阿練若乞食糞掃衣露坐
<a class="t" id="0351a01"></a>
草蓐。如是歎得食。食者波夜提。下食時者。
<a class="t" id="0351a02"></a>
初下食時更有餘比丘來。亦如上說作時
<a class="t" id="0351a03"></a>
歎者初作時更有餘比丘來。亦如是說作
<a class="t" id="0351a04"></a>
竟歎者一切作供辦訖更有餘比丘來比丘
<a class="t" id="0351a05"></a>
尼語優婆夷言。更有比丘來優婆夷言。善哉
<a class="t" id="0351a06"></a>
我故遣請猶不能得何況自來不名讚歎。優
<a class="t" id="0351a07"></a>
婆夷言。當多與<span class="gaiji">麨<!--gaiji,,1[麩-夫+少],2&#x9EA8;,3-->
</span>餅飯好食平等與。不名
<a class="t" id="0351a08"></a>
讚歎。若飲食少。更語檀越。為作一掬<span class="gaiji">麨<!--gaiji,,1[麩-夫+少],2&#x9EA8;,3-->
</span>者。
<a class="t" id="0351a09"></a>
波夜提。請者稱名請。比丘尼語檀越言。某甲
<a class="t" id="0351a10"></a>
徒眾多聞精進。當通請一切。名讚歎食。若言
<a class="t" id="0351a11"></a>
某甲眾主多聞精進。為是比丘故通請二十
<a class="t" id="0351a12"></a>
人。是一人名為讚歎。餘者不犯。若有如是讚
<a class="t" id="0351a13"></a>
歎食者。當展轉貿食不得捨食而去。若比
<a class="t" id="0351a14"></a>
坐垢穢不淨不喜與貿者當作是念。此<span class="gaiji">鉢<!--gaiji,缽,1[金*本],2&#x9262;,3-->
</span>中
<a class="t" id="0351a15"></a>
食是某甲比丘許我當食無罪。若比丘尼語
<a class="t" id="0351a16"></a>
優婆夷言。尊者某甲可長請供養。此即名
<a class="t" id="0351a17"></a>
讚歎。若言尊者某甲可常乞食。不名為讚歎。
<a class="t" id="0351a18"></a>
是故說。</p>
<a class="t" id="0351a19"></a>
<blockquote class="gatha">
<p>
僧不差日冥　　不白為食故
<a class="t" id="0351a20"></a>
<br>
共坐同道行　　船上及與衣
<a class="t" id="0351a21"></a>
<br>
作衣讚歎食　　第三跋渠竟</p>
</blockquote>
<a class="t" id="0351a22"></a>
<p class="endsection">
<span class="t-juanname">摩訶僧祇律卷第十五</span></p>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bu-vb-pc29">◀ Pācittiyā 29</a><a class="top" href="#">
▲ TOP </a><a class="next" href="/zh/zh-mg-bu-vb-pc31">Pācittiyā 31 ▶</a>
</div>
</body>
</html>