<!DOCTYPE html>
<html data-prev="zh-mg-bu-vb-sk48" data-next="zh-mg-bu-vb-sk50">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bu-vb-sk49">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 49</span>
<span class="mirror-right">學法四十九</span> </h1>
</div>
<p>
<a class="sc" id="1"></a>
<a class="t-linehead" id="0408a18"></a>
佛住毘舍離。廣說如上。爾時難陀優波難陀
<a class="t" id="0408a19"></a>
坐為臥人說法。為世人所譏。云何沙門釋子
<a class="t" id="0408a20"></a>
如伎人坐為臥人說法。此壞敗人有何道法。
<a class="t" id="0408a21"></a>
此聽法人無恭敬心。聞說如是微妙法。云何
<a class="t" id="0408a22"></a>
臥聽。諸比丘以是因緣往白世尊。佛言。呼
<a class="t" id="0408a23"></a>
難陀優波難陀來。來已佛問。汝實爾不。答言。
<a class="t" id="0408a24"></a>
實爾。佛言。汝云何坐為無病臥人說法。從今
<a class="t" id="0408a25"></a>
日後人臥比丘坐不得為說法。除病。佛告諸
<a class="t" id="0408a26"></a>
比丘。皆悉令集。十利故。與諸比丘制戒。乃
<a class="t" id="0408a27"></a>
至已聞者當重聞。人臥比丘坐不得為說法。
<a class="t" id="0408a28"></a>
除病。應當學。病者世尊說無罪。說法者如上
<a class="t" id="0408a29"></a>
說。若比丘為塔為僧事。若詣王若地主時。彼
<a class="t" id="0408b01"></a>
言比丘為我說法。不得語。令起恐生疑故。若
<a class="t" id="0408b02"></a>
邊有坐人者。當為坐人說法。王雖聽比丘無
<a class="t" id="0408b03"></a>
罪。若放恣諸根坐為無病臥人說法者。越學
<a class="t" id="0408b04"></a>
法。狂癡心亂無罪。是故說。人臥比丘坐不得
<a class="t" id="0408b05"></a>
為說法。除病。應當學。</p>
<a class="t" id="0408b06"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bu-vb-sk48">◀ Sekhiyā 48</a><a class="top" href="#">
▲ TOP </a><a class="next" href="/zh/zh-mg-bu-vb-sk50">Sekhiyā 50 ▶</a>
</div>
</body>
</html>