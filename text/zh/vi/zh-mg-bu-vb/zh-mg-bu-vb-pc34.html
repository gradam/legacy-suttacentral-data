<!DOCTYPE html>
<html data-prev="zh-mg-bu-vb-pc33" data-next="zh-mg-bu-vb-pc35">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bu-vb-pc34">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 34</span>
<span class="mirror-right">波夜提三十四</span> </h1>
</div>
<p>
<a class="sc" id="1"></a>
<a class="t-linehead" id="0356b24"></a>
佛住舍衛城。廣說如上。爾時阿難有二共行
<a class="t" id="0356b25"></a>
弟子一名滿荼。二名阿毘耆。共尊者大目連
<a class="t" id="0356b26"></a>
二共行弟子。一名阿闍都。二名舍舍都。各
<a class="t" id="0356b27"></a>
各作如是言。誰多聞誰辯才。時阿難共行弟
<a class="t" id="0356b28"></a>
子辯才利根。目連弟子論議不如。行住坐臥
<a class="t" id="0356b29"></a>
常隨逐左右伺求其短。或時二人同受一請。
<a class="t" id="0356c01"></a>
時尊者目連弟子得餅。食半持半出外語阿
<a class="t" id="0356c02"></a>
難弟子。如是言。長老。汝欲食餅不。問言。汝
<a class="t" id="0356c03"></a>
何處得餅。答言。我於彼食處持來。即便取食。
<a class="t" id="0356c04"></a>
食已便作是言。長老。汝犯罪。問言。何等罪。
<a class="t" id="0356c05"></a>
答言。世尊制戒不聽比丘食足已離坐。不作
<a class="t" id="0356c06"></a>
殘食法更食。阿難弟子言。汝云何欲中我不
<a class="t" id="0356c07"></a>
作殘食法。而教我食。目連弟子言。汝前論議
<a class="t" id="0356c08"></a>
時。何故以辯才強折辱我。遂共諍競。往世尊
<a class="t" id="0356c09"></a>
所。頭面禮足。<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。以上因緣。具白世尊。
<a class="t" id="0356c10"></a>
佛語諸比丘。於意云何我為諸聲聞。說九部
<a class="t" id="0356c11"></a>
法。所謂修多羅。祇夜。授記。伽陀。優陀那。如
<a class="t" id="0356c12"></a>
是語本生。方廣。未曾有。諸聲聞聞說此九部
<a class="t" id="0356c13"></a>
法已。為欲使諸弟子論議諍勝負耶。答言。不
<a class="t" id="0356c14"></a>
也世尊。佛語諸比丘。若不爾者。我為諸聲
<a class="t" id="0356c15"></a>
聞說此九部法。欲使諸聲聞如說修行不。答
<a class="t" id="0356c16"></a>
言。如是世尊。時二比丘即於世尊前。相向悔
<a class="t" id="0356c17"></a>
過。佛言。不得自恃知法輕他。亦不聽知比丘
<a class="t" id="0356c18"></a>
食已足。不作殘食法。強勸令食。佛告諸比丘。
<a class="t" id="0356c19"></a>
依止舍衛城住者皆悉令集。以十利故。為諸
<a class="t" id="0356c20"></a>
比丘制戒。乃至已聞者當重聞。若比丘知彼
<a class="t" id="0356c21"></a>
食已足。離坐不作殘食法。欲惱故勸食者。
<a class="t" id="0356c22"></a>
波夜提。比丘者如上說。知者若自知若從他
<a class="t" id="0356c23"></a>
聞。食者五正食。五雜正食。足者有八種。如上
<a class="t" id="0356c24"></a>
說。離本處者。八種如上說。惱者觸擾前人欲
<a class="t" id="0356c25"></a>
使不樂。不作殘食者。五非法成就不名作殘
<a class="t" id="0356c26"></a>
食。五法成就名如法作殘食。強勸食食者。波
<a class="t" id="0356c27"></a>
夜提。波夜提者。如上說。五非法成就。比丘
<a class="t" id="0356c28"></a>
盡命。不得作殘食食。五法成就盡命聽作殘
<a class="t" id="0356c29"></a>
食食。中間廣說如上。乃至足不足想勸食。越
<a class="t" id="0357a01"></a>
毘尼罪。不足足想勸食。越毘尼罪。足作足想
<a class="t" id="0357a02"></a>
勸食。波夜提。不足不足想勸食無罪。此中不
<a class="t" id="0357a03"></a>
犯者。一切粥初出釜畫不成字。一切果一切
<a class="t" id="0357a04"></a>
菜。是不犯。是故說。</p>
<a class="t" id="0357a05"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bu-vb-pc33">◀ Pācittiyā 33</a><a class="top" href="#">
▲ TOP </a><a class="next" href="/zh/zh-mg-bu-vb-pc35">Pācittiyā 35 ▶</a>
</div>
</body>
</html>