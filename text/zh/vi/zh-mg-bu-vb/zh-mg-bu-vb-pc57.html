<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-mg-bu-vb-pc57">
<article>
<hgroup class="mirror">
<h2 class="mirror-row">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </h2>
<h3 class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </h3>
<h1 class="mirror-row">
<span class="mirror-left">Pācittiya 57</span>
<span class="mirror-right">波夜提五十七</span> </h1>
</hgroup>
<p>
<a class="sc" id="1"></a>
<a class="t-linehead" id="0375b21"></a>
佛住舍衛城。廣說如上。爾時六群比丘再三
<a class="t" id="0375b22"></a>
軍中宿已。到試兵處見不能乘象者。即毀訾
<a class="t" id="0375b23"></a>
言。此人乘象似如乘<span class="gaiji">猪<!--gaiji,豬,1[狂-王+者],2&#x732A;,3-->
</span>。若入軍陣者。必自
<a class="t" id="0375b24"></a>
喪身。復失官象。費王廩祿。見能乘象者。如是
<a class="t" id="0375b25"></a>
讚言。此人善能乘象。捉鉤牽挽。左旋右旋。
<a class="t" id="0375b26"></a>
皆悉巧便。若入陣者。必能破賊。又全身命。如
<a class="t" id="0375b27"></a>
是人者。應食王祿。見不能乘馬乘車捉弓刀
<a class="t" id="0375b28"></a>
楯矛<span class="gaiji">矟<!--gaiji,槊,1[矛*肖],2&#x77DF;,3-->
</span>。乃至一一毀訾讚歎已。即便教言。
<a class="t" id="0375b29"></a>
汝應作如是如是。乘象乘馬。御車捉弓。捉楯
<a class="t" id="0375c01"></a>
捉<span class="gaiji">矟<!--gaiji,槊,1[矛*肖],2&#x77DF;,3-->
</span>。諸不能者。聞是語已。即瞋恚言。何處更
<a class="t" id="0375c02"></a>
覓怨賊。此即是賊。我等當共殺之。彼得讚者。
<a class="t" id="0375c03"></a>
作如是言。此諸比丘皆是王種。大臣剎利種。
<a class="t" id="0375c04"></a>
皆知兵法。汝等何不善學而反怨他。諸被毀
<a class="t" id="0375c05"></a>
者。聞是語已。瞋心即滅。內自慚愧。諸比丘聞
<a class="t" id="0375c06"></a>
是語已。往白世尊。佛言。呼六群比丘來。來已
<a class="t" id="0375c07"></a>
佛具問上事。汝實爾不。答言。實爾。佛言。此
<a class="t" id="0375c08"></a>
是惡事。非法非律。非如佛教。不可以是長養
<a class="t" id="0375c09"></a>
善法。佛告諸比丘。依止舍衛城住者。皆悉令
<a class="t" id="0375c10"></a>
集以十利故。為諸比丘制戒。乃至已聞者當
<a class="t" id="0375c11"></a>
重聞。若比丘有事緣。得軍中三宿。若觀軍發
<a class="t" id="0375c12"></a>
行牙旗諍<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>勢力者。波夜提。比丘者。如上說。
<a class="t" id="0375c13"></a>
三宿者。極齊三宿。觀者方便故往。若高處至
<a class="t" id="0375c14"></a>
下。下處至高。軍者。四種軍。如上說。牙旗者。
<a class="t" id="0375c15"></a>
若師子形若半月形。諍者。口諍。<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>者。兩眾交
<a class="t" id="0375c16"></a>
刃勢力者。強弱相傾。觀其事勢。是名勢力。波
<a class="t" id="0375c17"></a>
夜提者。如上說。若比丘道路行逢軍。不故看
<a class="t" id="0375c18"></a>
見者無罪。若作方便看見者。波夜提。若抄賊
<a class="t" id="0375c19"></a>
從村中來。比丘道中相逢。不故看無罪。作方
<a class="t" id="0375c20"></a>
便看見者。波夜提。若比丘林野中經行時群
<a class="t" id="0375c21"></a>
賊來不故看見無罪作方便看見者。波夜提。
<a class="t" id="0375c22"></a>
若比丘於林楙經行時。群賊劫村已。從比丘
<a class="t" id="0375c23"></a>
邊過。後逐賊人尋賊至比丘所。問比丘。見賊
<a class="t" id="0375c24"></a>
不。比丘不得妄語。復不得語處。得語言看指
<a class="t" id="0375c25"></a>
押。若比丘城里住。有賊來圍城。王語比丘。
<a class="t" id="0375c26"></a>
盡出上城現多人相。不故看見者無罪。作方
<a class="t" id="0375c27"></a>
便看見者。波夜提。是故說。</p>
<a class="t" id="0375c28"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bu-vb-pc56">◀ Pācittiyā 56</a><a class="top" href="#">
▲ TOP </a><a class="next" href="/zh/zh-mg-bu-vb-pc58">Pācittiyā 58 ▶</a>
</div>
</body>
</html>