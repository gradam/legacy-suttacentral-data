<!DOCTYPE html>
<html data-prev="zh-mg-bu-vb-pc8" data-next="zh-mg-bu-vb-pc10">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bu-vb-pc9">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 9</span>
<span class="mirror-right">波夜提九</span> </h1>
</div>
<p>
<a class="sc" id="1"></a>
<a class="t-linehead" id="0338b01"></a>
佛住舍衛城。廣說如上。爾時尊者陀驃摩羅
<a class="t" id="0338b02"></a>
子。僧羯磨典知九事。如十三事中廣說。爾時
<a class="t" id="0338b03"></a>
有舍那糞掃衣不可分。是陀驃白僧作是言。
<a class="t" id="0338b04"></a>
是舍那糞掃衣不可分可與長老摩訶迦葉
<a class="t" id="0338b05"></a>
不。諸比丘咸言可與。是陀驃恐後有諍言故。
<a class="t" id="0338b06"></a>
即更於僧中唱言。是糞掃舍那衣與長老摩
<a class="t" id="0338b07"></a>
訶迦葉。如是三唱。唱已六群比丘從坐起作
<a class="t" id="0338b08"></a>
是言。阿誰言與。六群比丘為與不。汝作是唱
<a class="t" id="0338b09"></a>
非平等心。汝私相親愛故。迴僧物與諸比丘。
<a class="t" id="0338b10"></a>
以是因緣往白世尊。佛言。呼六群比丘來。來
<a class="t" id="0338b11"></a>
已佛問六群比丘。汝實爾不。答言。實爾世尊。
<a class="t" id="0338b12"></a>
佛語比丘。此是惡事。如是梵行人須汝皮肉
<a class="t" id="0338b13"></a>
血髓猶尚當與。況是糞掃衣不可分。僧中唱
<a class="t" id="0338b14"></a>
與而復還遮。汝先默然與時似貴人相。今還
<a class="t" id="0338b15"></a>
更遮似賤人相。此非法非律非如佛教。不可
<a class="t" id="0338b16"></a>
以是長養善法。佛告諸比丘。依止舍衛城者
<a class="t" id="0338b17"></a>
盡集。以十利故與諸比丘制戒。乃至已聞者
<a class="t" id="0338b18"></a>
當重聞。若比丘僧應分物先和合聽與。後還
<a class="t" id="0338b19"></a>
遮者波夜提。比丘者如上說。僧者八種如上
<a class="t" id="0338b20"></a>
說。物者八種。時藥乃至淨不淨。先聽者先僧
<a class="t" id="0338b21"></a>
中分物共和合與。後遮者作如是言。長老隨
<a class="t" id="0338b22"></a>
親厚以僧物與。波夜提。波夜提者如上說。若
<a class="t" id="0338b23"></a>
僧中分物。僧伽梨<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧安陀會尼師壇
<a class="t" id="0338b24"></a>
覆瘡衣雨浴衣腰帶編繩<span class="gaiji">鉢<!--gaiji,缽,1[金*本],2&#x9262;,3-->
</span>小<span class="gaiji">鉢<!--gaiji,缽,1[金*本],2&#x9262;,3-->
</span>銅盂扇傘
<a class="t" id="0338b25"></a>
蓋盛油革囊刀子革屣澡瓶。如是等一切應
<a class="t" id="0338b26"></a>
分物。來當次應取。若意不欲取者。聽過不
<a class="t" id="0338b27"></a>
取若人問言。汝何以不取應答言。此非我所
<a class="t" id="0338b28"></a>
須。欲取餘物。後來須者應取無罪。若行物者
<a class="t" id="0338b29"></a>
唱言。隨意自恣取。比丘爾時隨所須者得自
<a class="t" id="0338c01"></a>
恣取無罪。遮者有三種。或與已遮與時遮。未
<a class="t" id="0338c02"></a>
與遮。與已遮者得波夜提。與時遮得越毘尼。
<a class="t" id="0338c03"></a>
未與時遮者得越毘尼心悔。是故說。</p>
<a class="t" id="0338c04"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-mg-bu-vb-pc8">◀ Pācittiyā 8</a><a class="top" href="#">
▲ TOP </a><a class="next" href="/zh/zh-mg-bu-vb-pc10">Pācittiyā 10 ▶</a>
</div>
</body>
</html>