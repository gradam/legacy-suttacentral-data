<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-mg-bu-vb-sk13">
<article>
<hgroup class="mirror">
<h2 class="mirror-row">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </h2>
<h3 class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </h3>
<h1 class="mirror-row">
<span class="mirror-left">Sekhiya 13</span>
<span class="mirror-right">學法十三</span> </h1>
</hgroup>
<p>
<a class="sc" id="1"></a>
<a class="t-linehead" id="0401b26"></a>
佛住舍衛城。廣說如上。爾時六群比丘掉臂
<a class="t" id="0401b27"></a>
入白衣家。撥觸檀越面破他手中酥油瓶器。
<a class="t" id="0401b28"></a>
為世人所譏。云何沙門釋子如力士兇人。掉
<a class="t" id="0401b29"></a>
臂入家內。此壞敗人有何道法。諸比丘以是
<a class="t" id="0401c01"></a>
因緣。往白世尊。佛言。呼六群比丘來。來已佛
<a class="t" id="0401c02"></a>
問比丘。汝實爾不。答言。實爾。佛言。從今日
<a class="t" id="0401c03"></a>
後不得掉臂入白衣家內。佛告諸比丘。依止
<a class="t" id="0401c04"></a>
舍衛城住者。皆悉令集。以十利故。與諸比丘
<a class="t" id="0401c05"></a>
制戒。乃至已聞者當重聞。不得掉臂入家
<a class="t" id="0401c06"></a>
內。應當學。不得掉臂行入家內。若先是王
<a class="t" id="0401c07"></a>
子大臣本習未除。應當教言。汝今出家當捨
<a class="t" id="0401c08"></a>
此俗儀。從比丘法若欲喚人不得雙舉兩
<a class="t" id="0401c09"></a>
手。當以一手招。若放恣諸根。掉臂入家內者。
<a class="t" id="0401c10"></a>
越學法。狂癡心亂無罪。是故說。不得掉臂入
<a class="t" id="0401c11"></a>
家內。應當學。</p>
<a class="t" id="0401c12"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bu-vb-sk12">◀ Sekhiyā 12</a><a class="top" href="#">
▲ TOP </a><a class="next" href="/zh/zh-mg-bu-vb-sk14">Sekhiyā 14 ▶</a>
</div>
</body>
</html>