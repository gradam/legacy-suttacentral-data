<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-mg-bu-vb-pc3">
<article>
<hgroup class="mirror">
<h2 class="mirror-row">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </h2>
<h3 class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </h3>
<h1 class="mirror-row">
<span class="mirror-left">Pācittiya 3</span>
<span class="mirror-right">波夜提三</span> </h1>
</hgroup>
<a class="t" id="0326b07"></a>
<p>
<a class="sc" id="1"></a>
<a class="t-linehead" id="0326b07"></a>
佛住舍衛城。廣說如上。時六群比丘方便誘
<a class="t" id="0326b08"></a>
問諸年少比丘。汝識某甲比丘父母種姓事
<a class="t" id="0326b09"></a>
業不。彼年少比丘其性質直。隨事而說。六群
<a class="t" id="0326b10"></a>
比丘於後瞋恚時。作是言。汝是旃陀羅。剃
<a class="t" id="0326b11"></a>
髮師織師瓦師皮師種姓。作是語已。復言。我
<a class="t" id="0326b12"></a>
自不知是某甲比丘說汝耳。比丘聞是語已。
<a class="t" id="0326b13"></a>
極生慚羞。諸比丘以是因緣。往白世尊。佛言。
<a class="t" id="0326b14"></a>
呼六群比丘來。來已佛問六群比丘。汝實誘
<a class="t" id="0326b15"></a>
問諸年少比丘。乃至比丘慚羞不。答言。實爾
<a class="t" id="0326b16"></a>
世尊。佛言。汝何故如是耶。答言。我作是事。
<a class="t" id="0326b17"></a>
用以快樂。佛言。癡人。此是惡事。於梵行人
<a class="t" id="0326b18"></a>
邊作兩舌。此是苦事。方言為樂。佛無數方便
<a class="t" id="0326b19"></a>
呵責已。為說因緣。如三獸本生經中廣說。
<a class="t" id="0326b20"></a>
佛告諸比丘。依止舍衛城者盡集。以十利
<a class="t" id="0326b21"></a>
故。與諸比丘制戒。乃至已聞者當重聞。若比
<a class="t" id="0326b22"></a>
丘兩舌者。波夜提。比丘者。如上說。兩舌者。
<a class="t" id="0326b23"></a>
有七事。何等七種。姓業相貌病罪罵結使。種
<a class="t" id="0326b24"></a>
姓者。下中上。下者。汝是旃陀羅。乃至皮師。
<a class="t" id="0326b25"></a>
復言。誰知汝是某甲。說作是念。欲離彼令與
<a class="t" id="0326b26"></a>
己合。若彼離不離。得波夜提。若言汝父母是
<a class="t" id="0326b27"></a>
旃陀羅。乃至皮師。復言。誰知汝是某甲。比
<a class="t" id="0326b28"></a>
丘說作是念。欲別離彼令與己合。若彼離不
<a class="t" id="0326b29"></a>
離。皆波夜提。若言汝和上阿闍梨是旃陀
<a class="t" id="0326c01"></a>
羅。乃至皮師。亦波夜提。同友知識。亦如是是
<a class="t" id="0326c02"></a>
名下。中者。言長老汝是中間姓。吏兵姓伎兒
<a class="t" id="0326c03"></a>
姓。復言。我不知汝是某甲說耳。若作是念。欲
<a class="t" id="0326c04"></a>
離彼令與己合。若離不離。皆波夜提。若父
<a class="t" id="0326c05"></a>
母和上阿闍梨同友知識。皆波夜提。是名中。
<a class="t" id="0326c06"></a>
上者。若言長老汝是剎利婆羅門種。復言我
<a class="t" id="0326c07"></a>
不知汝是某甲說。若作是念。欲別離彼令向
<a class="t" id="0326c08"></a>
己。若彼離不離。波夜提。若言汝父母和上
<a class="t" id="0326c09"></a>
阿闍梨同友知識。皆波夜提。是名上。是謂種
<a class="t" id="0326c10"></a>
姓。業者。下中上。下者。汝是屠兒乃至魁膾。
<a class="t" id="0326c11"></a>
復言。我不知汝是某甲說耳。若作是念。欲別
<a class="t" id="0326c12"></a>
離彼令向己。彼若離不離。皆波夜提。若父
<a class="t" id="0326c13"></a>
母和上阿闍梨同友知識。皆波夜提。是名下。
<a class="t" id="0326c14"></a>
中者。汝是賣香肆上人。乃至通使人。復言。
<a class="t" id="0326c15"></a>
我不知汝是某甲說耳。若作是念。欲別離彼
<a class="t" id="0326c16"></a>
令向己。若離不離。皆波夜提。若父母和上
<a class="t" id="0326c17"></a>
阿闍梨同友知識。皆波夜提。是名中。上者。汝
<a class="t" id="0326c18"></a>
是金銀肆乃至銅肆上人。復言。我不知汝是
<a class="t" id="0326c19"></a>
某甲說耳。若作是念。欲別離彼令向己。彼
<a class="t" id="0326c20"></a>
若離不離。波夜提。若父母和上阿闍梨同友
<a class="t" id="0326c21"></a>
知識。皆波夜提。是名上。是謂業。相貌者。下
<a class="t" id="0326c22"></a>
中上。下者。若言汝瞎眼乃至鋸齒。復言。我不
<a class="t" id="0326c23"></a>
知汝是某甲說耳。若作是念。欲別離彼令向
<a class="t" id="0326c24"></a>
己。彼若離不離。波夜提。若父母和上阿闍
<a class="t" id="0326c25"></a>
梨同友知識。皆波夜提。是名下。中者。若言汝
<a class="t" id="0326c26"></a>
大黑大白大黃大赤。復言。我不知汝是某甲
<a class="t" id="0326c27"></a>
說耳。若作是念。欲別離彼令向己。若彼離
<a class="t" id="0326c28"></a>
不離。波夜提。父母和上阿闍梨同友知識。
<a class="t" id="0326c29"></a>
皆波夜提。是名中。上者。若言汝有三十二相
<a class="t" id="0327a01"></a>
圓光金色。復言。我不知汝是某甲說耳。若作
<a class="t" id="0327a02"></a>
是念。欲別離彼令向己。若彼離不離。波夜提。
<a class="t" id="0327a03"></a>
父母和上阿闍梨同友知識。皆波夜提。是名
<a class="t" id="0327a04"></a>
上。病者。無下中上。一切病皆名下。若言汝
<a class="t" id="0327a05"></a>
有癬疥乃至癲狂。復言。我不知汝是某甲說
<a class="t" id="0327a06"></a>
耳。若作是念。欲別離彼令向己。若彼離不
<a class="t" id="0327a07"></a>
離。波夜提。若父母和上阿闍梨同友知識。
<a class="t" id="0327a08"></a>
皆波夜提。是名病。罪者。無有下中上。一切罪
<a class="t" id="0327a09"></a>
皆名下。若言汝犯波羅夷。乃至越毘尼罪。復
<a class="t" id="0327a10"></a>
言。我不知汝是某甲說耳。作是念。欲別離彼
<a class="t" id="0327a11"></a>
令與己合。若彼離不離。波夜提。若父母和
<a class="t" id="0327a12"></a>
上阿闍梨同友知識。皆波夜提。罵者。無下
<a class="t" id="0327a13"></a>
中上。一切罵皆名下。作世間惡罵婬穢醜惡
<a class="t" id="0327a14"></a>
語。若作如是罵。乃至離不離。波夜提。若言汝
<a class="t" id="0327a15"></a>
父母和上阿闍梨同友知識。皆波夜提。是名
<a class="t" id="0327a16"></a>
罵。結使者。無有下中上。一切結使皆名下。汝
<a class="t" id="0327a17"></a>
是愚癡人。闇鈍無知。猶如泥聚。亦如牛羊
<a class="t" id="0327a18"></a>
白鵠角<span class="gaiji">鵄<!--gaiji,鴟,1[至*鳥],2&#x9D44;,3-->
</span>。作如是種種語。復言。我不知汝是
<a class="t" id="0327a19"></a>
某甲說耳。若作是念。欲別離彼令向己。若彼
<a class="t" id="0327a20"></a>
離不離。波夜提。若父母和上阿闍梨同友知
<a class="t" id="0327a21"></a>
識皆波夜提。是名結使。於比丘所兩舌。波夜
<a class="t" id="0327a22"></a>
提。於比丘尼所兩舌。偷蘭罪。於式叉摩尼
<a class="t" id="0327a23"></a>
沙彌沙彌尼。越毘尼。於俗人越毘尼心悔。是
<a class="t" id="0327a24"></a>
故說。</p>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bu-vb-pc2">◀ Pācittiyā 2</a><a class="top" href="#">
▲ TOP </a><a class="next" href="/zh/zh-mg-bu-vb-pc4">Pācittiyā 4 ▶</a>
</div>
</body>
</html>