<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-mg-bu-vb-sk44">
<article>
<hgroup class="mirror">
<h2 class="mirror-row">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </h2>
<h3 class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </h3>
<h1 class="mirror-row">
<span class="mirror-left">Sekhiya 44</span>
<span class="mirror-right">學法四十四</span> </h1>
</hgroup>
<p>
<a class="sc" id="1"></a>
<a class="t" id="0407a12"></a>
<a class="t-linehead" id="0407a12"></a>
佛住舍衛城。廣說如上。爾時有居士於精舍
<a class="t" id="0407a13"></a>
中設供飯僧。時六群比丘索飯索羹。為檀越
<a class="t" id="0407a14"></a>
所譏。云何沙門釋子食上索飯索羹。問言。
<a class="t" id="0407a15"></a>
尊者。我自恣與食。何故喚索。諸比丘以是因
<a class="t" id="0407a16"></a>
緣往白世尊。佛言。呼六群比丘來。來已佛問。
<a class="t" id="0407a17"></a>
汝實爾不。答言。實爾。佛言。從今日後。不聽
<a class="t" id="0407a18"></a>
索食。
<a class="t" id="0407a19"></a>
<a class="t-linehead" id="0407a19"></a>
復次佛住迦維羅衛國釋氏精舍。如來應供
<a class="t" id="0407a20"></a>
正遍知以五事利益故。五日一行諸比丘房。
<a class="t" id="0407a21"></a>
見一病比丘羸瘦痿悴。佛知而故問。比丘。
<a class="t" id="0407a22"></a>
汝病何似。答言。世尊。我病苦不適。佛語比
<a class="t" id="0407a23"></a>
丘。汝不能索隨病食隨病藥耶。答言。世尊。制
<a class="t" id="0407a24"></a>
戒不聽索食。佛言。從今日後聽病比丘索食。
<a class="t" id="0407a25"></a>
佛告諸比丘。依止迦維羅衛城住者。皆悉令
<a class="t" id="0407a26"></a>
集。以十利故。與諸比丘制戒。乃至已聞者
<a class="t" id="0407a27"></a>
當重聞。不得無病為已索食。應當學。不得無
<a class="t" id="0407a28"></a>
病為己索羹飯。若病須多羹得索無罪。若放
<a class="t" id="0407a29"></a>
恣諸根無病為己索食者。越學法。狂癡心亂
<a class="t" id="0407b01"></a>
無罪。是故說。比丘不病不得為己索食。應當
<a class="t" id="0407b02"></a>
學。</p>
<a class="t" id="0407b03"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bu-vb-sk43">◀ Sekhiyā 43</a><a class="top" href="#">
▲ TOP </a><a class="next" href="/zh/zh-mg-bu-vb-sk45">Sekhiyā 45 ▶</a>
</div>
</body>
</html>