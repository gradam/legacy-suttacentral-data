<!DOCTYPE html>
<html data-prev="zh-mg-bu-vb-pc83" data-next="zh-mg-bu-vb-pc85">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bu-vb-pc84">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 84</span>
<span class="mirror-right">波夜提八十四</span> </h1>
</div>
<p>
<a class="sc" id="1"></a>
<a class="t-linehead" id="0391b18"></a>
佛住舍衛城。廣說如上。爾時齋日月八日十
<a class="t" id="0391b19"></a>
四日十五日。城內人民出城禮拜世尊。時波
<a class="t" id="0391b20"></a>
斯匿王子亦來禮拜。次第至難陀優波難陀
<a class="t" id="0391b21"></a>
所。頭面禮足已白言。我欲觀看。願示我處。答
<a class="t" id="0391b22"></a>
言甚善。即將至閣上。語言童子。看是柱梁榱
<a class="t" id="0391b23"></a>
棟櫨枓枅衡。彫文刻鏤種種彩畫。次至難
<a class="t" id="0391b24"></a>
陀住處。見青色地敷高大床。施置重蹬敷拘
<a class="t" id="0391b25"></a>
執褥。兩頭施枕見已。即問尊者。是誰床褥。
<a class="t" id="0391b26"></a>
答言。我許。王子言。此大嚴麗非比丘所宜。即
<a class="t" id="0391b27"></a>
復問言。若非我所宜。誰應畜者。答言。若王王
<a class="t" id="0391b28"></a>
子所應服飾。比丘言。我非王子耶。若世尊不
<a class="t" id="0391b29"></a>
出家者。應作轉輪聖王。君四天下。汝等一
<a class="t" id="0391c01"></a>
切是我人民。然世尊不樂是處。出家成佛作
<a class="t" id="0391c02"></a>
法輪王。我是法輪王子。設復服飾。過此猶尚
<a class="t" id="0391c03"></a>
是宜。況此<span class="gaiji">麁<!--gaiji,麤,1[色-巴+鹿],2&#x9E81;,3-->
</span>物。王子聞已。慚愧無言。諸比丘
<a class="t" id="0391c04"></a>
以是因緣。往白世尊。佛言。呼難陀優波難陀
<a class="t" id="0391c05"></a>
來。來已佛具問上事。汝實爾不。答言實爾。佛
<a class="t" id="0391c06"></a>
言。汝等云何嚴飾床褥。為世人所譏。從今日
<a class="t" id="0391c07"></a>
後不聽過量作床。復次佛住舍衛城。廣說如
<a class="t" id="0391c08"></a>
上。世尊制戒不聽過量作床。諸比丘如量截
<a class="t" id="0391c09"></a>
已。即以斷頭還榰床<span class="gaiji">脚<!--gaiji,腳,1[腳-谷+去],2&#x811A;,3-->
</span>。爾時齋日月八日
<a class="t" id="0391c10"></a>
十四日十五日。城內人民出禮拜世尊。波斯
<a class="t" id="0391c11"></a>
匿王子亦來禮拜。次至難陀優波難陀所。語
<a class="t" id="0391c12"></a>
曰。尊者。示我觀看處。乃至到難陀房中。見已
<a class="t" id="0391c13"></a>
即問。何故截此床<span class="gaiji">脚<!--gaiji,腳,1[腳-谷+去],2&#x811A;,3-->
</span>。答言。齊截已上世尊
<a class="t" id="0391c14"></a>
所聽。王子言。若世尊聽齊截已上。而今還以
<a class="t" id="0391c15"></a>
榰床與本何異。諸比丘以是因緣。往白世
<a class="t" id="0391c16"></a>
尊。佛言。從今日後床<span class="gaiji">脚<!--gaiji,腳,1[腳-谷+去],2&#x811A;,3-->
</span>應量不聽復榰。佛
<a class="t" id="0391c17"></a>
告諸比丘。依止舍衛城住者。皆悉令集。以十
<a class="t" id="0391c18"></a>
利故。為諸比丘制戒。乃至已聞者當重聞。若
<a class="t" id="0391c19"></a>
比丘作床<span class="gaiji">脚<!--gaiji,腳,1[腳-谷+去],2&#x811A;,3-->
</span>。應量作高。修伽陀。八指除入
<a class="t" id="0391c20"></a>
梐。若過量作截已。波夜提。比丘者。如上
<a class="t" id="0391c21"></a>
說。臥床坐床各十四種。如上說。是中過量
<a class="t" id="0391c22"></a>
者犯。作者。若自作若使人作。修伽陀者。如來
<a class="t" id="0391c23"></a>
應供正遍知。八指者。佛八指。過者。過量。入
<a class="t" id="0391c24"></a>
梐者齊孔已下截已。波夜提。悔過不截悔者。
<a class="t" id="0391c25"></a>
越毘尼罪。波夜提者。如上說。若自作終日坐
<a class="t" id="0391c26"></a>
上。一波夜提。若起已還坐隨坐一一波夜提。
<a class="t" id="0391c27"></a>
他床而坐上者。越毘尼罪。榰<span class="gaiji">脚<!--gaiji,腳,1[腳-谷+去],2&#x811A;,3-->
</span>床亦應量
<a class="t" id="0391c28"></a>
當使堅牢。若客比丘來次第付床褥。得過量
<a class="t" id="0391c29"></a>
床。應語知事者言。借我鋸來問作何等。答言。
<a class="t" id="0392a01"></a>
此床過量欲截令如法。若知事者。言莫截檀
<a class="t" id="0392a02"></a>
越。見者或能不喜。若不久住者。鑿地埋<span class="gaiji">脚<!--gaiji,腳,1[腳-谷+去],2&#x811A;,3-->
</span>齊
<a class="t" id="0392a03"></a>
量止。若久住者應齊埋處。木筒盛<span class="gaiji">脚<!--gaiji,腳,1[腳-谷+去],2&#x811A;,3-->
</span>勿使爛
<a class="t" id="0392a04"></a>
壞。若比丘入聚落。至檀越家坐。若床<span class="gaiji">脚<!--gaiji,腳,1[腳-谷+去],2&#x811A;,3-->
</span>高者
<a class="t" id="0392a05"></a>
不得懸<span class="gaiji">脚<!--gaiji,腳,1[腳-谷+去],2&#x811A;,3-->
</span>坐。若是知舊應索承足机。若非知
<a class="t" id="0392a06"></a>
舊應索塼木承足而坐。若福德舍中床高坐
<a class="t" id="0392a07"></a>
者無罪。是故說。</p>
<a class="t" id="0392a08"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bu-vb-pc83">◀ Pācittiyā 83</a><a class="top" href="#">
▲ TOP </a><a class="next" href="/zh/zh-mg-bu-vb-pc85">Pācittiyā 85 ▶</a>
</div>
</body>
</html>