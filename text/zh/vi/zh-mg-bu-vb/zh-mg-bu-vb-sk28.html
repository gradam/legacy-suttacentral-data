<!DOCTYPE html>
<html data-prev="zh-mg-bu-vb-sk27" data-next="zh-mg-bu-vb-sk29">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bu-vb-sk28">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 28</span>
<span class="mirror-right">學法二十八</span> </h1>
</div>
<p>
<a class="sc" id="1"></a>
<a class="t-linehead" id="0404b22"></a>
佛住舍衛城。廣說如上。爾時居士就精舍中
<a class="t" id="0404b23"></a>
設供飯僧。時六群比丘吐舌食。為世人所譏。
<a class="t" id="0404b24"></a>
云何沙門釋子如放逸人。如蛇如鼠。如狗如
<a class="t" id="0404b25"></a>
<span class="gaiji">猫<!--gaiji,貓,1[狂-王+苗],2&#x732B;,3-->
</span>。吐舌食。此壞敗人有何道法。諸比丘以
<a class="t" id="0404b26"></a>
是因緣。往白世尊。佛言。呼六群比丘來。來已
<a class="t" id="0404b27"></a>
佛問。汝實爾不。答言。實爾。佛言。從今日後
<a class="t" id="0404b28"></a>
不得吐舌食。佛告諸比丘。依止舍衛城住者。
<a class="t" id="0404b29"></a>
皆悉令集。以十利故。與諸比丘制戒。乃至已
<a class="t" id="0404c01"></a>
聞者當重聞。不得吐舌食。應當學。吐舌食者。
<a class="t" id="0404c02"></a>
吐出舌以食著舌上然後合口。若直月及
<a class="t" id="0404c03"></a>
監食人。欲知生熟<span class="gaiji">醎<!--gaiji,,1[酉*咸],2&#x918E;,3-->
</span>淡甜酢。得著掌中。舌
<a class="t" id="0404c04"></a>
舐無罪。若病得置鹽掌中舐無罪。若放恣諸
<a class="t" id="0404c05"></a>
根吐舌食者。越學法。狂癡心亂無罪。是故說。
<a class="t" id="0404c06"></a>
不吐舌食應當學。</p>
<a class="t" id="0404c07"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-mg-bu-vb-sk27">◀ Sekhiyā 27</a><a class="top" href="#">
▲ TOP </a><a class="next" href="/zh/zh-mg-bu-vb-sk29">Sekhiyā 29 ▶</a>
</div>
</body>
</html>