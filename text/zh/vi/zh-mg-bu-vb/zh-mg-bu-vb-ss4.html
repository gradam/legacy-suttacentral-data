<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bu-vb-ss4">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Saṅghādisesa 4</span>
<span class="mirror-right">僧伽婆尸沙四</span> </h1>
</div>
<p>
<a class="sc" id="1"></a>
<a class="t-linehead" id="0269c20"></a>
佛住舍衛城。廣說如上。時長老優陀夷有舊
<a class="t" id="0269c21"></a>
知識婆羅門。語優陀夷言。我欲餘行。長老。
<a class="t" id="0269c22"></a>
能時時往返看我家中婦兒不。優陀夷言。婆
<a class="t" id="0269c23"></a>
羅門汝不相囑。尚欲經營。況復囑。我婆羅
<a class="t" id="0269c24"></a>
門便餘行去時。優陀夷著人聚落衣持<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="0269c25"></a>
到婆羅門舍。婆羅門婦見長老優陀夷來。恭
<a class="t" id="0269c26"></a>
敬起迎言。善來阿闍梨。久不相見。今乃屈
<a class="t" id="0269c27"></a>
顧。請令入坐。即便就座。優陀夷言。我今希
<a class="t" id="0269c28"></a>
來。汝能少有所與不。婆羅門婦言。有種種飲
<a class="t" id="0269c29"></a>
食。隨有所<span class="gaiji">勅<!--gaiji,敕,1[束*力],2&#x52C5;,3-->
</span>盡當相與。優陀夷言。此諸飲
<a class="t" id="0270a01"></a>
食諸信心家處處皆得。但我出家人所難得者。
<a class="t" id="0270a02"></a>
汝得自在。當持與我。婆羅門婦言。不知何者
<a class="t" id="0270a03"></a>
是出家人之所難得物。我得自在。當見示語。
<a class="t" id="0270a04"></a>
若我家有者當持相與。家中無者當於餘處
<a class="t" id="0270a05"></a>
求索相與。優陀夷言。汝足知是事。何以不知。
<a class="t" id="0270a06"></a>
汝多情詐如賊有四眼。何所不知。婆羅門婦
<a class="t" id="0270a07"></a>
言。我實不知。當見告語。家中有者。當持相
<a class="t" id="0270a08"></a>
與。家中無者當於餘處買索相與。為何所須。
<a class="t" id="0270a09"></a>
優陀夷言。汝足知是事。何以不知此最第
<a class="t" id="0270a10"></a>
一供養。所謂交通。如我沙門持戒行善法修
<a class="t" id="0270a11"></a>
梵行。以此法供養我。所謂隨順婬欲法。時
<a class="t" id="0270a12"></a>
婆羅門諸婦中有少年者。即便慚愧低頭徐
<a class="t" id="0270a13"></a>
行。各還自房。有中年者。亦各慚愧低頭而
<a class="t" id="0270a14"></a>
住。有年老者即便呵責言。阿闍梨優陀夷。
<a class="t" id="0270a15"></a>
此非善事不應作是非類語。此是婆羅門
<a class="t" id="0270a16"></a>
家。而作婬女家法相待耶。我當以是事白諸
<a class="t" id="0270a17"></a>
比丘。優陀夷言。白與不白當隨汝意。作是語
<a class="t" id="0270a18"></a>
已。便捨出去。出是家已。復入諸婬女舍。諸
<a class="t" id="0270a19"></a>
婬女輩皆起迎恭敬問訊言。善來阿闍梨優
<a class="t" id="0270a20"></a>
陀夷。久不相見今乃屈意。便請令就坐優陀
<a class="t" id="0270a21"></a>
夷言。今我希來。汝能少有所與不。諸婬女言。
<a class="t" id="0270a22"></a>
有種種飲食隨有所須。有所約<span class="gaiji">勅<!--gaiji,敕,1[束*力],2&#x52C5;,3-->
</span>盡當相與。
<a class="t" id="0270a23"></a>
優陀夷言。此飲食諸信心家處處皆得。但我
<a class="t" id="0270a24"></a>
出家人所難得者。汝得自在。當持與我者
<a class="t" id="0270a25"></a>
善。諸婬女言。我今不知何物是出家人所難
<a class="t" id="0270a26"></a>
得者。當見示語。家中有者當持相與。家中無
<a class="t" id="0270a27"></a>
者當於餘處求索相與。優陀夷言。汝足知是
<a class="t" id="0270a28"></a>
事。何以不知。汝多情詐如賊有四眼。何所不
<a class="t" id="0270a29"></a>
知。如是乃至三說。諸婬女輩猶言不知。優陀
<a class="t" id="0270b01"></a>
夷言。汝足知是事。何以不知此最第一供養。
<a class="t" id="0270b02"></a>
所謂交通。如我沙門持戒行善法修梵行。以
<a class="t" id="0270b03"></a>
此法供養。所謂隨順婬欲法。時婬女中有
<a class="t" id="0270b04"></a>
年少者。便拍手大笑。有中年者。便作是言。
<a class="t" id="0270b05"></a>
我正仰是活命。汝若是男子者便可來。中有
<a class="t" id="0270b06"></a>
老年者。便作是言。阿闍梨優陀夷。我雖以
<a class="t" id="0270b07"></a>
是自活。汝不護沙門法耶。我當以是事白諸
<a class="t" id="0270b08"></a>
比丘。優陀夷言。白與不白。自隨汝意。作是語
<a class="t" id="0270b09"></a>
已。便捨而去。諸婬女輩。即語諸比丘。諸比
<a class="t" id="0270b10"></a>
丘以是事具白佛。佛言。喚優陀夷來。來已
<a class="t" id="0270b11"></a>
佛以上事。廣問優陀夷。汝實爾不。答言。實
<a class="t" id="0270b12"></a>
爾。世尊。佛言。優陀夷。此是惡事。汝常不聞。
<a class="t" id="0270b13"></a>
我種種因緣呵責婬欲。種種因緣讚歎離欲
<a class="t" id="0270b14"></a>
耶。汝云何作此惡不善事。優陀夷此非法
<a class="t" id="0270b15"></a>
非律。非是佛教。不可以是長養善法。佛告
<a class="t" id="0270b16"></a>
諸比丘。依止舍衛城比丘。皆悉令集。以十利
<a class="t" id="0270b17"></a>
故。為諸比丘制戒。乃至已聞者當重聞。若比
<a class="t" id="0270b18"></a>
丘婬欲變心。於女人前歎自供養身。言姊
<a class="t" id="0270b19"></a>
妹。如我沙門持戒行善法修梵行。以是婬欲
<a class="t" id="0270b20"></a>
法。供養讚歎者。僧伽婆尸沙。比丘者。如上
<a class="t" id="0270b21"></a>
說。婬欲者。染污心也。變心者。變名過去心滅
<a class="t" id="0270b22"></a>
盡變易。此亦名變易。但此中變易者於根力
<a class="t" id="0270b23"></a>
覺道種變易也。心者。意識也。女人者。親里非
<a class="t" id="0270b24"></a>
親里。若大若小在家出家。歎自供養身者。歎
<a class="t" id="0270b25"></a>
自己身也。言姊妹如我沙門持戒行善法修
<a class="t" id="0270b26"></a>
梵行。以婬欲法供養第一者。僧伽婆尸沙。
<a class="t" id="0270b27"></a>
僧伽婆尸沙者。如上說。若比丘染污心。於女
<a class="t" id="0270b28"></a>
人前語女人言。汝若欲得第一勝長。自在大
<a class="t" id="0270b29"></a>
自在。無比無相似。得最勝處。得長處。得解
<a class="t" id="0270c01"></a>
脫處。得無比處。得無相似處。身無病。母無
<a class="t" id="0270c02"></a>
病。父無病。親里無病。眷屬無病。福德名稱。
<a class="t" id="0270c03"></a>
多人愛多人念。多人喜多人所尚。得壽得色
<a class="t" id="0270c04"></a>
得樂。得勢力。得眷屬。得善趣。得三十三天。
<a class="t" id="0270c05"></a>
得天后。得天眼。清淨耳垂埵者。如我沙門
<a class="t" id="0270c06"></a>
持戒行善法修梵行。應以此法奉之事之。恭
<a class="t" id="0270c07"></a>
敬尊重。承望供養。所與不惜。舒展廣舒展。
<a class="t" id="0270c08"></a>
隨順取隨順受。是中初三十事。一一犯越比
<a class="t" id="0270c09"></a>
尼罪。次八事一一犯偷蘭罪。後十二事一一
<a class="t" id="0270c10"></a>
犯僧伽婆尸沙。若比丘起欲心。欲向此而向
<a class="t" id="0270c11"></a>
餘。欲向餘而向此。欲向此而向此。欲向餘而
<a class="t" id="0270c12"></a>
向餘。若比丘於女人起欲心。向黃門說第一
<a class="t" id="0270c13"></a>
乃至隨順受。初三十事犯越比尼心悔。次八
<a class="t" id="0270c14"></a>
事犯越比尼罪。後十二事犯偷蘭罪。若比丘
<a class="t" id="0270c15"></a>
於黃門有欲心。向女人說第一乃至隨順受。
<a class="t" id="0270c16"></a>
初三十事犯越比尼罪。次八事犯偷蘭罪。後
<a class="t" id="0270c17"></a>
十二事犯僧伽婆尸沙。女人於女人亦如是。
<a class="t" id="0270c18"></a>
若比丘於黃門有欲心。向黃門說第一乃至
<a class="t" id="0270c19"></a>
隨順受。初三十事犯越比尼心悔。次八事犯
<a class="t" id="0270c20"></a>
越比尼罪。後十二事犯偷蘭罪。若比丘於女
<a class="t" id="0270c21"></a>
人有欲心。向男子說第一乃至隨順受。初三十
<a class="t" id="0270c22"></a>
事及次八事犯越比尼心悔。後十二事犯越
<a class="t" id="0270c23"></a>
比尼罪。若比丘於男子起欲心。向女人說第
<a class="t" id="0270c24"></a>
一乃至隨順受。初三十事犯越比尼罪。次八
<a class="t" id="0270c25"></a>
事犯偷蘭罪。後十二事犯僧伽婆尸沙。女
<a class="t" id="0270c26"></a>
人於女人亦復如是。若比丘於男子起欲心。
<a class="t" id="0270c27"></a>
向男子說第一乃至隨順受。初三十事次八
<a class="t" id="0270c28"></a>
事犯越比尼心悔。後十二事犯越比尼罪。黃
<a class="t" id="0270c29"></a>
門男子四句亦如是。若於女人歎自供養。僧
<a class="t" id="0271a01"></a>
伽婆尸沙。於黃門得偷蘭罪。於男子得越比
<a class="t" id="0271a02"></a>
尼罪。於緊那羅女獼猴女。犯偷蘭罪。畜生女
<a class="t" id="0271a03"></a>
犯越比尼罪。若比丘女人邊。得僧伽婆尸
<a class="t" id="0271a04"></a>
沙。黃門邊得偷蘭罪。男子邊犯越比尼罪。若
<a class="t" id="0271a05"></a>
女人邊偷蘭罪。黃門邊越比尼罪。男子邊越
<a class="t" id="0271a06"></a>
比尼心悔。若女人邊越比尼罪黃門邊越
<a class="t" id="0271a07"></a>
比尼心悔。男子邊不犯。若女人邊越比尼心
<a class="t" id="0271a08"></a>
悔。黃門男子邊無罪是故世尊說。若比丘婬
<a class="t" id="0271a09"></a>
亂變心。於女人前歎自供養身言。姊妹。如我
<a class="t" id="0271a10"></a>
沙門持戒行善法修梵行。以是婬欲法供養
<a class="t" id="0271a11"></a>
讚歎者。僧伽婆尸沙。<span class="rule-number">第四戒竟</span></p>
<a class="t" id="0271a12"></a>
<p class="endsection">
<span class="t-juanname">摩訶僧祇律卷第五</span></p>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mg-bu-vb-ss3">◀ Saṅghādisesā 3</a><a class="top" href="#">
▲ TOP </a><a class="next" href="/zh/zh-mg-bu-vb-ss5">Saṅghādisesā 5 ▶</a>
</div>
</body>
</html>