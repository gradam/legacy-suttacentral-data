<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-ve4a">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<h1 class="mirror-row">
<span class="mirror-left">Vinaya Ekottara 4a</span>
<span class="mirror-right">四法初</span> </h1>
</div>
<p>
<a class="sc" id="1"></a>
<a class="t-linehead" id="0356c15"></a>
有四種和上。有和上。與法不與食。有和<a class="t" id="0356c16"></a>上。與食不與法。有和上。與法與食。有和<a class="t" id="0356c17"></a>上。不與法不與食。是中與法不與食者。應住<a class="t" id="0356c18"></a>是和上邊。與食不與法者。不應住。與法與<a class="t" id="0356c19"></a>食者。如是應盡形住。不與法不與食者。不應<a class="t" id="0356c20"></a>住。闇夜亦應捨去。阿闍梨亦如是。有四種<a class="t" id="0356c21"></a>人。數數犯數數悔過。一者無羞。二者輕戒。<a class="t" id="0356c22"></a>三者無怖畏心。四者愚癡。是名四種人數數<a class="t" id="0356c23"></a>犯戒數數悔過。世間有四種人。見犯罪生怖<a class="t" id="0356c24"></a>畏。何等四。若有人著黑衣。奔頭往至多人<a class="t" id="0356c25"></a>所。作是言。我作惡罪不善可羞。隨眾人所<a class="t" id="0356c26"></a>喜。我當作之。時彼眾人呵責驅出。有智人見<a class="t" id="0356c27"></a>已作是念。是人著黑衣。奔頭往多人所。作<a class="t" id="0356c28"></a>是言。我作惡不善可羞。隨眾人所喜。我當作<a class="t" id="0356c29"></a>之。作惡業故。眾呵驅棄。我當自<span class="gaiji">勅<!--gaiji,敕,1[束*力],2&#x52C5;,3-->
</span>亦教餘人。<a class="t" id="0357a01"></a>莫作如是惡業。如是有比丘。於波羅提提舍<a class="t" id="0357a02"></a>尼中。生怖畏心。應如是知。未犯者不犯。若已<a class="t" id="0357a03"></a>犯者。疾如法悔過。是名初人見罪怖畏。有人<a class="t" id="0357a04"></a>著黑衣。奔頭捉棒著肩上。往多人所作是言。<a class="t" id="0357a05"></a>我作惡罪不善可羞。隨眾所喜我當作之。時<a class="t" id="0357a06"></a>彼眾人即取其棒打已驅出。有智人見作是<a class="t" id="0357a07"></a>言。是人作惡不善故得大罪。我當自<span class="gaiji">勅<!--gaiji,敕,1[束*力],2&#x52C5;,3-->
</span>亦教<a class="t" id="0357a08"></a>餘人莫作如是惡業。如是有比丘。於波夜提<a class="t" id="0357a09"></a>中生怖畏心。應如是知。未犯者不犯。若已<a class="t" id="0357a10"></a>犯者疾悔過。是名第二見罪怖畏。有人著黑<a class="t" id="0357a11"></a>衣。奔頭捉鐵鈧著肩上。往多人所作是言。<a class="t" id="0357a12"></a>我作惡不善。隨眾所喜我當作之。時彼眾人<a class="t" id="0357a13"></a>即取鐵鈧打之。便捉利刀恐之。驅出城西<a class="t" id="0357a14"></a>門。著於塹中。有智人見已作是言。是人作惡<a class="t" id="0357a15"></a>業故得大罪。我當自<span class="gaiji">勅<!--gaiji,敕,1[束*力],2&#x52C5;,3-->
</span>亦教餘人。莫作如是<a class="t" id="0357a16"></a>惡。如是有比丘。於僧伽婆尸沙中生怖畏心。<a class="t" id="0357a17"></a>應如是知。未犯者不犯。若已犯者疾悔過。<a class="t" id="0357a18"></a>是名第三見罪怖畏。有如捕賊師捕得實賊。<a class="t" id="0357a19"></a>反縛兩手打鼓循行。出南城門坐著標下。便<a class="t" id="0357a20"></a>截其首。有智人見已作是言。是人作惡業故<a class="t" id="0357a21"></a>得大罪。我當自<span class="gaiji">勅<!--gaiji,敕,1[束*力],2&#x52C5;,3-->
</span>亦教餘人莫作如是惡業。<a class="t" id="0357a22"></a>如是有比丘。於波羅夷中生怖畏心。應如是<a class="t" id="0357a23"></a>知。未犯者終不敢犯。是名第四見罪怖畏。有<a class="t" id="0357a24"></a>四種羯磨。非法別眾。非法和合眾。有法別眾。<a class="t" id="0357a25"></a>有法和合眾。是中非法別眾羯磨者。是不名<a class="t" id="0357a26"></a>作羯磨。非法和合眾作羯磨者。亦不名作<a class="t" id="0357a27"></a>羯磨。有法別眾作羯磨者。亦不名作羯磨。<a class="t" id="0357a28"></a>有法和合眾作羯磨者。是名作羯磨。非法<a class="t" id="0357a29"></a>別眾作羯磨者。是羯磨。非法別眾應遮應置。<a class="t" id="0357b01"></a>非法和合眾作羯磨者。是羯磨。非法和合眾<a class="t" id="0357b02"></a>應遮應置。有法別眾作羯磨者。是羯磨。有法<a class="t" id="0357b03"></a>別眾應遮應置。有法和合眾作羯磨者。是羯<a class="t" id="0357b04"></a>磨。有法和合眾。不應遮不應置。非法別眾作<a class="t" id="0357b05"></a>羯磨者。是非法別眾羯磨莫作。不名作不好<a class="t" id="0357b06"></a>不名好。應遮應置。非法和合眾作羯磨者。是<a class="t" id="0357b07"></a>羯磨。非法和合眾莫作不名作不好不名好。<a class="t" id="0357b08"></a>應遮應置。有法別眾作羯磨者。是羯磨。有法<a class="t" id="0357b09"></a>別眾莫作。不名作不好不名好。應遮應置。有<a class="t" id="0357b10"></a>法和合眾作羯磨者。是羯磨。有法和合眾應<a class="t" id="0357b11"></a>作。名作是好名好。不應遮不應置。有四種人。<a class="t" id="0357b12"></a>一者<span class="gaiji">麁<!--gaiji,麤,1[色-巴+鹿],2&#x9E81;,3-->
</span>人。二者濁人。三者中間人。四者上<a class="t" id="0357b13"></a>上人。如是僧中。有四種斷事人。有僧斷事<a class="t" id="0357b14"></a>人。無羞不善義不善文句。有僧斷事人。無<a class="t" id="0357b15"></a>羞善義善文句。有僧斷事人。有羞不善。義<a class="t" id="0357b16"></a>不善文句。有僧斷事人。有羞善義善文句。<a class="t" id="0357b17"></a>若僧斷事人。無羞不善義不善文句者。是名<a class="t" id="0357b18"></a><span class="gaiji">麁<!--gaiji,麤,1[色-巴+鹿],2&#x9E81;,3-->
</span>人。若僧斷事人。無羞善義善文句者。是<a class="t" id="0357b19"></a>名濁人。若僧斷事人。有羞不善義不善文句<a class="t" id="0357b20"></a>者。是名中間人。若僧斷事人。有羞善義善<a class="t" id="0357b21"></a>文句者。是名上人。若僧斷事人。無羞不善<a class="t" id="0357b22"></a>義不善文句者。無人親近。若僧斷事人。無<a class="t" id="0357b23"></a>羞善義善文句者。有人親近。若僧斷事人。<a class="t" id="0357b24"></a>有羞不善義不善文句者。無人親近。若僧斷<a class="t" id="0357b25"></a>事人。有羞善義善文句者。有人親近。若僧<a class="t" id="0357b26"></a>斷事人。無羞不善義不善文句者。是名不可<a class="t" id="0357b27"></a>共語。若僧斷事人。無羞善義善文句者。是<a class="t" id="0357b28"></a>可共語。若僧斷事人。有羞不善義不善文句<a class="t" id="0357b29"></a>者。是不可共語。若僧斷事人。有羞善義善<a class="t" id="0357c01"></a>文句者。是可共語。若僧斷事人。無羞不<a class="t" id="0357c02"></a>善義不善文句者。如是斷事人。可嫌可訶<a class="t" id="0357c03"></a>可擯。是不好人。迷亂愁憂生悔恨心。何以<a class="t" id="0357c04"></a>故。如是斷事人。僧中未起諍事便起。已起事<a class="t" id="0357c05"></a>不能滅。若僧斷事人。無羞善義善文句者。<a class="t" id="0357c06"></a>如是斷事人。可嫌可訶可擯。是不好人。迷<a class="t" id="0357c07"></a>亂。愁憂生悔恨心。何以故。如是斷事人。僧中<a class="t" id="0357c08"></a>未起諍事便起。已起事不能滅。若僧斷事<a class="t" id="0357c09"></a>人。有羞不善義不善文句者。如是斷事者。應<a class="t" id="0357c10"></a>教義應教文句。若僧斷事人。有羞善義善文<a class="t" id="0357c11"></a>句。是斷事者應讚歎稱善。何以故。是人來僧<a class="t" id="0357c12"></a>中斷事時。未起諍者不起。已起者滅。有四種<a class="t" id="0357c13"></a>義。有義非法分別他不撿究撿究不受。有義<a class="t" id="0357c14"></a>非法不分別他撿究撿究受。有義如法分別他<a class="t" id="0357c15"></a>不撿究撿究不受。有義如法不分別他撿究<a class="t" id="0357c16"></a>撿究受。是中義。非法分別他不撿究撿究不<a class="t" id="0357c17"></a>受。是名三過。如非法者。是過。如分別他者。<a class="t" id="0357c18"></a>是過。如不撿究撿究不受者。是過。是中<a class="t" id="0357c19"></a>有義。非法不分別他撿究撿究受。是一過。如<a class="t" id="0357c20"></a>非法者。是過。如不分別他者。是非過。如撿究<a class="t" id="0357c21"></a>撿究受。是非過。是中義。如法分別他不撿究<a class="t" id="0357c22"></a>撿究不受。是二過。如法者。是非過。如分別他<a class="t" id="0357c23"></a>者。是過。如不撿究撿究不受。是過。是中義。<a class="t" id="0357c24"></a>如法不分別他撿究撿究受。是皆非過。如法<a class="t" id="0357c25"></a>者是非過。如不分別他者。是非過。如撿究撿<a class="t" id="0357c26"></a>究受者。是非過。有四行。闥賴吒比丘不能<a class="t" id="0357c27"></a>滅諍。愛瞋怖癡。是名四行。闥賴吒比丘不<a class="t" id="0357c28"></a>能滅諍。有四行。闥賴吒比丘能滅諍。不愛<a class="t" id="0357c29"></a>不瞋不怖不癡。是名四行。闥賴吒比丘能<a class="t" id="0358a01"></a>滅諍。有四行。闥賴吒比丘。不善觀義。不善<a class="t" id="0358a02"></a>取義。不應讚便讚。應讚而不讚。不應清淨<a class="t" id="0358a03"></a>令清淨。應清淨不令清淨。不應敬而敬。應敬<a class="t" id="0358a04"></a>而不敬。有四行。闥賴吒比丘。善觀義善取<a class="t" id="0358a05"></a>義。不應讚不讚。應讚而讚不應清淨不與清<a class="t" id="0358a06"></a>淨。應清淨令清淨。不應敬不敬。應敬而敬。是<a class="t" id="0358a07"></a>名四行。闥賴吒比丘能滅諍。有四行。闥賴<a class="t" id="0358a08"></a>吒比丘不善觀義。不善取義。以力勢語。不從<a class="t" id="0358a09"></a>他乞聽便出他罪。先有嫌心悔心。有見嫌見<a class="t" id="0358a10"></a>悔。自用意。是名四行不能滅諍。有四行。闥<a class="t" id="0358a11"></a>賴吒比丘能滅諍。善觀義善取義。不以力勢。<a class="t" id="0358a12"></a>從他乞聽。先無嫌心悔心。無見嫌見悔。不自<a class="t" id="0358a13"></a>用意是名四行能滅諍。有四行。闥賴吒比<a class="t" id="0358a14"></a>丘有罪。愛瞋怖癡故有罪過。有四行。闥賴<a class="t" id="0358a15"></a>吒比丘無罪。不愛不瞋不怖不癡故無罪過。<a class="t" id="0358a16"></a>有四行。闥賴吒比丘有罪過。不善觀義。不<a class="t" id="0358a17"></a>善取義。不應讚而讚。應讚不讚。不應清淨<a class="t" id="0358a18"></a>令清淨。應清淨不令清淨。是名四行有罪<a class="t" id="0358a19"></a>過。有四行闥賴吒比丘無罪過。善觀義善取<a class="t" id="0358a20"></a>義。不應讚不讚。應讚而讚。不清淨不與清淨。<a class="t" id="0358a21"></a>應清淨與清淨。是名四行無罪過。有四行。<a class="t" id="0358a22"></a>闥賴吒比丘有罪過。不善觀義不善取義。<a class="t" id="0358a23"></a>以力勢不乞聽。先有嫌心悔心。有見嫌見悔<a class="t" id="0358a24"></a>自用意。是名四行有過。有四行。闥賴吒比<a class="t" id="0358a25"></a>丘無過。善觀義善取義。不以力勢。從他乞<a class="t" id="0358a26"></a>聽。先無嫌心悔心。無見嫌見悔。不自用意。<a class="t" id="0358a27"></a>是四無過。<span class="rule-number">四法竟</span>◎</p>
<a class="t" id="0358a28"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-ve3a">◀ 三法初 (Vinaya Ekottara 3a)</a><a class="top" href="#">
▲ TOP </a><a class="next" href="/zh/zh-sv-ve5a">◎五法初 (Vinaya Ekottara 5a) ▶</a>
</div>
</body>
</html>