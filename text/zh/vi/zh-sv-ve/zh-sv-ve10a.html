<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-ve10a">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<h1 class="mirror-row">
<span class="mirror-left">Vinaya Ekottara 10a</span>
<span class="mirror-right">十法初</span> </h1>
</div>
<p>
<a class="sc" id="1"></a>
<a class="t-linehead" id="0368b04"></a>
有十事。令正法滅亡沒。非法言法。法言非法。<a class="t" id="0368b05"></a>非毘尼言毘尼。毘尼言非毘尼。非犯言犯。犯<a class="t" id="0368b06"></a>言非犯。輕言重。重言輕。無殘言殘。殘言無<a class="t" id="0368b07"></a>殘。是名十事令正法滅亡沒。有十事。不令<a class="t" id="0368b08"></a>正法滅亡沒。非法言非法。法言法。非毘尼言<a class="t" id="0368b09"></a>非毘尼。毘尼言毘尼。非犯言非犯。犯言犯。無<a class="t" id="0368b10"></a>殘言無殘。殘言殘。輕言輕。重言重。是名十事<a class="t" id="0368b11"></a>不令正法滅亡沒。有十法名上座。有所住處。<a class="t" id="0368b12"></a>無畏無能遮者。有長老息煩惱。多知識有名<a class="t" id="0368b13"></a>聞。能令他生淨心。辯才具足無能勝者。無<a class="t" id="0368b14"></a>有滯礙義趣明了。聞者信受。善能安詳入他<a class="t" id="0368b15"></a>家。能為白衣說深妙法。分別諸道。勸令行<a class="t" id="0368b16"></a>施齋戒。令他捨惡從善。自具四諦。現法安樂<a class="t" id="0368b17"></a>無有所乏。是名上座十法。烏迴鳩羅比丘成<a class="t" id="0368b18"></a>就十法。僧不應差。不知諍根。本來往處。不知<a class="t" id="0368b19"></a>諍。不善分別諍。不能知諍起因緣。不能知諍<a class="t" id="0368b20"></a>義。不善滅諍。不能令諍滅已更不起。戒不清<a class="t" id="0368b21"></a>淨。不能多聞。少智。是名十烏迴鳩羅比丘僧<a class="t" id="0368b22"></a>不應差。烏迴鳩羅比丘。有十事僧應差。知諍<a class="t" id="0368b23"></a>來往處根本。善知諍。能分別諍。知諍起因緣。<a class="t" id="0368b24"></a>知諍義善滅諍。滅諍已更不令起。持戒清淨<a class="t" id="0368b25"></a>多聞多智。是名十烏迴鳩羅比丘僧應差。</p>
<a class="t" id="0368b26"></a>
<p>
<a class="sc" id="2"></a>
<a class="t-linehead" id="0368b26"></a>
佛在婆伽國那梨槃聚落。是中有優婆塞。以<a class="t" id="0368b27"></a>信樂清淨心作一房舍。別與長老羅云。長老<a class="t" id="0368b28"></a>羅云受已二月遊行。彼優婆塞聞長老羅云<a class="t" id="0368b29"></a>受舍已二月遊行。便持此舍施四方僧。長老<a class="t" id="0368c01"></a>羅云二月遊行。還到所住處。聞是優婆塞以<a class="t" id="0368c02"></a>是房施四方僧。聞已往到佛所。頭面作禮白<a class="t" id="0368c03"></a>佛言。世尊。我在那梨槃聚落中住。有優婆塞。<a class="t" id="0368c04"></a>以信樂清淨心作一房舍。別施我。我受已二月<a class="t" id="0368c05"></a>遊行。遊行還聞是優婆塞以是房施四方僧。<a class="t" id="0368c06"></a>世尊我今云何。佛語羅云。汝往語優婆塞言。<a class="t" id="0368c07"></a>我將不犯汝耶。汝見我非沙門非沙門行耶。<a class="t" id="0368c08"></a>作身口過耶。長老羅云受佛語已。從坐起禮<a class="t" id="0368c09"></a>佛足右繞而去。還自住處。過是夜已。著衣持<a class="t" id="0368c10"></a><span class="gaiji">鉢<!--gaiji,缽,1[金*本],2&#x9262;,3-->
</span>入那梨槃聚落行乞食。食已洗<span class="gaiji">鉢<!--gaiji,缽,1[金*本],2&#x9262;,3-->
</span>。往是優<a class="t" id="0368c11"></a>婆塞家。是優婆塞遙見長老羅云來。見已著<a class="t" id="0368c12"></a>衣在一面立。叉手合掌向長老羅云。作是言。<a class="t" id="0368c13"></a>善來長老羅云。久不來。羅云。何以故來。可就<a class="t" id="0368c14"></a>座坐。時長老羅云即就座坐。是優婆塞頭面<a class="t" id="0368c15"></a>禮足在一面坐已長老羅云語優婆塞。我將不<a class="t" id="0368c16"></a>犯汝耶。汝見我非沙門非沙門行耶。作身口<a class="t" id="0368c17"></a>過耶。答言。大德不犯我。我亦不見汝非沙門<a class="t" id="0368c18"></a>非沙門行作身口過。時長老羅云。為種種說<a class="t" id="0368c19"></a>法示教利喜已。從坐起去。往到佛所。頭面禮<a class="t" id="0368c20"></a>足在一面坐。以是事向佛廣說。佛以是事集<a class="t" id="0368c21"></a>比丘僧。語諸比丘言。有十非法施十非法受<a class="t" id="0368c22"></a>十非法用。何等十。已施一僧。轉與餘僧。是名<a class="t" id="0368c23"></a>非法施非法受非法用。若已施一比丘尼僧。<a class="t" id="0368c24"></a>轉與餘比丘尼僧。是名非法施非法受非法<a class="t" id="0368c25"></a>用。若已施三比丘。轉與餘三比丘。是名非法<a class="t" id="0368c26"></a>施非法受非法用。若轉與二比丘。若與一比<a class="t" id="0368c27"></a>丘。若與僧。是名非法施非法受非法用。若已<a class="t" id="0368c28"></a>施二比丘。轉與餘二比丘。是名非法施非法<a class="t" id="0368c29"></a>受非法用。若轉與一比丘。若與僧若與三人。<a class="t" id="0369a01"></a>是名非法施非法受非法用。若已施一比丘。<a class="t" id="0369a02"></a>轉施餘一比丘。是名非法施非法受非法用。<a class="t" id="0369a03"></a>若轉施僧。若施三人二人。是名非法施非法<a class="t" id="0369a04"></a>受非法用。若已施三沙彌。轉施餘三沙彌。是<a class="t" id="0369a05"></a>名非法施非法受非法用。若轉施二沙彌一<a class="t" id="0369a06"></a>沙彌若施僧。是名非法施非法受非法用。若<a class="t" id="0369a07"></a>已施二沙彌。轉與餘二沙彌。是名非法施非<a class="t" id="0369a08"></a>法受非法用。若轉施一沙彌。若施僧若施三<a class="t" id="0369a09"></a>人。是名非法施非法受非法用。若已施一沙<a class="t" id="0369a10"></a>彌。轉施餘一沙彌。是名非法施非法受非法<a class="t" id="0369a11"></a>用。若轉與僧若施三人若施二人。是名非法<a class="t" id="0369a12"></a>施非法受非法用。若已施三比丘尼。轉施餘<a class="t" id="0369a13"></a>三比丘尼。是名非法施非法受非法用。若轉<a class="t" id="0369a14"></a>施二比丘尼一比丘尼若施僧。是名非法施<a class="t" id="0369a15"></a>非法受非法用。若已施二比丘尼。轉施餘二<a class="t" id="0369a16"></a>比丘尼是名非法施非法受非法用。若轉施<a class="t" id="0369a17"></a>一比丘尼。若與僧若施三人。是名非法施非<a class="t" id="0369a18"></a>法受非法用。若已施一比丘尼。轉施餘一比<a class="t" id="0369a19"></a>丘尼。是名非法施非法受非法用。若轉施僧<a class="t" id="0369a20"></a>若施三人若二人。是名非法施非法受非法<a class="t" id="0369a21"></a>用。若已施三式叉摩尼。轉施餘三式叉摩尼。<a class="t" id="0369a22"></a>是名非法施非法受非法用。若轉施二式叉<a class="t" id="0369a23"></a>摩尼一式叉摩尼若施僧。是名非法施非法<a class="t" id="0369a24"></a>受非法用。若已施二式叉摩尼。轉施餘二式<a class="t" id="0369a25"></a>叉摩尼。是名非法施非法受非法用。若轉施<a class="t" id="0369a26"></a>一式叉摩尼。若施僧若施三人。是名非法施<a class="t" id="0369a27"></a>非法受非法用。若已施一式叉摩尼。轉施餘<a class="t" id="0369a28"></a>一式叉摩尼。是名非法施非法受非法用。若<a class="t" id="0369a29"></a>施僧若施三人若二人。是名非法施非法受<a class="t" id="0369b01"></a>非法用。若已施三沙彌尼。轉施餘三沙彌尼。<a class="t" id="0369b02"></a>是名非法施非法受非法用。若轉施二沙彌<a class="t" id="0369b03"></a>尼若一若僧。是名非法施非法受非法用。若<a class="t" id="0369b04"></a>已施二沙彌尼。轉施餘二沙彌尼。是名非法<a class="t" id="0369b05"></a>施非法受非法用。若轉施一沙彌尼。若僧若<a class="t" id="0369b06"></a>施三人。是名非法施非法受非法用。若已施<a class="t" id="0369b07"></a>一沙彌尼。轉施餘一沙彌尼。是名非法施非<a class="t" id="0369b08"></a>法受非法用。若轉施僧若三人若二人。是名<a class="t" id="0369b09"></a>非法施非法受非法用。若已施三畜生。轉施<a class="t" id="0369b10"></a>餘三畜生。是名非法施非法受非法用。若施<a class="t" id="0369b11"></a>二畜生若一畜生。是名非法施非法受非法<a class="t" id="0369b12"></a>用。若已施二畜生。轉施餘二畜生。是名非<a class="t" id="0369b13"></a>法施非法受非法用。若轉施一畜生若三畜<a class="t" id="0369b14"></a>生。是名非法施非法受非法用。若已施一畜<a class="t" id="0369b15"></a>生。轉施一畜生。是名非法施非法受非法用。<a class="t" id="0369b16"></a>若轉施三若二。是名非法施非法受非法用。<a class="t" id="0369b17"></a>若已施比丘僧。轉施比丘尼僧。是名非法施<a class="t" id="0369b18"></a>非法受非法用。若已施比丘尼僧。轉施比丘<a class="t" id="0369b19"></a>僧。是名非法施非法受非法用。若僧破為二<a class="t" id="0369b20"></a>部。已施此一部。轉施彼一部。是名非法施非<a class="t" id="0369b21"></a>法受非法用。若已施彼一部。轉施此一部。是<a class="t" id="0369b22"></a>名非法施非法受非法用。前施是施。後施非<a class="t" id="0369b23"></a>施。如王為地主檀越。是房舍臥具主。但得<a class="t" id="0369b24"></a>看視。不得奪一與一。<span class="rule-number">十法竟</span></p>
<a class="t" id="0369b25"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-ve9a">◀ 九法初 (Vinaya Ekottara 9a)</a><a class="top" href="#">
▲ TOP </a><a class="next" href="/zh/zh-sv-ve1b">增一後一法初 (Vinaya Ekottara 1b) ▶</a>
</div>
</body>
</html>