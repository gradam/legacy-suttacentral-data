<!DOCTYPE html>
<html data-prev="zh-sv-ve4a" data-next="zh-sv-ve6a">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-ve5a">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<h1 class="mirror-row">
<span class="mirror-left">Vinaya Ekottara 5a</span>
<span class="mirror-right">◎五法初</span> </h1>
</div>
<p>
<a class="sc" id="1"></a>
<a class="t-linehead" id="0358a29"></a>
佛婆伽婆住釋迦國。大愛道比丘尼。往詣佛<a class="t" id="0358b01"></a>所。頭面作禮在一面立白佛言。善哉世尊。<a class="t" id="0358b02"></a>願略說法非法毘尼非毘尼。令我知是法是<a class="t" id="0358b03"></a>毘尼是佛法。佛言。瞿曇彌。若知是法。隨欲不<a class="t" id="0358b04"></a>隨無欲。隨過不隨無過。隨增長不隨不增長。<a class="t" id="0358b05"></a>一向不轉隨煩惱不離。大愛道。汝定知是非<a class="t" id="0358b06"></a>法非毘尼非佛法。瞿曇彌。若知是法。不隨欲<a class="t" id="0358b07"></a>隨無欲。不隨過隨無過。隨不增長不隨增長。<a class="t" id="0358b08"></a>不隨煩惱。大愛道。汝定知是法。是毘尼是佛<a class="t" id="0358b09"></a>法。爾時瞿曇彌比丘尼。往詣佛所。頭面作禮<a class="t" id="0358b10"></a>在一面立。白佛言。善哉世尊。願略說法非法<a class="t" id="0358b11"></a>毘尼非毘尼。令我知是法是毘尼是佛法。佛<a class="t" id="0358b12"></a>言。瞿曇彌。汝若知是法。隨貪不隨無貪隨無<a class="t" id="0358b13"></a>厭不隨厭。隨多欲不隨少欲。隨難滿不隨不<a class="t" id="0358b14"></a>難滿。隨難養不隨不難養。瞿曇彌。汝定知是<a class="t" id="0358b15"></a>非法非毘尼非佛法。瞿曇彌。汝知是法。隨無<a class="t" id="0358b16"></a>貪不隨貪。隨少欲不隨多欲。隨有厭不隨無<a class="t" id="0358b17"></a>厭。隨不難滿不隨難滿。隨不難養不隨難養。<a class="t" id="0358b18"></a>瞿曇彌。汝定知是法是毘尼是佛法。</p>
<a class="t" id="0358b19"></a>
<p>
<a class="sc" id="2"></a>
<a class="t-linehead" id="0358b19"></a>
爾時長老優波離往詣佛所。頭面作禮在一<a class="t" id="0358b20"></a>面坐。白佛言。世尊。有幾法正法滅亡沒。佛<a class="t" id="0358b21"></a>言。優波離。有五法正法滅亡沒。何等五。有比<a class="t" id="0358b22"></a>丘無欲。是名一。鈍根是名二。雖誦義句<a class="t" id="0358b23"></a>不能正受。亦不能令他解了。是名三。不能<a class="t" id="0358b24"></a>令受者有恭敬威儀。有說法者不能如法教。<a class="t" id="0358b25"></a>是名四。<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言不在阿練若處。亦不愛敬<a class="t" id="0358b26"></a>阿練若處。優波離。是名五法。令正法滅亡沒。<a class="t" id="0358b27"></a>有五法。正法不滅不亡不沒。有欲利根能誦<a class="t" id="0358b28"></a>義句。能正受能為人解說。能令受者有威儀<a class="t" id="0358b29"></a>恭敬。有說法者能如法教。無<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言。在阿<a class="t" id="0358c01"></a>練若處。愛敬阿練若處。是名五法。正法不滅<a class="t" id="0358c02"></a>不亡不沒。優波離。更有五法。正法滅亡沒。何<a class="t" id="0358c03"></a>等五。有比丘。不隨法教隨非法教。不隨忍法<a class="t" id="0358c04"></a>隨不忍法。不敬上座無有威儀。上座不以法<a class="t" id="0358c05"></a>教授。上座說法時愁惱。令後眾生不得受學<a class="t" id="0358c06"></a>修多羅毘尼阿毘曇。上座命終已後。比丘放<a class="t" id="0358c07"></a>逸習非法失諸善法。是名五法。正法滅亡<a class="t" id="0358c08"></a>沒。佛語優波離。更有五法。正法不滅不亡不<a class="t" id="0358c09"></a>沒。有比丘。隨法教不隨非法教。隨忍不隨不<a class="t" id="0358c10"></a>忍。敬上座有威儀。上座能以法教。說法時不<a class="t" id="0358c11"></a>愁惱。令後眾生得受學修多羅毘尼阿毘曇。<a class="t" id="0358c12"></a>上座命終已後。比丘不放逸習善法。是名五<a class="t" id="0358c13"></a>法。正法不滅不亡不沒。長老難提往詣佛所。<a class="t" id="0358c14"></a>頭面作禮在一面坐。白佛言。世尊。正法滅<a class="t" id="0358c15"></a>像法時。有幾非法在世。佛言。難提。正法滅<a class="t" id="0358c16"></a>像法時。有五非法在世。何等五。佛言。正法<a class="t" id="0358c17"></a>滅像法時。有比丘。心得小止。便謂已得聖法。<a class="t" id="0358c18"></a>是名初非法在世。難提。正法滅像法時。白衣<a class="t" id="0358c19"></a>生天。或有出家者。墮惡道中。是名第二非<a class="t" id="0358c20"></a>法在世。難提。正法滅像法時。有人捨世間業<a class="t" id="0358c21"></a>出家破戒。是名第三非法在世。難提。正法滅<a class="t" id="0358c22"></a>像法時。有破戒者多人佐助。有持戒者無人<a class="t" id="0358c23"></a>佐助。是名第四非法在世。難提。正法滅像法<a class="t" id="0358c24"></a>時。無不被罵者。乃至阿羅漢亦被他罵。是<a class="t" id="0358c25"></a>名第五非法在世。更有比丘重問此事。佛即<a class="t" id="0358c26"></a>以是事語諸比丘。佛告優波離。當來有五怖<a class="t" id="0358c27"></a>畏。今者未有。應知是事求方便滅。何等五。後<a class="t" id="0358c28"></a>有比丘。不修身不修戒不修心不修智。是不<a class="t" id="0358c29"></a>修身戒心智。已度他出家受戒。不能令修身<a class="t" id="0359a01"></a>修戒修心修智。自不調伏。復度他出家受戒。<a class="t" id="0359a02"></a>是亦不能令修身修戒修心修智。是法中過<a class="t" id="0359a03"></a>比尼中過。毘尼中過是法中過。優波離。是<a class="t" id="0359a04"></a>名當來初怖畏。今未有當來有。應知是事求<a class="t" id="0359a05"></a>方便滅優波離。後有比丘。不修身不修戒不<a class="t" id="0359a06"></a>修心不修智。是不修身戒心智。已與他依止<a class="t" id="0359a07"></a>畜沙彌。不能令修身修戒修心修智。是不調<a class="t" id="0359a08"></a>伏。復與他依止畜沙彌。不能令修身修戒修<a class="t" id="0359a09"></a>心修智。是法中過毘尼中過。毘尼中過是法<a class="t" id="0359a10"></a>中過優波離。是名第二第三怖畏。應知是事<a class="t" id="0359a11"></a>求方便滅。優波離。後有比丘。不修身不修戒<a class="t" id="0359a12"></a>不修心不修智。是不修身戒心智。已與淨人<a class="t" id="0359a13"></a>沙彌相近住。不知三相掘地斷草用水溉灌。<a class="t" id="0359a14"></a>是法中過毘尼中過。毘尼中過是法中過。優<a class="t" id="0359a15"></a>波離。是名第四怖畏。今未有當來有。應知是<a class="t" id="0359a16"></a>事求方便滅。優波離。後有比丘。不修身不修<a class="t" id="0359a17"></a>戒不修心不修智。是不修身戒心智。已共誦<a class="t" id="0359a18"></a>修多羅毘尼阿毘曇。以前後著中。以中著前<a class="t" id="0359a19"></a>後。現見不知白法犯非犯。是名法過毘尼<a class="t" id="0359a20"></a>過。毘尼過法過。優波離。是名第五怖畏。今未<a class="t" id="0359a21"></a>有當來有。應知是事求方便滅。佛語優波離。<a class="t" id="0359a22"></a>更有五怖畏。今未有當來有。應知是事求方<a class="t" id="0359a23"></a>便滅。何等為五。優波離。當來有比丘。不修<a class="t" id="0359a24"></a>身不修戒不修心不修智。是不修身戒心智。<a class="t" id="0359a25"></a>已無欲鈍根。雖誦句義不能正受。優波離。是<a class="t" id="0359a26"></a>初怖畏。今未有當來有。應知是事求方便滅。<a class="t" id="0359a27"></a>優波離。當來有比丘。不修身不修戒不修心。<a class="t" id="0359a28"></a>不修智。是不修身戒心智。已與比丘尼相近。<a class="t" id="0359a29"></a>或犯大事捨戒還俗。優波離。是第二怖畏。今<a class="t" id="0359b01"></a>未有當來有。應知是事求方便滅。優波離。當<a class="t" id="0359b02"></a>來有比丘。不修身不修戒不修心不修智。是<a class="t" id="0359b03"></a>不修身戒心智。已如來所說甚深修多羅。空<a class="t" id="0359b04"></a>無相無願十二因緣諸深要法。不能信樂受<a class="t" id="0359b05"></a>持。雖受不能通利。如是說時。無憐愍心無愛<a class="t" id="0359b06"></a>樂心。如好作文頌莊嚴章句。樂世俗法。隨<a class="t" id="0359b07"></a>世所欲有信樂心。說俗事時有愛樂心。是故<a class="t" id="0359b08"></a>如來所說甚深修多羅。空無相無願十二因<a class="t" id="0359b09"></a>緣諸深法滅。優波離。是第三怖畏。今未有當<a class="t" id="0359b10"></a>來有。應知是事求方便滅。優波離。當來有比<a class="t" id="0359b11"></a>丘。不修身不修戒不修心不修智。是不修身<a class="t" id="0359b12"></a>戒心智。已為衣食故。捨阿練若處。捨林樹下。<a class="t" id="0359b13"></a>入聚落中。若為衣食故。多所求覓。求覓時<a class="t" id="0359b14"></a>擾亂。優波離。是名第四第五怖畏。今未有<a class="t" id="0359b15"></a>當來有。應知是事求方便滅。爾時有迦羅比<a class="t" id="0359b16"></a>丘。喜往不可行處。與他共語。大童女寡婦婦<a class="t" id="0359b17"></a>婬女比丘尼。佛言。比丘有五不應行處。何等<a class="t" id="0359b18"></a>五。童女寡婦婦婬女比丘尼。更有五不應行<a class="t" id="0359b19"></a>處。何等五。賊家栴陀羅家屠兒家婬女家<a class="t" id="0359b20"></a>沽酒家。若比丘往五不應行處。與他共語。<a class="t" id="0359b21"></a>令人生疑謂非梵行。童女寡婦婦婬女比丘<a class="t" id="0359b22"></a>尼。是名五不應行處。令人生疑謂非梵行。復<a class="t" id="0359b23"></a>有五事不應行處。與他共語。令人生疑謂作<a class="t" id="0359b24"></a>惡法行。賊家栴陀羅家屠兒家婬女家沽酒<a class="t" id="0359b25"></a>家。是名五不應行處。令他生疑謂作惡法。<a class="t" id="0359b26"></a>有五惡法故應知惡比丘。如小兒不能善語。<a class="t" id="0359b27"></a>無男子行。所謂欲瞋怖癡。不消供養。是五法<a class="t" id="0359b28"></a>故名惡比丘。如小兒癡。不能善語無男子行。<a class="t" id="0359b29"></a>如是惡比丘尼。惡式叉摩尼。惡沙彌沙彌尼<a class="t" id="0359c01"></a>皆如是小兒癡不善語無男子行。欲瞋怖癡<a class="t" id="0359c02"></a>不消供養故。有五法。惡比丘有罪過。欲瞋<a class="t" id="0359c03"></a>怖癡不消供養。是名五法惡比丘有罪有過。<a class="t" id="0359c04"></a>如是惡比丘尼。惡式叉摩尼。惡沙彌沙彌<a class="t" id="0359c05"></a>尼。欲瞋怖癡不消供養故有罪過。有五非毘<a class="t" id="0359c06"></a>尼。何等五。犯波羅夷僧伽婆尸沙波夜提波<a class="t" id="0359c07"></a>羅提提舍尼突吉羅。是名五非毘尼。有五毘<a class="t" id="0359c08"></a>尼。不犯波羅夷僧伽婆尸沙波逸提波羅提<a class="t" id="0359c09"></a>提舍尼突吉羅。是名五毘尼有五塵坌不受<a class="t" id="0359c10"></a>得噉。食塵穀塵水塵衣塵一切塵。是名五塵<a class="t" id="0359c11"></a>坌。不須更受得噉。有五種受。手來手受。衣<a class="t" id="0359c12"></a><span class="gaiji">裓<!--gaiji,,1[袖-由+戒],2&#x88D3;,3-->
</span>來衣<span class="gaiji">裓<!--gaiji,,1[袖-由+戒],2&#x88D3;,3-->
</span>受。篋來篋受。器來器受。污賤<a class="t" id="0359c13"></a>國放地受。是名五受。更有五受。身身受。<a class="t" id="0359c14"></a>身身相觸受。身身並受。身並相觸受。污賤<a class="t" id="0359c15"></a>國放地受。是名五受。有五非法自言。何等<a class="t" id="0359c16"></a>五。以王怖自言。以賊怖自言。以斷事人怖<a class="t" id="0359c17"></a>自言。以惡獸怖自言。誣己自言。是名五非法<a class="t" id="0359c18"></a>自言。有五如法自言。非王怖自言。非賊怖自<a class="t" id="0359c19"></a>言。非斷事人怖自言。非惡獸怖自言。非誣己<a class="t" id="0359c20"></a>自言。是名五如法自言。有五非法見過。何謂<a class="t" id="0359c21"></a>五。向別住人。不共住人。非受大戒眾。犯無<a class="t" id="0359c22"></a>殘事。不見是事悔過。是名五非法見過。有<a class="t" id="0359c23"></a>五如法見過。不向別住人。不向不共住人。不<a class="t" id="0359c24"></a>向未受大戒眾。犯有殘事。見是事悔過。是<a class="t" id="0359c25"></a>名五如法見過。有五種阿闍梨。出家阿闍梨。<a class="t" id="0359c26"></a>教授阿闍梨。羯磨阿闍梨。依止阿闍梨。受法<a class="t" id="0359c27"></a>阿闍梨。是名五種阿闍梨。有五種弟子。出家<a class="t" id="0359c28"></a>弟子。教授弟子。羯磨弟子。依止弟子。受法弟<a class="t" id="0359c29"></a>子。是名五種弟子。應好恭敬五種阿闍梨。<a class="t" id="0360a01"></a>若不恭敬者有罪過。有五種布薩。說戒經布<a class="t" id="0360a02"></a>薩。心念布薩。獨在住處布薩。清淨布薩。自恣<a class="t" id="0360a03"></a>布薩。是名五種布薩。有諸比丘。不乞聽。舉他<a class="t" id="0360a04"></a>罪。令憶念。是比丘嫌。以是事白佛。佛言。從<a class="t" id="0360a05"></a>今先不乞聽。不得舉他罪令憶念。若舉令憶<a class="t" id="0360a06"></a>念者突吉羅罪。是有罪人於僧中。無恭敬心<a class="t" id="0360a07"></a>無恭敬語。佛言。若來者應教住五法中。教從<a class="t" id="0360a08"></a>坐起偏袒著衣脫革屣右膝著地合掌在前。<a class="t" id="0360a09"></a>有舉罪者無恭敬。佛言。應教住五法中。教從<a class="t" id="0360a10"></a>坐起偏袒右肩脫革屣右膝著地合掌在前。<a class="t" id="0360a11"></a>諸比丘不知云何乞聽。佛言。有五事乞聽。應<a class="t" id="0360a12"></a>語彼言。我今語汝示汝舉汝令汝憶念汝聽<a class="t" id="0360a13"></a>我。諸比丘不知云何與聽。是事白佛。佛言。有<a class="t" id="0360a14"></a>五事與聽。應言。語我示我舉我令我憶念聽<a class="t" id="0360a15"></a>汝。是名五。又現前不知云何與聽。佛言。有五<a class="t" id="0360a16"></a>種與。汝云何舉我。見耶聞耶疑耶。身犯口犯。<a class="t" id="0360a17"></a>更有五種。現前與聽。汝舉我波羅夷僧伽婆<a class="t" id="0360a18"></a>尸沙波逸提波羅提提舍尼突吉羅耶。更有<a class="t" id="0360a19"></a>五種。現前與聽。汝舉我犯惡口突吉羅耶。<a class="t" id="0360a20"></a>犯偷蘭遮突吉羅耶。犯毘尼突吉羅耶。犯<a class="t" id="0360a21"></a>眾學法耶。犯威儀耶。更有五法。現前應與聽。<a class="t" id="0360a22"></a>汝舉我何事。有殘犯。無殘犯。有殘無殘犯。聚<a class="t" id="0360a23"></a>落中犯。阿練若處犯。如是現前語已生怖畏。<a class="t" id="0360a24"></a>佛言。有五事。現前應安慰。莫怖莫驚莫覆藏。<a class="t" id="0360a25"></a>莫走莫群黨。莫不犯言犯。莫群黨已。犯言不<a class="t" id="0360a26"></a>犯。更有五事應安慰。我不兇暴說。不受不<a class="t" id="0360a27"></a>具足事。亦不直受。不受不定說。我當三問汝。<a class="t" id="0360a28"></a>如是安慰時。彼作異種語。佛言。應以五事撿<a class="t" id="0360a29"></a>究問是事。更以異事答當記識。若默然當記<a class="t" id="0360b01"></a>識。有惱他所犯。不見過。當作不見擯。見罪<a class="t" id="0360b02"></a>不悔。當作不作擯。檢究惡邪見。惡邪見不捨<a class="t" id="0360b03"></a>已。當作不捨惡邪見擯舉。更有五法。應撿<a class="t" id="0360b04"></a>究。應苦切作苦切。應依止作依止。應驅出作<a class="t" id="0360b05"></a>驅出。應下意作下意。應覓罪相作覓罪相。如<a class="t" id="0360b06"></a>是優波離。是名乞聽安慰有羞。無羞人來時。<a class="t" id="0360b07"></a>應知乞聽。應知與聽。又非法者不應助。如<a class="t" id="0360b08"></a>法者應助。優波離。我見比丘舉他。非實不以<a class="t" id="0360b09"></a>實。非時不以時。<span class="gaiji">麁<!--gaiji,麤,1[色-巴+鹿],2&#x9E81;,3-->
</span>惡不以軟善。有瞋無慈。無<a class="t" id="0360b10"></a>益利不以益利。若比丘不實舉他。有是五事。<a class="t" id="0360b11"></a>應教令生悔。若不實舉他。無實有悔。是事<a class="t" id="0360b12"></a>應置。非時不以時。<span class="gaiji">麁<!--gaiji,麤,1[色-巴+鹿],2&#x9E81;,3-->
</span>惡不以軟善。有瞋無慈。<a class="t" id="0360b13"></a>無益不以益利。優波離。是比丘以非實舉他。<a class="t" id="0360b14"></a>有五事應教令生悔。優波離。是名五事不實<a class="t" id="0360b15"></a>舉他。應斷被非實舉者。有五事不應悔。非<a class="t" id="0360b16"></a>實不以實。非時不以時。惡不以善。瞋不以慈。<a class="t" id="0360b17"></a>無益不以益利。優波離。被非實舉者。有是<a class="t" id="0360b18"></a>五事不應悔。優波離。我見比丘舉他。實非不<a class="t" id="0360b19"></a>實。時非不時。善非不善。慈非不慈。益非不益。<a class="t" id="0360b20"></a>是名五實舉比丘不生悔。優波離。被實舉<a class="t" id="0360b21"></a>者。有五事應悔。是實非不實。時非不時。善非<a class="t" id="0360b22"></a>不善。慈非不慈。益非不益。是名五。被實舉<a class="t" id="0360b23"></a>者應悔。有五非法語。非實不以實。非時不以<a class="t" id="0360b24"></a>時。非善不以善。非慈不以慈。非益不以益。有<a class="t" id="0360b25"></a>五如法語。實非不實。時非不時。善非不善。慈<a class="t" id="0360b26"></a>非不慈。益非不益。有五嫌呵。責不責問約<span class="gaiji">勅<!--gaiji,敕,1[束*力],2&#x52C5;,3-->
</span>
<a class="t" id="0360b27"></a>
教。責者。有所責。謂莫婬莫偷莫殺生莫身相<a class="t" id="0360b28"></a>觸莫殺草莫過中食莫飲酒。是名責。不責者。<a class="t" id="0360b29"></a>不婬不偷不殺生不身相觸不殺草不過中食<a class="t" id="0360c01"></a>不飲酒。問者問言婬耶盜耶殺生耶身相觸<a class="t" id="0360c02"></a>耶殺草耶過中食耶飲酒耶。約<span class="gaiji">勅<!--gaiji,敕,1[束*力],2&#x52C5;,3-->
</span>者。若婬<a class="t" id="0360c03"></a>墮地獄餓鬼畜生中。若偷若殺生若身相觸<a class="t" id="0360c04"></a>殺草過中食飲酒。生地獄餓鬼畜生中。教者。<a class="t" id="0360c05"></a>言不應婬不應偷不應殺生不應身相觸不應<a class="t" id="0360c06"></a>殺草不應過中食不應飲酒。更有五嫌呵。<a class="t" id="0360c07"></a>責不責問現他過激列他。責不責問。如先說。<a class="t" id="0360c08"></a>現他過者。我不婬他婬。隨語得突吉羅。我不<a class="t" id="0360c09"></a>偷不殺不身相觸不殺草不過中食不飲酒他<a class="t" id="0360c10"></a>飲酒。隨語得突吉羅。是名現他過。激列者。激<a class="t" id="0360c11"></a>列言我不婬不偷不殺生不身相觸不殺草不<a class="t" id="0360c12"></a>過中食不飲酒。是名激列。有五調伏。苦切依<a class="t" id="0360c13"></a>止驅出下意不見擯。有五舉事。見舉聞舉疑<a class="t" id="0360c14"></a>舉身犯口犯。復有五舉事。犯波羅夷僧伽婆<a class="t" id="0360c15"></a>尸沙波逸提波羅提提舍尼突吉羅。復有五<a class="t" id="0360c16"></a>舉事。惡口突吉羅。偷蘭遮突吉羅。毘尼突吉<a class="t" id="0360c17"></a>羅。眾學法突吉羅。威儀突吉羅。持律者有五<a class="t" id="0360c18"></a>利益。何等五。戒身牢固。無能教者。說戒經<a class="t" id="0360c19"></a>時無所畏難。能斷他疑。能立正法。持律復有<a class="t" id="0360c20"></a>五利。知犯。知不犯。知輕。知重。善廣誦戒。持<a class="t" id="0360c21"></a>律有五利。知出家法。知羯磨。知威儀。知依<a class="t" id="0360c22"></a>止。知障道法。不障道法。有五事。闥利吒比<a class="t" id="0360c23"></a>丘不能滅諍。非法言法。法言非法。非毘尼言<a class="t" id="0360c24"></a>毘尼。毘尼言非毘尼。犯言不犯。是名五事。闥<a class="t" id="0360c25"></a>利吒比丘不能滅諍。有五事。闥利吒比丘能<a class="t" id="0360c26"></a>滅諍。非法言非法。法言法。非毘尼言非毘尼。<a class="t" id="0360c27"></a>毘尼言毘尼。犯言犯。復有五。闥利吒比丘不<a class="t" id="0360c28"></a>能滅諍。不犯言犯。犯言不犯。輕言重。重<a class="t" id="0360c29"></a>言輕。有殘言無殘。是名五事。闥利吒比丘不<a class="t" id="0361a01"></a>能滅諍。復有五。闥利吒比丘能滅諍。犯言犯。<a class="t" id="0361a02"></a>不犯言不犯。輕言輕。重言重。殘言殘。是名<a class="t" id="0361a03"></a>五。闥利吒比丘能滅諍。復有五。闥利吒比丘<a class="t" id="0361a04"></a>不能滅諍。有殘言無殘。無殘言有殘。常所行<a class="t" id="0361a05"></a>事言非常所行事。非常所行事言是常所行<a class="t" id="0361a06"></a>事。<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言。是名五事不能滅諍。復有五事。<a class="t" id="0361a07"></a>闥利吒比丘能滅諍。有殘言有殘。無殘言無<a class="t" id="0361a08"></a>殘。常所行事言是常所行事。非常所行事言<a class="t" id="0361a09"></a>非常所行事。不<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言。是名五事能滅諍。<a class="t" id="0361a10"></a>復有五。闥利吒比丘不能滅諍。不通利毘尼。<a class="t" id="0361a11"></a>不能分別相似句義。不能善說戒。不能令有<a class="t" id="0361a12"></a>疑者親近不能立正法。是名五事。闥利吒比<a class="t" id="0361a13"></a>丘不能滅諍。復有五。闥利吒比丘能滅諍。通<a class="t" id="0361a14"></a>利毘尼。能分別相似句義。善說戒。能令有疑<a class="t" id="0361a15"></a>者親近。能立正法。是名五。闥利吒比丘能<a class="t" id="0361a16"></a>滅諍。復有五。闥利吒比丘不能滅諍。破戒。破<a class="t" id="0361a17"></a>見。不能如法求滅諍事。不能通經與阿毘曇<a class="t" id="0361a18"></a>相應。不能分別句義相應。是名五。闥利吒<a class="t" id="0361a19"></a>比丘不能滅諍。復有五。闥利吒比丘能滅諍。<a class="t" id="0361a20"></a>不破戒。不破見。能求滅諍事。能通經與阿毘<a class="t" id="0361a21"></a>曇相應。能分別句義相應。是名五。闥利吒<a class="t" id="0361a22"></a>比丘能滅諍。復有五。闥利吒比丘不能滅諍。<a class="t" id="0361a23"></a>不能和合眾。不能取二眾意。不能止二諍。不<a class="t" id="0361a24"></a>能斷罪所受法。不能次第說。是名五。闥利吒<a class="t" id="0361a25"></a>比丘不能滅諍。復有五。闥利吒比丘能滅<a class="t" id="0361a26"></a>諍。能和合眾。能取二眾意。能止二諍。能斷<a class="t" id="0361a27"></a>罪所受經法。能次第說。是名五闥利吒比丘<a class="t" id="0361a28"></a>能滅諍。復有五。闥利吒比丘不能滅諍。不善<a class="t" id="0361a29"></a>取滅諍事。不能善知諍起因緣。不能善和諍。<a class="t" id="0361b01"></a>不能善滅諍。不能滅已令更不起。是名五闥<a class="t" id="0361b02"></a>利吒比丘不能滅諍。復有五。闥利吒比丘能<a class="t" id="0361b03"></a>滅諍。能善取滅諍事。善知諍起因緣。能善<a class="t" id="0361b04"></a>和諍。能善滅諍。滅已更不令起。是名五闥利<a class="t" id="0361b05"></a>吒比丘能滅諍。復有五。闥利吒比丘不能滅<a class="t" id="0361b06"></a>諍。愛瞋怖癡不能善滅諍。是名五闥利吒比<a class="t" id="0361b07"></a>丘不能滅諍。復有五。闥利吒比丘能滅諍。不<a class="t" id="0361b08"></a>愛不瞋不怖不癡能善滅諍。是名五。闥利吒<a class="t" id="0361b09"></a>比丘能滅諍。復有五。闥利吒比丘不能滅諍。<a class="t" id="0361b10"></a>不能分別相似句義。不應讚而讚。應讚而不<a class="t" id="0361b11"></a>讚。不應清淨令清淨。應清淨不令清淨。不<a class="t" id="0361b12"></a>應敬而敬應敬而不敬。是名五。闥利吒比丘<a class="t" id="0361b13"></a>不能滅諍。復有五。闥利吒比丘能滅諍。能分<a class="t" id="0361b14"></a>別相似句義。不應讚不讚。應讚而讚。不應清<a class="t" id="0361b15"></a>淨不令清淨。應清淨令清淨。不應敬不敬。<a class="t" id="0361b16"></a>應敬而敬。是名五。闥利吒比丘能滅諍。復有<a class="t" id="0361b17"></a>五。闥利吒比丘不能滅諍。不能善分別句義。<a class="t" id="0361b18"></a>僧中恃力而說。不從他乞聽便舉他罪。於他<a class="t" id="0361b19"></a>有嫌。悔過已故有嫌見。有嫌說他事不能止<a class="t" id="0361b20"></a>諍。是名五。闥利吒比丘不能滅諍。復有五。闥<a class="t" id="0361b21"></a>利吒比丘能滅諍。善知分別句義。不恃力說。<a class="t" id="0361b22"></a>乞聽而舉。於他無嫌。悔過已無嫌見能滅諍。<a class="t" id="0361b23"></a>是名五。闥利吒比丘能滅諍。</p>
<a class="t" id="0361b24"></a>
<p>
<a class="sc" id="3"></a>
<a class="t-linehead" id="0361b24"></a>
知食人有五事。先未差不應差。若差應置。愛<a class="t" id="0361b25"></a>瞋怖癡不知得不得。是名五。知食人先未<a class="t" id="0361b26"></a>差。不應差已差應置復有五事。知食人。先未<a class="t" id="0361b27"></a>差應差。若已差不應置。無愛無瞋無怖無癡<a class="t" id="0361b28"></a>知得不得。是名五。應差知食人。復有五事。知<a class="t" id="0361b29"></a>食人。未差不應差。已差不應約<span class="gaiji">勅<!--gaiji,敕,1[束*力],2&#x52C5;,3-->
</span>。愛瞋怖癡<a class="t" id="0361c01"></a>不知得不得。是名五。復有五。知食人。未差應<a class="t" id="0361c02"></a>差。已差應約<span class="gaiji">勅<!--gaiji,敕,1[束*力],2&#x52C5;,3-->
</span>。不愛瞋怖癡知得不得。是名<a class="t" id="0361c03"></a>五。應差知食人。復有五。不應差。已差應滅。<a class="t" id="0361c04"></a>愛瞋怖癡不知得不得。是名五。復有五。知食<a class="t" id="0361c05"></a>人。未差應差。已差不應滅。不愛瞋怖癡知得<a class="t" id="0361c06"></a>不得。是名五。應差不應滅也。如是應滅。如<a class="t" id="0361c07"></a>是不應滅。如是應呵。如是不應呵。如是應<a class="t" id="0361c08"></a>舉。如是不應舉。如是應毀。如是不應毀。如<a class="t" id="0361c09"></a>是迷亂。如是不迷亂。如是應嫌。如是不應<a class="t" id="0361c10"></a>嫌。生疑悔無疑悔。有犯無犯。有事無事。有<a class="t" id="0361c11"></a>惱無惱。惱他不惱他。變異不變異。熱不熱。愛<a class="t" id="0361c12"></a>語不愛語。有損無損。差賢聖。賢聖所讚。<a class="t" id="0361c13"></a>向惡道不向惡道。趣地獄趣天上。生死久遠。<a class="t" id="0361c14"></a>生死不久遠。住生死入泥洹。如差知食人。十<a class="t" id="0361c15"></a>三人亦如是。</p>
<a class="t" id="0361c16"></a>
<p>
<a class="sc" id="4"></a>
<a class="t-linehead" id="0361c16"></a>
有五事諍難滅。不求僧斷。不順佛語。不如法<a class="t" id="0361c17"></a>白。二眾諍心不息。所犯不求清淨。是名五諍<a class="t" id="0361c18"></a>難滅。復有五諍易滅。求僧斷。順佛語。如法<a class="t" id="0361c19"></a>白。二眾諍心息。所犯求清淨。是名五諍易滅<a class="t" id="0361c20"></a>有五事。不應取諍諍心不息。依恃官勢。依恃<a class="t" id="0361c21"></a>白衣。有勢力者。不依僧。不依闥利吒比丘。<a class="t" id="0361c22"></a>是名五不應取諍。有五事。應取諍。諍心息。不<a class="t" id="0361c23"></a>恃官勢。不恃白衣。有勢力者。依僧。依闥利<a class="t" id="0361c24"></a>吒比丘。是名五應取諍。優波離。闥利吒比丘。<a class="t" id="0361c25"></a>取諍時有五事。自觀觀他已應取諍。先來戒<a class="t" id="0361c26"></a>清淨。多聞廣知經法。僧中多有持修<span class="gaiji">妬<!--gaiji,妒,1[女*石],2&#x59AC;,3-->
</span>路毘<a class="t" id="0361c27"></a>尼摩多羅伽者。有說佛法處能取。僧中多<a class="t" id="0361c28"></a>有上座闥利吒比丘中座比丘下座比丘。二<a class="t" id="0361c29"></a>眾和合如法分別僧中多有持戒者。乃至不<a class="t" id="0362a01"></a>破小戒。依修多羅。善求覓除滅二諍。利益安<a class="t" id="0362a02"></a>樂眾生。憐愍世間生人天因緣。是名自觀觀<a class="t" id="0362a03"></a>他。有五事諍難滅。共諍比丘。依恃官。恃白<a class="t" id="0362a04"></a>衣。恃白衣故惱上座。與白衣衣食不與法。不<a class="t" id="0362a05"></a>如法求諍。是名五諍難滅。有五事諍易滅。不<a class="t" id="0362a06"></a>恃官。不恃白衣。不惱僧。與白衣法不與衣食。<a class="t" id="0362a07"></a>如法求諍。是名五諍易滅。復有五事諍難滅。<a class="t" id="0362a08"></a>二眾以力取諍。不善取諍。不善取滅諍事。<a class="t" id="0362a09"></a>不善取滅諍義。諍比丘不敬上座中座下座<a class="t" id="0362a10"></a>比丘。是名五諍難滅。有五事諍易滅。二眾不<a class="t" id="0362a11"></a>以力取諍。善取諍善取滅諍事。善取滅諍<a class="t" id="0362a12"></a>義。諍比丘恭敬上座闥利吒比丘中座比丘<a class="t" id="0362a13"></a>下座比丘。是名五諍易滅。</p>
<a class="t" id="0362a14"></a>
<p>
<a class="sc" id="5"></a>
<a class="t-linehead" id="0362a14"></a>
復有五事不應取諍。依恃官。依恃白衣。惱<a class="t" id="0362a15"></a>僧與白衣衣食不與法。不如法求諍。是名五<a class="t" id="0362a16"></a>不應取諍。復有五事應取諍。不恃官。不恃<a class="t" id="0362a17"></a>白衣。不惱僧。與白衣法不與衣食。如法求諍。<a class="t" id="0362a18"></a>是名五應取諍。復有五事不應取諍。二眾以<a class="t" id="0362a19"></a>力取諍。不善取諍。不善取滅諍事。不善取<a class="t" id="0362a20"></a>滅諍義。不敬上座中座下座。是名五不應<a class="t" id="0362a21"></a>取諍。復有五事應取諍。二眾不以力取諍。<a class="t" id="0362a22"></a>善取諍。善取滅諍事。善取滅諍義。恭敬上座<a class="t" id="0362a23"></a>闥利吒比丘中座下座比丘。是名五事應取<a class="t" id="0362a24"></a>諍。復有五事。闥利吒比丘不能滅諍。不善誦<a class="t" id="0362a25"></a>毘尼。不能說相似句義。諍比丘執所犯事。如<a class="t" id="0362a26"></a>鉤鎖難解不滿五歲依止他。不解十直。是名<a class="t" id="0362a27"></a>五法。闥利吒比丘不能滅諍。復有五法成<a class="t" id="0362a28"></a>就。闥利吒比丘能滅諍。善誦毘尼。善能分<a class="t" id="0362a29"></a>別相似句義。淨比丘不執所犯。滿五歲不依<a class="t" id="0362b01"></a>止他。解十直。是名五。闥利吒比丘能滅諍。佛<a class="t" id="0362b02"></a>語優波離。闥利吒比丘取諍時。應以五事觀。<a class="t" id="0362b03"></a>此中誰先來清淨持戒。誰多聞智慧善誦阿<a class="t" id="0362b04"></a>含。誰於師如法。誰信佛法僧。誰不輕佛戒。是<a class="t" id="0362b05"></a>名五。闥利吒比丘。應以此五事善觀諍者。<a class="t" id="0362b06"></a>又優波離。有諍比丘。到闥利吒比丘邊。求斷<a class="t" id="0362b07"></a>諍相言時。是闥利吒比丘。以此五事觀已取<a class="t" id="0362b08"></a>諍。誰先來持戒清淨。誰多聞誦阿含。誰有<a class="t" id="0362b09"></a>呵責事。先不與闥利吒比丘有嫌耶。能取<a class="t" id="0362b10"></a>滅諍。如佛法毘尼滅。是名優波離有諍比丘<a class="t" id="0362b11"></a>相言時。闥利吒比丘以五事觀。</p>
<a class="t" id="0362b12"></a>
<p class="endsection">
<span class="t-juanname">十誦律卷第四十九</span></p>
<a class="t-juannumber" id="juan-50"></a>
<a class="t" id="0362b13"></a><a class="t" id="0362b14"></a><a class="t" id="0362b15"></a>
<p class="suttainfo">
<span class="t-juanname">十誦律卷第五十<span class="t-note">（第八誦之三）</span><a class="t" id="0362b16"></a><a class="t" id="0362b17"></a></span><br>
<span class="t-byline">後秦北印度三藏弗若多羅譯</span><a class="t" id="0362b18"></a><br>
<span class="t-headname">增一法之三五法下</span></p>
<a class="t" id="0362b19"></a>
<p>
<a class="sc" id="6"></a>
<a class="t-linehead" id="0362b19"></a>
有五事群黨。能於僧中起諍。如是起諍多有<a class="t" id="0362b20"></a>惱亂。減損天人。有諍比丘以非法約<span class="gaiji">勅<!--gaiji,敕,1[束*力],2&#x52C5;,3-->
</span>。有群<a class="t" id="0362b21"></a>黨說。輕讀誦修多羅比丘。遮說戒者。助<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍<a class="t" id="0362b22"></a>相言。是名五事。有群黨僧中起諍。如是起諍<a class="t" id="0362b23"></a>多有惱亂。減損天人。有五事不群黨。僧中不<a class="t" id="0362b24"></a>起諍。如是不起諍不惱亂。增益天人。有諍比<a class="t" id="0362b25"></a>丘如法約<span class="gaiji">勅<!--gaiji,敕,1[束*力],2&#x52C5;,3-->
</span>。不群黨說。敬誦修多羅者。不遮<a class="t" id="0362b26"></a>說戒者。不助<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言。是名五。非群黨不起<a class="t" id="0362b27"></a>諍。如是不起諍故不惱亂。增益天人。有五舉<a class="t" id="0362b28"></a>事者。有羞不能次第答。若上座問時。不能次<a class="t" id="0362b29"></a>第答。若問時怖。問異答異。恃群黨輕上座。非<a class="t" id="0362c01"></a>法言法。法言非法。是名五舉事者。羞不能次<a class="t" id="0362c02"></a>第答。有五舉事者。為他所難。能次第答。若上<a class="t" id="0362c03"></a>座問時。能次第答。問時不怖。問答不異。不恃<a class="t" id="0362c04"></a>群黨。不輕上座。非法言非法。法言法。是名<a class="t" id="0362c05"></a>五。為人所難能次第答。有五事舉事人。羞<a class="t" id="0362c06"></a>不能次第答。不善知句義。先有嫌取二諍根<a class="t" id="0362c07"></a>本。若白衣沙彌諍根本。使他比丘舉。不知修<a class="t" id="0362c08"></a>多羅句義。若說不定。不知比丘三事所住見<a class="t" id="0362c09"></a>聞疑處。是名五舉事人。不能次第答。有五法<a class="t" id="0362c10"></a>舉事。比丘為人所難。能次第答。知句義。先無<a class="t" id="0362c11"></a>嫌。不取二諍根本。不求白衣沙彌諍根本。不<a class="t" id="0362c12"></a>使他比丘舉。知修多羅句義。說定。知比丘三<a class="t" id="0362c13"></a>事所住見聞疑處。是名五法舉事。比丘為人<a class="t" id="0362c14"></a>所難。能次第答。有五種成羯磨。現前成。與欲<a class="t" id="0362c15"></a>成。同見成。從有信優婆塞聞成。作羯磨竟默<a class="t" id="0362c16"></a>然已成。有五法共要。若乞聽已不舉他是事<a class="t" id="0362c17"></a>應此處說共要。此事應彼處說共要。此事應<a class="t" id="0362c18"></a>隨處說共要。隨汝所犯事我樂示汝。出過已。<a class="t" id="0362c19"></a>如惡馬難調拔橛合韁驅去。佛語優波離。求<a class="t" id="0362c20"></a>義比丘從他聞義時。有五事應善分別義。是<a class="t" id="0362c21"></a>實非實時非時似義不似義。是義起<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相<a class="t" id="0362c22"></a>言。僧破僧惱僧別僧異。於是義不起<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相<a class="t" id="0362c23"></a>言。僧不破不惱不別不異。優波離。是名求義<a class="t" id="0362c24"></a>比丘從他聞義時以五事善分別義。比丘有五<a class="t" id="0362c25"></a>事。能使僧不生清淨。謂說佛法僧戒過不隨<a class="t" id="0362c26"></a>威儀。是名五事能使僧生不清淨。有五事。能<a class="t" id="0362c27"></a>使僧生清淨。謂不說佛法僧戒過隨威儀。是<a class="t" id="0362c28"></a>名五事能使僧生清淨。有五事。闥利吒比丘<a class="t" id="0362c29"></a>不能滅諍。不如根本說。趣說因他說。所說不<a class="t" id="0363a01"></a>與句義相應。以不相應句義說。有五事。闥利<a class="t" id="0363a02"></a>吒比丘能滅諍。如根本說。不趣說。不因他說。<a class="t" id="0363a03"></a>所說與句義相應不以不相應句義說。是名<a class="t" id="0363a04"></a>五法。闥利吒比丘能滅諍。復有五法。闥利吒<a class="t" id="0363a05"></a>比丘不能滅諍。不籌量受他所說。受他不具<a class="t" id="0363a06"></a>足語。受他趣語。受他不定語。不三重問。是<a class="t" id="0363a07"></a>名五法。闥利吒比丘不能滅諍。有五事。貴比<a class="t" id="0363a08"></a>丘能滅諍。籌量受他語。受具足語。不受趣語。<a class="t" id="0363a09"></a>不受不定語。三重問。是名五貴比丘能滅<a class="t" id="0363a10"></a>諍。</p>
<a class="t" id="0363a11"></a>
<p>
<a class="sc" id="7"></a>
<a class="t-linehead" id="0363a11"></a>
復有五事。貴比丘不能滅諍。自說不能了義。<a class="t" id="0363a12"></a>亦不解他所說。不能令他解所說。重說擾亂<a class="t" id="0363a13"></a>忘失句義。不知修多羅句義。是名五事。貴比<a class="t" id="0363a14"></a>丘不能滅諍。復有五事。貴比丘能滅諍。自說<a class="t" id="0363a15"></a>能了。解他所說。所說能令他解。不重說不失<a class="t" id="0363a16"></a>句義。不失修多羅句義。是名五貴比丘能滅<a class="t" id="0363a17"></a>諍。復有五事。貴比丘不能滅諍。不差自說。事<a class="t" id="0363a18"></a>未成便先說。不知和合眾所說。惱他。重說擾<a class="t" id="0363a19"></a>亂。是名五事。貴比丘不能滅諍。有五事。貴比<a class="t" id="0363a20"></a>丘能滅諍。差而說。事成便說。知和合眾所說。<a class="t" id="0363a21"></a>不惱他。不重說。是名五事。貴比丘能滅諍。<a class="t" id="0363a22"></a>復有五法成就。貴比丘持律者不差自說。若<a class="t" id="0363a23"></a>是上座若上座等。若是說戒人若說戒人等。<a class="t" id="0363a24"></a>觀群黨有力勢。若白僧。若欲呵上座。是名五<a class="t" id="0363a25"></a>法。貴比丘持律。他不差得自說。有五法。貴<a class="t" id="0363a26"></a>比丘持律得自說。若諍比丘破戒輕戒無威<a class="t" id="0363a27"></a>儀。如小兒無智。不廣知毘尼。樂作非法無羞<a class="t" id="0363a28"></a>無羞群黨。是名五法。闥利吒比丘持律。有五<a class="t" id="0363a29"></a>法成就。不差得說。又上座比丘五事應呵若<a class="t" id="0363b01"></a>破戒輕戒無威儀。如小兒無智。不廣知毘尼。<a class="t" id="0363b02"></a>樂於非法非法群黨。是名上座有五事應呵。<a class="t" id="0363b03"></a>上座比丘復有五事應呵。若上座惡邪見。惡<a class="t" id="0363b04"></a>邪見故生倒見。樂非法非時說非實說。於正<a class="t" id="0363b05"></a>法中趣有所說。無羞無羞群黨。是名上座有<a class="t" id="0363b06"></a>五事應呵。優波離。僧中斷事比丘。若欲到僧<a class="t" id="0363b07"></a>中斷事時。應先住五法。然後往到僧中。應<a class="t" id="0363b08"></a>恭敬恭敬入脫革屣。不覆右肩不覆頭。又應<a class="t" id="0363b09"></a>恭敬恭敬入脫革屣。不覆右肩不現胸。又應<a class="t" id="0363b10"></a>恭敬恭敬入脫革屣。不覆右肩不反抄衣。又<a class="t" id="0363b11"></a>應恭敬恭敬入脫革屣。不覆右肩不得披衣<a class="t" id="0363b12"></a>令兩向。又應恭敬恭敬入慚愧毀譽不異善<a class="t" id="0363b13"></a>心慈心憐愍心。不說世間事。在座坐時。應生<a class="t" id="0363b14"></a>善心。不僧中無恭敬恭敬心。佛語優波離。<a class="t" id="0363b15"></a>如是僧中斷事時。有<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍者。是斷事比丘。應<a class="t" id="0363b16"></a>囑授已從座起去。若善說者應默然住。優波<a class="t" id="0363b17"></a>離。僧中斷事比丘。應在自坐處說法。若自說<a class="t" id="0363b18"></a>若勸他說言。比丘汝說法。有五大賊。劫賊<a class="t" id="0363b19"></a>盜賊詐取賊詆謾賊受寄賊。有五種取他<a class="t" id="0363b20"></a>物。劫取盜取詐取詆謾取法取。是名五取。<a class="t" id="0363b21"></a>有五種人不應與聽。無羞人。無所畏人。先有<a class="t" id="0363b22"></a>嫌人。少智人。欲捨比丘法人。有五種施無福。<a class="t" id="0363b23"></a>施女人。施戲具。施畫男女合像。施酒。施非法<a class="t" id="0363b24"></a>語。是名五無福施。復有五無福。施器仗。施<a class="t" id="0363b25"></a>刀。施毒藥。施惡牛。施教他作。如是施。是名<a class="t" id="0363b26"></a>五無福施。有五布薩。如先說。有五種。自說阿<a class="t" id="0363b27"></a>羅漢得罪。不狂心說。不亂心說。不苦痛說。非<a class="t" id="0363b28"></a>實向未受大戒人說。非增上慢說。是名五自<a class="t" id="0363b29"></a>說阿羅漢得罪。復有五自說阿羅漢無罪。狂<a class="t" id="0363c01"></a>心說。亂心說。苦痛說。實得向大戒人說。增上<a class="t" id="0363c02"></a>慢說。是名五自說阿羅漢無罪。復有五自說<a class="t" id="0363c03"></a>阿羅漢得罪。不狂不亂不苦痛。不實向未受<a class="t" id="0363c04"></a>大戒人說。無所畏說。是名五自說阿羅漢得<a class="t" id="0363c05"></a>罪。復有五自說阿羅漢無罪。狂說亂說苦痛<a class="t" id="0363c06"></a>說。實得向受大戒人說。不無畏說。是名五自<a class="t" id="0363c07"></a>說阿羅漢無罪。復有五不自說阿羅漢得罪。<a class="t" id="0363c08"></a>作相作異相異威儀先教他說以他名說。是<a class="t" id="0363c09"></a>名五不自說阿羅漢得罪。復有五不自說阿<a class="t" id="0363c10"></a>羅漢無罪。不作相。不作異相。不異威儀。先不<a class="t" id="0363c11"></a>教他說。不以他名說。是名五不自說阿羅漢<a class="t" id="0363c12"></a>無罪。復有五不自說阿羅漢得罪。作相作異<a class="t" id="0363c13"></a>相異威儀。先教他說。先教他屏處說。是名五<a class="t" id="0363c14"></a>不自說阿羅漢得罪。復有五不自說阿羅漢<a class="t" id="0363c15"></a>無罪。不作相。不作異相。不異威儀。不教他<a class="t" id="0363c16"></a>說。不先教他屏處說。是名五不自說阿羅漢<a class="t" id="0363c17"></a>無罪。喜忘比丘往白衣家數數犯五事。犯非<a class="t" id="0363c18"></a>時入家。獨與女人屏處。有食家與女人坐。數<a class="t" id="0363c19"></a>數食。無淨人與女人說法。是名五喜忘比丘<a class="t" id="0363c20"></a>入白衣家數數犯。有五種折伏。不使作。不共<a class="t" id="0363c21"></a>語。不看視。不教授。不聽有所作。是名五種折<a class="t" id="0363c22"></a>伏。有五相似。世尊相似。法相似。僧相似。戒<a class="t" id="0363c23"></a>相似。闥梨吒比丘相似。是名五相似。復有<a class="t" id="0363c24"></a>五不相似。世尊不相似。法不相似。僧不相似。<a class="t" id="0363c25"></a>戒不相似。貴比丘不相似。是名五不相似。有<a class="t" id="0363c26"></a>五事犯僧伽婆尸沙。人女有命。取女人相。生<a class="t" id="0363c27"></a>欲心。欲作非梵行。觸小便處。是名五事犯僧<a class="t" id="0363c28"></a>伽婆尸沙。復有五種犯僧伽婆尸沙。女人女<a class="t" id="0363c29"></a>人想。人人想生欲心。欲作非梵行。觸小便<a class="t" id="0364a01"></a>處。身身相觸。是名五種犯僧伽婆尸沙。有五<a class="t" id="0364a02"></a>大賊世間希有。何等五。一者作百人主。二百<a class="t" id="0364a03"></a>三百四百五百人主。如先說。是名初大賊。復<a class="t" id="0364a04"></a>有大賊。用四方僧物。如先說。是名第二大賊。<a class="t" id="0364a05"></a>復有大賊。為飲食故妄語。如先說。是名第三<a class="t" id="0364a06"></a>大賊。復有大賊。破戒弊惡內爛流出。非沙<a class="t" id="0364a07"></a>門自言沙門。非梵行自言梵行。是名第四大<a class="t" id="0364a08"></a>賊。復有大賊。若有佛所說。若聲聞所說。仙人<a class="t" id="0364a09"></a>所說。諸天所說。化人所說。從彼聞已。自言我<a class="t" id="0364a10"></a>說。有人言是持戒人得須陀洹。答言實爾。或<a class="t" id="0364a11"></a>默然受。是名第五大賊。因食生五罪。若噉若<a class="t" id="0364a12"></a>食若索若取若擔出界去。是名因食生五罪。<a class="t" id="0364a13"></a>因威儀生五罪。來時去時住時坐時大小便<a class="t" id="0364a14"></a>時。是名五因威儀生罪。因人生五罪。女人不<a class="t" id="0364a15"></a>能男人。二根人。外道人。不受大戒人。是名五<a class="t" id="0364a16"></a>因人生罪。復有五因人生罪。苦切人。依止人。<a class="t" id="0364a17"></a>驅出人。下意人。覓罪相人。是名五因人生罪。<a class="t" id="0364a18"></a>復有五因人生罪。不見擯人。不作擯人。惡邪<a class="t" id="0364a19"></a>不除擯人。別住人。不共住人。是名五因人生<a class="t" id="0364a20"></a>罪。復有五因人生罪。別住人。別住竟人滅擯<a class="t" id="0364a21"></a>人。賊住人。污比丘尼人。是名五因人生罪。復<a class="t" id="0364a22"></a>有五種人。不應與聽。別住人。別住竟人。摩那<a class="t" id="0364a23"></a>埵人。摩那埵竟人。滅擯人。是名五不應與聽。<a class="t" id="0364a24"></a>復有五人。不應與聽。苦切人。依止人。驅出<a class="t" id="0364a25"></a>人。下意人。覓罪相人。是名五不應與聽。復<a class="t" id="0364a26"></a>有五種人。不應與聽。不見擯人。不作擯人。惡<a class="t" id="0364a27"></a>邪不除擯人。別住人。不共住人。是名五不應<a class="t" id="0364a28"></a>與聽。復有五種人。不應與聽。無羞人。無所畏<a class="t" id="0364a29"></a>人。先有嫌人。少智人。恐怖人是名五人不應<a class="t" id="0364b01"></a>與聽。不應共要。不應與聽遮說戒。不應與聽<a class="t" id="0364b02"></a>遮自恣。不應與聽遮教誡。如是五種人。若<a class="t" id="0364b03"></a>與聽。若共要。若聽遮說戒。若聽遮自恣。若聽<a class="t" id="0364b04"></a>遮教誡。得罪。佛語優波離。比丘欲舉他時。<a class="t" id="0364b05"></a>應自住五法。然後舉他。身清淨。口清淨。先來<a class="t" id="0364b06"></a>清淨。多聞廣知通利阿含。不至惡聚落。優波<a class="t" id="0364b07"></a>離。先自住是五法。然後舉他。優波離。何故先<a class="t" id="0364b08"></a>自住五法。若後有比丘言。汝身不清淨。云何<a class="t" id="0364b09"></a>舉他。先自淨身然後舉他。身不清淨。如是口<a class="t" id="0364b10"></a>不清淨。先來不清淨。寡聞不通利阿含。至惡<a class="t" id="0364b11"></a>聚落。如是等應先自淨。然後舉他。優波離。是<a class="t" id="0364b12"></a>名五先自淨然後舉他。有五法成就。不應差<a class="t" id="0364b13"></a>守物。不知得處。不知價。不知受。不知數。喜<a class="t" id="0364b14"></a>忘。是名五法不應差守物。有五事應差守物。<a class="t" id="0364b15"></a>知得處知價知受知數不喜忘。是名五法應<a class="t" id="0364b16"></a>差。有五事不應差守衣。不知得處。不知價。不<a class="t" id="0364b17"></a>知受不知數。喜忘。是名五不應差守衣。有五<a class="t" id="0364b18"></a>事應差守衣。知得處知價知受知數不喜忘。<a class="t" id="0364b19"></a>是名五法應差守衣。有五事不應差分衣。不<a class="t" id="0364b20"></a>識衣。不識衣色。不知價。不知數。不知與不<a class="t" id="0364b21"></a>與。是名五法不應差分衣。有五法成就。應差。<a class="t" id="0364b22"></a>分衣。識衣識衣色知價知數知與不與。是名<a class="t" id="0364b23"></a>五法成就應差分衣。復有五法成就。不應差<a class="t" id="0364b24"></a>分衣愛瞋怖癡不知分不分。是名五法成就<a class="t" id="0364b25"></a>不應差分衣。有五法成就。應差分衣。無愛瞋<a class="t" id="0364b26"></a>怖癡知分不分。是名五法成就應差分衣。有<a class="t" id="0364b27"></a>五布薩難。王難賊難若王等難人難惡獸難。<a class="t" id="0364b28"></a>是名五布薩難。有五種移布薩。從阿練若處<a class="t" id="0364b29"></a>至僧坊。從僧坊至阿練若處。若王<span class="gaiji">勅<!--gaiji,敕,1[束*力],2&#x52C5;,3-->
</span>賊<span class="gaiji">勅<!--gaiji,敕,1[束*力],2&#x52C5;,3-->
</span>。若<a class="t" id="0364c01"></a>僧破為和合。是名五移布薩。有破戒比丘。數<a class="t" id="0364c02"></a>至他家有五過。教他非法。教他非毘尼。教他<a class="t" id="0364c03"></a>至惡威儀邊。教他邪見。教聽非法。是名五破<a class="t" id="0364c04"></a>戒比丘數至他家有五過。有不破戒比丘。至<a class="t" id="0364c05"></a>他家有五益利。以法教。以毘尼教。教至善威<a class="t" id="0364c06"></a>儀邊。教正見。教往聽正法。是名五不破戒比<a class="t" id="0364c07"></a>丘至他家有五利。復有五破戒比丘。至他家<a class="t" id="0364c08"></a>有五過。教身業不善口業不善。教近惡知識。<a class="t" id="0364c09"></a>教邪見。教往聽非法。是名五破戒比丘至他<a class="t" id="0364c10"></a>家有五過。有不破戒比丘。至他家有五益利。<a class="t" id="0364c11"></a>教身善口善近善知識。教正見。教聽正法。是<a class="t" id="0364c12"></a>名不破戒比丘至他家有五益利。比丘有五<a class="t" id="0364c13"></a>不可行處。童女寡婦婦婬女比丘尼。是名五<a class="t" id="0364c14"></a>比丘至不可行處。復有五比丘至不可行處。<a class="t" id="0364c15"></a>童女寡婦婬女外道不能男。是名五比丘至<a class="t" id="0364c16"></a>不可行處。復有五。比丘至不可行處。僧能<a class="t" id="0364c17"></a>與作苦切羯磨。童女寡婦婦婬女比丘尼。是<a class="t" id="0364c18"></a>名五。如苦切。依止驅出下意覓罪相亦如是。<a class="t" id="0364c19"></a>復有五。比丘至不可行處。僧能與作苦切羯<a class="t" id="0364c20"></a>磨。童女寡婦婬女外道不能男。是名五。如苦<a class="t" id="0364c21"></a>切。依止驅出下意覓罪相亦如是。復有五。比<a class="t" id="0364c22"></a>丘至不可行處。僧不與捨苦切羯磨。童女寡<a class="t" id="0364c23"></a>婦婦婬女比丘尼。是名五。如苦切。依止驅出<a class="t" id="0364c24"></a>下意覓罪相亦如是。復有五。比丘至不可行<a class="t" id="0364c25"></a>處。僧不與捨苦切羯磨。童女寡婦婬女外道<a class="t" id="0364c26"></a>不能男。是名五。僧不與捨苦切羯磨。如苦切。<a class="t" id="0364c27"></a>依止驅出下意覓罪相亦如是。復有五。僧不<a class="t" id="0364c28"></a>生清淨心。說佛過如先說。復有五。僧生清淨<a class="t" id="0364c29"></a>心。不說佛過如先說。復有五不相似。如先<a class="t" id="0365a01"></a>說。有五法相似。亦如先說。有五事。應折伏共<a class="t" id="0365a02"></a>行弟子。於和上無愛無敬無慚無愧。樂不應<a class="t" id="0365a03"></a>行處。是名五應折伏共行弟子。復有五事。應<a class="t" id="0365a04"></a>折伏共行弟子。於和上無愛無敬。無慚無愧。<a class="t" id="0365a05"></a>不與和上法衣食。是名五應折伏共行弟子。<a class="t" id="0365a06"></a>復次共行弟子有五事。和上不折伏得罪。無<a class="t" id="0365a07"></a>愛無敬無慚無愧。樂不應行處。是名五事。和<a class="t" id="0365a08"></a>上不折伏共行弟子。和上得罪。復有五事。共<a class="t" id="0365a09"></a>行弟子和上不折伏。和上得罪。無愛無敬無<a class="t" id="0365a10"></a>慚無愧。不與和上法衣食。是名五。和上不折<a class="t" id="0365a11"></a>伏共行弟子。和上得罪。有五事。和上不應受<a class="t" id="0365a12"></a>共行弟子悔過。於和上無愛無敬無慚無愧。<a class="t" id="0365a13"></a>樂不應行處。是名五。和上不應受共行弟子<a class="t" id="0365a14"></a>悔過。復有五事。不應受悔過。於和上無愛無<a class="t" id="0365a15"></a>敬無慚無愧。不與和上法衣食。是名五。和上<a class="t" id="0365a16"></a>不應受共行弟子悔過。有五事。和上受共行<a class="t" id="0365a17"></a>弟子悔過得罪。無愛無敬無慚無愧。樂不應<a class="t" id="0365a18"></a>行處。是名五。和上受共行弟子悔過得罪。復<a class="t" id="0365a19"></a>有五事。和上受共行弟子悔過得罪。無愛<a class="t" id="0365a20"></a>無敬無慚無愧。不與和上法衣食。是名五法。<a class="t" id="0365a21"></a>和上受共行弟子悔過得罪。有五事。和上不<a class="t" id="0365a22"></a>應折伏共行弟子。於和上有愛有敬有慚有<a class="t" id="0365a23"></a>愧樂應行處。是名五法。和上不應折伏共行<a class="t" id="0365a24"></a>弟子。復有五事。不應折伏共行弟子。於和上<a class="t" id="0365a25"></a>有愛有敬有慚有愧。與和上法與衣食。是名<a class="t" id="0365a26"></a>五。和上不應折伏共行弟子。復有五事。和上<a class="t" id="0365a27"></a>折伏共行弟子。有過罪有愛有敬有慚有愧<a class="t" id="0365a28"></a>樂應行處。是名五。折伏共行弟子得罪。復有<a class="t" id="0365a29"></a>五。和上折伏共行弟子得罪。有愛有敬有慚<a class="t" id="0365b01"></a>有愧。與和上法衣食。是名五。和上折伏共行<a class="t" id="0365b02"></a>弟子得罪。有五事。應受共行弟子悔過。於和<a class="t" id="0365b03"></a>上。有愛有敬有慚有愧樂應行處。是名五。應<a class="t" id="0365b04"></a>受共行弟子悔過。復有五。應受共行弟子悔<a class="t" id="0365b05"></a>過。有愛有敬有慚有愧。與和上法衣食。是名<a class="t" id="0365b06"></a>五。應受共行弟子悔過。有五事。和上受共行<a class="t" id="0365b07"></a>弟子悔過無罪。於和上有愛有敬有慚有愧<a class="t" id="0365b08"></a>樂應行處。是名五。和上受共行弟子悔過無<a class="t" id="0365b09"></a>罪。復有五。和上受共行弟子悔過無罪。於和<a class="t" id="0365b10"></a>上有愛有敬有慚有愧。與和上法衣食。是名<a class="t" id="0365b11"></a>五。和上受共行弟子悔過無罪。有五種人。<a class="t" id="0365b12"></a>不應為說毘尼。試問。無疑問。不為悔所犯問。<a class="t" id="0365b13"></a>詰問。不受語問。是名五種人不應為說。有五<a class="t" id="0365b14"></a>種人應為說比尼。不試問。有疑問。為悔所<a class="t" id="0365b15"></a>犯問。不詰問。受語問。是五種人。應為說比<a class="t" id="0365b16"></a>尼。有五事。闥利吒比丘不能滅諍。恃力勢語。<a class="t" id="0365b17"></a>無畏難語。怖語。驚語。不利根語。是名五闥利<a class="t" id="0365b18"></a>吒比丘不能滅諍。復有五事。闥利吒比丘能<a class="t" id="0365b19"></a>滅諍。不恃力語。有所畏語。不怖語。不驚語。<a class="t" id="0365b20"></a>利根語。是名五闥利吒比丘能滅諍。復有五<a class="t" id="0365b21"></a>事。闥利吒比丘不能滅諍。大語不相善語。疾<a class="t" id="0365b22"></a>語改易語。不與法相應語。是名五闥利吒比<a class="t" id="0365b23"></a>丘不能滅諍。有五事。闥利吒比丘能滅諍。不<a class="t" id="0365b24"></a>大語相善語。不疾語不改易語。與法相應語。<a class="t" id="0365b25"></a>是名五事闥利吒比丘能滅諍。復有五事。闥<a class="t" id="0365b26"></a>利吒比丘不能滅諍。語喜忘。不審諦語。惡性<a class="t" id="0365b27"></a>語。瞋語試語。是名五事闥利吒比丘不能滅<a class="t" id="0365b28"></a>諍。有五事。闥利吒比丘能滅諍。語不喜忘。審<a class="t" id="0365b29"></a>諦語不惡性語。不瞋語不試語。是名五闥利<a class="t" id="0365c01"></a>吒比丘能滅諍。復有五事。闥利吒比丘不能<a class="t" id="0365c02"></a>滅諍。毀呰語遏截語譏刺語。不唱善語。出<a class="t" id="0365c03"></a>過語。是名五闥利吒比丘不能滅諍。有五事。<a class="t" id="0365c04"></a>闥利吒比丘能滅諍。不毀呰語。不遏截語。<a class="t" id="0365c05"></a>不譏刺語。唱善語。不出過語。是名五闥利吒<a class="t" id="0365c06"></a>比丘能滅諍。復有五事。闥利吒比丘不能滅<a class="t" id="0365c07"></a>諍。不具足語。覆藏語。竊語渾雜語。被呵折<a class="t" id="0365c08"></a>語。是名五事闥利吒比丘不能滅諍。有五事。<a class="t" id="0365c09"></a>闥利吒比丘能滅諍。具足語不覆藏語。不竊<a class="t" id="0365c10"></a>語不渾雜語。不被呵折語。是名五闥利吒比<a class="t" id="0365c11"></a>丘能滅諍。復有五事。闥利吒比丘不能滅諍。<a class="t" id="0365c12"></a>不實語詭語。改易語。非時語。失期語。是名五<a class="t" id="0365c13"></a>闥利吒比丘不能滅諍。有五事。闥利吒比丘<a class="t" id="0365c14"></a>能滅諍。實語不詭語。不改易語。不非時語。不<a class="t" id="0365c15"></a>失期語。是名五闥利吒比丘能滅諍。復有五<a class="t" id="0365c16"></a>事。闥利吒比丘不能滅諍。欲舉他語。舉他語。<a class="t" id="0365c17"></a>輕他語。呵責語。有嫌語。是名五闥利吒比丘<a class="t" id="0365c18"></a>不能滅諍。有五事。闥利吒比丘能滅諍。不<a class="t" id="0365c19"></a>欲舉他語。不舉他語。不輕他語。不呵責語。無<a class="t" id="0365c20"></a>嫌語。是名五闥利吒比丘能滅諍。復有五事。<a class="t" id="0365c21"></a>闥利吒比丘不能滅諍。破眾語。欲破眾語。破<a class="t" id="0365c22"></a>義語。樂破語。求名語。是名五闥利吒比丘不<a class="t" id="0365c23"></a>能滅諍。有五事。闥利吒比丘能滅諍。不破眾<a class="t" id="0365c24"></a>語。不欲破眾語。不破義語。不樂破語。不求名<a class="t" id="0365c25"></a>語。是名五闥利吒比丘能滅諍。復有五事。闥<a class="t" id="0365c26"></a>利吒比丘不能滅諍。愛語瞋語怖語癡語人<a class="t" id="0365c27"></a>不信受語。是名五闥利吒比丘不能滅諍。復<a class="t" id="0365c28"></a>有五事。闥利吒比丘能滅諍。不愛語不瞋語。<a class="t" id="0365c29"></a>不怖語不癡語。人信受語。是名五闥利吒比<a class="t" id="0366a01"></a>丘能滅諍。復有五事。闥利吒比丘不能滅諍<a class="t" id="0366a02"></a>不恭敬語。不恭敬入語。著革屣語。覆右肩語。<a class="t" id="0366a03"></a>覆頭語。是名五闥利吒比丘不能滅諍。有五<a class="t" id="0366a04"></a>事。闥利吒比丘能滅諍。恭敬語。恭敬入語。脫<a class="t" id="0366a05"></a>革屣語。不覆右肩語。不覆頭語。是名五闥利<a class="t" id="0366a06"></a>吒比丘能滅諍。復有五事。闥利吒比丘不能<a class="t" id="0366a07"></a>滅諍。不通利修多羅語。不通利毘尼語。不善<a class="t" id="0366a08"></a>諍義語。不善知諍。起因緣語。不善知滅諍義<a class="t" id="0366a09"></a>語。是名五闥利吒比丘不能滅諍。有五事。闥<a class="t" id="0366a10"></a>利吒比丘能滅諍。善修多羅義語。善毘尼義<a class="t" id="0366a11"></a>語。善諍義語。善知諍起因緣語。善滅諍義語。<a class="t" id="0366a12"></a>是名五闥利吒比丘能滅諍。復有五事。闥利<a class="t" id="0366a13"></a>吒比丘不能滅諍。身力語口力語。非修多羅<a class="t" id="0366a14"></a>語。非法語非毘尼語。是名五闥利吒比丘不<a class="t" id="0366a15"></a>能滅諍。有五事。闥利吒比丘能滅諍。不身力<a class="t" id="0366a16"></a>語。不口力語。如修多羅語。如法語如毘尼語。<a class="t" id="0366a17"></a>是名五闥利吒比丘能滅諍。復有五事。闥利<a class="t" id="0366a18"></a>吒比丘不能滅諍。不被勸語。不被差語。不白<a class="t" id="0366a19"></a>眾語。不觀察語。無畏難語。是名五闥利吒比<a class="t" id="0366a20"></a>丘不能滅諍。有五事。闥利吒比丘能滅諍。被<a class="t" id="0366a21"></a>勸語被差語。白眾語觀察語。不無畏語。是名<a class="t" id="0366a22"></a>五闥利吒比丘。能滅諍。復有五事。闥利吒比<a class="t" id="0366a23"></a>丘不能滅諍。慰恤語。受慰恤語。籌量語。為利<a class="t" id="0366a24"></a>語。取他意語。是名五闥利吒比丘不能滅諍。<a class="t" id="0366a25"></a>有五事。闥利吒比丘能滅諍。不慰恤語。不受<a class="t" id="0366a26"></a>慰恤語。不籌量語。不為利語。不取他意語。是<a class="t" id="0366a27"></a>名五闥利吒比丘能滅諍。復有五事。闥利吒<a class="t" id="0366a28"></a>比丘不能滅諍。不善義語。不善句語。應先語<a class="t" id="0366a29"></a>便後語。應後語便先語。應說此語便說彼<a class="t" id="0366b01"></a>語。是名五闥利吒比丘不能滅諍。有五事。闥<a class="t" id="0366b02"></a>利吒比丘能滅諍。善義語善句語應先先語。<a class="t" id="0366b03"></a>應後後語。應說此語說此語。是名五闥利吒<a class="t" id="0366b04"></a>比丘能滅諍。復有五。闥利吒比丘不能滅諍。<a class="t" id="0366b05"></a>少智。少誦阿含。不通達阿含。不受學阿含。不<a class="t" id="0366b06"></a>知阿含句義。是名五闥利吒比丘不能滅諍。<a class="t" id="0366b07"></a>有五闥利吒比丘能滅諍。不少智。多誦阿含。<a class="t" id="0366b08"></a>通達阿含。受學阿含。知阿含句義。是名五闥<a class="t" id="0366b09"></a>利吒比丘能滅諍。復有五。闥利吒比丘不能<a class="t" id="0366b10"></a>滅諍。為<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>語。為破語。為相持語。為相言語。<a class="t" id="0366b11"></a>為諍語。是名五闥利吒比丘不能滅諍。有五<a class="t" id="0366b12"></a>闥利吒比丘能滅諍。不為<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>語。不為破語。不<a class="t" id="0366b13"></a>為相持語。不為相言語。不為諍語。是名五闥<a class="t" id="0366b14"></a>利吒比丘能滅諍。復有五。闥利吒比丘不能<a class="t" id="0366b15"></a>滅諍。違誓語。不問語。不三問語。不識言者<a class="t" id="0366b16"></a>語。不識諍者語。是名五闥利吒比丘不能滅<a class="t" id="0366b17"></a>諍。有五事。闥利吒比丘能滅諍。不違誓語問<a class="t" id="0366b18"></a>語三問語。識言者語。識諍者語。是名五闥利<a class="t" id="0366b19"></a>吒比丘能滅諍。復有五事。闥利吒比丘不能<a class="t" id="0366b20"></a>滅諍。忘阿含語。失文句語。漏失阿含語。不通<a class="t" id="0366b21"></a>利阿含語。不恭敬受阿含語。是名五闥利吒<a class="t" id="0366b22"></a>比丘不能滅諍。有五闥利吒比丘能滅諍。不<a class="t" id="0366b23"></a>忘阿含語。不失文句語。不漏失阿含語。通利<a class="t" id="0366b24"></a>阿含語。恭敬受阿含語。是名五闥利吒比丘<a class="t" id="0366b25"></a>能滅諍。復有五。闥利吒比丘不能滅諍。重說<a class="t" id="0366b26"></a>眾語。持眾語異語。為利語求他語。是名五闥<a class="t" id="0366b27"></a>利吒比丘不能滅諍。有五事。闥利吒比丘能<a class="t" id="0366b28"></a>滅諍。不重說眾語。不持眾語。不異語。不為利<a class="t" id="0366b29"></a>語。不求他語。是名五闥利吒比丘能滅諍。復<a class="t" id="0366c01"></a>有五事。闥利吒比丘不能滅諍。眾說悔過便<a class="t" id="0366c02"></a>說其罪。令不瞋者瞋。瞋者不止。所說如風。人<a class="t" id="0366c03"></a>不信受。所說義不合毘沙耶經。是名五闥利<a class="t" id="0366c04"></a>吒比丘不能滅諍。有五事。闥利吒比丘能滅<a class="t" id="0366c05"></a>諍。眾說悔過不說其罪。令不瞋者不起瞋。瞋<a class="t" id="0366c06"></a>者能止。所言信受。所說義合毘沙耶經。是名<a class="t" id="0366c07"></a>五闥利吒比丘能滅諍。佛語優波離。若下座<a class="t" id="0366c08"></a>比丘向上座悔過時。應先住五法向上座悔<a class="t" id="0366c09"></a>過。從座起。偏袒著衣。脫革屣。右膝著地。以<a class="t" id="0366c10"></a>兩手捉上座足。如是三說。如悔過。與欲清淨<a class="t" id="0366c11"></a>受自恣出罪亦如是。有五法。舉事者不能舉<a class="t" id="0366c12"></a>他。身不清淨。口不清淨。少智。不通利阿含。<a class="t" id="0366c13"></a>樂不可行處。是名五舉事者不能舉他。身不<a class="t" id="0366c14"></a>清淨。口不清淨。不通利阿含。少智。樂不可<a class="t" id="0366c15"></a>行處。復有五事。舉事者能舉他。身清淨口<a class="t" id="0366c16"></a>清淨。多智。通利阿含。不樂不可行處。是名五<a class="t" id="0366c17"></a>法能舉他。身清淨口清淨。通利阿含多智。不<a class="t" id="0366c18"></a>樂不可行處。有五事。十歲比丘應畜大戒弟<a class="t" id="0366c19"></a>子。受大戒若十歲若過十歲。持戒有智能斷<a class="t" id="0366c20"></a>弟子疑。能破弟子邪惡見。復有五事。十歲比<a class="t" id="0366c21"></a>丘應畜大戒弟子。能教持戒能教毘尼。教阿<a class="t" id="0366c22"></a>毘曇。若弟子在他方不樂。能自將來若因他<a class="t" id="0366c23"></a>將來。若病能自看若使他看。復有五事。十<a class="t" id="0366c24"></a>歲比丘應畜大戒弟子。有信有戒有施多聞<a class="t" id="0366c25"></a>智慧。又能令弟子入信。隨信住信戒施聞慧。<a class="t" id="0366c26"></a>能令入能令隨住。是名五。復有五事。十歲<a class="t" id="0366c27"></a>比丘應畜大戒弟子。自住無學戒無學定無<a class="t" id="0366c28"></a>學慧無學解脫無學解脫知見。能教弟子住<a class="t" id="0366c29"></a>是無學戒定慧解脫解脫知見。是名五法十<a class="t" id="0367a01"></a>歲比丘應畜大戒弟子。若十歲比丘。無是五<a class="t" id="0367a02"></a>法畜大戒弟子。有罪。若有是五法。應與他<a class="t" id="0367a03"></a>依止。若十歲比丘。無是五法與他依止。有罪。<a class="t" id="0367a04"></a>若有是五法應畜沙彌。若十歲比丘。無是五<a class="t" id="0367a05"></a>法畜沙彌。有罪。<span class="rule-number">五法竟</span></p>
<a class="t" id="0367a06"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-ve4a">◀ 四法初 (Vinaya Ekottara 4a)</a><a class="top" href="#">
▲ TOP </a><a class="next" href="/zh/zh-sv-ve6a">六法初 (Vinaya Ekottara 6a) ▶</a>
</div>
</body>
</html>