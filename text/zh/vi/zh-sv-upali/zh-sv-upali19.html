<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-upali19">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Upāliparipucchā</span>
<span class="mirror-right">比丘中優波離問部</span> </p>
<h1 class="mirror-row">
<span class="mirror-left">Paṇḍulohitakapucchā</span>
<span class="mirror-right">般茶盧伽法</span> </h1>
</div>
<p class="suttainfo">
<span class="t-headname">問般茶盧伽法第四</span></p>
<a class="t" id="0403a04"></a>
<p>
<a class="sc" id="1"></a>
<a class="t-linehead" id="0403a04"></a>
優波離問佛。諸比丘作滅羯磨。擯一比丘。諸<a class="t" id="0403a05"></a>比丘還捨是羯磨。得名捨不。答言。得捨。諸比<a class="t" id="0403a06"></a>丘得罪。諸比丘在地。被擯比丘在高上。得解<a class="t" id="0403a07"></a>擯不。答不得。諸比丘在高上。被擯比丘在<a class="t" id="0403a08"></a>地。得解擯不。答不得。諸比丘在界內。被擯人<a class="t" id="0403a09"></a>在界外。得解擯不。答不得。諸比丘在界外。被<a class="t" id="0403a10"></a>擯人在界內。得解擯不。答不得。若諸比丘被<a class="t" id="0403a11"></a>擯人俱在界內。若坐若立。得解擯諸比丘得<a class="t" id="0403a12"></a>罪。問比丘無比丘住處住。得僧伽婆尸沙罪。<a class="t" id="0403a13"></a>不得發露。名覆藏罪不。答不名覆藏。問若比<a class="t" id="0403a14"></a>丘得僧伽婆尸沙罪。竟日與比丘共住不發<a class="t" id="0403a15"></a>露。出界至地了。得覆藏罪耶。答不名覆藏。問<a class="t" id="0403a16"></a>若比丘得僧伽婆尸沙罪。與賊住比丘諸擯<a class="t" id="0403a17"></a>比丘別住比丘不共住人種種不共住人狂<a class="t" id="0403a18"></a>人散亂心人病壞心人共住不向說。得名覆<a class="t" id="0403a19"></a>藏不。答不得。問若比丘與啞人共住。不向啞<a class="t" id="0403a20"></a>人說。名覆藏不。答不名覆藏。不能語故。若與<a class="t" id="0403a21"></a>聾人共住不向說得名覆藏不。答不得。不聞<a class="t" id="0403a22"></a>語故。若與啞聾人共住不向說。得名覆藏不。<a class="t" id="0403a23"></a>答不得。不解不聞語故。若與邊地人共住不<a class="t" id="0403a24"></a>向說。得名覆藏不。答不得。不解語故。若比<a class="t" id="0403a25"></a>丘向比丘尼說。名發露不。答不名發露。若<a class="t" id="0403a26"></a>向式叉摩尼沙彌沙彌尼優婆塞優婆夷說。<a class="t" id="0403a27"></a>得名發露不。答不得名發露。問若比丘語餘<a class="t" id="0403a28"></a>比丘言。若作如是如是罪。得何等罪。云何<a class="t" id="0403a29"></a>治。不自說己作。得名發露不。答不名發露。<a class="t" id="0403b01"></a>問若比丘隨覆藏罪。不別住不行摩那埵。諸<a class="t" id="0403b02"></a>比丘但與作出罪羯磨。得名出罪不。答得名<a class="t" id="0403b03"></a>出罪。諸比丘得罪。問若比丘隨覆藏罪。作<a class="t" id="0403b04"></a>別住不行摩那埵。諸比丘但與作出罪羯磨。<a class="t" id="0403b05"></a>得名出罪不。答得名出罪。諸比丘得罪。問<a class="t" id="0403b06"></a>若比丘隨覆藏罪。作別住行摩那埵。諸比丘<a class="t" id="0403b07"></a>與出罪羯磨。得出罪不。答得名出罪。諸比<a class="t" id="0403b08"></a>丘無罪。問若比丘覆藏罪。六夜行摩那埵。<a class="t" id="0403b09"></a>諸比丘與作出罪羯磨。得名出罪不。答得名<a class="t" id="0403b10"></a>出罪。諸比丘得罪。問若比丘不覆藏罪。眾<a class="t" id="0403b11"></a>僧中六夜行摩那埵。諸比丘與作出罪羯磨。<a class="t" id="0403b12"></a>得名出罪不。答得名出罪。諸比丘無罪。問<a class="t" id="0403b13"></a>諸比丘在地。有罪比丘在高上。得名出罪不。<a class="t" id="0403b14"></a>答不得。諸比丘在高上。有罪比丘在地。得<a class="t" id="0403b15"></a>名出罪不。答不得。諸比丘在界內。有罪比丘<a class="t" id="0403b16"></a>在界外。得名出罪不。答不得。諸比丘在界<a class="t" id="0403b17"></a>外。有罪比丘在界內。得名出罪不。答不得。<a class="t" id="0403b18"></a>若諸比丘與有罪比丘。俱在界內若坐若立。<a class="t" id="0403b19"></a>得名出罪不。答得。<span class="rule-number">般茶盧伽法竟</span>◎</p>
<a class="t" id="0403b20"></a>
<p class="endsection">
<span class="t-juanname">十誦律卷第五十四</span></p>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-upali18">◀ 問瞻波法 (Campeyyapucchā)</a><a class="top" href="#">
▲ TOP </a><a class="next" href="/zh/zh-sv-upali20">般茶盧伽法 (Samuccayapucchā) ▶</a>
</div>
</body>
</html>