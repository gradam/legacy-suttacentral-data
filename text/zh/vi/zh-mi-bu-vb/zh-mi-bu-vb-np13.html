<!DOCTYPE html>
<html data-prev="zh-mi-bu-vb-np12" data-next="zh-mi-bu-vb-np14">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mi-bu-vb-np13">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 13</span>
<span class="mirror-right">捨墮法十三</span> </h1>
</div>
<p>
<a class="sc" id="1"></a>
<a class="t-linehead" id="0029c17"></a>
佛在舍衛城。爾時跋難陀。語弟子達摩言。
<a class="t" id="0029c18"></a>
今欲與汝遊行到拘薩羅國。達摩言。彼寒無
<a class="t" id="0029c19"></a>
衣不能得去。跋難陀言。若能去者當與汝衣。
<a class="t" id="0029c20"></a>
達摩言。先與我衣然後當去。即便與之。既得
<a class="t" id="0029c21"></a>
衣已便不肯去。跋難陀言。汝言得衣當去。如
<a class="t" id="0029c22"></a>
何得衣而復不肯。若不能去以衣還我。達摩
<a class="t" id="0029c23"></a>
言。師已見施云何復索。跋難陀言。我非施汝。
<a class="t" id="0029c24"></a>
欲共遊行故相與耳。汝今不去。欲以何理而
<a class="t" id="0029c25"></a>
不還我。便強奪之。彼即高聲大哭。長老比丘
<a class="t" id="0029c26"></a>
問。汝何故哭。答言。師奪我衣。諸比丘種種呵
<a class="t" id="0029c27"></a>
責跋難陀。云何名比丘。強奪人衣。答言。我欲
<a class="t" id="0029c28"></a>
共行至拘薩羅國以衣雇之。彼既得衣便不
<a class="t" id="0029c29"></a>
肯去。是以取之。非為強奪。諸比丘復種種呵
<a class="t" id="0030a01"></a>
責達摩。汝云何欺師。索衣許行。得而不去。便
<a class="t" id="0030a02"></a>
將二人同至佛所。以事白佛。佛以是事集比
<a class="t" id="0030a03"></a>
丘僧。問跋難陀。汝實以衣與弟子還奪取不。
<a class="t" id="0030a04"></a>
答言。實爾世尊。佛復問達摩。汝實誑師不。答
<a class="t" id="0030a05"></a>
言。實爾世尊。佛種種呵責二比丘已告諸比
<a class="t" id="0030a06"></a>
丘。以十利故為諸比丘結戒。從今是戒應如
<a class="t" id="0030a07"></a>
是說。若比丘與比丘衣。還奪尼薩耆波逸提。
<a class="t" id="0030a08"></a>
爾時六群比丘與諸比丘衣。復使沙彌守園
<a class="t" id="0030a09"></a>
人奪。諸比丘問言。汝不聞佛制與比丘衣不
<a class="t" id="0030a10"></a>
得還奪耶。答言聞我今使沙彌守園人奪。不
<a class="t" id="0030a11"></a>
違佛教。諸比丘言。自奪教人。有何等異。種種
<a class="t" id="0030a12"></a>
呵責已。以事白佛。佛以是事集比丘僧。問六
<a class="t" id="0030a13"></a>
群比丘。汝實爾不。答言。實爾世尊。佛種種呵
<a class="t" id="0030a14"></a>
責已。告諸比丘。從今是戒應如是說。若比丘
<a class="t" id="0030a15"></a>
與比丘衣。若自奪若使人奪。尼薩耆波逸
<a class="t" id="0030a16"></a>
提。有諸客比丘。寄舊住比丘衣。行還日久。恐
<a class="t" id="0030a17"></a>
犯此戒。不敢復索。復有諸比丘在路行。寄比
<a class="t" id="0030a18"></a>
丘衣。行路既遠。恐犯此戒亦不復索。或有已
<a class="t" id="0030a19"></a>
索便生慚愧。謂犯此戒作捨墮悔過者。諸比
<a class="t" id="0030a20"></a>
丘以是白佛。佛以是事集比丘僧。問諸比丘。
<a class="t" id="0030a21"></a>
汝實爾不。答言。實爾世尊。佛種種讚少欲知
<a class="t" id="0030a22"></a>
足。讚戒讚持戒已。告諸比丘。若索寄衣犯捨
<a class="t" id="0030a23"></a>
墮者。無有是處。從今是戒應如是說。若比丘
<a class="t" id="0030a24"></a>
與比丘衣。後瞋不喜。若自奪若使人奪。作是
<a class="t" id="0030a25"></a>
語。還我衣不與汝。尼薩耆波逸提。比丘尼亦
<a class="t" id="0030a26"></a>
如是。式叉摩那沙彌沙彌尼突吉羅。<span class="rule-number">十三竟</span></p>
<a class="t" id="0030a27"></a>
<p class="endsection">
<span class="t-juanname">五分律卷第四</span></p>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>