<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mi-bu-vb-pc6">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 6</span>
<span class="mirror-right">波逸提六</span> </h1>
</div>
<p>
<a class="sc" id="1"></a>
<a class="t-linehead" id="0039c09"></a>
佛在舍衛城。與五百比丘僧至阿荼脾邑。時
<a class="t" id="0039c10"></a>
彼居士作是念。佛久乃來此。尋當復去。我等
<a class="t" id="0039c11"></a>
應親近諸比丘學誦經偈問所不解。世尊去後
<a class="t" id="0039c12"></a>
得有所怙。即到諸比丘所作是語。大德教我
<a class="t" id="0039c13"></a>
誦讀經偈。諸比丘言。佛未聽我等教白衣誦
<a class="t" id="0039c14"></a>
經。以是白佛。佛言。聽教白衣誦經。時諸比丘
<a class="t" id="0039c15"></a>
種種國出家。誦讀經偈音句不正。諸居士便
<a class="t" id="0039c16"></a>
譏呵言。云何比丘晝夜親承。而不知男女黃
<a class="t" id="0039c17"></a>
門二根人語及多少語法。諸比丘聞各各羞
<a class="t" id="0039c18"></a>
恥。以是白佛。佛以是事集比丘僧。問諸比丘。
<a class="t" id="0039c19"></a>
汝等實爾不。答言。實爾世尊。佛即遙責諸居
<a class="t" id="0039c20"></a>
士。汝愚癡人。如何譏呵異國誦經音句不正。
<a class="t" id="0039c21"></a>
告諸比丘。今為諸比丘結戒。從今是戒應如
<a class="t" id="0039c22"></a>
是說。若比丘教未受具戒人誦經波逸提。後
<a class="t" id="0039c23"></a>
復有諸居士求受誦經。諸比丘言。汝之等輩
<a class="t" id="0039c24"></a>
嫌我音句。不從我受。汝今復來徒自勞苦。答
<a class="t" id="0039c25"></a>
言。大德我不毀佛法。不求餘福田。豈可以彼
<a class="t" id="0039c26"></a>
人有過而不教我耶。復有諸沙彌亦欲受經。
<a class="t" id="0039c27"></a>
諸比丘言。須受具戒當教授汝。諸沙彌言。我
<a class="t" id="0039c28"></a>
等出家應誦經偈。如何受具戒乃當教授。諸
<a class="t" id="0039c29"></a>
比丘以是白佛。佛以是事集比丘僧。告諸比
<a class="t" id="0040a01"></a>
丘。今聽教未受具戒人誦經不得<span class="gaiji">竝<!--gaiji,並,1[立*立],2&#x7ADD;,3-->
</span>誦從今
<a class="t" id="0040a02"></a>
是戒應如是說。若比丘教未受具足人經。<span class="gaiji">竝<!--gaiji,並,1[立*立],2&#x7ADD;,3-->
</span>
<a class="t" id="0040a03"></a>
誦者波逸提。並誦者俱時誦。或授聲未絕彼
<a class="t" id="0040a04"></a>
已誦。或彼誦未竟此復授。句句皆波逸提。先
<a class="t" id="0040a05"></a>
應教言。待我語竟然後誦。比丘尼亦如是。式
<a class="t" id="0040a06"></a>
叉摩那沙彌沙彌尼突吉羅。<span class="rule-number">六事竟</span></p>
<a class="t" id="0040a07"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mi-bu-vb-pc5">◀ Pācittiyā 5</a><a class="top" href="#">
▲ TOP </a><a class="next" href="/zh/zh-mi-bu-vb-pc7">Pācittiyā 7 ▶</a>
</div>
</body>
</html>