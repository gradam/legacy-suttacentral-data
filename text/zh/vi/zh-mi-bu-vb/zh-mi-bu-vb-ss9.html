<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-mi-bu-vb-ss9">
<article>
<hgroup class="mirror">
<h2 class="mirror-row">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </h2>
<h3 class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </h3>
<h1 class="mirror-row">
<span class="mirror-left">Saṅghādisesa 9</span>
<span class="mirror-right">僧伽婆尸沙九</span> </h1>
</hgroup>
<p>
<a class="sc" id="1"></a>
<a class="t-linehead" id="0016b19"></a>
佛在王舍城。爾時偷羅難陀比丘尼。以陀婆
<a class="t" id="0016b20"></a>
比丘神通大德故。數來問訊共一處坐聽受
<a class="t" id="0016b21"></a>
法教。慈地見之復欲誹謗。後從耆闍崛山下。
<a class="t" id="0016b22"></a>
見二獼猴合會行欲。便作念言。我今當與彼
<a class="t" id="0016b23"></a>
二獼猴作假名字。雄者名陀婆。雌者名偷羅
<a class="t" id="0016b24"></a>
難陀。作是念已。便語諸長老比丘言。我先以
<a class="t" id="0016b25"></a>
無根法謗陀婆。今親自見與偷羅難陀作不
<a class="t" id="0016b26"></a>
淨行。諸比丘以是白佛。佛告諸比丘。應集僧
<a class="t" id="0016b27"></a>
撿問慈地。汝言先以無根法謗陀婆。今親自
<a class="t" id="0016b28"></a>
見與偷羅難陀作不淨行。為實為虛。諸比丘
<a class="t" id="0016b29"></a>
受教。集僧問慈地。乃至汝可更說。為實為
<a class="t" id="0016c01"></a>
虛皆如上說。如是問已。慈地言。我實不見陀
<a class="t" id="0016c02"></a>
婆作不淨行。我見偷羅難陀數來往陀婆所。
<a class="t" id="0016c03"></a>
意欲謗之。從耆闍崛山下。見獼猴雄雌共合。
<a class="t" id="0016c04"></a>
我便假名雄者為陀婆雌者為偷羅難陀。故
<a class="t" id="0016c05"></a>
言親見為不淨行耳。諸比丘種種呵責。汝云
<a class="t" id="0016c06"></a>
何於異分中。取片若似片。作波羅夷。謗無
<a class="t" id="0016c07"></a>
波羅夷比丘。將至佛所以事白佛。佛以是事
<a class="t" id="0016c08"></a>
集比丘僧。問慈地。汝實爾不。答言。實爾世
<a class="t" id="0016c09"></a>
尊。佛種種呵責已。告諸比丘。以十利故。為諸
<a class="t" id="0016c10"></a>
比丘結戒。從今是戒應如是說。若比丘自不
<a class="t" id="0016c11"></a>
如法。惡瞋故。於異分中。取片若似片作波
<a class="t" id="0016c12"></a>
羅夷。謗無波羅夷比丘。欲破彼梵行。是比丘
<a class="t" id="0016c13"></a>
後時。若問若不問。言我是事異分中取片若
<a class="t" id="0016c14"></a>
似片法住瞋故謗僧伽婆尸沙。</p>
<a class="t" id="0016c15"></a>
<p>
<a class="sc" id="2"></a>
<a class="t-linehead" id="0016c15"></a>
事者。言諍事教誡諍事。犯罪諍事事諍事。若
<a class="t" id="0016c16"></a>
比丘見他犯僧伽婆尸沙。定生僧伽婆尸沙
<a class="t" id="0016c17"></a>
想。瞋故。於異分中取片若似片。謗無波羅夷
<a class="t" id="0016c18"></a>
比丘。僧伽婆尸沙。聞疑亦如是。見聞疑他犯
<a class="t" id="0016c19"></a>
偷羅遮。犯波逸提犯波羅提提舍尼犯突吉
<a class="t" id="0016c20"></a>
羅。以波羅夷謗亦如是。餘如上說。<span class="rule-number">九戒竟</span></p>
<a class="t" id="0016c21"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mi-bu-vb-ss8">◀ Saṅghādisesā 8</a><a class="top" href="#">
▲ TOP </a><a class="next" href="/zh/zh-mi-bu-vb-ss10">Saṅghādisesā 10 ▶</a>
</div>
</body>
</html>