<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mi-bu-vb-pc11">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 11</span>
<span class="mirror-right">波逸提十一</span> </h1>
</div>
<p>
<a class="sc" id="1"></a>
<a class="t-linehead" id="0041c05"></a>
佛從拘薩羅國與五百比丘俱。向阿荼脾邑。
<a class="t" id="0041c06"></a>
時彼比丘聞佛當來。作是念。此諸居士不信
<a class="t" id="0041c07"></a>
樂佛法。無大講堂。佛與大眾當於何住。即集
<a class="t" id="0041c08"></a>
共議。便自斫伐草木而營理之。時諸居士譏
<a class="t" id="0041c09"></a>
呵言。我等白衣斫伐草木。出家之人何緣復
<a class="t" id="0041c10"></a>
爾。此等常說慈忍護念眾生。而今斫伐傷
<a class="t" id="0041c11"></a>
害無道。無沙門行破沙門法。佛既至已。到新
<a class="t" id="0041c12"></a>
講堂。就座而坐。問諸比丘。此堂誰造。答言。
<a class="t" id="0041c13"></a>
我等所造。又問。草木誰所斫伐。答言。亦是我
<a class="t" id="0041c14"></a>
等。佛種種呵責言。汝愚癡人。不應作此。草木
<a class="t" id="0041c15"></a>
之中人生命想。汝作此事使人懷惡。呵已告
<a class="t" id="0041c16"></a>
諸比丘。今為諸比丘結戒。從今是戒應如是
<a class="t" id="0041c17"></a>
說。若比丘殺生草木波逸提。時諸比丘使守
<a class="t" id="0041c18"></a>
園人若沙彌斫伐草木。諸長老比丘問言。佛
<a class="t" id="0041c19"></a>
豈不制殺生草木耶。答言。我等使人為之不
<a class="t" id="0041c20"></a>
違佛制。諸長老比丘言。自殺使人殺有何等
<a class="t" id="0041c21"></a>
異。以是白佛。佛以是事集比丘僧。問諸比丘。
<a class="t" id="0041c22"></a>
汝等實爾不。答言。實爾世尊。佛種種呵責已。
<a class="t" id="0041c23"></a>
告諸比丘。從今是戒應如是說。若比丘自殺
<a class="t" id="0041c24"></a>
生草木若使人殺波逸提。時諸比丘作新房
<a class="t" id="0041c25"></a>
舍。有諸居士案行所住。語比丘言。善哉大德。
<a class="t" id="0041c26"></a>
此房舍物皆我所施。速作成之。使我等得施
<a class="t" id="0041c27"></a>
用之福。諸比丘言。佛不聽我自殺草木若使
<a class="t" id="0041c28"></a>
人殺。云何得成。於是諸比丘。無房舍住。庭草
<a class="t" id="0041c29"></a>
沒人。又欠齒木。不知云何。以是白佛。佛以是
<a class="t" id="0042a01"></a>
事集比丘僧。告諸比丘。有四種種子。根種
<a class="t" id="0042a02"></a>
子莖種子節種子實種子。凡諸草木從四
<a class="t" id="0042a03"></a>
種子生。若比丘一一所須。語淨人言。汝知是。
<a class="t" id="0042a04"></a>
若不解復語言。汝看是。若不解復語言。我須
<a class="t" id="0042a05"></a>
是。若不解復語言。與我是。從今是戒應如是
<a class="t" id="0042a06"></a>
說。若比丘自伐鬼村若使人言伐是波逸提。
<a class="t" id="0042a07"></a>
若生草生草想生草疑皆波逸提。乾草生草
<a class="t" id="0042a08"></a>
想乾草疑突吉羅。乾草乾草想不犯。若以刀
<a class="t" id="0042a09"></a>
斧斫斫斫波逸提。比丘尼亦如是。式叉摩那
<a class="t" id="0042a10"></a>
沙彌沙彌尼無故殺生草木突吉羅。若為火
<a class="t" id="0042a11"></a>
燒。若析若斫。知必不生不犯。<span class="rule-number">十一事竟</span></p>
<a class="t" id="0042a12"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mi-bu-vb-pc10">◀ Pācittiyā 10</a><a class="top" href="#">
▲ TOP </a><a class="next" href="/zh/zh-mi-bu-vb-pc12">Pācittiyā 12 ▶</a>
</div>
</body>
</html>