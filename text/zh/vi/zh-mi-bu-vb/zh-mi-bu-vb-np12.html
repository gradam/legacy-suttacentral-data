<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mi-bu-vb-np12">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 12</span>
<span class="mirror-right">捨墮法十二</span> </h1>
</div>
<p>
<a class="sc" id="1"></a>
<a class="t-linehead" id="0029b17"></a>
佛在舍衛城。爾時跋難陀。常出入一估客家
<a class="t" id="0029b18"></a>
說法治病。估客語婦言。跋難陀於我有恩。
<a class="t" id="0029b19"></a>
可以此縷雇織師作衣。我還當與。行後婦
<a class="t" id="0029b20"></a>
便持縷詣織師所雇令作之。語言。籌量令足
<a class="t" id="0029b21"></a>
勿使少長。跋難陀聞即往其家。婦出問訊言。
<a class="t" id="0029b22"></a>
我夫教我為大德作衣。我已雇人令作。跋
<a class="t" id="0029b23"></a>
難陀言。汝雇誰作。答言某甲。跋難陀便往
<a class="t" id="0029b24"></a>
織師所語言。汝知不。此衣為我作。汝好織令
<a class="t" id="0029b25"></a>
緻廣。自當少多私相報。織師言。彼婦語我。
<a class="t" id="0029b26"></a>
籌量令足我今云何。令得緻廣。跋難陀言。但
<a class="t" id="0029b27"></a>
好作之。若綖不足。持我意索。自當與汝。織師
<a class="t" id="0029b28"></a>
隨語用盡往索。估客婦言。我先語汝。籌量
<a class="t" id="0029b29"></a>
令足。何故復索。織師具以事答。婦便更與。估
<a class="t" id="0029c01"></a>
客行還。問婦言。我先令汝為跋難陀作衣。為
<a class="t" id="0029c02"></a>
已作未。答言已作。可取來看。婦即取示。衣甚
<a class="t" id="0029c03"></a>
緻好。問言。用少許縷那得如此。答言。跋難陀
<a class="t" id="0029c04"></a>
更來取縷。所以得爾。估客便瞋罵言。跋難陀
<a class="t" id="0029c05"></a>
難養難滿無有厭足。如我本意此衣數倍。先
<a class="t" id="0029c06"></a>
雖有恩於今絕矣。遂不與之。如是惡聲流布
<a class="t" id="0029c07"></a>
遠近。長老比丘聞。種種呵責。將至佛所以事
<a class="t" id="0029c08"></a>
白佛。佛以是事集比丘僧。問跋難陀。汝實爾
<a class="t" id="0029c09"></a>
不。答言。實爾世尊。佛種種呵責已告諸比丘。
<a class="t" id="0029c10"></a>
以十利故為諸比丘結戒。從今是戒應如是
<a class="t" id="0029c11"></a>
說。若居士居士婦。為比丘使織師織作衣。
<a class="t" id="0029c12"></a>
是比丘先不自恣請。便到織師所作是言。汝
<a class="t" id="0029c13"></a>
知不。此衣為我作。汝好為我織令極緻廣。當
<a class="t" id="0029c14"></a>
別相報。後若與一食若一食直。得者。尼薩耆
<a class="t" id="0029c15"></a>
波逸提。比丘尼亦如是。式叉摩那沙彌沙彌
<a class="t" id="0029c16"></a>
尼突吉羅。<span class="rule-number">十二竟</span></p>
<a class="t" id="0029c17"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mi-bu-vb-np11">◀ Nissaggiyā Pācittiyā 11</a><a class="top" href="#">
▲ TOP </a><a class="next" href="/zh/zh-mi-bu-vb-np13">Nissaggiyā Pācittiyā 13 ▶</a>
</div>
</body>
</html>