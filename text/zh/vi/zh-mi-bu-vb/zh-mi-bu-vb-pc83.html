<!DOCTYPE html>
<html data-prev="zh-mi-bu-vb-pc82" data-next="zh-mi-bu-vb-pc84">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mi-bu-vb-pc83">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 83</span>
<span class="mirror-right">波逸提八十三</span> </h1>
</div>
<p>
<a class="sc" id="1"></a>
<a class="t-linehead" id="0070a08"></a>
佛遊拘薩羅國。與大比丘千二百五十人俱。
<a class="t" id="0070a09"></a>
諸比丘或得房宿。或得樹下或在露地。時六
<a class="t" id="0070a10"></a>
群比丘晨朝著衣持<span class="gaiji">鉢<!--gaiji,缽,1[金*本],2&#x9262;,3-->
</span>。於街巷中共諸白衣。
<a class="t" id="0070a11"></a>
論說世事至于日暮。行人見之譏呵言。此非
<a class="t" id="0070a12"></a>
出家語論之處。何不住阿練若處守攝諸根。
<a class="t" id="0070a13"></a>
或有言。此輩不樂佛法不敬戒律。得語戲處
<a class="t" id="0070a14"></a>
便忘日暮耳。諸長老比丘聞。種種呵責。以是
<a class="t" id="0070a15"></a>
白佛。佛以是事集比丘僧。問六群比丘。汝等
<a class="t" id="0070a16"></a>
實爾不。答言。實爾世尊。佛種種呵責已。告諸
<a class="t" id="0070a17"></a>
比丘。今為諸比丘結戒。從今是戒應如是說。
<a class="t" id="0070a18"></a>
若比丘非時入聚落波逸提。有諸比丘。有緣
<a class="t" id="0070a19"></a>
事須非時入聚落。而不敢入。以是白佛。佛以
<a class="t" id="0070a20"></a>
是事集比丘僧。告諸比丘。今聽有緣事非時
<a class="t" id="0070a21"></a>
入聚落。從今是戒應如是說。若比丘非時入
<a class="t" id="0070a22"></a>
聚落。不近白善比丘。除因緣波逸提。因緣者
<a class="t" id="0070a23"></a>
難時。是名因緣。沙彌突吉羅。若行路經聚
<a class="t" id="0070a24"></a>
落。若暮須往宿。若八難起皆不犯。<span class="rule-number">八十三竟</span></p>
<a class="t" id="0070a25"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mi-bu-vb-pc82">◀ Pācittiyā 82</a><a class="top" href="#">
▲ TOP </a><a class="next" href="/zh/zh-mi-bu-vb-pc84">Pācittiyā 84 ▶</a>
</div>
</body>
</html>