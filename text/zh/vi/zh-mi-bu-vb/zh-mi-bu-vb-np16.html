<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-mi-bu-vb-np16">
<article>
<hgroup class="mirror">
<h2 class="mirror-row">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </h2>
<h3 class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </h3>
<h1 class="mirror-row">
<span class="mirror-left">Nissaggiya Pācittiya 16</span>
<span class="mirror-right">捨墮法十六</span> </h1>
</hgroup>
<p>
<a class="sc" id="1"></a>
<a class="t-linehead" id="0031c20"></a>
佛在舍衛城。爾時有八月賊。常伺捕人殺以
<a class="t" id="0031c21"></a>
祠天。一切人民及諸比丘。無不驚怖。祠日
<a class="t" id="0031c22"></a>
垂至。而未有所獲。賊共議言。阿練若處必
<a class="t" id="0031c23"></a>
有比丘。取之易得。即往一處。諸比丘聞。各各
<a class="t" id="0031c24"></a>
逃走。賊無所得。復共議言。當至餘處。不得懈
<a class="t" id="0031c25"></a>
惰以失祠日。時彼眾中有一罷道者。語眾人
<a class="t" id="0031c26"></a>
言。我聞佛教。不聽比丘離衣一宿。但共守之
<a class="t" id="0031c27"></a>
向曉必還。眾人言。若彼不還便當殺汝。汝若
<a class="t" id="0031c28"></a>
不恨吾等當住。答言甚善。於是群賊便住。時
<a class="t" id="0031c29"></a>
諸比丘。懼犯離衣宿罪。後夜悉還。賊問言。汝
<a class="t" id="0032a01"></a>
謂吾已去耶。答言。我知汝在。佛不聽我離衣
<a class="t" id="0032a02"></a>
宿。是故還耳。賊即殺之。須血取血須肉割肉。
<a class="t" id="0032a03"></a>
餘不死者作是念。世尊若聽我等未滿八月
<a class="t" id="0032a04"></a>
日寄一一衣著界內白衣家者不遭此難。以
<a class="t" id="0032a05"></a>
是白佛。佛以是事集比丘僧。讚少欲知足。
<a class="t" id="0032a06"></a>
讚戒讚持戒已。告諸比丘。從今聽諸阿練若
<a class="t" id="0032a07"></a>
處比丘安居三月未滿八月寄一一衣著界內
<a class="t" id="0032a08"></a>
白衣家離宿無罪。有諸比丘近聚落住。亦寄
<a class="t" id="0032a09"></a>
一一衣著界內白衣家離宿。諸比丘以是白
<a class="t" id="0032a10"></a>
佛。佛言。不聽近聚落住離衣宿。復有比丘於
<a class="t" id="0032a11"></a>
阿練若無恐怖處離衣宿。諸比丘以是白佛。
<a class="t" id="0032a12"></a>
佛言。亦不聽阿練若無恐怖處離衣宿。有疑
<a class="t" id="0032a13"></a>
恐畏然後乃聽。時諸比丘寄衣他家。都不往
<a class="t" id="0032a14"></a>
視。日久濕穢虫嚙腐爛。諸比丘以是白佛。佛
<a class="t" id="0032a15"></a>
言。應往視曬。時諸比丘便數數往。居士惡厭。
<a class="t" id="0032a16"></a>
諸比丘以是白佛。佛言。聽十日一視。時諸比
<a class="t" id="0032a17"></a>
丘有僧事塔事和尚阿闍梨事及以他事。
<a class="t" id="0032a18"></a>
須出界外。為衣故不敢出。以是白佛。佛言。若
<a class="t" id="0032a19"></a>
有事要須自出界外。聽離衣一宿。諸比丘出
<a class="t" id="0032a20"></a>
界外一宿。其事未畢復還白佛。佛言聽六
<a class="t" id="0032a21"></a>
宿。既聽六宿。諸比丘便著<span class="gaiji">麁<!--gaiji,麤,1[色-巴+鹿],2&#x9E81;,3-->
</span>弊衣行過六宿
<a class="t" id="0032a22"></a>
者。長老比丘以是白佛。佛以是事集比丘僧。
<a class="t" id="0032a23"></a>
問諸比丘。汝實爾不。答言。實爾世尊。佛種種
<a class="t" id="0032a24"></a>
呵責已告諸比丘。以十利故為諸比丘結戒。
<a class="t" id="0032a25"></a>
從今是戒應如是說。若比丘住阿練若處。安
<a class="t" id="0032a26"></a>
居三月未滿八月。若處有恐怖。聽寄一一衣
<a class="t" id="0032a27"></a>
著界內白衣家。若有因緣出界外。離此衣宿
<a class="t" id="0032a28"></a>
乃至六夜。若過尼薩耆波逸提。</p>
<a class="t" id="0032a29"></a>
<p>
<a class="sc" id="2"></a>
<a class="t-linehead" id="0032a29"></a>
安居三月者。前安居。未滿八月者。後安居。一
<a class="t" id="0032b01"></a>
一衣者。若僧伽梨若優多羅僧。隨所重寄一
<a class="t" id="0032b02"></a>
衣。不得寄安陀會。以著身故。禮拜入僧乞食。
<a class="t" id="0032b03"></a>
不得單著故。不得寄二。有因緣出界外六宿
<a class="t" id="0032b04"></a>
者。若有塔事和尚阿闍梨及以他事。留一
<a class="t" id="0032b05"></a>
一衣白衣家出界外極至六宿。若一宿二宿
<a class="t" id="0032b06"></a>
乃至五宿。事訖不還突吉羅。沙彌突吉羅。<span class="rule-number">十六竟</span>
<a class="t" id="0032b07"></a></p>
<a class="t" id="0032b08"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mi-bu-vb-np15">◀ Nissaggiyā Pācittiyā 15</a><a class="top" href="#">
▲ TOP </a><a class="next" href="/zh/zh-mi-bu-vb-np17">Nissaggiyā Pācittiyā 17 ▶</a>
</div>
</body>
</html>