<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-mi-bu-vb-pc65">
<article>
<hgroup class="mirror">
<h2 class="mirror-row">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </h2>
<h3 class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </h3>
<h1 class="mirror-row">
<span class="mirror-left">Pācittiya 65</span>
<span class="mirror-right">波逸提六十五</span> </h1>
</hgroup>
<p>
<a class="sc" id="1"></a>
<a class="t-linehead" id="0063a07"></a>
佛在舍衛城。爾時諸比丘。數入波斯匿王宮。
<a class="t" id="0063a08"></a>
見諸美女生染著心。不樂修梵行。或有反俗
<a class="t" id="0063a09"></a>
作外道者。諸大臣見作是言。王何以不深藏
<a class="t" id="0063a10"></a>
宮女。乃使種種異姓見之。爾時阿難常受王
<a class="t" id="0063a11"></a>
供養。晨朝著衣持<span class="gaiji">鉢<!--gaiji,缽,1[金*本],2&#x9262;,3-->
</span>入於後宮。時王與末利
<a class="t" id="0063a12"></a>
夫人同寢未起。夫人見阿難來。即便狼狽被
<a class="t" id="0063a13"></a>
衣下床。所被之衣極細而滑。不覺墮落慚
<a class="t" id="0063a14"></a>
羞蹲地。王便譏呵言。我王事鞅掌昏夜寢息
<a class="t" id="0063a15"></a>
起不得早。如何比丘晨朝逕來。阿難慚恥即
<a class="t" id="0063a16"></a>
還佛所。具以諸比丘入宮及已事白佛。佛以
<a class="t" id="0063a17"></a>
是事集比丘僧。問諸比丘。汝等實爾不。答言。
<a class="t" id="0063a18"></a>
實爾世尊。佛復自說阿難事。種種呵責。告諸
<a class="t" id="0063a19"></a>
比丘。入王後宮有十過失。一者若王醉時近
<a class="t" id="0063a20"></a>
餘宮女。醉醒便忘。彼忽有娠必疑比丘。二
<a class="t" id="0063a21"></a>
者宮女見比丘或有戲笑疑有情故。三者若
<a class="t" id="0063a22"></a>
王有密謀外人得知。便當疑是比丘所傳。四
<a class="t" id="0063a23"></a>
者若王宮內亡失寶物。便當疑是比丘所取。
<a class="t" id="0063a24"></a>
五者若奪一臣位。外人必言。由比丘故。六者
<a class="t" id="0063a25"></a>
若有遭罪。外人必疑比丘所為。七者若有未
<a class="t" id="0063a26"></a>
應得官而王與之。亦復疑是比丘之力。八者
<a class="t" id="0063a27"></a>
若王好出遊觀勞費事多。亦復疑嫌比丘使。
<a class="t" id="0063a28"></a>
然。九者宮內多諸美色珍玩服飾。比丘見之
<a class="t" id="0063a29"></a>
必生染著犯戒反俗。十者若王子中有反逆
<a class="t" id="0063b01"></a>
者。必復疑是比丘所教。呵責已告諸比丘。今
<a class="t" id="0063b02"></a>
為諸比丘結戒。從今是戒應如是說。若比丘
<a class="t" id="0063b03"></a>
入王宮過門限波逸提。時諸比丘。佛制戒後
<a class="t" id="0063b04"></a>
便不敢踰城門限乞食。不知云何。以是白佛。
<a class="t" id="0063b05"></a>
佛以是事集比丘僧。告諸比丘。今聽入宮。但
<a class="t" id="0063b06"></a>
不得過後宮門限。從今是戒應如是說。若比
<a class="t" id="0063b07"></a>
丘入王宮過後宮門限者波逸提。爾時波斯
<a class="t" id="0063b08"></a>
匿王。年年與諸宮女出行國界。處處皆有離
<a class="t" id="0063b09"></a>
宮別觀。有諸比丘暮至村落求索宿處。諸
<a class="t" id="0063b10"></a>
居士言。王今不在此宮。可入中宿。王信樂佛
<a class="t" id="0063b11"></a>
法。聞必歡喜。諸比丘不敢。便無宿處。以是白
<a class="t" id="0063b12"></a>
佛。佛以是事集比丘僧。告諸比丘。今聽諸比
<a class="t" id="0063b13"></a>
丘入王空宮。從今是戒應如是說。若比丘
<a class="t" id="0063b14"></a>
王未出寶未藏寶若入過後宮門限波逸提。
<a class="t" id="0063b15"></a>
寶者。所重之物及諸女色。皆名為寶。未出
<a class="t" id="0063b16"></a>
者。女在宮中。未出。未藏者。女在此宮未使
<a class="t" id="0063b17"></a>
藏隱。爾時入後宮門限雙<span class="gaiji">脚<!--gaiji,腳,1[腳-谷+去],2&#x811A;,3-->
</span>過波逸提。隨入
<a class="t" id="0063b18"></a>
遠近步步波逸提。若一<span class="gaiji">脚<!--gaiji,腳,1[腳-谷+去],2&#x811A;,3-->
</span>過突吉羅。入餘大
<a class="t" id="0063b19"></a>
臣長者家過內門限突吉羅。沙彌突吉羅。若
<a class="t" id="0063b20"></a>
王請入不犯。<span class="rule-number">六十五竟</span></p>
<a class="t" id="0063b21"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mi-bu-vb-pc64">◀ Pācittiyā 64</a><a class="top" href="#">
▲ TOP </a><a class="next" href="/zh/zh-mi-bu-vb-pc66">Pācittiyā 66 ▶</a>
</div>
</body>
</html>