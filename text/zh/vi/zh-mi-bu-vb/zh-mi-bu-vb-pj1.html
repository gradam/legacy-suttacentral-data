<!DOCTYPE html>
<html data-next="zh-mi-bu-vb-pj2">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mi-bu-vb-pj1">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pārājika 1</span>
<span class="mirror-right">得波羅夷一</span> </h1>
</div>
<a class="juannumber" id="juan-1"></a>
<a class="t" id="0001a01"></a>
<a class="t" id="0001a02"></a>
<a class="t" id="0001a03"></a>
<p class="suttainfo">
<span class="t-juanname">彌沙塞部和醯五分律卷第一</span>
<a class="t" id="0001a04"></a>
<a class="t" id="0001a05"></a><br>
<span class="t-byline">宋罽賓三藏佛陀什
<a class="t" id="0001a06"></a>
共竺道生等譯</span>
<a class="t" id="0001a07"></a>
<br>
<span class="t-headname">第一分初波羅夷法</span></p>
<a class="t" id="0001a08"></a>
<p>
<a class="sc" id="1"></a>
<a class="t-linehead" id="0001a08"></a>
佛在須賴婆國。與大比丘眾五百人俱。詣
<a class="t" id="0001a09"></a>
毘蘭若邑住林樹下。其邑有婆羅門。名毘蘭
<a class="t" id="0001a10"></a>
若。波斯匿王以此邑封之。聞佛釋種出家
<a class="t" id="0001a11"></a>
學道。成如來應供等正覺明行足善逝
<a class="t" id="0001a12"></a>
世間解無上調御士天人師佛世尊。普
<a class="t" id="0001a13"></a>
知世間一切心念。為說正法初中後善善義善
<a class="t" id="0001a14"></a>
味。具足清白梵行之相。與諸弟子來遊此邑。
<a class="t" id="0001a15"></a>
歎言善哉。我願見佛。即與五百眷屬前後圍
<a class="t" id="0001a16"></a>
繞出詣佛所。遙見世尊在林樹下。諸根寂定
<a class="t" id="0001a17"></a>
光明殊特。歡喜踊躍下車步進。住立問訊<span class="gaiji">却<!--gaiji,卻,1[去*ㄗ],2&#x5374;,3-->
</span>
<a class="t" id="0001a18"></a>
坐一面。爾時世尊。為說妙法示教利喜。聞法
<a class="t" id="0001a19"></a>
歡悅即白佛言。願佛及僧。受我安居三月供
<a class="t" id="0001a20"></a>
養。佛言。我此眾多。而汝異信異見異樂所奉
<a class="t" id="0001a21"></a>
事異。復白佛言。我雖異信異見異樂。不以世
<a class="t" id="0001a22"></a>
尊此眾為多。如是至三。佛乃受之。即從坐起。
<a class="t" id="0001a23"></a>
右遶而去。還家辦具安居供養。時魔波旬作
<a class="t" id="0001a24"></a>
是念。今婆羅門請佛及僧安居三月。我當<span class="gaiji">［示＊厭］<!--gaiji,,1[示*厭],2&#x25712;,3-->
</span>
<a class="t" id="0001a25"></a>
蠱迷亂其意。念已即來<span class="gaiji">［示＊厭］<!--gaiji,,1[示*厭],2&#x25712;,3-->
</span>之。彼婆羅門為
<a class="t" id="0001a26"></a>
魔所<span class="gaiji">［示＊厭］<!--gaiji,,1[示*厭],2&#x25712;,3-->
</span>。即入後宮受五欲樂。<span class="gaiji">勅<!--gaiji,敕,1[束*力],2&#x52C5;,3-->
</span>守門者。我
<a class="t" id="0001a27"></a>
今遊宴三月在內。外事好惡一不得白。都不
<a class="t" id="0001a28"></a>
復憶請佛及僧。爾時彼國信向邪道。邑里未
<a class="t" id="0001a29"></a>
有精舍講堂。城北有山林流清淨。佛與大眾
<a class="t" id="0001b01"></a>
即而安居。時世飢饉乞求難得。入里分衛都
<a class="t" id="0001b02"></a>
無所獲。時波利國。有販馬師。驅五百匹馬。夏
<a class="t" id="0001b03"></a>
初來至。熱時已到。見此邑清涼水草豐茂。便
<a class="t" id="0001b04"></a>
共停止。養食諸馬。時諸比丘。至馬師所默然
<a class="t" id="0001b05"></a>
而立。時彼馬師信佛心淨。愍念比丘乞求無
<a class="t" id="0001b06"></a>
獲。便作是言。正有馬麥。若能食者。當減半分
<a class="t" id="0001b07"></a>
一升相與。足以支身可以行道。諸比丘言。佛
<a class="t" id="0001b08"></a>
未聽我食於馬分。以是白佛。佛以是事集比
<a class="t" id="0001b09"></a>
丘僧。種種讚歎少欲知足。告諸比丘。自今已
<a class="t" id="0001b10"></a>
後。聽食馬分。時阿難。即取佛分。倩人為<span class="gaiji">麨<!--gaiji,,1[麩-夫+少],2&#x9EA8;,3-->
</span>
<a class="t" id="0001b11"></a>
供養世尊。諸比丘眾舂煮而食。</p>
<a class="t" id="0001b12"></a>
<p>
<a class="sc" id="2"></a>
<a class="t-linehead" id="0001b12"></a>
時尊者目犍連。在靜處作是念。今此國中乞
<a class="t" id="0001b13"></a>
食難得。我今當與得神通者到<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>單越食自
<a class="t" id="0001b14"></a>
然粳米。念已即從坐起至佛所。頂禮佛足<span class="gaiji">却<!--gaiji,卻,1[去*ㄗ],2&#x5374;,3-->
</span>
<a class="t" id="0001b15"></a>
住一面。白佛言。世尊。我向作是念。今此國中
<a class="t" id="0001b16"></a>
乞食難得。當與得神通者到<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>單越食自然
<a class="t" id="0001b17"></a>
粳米。佛告目連。汝等可爾。凡夫比丘當如之
<a class="t" id="0001b18"></a>
何。目連白佛。我當以神力接之。佛言。止止。
<a class="t" id="0001b19"></a>
汝雖有是神力。宿對因緣欲置何所。又奈將
<a class="t" id="0001b20"></a>
來諸凡夫何。目連受教。默然而止。</p>
<a class="t" id="0001b21"></a>
<p>
<a class="sc" id="3"></a>
<a class="t-linehead" id="0001b21"></a>
時尊者舍利弗。在靜處作是念。過去諸佛。
<a class="t" id="0001b22"></a>
何佛梵行不久住。何佛梵行久住。念已即從
<a class="t" id="0001b23"></a>
坐起至佛所。頂禮佛足<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。白佛言。我
<a class="t" id="0001b24"></a>
向作是念。過去諸佛。何佛梵行不久住。何佛
<a class="t" id="0001b25"></a>
梵行久住。爾時佛讚舍利弗言。善哉善哉。汝
<a class="t" id="0001b26"></a>
所念善。所問亦善。舍利弗。維衛佛尸葉佛
<a class="t" id="0001b27"></a>
隨葉佛梵行不久住。拘樓孫佛拘那含
<a class="t" id="0001b28"></a>
牟尼佛迦葉佛梵行久住。舍利弗白佛言。世
<a class="t" id="0001b29"></a>
尊。以何因緣。三佛梵行不久住。三佛梵行久
<a class="t" id="0001c01"></a>
住。佛告舍利弗。三佛不為弟子廣說法。不結
<a class="t" id="0001c02"></a>
戒。不說波羅提木叉。佛及弟子般泥洹後。
<a class="t" id="0001c03"></a>
諸弟子種種名姓出家速滅梵行。譬如槃盛
<a class="t" id="0001c04"></a>
散花置四衢道四方風吹隨風飄落。何以故。
<a class="t" id="0001c05"></a>
無綖持故。如是舍利弗。三佛不為弟子廣說
<a class="t" id="0001c06"></a>
法不結戒不說波羅提木叉。梵行所以不得
<a class="t" id="0001c07"></a>
久住。又舍利弗。隨葉佛與千弟子遊恐怖
<a class="t" id="0001c08"></a>
林。所以名曰恐怖林者。未離欲人入此林中
<a class="t" id="0001c09"></a>
衣毛皆<span class="gaiji">竪<!--gaiji,豎,1[豎-豆+立],2&#x7AEA;,3-->
</span>。是故名曰恐怖林也。彼佛為弟子
<a class="t" id="0001c10"></a>
心念說法。口無所言。諸比丘當思是不思是。
<a class="t" id="0001c11"></a>
當念是不念是。當斷是當修是當依是行。諸
<a class="t" id="0001c12"></a>
比丘心知是已。漏盡意解得阿羅漢道。舍利
<a class="t" id="0001c13"></a>
弗。拘樓孫佛拘那含牟尼佛迦葉佛。廣為弟
<a class="t" id="0001c14"></a>
子說法。無有疲厭所謂修多羅。祇夜。受
<a class="t" id="0001c15"></a>
記。伽陀。憂陀那。尼陀那。育多伽婆。本
<a class="t" id="0001c16"></a>
生。毘富羅。未曾有。阿婆陀那。憂波提舍。結
<a class="t" id="0001c17"></a>
戒說波羅提木叉。佛及弟子般泥洹後。諸
<a class="t" id="0001c18"></a>
弟子雖種種名姓出家。不速滅梵行。譬如雜
<a class="t" id="0001c19"></a>
華以綖連之置四衢道四方風吹不能令散。何
<a class="t" id="0001c20"></a>
以故。綖所持故。如是舍利弗。三佛廣為弟子
<a class="t" id="0002a01"></a>
說如上法。是故梵行所以久住。舍利弗白佛
<a class="t" id="0002a02"></a>
言。世尊。若以不廣說法不結戒不說波羅提
<a class="t" id="0002a03"></a>
木叉梵行不久住者。唯願世尊。為諸弟子廣
<a class="t" id="0002a04"></a>
說法結戒說波羅提木叉。今正是時。佛言。且
<a class="t" id="0002a05"></a>
止。我自知時。舍利弗。我此眾淨。未有未曾有
<a class="t" id="0002a06"></a>
法。我此眾中最小者得須陀洹。諸佛如來。
<a class="t" id="0002a07"></a>
不以未有漏法而為弟子結戒。我此眾中。未
<a class="t" id="0002a08"></a>
有恃多聞人故。不生諸漏。未有利養名稱
<a class="t" id="0002a09"></a>
故。未有多欲人故。未有現神足為天人所知
<a class="t" id="0002a10"></a>
識故。不生諸漏。</p>
<a class="t" id="0002a11"></a>
<p>
<a class="sc" id="4"></a>
<a class="t-linehead" id="0002a11"></a>
爾時世尊。三月安居竟。便告阿難。汝來阿難。
<a class="t" id="0002a12"></a>
共至毘蘭若所。阿難受教。整衣服從佛。至其
<a class="t" id="0002a13"></a>
門下。時婆羅門。在高樓上五欲自娛。遙見世
<a class="t" id="0002a14"></a>
尊。即便憶悟。疾疾來下拭席迎坐五體投
<a class="t" id="0002a15"></a>
地。為佛作禮。悔過自責。我愚癡人。請佛安居
<a class="t" id="0002a16"></a>
竟不設供。非情中悔亦非無物。正自迷忘不
<a class="t" id="0002a17"></a>
復憶念。唯願世尊。受我悔過。佛言。汝實愚
<a class="t" id="0002a18"></a>
癡。請佛及僧竟不供養。理應悔過。今當與眾
<a class="t" id="0002a19"></a>
受汝懺悔。又告婆羅門。我聖法中。知懺悔者
<a class="t" id="0002a20"></a>
增長善法。彼婆羅門復白佛言。願佛及僧。留
<a class="t" id="0002a21"></a>
住一月受我供養。佛不受之告言。汝婆羅門
<a class="t" id="0002a22"></a>
異信異見。但能請佛已是大事。如是至三。佛
<a class="t" id="0002a23"></a>
又不受告言。我已在此安居三月。今應遊行
<a class="t" id="0002a24"></a>
不得復住。彼婆羅門復白佛言。唯願世尊。受
<a class="t" id="0002a25"></a>
我明日餞送供養。佛便默然受之。時婆羅門。
<a class="t" id="0002a26"></a>
竟夜辦具種種餚膳。至明食時。便敷床座。
<a class="t" id="0002a27"></a>
日時已到。世尊與眾弟子俱往就坐。彼婆羅
<a class="t" id="0002a28"></a>
門即設所供。手自斟酌食畢行水。以劫貝四
<a class="t" id="0002a29"></a>
張革屣一緉奉上世尊。僧各兩張革屣一
<a class="t" id="0002b01"></a>
緉為安居施。諸比丘言。佛未聽我等受安居
<a class="t" id="0002b02"></a>
施。以此白佛。佛種種讚歎少欲知足讚戒。讚
<a class="t" id="0002b03"></a>
持戒已。告諸比丘。因毘蘭若。從今已後。聽
<a class="t" id="0002b04"></a>
受安居施。即皆受之。於是婆羅門心大歡喜。
<a class="t" id="0002b05"></a>
取小床於佛前坐。佛復為說隨喜之偈。</p>
<a class="t" id="0002b06"></a>
<blockquote class="gatha">
<p>
<a class="sc" id="5"></a>
一切天祠中　　奉事火為最
<a class="t" id="0002b07"></a>
<br>
一切異學中　　薩婆帝為最
<a class="t" id="0002b08"></a>
<br>
一切眾人中　　轉輪王為最
<a class="t" id="0002b09"></a>
<br>
一切眾流中　　大海水為最
<a class="t" id="0002b10"></a>
<br>
一切照明中　　日月光為最
<a class="t" id="0002b11"></a>
<br>
天上天下中　　佛福田為最</p>
</blockquote>
<a class="t" id="0002b12"></a>
<p>
<a class="sc" id="6"></a>
<a class="t-linehead" id="0002b12"></a>
爾時世尊說此偈已。更為說法示教利喜。從
<a class="t" id="0002b13"></a>
坐而起向僧伽尸國。展轉遊歷。後之毘舍
<a class="t" id="0002b14"></a>
離。住獼猴河邊重閣講堂。為諸四眾比丘比
<a class="t" id="0002b15"></a>
丘尼優婆塞優婆夷。國王大臣沙門婆羅門。
<a class="t" id="0002b16"></a>
供養恭敬尊重讚歎。爾時迦蘭陀邑諸長者
<a class="t" id="0002b17"></a>
事緣入城。聞佛世尊在重閣講堂皆詣佛所。
<a class="t" id="0002b18"></a>
見佛世尊與無量眾圍遶說法。時彼眾中。有
<a class="t" id="0002b19"></a>
長者迦蘭陀子。名須提那。聞法歡喜即作
<a class="t" id="0002b20"></a>
是念。如我解佛所說。夫在家者恩愛所縛。不
<a class="t" id="0002b21"></a>
得盡壽廣修梵行。出家無著譬如虛空。我今
<a class="t" id="0002b22"></a>
寧可以家之信出家修道。眾會各歸。前至佛
<a class="t" id="0002b23"></a>
所。頂禮佛足白佛言。世尊。我向聞佛說法。
<a class="t" id="0002b24"></a>
作如是念。如我解佛所說。夫在家者恩愛所
<a class="t" id="0002b25"></a>
縛。不得盡壽廣修梵行。出家無著譬如虛空。
<a class="t" id="0002b26"></a>
我今寧可以家之信出家修道。世尊。我有是
<a class="t" id="0002b27"></a>
念。今欲出家。唯願與我出家受戒。佛言。甚
<a class="t" id="0002b28"></a>
善。汝父母聽未。答言。未聽。佛言。一切佛法
<a class="t" id="0002b29"></a>
父母不聽不得為道。即白佛言。我今當還啟
<a class="t" id="0002c01"></a>
白父母。佛言。今正是時。於是須提那。便從坐
<a class="t" id="0002c02"></a>
起右繞三匝還家。白父母言。我聞佛法。在家
<a class="t" id="0002c03"></a>
縛著。今欲出家廣修梵行。父母答言。止須提
<a class="t" id="0002c04"></a>
那。莫作是語。吾先無子。禱祠神祇僅而有汝。
<a class="t" id="0002c05"></a>
一子之愛情念實重。死不相遠。如何生離。汝
<a class="t" id="0002c06"></a>
家饒富。金銀寶物恣汝修德。現世受樂。何用
<a class="t" id="0002c07"></a>
出家奪吾情志。苦請至三父母不許。便從坐
<a class="t" id="0002c08"></a>
起。住於別處作是誓言。若不得出家。終不復
<a class="t" id="0002c09"></a>
食。於此而死。何用徒生。即便不食至于六
<a class="t" id="0002c10"></a>
日。親戚聞之咸來慰喻言。汝父母唯汝一
<a class="t" id="0002c11"></a>
子。愛念情重。死尚不遠。況聞生離。汝家大富
<a class="t" id="0002c12"></a>
可以樹德。道由於心不在形服。何必傷生苦
<a class="t" id="0002c13"></a>
違父母。如是至三。默然不受。又諸時友亦
<a class="t" id="0002c14"></a>
來諫之苦言如上。亦復如是。各捨之去。至父
<a class="t" id="0002c15"></a>
母所。咸作是言。如我所見不可復轉。若聽出
<a class="t" id="0002c16"></a>
家猶可時見。不樂道者歸來有期。絕<span class="gaiji">飡<!--gaiji,餐,1[冰-水+食],2&#x98E1;,3-->
</span>六日
<a class="t" id="0002c17"></a>
餘命漏剋。數日之間當棄中野。<span class="gaiji">鵄<!--gaiji,鴟,1[至*鳥],2&#x9D44;,3-->
</span>烏吞啄虎
<a class="t" id="0002c18"></a>
狼競食。人父人母胡寧忍此。父母聞已銜淚
<a class="t" id="0002c19"></a>
答言。聽子出家修於梵行。但為我共要時還
<a class="t" id="0002c20"></a>
相見。親友聞已皆大歡喜。復至其所語言。汝
<a class="t" id="0002c21"></a>
父母已許汝出家。不忘時歸便得去矣。須提
<a class="t" id="0002c22"></a>
那即大歡喜。至父母所白言。我今詣佛出家
<a class="t" id="0002c23"></a>
修道。父母悲泣答言。聽汝出家廣修梵行。
<a class="t" id="0002c24"></a>
但勿忘要時還見我。於是須提那。拜辭父母
<a class="t" id="0002c25"></a>
繞三匝而去。還至佛所頂禮佛足。白佛言。世
<a class="t" id="0002c26"></a>
尊。父母已聽。唯願與我出家受戒。佛言。善
<a class="t" id="0002c27"></a>
來比丘修諸梵行。我善說法斷一切苦。佛說
<a class="t" id="0002c28"></a>
是已。須提那鬚髮自落袈裟著身<span class="gaiji">鉢<!--gaiji,缽,1[金*本],2&#x9262;,3-->
</span>盂在手。
<a class="t" id="0002c29"></a>
即成沙門得具足戒。出家未久。時世飢饉。
<a class="t" id="0003a01"></a>
諸比丘入城分衛者。都無所獲。須提那在閑
<a class="t" id="0003a02"></a>
靜處作是念。今此飢饉乞求難得。我所生處
<a class="t" id="0003a03"></a>
飲食豐樂。當將諸比丘還我本邑令得供養
<a class="t" id="0003a04"></a>
并福度彼。便從坐起。與諸比丘還到本邑住
<a class="t" id="0003a05"></a>
林樹下。父母聞之。<span class="gaiji">勅<!--gaiji,敕,1[束*力],2&#x52C5;,3-->
</span>其婦言。汝可莊嚴。如吾
<a class="t" id="0003a06"></a>
子在家所好服飾。莊嚴既畢。父母將之。同詣
<a class="t" id="0003a07"></a>
彼林。時須提那。見父母來起迎問訊。父母語
<a class="t" id="0003a08"></a>
言。汝何用毀形在林樹間。可還捨道在家修
<a class="t" id="0003a09"></a>
善。白父母言。不能捨道還就下賤。如是至三
<a class="t" id="0003a10"></a>
執心彌固。父母嗚咽捨之還家。須提那婦。數
<a class="t" id="0003a11"></a>
日之中便有月水。即以白姑。姑歡喜言。是有
<a class="t" id="0003a12"></a>
子相。即<span class="gaiji">勅<!--gaiji,敕,1[束*力],2&#x52C5;,3-->
</span>莊嚴如前服飾。父母復將共詣彼
<a class="t" id="0003a13"></a>
林。時須提那問訊如上。父母復言。汝何用毀
<a class="t" id="0003a14"></a>
形在林樹間。受此風露飢寒困苦。汝家財富
<a class="t" id="0003a15"></a>
天下所知。但我私寶積沒人首。況父母物孰
<a class="t" id="0003a16"></a>
能量計。汝可還家恣意修善。現世受樂後享
<a class="t" id="0003a17"></a>
福慶。白父母言。如子所見五欲傷德歡樂如
<a class="t" id="0003a18"></a>
電憂苦延長。終不以此捐修梵行。如是至三
<a class="t" id="0003a19"></a>
答啟彌厲。父母復言。爾雖吾子。今為釋種。違
<a class="t" id="0003a20"></a>
我以道。夫復何言。但祖宗輟祠人倫情重。
<a class="t" id="0003a21"></a>
王憲嗣絕財物沒官。吾備之矣。汝豈不知餘
<a class="t" id="0003a22"></a>
願所期在汝續種。汝其思之。吾言盡矣。時
<a class="t" id="0003a23"></a>
須提那聞誨。悲泣默然奉命。便與婦同歸。在
<a class="t" id="0003a24"></a>
於本室三反行欲。乃有神降。時兜率陀大
<a class="t" id="0003a25"></a>
威德天命終受胎。爾時地神。告虛空神言。迦
<a class="t" id="0003a26"></a>
蘭陀子。於未曾僧中作未曾有事。虛空神告
<a class="t" id="0003a27"></a>
四天王。四天王告忉利天。展轉相告乃至
<a class="t" id="0003a28"></a>
梵天。其婦月滿生子。聰達名曰續種。年大
<a class="t" id="0003a29"></a>
出家成阿羅漢。時須提那犯此惡已。即自悔
<a class="t" id="0003b01"></a>
責。我今失利。云何於佛正法出家。而不究竟
<a class="t" id="0003b02"></a>
修於梵行。羸瘦憔悴纔有氣息。諸比丘見問
<a class="t" id="0003b03"></a>
言。汝先好顏色。今何憔悴。將無不樂梵行
<a class="t" id="0003b04"></a>
犯惡罪耶。答言。我犯惡罪。是故爾耳。即問汝
<a class="t" id="0003b05"></a>
犯何罪。答言。我共本二作不淨行。諸比丘言。
<a class="t" id="0003b06"></a>
汝所作不善。非清淨行非沙門法不隨順道。種
<a class="t" id="0003b07"></a>
種呵責。如佛所說呵責已。將至佛所以事白
<a class="t" id="0003b08"></a>
佛。佛以是事集比丘僧。諸佛常法。知而故問。
<a class="t" id="0003b09"></a>
知而不問。知時問。非時不問。有益問。無益不
<a class="t" id="0003b10"></a>
問。諸佛常法。有五百金剛神侍衛左右。若佛
<a class="t" id="0003b11"></a>
問三反。不以實答。頭破七分。佛問比丘。欲
<a class="t" id="0003b12"></a>
何所說。諸比丘重以白佛。佛問須提那。汝實
<a class="t" id="0003b13"></a>
爾不。答言。實爾世尊。佛言。汝愚癡人。所作
<a class="t" id="0003b14"></a>
不善。非清淨行非沙門法不隨順道。此不能
<a class="t" id="0003b15"></a>
令未信者信令信者退。汝不聞我種種呵欲
<a class="t" id="0003b16"></a>
欲想欲覺欲熱。讚歎斷欲離欲想除欲覺滅
<a class="t" id="0003b17"></a>
欲熱。我常說欲如赤骨聚如大火坑如利刀
<a class="t" id="0003b18"></a>
如利箭如毒蛇如毒藥如幻如夢誑惑於人。
<a class="t" id="0003b19"></a>
汝今云何作此大惡。汝豈不聞我所說法。未離
<a class="t" id="0003b20"></a>
欲者能使離欲。已放逸者令不放逸。能斷渴
<a class="t" id="0003b21"></a>
愛離有為法。無學離欲向無為道。示人正要
<a class="t" id="0003b22"></a>
畢竟泥洹。汝豈不畏三惡道苦。汝若不作此
<a class="t" id="0003b23"></a>
大惡者。佛正法中必得無量諸善功德。汝初
<a class="t" id="0003b24"></a>
開漏門為此大惡。波旬常伺諸比丘短。汝今
<a class="t" id="0003b25"></a>
便為開魔徑路摧折法幢建立魔麾。須提那。
<a class="t" id="0003b26"></a>
寧以身分內大火坑若毒蛇口。不應以此觸
<a class="t" id="0003b27"></a>
女人身。汝所犯惡永淪生死。終不復能長養
<a class="t" id="0003b28"></a>
善法。佛種種呵責已告諸比丘。以十利故為
<a class="t" id="0003b29"></a>
諸比丘結戒。何等為十。所謂僧和合故。攝
<a class="t" id="0003c01"></a>
僧故。調伏惡人故。慚愧者得安樂故。斷
<a class="t" id="0003c02"></a>
現世漏故。滅後世漏故。令未信者信故。
<a class="t" id="0003c03"></a>
已信者令增廣故。法久住故。分別毘尼
<a class="t" id="0003c04"></a>
梵行久住故。從今是戒應如是說。若比丘行
<a class="t" id="0003c05"></a>
婬法。得波羅夷不共住。</p>
<a class="t" id="0003c06"></a>
<p>
<a class="sc" id="7"></a>
<a class="t-linehead" id="0003c06"></a>
佛在舍衛城。有阿練若比丘。在空閑處住。有
<a class="t" id="0003c07"></a>
獼猴群住彼左右。時一比丘念雌獼猴。以食
<a class="t" id="0003c08"></a>
誘之遂共行欲。後眾多比丘。案行臥具到其
<a class="t" id="0003c09"></a>
住處。時彼比丘入城乞食。雌獼猴來現婬欲
<a class="t" id="0003c10"></a>
相。諸比丘共作是語。觀此獼猴必當有故。共
<a class="t" id="0003c11"></a>
伺察之其狀必現。先住比丘須臾來還。獼猴
<a class="t" id="0003c12"></a>
即往現受欲相。時彼比丘便共行欲。諸比丘
<a class="t" id="0003c13"></a>
見語言。汝不聞佛結戒比丘行婬得波羅夷
<a class="t" id="0003c14"></a>
耶。答言。佛制人女不制畜生。諸比丘言。人女
<a class="t" id="0003c15"></a>
畜生有何等異。汝所作不善。非清淨行非沙
<a class="t" id="0003c16"></a>
門法不隨順道。此不能令未信者信。令信者
<a class="t" id="0003c17"></a>
退。汝不聞世尊種種呵欲欲相欲覺欲熱。具
<a class="t" id="0003c18"></a>
說如上。呵已將至佛所以事白佛。佛以是事
<a class="t" id="0003c19"></a>
集比丘僧。問言。汝實爾不。答言。實爾世尊。
<a class="t" id="0003c20"></a>
佛言。汝愚癡人所作非法。種種呵責亦如上
<a class="t" id="0003c21"></a>
說。呵已告諸比丘。從今是戒應如是說。若比
<a class="t" id="0003c22"></a>
丘行婬法乃至共畜生。得波羅夷不共住。</p>
<a class="t" id="0004a01"></a>
<p>
<a class="sc" id="8"></a>
<a class="t-linehead" id="0004a01"></a>
佛在舍衛城。爾時眾多比丘。不樂修梵行。共
<a class="t" id="0004a02"></a>
作是語。佛法出家甚為大苦。我等當共行白
<a class="t" id="0004a03"></a>
衣儀法外道儀法行白衣事外道事時亦入
<a class="t" id="0004a04"></a>
村。非時亦入村。行殺盜婬飲酒食肉。晝夜觀
<a class="t" id="0004a05"></a>
伎歌謠自娛。數作是語。無有慚愧。時有持戒
<a class="t" id="0004a06"></a>
比丘少欲知足。種種呵責已。將至佛所以事
<a class="t" id="0004a07"></a>
白佛。佛以是事集比丘僧。問言。汝實爾不。答
<a class="t" id="0004a08"></a>
言。實爾世尊。佛種種呵責。汝等不應共作是
<a class="t" id="0004a09"></a>
語。行外道儀法白衣儀法。若言行外道儀法。
<a class="t" id="0004a10"></a>
語語偷羅遮。白衣儀法突吉羅。</p>
<a class="t" id="0004a11"></a>
<p>
<a class="sc" id="9"></a>
<a class="t-linehead" id="0004a11"></a>
佛在王舍城。時有跋耆邑比丘。名孫陀羅
<a class="t" id="0004a12"></a>
難陀。眾所知識供養恭敬。不樂修梵行。作
<a class="t" id="0004a13"></a>
外道儀法白衣儀法。行殺盜婬種種惡事。彼
<a class="t" id="0004a14"></a>
諸居士不信樂佛法者呵責言。云何沙門釋
<a class="t" id="0004a15"></a>
子作如此惡。處處咸言。孫陀羅比丘亦受五
<a class="t" id="0004a16"></a>
欲樂。此等比丘。無沙門行無婆羅門行。不受
<a class="t" id="0004a17"></a>
沙門法不受婆羅門法。此等比丘。所不遊處
<a class="t" id="0004a18"></a>
皆得善利。惡聲流布遍聞天下。時孫陀羅還
<a class="t" id="0004a19"></a>
至眾中作是言。與我出家受戒。諸比丘言。須
<a class="t" id="0004a20"></a>
白世尊。即以白佛。佛以是事集比丘僧。告諸
<a class="t" id="0004a21"></a>
比丘。孫陀羅非比丘。若已受戒。應白四羯磨
<a class="t" id="0004a22"></a>
作滅擯。若上座若上座等知法律者。應如是
<a class="t" id="0004a23"></a>
白。大德僧聽。孫陀羅比丘戒羸不捨行婬法。
<a class="t" id="0004a24"></a>
今僧與孫陀羅比丘作滅擯。若僧時到僧忍
<a class="t" id="0004a25"></a>
聽。白如是。大德僧聽。孫陀羅比丘戒羸不捨
<a class="t" id="0004a26"></a>
行婬法。今僧與孫陀羅比丘作滅擯。誰諸長
<a class="t" id="0004a27"></a>
老忍默然不忍者說。第二第三亦如是。僧與
<a class="t" id="0004a28"></a>
孫陀羅比丘作滅擯竟。僧忍默然故。是事如
<a class="t" id="0004a29"></a>
是持。佛告比丘。若比丘言行白衣儀法外道
<a class="t" id="0004b01"></a>
儀法。不名捨戒。若口言我捨戒。名為捨戒從
<a class="t" id="0004b02"></a>
今是戒應如是說。若比丘共諸比丘同學戒
<a class="t" id="0004b03"></a>
法。戒羸不捨行婬法乃至共畜生。是比丘得
<a class="t" id="0004b04"></a>
波羅夷不共住。</p>
<a class="t" id="0004b05"></a>
<p>
<a class="sc" id="10"></a>
<a class="t-linehead" id="0004b05"></a>
比丘者。乞比丘。持壞色割截衣比丘。破惡比
<a class="t" id="0004b06"></a>
丘。實比丘。堅固比丘。見過比丘。一語受戒比
<a class="t" id="0004b07"></a>
丘。二語受戒比丘。三語受戒比丘。善來受戒
<a class="t" id="0004b08"></a>
比丘。如法白四羯磨受戒比丘。是名比丘。同
<a class="t" id="0004b09"></a>
學者。如佛所說盡形壽不犯。同學是學。是名
<a class="t" id="0004b10"></a>
同學。戒法者。所受不缺戒。不生惡法戒。成
<a class="t" id="0004b11"></a>
就善法戒。定共戒。戒羸不捨者睡眠捨戒。向
<a class="t" id="0004b12"></a>
睡眠人捨戒。不名捨戒。醉捨戒。向醉人捨戒。
<a class="t" id="0004b13"></a>
狂捨戒。向狂人捨戒。散亂心捨戒。向散亂心
<a class="t" id="0004b14"></a>
人捨戒。病壞心捨戒。向病壞心人捨戒。向非
<a class="t" id="0004b15"></a>
眾生向非人向畜生捨戒。遣使遣書捨戒。作
<a class="t" id="0004b16"></a>
相捨戒。動手捨戒。相似語捨戒。獨獨想獨不
<a class="t" id="0004b17"></a>
獨想不獨獨想捨戒。中國語向邊地人邊地語
<a class="t" id="0004b18"></a>
向中國人捨戒。戲笑捨戒。不定語捨戒。瞋心
<a class="t" id="0004b19"></a>
捨戒。強逼捨戒。不應向捨戒。而向捨戒。皆不
<a class="t" id="0004b20"></a>
名捨戒。不發言捨戒不名捨戒。是名不捨戒。
<a class="t" id="0004b21"></a>
反上名捨戒。或戒羸非捨戒。或捨戒非戒羸。
<a class="t" id="0004b22"></a>
或戒羸亦捨戒。或非戒羸非捨戒。云何戒羸
<a class="t" id="0004b23"></a>
非捨戒。若比丘不樂修梵行。不樂修梵行已。
<a class="t" id="0004b24"></a>
猶敬佛法僧。敬戒敬沙門法。敬比丘法敬毘
<a class="t" id="0004b25"></a>
尼。敬波羅提木叉。敬和尚阿闍梨同和尚
<a class="t" id="0004b26"></a>
阿闍梨。敬同梵行人不謗三尊。而憶鄉土園
<a class="t" id="0004b27"></a>
觀浴池山林樹木父母兄弟姊妹兒女乃至奴
<a class="t" id="0004b28"></a>
婢。如是憶念愁憂不樂。而盡形壽不犯梵行。
<a class="t" id="0004b29"></a>
是名戒羸非捨戒。云何捨戒非戒羸。若比丘
<a class="t" id="0004c01"></a>
不樂修梵行。不樂修梵行已。猶敬佛乃至敬
<a class="t" id="0004c02"></a>
同梵行人。彼作是念。欲作沙彌若優婆塞。
<a class="t" id="0004c03"></a>
乃至欲作外道梵志非沙門釋子。復作是
<a class="t" id="0004c04"></a>
念。我今欲捨佛法僧捨戒捨毘尼捨波羅提
<a class="t" id="0004c05"></a>
木叉捨和尚阿闍梨同和尚阿闍梨捨同
<a class="t" id="0004c06"></a>
梵行人。即作是言。我今捨佛。何用佛為。佛有
<a class="t" id="0004c07"></a>
何義。我今於佛得脫乃至言。我今得脫同梵
<a class="t" id="0004c08"></a>
行人。復作是言。作非沙門釋子畜我作如是
<a class="t" id="0004c09"></a>
謗佛法僧乃至謗同梵行人。作如是等心念
<a class="t" id="0004c10"></a>
口言向人說。是名捨戒非戒羸。云何戒羸亦
<a class="t" id="0004c11"></a>
捨戒。若比丘不樂修梵行。少敬佛法僧。乃至
<a class="t" id="0004c12"></a>
少敬同梵行人。憶念鄉土乃至奴婢。作是念。
<a class="t" id="0004c13"></a>
我今欲捨佛法僧乃至捨同梵行人。即作是
<a class="t" id="0004c14"></a>
言。我今捨佛。何用佛為。佛有何義。我今於佛
<a class="t" id="0004c15"></a>
得脫。乃至脫同梵行人。復作是言。作非沙門
<a class="t" id="0004c16"></a>
釋子畜我作如是謗佛法僧。乃至謗同梵行
<a class="t" id="0004c17"></a>
人。作如是等心念口言向人說。是名戒羸亦
<a class="t" id="0004c18"></a>
捨戒。云何非戒羸非捨戒。若比丘於所受戒
<a class="t" id="0004c19"></a>
堅持不捨不動不轉。是名非戒羸非捨戒。行
<a class="t" id="0004c20"></a>
婬法者。婬法名非梵行法懈怠法狗法可惡
<a class="t" id="0004c21"></a>
法。二身交會出不淨。是名行婬法。波羅夷者。
<a class="t" id="0004c22"></a>
名為墮法。名為惡法。名斷頭法。名非沙門
<a class="t" id="0004c23"></a>
法。不共住者。如先白衣時。不得與比丘共一
<a class="t" id="0004c24"></a>
學等學不等學不餘學。不與比丘共一羯磨
<a class="t" id="0004c25"></a>
等羯磨不等羯磨不餘羯磨。不與比丘共一說
<a class="t" id="0004c26"></a>
戒等說戒不等說戒不餘說戒。是名不共住。
<a class="t" id="0004c27"></a>
諸佛世尊。善說正法亦善說譬說。犯婬者。
<a class="t" id="0004c28"></a>
如針鼻決不可復用。如人命盡不可復活。如
<a class="t" id="0004c29"></a>
石破不可復合。如斷多羅樹心不可復生。</p>
<a class="t" id="0005a01"></a>
<p>
<a class="sc" id="11"></a>
<a class="t-linehead" id="0005a01"></a>
是中比丘。與三種眾生行婬犯波羅夷。人非
<a class="t" id="0005a02"></a>
人畜生。比丘與三種女行婬犯波羅夷。人女
<a class="t" id="0005a03"></a>
非人女畜生女。與三種男。人男非人男畜生
<a class="t" id="0005a04"></a>
男。三種黃門。人黃門非人黃門畜生黃門。
<a class="t" id="0005a05"></a>
三種無根。人無根非人無根畜生無根。三種
<a class="t" id="0005a06"></a>
二根。人二根非人二根畜生二根。行婬亦如
<a class="t" id="0005a07"></a>
是。比丘與人女非人女畜生女三處行婬。大
<a class="t" id="0005a08"></a>
小行處口中。眠時醉時狂時散亂心時病壞
<a class="t" id="0005a09"></a>
心時死時噉半時波羅夷。過半時骨時出不
<a class="t" id="0005a10"></a>
淨僧伽婆尸沙。不出不淨偷羅遮。無根女時
<a class="t" id="0005a11"></a>
二根亦如是。比丘與人男非人男畜生男二
<a class="t" id="0005a12"></a>
處行婬。大行處口中。眠時乃至噉半時波羅
<a class="t" id="0005a13"></a>
夷。過半時骨時出不淨僧伽婆尸沙。不出不
<a class="t" id="0005a14"></a>
淨偷羅遮。無根男時黃門亦如是。於上諸處
<a class="t" id="0005a15"></a>
行婬。外方便內出不淨。內方便外出不淨。眠
<a class="t" id="0005a16"></a>
時乃至噉半時波羅夷。過半時骨時出不淨
<a class="t" id="0005a17"></a>
僧伽婆尸沙。不出不淨偷羅遮。比丘若為
<a class="t" id="0005a18"></a>
強力所逼。於上諸處行婬。入時受樂。出住不
<a class="t" id="0005a19"></a>
受。出時受樂。入住不受。住時受樂。出入不
<a class="t" id="0005a20"></a>
受。出入受樂。住時不受。入住受樂。出時不
<a class="t" id="0005a21"></a>
受。出住受樂。入時不受。出入住時受樂。眠時
<a class="t" id="0005a22"></a>
乃至噉半時波羅夷。過半時骨時出不淨僧
<a class="t" id="0005a23"></a>
伽婆尸沙。不出不淨偷羅遮。出入住時都不
<a class="t" id="0005a24"></a>
受樂不犯。若比丘婬欲心。以男根內上諸處
<a class="t" id="0005a25"></a>
一分。皆波羅夷。若以指一切外物內上諸處。
<a class="t" id="0005a26"></a>
皆偷羅遮。比丘尼亦波羅夷。式叉摩那沙彌
<a class="t" id="0005a27"></a>
沙彌尼突吉羅驅出。不犯者。狂心亂心病壞
<a class="t" id="0005a28"></a>
心初作。此四種不犯。下一切諸戒皆如是。
<a class="t" id="0005a29"></a>
悉不復出。</p>
</article>
<aside id="metaarea">
<p>
Text from CBETA.</p>
</aside>
</section>
<a class="top" href="#"> ▲ TOP </a><a class="next" href="/zh/zh-mi-bu-vb-pj2">Pārājika
2 ▶</a>
</div>
</body>
</html>