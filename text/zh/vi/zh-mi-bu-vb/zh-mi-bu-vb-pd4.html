<!DOCTYPE html>
<html data-prev="zh-mi-bu-vb-pd3" data-next="zh-mi-bu-vb-sk">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mi-bu-vb-pd4">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pāṭidesanīya 4</span>
<span class="mirror-right">是名悔過法四</span> </h1>
</div>
<p>
<a class="sc" id="1"></a>
<a class="t-linehead" id="0073b25"></a>
佛在迦維羅衛城尼拘類園。爾時有諸比
<a class="t" id="0073b26"></a>
丘住阿練若處。諸白衣餉食為賊所劫。便嫌
<a class="t" id="0073b27"></a>
呵言。何以不語我。我若知之當持杖自衛。亦
<a class="t" id="0073b28"></a>
可不來。諸比丘以是白佛。佛以是事集比丘
<a class="t" id="0073b29"></a>
僧。問諸比丘。汝等實爾不。答言實爾世尊。佛
<a class="t" id="0073c01"></a>
種種呵責已告諸比丘。今為諸比丘結波羅
<a class="t" id="0073c02"></a>
提提舍尼法。從今是戒應如是說。若比丘住
<a class="t" id="0073c03"></a>
阿練若處。有疑恐怖。先不伺視。在僧坊內受
<a class="t" id="0073c04"></a>
食。是比丘應向諸比丘悔過。我墮可呵法。今
<a class="t" id="0073c05"></a>
向諸大德悔過。是名悔過法。爾時諸釋五百
<a class="t" id="0073c06"></a>
奴叛。住阿練若處。諸釋婦女欲往問訊布施
<a class="t" id="0073c07"></a>
眾僧。諸奴聞已共議言。我等當於道中抄取。
<a class="t" id="0073c08"></a>
諸比丘聞便往語諸釋婦女。此中有賊欲抄
<a class="t" id="0073c09"></a>
取汝。汝等莫來。諸女便止。諸奴復言。諸釋婦
<a class="t" id="0073c10"></a>
女所以不來。必是諸比丘先往語之。即問諸
<a class="t" id="0073c11"></a>
比丘。諸比丘不妄語以實而答。奴便打諸比
<a class="t" id="0073c12"></a>
丘。盡奪衣<span class="gaiji">鉢<!--gaiji,缽,1[金*本],2&#x9262;,3-->
</span>垂死乃置。諸比丘以是白佛。佛
<a class="t" id="0073c13"></a>
言不應語有賊。但語使莫來。時諸比丘不知
<a class="t" id="0073c14"></a>
外人當來。以是白佛。佛言。應恒遠望。若見人
<a class="t" id="0073c15"></a>
來。馳往說之。有食為取速遣令反。從今是
<a class="t" id="0073c16"></a>
波羅提提舍尼法應如是說。若比丘住阿
<a class="t" id="0073c17"></a>
練若處。有疑恐怖。先不伺視。在僧坊內自
<a class="t" id="0073c18"></a>
手受食。不出外受。是比丘應向諸比丘悔
<a class="t" id="0073c19"></a>
過。我墮可呵法。今向諸大德悔過。是名悔過
<a class="t" id="0073c20"></a>
法。有人送食忽至已入僧坊。諸比丘不知云
<a class="t" id="0073c21"></a>
何。以是白佛。佛言。聽一人即為受自出一分
<a class="t" id="0073c22"></a>
餘行與眾。以己一分從眾中一人貿食令速
<a class="t" id="0073c23"></a>
去。若不得去。應藏送食人勿令賊見。若不得
<a class="t" id="0073c24"></a>
藏。應與袈裟披送令去。若復不得。應權剃
<a class="t" id="0073c25"></a>
頭著法服令去。沙彌突吉羅。若軍行經過與
<a class="t" id="0073c26"></a>
食。若賊自持食與。不犯。<span class="rule-number">四悔法竟</span></p>
<a class="t" id="0073c27"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mi-bu-vb-pd3">◀ Pāṭidesanīyā 3</a><a class="top" href="#">
▲ TOP </a><a class="next" href="/zh/zh-mi-bu-vb-sk">Zh Mi Bu Vb Sk ▶</a>
</div>
</body>
</html>