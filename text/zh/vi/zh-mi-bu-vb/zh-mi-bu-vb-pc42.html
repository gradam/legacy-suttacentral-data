<!DOCTYPE html>
<html data-prev="zh-mi-bu-vb-pc41" data-next="zh-mi-bu-vb-pc43">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mi-bu-vb-pc42">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 42</span>
<span class="mirror-right">波逸提四十二</span> </h1>
</div>
<p>
<a class="sc" id="1"></a>
<a class="t-linehead" id="0055b24"></a>
佛在舍衛城。爾時跋難陀。常受一婆羅門供
<a class="t" id="0055b25"></a>
養。後時著衣持<span class="gaiji">鉢<!--gaiji,缽,1[金*本],2&#x9262;,3-->
</span>往到其家。婆羅門不在。便
<a class="t" id="0055b26"></a>
與其婦獨坐共語。時婆羅門婬欲心發。中道
<a class="t" id="0055b27"></a>
而還。見跋難陀與婦共語。作是念。今此比丘
<a class="t" id="0055b28"></a>
說法非行欲時。便還出外。欲心轉盛。須臾復
<a class="t" id="0055b29"></a>
入。跋難陀猶故未去。復如前念。抑制而出。須
<a class="t" id="0055c01"></a>
臾復入。語其婦言。速與比丘食發遣令去。勿
<a class="t" id="0055c02"></a>
廢其行道。婦知其意。不欲令夫違道從欲。答
<a class="t" id="0055c03"></a>
言。令比丘徐徐食。有何急事。如是三反。跋
<a class="t" id="0055c04"></a>
難陀猶不肯去。婆羅門便語言。我等白衣多
<a class="t" id="0055c05"></a>
諸緣事。於空缺時宜近房室。汝不知時坐不
<a class="t" id="0055c06"></a>
肯去。誰知汝輩修於梵行。諸長老比丘聞。種
<a class="t" id="0055c07"></a>
種呵責。以是白佛。佛以是事集比丘僧。問跋
<a class="t" id="0055c08"></a>
難陀。汝實爾不。答言。實爾世尊。佛種種呵責
<a class="t" id="0055c09"></a>
已。告諸比丘。今為諸比丘結戒。從今是戒應
<a class="t" id="0055c10"></a>
如是說。若比丘食家中與女人坐波逸提。食
<a class="t" id="0055c11"></a>
者男女情共相食。坐者知妨其事而故坐。比
<a class="t" id="0055c12"></a>
丘尼亦如是。式叉摩那沙彌沙彌尼突吉羅。
<a class="t" id="0055c13"></a>
若多人共坐。若有障隔。若夫婦受八戒日不
<a class="t" id="0055c14"></a>
犯。<span class="rule-number">四十二竟</span></p>
<a class="t" id="0055c15"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>