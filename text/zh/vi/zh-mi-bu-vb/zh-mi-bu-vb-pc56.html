<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-mi-bu-vb-pc56">
<article>
<hgroup class="mirror">
<h2 class="mirror-row">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </h2>
<h3 class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </h3>
<h1 class="mirror-row">
<span class="mirror-left">Pācittiya 56</span>
<span class="mirror-right">波逸提五十六</span> </h1>
</hgroup>
<p>
<a class="sc" id="1"></a>
<a class="t-linehead" id="0059b09"></a>
佛在舍衛城。爾時世尊未制比丘與女人同
<a class="t" id="0059b10"></a>
室宿。或一比丘一女人。或多比丘少女人。或
<a class="t" id="0059b11"></a>
少比丘多女人。同室宿生染著心。有反俗者
<a class="t" id="0059b12"></a>
作外道者。諸居士見譏呵言。此等沙門與女
<a class="t" id="0059b13"></a>
人同室宿。與白衣何異。無沙門行破沙門法。
<a class="t" id="0059b14"></a>
時有一年少婦人。夫喪作是念。我今當於何
<a class="t" id="0059b15"></a>
許更求良對。復作是念。我今不能門到戶至。
<a class="t" id="0059b16"></a>
當作一客舍令在家出家人任意宿止。於中擇
<a class="t" id="0059b17"></a>
取。即便作之。宣令道路須宿者宿。時阿那
<a class="t" id="0059b18"></a>
律暮至彼村。借問宿處。有人語言。某甲家有。
<a class="t" id="0059b19"></a>
即往求宿。阿那律先好容貌。既得道後顏色
<a class="t" id="0059b20"></a>
倍常。寡婦見之作是念。我今便為已得好婿。
<a class="t" id="0059b21"></a>
即指語處可於中宿。阿那律即前入室。結加
<a class="t" id="0059b22"></a>
趺坐。坐未久。復有賈客來求宿。寡婦答言。
<a class="t" id="0059b23"></a>
我雖常宿客。今已與比丘不復由我。賈客便
<a class="t" id="0059b24"></a>
以主人語。從阿那律求宿。阿那律語寡婦言。
<a class="t" id="0059b25"></a>
若由我者可盡聽宿。賈客便前。寡婦復作是
<a class="t" id="0059b26"></a>
念。當更迎比丘入內。若不爾者後來無期。即
<a class="t" id="0059b27"></a>
於內更敷好床然燈語阿那律言。可進入內。
<a class="t" id="0059b28"></a>
阿那律便入。結加趺坐繫念在前。寡婦於眾
<a class="t" id="0059b29"></a>
人眠後。語言。大德知我所以相要意不。答言
<a class="t" id="0059c01"></a>
姊妹。汝意正當在於福德。寡婦言。本不以此。
<a class="t" id="0059c02"></a>
便具以情告。阿那律言。姊妹。我等不應作此
<a class="t" id="0059c03"></a>
惡業。世尊制法亦所不聽。寡婦言。我是族姓
<a class="t" id="0059c04"></a>
年在盛時。禮儀備舉多饒財寶。欲為大德給
<a class="t" id="0059c05"></a>
事所當。願垂見納。阿那律答之如初。寡婦復
<a class="t" id="0059c06"></a>
作是念。男子所惑唯在於色。我當露形在其
<a class="t" id="0059c07"></a>
前立。即便脫衣立前笑語。阿那律便閉目正
<a class="t" id="0059c08"></a>
坐作赤骨觀。寡婦復作是念。我雖如此彼猶
<a class="t" id="0059c09"></a>
未降。便欲上床與之共坐。於是阿那律踊昇
<a class="t" id="0059c10"></a>
虛空。寡婦便大羞恥生慚愧心。疾還著衣合
<a class="t" id="0059c11"></a>
掌悔過。白言大德。我實愚癡。於今不敢復生
<a class="t" id="0059c12"></a>
此意。願見哀恕受我悔過。阿那律言。受汝懺
<a class="t" id="0059c13"></a>
悔。因為說種種妙法。初中後善善義善味。具
<a class="t" id="0059c14"></a>
足清白梵行之相。寡婦聞已遠塵離垢得法
<a class="t" id="0059c15"></a>
眼淨。阿那律即如其像往至佛所。兼以前比
<a class="t" id="0059c16"></a>
丘事具白世尊。佛以是事集比丘僧。問諸比
<a class="t" id="0059c17"></a>
丘。汝等實爾不。答言實爾世尊。佛種種呵責
<a class="t" id="0059c18"></a>
已告諸比丘。今為諸比丘結戒。從今是戒應
<a class="t" id="0059c19"></a>
如是說。若比丘與女人同室宿波逸提。女人
<a class="t" id="0059c20"></a>
乃至初生及二根女同室宿皆波逸提。室者
<a class="t" id="0059c21"></a>
如與未受具戒人宿中說。若與非人女畜生
<a class="t" id="0059c22"></a>
女黃門同室宿皆突吉羅。比丘尼亦如是。式
<a class="t" id="0059c23"></a>
叉摩那沙彌沙彌尼突吉羅。若同覆異隔。若
<a class="t" id="0059c24"></a>
大會說法。若母姊妹近親疾患。有有知男子
<a class="t" id="0059c25"></a>
自伴不臥。皆不犯。<span class="rule-number">五十六竟</span>◎</p>
<a class="t" id="0059c26"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mi-bu-vb-pc55">◀ Pācittiyā 55</a><a class="top" href="#">
▲ TOP </a><a class="next" href="/zh/zh-mi-bu-vb-pc57">Pācittiyā 57 ▶</a>
</div>
</body>
</html>