<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-mi-bu-vb-np25">
<article>
<hgroup class="mirror">
<h2 class="mirror-row">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </h2>
<h3 class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </h3>
<h1 class="mirror-row">
<span class="mirror-left">Nissaggiya Pācittiya 25</span>
<span class="mirror-right">捨墮法二十五</span> </h1>
</hgroup>
<p>
<a class="sc" id="1"></a>
<a class="t-linehead" id="0035c13"></a>
佛在拘舍彌城。爾時諸跋耆子。作純黑羺羊
<a class="t" id="0035c14"></a>
毛尼師檀。跋耆比丘亦乞作之。諸居士厭
<a class="t" id="0035c15"></a>
患乞索。後日到僧房看。見諸比丘多畜純黑
<a class="t" id="0035c16"></a>
羺羊毛坐褥。便譏呵。如純黑臥具中說。諸長
<a class="t" id="0035c17"></a>
老比丘聞。以是白佛。佛以是事集比丘僧。問
<a class="t" id="0035c18"></a>
彼比丘。汝等實爾不。答言。實爾世尊。佛種種
<a class="t" id="0035c19"></a>
呵責已告諸比丘。以十利故為諸比丘結戒。
<a class="t" id="0035c20"></a>
從今是戒應如是說。若比丘純黑羺羊毛作
<a class="t" id="0035c21"></a>
新尼師檀。應用故尼師檀一修伽陀磔
<a class="t" id="0035c22"></a>
手壞好色。若不壞。尼薩耆波逸提。一修伽陀
<a class="t" id="0035c23"></a>
磔手者。方二尺。壞好色者。隨意覆新者上。
<a class="t" id="0035c24"></a>
餘如純黑羊毛臥具中說。<span class="rule-number">二十五竟</span></p>
<a class="t" id="0035c25"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mi-bu-vb-np24">◀ Nissaggiyā Pācittiyā 24</a><a class="top" href="#">
▲ TOP </a><a class="next" href="/zh/zh-mi-bu-vb-np26">Nissaggiyā Pācittiyā 26 ▶</a>
</div>
</body>
</html>