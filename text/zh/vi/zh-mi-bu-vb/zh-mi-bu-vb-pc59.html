<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-mi-bu-vb-pc59">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 59</span>
<span class="mirror-right">波逸提五十九</span> </h1>
</div>
<p>
<a class="sc" id="1"></a>
<a class="t-linehead" id="0060c05"></a>
佛在拘薩羅國。與大比丘僧五百人俱。向阿
<a class="t" id="0060c06"></a>
荼脾邑。時彼諸比丘聞佛當來。無有堂舍。便
<a class="t" id="0060c07"></a>
共自作伐草掘地。乃至佛種種呵責。如上作
<a class="t" id="0060c08"></a>
講堂中說。告諸比丘。今為諸比丘結戒。從今
<a class="t" id="0060c09"></a>
是戒應如是說。若比丘自掘地取土波逸提。
<a class="t" id="0060c10"></a>
時六群比丘使守園人沙彌掘地取土。諸比
<a class="t" id="0060c11"></a>
丘見言。佛制不得掘地。汝今云何作此惡業。
<a class="t" id="0060c12"></a>
答言我使人掘。諸比丘言。使人掘自掘有何
<a class="t" id="0060c13"></a>
等異。以是白佛。佛以是事集比丘僧。問六群
<a class="t" id="0060c14"></a>
比丘。汝實爾不。答言。實爾世尊。佛種種呵<span class="corr" title="[貴&gt;責]">責</span>
<a class="t" id="0060c15"></a>已。告諸比丘。從今是戒應如是說。若比丘
<a class="t" id="0060c16"></a>
自掘地若使人掘波逸提。有諸白衣送物為
<a class="t" id="0060c17"></a>
僧作房。久久來視見房不成。問作房比丘。何
<a class="t" id="0060c18"></a>
不為我速成此福。答言。佛不聽我等自掘地
<a class="t" id="0060c19"></a>
使人掘。云何得成。以是白佛。佛以是事集比
<a class="t" id="0060c20"></a>
丘僧。告諸比丘。若須土應語淨人言。知是看
<a class="t" id="0060c21"></a>
是。我須是與我是。從今是戒應如是說。若比
<a class="t" id="0060c22"></a>
丘自掘地若使人掘言掘是波逸提。比丘尼
<a class="t" id="0060c23"></a>
亦如是。式叉摩那沙彌沙彌尼。無事掘地突
<a class="t" id="0060c24"></a>
吉羅。若取燥土不犯。<span class="rule-number">五十九竟</span></p>
<a class="t" id="0060c25"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mi-bu-vb-pc58">◀ Pācittiyā 58</a><a class="top" href="#">
▲ TOP </a><a class="next" href="/zh/zh-mi-bu-vb-pc60">Pācittiyā 60 ▶</a>
</div>
</body>
</html>