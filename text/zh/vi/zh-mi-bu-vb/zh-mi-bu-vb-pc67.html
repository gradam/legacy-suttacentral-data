<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-mi-bu-vb-pc67">
<article>
<hgroup class="mirror">
<h2 class="mirror-row">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </h2>
<h3 class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </h3>
<h1 class="mirror-row">
<span class="mirror-left">Pācittiya 67</span>
<span class="mirror-right">波逸提六十七</span> </h1>
</hgroup>
<p>
<a class="sc" id="1"></a>
<a class="t-linehead" id="0063c29"></a>
佛在舍衛城。爾時諸比丘。與女人共道行。
<a class="t" id="0064a01"></a>
或一比丘與一女人。乃至眾多或二比丘。乃
<a class="t" id="0064a02"></a>
至眾多與一女人。乃至眾多共行渡水。更相
<a class="t" id="0064a03"></a>
見形生染著心。或有反俗作外道者。諸居士
<a class="t" id="0064a04"></a>
見譏呵言。沙門釋子共女人同道。與將婦行
<a class="t" id="0064a05"></a>
有何等異。誰知此輩行於梵行。無沙門行破
<a class="t" id="0064a06"></a>
沙門法。爾時有一居士數打其婦。打已出行。
<a class="t" id="0064a07"></a>
婦作是念。夫數打我。密能見殺。今當避之。
<a class="t" id="0064a08"></a>
於是便去出聚落外。見一比丘。往趣問言。大
<a class="t" id="0064a09"></a>
德何行。答言。欲至某處。於是女人便隨
<a class="t" id="0064a10"></a>
後去。彼夫作是念。我向打婦。或能自殺。即便
<a class="t" id="0064a11"></a>
還家覓之不見。問<span class="gaiji">隣<!--gaiji,鄰,1[阿-可+(嶙-山)],2&#x96A3;,3-->
</span>人言。見我婦不。皆言。不
<a class="t" id="0064a12"></a>
見。便出聚落見一外道女。問言。頗見如是如
<a class="t" id="0064a13"></a>
是婦人不。答言。見沙門釋子將去。彼人即急
<a class="t" id="0064a14"></a>
追之。及已語比丘言。何故將我婦走。比丘答
<a class="t" id="0064a15"></a>
言。我不作惡業。汝婦與我同道行耳。婦復語
<a class="t" id="0064a16"></a>
夫言。勿生惡心於此比丘。我共同道如親無
<a class="t" id="0064a17"></a>
異。夫聞婦言作是念。乃爾相欺必已有惡
<a class="t" id="0064a18"></a>
事。便打比丘垂死乃置。彼比丘作是念。我
<a class="t" id="0064a19"></a>
今委頓不任進路。當入火光三昧以自消息。
<a class="t" id="0064a20"></a>
使身有力然後前進。念已收斂衣<span class="gaiji">鉢<!--gaiji,缽,1[金*本],2&#x9262;,3-->
</span>。入火光
<a class="t" id="0064a21"></a>
三昧身中出<span class="gaiji">烟<!--gaiji,煙,1[火*因],2&#x70DF;,3-->
</span>。彼婦見已語其夫言。不信我
<a class="t" id="0064a22"></a>
語。觀彼比丘身之所出。彼比丘須臾舉身洞
<a class="t" id="0064a23"></a>
然。婦復語言。不信我語。復觀比丘其身云何。
<a class="t" id="0064a24"></a>
彼比丘即以此三昧力往到佛所。并以前事
<a class="t" id="0064a25"></a>
具白世尊。佛以是事集比丘僧。問諸比丘。汝
<a class="t" id="0064a26"></a>
等實爾不。答言。實爾世尊。佛種種呵責已。告
<a class="t" id="0064a27"></a>
諸比丘。今為諸比丘結戒。從今是戒應如是
<a class="t" id="0064a28"></a>
說。若比丘與女人共道行波逸提。有諸比丘
<a class="t" id="0064a29"></a>
共行。中道見諸女人亦行此路。心生疑悔。
<a class="t" id="0064b01"></a>
我等將無犯波逸提耶。以是白佛。佛以是事
<a class="t" id="0064b02"></a>
集比丘僧。告諸比丘。若比丘不期與女人共
<a class="t" id="0064b03"></a>
道行。犯波逸提無有是處。從今是戒應如是
<a class="t" id="0064b04"></a>
說。若比丘與女人期共道行波逸提。有諸比
<a class="t" id="0064b05"></a>
丘與女人期共道行。後不敢去或從餘道。猶
<a class="t" id="0064b06"></a>
生疑悔。以是白佛。佛以是事集比丘僧。告諸
<a class="t" id="0064b07"></a>
比丘。若比丘雖先與女人期共道行。竟不去
<a class="t" id="0064b08"></a>
或從餘路去。犯波逸提無有是處。從今
<a class="t" id="0064b09"></a>
是戒應如是說。若比丘與女人期共道行。從
<a class="t" id="0064b10"></a>
此聚落到彼聚落波逸提。比丘尼亦如是。式
<a class="t" id="0064b11"></a>
叉摩那沙彌沙彌尼突吉羅。<span class="rule-number">六十七竟</span></p>
<a class="t" id="0064b12"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-mi-bu-vb-pc66">◀ Pācittiyā 66</a><a class="top" href="#">
▲ TOP </a><a class="next" href="/zh/zh-mi-bu-vb-pc68">Pācittiyā 68 ▶</a>
</div>
</body>
</html>