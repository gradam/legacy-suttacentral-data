<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bu-vb-pc61">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 61</span><span class="mirror-right">波逸提六十一</span>
</h1>
</div>
<p>
<a class="sc" id="1"></a>
<a class="t-linehead" id="0676c25"></a>
爾時佛在舍衛國祇樹給孤獨園。爾時尊者<a class="t" id="0677a01"></a>迦留陀夷。不喜見烏。作弓射烏。射之不<a class="t" id="0677a02"></a>已。大殺眾烏。僧伽藍中遂成大積。時諸<a class="t" id="0677a03"></a>居士。來入僧伽藍禮拜。見此大積死烏。<a class="t" id="0677a04"></a>各共嫌之。自相謂言。沙門釋子不知慚愧。<a class="t" id="0677a05"></a>無有慈心殺眾生命。外自稱言我修正法。<a class="t" id="0677a06"></a>如今觀之何有正法。射殺眾烏乃成大<a class="t" id="0677a07"></a>積。時諸比丘聞。其中有少欲知足行頭陀<a class="t" id="0677a08"></a>樂學戒知慚愧者。嫌責迦留陀夷言。云何<a class="t" id="0677a09"></a>汝射殺眾烏乃成大積耶。時諸比丘往<a class="t" id="0677a10"></a>世尊所。頭面禮足已在一面坐。以此因緣<a class="t" id="0677a11"></a>具白世尊。世尊爾時以此因緣集比丘僧。<a class="t" id="0677a12"></a>知而故問迦留陀夷。汝實不喜見烏。而以<a class="t" id="0677a13"></a>竹弓射殺眾烏而成大積不。答曰實爾。<a class="t" id="0677a14"></a>爾時世尊。以無數方便呵責迦留陀夷。汝所<a class="t" id="0677a15"></a>為非。非威儀非沙門法非淨行非隨順<a class="t" id="0677a16"></a>行。所不應為。云何迦留陀夷射殺眾烏以<a class="t" id="0677a17"></a>成大積耶。呵責迦留陀夷已告諸比丘。<a class="t" id="0677a18"></a>此癡人多種有漏處最初犯戒。自今已去與<a class="t" id="0677a19"></a>比丘結戒。集十句義乃至正法久住。欲說<a class="t" id="0677a20"></a>戒者當如是說。若比丘斷畜生命者波逸<a class="t" id="0677a21"></a>提。如是世尊與比丘結戒。時諸比丘。坐起<a class="t" id="0677a22"></a>行來多殺細小虫。中或有作波逸提懺。或<a class="t" id="0677a23"></a>有畏慎者。諸比丘往白佛。佛言。不知者不<a class="t" id="0677a24"></a>犯。自今已去當如是說戒。若比丘故殺畜<a class="t" id="0677a25"></a>生命者波逸提。比丘義如上。畜生者。不能<a class="t" id="0677a26"></a>變化者斷其命。若自斷若教人斷。若遣使<a class="t" id="0677a27"></a>若往來使殺。若重使殺。若展轉遣使殺。<a class="t" id="0677a28"></a>若自求使。若教人求使。若自求持刀人。教<a class="t" id="0677a29"></a>人求持刀人。若以身相。若口語若身口。若<a class="t" id="0677b01"></a>遣使教。若遣書教。若遣使書教。若安坑<a class="t" id="0677b02"></a>陷殺。若安刀著常所倚住處。若毒藥若安<a class="t" id="0677b03"></a>殺具在前。作如是方便。若復有餘所欲<a class="t" id="0677b04"></a>殺畜生。若殺者波逸提。方便欲殺而不殺<a class="t" id="0677b05"></a>突吉羅。比丘尼波逸提。式叉摩那沙彌沙<span class="corr" title="[爾&gt;彌]">彌</span><a class="t" id="0677b06"></a>尼突吉羅。是謂為犯。不犯者。不故殺。或以<a class="t" id="0677b07"></a>瓦石刀杖擲餘處。而誤斷命。若比丘經營<a class="t" id="0677b08"></a>作房舍。手失瓦石而誤殺。若土墼材木。<a class="t" id="0677b09"></a>若屋柱櫨棟椽。如是手捉不禁墮而殺者。若<a class="t" id="0677b10"></a>扶病起而死。或還臥而死。若洗浴時死。若服<a class="t" id="0677b11"></a>藥時死。將入房時死。將出房時死。或將<a class="t" id="0677b12"></a>日中坐時死。或在蔭處而死。作如是眾多<a class="t" id="0677b13"></a>事。無有害心而死者無犯無犯者。最初未<a class="t" id="0677b14"></a>制戒癡狂心亂痛惱所纏。<span class="rule-number">六十一竟</span></p>
<a class="t" id="0677b15"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bu-vb-pc60">◀ Pācittiyā 60</a><a class="top" href="#">
▲ TOP </a><a class="next" href="/zh/zh-dg-bu-vb-pc62">Pācittiyā 62 ▶</a>
</div>
</body>
</html>