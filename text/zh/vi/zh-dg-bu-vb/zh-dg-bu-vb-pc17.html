<!DOCTYPE html>
<html data-prev="zh-dg-bu-vb-pc16" data-next="zh-dg-bu-vb-pc18">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bu-vb-pc17">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 17</span><span class="mirror-right">波逸提一十七</span>
</h1>
</div>
<p>
<a class="sc" id="1"></a>
<a class="t-linehead" id="0645c09"></a>
爾時佛在舍衛國祇樹給孤獨園。爾時六群<a class="t" id="0645c10"></a>比丘及十七群比丘。在拘薩羅曠野道中行<a class="t" id="0645c11"></a>至小住處。時十七群比丘語六群比丘言。<a class="t" id="0645c12"></a>長老先去敷臥具。六群報言。汝自去我何<a class="t" id="0645c13"></a>豫汝事。六群比丘是十七群比丘上座。彼如<a class="t" id="0645c14"></a>是言。長老是我等上座。長老先去敷臥具。我<a class="t" id="0645c15"></a>等當次第敷之。六群報言。汝但去我不敷。<a class="t" id="0645c16"></a>十七群比丘淨潔自喜。入寺裏掃灑房舍令<a class="t" id="0645c17"></a>淨。敷好臥具於中止宿。時六群比丘。知十<a class="t" id="0645c18"></a>七群入寺掃灑房舍淨潔敷好臥具已。即<a class="t" id="0645c19"></a>往入房語言。長老起隨次坐。語言我等不<a class="t" id="0645c20"></a>起。六群即問言。汝等今幾歲耶。十七群比丘<a class="t" id="0645c21"></a>報言。長老實是我等上座。我先已語上座先<a class="t" id="0645c22"></a>敷我等後次第敷。今已坐不能起。今已逼暮<a class="t" id="0645c23"></a>但當盡共宿。爾時六群比丘強牽瞋不喜驅<a class="t" id="0645c24"></a>出房。時十七群比丘高聲言。莫爾諸賢莫<a class="t" id="0645c25"></a>爾諸賢。時比房比丘聞之即問言。汝等何故<a class="t" id="0645c26"></a>高聲大喚。時十七群比丘具以此事說之。<a class="t" id="0645c27"></a>其中有少欲知足行頭陀樂學戒知慚愧<a class="t" id="0645c28"></a>者。嫌責六群比丘。云何瞋不喜強牽十七<a class="t" id="0645c29"></a>群比丘驅出僧房。時諸比丘往世尊所。頭<a class="t" id="0646a01"></a>面禮足在一面坐。以此因緣具白世尊。世<a class="t" id="0646a02"></a>尊爾時以此因緣集比丘僧。呵責六群比<a class="t" id="0646a03"></a>丘。汝所為非。非威儀非沙門法非淨行<a class="t" id="0646a04"></a>非隨順行。所不應為。云何六群比丘。瞋不<a class="t" id="0646a05"></a>喜強牽十七群比丘驅出僧房耶。世尊<a class="t" id="0646a06"></a>以無數方便呵責六群比丘已告諸比丘。<a class="t" id="0646a07"></a>此癡人多種有漏處最初犯戒。自今已去與<a class="t" id="0646a08"></a>比丘結戒。集十句義乃至正法久住。欲說<a class="t" id="0646a09"></a>戒者當如是說。若比丘。瞋他比丘不喜<a class="t" id="0646a10"></a>僧房舍中住。若自牽出教他牽出波逸提。<a class="t" id="0646a11"></a>比丘義如上說。僧房者如上。若比丘瞋他<a class="t" id="0646a12"></a>比丘不喜在僧房舍中。若自牽若教人牽。<a class="t" id="0646a13"></a>隨所牽多少隨出房波逸提。若牽多人出<a class="t" id="0646a14"></a>多戶。多波逸提。若牽多人出一戶。多波逸<a class="t" id="0646a15"></a>提。若牽一人出多戶。多波逸提。若牽一人<a class="t" id="0646a16"></a>出一戶。一波逸提。若持他物出突吉羅。若<a class="t" id="0646a17"></a>持物擲著戶外突吉羅。若閉他著戶外突<a class="t" id="0646a18"></a>吉羅。比丘尼波逸提。式叉摩那沙彌沙彌尼<a class="t" id="0646a19"></a>突吉羅是謂為犯。不犯者。無恚恨心隨次<a class="t" id="0646a20"></a>第出若共宿二夜至三夜遣未受戒人出。<a class="t" id="0646a21"></a>若破戒若破見若破威儀。若為他所舉<a class="t" id="0646a22"></a>若為他所擯若應擯。以是因緣故有命<a class="t" id="0646a23"></a>難梵行難。驅逐如此人等無犯。無犯者。最<a class="t" id="0646a24"></a>初未制戒。癡狂心亂痛惱所纏。<span class="rule-number">十七竟</span></p>
<a class="t" id="0646a25"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bu-vb-pc16">◀ Pācittiyā 16</a><a class="top" href="#">
▲ TOP </a><a class="next" href="/zh/zh-dg-bu-vb-pc18">Pācittiyā 18 ▶</a>
</div>
</body>
</html>