<!DOCTYPE html>
<html data-prev="zh-dg-bu-vb-sk44" data-next="zh-dg-bu-vb-sk46">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bu-vb-sk45">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 45</span><span class="mirror-right">應當學法四十五</span>
</h1>
</div>
<p>
<a class="sc" id="1"></a>
<a class="t-linehead" id="0708b04"></a>
爾時佛在舍衛國祇樹給孤獨園。爾時有居<a class="t" id="0708b05"></a>士。請諸比丘供設種種好食。即夜辦具。明<a class="t" id="0708b06"></a>日往白時到。諸比丘。著衣持<span class="gaiji">鉢
<!--gaiji,缽,1[金*本],2&#x9262;,3-->
</span>往詣其家<a class="t" id="0708b07"></a>就座而坐。居士手自斟酌飲食。時有六群<a class="t" id="0708b08"></a>比丘振手而食。居士見已嫌言。此沙門釋子<a class="t" id="0708b09"></a>無有慚愧。乃至何有正法。如上食如似王<a class="t" id="0708b10"></a>若王大臣。時諸比丘聞。其中有少欲知足<a class="t" id="0708b11"></a>行頭陀樂學戒知慚愧者。嫌責已往世尊<a class="t" id="0708b12"></a>所。頭面禮足在一面坐。以此因緣具白世<a class="t" id="0708b13"></a>尊。世尊爾時以此因緣集比丘僧。如上呵<a class="t" id="0708b14"></a>責。乃至最初犯戒已。告諸比丘。自今已去<a class="t" id="0708b15"></a>與比丘結戒。集十句義乃至正法久住。欲<a class="t" id="0708b16"></a>說戒者當如是說。不得振手食。尸叉罽<a class="t" id="0708b17"></a>賴尼。若比丘故作振手食。犯應懺突吉羅。<a class="t" id="0708b18"></a>以故作故。犯非威儀突吉羅。若不故作犯<a class="t" id="0708b19"></a>突吉羅。比丘尼乃至沙彌沙彌尼突吉羅。是<a class="t" id="0708b20"></a>謂為犯。不犯者。或時有如是病。或食中有<a class="t" id="0708b21"></a>草有蟲。或時手有不淨欲振去之。或有<a class="t" id="0708b22"></a>未受食手觸而污手振去之無犯。無犯者。<a class="t" id="0708b23"></a>最初未制戒。癡狂心亂痛惱所纏。<span class="rule-number">四十五竟</span></p>
<a class="t" id="0708b24"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-dg-bu-vb-sk44">◀ Sekhiyā 44</a><a class="top" href="#">
▲ TOP </a><a class="next" href="/zh/zh-dg-bu-vb-sk46">Sekhiyā 46 ▶</a>
</div>
</body>
</html>