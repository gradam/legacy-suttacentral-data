<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-dg-bu-vb-pc49">
<article>
<hgroup class="mirror">
<h2 class="mirror-row">
<span class="mirror-left">Dharmaguptaka Vinaya</span>
<span class="mirror-right">四分律</span> </h2>
<h3 class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </h3>
<h1 class="mirror-row">
<span class="mirror-left">Pācittiya 49</span><span class="mirror-right">波逸提四十九</span>
</h1>
</hgroup>
<p>
<a class="sc" id="1"></a>
<a class="t-linehead" id="0670a03"></a>
爾時佛在舍衛國祇樹給孤獨園。爾時六群<a class="t" id="0670a04"></a>比丘。時有因緣至軍中宿。時諸居士見自<a class="t" id="0670a05"></a>相謂言。我等為恩愛故在此宿耳。而此<a class="t" id="0670a06"></a>沙門復在此何為耶。爾時諸比丘聞。中有<a class="t" id="0670a07"></a>少欲知足行頭陀樂學戒知慚愧者。嫌責<a class="t" id="0670a08"></a>六群比丘言。世尊制戒有時因緣乃得至<a class="t" id="0670a09"></a>軍中。汝等云何乃於軍中止宿耶。爾時諸<a class="t" id="0670a10"></a>比丘往至世尊所。以此因緣具白世尊。<a class="t" id="0670a11"></a>世尊以此因緣集比丘僧。呵責六群比丘。<a class="t" id="0670a12"></a>汝所為非。非威儀非沙門法非淨行非隨<a class="t" id="0670a13"></a>順行。所不應為。云何六群比丘。有時因緣<a class="t" id="0670a14"></a>得至軍中。汝等何事乃在軍中宿耶。世尊<a class="t" id="0670a15"></a>以無數方便呵責六群比丘已告諸比丘。<a class="t" id="0670a16"></a>此癡人多種有漏處最初犯戒。自今已去與<a class="t" id="0670a17"></a>比丘結戒。集十句義乃至正法久住。欲說<a class="t" id="0670a18"></a>戒者當如是說。若比丘有因緣聽至軍中<a class="t" id="0670a19"></a>二宿三宿。過者波逸提。比丘義如上。若比丘<a class="t" id="0670a20"></a>有因緣欲至軍中得二宿住。至第三宿<a class="t" id="0670a21"></a>明相未出時應離見聞處。彼比丘軍中二<a class="t" id="0670a22"></a>宿已。至第三宿明相未出不離見聞處。<a class="t" id="0670a23"></a>明相出波逸提。若離見處至聞處突吉羅。<a class="t" id="0670a24"></a>離聞處至見處突吉羅。比丘尼波逸提。式<a class="t" id="0670a25"></a>叉摩那沙彌沙彌尼突吉羅。是謂為犯。不犯<a class="t" id="0670a26"></a>者。得二宿已至第三宿明相未出離見<a class="t" id="0670a27"></a>聞處。若水陸道斷。若惡獸難。盜賊難。水大<a class="t" id="0670a28"></a>漲。為勢力者所執留。或被繫閉。或梵行<a class="t" id="0670a29"></a>難命難。得至二宿軍中住至三宿明相<a class="t" id="0670b01"></a>未出不離見聞處不犯。不犯者。最初<a class="t" id="0670b02"></a>未制戒。癡狂心亂痛惱所纏。<span class="rule-number">四十九竟</span></p>
<a class="t" id="0670b03"></a>
<p class="endsection">
<span class="t-juanname">四分律卷第十五</span><a class="t" id="0671a01"></a><a class="t" id="0671a02"></a></p>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bu-vb-pc48">◀ Pācittiyā 48</a><a class="top" href="#">
▲ TOP </a><a class="next" href="/zh/zh-dg-bu-vb-pc50">Pācittiyā 50 ▶</a>
</div>
</body>
</html>