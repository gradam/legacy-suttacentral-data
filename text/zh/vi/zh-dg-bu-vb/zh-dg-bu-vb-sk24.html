<!DOCTYPE html>
<html data-prev="zh-dg-bu-vb-sk23" data-next="zh-dg-bu-vb-sk25">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bu-vb-sk24">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 24</span><span class="mirror-right">應當學法二十四</span>
</h1>
</div>
<p>
<a class="sc" id="1"></a>
<a class="t-linehead" id="0702b01"></a>
爾時佛在舍衛國祇樹給孤獨園。時六群比<a class="t" id="0702b02"></a>丘。戲笑行入白衣舍。時諸居士見皆譏嫌言。<a class="t" id="0702b03"></a>此沙門釋子不知慚愧受取無厭。外自稱<a class="t" id="0702b04"></a>言。我知正法。如是有何正法。戲笑行入白<a class="t" id="0702b05"></a>衣舍。如似獼猴。時諸比丘聞。其中有少欲<a class="t" id="0702b06"></a>知足行頭陀樂學戒知慚愧者。嫌責六群<a class="t" id="0702b07"></a>比丘言。云何汝等戲笑行入白衣舍。時諸比<a class="t" id="0702b08"></a>丘往世尊所。頭面禮足在一面坐。以此因<a class="t" id="0702b09"></a>緣具白世尊。世尊爾時以此因緣集比丘<a class="t" id="0702b10"></a>僧。呵責六群比丘言。汝所為非。非威儀非<a class="t" id="0702b11"></a>沙門法。非淨行非隨順行。所不應為。云<a class="t" id="0702b12"></a>何汝等戲笑行入白衣舍。以無數方便。呵<a class="t" id="0702b13"></a>責六群比丘已告諸比丘。此癡人多種有<a class="t" id="0702b14"></a>漏處最初犯戒。自今已去與比丘結戒。集<a class="t" id="0702b15"></a>十句義乃至正法久住。欲說戒者當如是<a class="t" id="0702b16"></a>說。不得戲笑行入白衣舍。式叉迦羅尼。比<a class="t" id="0702b17"></a>丘義如上。戲笑者露齒而笑。若比丘。故作<a class="t" id="0702b18"></a>戲笑行入白衣舍。犯應懺突吉羅。以故作<a class="t" id="0702b19"></a>故。犯非威儀突吉羅。若不故作犯突吉羅。<a class="t" id="0702b20"></a>比丘尼突吉羅。式叉摩那沙彌沙彌尼突吉<a class="t" id="0702b21"></a>羅。是謂為犯。不犯者。或時有如是病。或脣<a class="t" id="0702b22"></a>痛不覆齒。或念法歡喜而笑無犯。無犯者。<a class="t" id="0702b23"></a>最初未制戒。癡狂心亂痛惱所纏。<span class="rule-number">二十四竟</span></p>
<a class="t" id="0702b24"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bu-vb-sk23">◀ Sekhiyā 23</a><a class="top" href="#">
▲ TOP </a><a class="next" href="/zh/zh-dg-bu-vb-sk25">Sekhiyā 25 ▶</a>
</div>
</body>
</html>