<!DOCTYPE html>
<html data-prev="zh-dg-bu-vb-pc87" data-next="zh-dg-bu-vb-pc89">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bu-vb-pc88">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 88</span><span class="mirror-right">波逸提八十八</span>
</h1>
</div>
<p>
<a class="sc" id="1"></a>
<a class="t-linehead" id="0694c05"></a>
爾時佛在舍衛國祇樹給孤獨園。時諸比丘<a class="t" id="0694c06"></a>患癰瘡疥種種瘡病。膿血流出污身污衣<a class="t" id="0694c07"></a>污臥具。諸比丘往白佛。佛言。自今已去聽<a class="t" id="0694c08"></a>諸比丘畜覆瘡衣。時諸比丘覆瘡衣<span class="gaiji">麁
<!--gaiji,麤,1[色-巴+鹿],2&#x9E81;,3-->
</span>。多<a class="t" id="0694c09"></a>毛著瘡舉衣時患痛。比丘白佛。佛言。自<a class="t" id="0694c10"></a>今已去聽諸比丘以大價細軟衣覆瘡上<a class="t" id="0694c11"></a>著涅槃僧。若至白衣家請坐時。應語言<a class="t" id="0694c12"></a>我有患。若主人語言。但坐。當褰上涅槃僧。<a class="t" id="0694c13"></a>以此衣覆瘡而坐。時六群比丘聞世尊聽<a class="t" id="0694c14"></a>作覆瘡衣。便多作廣長覆瘡衣。諸比丘<a class="t" id="0694c15"></a>見即問言。世尊制戒。畜三衣不得過長。此<a class="t" id="0694c16"></a>是何衣。六群比丘報言。是我等覆瘡衣。諸<a class="t" id="0694c17"></a>比丘聞。嫌責六群比丘。云何汝等。多作廣<a class="t" id="0694c18"></a>長覆瘡衣。時諸比丘往世尊所。頭面禮足<a class="t" id="0694c19"></a>在一面坐。以此因緣具白世尊。世尊以<a class="t" id="0694c20"></a>此因緣集比丘僧。呵責六群比丘言。汝所<a class="t" id="0694c21"></a>為非。非威儀非沙門法非淨行非隨順行<a class="t" id="0694c22"></a>所不應為。云何汝等。多作廣長覆瘡衣。<a class="t" id="0694c23"></a>爾時世尊。以無數方便呵責六群比丘已<a class="t" id="0694c24"></a>告諸比丘言。此癡人多種有漏處最初犯戒。<a class="t" id="0694c25"></a>自今已去。與比丘結戒。集十句義乃至正<a class="t" id="0694c26"></a>法久住。欲說戒者當如是說。若比丘。作覆<a class="t" id="0694c27"></a>瘡衣當應量作。是中量者。長佛四<span class="gaiji">搩
<!--gaiji,,1[打-丁+桀],2&#x6429;,3-->
</span>手<a class="t" id="0694c28"></a>廣二<span class="gaiji">搩
<!--gaiji,,1[打-丁+桀],2&#x6429;,3-->
</span>手。裁竟過者波逸提。比丘義如上。<a class="t" id="0694c29"></a>覆瘡衣者。有種種瘡病持用覆身。若長<a class="t" id="0695a01"></a>中應量廣中不應量。廣中應量長中不應<a class="t" id="0695a02"></a>量。若廣長俱不應量。自作成者波逸提。不<a class="t" id="0695a03"></a>成者突吉羅。教人作成者波逸提。不成突<a class="t" id="0695a04"></a>吉羅。若為他作成不成者盡突吉羅。比丘尼<a class="t" id="0695a05"></a>突吉羅。式叉摩那沙彌沙彌尼突吉羅。是謂<a class="t" id="0695a06"></a>為犯。不犯者。應量作。或減量作。若從他得<a class="t" id="0695a07"></a>裁割如量。如疊作兩重無犯。無犯者。最初<a class="t" id="0695a08"></a>未制戒。癡狂心亂痛惱所纏。<span class="rule-number">八十八竟</span></p>
<a class="t" id="0695a09"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-dg-bu-vb-pc87">◀ Pācittiyā 87</a><a class="top" href="#">
▲ TOP </a><a class="next" href="/zh/zh-dg-bu-vb-pc89">Pācittiyā 89 ▶</a>
</div>
</body>
</html>