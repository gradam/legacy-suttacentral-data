<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-dg-bu-vb-pc71">
<article>
<hgroup class="mirror">
<h2 class="mirror-row">
<span class="mirror-left">Dharmaguptaka Vinaya</span>
<span class="mirror-right">四分律</span> </h2>
<h3 class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </h3>
<h1 class="mirror-row">
<span class="mirror-left">Pācittiya 71</span><span class="mirror-right">波逸提之七十一</span>
</h1>
</hgroup>
<a class="t-juannumber" id="juan-18"></a>
<p class="suttainfo">
<span class="t-juanname">四分律卷第十八<span class="t-note">（初分之十八）</span><a class="t" id="0685b03"></a><a class="t" id="0685b04"></a></span><br>
<span class="t-byline">姚秦罽賓三藏佛陀耶舍<a class="t" id="0685b05"></a>共竺佛念等譯</span><a class="t" id="0685b06"></a><br>
<span class="t-headname">九十單提法八</span><a class="t" id="0685b07"></a></p>
<p>
<a class="sc" id="1"></a>
<a class="t-linehead" id="0685b07"></a>
◎爾時佛在拘睒毘國瞿師羅園中。爾時闡<a class="t" id="0685b08"></a>陀比丘。餘比丘如法諫時。作如是言。我今<a class="t" id="0685b09"></a>不學此戒。當問餘智慧持律比丘。時諸比<a class="t" id="0685b10"></a>丘聞。其中有少欲知足行頭陀樂學戒知<a class="t" id="0685b11"></a>慚愧者。嫌責闡陀比丘言。云何諸比丘如法<a class="t" id="0685b12"></a>諫時。便作如是言。我今不學此戒。當問<a class="t" id="0685b13"></a>餘智慧持律比丘。爾時諸比丘往世尊所。<a class="t" id="0685b14"></a>頭面禮足在一面坐。以此因緣具白世尊。<a class="t" id="0685b15"></a>世尊爾時以此因緣集比丘僧。呵責闡陀<a class="t" id="0685b16"></a>比丘言。汝所為非。非威儀非沙門法非淨<a class="t" id="0685b17"></a>行非隨順行。所不應為。云何闡陀比丘。餘<a class="t" id="0685b18"></a>比丘如法諫時。作如是語。我今不學此戒。<a class="t" id="0685b19"></a>當問餘智慧持律比丘。以無數方便呵責<a class="t" id="0685b20"></a>闡陀已告諸比丘。此癡人多種有漏處最初<a class="t" id="0685b21"></a>犯戒。自今已去與比丘結戒。集十句義乃<a class="t" id="0685b22"></a>至正法久住。欲說戒者當如是說。若比丘。<a class="t" id="0685b23"></a>餘比丘如法諫時如是語。我今不學此戒。<a class="t" id="0685b24"></a>當難問餘智慧持律比丘者波逸提。若為<a class="t" id="0685b25"></a>知為學故應難問。比丘義如上。如法者。<a class="t" id="0685b26"></a>如法如律如佛所教。彼比丘如法諫此比<a class="t" id="0685b27"></a>丘時。此比丘作是語。我今不學此戒。當<a class="t" id="0685b28"></a>難問餘智慧持律比丘。若說而了了波逸<a class="t" id="0685b29"></a>提。不了了者突吉羅。比丘尼波逸提。式叉摩<a class="t" id="0685c01"></a>那沙彌沙彌尼突吉羅。是謂為犯。不犯者。彼<a class="t" id="0685c02"></a>諫比丘癡不解故。此比丘作如是語汝<a class="t" id="0685c03"></a>還問汝和上阿闍梨。汝可更學問誦經。若<a class="t" id="0685c04"></a>其事實爾。或戲笑語或疾疾語或獨語或夢<a class="t" id="0685c05"></a>中語。或欲說是錯說彼無犯。無犯者。最<a class="t" id="0685c06"></a>初未制戒。癡狂心亂痛惱所纏。<span class="rule-number">七十一竟</span></p>
<a class="t" id="0685c07"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bu-vb-pc70">◀ Pācittiyā 70</a><a class="top" href="#">
▲ TOP </a><a class="next" href="/zh/zh-dg-bu-vb-pc72">Pācittiyā 72 ▶</a>
</div>
</body>
</html>