<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-dg-bu-vb-pc40">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 40</span><span class="mirror-right">波逸提四十</span>
</h1>
</div>
<p>
<a class="sc" id="1"></a>
<a class="t-linehead" id="0664a12"></a>
爾時佛在舍衛國祇樹給孤獨園。時跋難陀<a class="t" id="0664a13"></a>釋子。有一商主為檀越。時跋難陀釋子。時<a class="t" id="0664a14"></a>到著衣持<span class="gaiji">鉢
<!--gaiji,缽,1[金*本],2&#x9262;,3-->
</span>。詣彼商賈家作如是言。我<a class="t" id="0664a15"></a>今欲得雜食。商賈問言。今有何患乃思此<a class="t" id="0664a16"></a>食。報言。無所患苦但意欲得雜食耳。商賈<a class="t" id="0664a17"></a>報言。我曹賈客常買賣生活。猶尚不能得<a class="t" id="0664a18"></a>雜食。況乃出家人。時乞食比丘聞此語。嫌<a class="t" id="0664a19"></a>責跋難陀釋子。云何自為身乞求如是美<a class="t" id="0664a20"></a>食。時乞食比丘食訖。還至僧伽藍中。以此<a class="t" id="0664a21"></a>因緣向諸比丘說。其中有少欲知足行頭<a class="t" id="0664a22"></a>陀樂學戒知慚愧者。嫌責跋難陀釋子。云<a class="t" id="0664a23"></a>何自為身乞如是美食。爾時諸比丘往<a class="t" id="0664a24"></a>至世尊所。頭面禮足在一面坐。以此因<a class="t" id="0664a25"></a>緣具白世尊。世尊以此因緣集比丘僧。無<a class="t" id="0664a26"></a>數方便呵責跋難陀釋子。汝所為非。非威<a class="t" id="0664a27"></a>儀非沙門法非淨行非隨順行。所不應<a class="t" id="0664a28"></a>為。云何跋難陀釋子。自為身乞求如是美<a class="t" id="0664a29"></a>食。世尊以無數方便呵責跋難陀釋子已<a class="t" id="0664b01"></a>告諸比丘。跋難陀癡人。多種有漏處最初犯<a class="t" id="0664b02"></a>戒。自今已去與比丘結戒。集十句義乃至<a class="t" id="0664b03"></a>正法久住。欲說戒者當如是說。若有如是<a class="t" id="0664b04"></a>美食乳酪魚及肉。若比丘如是美食自為身<a class="t" id="0664b05"></a>索食者波逸提。如是世尊與比丘結戒。時<a class="t" id="0664b06"></a>諸病比丘。聞此語已皆畏慎不敢乞。不敢<a class="t" id="0664b07"></a>為病比丘乞。得食已不敢食。佛言自今已<a class="t" id="0664b08"></a>去聽病比丘乞彼人。亦聽為病比丘乞。<a class="t" id="0664b09"></a>乞得已聽食之。自今已去當如是說戒。若<a class="t" id="0664b10"></a>得好美飲食乳酪魚及肉。若比丘如此美飲<a class="t" id="0664b11"></a>食。無病自為身索者波逸提。比丘義如上。<a class="t" id="0664b12"></a>美食者乳酪魚及肉。病者乃至一坐間不堪<a class="t" id="0664b13"></a>食竟。若比丘無病自為身乞如此美食食<a class="t" id="0664b14"></a>咽咽波逸提。比丘尼突吉羅。式叉摩那沙彌<a class="t" id="0664b15"></a>沙彌尼突吉羅。是謂為犯。不犯者。病人自<a class="t" id="0664b16"></a>乞。為病人乞。乞得而食。或已為彼彼為<a class="t" id="0664b17"></a>己。若不乞而得無犯。無犯者。最初未制戒。<a class="t" id="0664b18"></a>癡狂心亂痛惱所纏。<span class="rule-number">四十竟</span></p>
<a class="t" id="0664b19"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bu-vb-pc39">◀ Pācittiyā 39</a><a class="top" href="#">
▲ TOP </a><a class="next" href="/zh/zh-dg-bu-vb-pc41">Pācittiyā 41 ▶</a>
</div>
</body>
</html>