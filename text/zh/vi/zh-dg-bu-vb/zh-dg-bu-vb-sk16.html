<!DOCTYPE html>
<html data-prev="zh-dg-bu-vb-sk15" data-next="zh-dg-bu-vb-sk17">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bu-vb-sk16">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 16</span><span class="mirror-right">應當學法一十六</span>
</h1>
</div>
<p>
<a class="sc" id="1"></a>
<a class="t-linehead" id="0701a13"></a>
爾時世尊在舍衛國祇樹給孤獨園。時六群<a class="t" id="0701a14"></a>比丘。掉臂行入白衣舍。時諸居士見皆譏嫌<a class="t" id="0701a15"></a>言。此沙門釋子不知慚愧。外自稱言。我知<a class="t" id="0701a16"></a>正法。如是有何正法。今掉臂行入白衣舍。<a class="t" id="0701a17"></a>似如國王大臣長者居士種。時諸比丘聞。<a class="t" id="0701a18"></a>其中有少欲知足行頭陀樂學戒知慚愧<a class="t" id="0701a19"></a>者。嫌責六群比丘言。汝等云何掉臂行入<a class="t" id="0701a20"></a>白衣舍。呵責已往世尊所。頭面禮足在一<a class="t" id="0701a21"></a>面坐。以此因緣具白世尊。世尊爾時以此<a class="t" id="0701a22"></a>因緣集比丘僧。呵責六群比丘言。汝所為<a class="t" id="0701a23"></a>非。非威儀非沙門法非淨行非隨順行。<a class="t" id="0701a24"></a>所不應為。云何汝等掉臂行入白衣舍。爾<a class="t" id="0701a25"></a>時世尊以無數方便呵責六群比丘已告<a class="t" id="0701a26"></a>諸比丘。此癡人多種有漏處最初犯戒。自今<a class="t" id="0701a27"></a>已去與比丘結戒。集十句義乃至正法久住。<a class="t" id="0701a28"></a>欲說戒者當如是說。不得掉臂行入白<a class="t" id="0701a29"></a>衣舍。式叉迦羅尼。比丘義如上。掉臂者垂<a class="t" id="0701b01"></a>臂前<span class="gaiji">却
<!--gaiji,卻,1[去*ㄗ],2&#x5374;,3-->
</span>。若比丘。故作掉臂行入白衣舍。犯<a class="t" id="0701b02"></a>應懺突吉羅。以故作故。犯非威儀突吉羅。<a class="t" id="0701b03"></a>若不故作犯突吉羅。比丘尼突吉羅。式叉<a class="t" id="0701b04"></a>摩那沙彌沙彌尼突吉羅。是謂為犯。不犯者。<a class="t" id="0701b05"></a>或時有如是病。或為人所打舉手遮。或值<a class="t" id="0701b06"></a>暴象來。或師子惡獸盜賊。或逢擔棘刺人<a class="t" id="0701b07"></a>來舉手遮。或浮渡河水。或跳渡坑塹。或泥<a class="t" id="0701b08"></a>水。或共伴行不及以手招喚無犯。無犯者。<a class="t" id="0701b09"></a>最初未制戒。癡狂心亂痛惱所纏。<span class="rule-number">十六竟</span></p>
<a class="t" id="0701b10"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bu-vb-sk15">◀ Sekhiyā 15</a><a class="top" href="#">
▲ TOP </a><a class="next" href="/zh/zh-dg-bu-vb-sk17">Sekhiyā 17 ▶</a>
</div>
</body>
</html>