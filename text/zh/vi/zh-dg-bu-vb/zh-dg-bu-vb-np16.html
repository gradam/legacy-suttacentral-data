<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-dg-bu-vb-np16">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 16</span>
<span class="mirror-right">尼薩耆波逸提一十六</span> </h1>
</div>
<p>
<a class="sc" id="1"></a>
<a class="t-linehead" id="0617b23"></a>
爾時世尊。在舍衛國祇樹給孤獨園。時跋<a class="t" id="0617b24"></a>難陀釋子道路行。多得羊毛貫杖頭擔在<a class="t" id="0617b25"></a>道行。諸居士見嫌責言。沙門釋子云何販賣<a class="t" id="0617b26"></a>羊毛。即問言。大德此羊毛賣不。諸比丘聞此<a class="t" id="0617b27"></a>語已。其中有少欲知足行頭陀樂學戒知<a class="t" id="0617b28"></a>慚愧者。嫌責跋難陀言。云何取羊毛貫杖<a class="t" id="0617b29"></a>頭擔在道行耶。諸比丘往世尊所。頭面禮<a class="t" id="0617c01"></a>足在一面坐。以此因緣具白世尊。世尊<a class="t" id="0617c02"></a>以此因緣集比丘僧。呵責跋難陀釋子。汝<a class="t" id="0617c03"></a>所為非。非威儀非沙門法非淨行非隨<a class="t" id="0617c04"></a>順行。所不應為。云何自取羊毛擔在道<a class="t" id="0617c05"></a>行。乃為居士所譏。世尊以無數方便呵責<a class="t" id="0617c06"></a>已。告諸比丘。此癡人多種有漏處最初犯戒。<a class="t" id="0617c07"></a>自今已去與比丘結戒。集十句義乃至正<a class="t" id="0617c08"></a>法久住。欲說戒者當如是說若比丘道路<a class="t" id="0617c09"></a>行得羊毛若無人持得自持乃至三由旬。<a class="t" id="0617c10"></a>若無人持自持過三由旬尼薩耆波逸提。<a class="t" id="0617c11"></a>比丘義如上。若比丘在道行。若在住處得<a class="t" id="0617c12"></a>羊毛須者應取。若無人持自持至三由<a class="t" id="0617c13"></a>旬。若有人持應語彼人言。我今有此物<a class="t" id="0617c14"></a>當助我持。乃至彼處比丘於此中間不得<a class="t" id="0617c15"></a>助持。若助持突吉羅。若令比丘尼持過三由<a class="t" id="0617c16"></a>旬突吉羅。若令式叉摩那沙彌沙彌尼持過<a class="t" id="0617c17"></a>三由旬突吉羅。除羊毛若持餘物拘遮<a class="t" id="0617c18"></a>羅。若乳葉草若芻摩若麻若廁羅婆尼。持<a class="t" id="0617c19"></a>過三由旬者突吉羅。若復擔餘物著杖<a class="t" id="0617c20"></a>頭行者亦突吉羅。此尼薩耆應捨與僧。若<a class="t" id="0617c21"></a>眾多人若一人。不得別眾捨。若捨不成捨<a class="t" id="0617c22"></a>突吉羅。捨與僧時。應往僧中。偏露右肩<a class="t" id="0617c23"></a>脫革屣向上座禮。右膝著地合掌作如是<a class="t" id="0617c24"></a>白。大德僧聽。我某甲比丘擔羊毛行過三<a class="t" id="0617c25"></a>由旬犯捨墮。今捨與僧。捨已當懺悔。前受<a class="t" id="0617c26"></a>懺人當作白。大德僧聽。此某甲比丘擔<a class="t" id="0617c27"></a>羊毛行過三由旬犯捨墮。今捨與僧若僧<a class="t" id="0617c28"></a>時到僧忍聽。我受某甲比丘懺。白如是。作<a class="t" id="0617c29"></a>是白已然後受懺。當語彼比丘言。自責<a class="t" id="0618a01"></a>汝心。比丘報言爾。僧即當還彼比丘羊毛。<a class="t" id="0618a02"></a>作白二羯磨。應如是與。僧中應差堪能羯<a class="t" id="0618a03"></a>磨人如上作如是白。大德僧聽。此某甲比<a class="t" id="0618a04"></a>丘。擔羊毛行過三由旬犯捨墮。今捨與<a class="t" id="0618a05"></a>僧。若僧時到僧忍聽。還某甲比丘羊毛。白<a class="t" id="0618a06"></a>如是。大德僧聽。此某甲比丘。擔羊毛行過<a class="t" id="0618a07"></a>三由旬犯捨墮。今捨與僧。僧今持此羊毛<a class="t" id="0618a08"></a>還此比丘。誰諸長老忍。僧持此羊毛還此<a class="t" id="0618a09"></a>比丘者默然。誰不忍者說。僧已忍。與某甲<a class="t" id="0618a10"></a>比丘羊毛竟。僧忍默然故。是事如是持。<a class="t" id="0618a11"></a>若比丘僧中捨竟不還者突吉羅。若復有人<a class="t" id="0618a12"></a>教言莫還者突吉羅。若復轉作淨施。若遣<a class="t" id="0618a13"></a>與人。若數數用。一切突吉羅。比丘尼式叉<a class="t" id="0618a14"></a>摩那沙彌沙彌尼一切突吉羅。是謂為犯。<a class="t" id="0618a15"></a>不犯者若持至三由旬。若減三由旬若有人<a class="t" id="0618a16"></a>與持者語使持。乃至某處中間更不助擔。<a class="t" id="0618a17"></a>使比丘尼式叉摩那沙彌沙彌尼擔三由旬。<a class="t" id="0618a18"></a>若擔毳莊毳繩。若擔頭毛項上毛<span class="gaiji">脚
<!--gaiji,腳,1[腳-谷+去],2&#x811A;,3-->
</span>毛。<a class="t" id="0618a19"></a>若作帽。若作攝熱巾。若裹革屣。盡無<a class="t" id="0618a20"></a>犯。無犯者。最初未制戒。癡狂心亂痛惱所<a class="t" id="0618a21"></a>纏。<span class="rule-number">十六竟</span></p>
<a class="t" id="0618a22"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bu-vb-np15">◀ Nissaggiyā Pācittiyā 15</a><a class="top" href="#">
▲ TOP </a><a class="next" href="/zh/zh-dg-bu-vb-np17">Nissaggiyā Pācittiyā 17 ▶</a>
</div>
</body>
</html>