<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-dg-bu-vb-pc37">
<article>
<hgroup class="mirror">
<h2 class="mirror-row">
<span class="mirror-left">Dharmaguptaka Vinaya</span>
<span class="mirror-right">四分律</span> </h2>
<h3 class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </h3>
<h1 class="mirror-row">
<span class="mirror-left">Pācittiya 37</span><span class="mirror-right">波逸提三十七</span>
</h1>
</hgroup>
<p>
<a class="sc" id="1"></a>
<a class="t-linehead" id="0662b08"></a>
爾時佛在羅閱城耆闍崛山中。爾時羅閱城<a class="t" id="0662b09"></a>中人民節會作眾伎樂。時難陀跋難陀二釋<a class="t" id="0662b10"></a>子。到彼看伎難陀跋難陀釋子顏貌端正。<a class="t" id="0662b11"></a>眾人皆共觀看。時有一人語眾人言。汝等<a class="t" id="0662b12"></a>空看視沙門釋子。何不供給飲食供養然<a class="t" id="0662b13"></a>後瞻看。時眾人即與飲食。時難陀跋難陀二<a class="t" id="0662b14"></a>釋子食訖故看伎。向暮還至耆闍崛山。<a class="t" id="0662b15"></a>諸比丘見即問言。汝等何故逼暮行。時難<a class="t" id="0662b16"></a>陀跋難陀以此因緣具向諸比丘說。於時<a class="t" id="0662b17"></a>日暮迦留陀夷。著衣持<span class="gaiji">鉢
<!--gaiji,缽,1[金*本],2&#x9262;,3-->
</span>入羅閱城乞食。<a class="t" id="0662b18"></a>天陰闇至。一懷妊婦女家乞食。此婦女持<a class="t" id="0662b19"></a>食出門。值天雷電暫見其面。時婦女怖稱<a class="t" id="0662b20"></a>言。鬼鬼即墮娠。迦留陀夷語言大妹。我<a class="t" id="0662b21"></a>非鬼我是沙門釋子。婦女恚言。沙門釋子<a class="t" id="0662b22"></a>寧自破腹不應夜乞食。時迦留陀夷。聞<a class="t" id="0662b23"></a>此語已還至僧伽藍中。以此因緣向諸比<a class="t" id="0662b24"></a>丘說。其中有少欲知足行頭陀樂學戒知<a class="t" id="0662b25"></a>慚愧者。嫌責難陀跋難陀釋子及迦留陀夷。<a class="t" id="0662b26"></a>云何難陀跋難陀迦留陀夷。非時乞食并觀<a class="t" id="0662b27"></a>伎樂耶。時諸比丘往世尊所。頭面禮足。在<a class="t" id="0662b28"></a>一面坐。以此因緣具白世尊。世尊以此因<a class="t" id="0662b29"></a>緣集比丘僧。無數方便呵責難陀跋難陀<a class="t" id="0662c01"></a>釋子及迦留陀夷。汝所為非。非威儀非<a class="t" id="0662c02"></a>沙門法非淨行非隨順行。所不應為。云<a class="t" id="0662c03"></a>何難陀跋難陀釋子及迦留陀夷。非時乞食<a class="t" id="0662c04"></a>并觀伎樂。世尊以無數方便呵責難陀跋<a class="t" id="0662c05"></a>難陀釋子及迦留陀夷已告諸比丘。自今已<a class="t" id="0662c06"></a>去不得觀伎觀伎者突吉羅自今已去<a class="t" id="0662c07"></a>與比丘結戒。集十句義乃至正法久住。欲<a class="t" id="0662c08"></a>說戒者當如是說。若比丘非時受食食者波<a class="t" id="0662c09"></a>逸提。比丘義如上。時者明相出乃至日<a class="t" id="0662c10"></a>中按此時為法。四天下食亦爾。非時者。<a class="t" id="0662c11"></a>從日中乃至明相未出。食者有二種。佉闍<a class="t" id="0662c12"></a>尼食如上。蒱闍尼五種食如上。若比丘非<a class="t" id="0662c13"></a>時受食食咽咽波逸提。若非時過非時波逸<a class="t" id="0662c14"></a>提。七日過七日波逸提。盡形壽藥無因<a class="t" id="0662c15"></a>緣服者突吉羅。非時非時想波逸提。非時疑<a class="t" id="0662c16"></a>突吉羅。非時時想突吉羅。時非時想突吉羅。<a class="t" id="0662c17"></a>非時疑突吉羅。比丘尼波逸提。式叉摩那<a class="t" id="0662c18"></a>沙彌沙彌尼突吉羅。是謂為犯。不犯者。時<a class="t" id="0662c19"></a>有乞食比丘。見他作黑石蜜中有罽尼。畏<a class="t" id="0662c20"></a>慎不敢非時噉。佛言聽噉無犯。作法應爾。<a class="t" id="0662c21"></a>時有病比丘服吐下藥。比丘煮粥熟頃日<a class="t" id="0662c22"></a>時已過。應煮麥令皮不破漉汁飲之無<a class="t" id="0662c23"></a>犯。若喉中<span class="gaiji">哯<!--gaiji,,1[口*見],2&#x54EF;,3-->
</span>出還咽無犯。無犯者。最初未<a class="t" id="0662c24"></a>制戒。癡狂心亂痛惱所纏。<span class="rule-number">三十七竟</span></p>
<a class="t" id="0662c25"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bu-vb-pc36">◀ Pācittiyā 36</a><a class="top" href="#">
▲ TOP </a><a class="next" href="/zh/zh-dg-bu-vb-pc38">Pācittiyā 38 ▶</a>
</div>
</body>
</html>