<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-dg-bu-vb-np18">
<article>
<hgroup class="mirror">
<h2 class="mirror-row">
<span class="mirror-left">Dharmaguptaka Vinaya</span>
<span class="mirror-right">四分律</span> </h2>
<h3 class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </h3>
<h1 class="mirror-row">
<span class="mirror-left">Nissaggiya Pācittiya 18</span>
<span class="mirror-right">尼薩耆波逸提一十八</span> </h1>
</hgroup>
<p>
<a class="sc" id="1"></a>
<a class="t-linehead" id="0618c22"></a>
爾時佛在羅閱城耆闍崛山中。時城內有<a class="t" id="0618c23"></a>一大臣。與跋難陀親舊知識。彼於異時<a class="t" id="0618c24"></a>大得<span class="gaiji">猪<!--gaiji,豬,1[狂-王+者],2&#x732A;,3-->
</span>肉。即<span class="gaiji">勅<!--gaiji,敕,1[束*力],2&#x52C5;,3-->
</span>其婦。跋難陀釋子是我親友<a class="t" id="0618c25"></a>為其留分。其婦即與留分。時王舍城世人<a class="t" id="0618c26"></a>節會日。作眾伎樂竟夜不眠。時大臣兒亦<a class="t" id="0618c27"></a>在其中竟夜不眠。飢乏問其母言。有殘<a class="t" id="0618c28"></a>肉不。母報言。肉盡。唯有跋難陀釋子肉<a class="t" id="0618c29"></a>在。兒即與母錢語言。持此錢更市肉與跋<a class="t" id="0619a01"></a>難陀。此肉與我。母即取錢與肉。跋難陀釋<a class="t" id="0619a02"></a>子晨朝著衣持<span class="gaiji">鉢
<!--gaiji,缽,1[金*本],2&#x9262;,3-->
</span>詣大臣家就座而坐。時<a class="t" id="0619a03"></a>大臣婦語言。近者大得肉。長者<span class="gaiji">勅
<!--gaiji,敕,1[束*力],2&#x52C5;,3-->
</span>我言。跋<a class="t" id="0619a04"></a>難陀釋子是我知舊。為其留分。我即受<span class="gaiji">勅
<!--gaiji,敕,1[束*力],2&#x52C5;,3-->
</span>。<a class="t" id="0619a05"></a>為大德留分。我兒以節會日戲。竟夜不眠<a class="t" id="0619a06"></a>飢乏來從我索肉。以五錢與我言。更市肉<a class="t" id="0619a07"></a>與跋難陀。此肉與我。我即便與之。今有此<a class="t" id="0619a08"></a>錢正爾市肉。大德可小留待。跋難陀問言。<a class="t" id="0619a09"></a>彼為我故與錢耶。答言爾。若為我故可與<a class="t" id="0619a10"></a>我錢不須肉。時即置錢於地與。時跋難陀<a class="t" id="0619a11"></a>得此錢已。持寄市肆上而去。諸居士見皆<a class="t" id="0619a12"></a>共嫌之。沙門釋子販賣錢財。持錢來置肆<a class="t" id="0619a13"></a>上而去。諸比丘聞。中有少欲知足行頭陀<a class="t" id="0619a14"></a>樂學戒知慚愧者。嫌責跋難陀言。云何自<a class="t" id="0619a15"></a>取錢置肆上而去耶。時王及諸大臣集會共<a class="t" id="0619a16"></a>作是言。沙門釋子得捉金銀若錢。沙門釋<a class="t" id="0619a17"></a>子不捨金銀若錢珍寶珠瓔生像。爾時座中<a class="t" id="0619a18"></a>復有一大臣名曰珠髻。即語諸大臣言。莫<a class="t" id="0619a19"></a>作是言。沙門釋子得捉金銀若錢。不捨珍<a class="t" id="0619a20"></a>寶珠瓔。何以故。我自從如來聞。沙門釋子<a class="t" id="0619a21"></a>不得捉金銀若錢。沙門釋子捨離珍寶珠<a class="t" id="0619a22"></a>瓔。時珠髻大臣。有威勢有能善說。令諸人<a class="t" id="0619a23"></a>歡喜信解。即往詣世尊所。頭面禮足在一<a class="t" id="0619a24"></a>面坐。以此因緣具白世尊。我向所說。於法<a class="t" id="0619a25"></a>無有違失耶。佛告大臣。如汝所說。於正<a class="t" id="0619a26"></a>法中多有所益。無有違失。何以故。沙門釋<a class="t" id="0619a27"></a>子不得捉持金銀若錢。沙門釋子捨離珍<a class="t" id="0619a28"></a>寶珠瓔。不著飾好。汝今當知。若應捉金銀<a class="t" id="0619a29"></a>若錢。不離珠瓔珍寶。亦應受五欲。若受<a class="t" id="0619b01"></a>五欲。非沙門釋子法。大臣。汝今當知。若見<a class="t" id="0619b02"></a>沙門釋子以我為師。而捉金銀若錢珍寶。<a class="t" id="0619b03"></a>則決定知非沙門釋子法。我有如是言。比<a class="t" id="0619b04"></a>丘若為作屋故求材木竹草樹皮得受。不<a class="t" id="0619b05"></a>應自為身受。大臣當知。日月有四患。不明<a class="t" id="0619b06"></a>不淨不能有所照亦無威神。云何為四。阿<a class="t" id="0619b07"></a>修羅煙雲塵霧是日月大患。若遇此患者不<a class="t" id="0619b08"></a>明不淨不能有所照亦無威神。沙門婆羅<a class="t" id="0619b09"></a>門亦有四患。不明不淨不能有所照亦無<a class="t" id="0619b10"></a>威神亦復如是。云何為四。若沙門婆羅門<a class="t" id="0619b11"></a>不捨飲酒不捨婬欲不捨手持金銀不<a class="t" id="0619b12"></a>捨邪命自活。是謂沙門婆羅門四大患。能<a class="t" id="0619b13"></a>令沙門婆羅門不明不淨不能有所照亦<a class="t" id="0619b14"></a>無威神。諸比丘聞。其中有少欲知足行頭<a class="t" id="0619b15"></a>陀樂學戒知慚愧者。嫌責跋難陀已。往<a class="t" id="0619b16"></a>世尊所頭面作禮在一面坐。以此因緣具<a class="t" id="0619b17"></a>白世尊。世尊爾時以此因緣集比丘僧。以<a class="t" id="0619b18"></a>無數方便呵責跋難陀。汝所為非。非威儀<a class="t" id="0619b19"></a>非沙門法非淨行非隨順行。所不應為。<a class="t" id="0619b20"></a>云何自手持錢。著肆上而去耶。呵責已告<a class="t" id="0619b21"></a>諸比丘。此癡人多種有漏處最初犯戒。自今<a class="t" id="0619b22"></a>已去與比丘結戒。集十句義乃至正法久<a class="t" id="0619b23"></a>住。欲說戒者當如是說。若比丘自手捉錢<a class="t" id="0619b24"></a>若金銀若教人捉若置地。受者尼薩耆波逸<a class="t" id="0619b25"></a>提。比丘義如上。錢者上有文像。若比丘自<a class="t" id="0619b26"></a>手捉金銀若錢。教人捉若置地。受尼薩耆<a class="t" id="0619b27"></a>波逸提。此應捨。是中捨者。若彼有信樂守<a class="t" id="0619b28"></a>園人若優婆塞。當語言。此是我所不應汝<a class="t" id="0619b29"></a>當知之。若彼人取還與比丘者。比丘當<a class="t" id="0619c01"></a>為彼人物故受<span class="gaiji">勅
<!--gaiji,敕,1[束*力],2&#x52C5;,3-->
</span>淨人使掌之。若得淨<a class="t" id="0619c02"></a>衣<span class="gaiji">鉢
<!--gaiji,缽,1[金*本],2&#x9262;,3-->
</span>針筒尼師檀應持貿易受持之。若彼<a class="t" id="0619c03"></a>優婆塞取已與比丘淨衣<span class="gaiji">鉢
<!--gaiji,缽,1[金*本],2&#x9262;,3-->
</span>。若尼師檀若針<a class="t" id="0619c04"></a>筒應取持之。若彼取已不還者令餘比丘<a class="t" id="0619c05"></a>語言。佛有教為淨故與汝。應還彼比丘<a class="t" id="0619c06"></a>物。若餘比丘語不還者當自往語言。佛有<a class="t" id="0619c07"></a>教為淨故與汝。汝今可與僧與塔與和<a class="t" id="0619c08"></a>上與同和上與阿闍梨與同阿闍梨與諸<a class="t" id="0619c09"></a>親舊知識。若還本主。何以故。不欲使失彼<a class="t" id="0619c10"></a>信施故。若不語彼人知是看是者突吉羅。<a class="t" id="0619c11"></a>比丘尼尼薩耆波逸提。式叉摩那沙彌沙彌<a class="t" id="0619c12"></a>尼突吉羅。是謂為犯。不犯者若語言知是看<a class="t" id="0619c13"></a>是。若彼有信樂優婆塞守園人。當語彼人<a class="t" id="0619c14"></a>言。此物我所不應汝當知之。若彼人受已<a class="t" id="0619c15"></a>還與比丘者。比丘當為彼故受持與淨人<a class="t" id="0619c16"></a>掌之。後若得淨衣<span class="gaiji">鉢
<!--gaiji,缽,1[金*本],2&#x9262;,3-->
</span>針筒尼師檀得持<a class="t" id="0619c17"></a>貿易持之。若彼人取已與淨衣<span class="gaiji">鉢
<!--gaiji,缽,1[金*本],2&#x9262;,3-->
</span>若坐具若<a class="t" id="0619c18"></a>針筒應取持之若彼人不肯與衣者。餘比<a class="t" id="0619c19"></a>丘當語其人言。佛有教為淨故與汝。應<a class="t" id="0619c20"></a>還彼比丘物。若彼人不與。自往語言。佛教<a class="t" id="0619c21"></a>比丘作淨故與汝。若與僧與塔與和上與<a class="t" id="0619c22"></a>同和上與阿闍梨與同阿闍梨與諸親屬<a class="t" id="0619c23"></a>知識。若教使與本施主不欲令失彼信<a class="t" id="0619c24"></a>施故。如是一切。無犯。無犯者。最初未制<a class="t" id="0619c25"></a>戒。癡狂心亂痛惱所纏。<span class="rule-number">十八竟</span></p>
<a class="t" id="0619c26"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bu-vb-np17">◀ Nissaggiyā Pācittiyā 17</a><a class="top" href="#">
▲ TOP </a><a class="next" href="/zh/zh-dg-bu-vb-np19">Nissaggiyā Pācittiyā 19 ▶</a>
</div>
</body>
</html>