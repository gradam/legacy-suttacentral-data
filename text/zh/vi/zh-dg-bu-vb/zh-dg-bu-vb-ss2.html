<!DOCTYPE html>
<html data-prev="zh-dg-bu-vb-ss1" data-next="zh-dg-bu-vb-ss3">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bu-vb-ss2">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Saṅghādisesa 2</span>
<span class="mirror-right">僧伽婆尸沙二</span> </h1>
</div>
<p>
<a class="sc" id="1"></a>
<a class="t-linehead" id="0580b04"></a>
佛在舍衛國。時迦留陀夷。聞佛所制不得<a class="t" id="0580b05"></a>弄陰墮精。便手執戶鑰在門外立。伺諸婦<a class="t" id="0580b06"></a>女居士家婦女童女來。語言大妹。可來入<a class="t" id="0580b07"></a>房看。將至房中捉捫摸<span class="corr" title="[鳴&gt;嗚]">嗚</span>口。樂者便笑其<a class="t" id="0580b08"></a>所作。不樂者便瞋恚罵詈出房。語諸比丘<a class="t" id="0580b09"></a>言。大德當知。不善非法非宜不得時。我常<a class="t" id="0580b10"></a>謂。是安隱處無患無災變無怖懼處。今更<a class="t" id="0580b11"></a>於中遭遇災變恐懼。本謂水能滅火。今更<a class="t" id="0580b12"></a>水中生火。迦留陀夷將我等至房中牽捉<a class="t" id="0580b13"></a>嗚口捫摸。我等夫主在本房中牽挽作如<a class="t" id="0580b14"></a>是事猶不堪忍。況今沙門釋子乃作此事。<a class="t" id="0580b15"></a>時諸比丘聞。中有少欲知足行頭陀樂學<a class="t" id="0580b16"></a>戒知慚愧者。呵責迦留陀夷言。世尊制戒<a class="t" id="0580b17"></a>不得弄陰失精。汝今云何手執戶鑰於門<a class="t" id="0580b18"></a>外立。伺諸婦女若居士家<span class="corr" title="[歸&gt;婦]">婦</span>女來。將入房<a class="t" id="0580b19"></a>看便捉捫摸嗚口耶。如是呵責已。往至世尊<a class="t" id="0580b20"></a>所頭面禮足在一面坐。以此因緣具白世<a class="t" id="0580b21"></a>尊。世尊以此因緣集諸比丘。知而故問。迦<a class="t" id="0580b22"></a>留陀夷云何汝實爾不。答言爾。世尊爾時<a class="t" id="0580b23"></a>呵責迦留陀夷言。汝所為非。非威儀非<a class="t" id="0580b24"></a>沙門法非淨行非隨順行。所不應為。以<a class="t" id="0580b25"></a>無數方便呵責已。告諸比丘此癡人。多種<a class="t" id="0580b26"></a>有漏處最初犯戒。自今已去與比丘結戒<a class="t" id="0580b27"></a>集十句義乃至正法久住。欲說戒者當如<a class="t" id="0580b28"></a>是說。若比丘婬欲意。與女人身相觸。若捉<a class="t" id="0580b29"></a>手若捉髮。若觸一一身分者僧伽婆尸沙。<a class="t" id="0580c01"></a>比丘義如上。婬欲意者愛染污心。女人者如<a class="t" id="0580c02"></a>上說。身者從髮至足。身相觸者若捉摩重<a class="t" id="0580c03"></a>摩。或牽或推或逆摩或順摩。或舉或下或捉<a class="t" id="0580c04"></a>或捺。若捉摩者摩身前後。牽者牽前。推者<a class="t" id="0580c05"></a>推<span class="gaiji">却
<!--gaiji,卻,1[去*ㄗ],2&#x5374;,3-->
</span>。逆摩者從下至上。順摩者從上至下。<a class="t" id="0580c06"></a>舉者捉舉上。下者若立捉令坐。捉者若捉<a class="t" id="0580c07"></a>前捉後捉乳捉髀。捺者捺前捺後若捺<a class="t" id="0580c08"></a>乳捺髀。僧伽婆尸沙。若女作女想女捫<a class="t" id="0580c09"></a>摸比丘身。身相觸欲意染著受觸樂僧伽婆<a class="t" id="0580c10"></a>尸沙。女作女想。女以手捫摸比丘。動身欲<a class="t" id="0580c11"></a>意染著受觸樂僧伽婆尸沙。如是乃至捉捺<a class="t" id="0580c12"></a>亦如是。是女疑者偷蘭遮。若女作女想。身<a class="t" id="0580c13"></a>觸彼衣瓔珞具。欲心染著受觸樂偷蘭遮。<a class="t" id="0580c14"></a>若女作女想身觸彼衣瓔珞具欲心染著不<a class="t" id="0580c15"></a>受觸樂偷蘭遮。若女作女想女以身衣瓔<a class="t" id="0580c16"></a>珞具觸比丘身欲心染著受觸樂偷蘭<a class="t" id="0580c17"></a>遮。若女作女想女以身衣瓔珞具觸比<a class="t" id="0580c18"></a>丘身欲心染著不受觸樂偷蘭遮。女作女<a class="t" id="0580c19"></a>想以身觸女衣瓔珞具欲心染著動身不<a class="t" id="0580c20"></a>受觸樂偷蘭遮。若女作女想以身觸女衣<a class="t" id="0580c21"></a>瓔珞具欲心染著不動身受觸樂偷蘭遮。<a class="t" id="0580c22"></a>若女作女想女以身衣瓔珞具觸比丘身<a class="t" id="0580c23"></a>欲心染著動身不受觸樂偷蘭遮。女作女<a class="t" id="0580c24"></a>想女以身衣瓔珞具觸比丘身欲心染著<a class="t" id="0580c25"></a>受觸樂不動身偷蘭遮。女作女想身相觸<a class="t" id="0580c26"></a>欲心染著不受觸樂動身偷蘭遮。女作女<a class="t" id="0580c27"></a>想身相觸欲心染著受觸樂不動身偷蘭<a class="t" id="0580c28"></a>遮。如是捉摩乃至捉捺一切偷蘭遮。若女疑<a class="t" id="0580c29"></a>突吉羅。女作女想以身衣觸身衣瓔珞具<a class="t" id="0581a01"></a>欲心染著受觸樂突吉羅。女作女想以身<a class="t" id="0581a02"></a>衣觸身衣瓔珞具欲心染著不受觸樂突<a class="t" id="0581a03"></a>吉羅。女作女想以身衣觸身衣瓔珞具欲<a class="t" id="0581a04"></a>心染著不受觸樂動身突吉羅。女作女想<a class="t" id="0581a05"></a>以身衣觸身衣瓔珞具欲心染著受觸樂<a class="t" id="0581a06"></a>不動身突吉羅。女作女想以身衣觸身衣<a class="t" id="0581a07"></a>瓔珞具欲心染著不受觸樂不動身突吉<a class="t" id="0581a08"></a>羅。女作女想以身衣觸身衣瓔珞具欲心<a class="t" id="0581a09"></a>染著受觸樂動身突吉羅。乃至捉捺一切突<a class="t" id="0581a10"></a>吉羅。是女疑突吉羅。若比丘與女人身相<a class="t" id="0581a11"></a>觸。一觸一僧伽婆尸沙。隨觸多少一一僧伽<a class="t" id="0581a12"></a>婆尸沙。若天女阿修羅女龍女餓鬼女畜生<a class="t" id="0581a13"></a>女能變形者身相觸偷蘭遮。畜生不能變形<a class="t" id="0581a14"></a>者身相觸突吉羅。若與男子身相觸突吉羅。<a class="t" id="0581a15"></a>與二形身相觸者偷蘭遮。若女人作禮捉<a class="t" id="0581a16"></a>足覺觸樂不動身突吉羅。若比丘有欲心<a class="t" id="0581a17"></a>觸衣<span class="gaiji">鉢<!--gaiji,缽,1[金*本],2&#x9262;,3-->
</span>尼師檀針筒草<span class="gaiji">［卄／告］<!--gaiji,,1[卄/告],2&#x26BBD;,3-->
</span>乃至自觸身一<a class="t" id="0581a18"></a>切突吉羅。人女人女想僧伽婆尸沙。人女生<a class="t" id="0581a19"></a>疑偷蘭遮。人女非人女想偷蘭遮。非人女作<a class="t" id="0581a20"></a>人女想偷蘭遮。非人女生疑偷蘭遮。比丘尼<a class="t" id="0581a21"></a>波羅夷。式叉摩那沙彌沙彌尼突吉羅。是謂<a class="t" id="0581a22"></a>為犯。不犯者。若有所取與相觸。戲笑相觸。<a class="t" id="0581a23"></a>若相解時相觸不犯。不犯者。最初未制戒。<a class="t" id="0581a24"></a>癡狂心亂痛惱所纏。<span class="rule-number">二竟</span>◎</p>
<a class="t" id="0581a25"></a>
<p class="endsection">
<span class="t-juanname">四分律卷第二</span></p>
<a class="t" id="0581b01"></a><a class="t" id="0581b02"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bu-vb-ss1">◀ Saṅghādisesā 1</a><a class="top" href="#">
▲ TOP </a><a class="next" href="/zh/zh-dg-bu-vb-ss3">Saṅghādisesā 3 ▶</a>
</div>
</body>
</html>