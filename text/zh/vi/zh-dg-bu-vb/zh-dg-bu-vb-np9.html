<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bu-vb-np9">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 9</span>
<span class="mirror-right">尼薩耆波逸提 九</span> </h1>
</div>
<p>
<a class="sc" id="1"></a>
<a class="t-linehead" id="0611b28"></a>
爾時佛在舍衛國祇樹給孤獨園。時乞食比<a class="t" id="0611b29"></a>丘時到著衣持<span class="gaiji">鉢
<!--gaiji,缽,1[金*本],2&#x9262;,3-->
</span>入舍衛城乞食。以次行<a class="t" id="0611c01"></a>乞到居士家。聞居士夫婦二人共議。跋難陀<a class="t" id="0611c02"></a>釋子是我等知舊。當買如是衣與。復聞<a class="t" id="0611c03"></a>異處居士夫婦二人共議。跋難陀是我等<a class="t" id="0611c04"></a>知舊。當買如是衣與。時彼乞食比丘。乞食<a class="t" id="0611c05"></a>已還出舍衛城。往到僧伽藍中。見跋難陀<a class="t" id="0611c06"></a>釋子語言。尊者大福德人。跋難陀問言。汝<a class="t" id="0611c07"></a>以何事稱我大福德人。報言。我向者入舍<a class="t" id="0611c08"></a>衛城乞食。以次行乞到一居士家聞夫婦<a class="t" id="0611c09"></a>二人共議。跋難陀釋子是我知舊當買如是<a class="t" id="0611c10"></a>衣與。復聞異居士家夫婦共議。跋難陀是我<a class="t" id="0611c11"></a>知舊。當買如是衣與。跋難陀問言。為實<a class="t" id="0611c12"></a>爾不。報言實爾。復問。居士家在何處門戶<a class="t" id="0611c13"></a>那向。報言。在某處門戶向某方跋難陀語<a class="t" id="0611c14"></a>彼比丘言。此諸居士實是我檀越常供養供<a class="t" id="0611c15"></a>給我。明日晨朝著衣持<span class="gaiji">鉢
<!--gaiji,缽,1[金*本],2&#x9262;,3-->
</span>入舍衛城。到彼<a class="t" id="0611c16"></a>二居士家語言。汝等諸人實欲與我作衣<a class="t" id="0611c17"></a>耶。居士報言。屏處有如是語。跋難陀釋子<a class="t" id="0611c18"></a>語言。若欲與我作衣者。可共作一衣與<a class="t" id="0611c19"></a>我。極使廣大堅緻。中我受持。若不中受<a class="t" id="0611c20"></a>持非我所須。居士聞之即共譏嫌。跋難<a class="t" id="0611c21"></a>陀釋子不知厭足無有慚愧。外自稱言我<a class="t" id="0611c22"></a>知正法。如是貪求不知止足何有正法。施<a class="t" id="0611c23"></a>者雖無厭而受者應知足。屏處言語而來<a class="t" id="0611c24"></a>求索。時乞食比丘聞之。呵責跋難陀釋子。<a class="t" id="0611c25"></a>云何強從人索衣。時彼乞食比丘還出城<a class="t" id="0611c26"></a>至僧伽藍中。以此因緣向諸比丘說。諸比<a class="t" id="0611c27"></a>丘聞。中有少欲知足行頭陀樂學戒知慚<a class="t" id="0611c28"></a>愧者。嫌責跋難陀釋子。汝云何強從人索<a class="t" id="0611c29"></a>衣。呵已往世尊所。頭面禮足具白世尊。<a class="t" id="0612a01"></a>世尊以此因緣集比丘僧。呵責跋難陀釋<a class="t" id="0612a02"></a>子。汝所為非。非威儀非沙門法非淨行<a class="t" id="0612a03"></a>非隨順行。所不應為。云何強從人索衣。<a class="t" id="0612a04"></a>世尊以無數方便呵責已。告諸比丘。此跋難<a class="t" id="0612a05"></a>陀癡人。多種有漏處最初犯戒。自今已去與<a class="t" id="0612a06"></a>比丘結戒。集十句義乃至正法久住。欲說<a class="t" id="0612a07"></a>戒者當如是說。若比丘二居士居士婦。欲<a class="t" id="0612a08"></a>與比丘辦衣價。我曹辦如是衣價與某甲<a class="t" id="0612a09"></a>比丘。是比丘到二居士家作如是言。善哉<a class="t" id="0612a10"></a>辦如是如是衣價與我共作一衣為好<a class="t" id="0612a11"></a>故。若得衣者尼薩耆波逸提。如是世尊與<a class="t" id="0612a12"></a>比丘結戒。時居士自恣請比丘問言。欲須<a class="t" id="0612a13"></a>何等衣。是比丘有疑不答。若居士自恣請比<a class="t" id="0612a14"></a>丘索衣應答。時居士欲為比丘作貴價衣。<a class="t" id="0612a15"></a>是比丘少欲知足不須貴價衣。須不如者。<a class="t" id="0612a16"></a>比丘有疑不敢隨意求索。佛言。聽諸比丘<a class="t" id="0612a17"></a>少欲知足索不如者。自今已去應如是說<a class="t" id="0612a18"></a>戒。若比丘二居士居士婦。與比丘辦衣價<a class="t" id="0612a19"></a>持如是衣價買如是衣與某甲比丘。是比<a class="t" id="0612a20"></a>丘先不受居士自恣請。到二居士家作如<a class="t" id="0612a21"></a>是言。善哉居士辦如是如是衣價與我<a class="t" id="0612a22"></a>共作一衣為好故。若得衣者尼薩耆波逸<a class="t" id="0612a23"></a>提。比丘義如上。居士居士婦如上。衣價者<a class="t" id="0612a24"></a>如上。衣者有十種如上。求有二種求如<a class="t" id="0612a25"></a>上。若比丘先不受自恣請。求得貴價衣廣<a class="t" id="0612a26"></a>大衣。得衣者尼薩耆波逸提。若往索不得突<a class="t" id="0612a27"></a>吉羅。此尼薩耆當捨與僧。若眾多人若一<a class="t" id="0612a28"></a>人。不得別眾捨。若捨不成捨突吉羅。捨時<a class="t" id="0612a29"></a>應往僧中偏露右肩脫革屣向上座禮。<a class="t" id="0612b01"></a>右膝著地合掌作如是白。大德僧聽。我某<a class="t" id="0612b02"></a>甲比丘。先不受自恣請往求得貴價衣犯<a class="t" id="0612b03"></a>捨墮。今捨與僧。捨已當懺悔。前受懺人當<a class="t" id="0612b04"></a>作如是白。大德僧聽。此某甲比丘。先不受<a class="t" id="0612b05"></a>自恣請往求得貴價衣犯捨墮。今捨與僧。<a class="t" id="0612b06"></a>若僧時到僧忍聽。我受某甲比丘懺。白如<a class="t" id="0612b07"></a>是。作白已當受懺。當語彼比丘言。自責<a class="t" id="0612b08"></a>汝心。彼比丘言爾。僧即應還彼比丘衣。白<a class="t" id="0612b09"></a>二羯磨應如是白。眾中應差堪能羯磨人<a class="t" id="0612b10"></a>如上。作如是白。大德僧聽。此某甲比丘先<a class="t" id="0612b11"></a>不受自恣請往求索得貴價衣犯捨墮。今<a class="t" id="0612b12"></a>捨與僧。若僧時到僧忍聽。僧還此比丘衣。<a class="t" id="0612b13"></a>白如是。大德僧聽。此某甲比丘先不受自<a class="t" id="0612b14"></a>恣請往求索得貴價衣犯捨墮。今捨與僧。<a class="t" id="0612b15"></a>僧今持此衣還此比丘。誰諸長老忍。僧<a class="t" id="0612b16"></a>持此衣還此比丘者默然。誰不忍者說。<a class="t" id="0612b17"></a>僧已忍。與彼比丘衣竟。僧忍默然故是<a class="t" id="0612b18"></a>事如是持。是比丘僧中捨衣竟不還者突<a class="t" id="0612b19"></a>吉羅。若有人教言莫還者突吉羅。若作<a class="t" id="0612b20"></a>淨施。若遣與人。若自作三衣。若作波利迦<a class="t" id="0612b21"></a>羅衣。若故壞。如是一切突吉羅。比丘尼尼薩<a class="t" id="0612b22"></a>耆波逸提。式叉摩那沙彌沙彌尼突吉羅。是<a class="t" id="0612b23"></a>謂為犯。不犯者。前人先受自恣請而往求<a class="t" id="0612b24"></a>索。若於貴價好衣中求不如者。從親里<a class="t" id="0612b25"></a>求從出家人求。或為他求。他為己求。或不<a class="t" id="0612b26"></a>求自得。無犯。無犯者最初未制戒。癡狂心<a class="t" id="0612b27"></a>亂痛惱所纏。<span class="rule-number">九竟</span></p>
<a class="t" id="0612b28"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bu-vb-np8">◀ Nissaggiyā Pācittiyā 8</a><a class="top" href="#">
▲ TOP </a><a class="next" href="/zh/zh-dg-bu-vb-np10">Nissaggiyā Pācittiyā 10 ▶</a>
</div>
</body>
</html>