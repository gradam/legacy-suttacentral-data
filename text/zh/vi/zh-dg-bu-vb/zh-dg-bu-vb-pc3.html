<!DOCTYPE html>
<html data-prev="zh-dg-bu-vb-pc2" data-next="zh-dg-bu-vb-pc4">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bu-vb-pc3">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 3</span><span class="mirror-right">波逸提 三</span>
</h1>
</div>
<p>
<a class="sc" id="1"></a>
<a class="t-linehead" id="0636a12"></a>
爾時佛在舍衛國祇樹給孤獨園。爾時六群<a class="t" id="0636a13"></a>比丘傳彼此語。傳此屏語向彼說。傳彼<a class="t" id="0636a14"></a>屏語向此說如是不息。遂至眾中未有<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>
<a class="t" id="0636a15"></a>
事而生<span class="gaiji">鬪 <!--gaiji,鬥,1[鬥@(豆*寸)],2&#x9B2A;,3-->
</span>事。已有<span class="gaiji">鬪 <!--gaiji,鬥,1[鬥@(豆*寸)],2&#x9B2A;,3-->
</span>事而不滅。諸比丘各<a class="t" id="0636a16"></a>作是念。眾僧以何因緣本無<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍而有<a class="t" id="0636a17"></a>此諍。已有諍事而不能滅耶。諸比丘自<a class="t" id="0636a18"></a>知此六群比丘傳彼此語。遂至僧中<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍。<a class="t" id="0636a19"></a>先未有諍事而生諍事。已有諍事而不能<a class="t" id="0636a20"></a>滅。時眾中有少欲知足行頭陀樂學戒知<a class="t" id="0636a21"></a>慚愧者。呵責六群比丘言。云何汝等。傳彼<a class="t" id="0636a22"></a>此語。遂至僧中先未有諍事而生諍事。已<a class="t" id="0636a23"></a>有諍事而不能滅諸比丘往至世尊所。頭面<a class="t" id="0636a24"></a>禮足在一面坐。以此因緣具白世尊。世尊<a class="t" id="0636a25"></a>以此因緣集比丘僧。呵責六群比丘。云何<a class="t" id="0636a26"></a>汝等傳彼此語。遂至僧中先未有諍事而<a class="t" id="0636a27"></a>生諍事。已有諍事而不滅耶。爾時世尊以<a class="t" id="0636a28"></a>無數方便呵責六群比丘已告諸比丘。汝<a class="t" id="0636a29"></a>等當聽。古昔有兩惡獸為伴。一名善牙師<a class="t" id="0636b01"></a>子。二名善博虎。晝夜伺捕眾鹿。時有一<a class="t" id="0636b02"></a>野干逐彼二獸後。食其殘肉以自全命<a class="t" id="0636b03"></a>時彼野干竊自生念。我今不能久與相逐。<a class="t" id="0636b04"></a>當以何方便<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>亂彼二獸令不復相隨。時<a class="t" id="0636b05"></a>野干即往善牙師子所。如是語善牙。善博<a class="t" id="0636b06"></a>虎有如是語言。我生處勝種姓勝。形色勝<a class="t" id="0636b07"></a>汝力勢勝汝。何以故。我日日得好美食。善<a class="t" id="0636b08"></a>牙師子逐我後。食我殘肉以自全命。即說<a class="t" id="0636b09"></a>偈言。</p>
<a class="t" id="0636b10"></a>
<blockquote class="gatha">
<p>
形色及所生　　大力而復勝<a class="t" id="0636b11"></a><br>
善牙不能善　　善博如是語</p>
<a class="t" id="0636b12"></a>
</blockquote>
<p>
<a class="sc" id="2"></a>
<a class="t-linehead" id="0636b12"></a>
善牙問野干言。汝以何事得知。答言。汝等<a class="t" id="0636b13"></a>二獸共集一處相見自知爾時野干竊語善<a class="t" id="0636b14"></a>牙已。便往語善博虎言。汝知不。善牙有如<a class="t" id="0636b15"></a>是語。而我今日種姓生處悉皆勝汝力勢亦<a class="t" id="0636b16"></a>勝。何以故。我常食好肉。善博虎食我殘肉<a class="t" id="0636b17"></a>而自活命。即說偈言。</p>
<a class="t" id="0636b18"></a>
<blockquote class="gatha">
<p>
形色及所生　　大力而復勝<a class="t" id="0636b19"></a><br>
善博不能善　　善牙如是語</p>
<a class="t" id="0636b20"></a>
</blockquote>
<p>
<a class="sc" id="3"></a>
<a class="t-linehead" id="0636b20"></a>
善博問言汝以何事得知。答言。汝等二獸<a class="t" id="0636b21"></a>共集一處相見自知。後二獸共集一處瞋<a class="t" id="0636b22"></a>眼相視。善牙師子便作是念。我不應不<a class="t" id="0636b23"></a>問。便先下手打彼。爾時善牙師子向善博<a class="t" id="0636b24"></a>虎。而說偈問。</p>
<a class="t" id="0636b25"></a>
<blockquote class="gatha">
<p>
形色及所生　　大力而復勝<a class="t" id="0636b26"></a><br>
善牙不如我　　善博說是耶</p>
<a class="t" id="0636b27"></a>
</blockquote>
<p>
<a class="t-linehead" id="0636b27"></a>
彼自念言。必是野干<span class="gaiji">鬪 <!--gaiji,鬥,1[鬥@(豆*寸)],2&#x9B2A;,3-->
</span>亂我等。善博虎說偈<a class="t" id="0636b28"></a>答善牙師子言。</p>
<a class="t" id="0636b29"></a>
<blockquote class="gatha">
<p>
<a class="sc" id="4"></a>
善博不說是　　形色及所生<a class="t" id="0636c01"></a><br>
大力而復勝　　善牙不能善<a class="t" id="0636c02"></a><br>
若受無利言　　信他彼此語<a class="t" id="0636c03"></a><br>
親厚自破壞　　便成於冤家<a class="t" id="0636c04"></a><br>
若以知真實　　當滅除瞋惱<a class="t" id="0636c05"></a><br>
今可至誠說　　令身得利益<a class="t" id="0636c06"></a><br>
今當善降伏　　除滅惡知識<a class="t" id="0636c07"></a><br>
可殺此野干　　<span class="gaiji">鬪 <!--gaiji,鬥,1[鬥@(豆*寸)],2&#x9B2A;,3-->
</span>亂我等者</p>
<a class="t" id="0636c08"></a>
</blockquote>
<p>
<a class="sc" id="5"></a>
<a class="t-linehead" id="0636c08"></a>
即打野干殺。二獸還和合。爾時佛告諸比<a class="t" id="0636c09"></a>丘。此二獸為彼所破。共集一處相見不悅。<a class="t" id="0636c10"></a>況復於人。為人所破心能不惱。云何六群<a class="t" id="0636c11"></a>比丘。<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>亂彼此。先無諍事而生諍事。已有<a class="t" id="0636c12"></a>諍事而不能滅。爾時世尊。以無數方便呵<a class="t" id="0636c13"></a>責六群比丘已告諸比丘。此癡人多種有<a class="t" id="0636c14"></a>漏處最初犯戒。自今已去與比丘結戒。集<a class="t" id="0636c15"></a>十句義乃至正法久住。欲說戒者當如是<a class="t" id="0636c16"></a>說。若比丘兩舌語波逸提。比丘義如上說。<a class="t" id="0636c17"></a>兩舌者。比丘<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>亂比丘比丘尼式叉摩那沙<a class="t" id="0636c18"></a>彌沙彌尼優婆塞優婆夷國王及大臣外道異<a class="t" id="0636c19"></a>學沙門婆羅門。比丘尼還<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>亂比丘尼式叉<a class="t" id="0636c20"></a>摩那沙彌沙彌尼優婆塞優婆夷國王及大臣<a class="t" id="0636c21"></a>外道異學沙門婆羅門比丘。式叉摩那還<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>
<a class="t" id="0636c22"></a>
亂式叉摩那沙彌沙彌尼優婆塞優婆夷國王<a class="t" id="0636c23"></a>及大臣外道異學沙門婆羅門比丘比丘尼。<a class="t" id="0636c24"></a>沙彌還<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>亂沙彌沙彌尼優婆塞優婆夷國<a class="t" id="0636c25"></a>王及大臣外道異學沙門婆羅門比丘比丘尼<a class="t" id="0636c26"></a>式叉摩那。沙彌尼還<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>亂沙彌尼優婆塞<a class="t" id="0636c27"></a>優婆夷國王及大臣外道異學沙門婆羅門<a class="t" id="0636c28"></a>比丘比丘尼式叉摩那沙彌沙彌尼。優婆<a class="t" id="0636c29"></a>塞還<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>亂優婆塞優婆夷國王及大臣外道<a class="t" id="0637a01"></a>異學沙門婆羅門比丘比丘尼式叉摩那沙彌<a class="t" id="0637a02"></a>沙彌尼。優婆夷還<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>亂優婆夷國王及大臣<a class="t" id="0637a03"></a>外道異學沙門婆羅門比丘比丘尼式叉摩那<a class="t" id="0637a04"></a>沙彌沙彌尼優婆塞。國王還<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>亂國王及大<a class="t" id="0637a05"></a>臣外道異學沙門婆羅門比丘比丘尼式叉摩<a class="t" id="0637a06"></a>那沙彌沙彌尼優婆塞優婆夷。大臣還<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>亂<a class="t" id="0637a07"></a>大臣外道異學沙門婆羅門比丘比丘尼式叉<a class="t" id="0637a08"></a>摩那沙彌沙彌尼優婆塞優婆夷國王。種種<a class="t" id="0637a09"></a>外道沙門婆羅門還<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>亂種種外道沙門婆<a class="t" id="0637a10"></a>羅門比丘比丘尼式叉摩那沙彌沙彌尼優婆<a class="t" id="0637a11"></a>塞優婆夷國王大臣。<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>亂者。某甲說是言。<a class="t" id="0637a12"></a>汝是旃陀羅種除糞種竹師種車師種拘湊拘<a class="t" id="0637a13"></a>尸婆蘇晝種迦葉阿提梨夜婆羅墮販賣<span class="gaiji">猪
<!--gaiji,豬,1[狂-王+者],2&#x732A;,3-->
</span>
<a class="t" id="0637a14"></a>
羊殺牛放鷹網魚獵師作賊捕賊守城刑獄<a class="t" id="0637a15"></a>鍛作陶師皮師剃髮師。汝犯波羅夷僧伽婆<a class="t" id="0637a16"></a>尸沙波逸提波羅提提舍尼偷蘭遮突吉羅惡<a class="t" id="0637a17"></a>說結使者。從瞋恚乃至五百結。禿盲瞎跛<a class="t" id="0637a18"></a>躄聾<span class="gaiji">瘂
<!--gaiji,啞,1[病-丙+亞],2&#x7602;,3-->
</span>。若有比丘破皆是比丘<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>亂。說而了<a class="t" id="0637a19"></a>了者波逸提。說而不了了者突吉羅。比<a class="t" id="0637a20"></a>丘尼波逸提。式叉摩那沙彌沙彌尼突吉羅。<a class="t" id="0637a21"></a>是謂為犯。不犯者。破惡知識。破惡伴黨。<a class="t" id="0637a22"></a>破方便壞僧者。破助壞僧者。破二人三人<a class="t" id="0637a23"></a>作羯磨者。破若作非法羯磨非律羯磨者。<a class="t" id="0637a24"></a>破若僧若塔若廟若和上同和上若阿闍<a class="t" id="0637a25"></a>梨同阿闍梨若知識若親友若數數語者無<a class="t" id="0637a26"></a>義無利欲方便作無義無利。破如是人<a class="t" id="0637a27"></a>者不犯不犯者。最初未制戒。癡狂心亂痛惱<a class="t" id="0637a28"></a>所纏。<span class="rule-number">三竟</span></p>
<a class="t" id="0637a29"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>