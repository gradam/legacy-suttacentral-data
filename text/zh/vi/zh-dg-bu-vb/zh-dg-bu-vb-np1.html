<!DOCTYPE html>
<html data-prev="zh-dg-bu-vb-an2" data-next="zh-dg-bu-vb-np2">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bu-vb-np1">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 1</span>
<span class="mirror-right">三十捨墮法之一</span> </h1>
</div>
<a class="t-juannumber" id="juan-6"></a>
<p class="suttainfo">
<span class="t-juanname">四分律卷第六<span class="t-note">（初分之六）</span></span><a class="t" id="0601c03"></a><a class="t" id="0601c04"></a><br>
<span class="t-byline">姚秦罽賓三藏佛陀耶舍<a class="t" id="0601c05"></a>共竺佛念等譯</span><a class="t" id="0601c06"></a><br>
<span class="t-headname">三十捨墮法一</span><a class="t" id="0601c07"></a></p>
<p>
<a class="sc" id="1"></a>
<a class="t-linehead" id="0601c07"></a>
◎爾時佛在舍衛國祇樹給孤獨園。世尊聽<a class="t" id="0601c08"></a>諸比丘持三衣不得長。時六群比丘畜長<a class="t" id="0601c09"></a>衣。或早起衣或中時衣。或晡時衣。彼常經營<a class="t" id="0601c10"></a>莊嚴如是衣服藏舉。諸比丘見已語六群比<a class="t" id="0601c11"></a>丘言。佛聽持三衣不得長。此是誰衣。答<a class="t" id="0601c12"></a>曰。是我等長衣。諸比丘聞。其中有少欲知足<a class="t" id="0601c13"></a>行頭陀樂學戒知慚愧者。嫌責六群比<a class="t" id="0601c14"></a>丘言。如來聽持三衣。汝等云何畜長衣。早<a class="t" id="0601c15"></a>起衣中時衣晡時衣。諸比丘即往至世尊所。<a class="t" id="0601c16"></a>頭面禮足在一面坐。以此因緣具白世尊。<a class="t" id="0601c17"></a>世尊爾時以此因緣集比丘僧。以無數方<a class="t" id="0601c18"></a>便呵責六群比丘。汝所為非。非威儀非<a class="t" id="0601c19"></a>沙門法非淨行非隨順行。所不應為。云<a class="t" id="0601c20"></a>何六群比丘。如來聽持三衣。汝等畜長衣。<a class="t" id="0601c21"></a>以無數方便呵責已。告諸比丘。六群比丘<a class="t" id="0601c22"></a>癡人。多種有漏處最初犯戒。自今已去與比<a class="t" id="0601c23"></a>丘結戒。集十句義乃至正法久住。欲說戒<a class="t" id="0601c24"></a>者當如是說。若比丘畜長衣者尼薩耆波<a class="t" id="0601c25"></a>逸提。如是世尊與比丘結戒。時阿難從人<a class="t" id="0601c26"></a>得一貴價糞掃衣欲以奉大迦葉。大迦葉<a class="t" id="0601c27"></a>常頭陀著此衣故。迦葉不在。阿難作是念。<a class="t" id="0601c28"></a>世尊與諸比丘結戒。若比丘畜長衣者尼<a class="t" id="0601c29"></a>薩耆波逸提。我今得此貴價糞掃衣欲以<a class="t" id="0602a01"></a>奉大迦葉。大迦葉常頭陀著此衣而不在。<a class="t" id="0602a02"></a>不知云何。即往至佛所。頭面禮足在一面<a class="t" id="0602a03"></a>立。白佛言。世尊。與諸比丘結戒。若比丘畜<a class="t" id="0602a04"></a>長衣尼薩耆波逸提。我今得一貴價糞掃衣<a class="t" id="0602a05"></a>欲以奉上大迦葉。大迦葉常頭陀著糞掃<a class="t" id="0602a06"></a>衣。佛問阿難。迦葉何時當還。阿難白佛言。<a class="t" id="0602a07"></a><span class="gaiji">却
<!--gaiji,卻,1[去*ㄗ],2&#x5374;,3-->
</span>後十日當還。世尊以此因緣集比丘僧。<a class="t" id="0602a08"></a>與諸比丘隨順說法。無數方便說少欲知足<a class="t" id="0602a09"></a>行頭陀樂出離法已。告諸比丘。自今已去<a class="t" id="0602a10"></a>聽畜長衣齊十日。欲說戒者當如是說。<a class="t" id="0602a11"></a>若比丘衣已竟迦絺那衣已出畜長衣經十<a class="t" id="0602a12"></a>日不淨施得畜。若過十日尼薩耆波逸提。比<a class="t" id="0602a13"></a>丘義如上。衣竟者三衣迦絺那衣已出。衣者<a class="t" id="0602a14"></a>有十種。絁衣劫貝衣欽婆羅衣芻摩衣讖<a class="t" id="0602a15"></a>摩衣扇那衣麻衣翅夷羅衣鳩夷羅衣讖羅<a class="t" id="0602a16"></a>半尼衣。長衣者若長如來八指若廣四指是。<a class="t" id="0602a17"></a>若比丘一日得衣畜。二日得衣乃至十日得<a class="t" id="0602a18"></a>衣畜。至十一日明相出一切尼薩耆。若比丘<a class="t" id="0602a19"></a>一日得衣二日不得三日得衣四日得。如是<a class="t" id="0602a20"></a>乃至十日得衣。至十一日明相出。九日中所<a class="t" id="0602a21"></a>得衣盡尼薩耆。若比丘一日得衣二日得衣<a class="t" id="0602a22"></a>三日不得四日得<span class="t-note">（如是轉降。乃至十日不得衣。作句亦如上）</span>若<a class="t" id="0602a23"></a>比丘一日得衣二日三日不得。四日得乃至<a class="t" id="0602a24"></a>十日得衣。至十一日明相出。八日中所得衣<a class="t" id="0602a25"></a>盡尼薩耆。若比丘一日得衣二日得衣三日<a class="t" id="0602a26"></a>四日不得五日得<span class="t-note">（如是轉降。乃至九日十日不得衣。作句亦如上）</span>若<a class="t" id="0602a27"></a>比丘一日得衣二日三日四日不得衣五日<a class="t" id="0602a28"></a>得衣乃至十日得衣。十一日明相出。七日中<a class="t" id="0602a29"></a>所得衣盡尼薩耆。若比丘一日得衣二日得<a class="t" id="0602b01"></a>衣三日四日五日不得衣六日得<span class="t-note">（如是轉降。乃至<a class="t" id="0602b02"></a>八日九日十日不得衣。作句亦如上）</span>若比丘一日得衣二日三日<a class="t" id="0602b03"></a>四日五日不得衣六日得衣乃至十日得衣。<a class="t" id="0602b04"></a>十一日明相出。六日中所得衣盡尼薩耆。若<a class="t" id="0602b05"></a>比丘一日得衣二日得衣三日四日五日六<a class="t" id="0602b06"></a>日不得衣七日得<span class="t-note">（如是轉降。乃至七日八日九日十日不得衣。作句亦如上）</span><a class="t" id="0602b07"></a>若比丘一日得衣二日三日四日五日六日<a class="t" id="0602b08"></a>不得衣七日得衣乃至十日得衣。至十一<a class="t" id="0602b09"></a>日明相出。五日中所得衣盡尼薩耆。若比丘<a class="t" id="0602b10"></a>一日得衣二日得衣三日四日五日六日七<a class="t" id="0602b11"></a>日不得衣八日得衣。<span class="t-note">（如是轉降。乃至六日七日八日九日十日不得衣。<a class="t" id="0602b12"></a>作句亦如上）</span>若比丘一日得衣二日三日四日五<a class="t" id="0602b13"></a>日六日七日不得衣八日得衣乃至十日得<a class="t" id="0602b14"></a>衣。十一日明相出。四日中所得衣盡尼薩耆。<a class="t" id="0602b15"></a>若比丘一日得衣二日得衣。三日四日五日<a class="t" id="0602b16"></a>六日七日八日不得衣九日得衣。<span class="t-note">（如是轉降。乃至五日六<a class="t" id="0602b17"></a>日七日八日九日十日不得衣。作句亦如上）</span>若比丘一日得衣二日三<a class="t" id="0602b18"></a>日四日五日六日七日八日不得衣九日十<a class="t" id="0602b19"></a>日得衣。三日中所得衣至十一日明相出<a class="t" id="0602b20"></a>盡尼薩耆。若比丘一日得衣二日得衣。三<a class="t" id="0602b21"></a>日四日五日六日七日八日九日不得衣十<a class="t" id="0602b22"></a>日得衣<span class="t-note">（如是轉降。乃至四日五日六日七日八日九日十日不得衣。作句亦如上）</span>若<a class="t" id="0602b23"></a>比丘一日得衣二日三日四日五日六日七<a class="t" id="0602b24"></a>日八日九日不得衣十日得衣。十一日明<a class="t" id="0602b25"></a>相出。二日中所得衣盡尼薩耆。若比丘一<a class="t" id="0602b26"></a>日得衣。二日得衣。三日四日五日六日<a class="t" id="0602b27"></a>七日八日九日十日不得衣<span class="t-note">（如是轉降。乃至三日四日五<a class="t" id="0602b28"></a>日六日七日八日九日十日不得衣。作句亦如上）</span>若比丘一日得衣二<a class="t" id="0602b29"></a>日三日四日五日六日七日八日九日十日<a class="t" id="0602c01"></a>不得衣。十一日明相出。一日中所得衣盡尼<a class="t" id="0602c02"></a>薩耆。若比丘一日得衣不淨施二日得衣淨<a class="t" id="0602c03"></a>施。三日得衣乃至十日得衣不淨施。至十<a class="t" id="0602c04"></a>一日明相出九日中所得衣盡尼薩耆。若比<a class="t" id="0602c05"></a>丘一日得衣二日得衣不淨施。三日得衣淨<a class="t" id="0602c06"></a>施。四日得衣不淨施<span class="t-note">（如是轉降。乃至十日。得衣淨施不淨施。作句亦如上）</span><a class="t" id="0602c07"></a>如是若遣與人<span class="t-note">（句亦如上）</span>若失衣<span class="t-note">（句亦如上）</span>若故壞<a class="t" id="0602c08"></a><span class="t-note">（句亦如上）</span>若作非衣<span class="t-note">（句亦如上）</span>若作親友意取<span class="t-note">（句亦如上）</span><a class="t" id="0602c09"></a>若忘去<span class="t-note">（句亦如上）</span>盡尼薩耆。若犯捨墮衣不<a class="t" id="0602c10"></a>捨持更貿餘衣。一尼薩耆波逸提一突吉羅。<a class="t" id="0602c11"></a>此捨墮衣應捨與僧。若眾多人若一人。不<a class="t" id="0602c12"></a>得別眾捨。若捨不成捨突吉羅。捨與僧<a class="t" id="0602c13"></a>時。往僧中偏露右肩脫革屣向上座禮。<a class="t" id="0602c14"></a>胡跪合掌當作是語。大德僧聽。我某甲比丘<a class="t" id="0602c15"></a>故畜爾所長衣過十日犯捨墮。我今捨與<a class="t" id="0602c16"></a>僧。彼捨衣竟當懺悔。受懺悔人當作白然<a class="t" id="0602c17"></a>後受懺如是白。大德僧聽。此某甲比丘故<a class="t" id="0602c18"></a>畜爾所長衣犯捨墮。今捨與僧。若僧時到<a class="t" id="0602c19"></a>僧忍聽。我受某甲比丘懺悔。白如是。作此<a class="t" id="0602c20"></a>白已。然後受懺悔。當語彼人言。自責汝<a class="t" id="0602c21"></a>心。答言爾。若眾僧多難集。此比丘若因緣<a class="t" id="0602c22"></a>事欲遠行。應問言。汝此衣與誰。隨彼說<a class="t" id="0602c23"></a>便與僧。即應還此比丘衣。白二羯磨應如<a class="t" id="0602c24"></a>是與。僧中當差堪能羯磨人如上說作<a class="t" id="0602c25"></a>如是白。大德僧聽。某甲<span class="corr" title="[此&gt;比]">比</span>丘故畜爾所長衣<a class="t" id="0602c26"></a>犯捨墮。今捨與僧。若僧時到僧忍聽。僧持<a class="t" id="0602c27"></a>此衣與彼某甲比丘。彼某甲比丘當還此<a class="t" id="0602c28"></a>比丘。白如是。大德僧聽。此某甲比丘故畜<a class="t" id="0602c29"></a>爾所長衣犯捨墮。今捨與僧。僧持此衣與<a class="t" id="0603a01"></a>彼某甲比丘。彼某甲比丘當還此比丘。誰諸<a class="t" id="0603a02"></a>長老忍。僧持此衣與彼某甲比丘。彼某甲<a class="t" id="0603a03"></a>比丘當還此比丘者默然。誰不忍者說。僧<a class="t" id="0603a04"></a>已忍。與彼某甲比丘衣竟。僧忍默然故是<a class="t" id="0603a05"></a>事如是持。是比丘於僧中捨衣竟不還者<a class="t" id="0603a06"></a>突吉羅。若還時有人言莫還者突吉羅。若<a class="t" id="0603a07"></a>作淨施。若遣與人。若持作三衣。若作波利<a class="t" id="0603a08"></a>迦羅衣。若故壞若燒。若作非衣。若數數著壞<a class="t" id="0603a09"></a>者。盡突吉羅。比丘尼尼薩耆波逸提。式叉<a class="t" id="0603a10"></a>摩那沙彌沙彌尼突吉羅。是謂為犯。不犯者。<a class="t" id="0603a11"></a>齊十日內若轉淨施若遣與人。若賊奪想若<a class="t" id="0603a12"></a>失想若燒想若漂想不淨施不遣與人不<a class="t" id="0603a13"></a>犯。若奪衣失衣燒衣漂衣。取著若他與著若<a class="t" id="0603a14"></a>他與作彼不犯。彼受付囑衣者若命終若<a class="t" id="0603a15"></a>遠出若休道若為賊強將去。若為惡獸所<a class="t" id="0603a16"></a>害若為水漂溺。如此不作淨施不遣與人<a class="t" id="0603a17"></a>不犯。不犯者。最初未制戒。癡狂心亂痛<a class="t" id="0603a18"></a>惱所纏。<span class="rule-number">一竟</span></p>
<a class="t" id="0603a19"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bu-vb-an2">◀ Aniyatā 2</a><a class="top" href="#">
▲ TOP </a><a class="next" href="/zh/zh-dg-bu-vb-np2">Nissaggiyā Pācittiyā 2 ▶</a>
</div>
</body>
</html>