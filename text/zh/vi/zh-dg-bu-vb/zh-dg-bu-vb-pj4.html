<!DOCTYPE html>
<html data-prev="zh-dg-bu-vb-pj3" data-next="zh-dg-bu-vb-ss1">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bu-vb-pj4">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pārājika 4</span><span class="mirror-right">波羅夷法四</span>
</h1>
</div>
<p>
<a class="sc" id="1"></a>
<a class="t-linehead" id="0577b13"></a>
爾時世尊。遊於毘舍離獼猴江邊高閣講堂。<a class="t" id="0577b14"></a>時世穀貴人民飢餓乞食難得。時世尊告<a class="t" id="0577b15"></a>阿難。諸有在毘舍離比丘盡令集在講堂。<a class="t" id="0577b16"></a>阿難即承佛教<span class="gaiji">勅
<!--gaiji,敕,1[束*力],2&#x52C5;,3-->
</span>。諸比丘集會講堂。眾僧集<a class="t" id="0577b17"></a>已。頭面禮佛足<span class="gaiji">却
<!--gaiji,卻,1[去*ㄗ],2&#x5374;,3-->
</span>住一面。白佛言。毘舍離<a class="t" id="0577b18"></a>比丘已集講堂。唯聖知時。爾時世尊即詣<a class="t" id="0577b19"></a>講堂在大眾中坐。告諸比丘。汝等當知。今<a class="t" id="0577b20"></a>時世穀貴人民飢餓乞食難得。汝等諸有同<a class="t" id="0577b21"></a>和上同師隨親友知識各共。於此毘舍離<a class="t" id="0577b22"></a>左右隨所宜安居。我亦當於此處安居。何<a class="t" id="0577b23"></a>以故飲食難得令眾疲苦。時諸比丘聞世<a class="t" id="0577b24"></a>尊教已。即各隨同和上同師親友知識。於<a class="t" id="0577b25"></a>毘舍離左右安居。世尊於毘舍離城內安居。<a class="t" id="0577b26"></a>時有眾多比丘於婆裘河邊僧伽藍中安居<a class="t" id="0577b27"></a>者作是念。如今此國穀貴人民飢餓乞食難<a class="t" id="0577b28"></a>得我等作何方便不以飲食為苦。尋即念<a class="t" id="0577b29"></a>言。我今當至諸居士家語言。我得上人法。<a class="t" id="0577c01"></a>我是阿羅漢。得禪得神通知他心并復歎<a class="t" id="0577c02"></a>彼某甲得阿羅漢得禪得神通知他心。中<a class="t" id="0577c03"></a>有信樂居士。所有飲食不敢自噉不與妻<a class="t" id="0577c04"></a>子當持供養我等。彼諸居士亦當稱歎我<a class="t" id="0577c05"></a>等。此諸比丘真是福田可尊敬者。我等於<a class="t" id="0577c06"></a>是可得好美飲食。可得安樂住。不為乞<a class="t" id="0577c07"></a>食所苦。爾時婆裘河邊諸比丘作是念已。<a class="t" id="0577c08"></a>即往至諸居士家自說我得上人法是阿羅<a class="t" id="0577c09"></a>漢得禪得神通知他心。并復歎彼某甲比<a class="t" id="0577c10"></a>丘得阿羅漢得禪得神通知他心。時諸信<a class="t" id="0577c11"></a>樂居士信受其言。即以所有飲食妻子之分<a class="t" id="0577c12"></a>不食盡持供養諸比丘言。此是世間可尊<a class="t" id="0577c13"></a>敬者。此諸比丘受諸居士供養。顏色光澤和<a class="t" id="0577c14"></a>悅氣力充足。諸餘比丘在毘舍離安居者。顏<a class="t" id="0577c15"></a>色憔悴形體枯燥衣服弊壞。安居竟攝持衣<a class="t" id="0577c16"></a><span class="gaiji">鉢
<!--gaiji,缽,1[金*本],2&#x9262;,3-->
</span>。往世尊所頭面作禮在一面坐。爾時世<a class="t" id="0577c17"></a>尊慰問諸比丘言。汝等住止和合安樂不。<a class="t" id="0577c18"></a>不以飲食為苦耶。諸比丘白佛言。我等住<a class="t" id="0577c19"></a>止和合安樂。時世穀貴人民飢餓乞食難得<a class="t" id="0577c20"></a>以此為苦。在婆裘河邊僧伽藍中安居諸<a class="t" id="0577c21"></a>比丘。顏色光澤和悅氣力充足。安居竟攝衣<a class="t" id="0577c22"></a>持<span class="gaiji">鉢
<!--gaiji,缽,1[金*本],2&#x9262;,3-->
</span>往世尊所。到已頭面作禮在一面<a class="t" id="0577c23"></a>坐。時世尊慰問諸比丘。汝等住止和合安樂<a class="t" id="0577c24"></a>不。不以飲食為苦耶。諸比丘白佛言。我等<a class="t" id="0577c25"></a>住止和合安樂不以飲食為苦。佛問言。今<a class="t" id="0577c26"></a>世穀貴人民飢饉乞食難得。汝等以何方<a class="t" id="0577c27"></a>便不以飲食為苦耶。諸比丘即以上因緣<a class="t" id="0577c28"></a>具白世尊。以是故不以飲食為苦。世尊問<a class="t" id="0577c29"></a>諸比丘。汝等有實不。答言。或有實或無實。<a class="t" id="0578a01"></a>佛告諸比丘。汝等愚人有實尚不應向人<a class="t" id="0578a02"></a>說。況復無實而向人說。時世尊告諸比丘。<a class="t" id="0578a03"></a>世有二賊。一者實非淨行自稱淨行。二者<a class="t" id="0578a04"></a>為口腹故不真實非己有。在大眾中故<a class="t" id="0578a05"></a>作妄語。自稱言。我得上人法是中為口<a class="t" id="0578a06"></a>腹故不真實非己有。於大眾中故妄語自<a class="t" id="0578a07"></a>稱言我得上人法者最上大賊。何以故以<a class="t" id="0578a08"></a>盜受人飲食故。時世尊以無數方便訶<a class="t" id="0578a09"></a>責婆裘河邊僧伽藍中安居諸比丘已。告諸<a class="t" id="0578a10"></a>比丘。此愚人。多種有漏處最初犯戒。自今已<a class="t" id="0578a11"></a>去與諸比丘結成。集十句義乃至正法久<a class="t" id="0578a12"></a>住。欲說戒者當如是說。若比丘實無所知<a class="t" id="0578a13"></a>自稱言。我得上人法我如是我見是。彼於<a class="t" id="0578a14"></a>異時若問若不問。欲自清淨故作是說。我<a class="t" id="0578a15"></a>實不知不見言知言見虛誑妄語。是比丘波<a class="t" id="0578a16"></a>羅夷不共住。如是世尊。與諸比丘結戒。爾<a class="t" id="0578a17"></a>時有一增上慢比丘語人言。我得道。彼於<a class="t" id="0578a18"></a>後時精進不懈勤求方便證最上勝法。彼<a class="t" id="0578a19"></a>作是念。世尊與諸比丘結戒。若比丘實無<a class="t" id="0578a20"></a>所知自稱言。我得上人法我知是我見<a class="t" id="0578a21"></a>是。彼於異時若問若不問。欲自清淨故<a class="t" id="0578a22"></a>言。我實不知不見言知言見虛誑妄語。是<a class="t" id="0578a23"></a>比丘波羅夷不共住。而我慢心自言我得道。<a class="t" id="0578a24"></a>後勤方便精進不懈證最上勝法。我將無<a class="t" id="0578a25"></a>犯波羅夷耶。今當云何。尋語諸同意比丘。<a class="t" id="0578a26"></a>世尊與諸比丘結戒。若比丘實無所知自<a class="t" id="0578a27"></a>稱言。我得上人法我知是我見是。彼於異<a class="t" id="0578a28"></a>時若問若不問。欲自清淨故言。我實不知<a class="t" id="0578a29"></a>不見言知言見。虛誑妄語波羅夷不共住。<a class="t" id="0578b01"></a>我以增上慢故自稱言。我得道後勤方便精<a class="t" id="0578b02"></a>進不懈證最上勝法。我將不犯波羅夷耶。<a class="t" id="0578b03"></a>善哉大德。為我白佛。隨佛教<span class="gaiji">勅
<!--gaiji,敕,1[束*力],2&#x52C5;,3-->
</span>我當奉行。<a class="t" id="0578b04"></a>爾時諸比丘往至世尊所。以此因緣具白<a class="t" id="0578b05"></a>世尊。世尊爾時以此因緣集比丘僧。為諸<a class="t" id="0578b06"></a>比丘隨順說法。無數方便讚歎頭陀端嚴<a class="t" id="0578b07"></a>少欲知足樂出離者。告諸比丘。增上慢者<a class="t" id="0578b08"></a>不犯自今已去當如是說戒。若比丘實無<a class="t" id="0578b09"></a>所知自稱言。我得上人法。我已入聖智勝<a class="t" id="0578b10"></a>法我知是我見是。彼於異時若問若不問。<a class="t" id="0578b11"></a>欲自清淨故作是說。我實不知不見言<a class="t" id="0578b12"></a>知言見虛誑妄語。除增上慢是比丘波羅<a class="t" id="0578b13"></a>夷不共住。比丘義如上。不知不見者實無<a class="t" id="0578b14"></a>知見。自稱者自稱說有信戒施聞智慧辯<a class="t" id="0578b15"></a>才。人法者人陰人界人入上人法者諸法能出<a class="t" id="0578b16"></a>要成就自言念在身自言正憶念。自言持戒。<a class="t" id="0578b17"></a>自言有欲。自言不放逸。自言精進。自言得定<a class="t" id="0578b18"></a>自言得正受。自言有道自言修習。自言有<a class="t" id="0578b19"></a>慧。自言見。自言得。自言果自言念在身者。有<a class="t" id="0578b20"></a>念能令人出離狎習親附此法修習增廣<a class="t" id="0578b21"></a>如調伏乘。守護觀察善得平等。已得決定。<a class="t" id="0578b22"></a>無復艱難而得自在是為自言得身念處。<a class="t" id="0578b23"></a>自言正憶念者。有念能令人出離狎習親<a class="t" id="0578b24"></a>附此法修習增廣如調伏乘。守護觀察善得<a class="t" id="0578b25"></a>平等。已得決定無復艱難而得自在。是為<a class="t" id="0578b26"></a>自言正憶念。自言得戒。自言有欲。自言不放<a class="t" id="0578b27"></a>逸。自言精進。亦如上說。自言得定者。有覺<a class="t" id="0578b28"></a>有觀三昧。無覺有觀三昧。無覺無觀三昧。空<a class="t" id="0578b29"></a>無相無作三昧。狎習親附思惟此定餘如<a class="t" id="0578c01"></a>上說。自言得正受者。想正受。無想正受。隨法<a class="t" id="0578c02"></a>正受。心想正受。除色想正受。不除色想正受。<a class="t" id="0578c03"></a>除入正受。一切入正受。狎習親附思惟此<a class="t" id="0578c04"></a>正受餘如上說。自言有道者。從一支道乃<a class="t" id="0578c05"></a>至十一支道狎習親附思惟此道餘如上<a class="t" id="0578c06"></a>說。自言修者。修戒修定修智修解脫慧<a class="t" id="0578c07"></a>修見解脫慧。狎習親附餘如上說。自言有<a class="t" id="0578c08"></a>智者。法智比智等智他心智。狎習親附思<a class="t" id="0578c09"></a>惟此智餘如上說。自言見者。見苦見集見<a class="t" id="0578c10"></a>盡見道。若復作如是言。天眼清淨觀諸眾<a class="t" id="0578c11"></a>生。生者死者。善色惡色。善趣惡趣。知有好<a class="t" id="0578c12"></a>醜貴賤。隨眾生業報如實知之。狎習親附<a class="t" id="0578c13"></a>餘如上說。自言得者。得須陀洹斯陀含阿<a class="t" id="0578c14"></a>那<span class="corr" title="[舍&gt;含] cf.【麗】">含</span>阿羅漢。狎習親附餘如上說。自言果者。<a class="t" id="0578c15"></a>須陀洹果斯陀含果阿那含果阿羅漢果。狎<a class="t" id="0578c16"></a>習親附餘如上說。如是虛而不實不知不<a class="t" id="0578c17"></a>見向人說言。我得上人法口自向人說前<a class="t" id="0578c18"></a>人知者波羅夷。說而不知者偷蘭遮。若遣手<a class="t" id="0578c19"></a>印若遣使若書若作知相若知者波羅夷。若<a class="t" id="0578c20"></a>不知者偷蘭遮。自在靜處作不靜想口說言<a class="t" id="0578c21"></a>我得上人法偷蘭遮。不靜處作靜處想口<a class="t" id="0578c22"></a>說言我得上人法偷蘭遮。諸天阿須羅乾<a class="t" id="0578c23"></a>闥婆夜叉餓鬼畜生能變形有智向說得<a class="t" id="0578c24"></a>上人法知者偷蘭遮。說而不知者突吉羅。手<a class="t" id="0578c25"></a>印遣使若書若作知相使彼知偷蘭遮。彼<a class="t" id="0578c26"></a>不知突吉羅。畜生不能變形者向說得上<a class="t" id="0578c27"></a>人法突吉羅。若人實得道向不同意大比丘<a class="t" id="0578c28"></a>說得上人法突吉羅。若為人說根力覺意<a class="t" id="0578c29"></a>解脫三昧正受我等得是波羅夷。人作人<a class="t" id="0579a01"></a>想波羅夷。人疑者偷蘭遮。人非人想偷蘭遮。<a class="t" id="0579a02"></a>非人人想偷蘭遮。非人疑亦偷蘭遮。比丘尼<a class="t" id="0579a03"></a>波羅夷。式叉摩那沙彌沙彌尼突吉羅滅擯。<a class="t" id="0579a04"></a>是為犯。不犯者。增上慢人自言。是業報因緣<a class="t" id="0579a05"></a>非修得。若向同意大比丘說上人法。若向<a class="t" id="0579a06"></a>人說根力覺意解脫三昧正受法不自稱<a class="t" id="0579a07"></a>言我得。若戲笑說。或疾疾說。屏處獨說。夢<a class="t" id="0579a08"></a>中說。欲說此錯說彼。不犯。不犯者。最初<a class="t" id="0579a09"></a>未制戒。癡狂心亂痛惱所纏。<span class="rule-number">四竟</span></p>
<a class="t" id="0579a10"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-dg-bu-vb-pj3">◀ Pārājika 3</a><a class="top" href="#">
▲ TOP </a><a class="next" href="/zh/zh-dg-bu-vb-ss1">Saṅghādisesā 1 ▶</a>
</div>
</body>
</html>