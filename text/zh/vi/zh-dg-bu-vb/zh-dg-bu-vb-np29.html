<!DOCTYPE html>
<html data-prev="zh-dg-bu-vb-np28" data-next="zh-dg-bu-vb-np30">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bu-vb-np29">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 29</span>
<span class="mirror-right">尼薩耆波逸提二十九</span> </h1>
</div>
<p>
<a class="sc" id="1"></a>
<a class="t-linehead" id="0632a19"></a>
爾時佛在舍衛國祇樹給孤獨園。諸比丘夏<a class="t" id="0632a20"></a>安居訖。後迦提一月滿在阿蘭若處住。時<a class="t" id="0632a21"></a>多有賊劫奪比丘衣<span class="gaiji">鉢
<!--gaiji,缽,1[金*本],2&#x9262;,3-->
</span>坐具針筒什物。兼打<a class="t" id="0632a22"></a>撲諸比丘。諸比丘畏賊皆來趣祇桓精舍聚<a class="t" id="0632a23"></a>住。爾時世尊知而故問阿難。此諸比丘何<a class="t" id="0632a24"></a>故來趣祇桓精舍聚住耶。阿難白佛言。諸<a class="t" id="0632a25"></a>比丘夏安居訖。後迦提一月滿在阿蘭若處<a class="t" id="0632a26"></a>住。為賊劫奪衣<span class="gaiji">鉢
<!--gaiji,缽,1[金*本],2&#x9262;,3-->
</span>坐具針筒什物。又打撲諸<a class="t" id="0632a27"></a>比丘諸比丘畏怖故皆來趣祇桓精舍住。佛<a class="t" id="0632a28"></a>告阿難。自今已去聽諸比丘在阿蘭若有<a class="t" id="0632a29"></a>疑多恐懼處住。在如是阿蘭若處住比丘欲<a class="t" id="0632b01"></a>留衣。三衣中若一一衣得留置舍內。爾時<a class="t" id="0632b02"></a>六群比丘聞佛聽阿蘭若處有疑恐懼處<a class="t" id="0632b03"></a>住。在如是處住欲留衣。三衣中若一一衣<a class="t" id="0632b04"></a>留置舍內。即便留衣置舍內。囑親友比丘<a class="t" id="0632b05"></a>已出行。後親友比丘出衣日中曬。諸比丘見<a class="t" id="0632b06"></a>已。自相謂言。世尊制戒。聽比丘畜三衣不<a class="t" id="0632b07"></a>得長。此是誰衣耶。彼比丘言。六群比丘與<a class="t" id="0632b08"></a>我知識親友。留衣在此出人間遊行。是故<a class="t" id="0632b09"></a>我等為曬衣。時諸比丘聞已。其中有少欲知<a class="t" id="0632b10"></a>足行頭陀樂學戒知慚愧者。呵責六群比<a class="t" id="0632b11"></a>丘言。云何世尊聽諸比丘在阿蘭若處有<a class="t" id="0632b12"></a>疑恐懼處住。於三衣中留一一衣著舍內。<a class="t" id="0632b13"></a>汝等云何今多寄衣知識親友。人間遊行而<a class="t" id="0632b14"></a>離衣宿。時諸比丘往至世尊所。頭面禮足<a class="t" id="0632b15"></a>在一面坐。以此因緣具白世尊。世尊即以<a class="t" id="0632b16"></a>此因緣集比丘僧。訶責六群比丘。汝所為<a class="t" id="0632b17"></a>非。非威儀非沙門法非淨行非隨順行。<a class="t" id="0632b18"></a>所不應為。云何六群比丘。我聽諸比丘在<a class="t" id="0632b19"></a>阿蘭若有疑恐懼處住比丘在如是處住<a class="t" id="0632b20"></a>三衣中留一一衣著舍內。汝等云何今多<a class="t" id="0632b21"></a>寄衣親友人間遊行離衣宿。爾時世尊以<a class="t" id="0632b22"></a>無數方便呵責六群比丘已。告諸比丘。此<a class="t" id="0632b23"></a>六群比丘癡人。多種有漏處最初犯戒。自今<a class="t" id="0632b24"></a>已去。與比丘結戒。集十句義乃至正法久<a class="t" id="0632b25"></a>住。欲說戒者當如是說。若比丘夏三月<a class="t" id="0632b26"></a>竟。後迦提一月滿在阿蘭若有疑恐懼處<a class="t" id="0632b27"></a>住比丘在如是處住。三衣中欲留一一衣<a class="t" id="0632b28"></a>置舍內。諸比丘有因緣離衣宿乃至六夜。<a class="t" id="0632b29"></a>若過者尼薩耆波逸提。比丘義如上。阿蘭若<a class="t" id="0632c01"></a>處者去村五百弓。遮摩羅國弓長四肘用中<a class="t" id="0632c02"></a>肘量取。有疑處者疑有賊盜。恐怖者中有<a class="t" id="0632c03"></a>恐怖賊盜。舍內者村聚也。三衣者僧伽梨。<span class="gaiji">欝
<!--gaiji,鬱,1[爵-(采-木)+(樊-大)],2&#x6B1D;,3-->
</span>
<a class="t" id="0632c04"></a>
多羅僧。安陀會。衣者有十種如上說。若比<a class="t" id="0632c05"></a>丘有因緣離衣宿。彼六夜竟第七夜明相未<a class="t" id="0632c06"></a>出前。若捨三衣若手捉衣若至擲石所及<a class="t" id="0632c07"></a>處。若比丘六夜竟第七夜明相未出前。不<a class="t" id="0632c08"></a>捨三衣不手捉衣不至擲石所及處住。<a class="t" id="0632c09"></a>第七夜明相出離衣宿一切犯尼薩耆。除三<a class="t" id="0632c10"></a>衣已離餘衣宿者突吉羅。此尼薩耆當捨<a class="t" id="0632c11"></a>與僧。若眾多人若一人。不得別眾捨。若捨<a class="t" id="0632c12"></a>不成捨突吉羅。若欲捨與僧者。應往至僧<a class="t" id="0632c13"></a>中偏露右肩。脫革屣右膝著地禮上座足<a class="t" id="0632c14"></a>胡跪合掌作如是言。大德僧聽。我某甲比<a class="t" id="0632c15"></a>丘離衣宿過六夜犯捨墮。今捨與僧。捨已<a class="t" id="0632c16"></a>當懺悔。前受懺人白已然後受懺。當作如<a class="t" id="0632c17"></a>是白。大德僧聽。此某甲比丘離衣宿過六<a class="t" id="0632c18"></a>夜犯捨墮。今捨與僧。若僧時到僧忍聽。我<a class="t" id="0632c19"></a>受某甲比丘懺白如是。如是白已然後受<a class="t" id="0632c20"></a>懺。當語彼人言。自責汝心。比丘報言爾。<a class="t" id="0632c21"></a>僧即應還彼比丘衣白二羯磨。應如是與。<a class="t" id="0632c22"></a>眾中當差堪能羯磨人如上作如是白。<a class="t" id="0632c23"></a>大德僧聽。此某甲比丘離衣宿過六夜犯捨<a class="t" id="0632c24"></a>墮。今捨與僧。若僧時到僧忍聽。還彼比丘<a class="t" id="0632c25"></a>衣。白如是。大德僧聽。此某甲比丘離衣宿<a class="t" id="0632c26"></a>過六夜犯捨墮。今捨與僧。僧今還彼比丘<a class="t" id="0632c27"></a>衣。誰諸長老忍僧還此比丘衣者默然。誰<a class="t" id="0632c28"></a>不忍者說。僧已忍還彼比丘衣竟。僧忍默<a class="t" id="0632c29"></a>然故是事如是持。若比丘捨衣竟不還彼<a class="t" id="0633a01"></a>比丘衣者突吉羅。若教不還者突吉羅。若<a class="t" id="0633a02"></a>淨施。若遣與人。或受作三衣。若作波利迦<a class="t" id="0633a03"></a>羅衣。若數數取著。一切突吉羅。比丘尼突吉<a class="t" id="0633a04"></a>羅。式叉摩那沙彌沙彌尼突吉羅。是謂為犯。<a class="t" id="0633a05"></a>不犯者已經六夜第七夜明相未出前到衣<a class="t" id="0633a06"></a>所。若捨衣若手捉衣若至擲石所及處不<a class="t" id="0633a07"></a>犯。若劫奪想失想漂想燒想不捨衣不手<a class="t" id="0633a08"></a>捉衣不至擲石所及處不犯。若船濟不通<a class="t" id="0633a09"></a>道路嶮難。多諸盜賊有惡獸。河水瀑漲強<a class="t" id="0633a10"></a>力所執。或為繫閉或命難或梵行難。不捨<a class="t" id="0633a11"></a>衣不捉衣不至擲石所及處。一切無犯。<a class="t" id="0633a12"></a>無犯者最初未制戒。癡狂心亂痛惱所纏<a class="t" id="0633a13"></a>。<span class="rule-number">二十九竟</span></p>
<a class="t" id="0633a14"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-dg-bu-vb-np28">◀ Nissaggiyā Pācittiyā 28</a><a class="top" href="#">
▲ TOP </a><a class="next" href="/zh/zh-dg-bu-vb-np30">Nissaggiyā Pācittiyā 30 ▶</a>
</div>
</body>
</html>