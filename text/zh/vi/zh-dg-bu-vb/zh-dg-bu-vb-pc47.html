<!DOCTYPE html>
<html data-prev="zh-dg-bu-vb-pc46" data-next="zh-dg-bu-vb-pc48">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bu-vb-pc47">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 47</span><span class="mirror-right">波逸提四十七</span>
</h1>
</div>
<p>
<a class="sc" id="1"></a>
<a class="t-linehead" id="0668b03"></a>
爾時佛在釋翅搜迦維羅衛尼拘律園中。爾<a class="t" id="0668b04"></a>時摩呵男釋種。請眾僧供給藥。彼恭敬上<a class="t" id="0668b05"></a>座施與好者。求者亦與不求者亦與。時六<a class="t" id="0668b06"></a>群比丘自相謂言。此摩訶男釋種子。請眾<a class="t" id="0668b07"></a>僧供給藥。彼恭敬上座施與好者。於我<a class="t" id="0668b08"></a>等無恭敬心。惡者施與我等。求索猶不<a class="t" id="0668b09"></a>見與況不求而得。自相謂言。我等當往詣<a class="t" id="0668b10"></a>其家求索難得所無有藥於是即往詣其<a class="t" id="0668b11"></a>家語言。我等須如是如是藥。摩訶男報言。<a class="t" id="0668b12"></a>若我家中有者當相與。若無者當為詣市求<a class="t" id="0668b13"></a>買供給六群比丘報言。汝家可無如是<a class="t" id="0668b14"></a>如是藥耶。摩訶男報言。我家有者當相與<a class="t" id="0668b15"></a>無者當為詣市求索相與。時六群比丘復語<a class="t" id="0668b16"></a>言。汝請眾僧供給藥。恭敬上座與好者。求<a class="t" id="0668b17"></a>者與之不求者亦與之。與下座惡者。又不<a class="t" id="0668b18"></a>慇懃恭敬。求索而不見與。況不求而得。汝<a class="t" id="0668b19"></a>家中所無有。而請眾僧與藥。汝有愛又復<a class="t" id="0668b20"></a>妄語。摩訶男報言。我先有要誓。請眾僧家<a class="t" id="0668b21"></a>中所有者隨供給之。若無者當詣市求索<a class="t" id="0668b22"></a>與。汝今云何言。我有愛是妄語人無有至<a class="t" id="0668b23"></a>誠耶。長老去。我自今已去不復能供給眾<a class="t" id="0668b24"></a>僧藥也。爾時諸比丘聞。其中有少欲知足<a class="t" id="0668b25"></a>行頭陀樂學戒知慚愧者。嫌責六群比<a class="t" id="0668b26"></a>丘言。摩訶男釋子信樂恭敬供給好藥布<a class="t" id="0668b27"></a>施常供給眾僧藥。云何汝等罵詈言。他有愛<a class="t" id="0668b28"></a>妄語。使斷眾僧藥耶。爾時諸比丘往世<a class="t" id="0668b29"></a>尊所。頭面禮足在一面坐。以此因緣具白<a class="t" id="0668c01"></a>世尊。世尊爾時以此因緣集比丘僧。呵責<a class="t" id="0668c02"></a>六群比丘言。汝所為非。非威儀非沙門法<a class="t" id="0668c03"></a>非淨行非隨順行。所不應為。云何摩訶男<a class="t" id="0668c04"></a>釋子有信心。好樂布施常供給眾僧藥。而<a class="t" id="0668c05"></a>汝等罵詈言。有愛妄語。使斷眾僧藥耶。<a class="t" id="0668c06"></a>爾時世尊以無數方便呵責六群比丘已<a class="t" id="0668c07"></a>告諸比丘言。此六群比丘癡人多種有漏<a class="t" id="0668c08"></a>處最初犯戒。自今已去與比丘結戒。集十<a class="t" id="0668c09"></a>句義乃至正法久住。欲說戒者當如是說。<a class="t" id="0668c10"></a>若比丘應受四月請因緣請與藥若過受<a class="t" id="0668c11"></a>者波逸提。如是世尊與比丘結戒。時諸病<a class="t" id="0668c12"></a>比丘。有畏慎心不敢過受藥白佛。佛言。<a class="t" id="0668c13"></a>自今已去聽諸病比丘過受藥。自今已去當<a class="t" id="0668c14"></a>如是說戒。若比丘無病受四月請與藥過受<a class="t" id="0668c15"></a>者波逸提。如是世尊與比丘結戒。時諸居<a class="t" id="0668c16"></a>士常請諸比丘與藥。諸比丘有畏慎心。不<a class="t" id="0668c17"></a>敢受常請供給藥白佛。佛言。自今已去聽<a class="t" id="0668c18"></a>諸比丘受常請供給藥。自今已去當如是說<a class="t" id="0668c19"></a>戒。若比丘無病受四月請與藥若過受除常<a class="t" id="0668c20"></a>請者波逸提。如是世尊與比丘結戒。時摩<a class="t" id="0668c21"></a>訶男釋子復作是念。我寧可以一人二<a class="t" id="0668c22"></a>人故斷眾僧藥耶。今故應當更請眾僧供<a class="t" id="0668c23"></a>給藥。作是念已即便至僧伽藍中。請諸比<a class="t" id="0668c24"></a>丘言。願諸大德僧受我請供給藥。諸比丘各<a class="t" id="0668c25"></a>各有畏慎心。不敢受更請與藥白佛。佛<a class="t" id="0668c26"></a>言自今已去聽諸比丘受更請給藥。諸比<a class="t" id="0668c27"></a>丘便計前日數白佛。佛言。不應計前日數<a class="t" id="0668c28"></a>應從斷藥還與已來日從此為數。自今已<a class="t" id="0668c29"></a>去當如是說戒。若比丘無病受四月請與<a class="t" id="0669a01"></a>藥若過受。除常請更請波逸提。如是世尊<a class="t" id="0669a02"></a>與比丘結戒。時諸居士請諸比丘與分藥。<a class="t" id="0669a03"></a>諸比丘畏慎不敢受白佛。佛言。自今已去<a class="t" id="0669a04"></a>聽諸比丘受分藥。自今已去當如是說戒。若<a class="t" id="0669a05"></a>比丘無病受四月請與藥。若過受除常請更<a class="t" id="0669a06"></a>請分請與分藥波逸提。如是世尊與比丘<a class="t" id="0669a07"></a>結戒。爾時諸居士請比丘與盡形壽藥。諸比<a class="t" id="0669a08"></a>丘畏慎不敢受盡形壽藥白佛。佛言。自今<a class="t" id="0669a09"></a>已去聽諸比丘受盡形壽藥自今已去與<a class="t" id="0669a10"></a>比丘結戒。若比丘受四月請與藥無病<a class="t" id="0669a11"></a>比丘應受請。若過受除常請更請分請盡<a class="t" id="0669a12"></a>形壽請波逸提。比丘義如上。四月者夏四月<a class="t" id="0669a13"></a>也。因緣者藥請也。病者醫所教服藥者<a class="t" id="0669a14"></a>也常請者。其人作如是言。我常與藥。更<a class="t" id="0669a15"></a>請者。斷已後復更與請。與分藥者。持藥至<a class="t" id="0669a16"></a>僧伽藍中分與盡形壽請者。其人言我當盡<a class="t" id="0669a17"></a>形壽與藥。請者有四種。或有請夜有限齊<a class="t" id="0669a18"></a>藥無限齊。或有請藥有限齊夜無限齊。<a class="t" id="0669a19"></a>或有請藥有限齊夜亦有限齊或有請夜<a class="t" id="0669a20"></a>無限齊藥無限齊。云何請夜有限齊藥無<a class="t" id="0669a21"></a>限齊。彼作夜分齊不作藥分齊我與爾<a class="t" id="0669a22"></a>許夜藥是謂請夜有分齊藥無分齊。云何請<a class="t" id="0669a23"></a>藥有分齊夜無分齊。彼作藥分齊不作夜<a class="t" id="0669a24"></a>分齊。作如是言。我與如是藥是為請藥有<a class="t" id="0669a25"></a>分齊。夜無分齊云何請夜有分齊。藥亦有<a class="t" id="0669a26"></a>分齊。彼作夜分齊藥分齊作如是言。爾許<a class="t" id="0669a27"></a>夜與如是藥。是謂請夜有分齊藥有分齊。<a class="t" id="0669a28"></a>云何請夜無分齊。藥無分齊彼不作夜<a class="t" id="0669a29"></a>分齊藥分齊。作如是言。我請汝與藥。是<a class="t" id="0669b01"></a>謂請夜及藥俱無分齊。是中請夜有分齊<a class="t" id="0669b02"></a>藥無分齊。夜有分齊藥有分齊。應夏四月<a class="t" id="0669b03"></a>受請。是中藥有分齊夜無分齊。夜無分齊<a class="t" id="0669b04"></a>藥無分齊。應隨施時受。彼比丘無病應<a class="t" id="0669b05"></a>受夏四月與藥。若過受除常請更請分請盡<a class="t" id="0669b06"></a>形壽請咽咽波逸提。比丘尼波逸提。式叉<a class="t" id="0669b07"></a>摩那沙彌沙彌尼突吉羅。是謂為犯不犯者。<a class="t" id="0669b08"></a>受四月請與藥。病者過受請常請更請分請<a class="t" id="0669b09"></a>盡形壽請無犯。無犯者。最初未制戒。癡狂<a class="t" id="0669b10"></a>心亂痛惱所纏。<span class="rule-number">四十七竟</span></p>
<a class="t" id="0669b11"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bu-vb-pc46">◀ Pācittiyā 46</a><a class="top" href="#">
▲ TOP </a><a class="next" href="/zh/zh-dg-bu-vb-pc48">Pācittiyā 48 ▶</a>
</div>
</body>
</html>