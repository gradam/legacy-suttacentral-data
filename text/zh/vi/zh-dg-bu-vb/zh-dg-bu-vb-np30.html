<!DOCTYPE html>
<html data-prev="zh-dg-bu-vb-np29" data-next="zh-dg-bu-vb-pc1">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bu-vb-np30">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 30</span>
<span class="mirror-right">尼薩耆波逸提三十</span> </h1>
</div>
<p>
<a class="sc" id="1"></a>
<a class="t-linehead" id="0633a14"></a>
爾時佛在舍衛國祇樹給孤獨園。時跋難陀<a class="t" id="0633a15"></a>釋子先有一居士恒好惠施。意欲飯佛比<a class="t" id="0633a16"></a>丘僧兼布施好衣。時跋難陀釋子。聞彼居<a class="t" id="0633a17"></a>士欲飯佛比丘僧兼施好衣。即往彼居士<a class="t" id="0633a18"></a>家。問居士言。實欲飯佛及比丘僧并施<a class="t" id="0633a19"></a>好衣耶。居士報言爾。跋難陀釋子語居士<a class="t" id="0633a20"></a>言。眾僧有大善利有大威力有大福德。施<a class="t" id="0633a21"></a>眾僧者多。汝今食施眾僧。衣可施我一人。<a class="t" id="0633a22"></a>居士言可爾。爾時長者便不復與僧辦具<a class="t" id="0633a23"></a>衣。即其夜供辦種種多美飲食。明日白僧時<a class="t" id="0633a24"></a>到。諸比丘僧著衣持<span class="gaiji">鉢
<!--gaiji,缽,1[金*本],2&#x9262;,3-->
</span>往居士家就座而<a class="t" id="0633a25"></a>坐。時居士見長老比丘威儀具足。發大聲<a class="t" id="0633a26"></a>言。我云何為如是嚴整眾僧衣而作留難。<a class="t" id="0633a27"></a>時諸比丘問居士言。何故作如是語。時居<a class="t" id="0633a28"></a>士以實而答。時眾中有少欲知足行頭陀<a class="t" id="0633a29"></a>樂學戒知慚愧者。呵責跋難陀釋子。云何<a class="t" id="0633b01"></a>斷眾僧利而自入己。諸比丘往世尊所頭<a class="t" id="0633b02"></a>面禮足在一面坐。以此因緣具白世尊。世<a class="t" id="0633b03"></a>尊爾時以此因緣集比丘僧。無數方便呵<a class="t" id="0633b04"></a>責跋難陀釋子。汝所為非。非威儀非沙門<a class="t" id="0633b05"></a>法非淨行非隨順行所不應為。云何斷<a class="t" id="0633b06"></a>眾僧利而自入己耶。爾時世尊無數方便呵<a class="t" id="0633b07"></a>責跋難陀釋子已。告諸比丘。此癡人。多種<a class="t" id="0633b08"></a>有漏處最初犯戒自今已去與比丘結戒。集<a class="t" id="0633b09"></a>十句義乃至正法久住。欲說戒者當如是<a class="t" id="0633b10"></a>說。若比丘斷僧物而自入己者尼薩耆波<a class="t" id="0633b11"></a>逸提。如是世尊與比丘結戒。時諸比丘不<a class="t" id="0633b12"></a>知是僧物非僧物。為許僧不許僧。後乃知<a class="t" id="0633b13"></a>是僧物已許僧。或有作尼薩耆波逸提懺<a class="t" id="0633b14"></a>悔。或慚愧。若不知者不犯。自今已去當如<a class="t" id="0633b15"></a>是說戒。若比丘知是僧物自求入己者尼<a class="t" id="0633b16"></a>薩耆波逸提。比丘義如上。僧物為僧故已<a class="t" id="0633b17"></a>與僧。僧物者已許僧。為僧者為僧故作未<a class="t" id="0633b18"></a>許僧。已與僧者已許僧已捨與。僧物者衣<a class="t" id="0633b19"></a><span class="gaiji">鉢
<!--gaiji,缽,1[金*本],2&#x9262;,3-->
</span>坐具針筒下至飲水器。若比丘知是僧物<a class="t" id="0633b20"></a>自求入己者尼薩耆波逸提。若物許僧轉與<a class="t" id="0633b21"></a>塔者突吉羅。若許塔轉與僧者突吉羅。若<a class="t" id="0633b22"></a>物許四方僧轉與現在僧者突吉羅。若物<a class="t" id="0633b23"></a>許現前僧轉與四方僧者突吉羅。若物許<a class="t" id="0633b24"></a>比丘僧轉與比丘尼僧者突吉羅。若許比<a class="t" id="0633b25"></a>丘尼僧轉與比丘僧者突吉羅。許異處與<a class="t" id="0633b26"></a>異處突吉羅。若已許作許想者尼薩耆波逸<a class="t" id="0633b27"></a>提。若已許心疑突吉羅。若未許作許想突<a class="t" id="0633b28"></a>吉羅。若未許疑突吉羅。此尼薩耆當捨與<a class="t" id="0633b29"></a>僧。若眾多人若一人。不得別眾捨。若捨不<a class="t" id="0633c01"></a>成捨突吉羅。若欲捨與僧者。應往僧中偏<a class="t" id="0633c02"></a>露右肩右膝著地禮上座胡跪合掌作如<a class="t" id="0633c03"></a>是白。大德僧聽。我某甲比丘知是物已許<a class="t" id="0633c04"></a>僧而自入己犯捨墮。今捨與僧。捨已當懺<a class="t" id="0633c05"></a>悔前受懺人白已然後受懺。當作如是白。<a class="t" id="0633c06"></a>大德僧聽。此某甲比丘知是物已許僧而自<a class="t" id="0633c07"></a>入己犯捨墮。今捨與僧。若僧時到僧忍聽。<a class="t" id="0633c08"></a>我受某甲比丘懺。白如是。白已然後受懺。<a class="t" id="0633c09"></a>當語彼人言。自責汝心。彼比丘答言爾。僧<a class="t" id="0633c10"></a>即應還彼比丘所捨物。應作白二羯磨與。<a class="t" id="0633c11"></a>眾中當差堪能羯磨人如上作如是白。大<a class="t" id="0633c12"></a>德僧聽。此某甲比丘知是物已許僧而自入<a class="t" id="0633c13"></a>己犯捨墮。今捨與僧。若僧時到僧忍聽。還<a class="t" id="0633c14"></a>彼比丘所捨物。白如是。大德僧聽。此某甲比<a class="t" id="0633c15"></a>丘知是物已許僧求自入己犯捨墮。今捨<a class="t" id="0633c16"></a>與僧。僧今還彼比丘所捨物。誰諸長老忍<a class="t" id="0633c17"></a>僧還彼比丘所捨物者默然。誰不忍者說。<a class="t" id="0633c18"></a>僧已忍。還彼比丘所捨物竟。僧忍默然故<a class="t" id="0633c19"></a>是事如是持。若捨與竟不還彼比丘所捨<a class="t" id="0633c20"></a>物者突吉羅。若教人莫還者突吉羅。若轉<a class="t" id="0633c21"></a>作淨施。若遣與人若受作三衣。若作波利<a class="t" id="0633c22"></a>迦羅衣。若數數用。一切突吉羅。比丘尼尼薩<a class="t" id="0633c23"></a>耆波逸提。式叉摩那沙彌沙彌尼突吉羅。是<a class="t" id="0633c24"></a>謂為犯。不犯者若不知。若已許作不許想。<a class="t" id="0633c25"></a>若許少勸令與多。若許少人勸與多人。欲<a class="t" id="0633c26"></a>許惡勸與好者。或戲笑語。若誤語。或獨<a class="t" id="0633c27"></a>處語。或夢中語。欲說此乃說彼無犯。<a class="t" id="0633c28"></a>無犯者最初未制戒。癡狂心亂痛惱所纏<a class="t" id="0633c29"></a>。<span class="rule-number">三十竟</span></p>
<a class="t" id="0634a01"></a>
<p class="endsection">
<span class="t-juanname">四分律卷第十</span><a class="t" id="0634a02"></a><a class="t" id="0634a03"></a><a class="t" id="0634a04"></a></p>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>