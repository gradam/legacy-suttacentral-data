<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bu-vb-sk96">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 96</span><span class="mirror-right">應當學法九十六</span>
</h1>
</div>
<p>
<a class="sc" id="1"></a>
<a class="t-linehead" id="0713b27"></a>
爾時佛在舍衛國祇樹給孤獨園。時有六群<a class="t" id="0713b28"></a>比丘。為執杖不恭敬者說法。時諸比丘<a class="t" id="0713b29"></a>聞。呵責如上。往白世尊。世尊爾時亦呵責<a class="t" id="0713c01"></a>如上已告諸比丘。自今已去與諸比丘結<a class="t" id="0713c02"></a>戒。集十句義乃至正法久住。欲說戒者當<a class="t" id="0713c03"></a>如是說。人持杖不應為說法。尸叉罽賴尼。<a class="t" id="0713c04"></a>彼疑。不敢為病人持杖者說法。佛言。為病<a class="t" id="0713c05"></a>人無犯。自今已去與諸比丘結戒。人持<a class="t" id="0713c06"></a>杖不恭敬不應為說法。除病。尸叉罽賴<a class="t" id="0713c07"></a>尼。若比丘。故為持杖者說法。犯應懺突吉<a class="t" id="0713c08"></a>羅。以故作故犯非威儀突吉羅。若不故作<a class="t" id="0713c09"></a>犯突吉羅。比丘尼乃至沙彌沙彌尼突吉羅。<a class="t" id="0713c10"></a>是謂為犯。不犯者。或時有如是病。或為王<a class="t" id="0713c11"></a>及大臣無犯。無犯者。最初未制戒。癡狂心<a class="t" id="0713c12"></a>亂痛惱所纏。<span class="rule-number">六</span></p>
<a class="t" id="0713c13"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bu-vb-sk95">◀ Sekhiyā 95</a><a class="top" href="#">
▲ TOP </a><a class="next" href="/zh/zh-dg-bu-vb-sk97">Sekhiyā 97 ▶</a>
</div>
</body>
</html>