<!DOCTYPE html>
<html data-prev="zh-dg-bu-vb-pc24" data-next="zh-dg-bu-vb-pc26">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bu-vb-pc25">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 25</span><span class="mirror-right">波逸提二十五</span>
</h1>
</div>
<p>
<a class="sc" id="1"></a>
<a class="t-linehead" id="0651a19"></a>
爾時佛在舍衛國祇樹給孤獨園。爾時有<a class="t" id="0651a20"></a>比丘尼欲作僧伽梨。以作衣故來至僧伽<a class="t" id="0651a21"></a>藍中。語尊者迦留陀夷。大德。我持此衣財<a class="t" id="0651a22"></a>欲作僧伽梨。願尊者與我作。迦留陀夷報<a class="t" id="0651a23"></a>言。我不能作。問言。何故不與我作。報言。<a class="t" id="0651a24"></a>汝等喜數來相催促故不能作。比丘尼報言。<a class="t" id="0651a25"></a>我不數來相催隨作竟與我。迦留陀夷報言<a class="t" id="0651a26"></a>可爾。時比丘尼授衣與之而去。迦留陀夷善<a class="t" id="0651a27"></a>知作衣法。即與裁之作男女行婬欲像。<a class="t" id="0651a28"></a>時比丘尼來至僧伽藍中。問迦留陀夷言。<a class="t" id="0651a29"></a>大德。為我成衣未耶。答言衣已成。比丘尼<a class="t" id="0651b01"></a>言。衣若成者今可見與。時迦留陀夷即襞<a class="t" id="0651b02"></a>衣授與之。語言大妹。當知此衣不得妄解<a class="t" id="0651b03"></a>披看亦莫示人若白時到當著此衣在<a class="t" id="0651b04"></a>比丘尼僧後行。時比丘尼如其教。亦不披<a class="t" id="0651b05"></a>衣看復不語人知。後於異時白時到。即<a class="t" id="0651b06"></a>著此衣。在比丘尼僧後行。諸居士見皆共<a class="t" id="0651b07"></a>譏笑。或拍手相向。或打木或嘯。或高聲大笑<a class="t" id="0651b08"></a>言。汝等看此比丘尼所著衣。汝等看此比丘<a class="t" id="0651b09"></a>尼所著衣。時摩訶波闍波提比丘尼。見已<a class="t" id="0651b10"></a>語此比丘尼言大妹。速脫襞此衣。即便襞<a class="t" id="0651b11"></a>之著肩上。時摩訶波闍波提比丘尼。食後<a class="t" id="0651b12"></a>還僧伽藍中。語彼比丘尼言。取汝向者衣<a class="t" id="0651b13"></a>來我欲看之。即持出示之。問言。誰與汝作<a class="t" id="0651b14"></a>此衣。報言是迦留陀夷作。語言何不披看<a class="t" id="0651b15"></a>持示同學耶。縫割好不牢不。時比丘尼<a class="t" id="0651b16"></a>以迦留陀夷所<span class="gaiji">勅
<!--gaiji,敕,1[束*力],2&#x52C5;,3-->
</span>事具向說之。時比丘尼眾<a class="t" id="0651b17"></a>中。有少欲知足行頭陀樂學戒知慚愧<a class="t" id="0651b18"></a>者。嫌責迦留陀夷。云何與比丘尼乃作如<a class="t" id="0651b19"></a>是衣。爾時比丘尼白諸比丘。諸比丘即<a class="t" id="0651b20"></a>往白世尊。世尊以此因緣集比丘僧。知而<a class="t" id="0651b21"></a>故問迦留陀夷言。汝實與比丘尼作如是<a class="t" id="0651b22"></a>衣耶。答曰實爾。世尊以無數方便呵責迦<a class="t" id="0651b23"></a>留陀夷言。汝所為非。非威儀非沙門法非<a class="t" id="0651b24"></a>淨行非隨順行。所不應為云何乃與比丘<a class="t" id="0651b25"></a>尼作如是衣耶。呵責迦留陀夷已告諸比<a class="t" id="0651b26"></a>丘。此癡人多種有漏處最初犯戒。自今已去<a class="t" id="0651b27"></a>與比丘結戒集十句義乃至正法久住。欲<a class="t" id="0651b28"></a>說戒者當如是說若比丘與比丘尼作衣<a class="t" id="0651b29"></a>者波逸提。如是世尊與比丘結戒。時諸比<a class="t" id="0651c01"></a>丘畏慎。不敢與親里比丘尼作衣。往白佛。<a class="t" id="0651c02"></a>佛言。自今已去聽比丘與親里比丘尼作<a class="t" id="0651c03"></a>衣。自今已去當如是說戒。若比丘與非親<a class="t" id="0651c04"></a>里比丘尼作衣者波逸提。比丘義如上。非<a class="t" id="0651c05"></a>親里親里者如上。衣者有十種亦如上。若<a class="t" id="0651c06"></a>彼比丘與非親里比丘尼作衣。隨刀截多<a class="t" id="0651c07"></a>少波逸提。隨一縫一鍼亦波逸提。若復披<a class="t" id="0651c08"></a>看牽挽熨治以手摩捫。若捉角頭挽方正安<a class="t" id="0651c09"></a>帖。若緣若索綖若續綖。一切突吉羅。比<a class="t" id="0651c10"></a>丘尼突吉羅。式叉摩那沙彌沙彌尼突吉羅。<a class="t" id="0651c11"></a>是謂為犯。不犯者。與親里比丘尼作。與僧<a class="t" id="0651c12"></a>作若為塔。若借著浣染治還主無犯。無犯<a class="t" id="0651c13"></a>者。最初未制戒。癡狂心亂痛惱所纏。<span class="rule-number">二十五竟</span></p>
<a class="t" id="0651c14"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-dg-bu-vb-pc24">◀ Pācittiyā 24</a><a class="top" href="#">
▲ TOP </a><a class="next" href="/zh/zh-dg-bu-vb-pc26">Pācittiyā 26 ▶</a>
</div>
</body>
</html>