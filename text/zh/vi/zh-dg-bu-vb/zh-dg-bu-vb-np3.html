<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bu-vb-np3">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 3</span>
<span class="mirror-right">尼薩耆波逸提 三</span> </h1>
</div>
<p>
<a class="sc" id="1"></a>
<a class="t-linehead" id="0604b29"></a>
爾時佛在舍衛國祇樹給孤獨園。時有比<a class="t" id="0604c01"></a>丘。有僧伽梨故爛弊壞。自念言。世尊與<a class="t" id="0604c02"></a>比丘結戒。衣已竟迦絺那衣已出。聽十日<a class="t" id="0604c03"></a>內畜長衣。過者犯尼薩耆波逸提。然我此僧<a class="t" id="0604c04"></a>伽梨故爛弊壞。十日中間更不能辦。我今<a class="t" id="0604c05"></a>當云何。即語同意比丘言。善哉大德。為我<a class="t" id="0604c06"></a>白世尊。若世尊有教我當奉行。時諸比丘<a class="t" id="0604c07"></a>往至世尊所。頭面禮足在一面坐。以此因<a class="t" id="0604c08"></a>緣具白世尊。世尊以此因緣集諸比丘告<a class="t" id="0604c09"></a>言。自今已去聽比丘畜長衣為乃至滿足<a class="t" id="0604c10"></a>故。時六群比丘聞。世尊聽畜長衣為乃至<a class="t" id="0604c11"></a>滿足故。彼有糞掃衣及餘種衣。同者不足。<a class="t" id="0604c12"></a>取中糞掃衣浣染四角頭點作淨。持寄親<a class="t" id="0604c13"></a>友比丘已人間遊行。時受寄比丘以其行久<a class="t" id="0604c14"></a>不還便出曬之。諸比丘見已問言。世尊制戒<a class="t" id="0604c15"></a>聽畜三衣不得過。此是誰衣耶。報言。此是<a class="t" id="0604c16"></a>六群比丘衣。六群比丘作是言。世尊制戒聽<a class="t" id="0604c17"></a>畜長衣乃至滿足。而彼有糞掃衣及餘種<a class="t" id="0604c18"></a>衣。同者不足。取中糞掃衣浣染四角頭點作<a class="t" id="0604c19"></a>淨。持寄我往人間行。恐腐壞故為曬之<a class="t" id="0604c20"></a>耳。時諸比丘聞。中有少欲知足行頭陀<a class="t" id="0604c21"></a>樂學戒知慚愧者。嫌責六群比丘。云何言<a class="t" id="0604c22"></a>世尊聽畜長衣為乃至滿足故。而以同衣<a class="t" id="0604c23"></a>不足。取中糞掃衣浣染四角頭點作淨。寄<a class="t" id="0604c24"></a>親友比丘往人間行。諸比丘即往至世尊<a class="t" id="0604c25"></a>所。頭面禮足在一面坐。以此因緣具白世<a class="t" id="0604c26"></a>尊。世尊以此因緣集諸比丘。呵責六群比<a class="t" id="0604c27"></a>丘。汝所為非。非威儀非沙門法非淨<a class="t" id="0604c28"></a>行非隨順行。所不應為。云何六群比丘。<a class="t" id="0604c29"></a>世尊聽比丘畜長衣為滿足故。而以同衣<a class="t" id="0605a01"></a>不足。取中糞掃衣浣染四角頭點作淨。寄<a class="t" id="0605a02"></a>親友比丘往人間行。以無數方便呵責<a class="t" id="0605a03"></a>已。告諸比丘。此癡人。多種有漏處最初犯<a class="t" id="0605a04"></a>戒。自今已去與比丘結戒。集十句義乃至<a class="t" id="0605a05"></a>正法久住。欲說戒者當如是說。若比丘衣<a class="t" id="0605a06"></a>已竟迦絺那衣已出。若比丘得非時衣欲須<a class="t" id="0605a07"></a>便受。受已疾疾成衣。若足者善。若不足者<a class="t" id="0605a08"></a>得畜一月。為滿足故。若過畜尼薩耆波逸<a class="t" id="0605a09"></a>提。比丘義如上。衣已竟者三衣竟迦絺那衣<a class="t" id="0605a10"></a>已出。時者無迦絺那衣自恣後一月。若有<a class="t" id="0605a11"></a>迦絺那衣自恣後五月。非時者若過此限。衣<a class="t" id="0605a12"></a>者十種衣如上。若十日中同衣足者應裁割。<a class="t" id="0605a13"></a>若綖拼若縫作衣。若作淨施若遣與人。<a class="t" id="0605a14"></a>若不裁割縫作衣若不綖拼不淨施不<a class="t" id="0605a15"></a>遣與人。十一日明相出。隨衣多少尼薩耆<a class="t" id="0605a16"></a>波逸提。若同衣不足至十一日。同衣足即十<a class="t" id="0605a17"></a>一日應裁割縫作衣若綖拼。若不裁割縫<a class="t" id="0605a18"></a>作衣若不綖拼若不淨施若不遣與人。<a class="t" id="0605a19"></a>至十二日明相出。隨衣多少盡尼薩耆波<a class="t" id="0605a20"></a>逸提。如是乃至二十九日亦如是。若同衣不<a class="t" id="0605a21"></a>足三十日若足若不足。若同衣若不同衣應<a class="t" id="0605a22"></a>即日裁割縫作衣若綖拼若淨施若遣與<a class="t" id="0605a23"></a>人。若不裁割縫作衣若不綖拼若不淨<a class="t" id="0605a24"></a>施若不遣與人。至三十一日明相出尼薩<a class="t" id="0605a25"></a>耆波逸提。此尼薩耆應捨與僧若眾多人<a class="t" id="0605a26"></a>若一人。不應別眾捨若捨不成捨突吉羅。<a class="t" id="0605a27"></a>捨與僧時。當往僧中偏露右肩脫革屣<a class="t" id="0605a28"></a>向上座禮。右膝著地合掌作如是白。大德<a class="t" id="0605a29"></a>僧聽。我某甲比丘。有爾所衣過爾所日犯<a class="t" id="0605b01"></a>捨墮。我今捨與僧捨已當懺悔。受懺人當<a class="t" id="0605b02"></a>作白。大德僧聽。此某甲比丘有爾所衣過<a class="t" id="0605b03"></a>爾所日犯捨墮。今捨與僧。若僧時到僧忍<a class="t" id="0605b04"></a>聽。我受某甲比丘懺。白如是。作如是白<a class="t" id="0605b05"></a>已。然後受懺當語彼人言。自責汝心。彼答<a class="t" id="0605b06"></a>言爾。僧應即還此比丘衣。白二羯磨應如<a class="t" id="0605b07"></a>是與。僧中應差堪能羯磨人。如上當作<a class="t" id="0605b08"></a>如是白。大德僧聽。此某甲比丘有爾所衣<a class="t" id="0605b09"></a>過爾所日犯捨墮。今捨與僧。若僧時到僧<a class="t" id="0605b10"></a>忍聽。持此衣還某甲比丘。白如是。大德<a class="t" id="0605b11"></a>僧聽。此某甲比丘有爾所衣。過爾所日犯<a class="t" id="0605b12"></a>捨墮。今捨與僧。僧今持此衣還此某甲<a class="t" id="0605b13"></a>比丘。誰諸長老忍。僧持此衣還此某甲比<a class="t" id="0605b14"></a>丘者默然。誰不忍者說。僧已忍。與彼<a class="t" id="0605b15"></a>某甲比丘衣竟。僧忍默然故。是事如是<a class="t" id="0605b16"></a>持。若僧中捨衣竟不還者突吉羅。還時若<a class="t" id="0605b17"></a>有人教言莫還者突吉羅。若不還轉作淨<a class="t" id="0605b18"></a>施若遣與人若持作三衣若作波利迦羅<a class="t" id="0605b19"></a>衣若故壞若燒若作非衣若數數著壞者。盡<a class="t" id="0605b20"></a>突吉羅。比丘尼尼薩耆波逸提。式叉摩那<a class="t" id="0605b21"></a>沙彌沙彌尼突吉羅。是謂為犯。不犯者。<a class="t" id="0605b22"></a>若十日內同衣足若裁割若綖拼若縫作<a class="t" id="0605b23"></a>衣。若同衣不足至十一日。同衣足應裁割<a class="t" id="0605b24"></a>若綖拼若縫作衣若淨施若遣與人。乃至<a class="t" id="0605b25"></a>二十九日亦如是。至三十日若足若不足若<a class="t" id="0605b26"></a>同衣若不同衣。即日應裁割若綖拼若縫<a class="t" id="0605b27"></a>作衣若淨施若遣與人不犯。若奪想若失<a class="t" id="0605b28"></a>想燒想漂想不裁割不綖拼不縫作衣<a class="t" id="0605b29"></a>不淨施不遣與人不犯。若奪衣若失衣若<a class="t" id="0605c01"></a>燒衣若漂衣。而取著若他與著若作被不犯。<a class="t" id="0605c02"></a>若受寄衣比丘命終。或遠行或休道或被賊<a class="t" id="0605c03"></a>或為惡獸所害。若為水所漂若不裁割不<a class="t" id="0605c04"></a>綖拼不縫作衣不遣與人不犯。不犯<a class="t" id="0605c05"></a>者。最初未制戒。癡狂心亂痛惱所纏。<span class="rule-number">三竟</span></p>
<a class="t" id="0605c06"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bu-vb-np2">◀ Nissaggiyā Pācittiyā 2</a><a class="top" href="#">
▲ TOP </a><a class="next" href="/zh/zh-dg-bu-vb-np4">Nissaggiyā Pācittiyā 4 ▶</a>
</div>
</body>
</html>