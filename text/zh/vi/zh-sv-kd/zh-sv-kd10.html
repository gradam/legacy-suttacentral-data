<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-kd10">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<h1 class="mirror-row">
<span class="mirror-left">10. Campeyya Khandhaka</span>
<span class="mirror-right">瞻波法</span> </h1>
</div>
<p class="suttainfo">
<span class="t-headname">八法中瞻波法第三</span></p>
<a class="t" id="0218a02"></a>
<p>
<a class="sc" id="1"></a>
<a class="t-linehead" id="0218a02"></a>
佛在瞻波國。爾時六群比丘。處處作非法羯<a class="t" id="0218a03"></a>磨。一人擯一人。一人擯二人三人四人。二人<a class="t" id="0218a04"></a>擯二人。二人擯三人四人一人。三人擯三人。<a class="t" id="0218a05"></a>三人擯四人一人二人。四人擯四人。是中有<a class="t" id="0218a06"></a>比丘。少欲知足行頭陀。聞是事心不喜。訶<a class="t" id="0218a07"></a>責言。云何名比丘。處處作非法羯磨。一人<a class="t" id="0218a08"></a>擯一人二人三人四人。二人擯二人三人四<a class="t" id="0218a09"></a>人一人。三人擯三人四人一人二人。四人擯<a class="t" id="0218a10"></a>四人。如是訶已向佛廣說。佛以是事集比丘<a class="t" id="0218a11"></a>僧。知而故問六群比丘。汝實作是事不。答言。<a class="t" id="0218a12"></a>實作世尊。佛訶責言。云何名比丘。處處作<a class="t" id="0218a13"></a>非法羯磨。一人擯一人二人三人四人。二人<a class="t" id="0218a14"></a>擯二人三人四人一人。三人擯三人四人一<a class="t" id="0218a15"></a>人二人。四人擯四人。佛但訶責而未結戒。</p>
<a class="t" id="0218a16"></a>
<p>
<a class="sc" id="2"></a>
<a class="t-linehead" id="0218a16"></a>
佛在瞻波國。爾時阿葉摩伽國聚落。名王薩<a class="t" id="0218a17"></a>婆。是中有舊比丘。名共金。作摩摩帝帝帝陀<a class="t" id="0218a18"></a>羅。六群比丘遊行迦尸國向瞻波國。到王薩<a class="t" id="0218a19"></a>婆聚落。是比丘遙見彼來。出迎代持衣<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="0218a20"></a>
開房舍示言。此房舍床臥具被枕。汝等隨上<a class="t" id="0218a21"></a>座安住。與辦洗浴具。與油澡豆。欲揩摩者即<a class="t" id="0218a22"></a>與揩摩。是摩摩帝夜坐禪。晨朝入王薩婆聚<a class="t" id="0218a23"></a>落。到諸貴人舍。讚歎六群比丘言。六群比丘<a class="t" id="0218a24"></a>是佛弟子。多聞善巧說法辯才無礙。以是故。<a class="t" id="0218a25"></a>汝等應與僧怛<span class="gaiji">鉢<!--gaiji,缽,1[金*本],2&#x9262;,3-->
</span>那食中食。即時諸婆羅門<a class="t" id="0218a26"></a>居士信者。與作怛<span class="gaiji">鉢<!--gaiji,缽,1[金*本],2&#x9262;,3-->
</span>那食中食與僧。六群<a class="t" id="0218a27"></a>比丘噉是食已。肥盛得色得力身柔軟。共相<a class="t" id="0218a28"></a>謂言。是好善男子。尊重讚歎我等。作如是好<a class="t" id="0218a29"></a>食。數日之中更不復續。六群比丘共相謂言。<a class="t" id="0218b01"></a>是善男子轉更不好。不復尊重供養讚歎我<a class="t" id="0218b02"></a>等。當喚其來。即喚來到。六群問言。汝何故<a class="t" id="0218b03"></a>不復尊重供養讚歎我等。答言。此王薩婆聚<a class="t" id="0218b04"></a>落婆羅門居士。信我語者約<span class="gaiji">勅<!--gaiji,敕,1[束*力],2&#x52C5;,3-->
</span>作供養。我力<a class="t" id="0218b05"></a>勢正能齊是。更不能得。六群比丘言。汝見罪<a class="t" id="0218b06"></a>不。答言。我有何罪。六群言。汝看我等不如<a class="t" id="0218b07"></a>本尊重供養讚歎。彼言。我不見罪。六群比丘<a class="t" id="0218b08"></a>言。此人不肯直首。當與作不見擯。即與作不<a class="t" id="0218b09"></a>見擯。是人作是念。六群比丘無因緣。我不自<a class="t" id="0218b10"></a>首。強作不見擯。我何不向瞻波國詣佛所。如<a class="t" id="0218b11"></a>是思惟已。隨意住王薩婆聚落已。持衣<span class="gaiji">鉢<!--gaiji,缽,1[金*本],2&#x9262;,3-->
</span>往<a class="t" id="0218b12"></a>瞻波國詣佛所。頭面禮佛足一面立。諸佛常<a class="t" id="0218b13"></a>法。有客比丘來。如是問訊。可忍不足不。安<a class="t" id="0218b14"></a>樂住不。乞食不難。道路不疲極耶。佛如是<a class="t" id="0218b15"></a>語。問訊共金比丘。可忍不足不。安樂住不。<a class="t" id="0218b16"></a>乞食不難。道路不疲極耶。答言。世尊。可忍<a class="t" id="0218b17"></a>可足乞食無難道路不疲。以是事向佛廣<a class="t" id="0218b18"></a>說。佛知而故問共金比丘。六群比丘何因緣<a class="t" id="0218b19"></a>故擯汝。答言。世尊。無因無緣我無罪。強與<a class="t" id="0218b20"></a>我作不見擯。佛言。若六群比丘無因無緣。汝<a class="t" id="0218b21"></a>無罪強擯汝者。汝莫愁憂。我與汝作法伴。六<a class="t" id="0218b22"></a>群比丘聞與作擯比丘向瞻波國詣佛所。我<a class="t" id="0218b23"></a>等亦當往詣佛所。如是思惟隨意住已。持衣<a class="t" id="0218b24"></a><span class="gaiji">鉢<!--gaiji,缽,1[金*本],2&#x9262;,3-->
</span>遊行向瞻波國詣佛所。頭面禮佛足一面<a class="t" id="0218b25"></a>立。諸佛常法。有客比丘來。以如是語問訊。<a class="t" id="0218b26"></a>可忍不足不。安樂住不。乞食不難。道路不<a class="t" id="0218b27"></a>疲極耶。佛即以是語。問訊六群比丘可忍<a class="t" id="0218b28"></a>不足不。安樂住不。乞食不難。道路不疲極<a class="t" id="0218b29"></a>耶。六群比丘答言。世尊。可忍可足安樂住。<a class="t" id="0218c01"></a>乞食不難道路不疲極。佛知而故問六群<a class="t" id="0218c02"></a>比丘。汝等於王薩婆聚落。有與比丘作不見<a class="t" id="0218c03"></a>擯耶。答言。實有世尊。問何因緣故擯。答言。<a class="t" id="0218c04"></a>無因無緣彼無罪。強為作擯。佛以是事及先<a class="t" id="0218c05"></a>因緣集比丘僧。種種因緣呵責六群比丘<a class="t" id="0218c06"></a>言。云何名比丘。無因無緣彼無罪強為作<a class="t" id="0218c07"></a>擯。云何名比丘。處處作非法羯磨。一人擯一<a class="t" id="0218c08"></a>人二人三人四人。二人擯二人三人四人一<a class="t" id="0218c09"></a>人。三人擯三人四人一人二人。四人擯四人。<a class="t" id="0218c10"></a>若比丘一人擯一人。犯一突吉羅。一人擯二<a class="t" id="0218c11"></a>人。犯二突吉羅。一人擯三人。犯三突吉羅。<a class="t" id="0218c12"></a>一人擯四人。四突吉羅。二人擯二人。二突吉<a class="t" id="0218c13"></a>羅。二人擯三人。三突吉羅。二人擯四人。犯<a class="t" id="0218c14"></a>四突吉羅。三人擯一人。一突吉羅。三人擯<a class="t" id="0218c15"></a>三人。三突吉羅。三人擯四人。四突吉羅。三人<a class="t" id="0218c16"></a>擯一人。一突吉羅。三人擯二人。二突吉羅。四<a class="t" id="0218c17"></a>人擯四人。偷蘭遮。作破僧因緣故。一人擯<a class="t" id="0218c18"></a>一人。是非法羯磨不應作。一人擯二人三人<a class="t" id="0218c19"></a>四人。是非法羯磨不應作。二人擯二人三人<a class="t" id="0218c20"></a>四人一人。是非法羯磨不應作。三人擯三人<a class="t" id="0218c21"></a>四人一人二人。是非法羯磨不應作。四人擯<a class="t" id="0218c22"></a>四人。是非法羯磨不應作。若一人擯一人。不<a class="t" id="0218c23"></a>成羯磨。一人擯二人三人四人。不成羯磨。二<a class="t" id="0218c24"></a>人擯二人三人四人一人。不成羯磨。三人擯<a class="t" id="0218c25"></a>三人四人一人二人。不成羯磨。四人擯四人。<a class="t" id="0218c26"></a>不成羯磨。可四眾作羯磨。是中四比丘成。<a class="t" id="0218c27"></a>可五眾作羯磨。是中五比丘成。可十眾作羯<a class="t" id="0218c28"></a>磨。是中十比丘成。可二十眾作羯磨。是中二<a class="t" id="0218c29"></a>十比丘成。若四眾可作羯磨。是中減四比丘<a class="t" id="0219a01"></a>作。是非法羯磨不應作。若白衣作第四人。<a class="t" id="0219a02"></a>是非法羯磨不應作。若沙彌若非比丘若外<a class="t" id="0219a03"></a>道。若不見擯人不作擯人。惡邪不除擯人不<a class="t" id="0219a04"></a>共住人種種不共住人。自言犯重罪人。本白<a class="t" id="0219a05"></a>衣污比丘尼。不能男人越濟人。殺父母人殺<a class="t" id="0219a06"></a>阿羅漢破僧惡心出佛身血。如是人作第四<a class="t" id="0219a07"></a>人。是非法羯磨不應作。可五眾作羯磨。減<a class="t" id="0219a08"></a>五比丘作者。是非法羯磨不應作。若白衣作<a class="t" id="0219a09"></a>第五人是非法羯磨不應作。若沙彌若非比<a class="t" id="0219a10"></a>丘若外道。若不見擯人不作擯人。惡邪不除<a class="t" id="0219a11"></a>擯人不共住人種種不共住人。自言犯重罪<a class="t" id="0219a12"></a>人本白衣污比丘尼。不能男人越濟人。殺<a class="t" id="0219a13"></a>父殺母殺阿羅漢破僧惡心出佛身血。如是<a class="t" id="0219a14"></a>人作第五人。是非法羯磨不應作。可十眾作<a class="t" id="0219a15"></a>羯磨。減十眾作者。是非法羯磨不應作。若<a class="t" id="0219a16"></a>白衣作第十人。是非法羯磨不應作。若沙<a class="t" id="0219a17"></a>彌非比丘若外道。不見擯人不作擯人。惡<a class="t" id="0219a18"></a>邪不除擯人。不共住人。種種不共住人。自言<a class="t" id="0219a19"></a>犯重罪本白衣污比丘尼人。不能男人越濟<a class="t" id="0219a20"></a>人。殺父殺母殺阿羅漢破僧惡心出佛身血。<a class="t" id="0219a21"></a>如是人作第十人。是非法羯磨不應作。可二<a class="t" id="0219a22"></a>十眾作羯磨。減二十眾作者。是非法羯磨不<a class="t" id="0219a23"></a>應作。若白衣作第二十人。是非法羯磨不應<a class="t" id="0219a24"></a>作。若沙彌非比丘若外道。不見擯不作擯。惡<a class="t" id="0219a25"></a>邪不除擯。不共住人。種種不共住人。自言犯<a class="t" id="0219a26"></a>重罪。本白衣污比丘尼。不能男人越濟人<a class="t" id="0219a27"></a>破內外道殺父殺母殺阿羅漢破僧惡心出<a class="t" id="0219a28"></a>佛身血。如是人作第二十人是非法羯磨不<a class="t" id="0219a29"></a>應作。若可四眾作羯磨減四比丘作者。不成<a class="t" id="0219b01"></a>羯磨。若可四眾作羯磨。若白衣作第四人是<a class="t" id="0219b02"></a>非法羯磨。不成羯磨不應作。若沙彌乃至惡<a class="t" id="0219b03"></a>心出佛身血人。作第四人。是非法羯磨。不<a class="t" id="0219b04"></a>成羯磨不應作。若五眾可作羯磨。減五比丘<a class="t" id="0219b05"></a>作者。不成羯磨。若可五眾作羯磨。若白衣<a class="t" id="0219b06"></a>作第五人。是非法。不成羯磨不應作。若沙<a class="t" id="0219b07"></a>彌非比丘若外道。不見擯不作擯。惡邪不除<a class="t" id="0219b08"></a>擯。不共住。種種不共住。自言犯重罪。本白衣<a class="t" id="0219b09"></a>污比丘尼。不能男人越濟人。殺父殺母殺<a class="t" id="0219b10"></a>阿羅漢破僧惡心出佛身血。如是等人作第<a class="t" id="0219b11"></a>五人。是非法不成羯磨不應作。若可十眾作<a class="t" id="0219b12"></a>羯磨。減十眾作者。不成羯磨不應作。若可十<a class="t" id="0219b13"></a>眾作羯磨。若白衣作第十人。是非法。不成<a class="t" id="0219b14"></a>羯磨不應作。若沙彌非比丘若外道。不見擯<a class="t" id="0219b15"></a>不作擯。惡邪不除擯。不共住。種種不共住。自<a class="t" id="0219b16"></a>言犯重罪。本白衣污比丘尼。不能男人越濟<a class="t" id="0219b17"></a>人。殺父殺母殺阿羅漢破僧惡心出佛身血。<a class="t" id="0219b18"></a>如是等人作第十人。是非法。不成羯磨不應<a class="t" id="0219b19"></a>作。若可二十眾作羯磨者。減二十比丘作羯<a class="t" id="0219b20"></a>磨。不成羯磨不應作。若可二十僧作羯磨。若<a class="t" id="0219b21"></a>白衣作第二十人。是非法。不成羯磨不應<a class="t" id="0219b22"></a>作。若沙彌非比丘若外道。不見擯不作擯。惡<a class="t" id="0219b23"></a>邪不除擯。不共住。種種不共住。自言犯重罪。<a class="t" id="0219b24"></a>本白衣污比丘尼。不能男人越濟人。殺父<a class="t" id="0219b25"></a>殺母殺阿羅漢破僧惡心出佛身血。如是等<a class="t" id="0219b26"></a>人作第二十人。是非法。羯磨不成不應作。</p>
<a class="t" id="0219b27"></a>
<p>
<a class="sc" id="3"></a>
<a class="t-linehead" id="0219b27"></a>
佛言。從今別住人作第四人。不應作別住羯<a class="t" id="0219b28"></a>磨。若別住竟人作第四人。不應作別住羯磨。<a class="t" id="0219b29"></a>行摩那埵人作第四人。不應作別住羯磨。行<a class="t" id="0219c01"></a>摩那埵竟人作第四人。不應作別住羯磨。若<a class="t" id="0219c02"></a>不共住人作第四人。不應作別住羯磨。極少<a class="t" id="0219c03"></a>四清淨同見比丘。得作別住羯磨。從今若別<a class="t" id="0219c04"></a>住人作第四人。不應作摩那埵羯磨。若別住<a class="t" id="0219c05"></a>竟人作第四人。不應作摩那埵羯磨。行摩那<a class="t" id="0219c06"></a>埵人。行摩那埵竟人。作第四人。不應作摩那<a class="t" id="0219c07"></a>埵羯磨。不共住人作第四人。不應作摩那埵<a class="t" id="0219c08"></a>羯磨。極少四清淨同見比丘。得作摩那埵羯<a class="t" id="0219c09"></a>磨。從今若別住人作第四人。不應作本日治<a class="t" id="0219c10"></a>羯磨。別住竟人作第四人。不應作本日治羯<a class="t" id="0219c11"></a>磨。若行摩那埵人作第四人。不應作本日治<a class="t" id="0219c12"></a>羯磨。行摩那埵竟人作第四人。不應作本日<a class="t" id="0219c13"></a>治羯磨。不共住人作第四人。不應作本日治<a class="t" id="0219c14"></a>羯磨。極少四清淨同見比丘。得作本日治羯<a class="t" id="0219c15"></a>磨。從今日若別住人作第二十人。不應作出<a class="t" id="0219c16"></a>罪羯磨。若別住竟人若行摩那埵人。若行摩<a class="t" id="0219c17"></a>那埵竟人。作第二十人。不應作出罪羯磨。若<a class="t" id="0219c18"></a>不共住人作第二十人。不應作出罪羯磨。極<a class="t" id="0219c19"></a>少二十清淨同見比丘。得作出罪羯磨。佛語<a class="t" id="0219c20"></a>諸比丘。清淨同見四比丘。是名眾僧。若五比<a class="t" id="0219c21"></a>丘清淨同見。是名眾僧。若十比丘清淨同見。<a class="t" id="0219c22"></a>是名眾僧。若二十比丘清淨同見。是名眾僧。<a class="t" id="0219c23"></a>是中四比丘清淨同見僧中。可如法作諸羯<a class="t" id="0219c24"></a>磨。除自恣羯磨。除受大戒羯磨。除出罪羯磨。<a class="t" id="0219c25"></a>是中五比丘清淨同見僧中。可如法作諸羯<a class="t" id="0219c26"></a>磨。除中國受大戒羯磨。除出罪羯磨。是中十<a class="t" id="0219c27"></a>比丘清淨同見僧中可如法作諸羯磨。除出<a class="t" id="0219c28"></a>罪羯磨。是中二十比丘清淨同見僧中。可如<a class="t" id="0219c29"></a>法作一切羯磨。</p>
<a class="t" id="0220a01"></a>
<p>
<a class="sc" id="4"></a>
<a class="t-linehead" id="0220a01"></a>
爾時長老優波離問佛言。世尊。頗有僧不<a class="t" id="0220a02"></a>如法作羯磨耶。佛語優波離。有五種僧。<a class="t" id="0220a03"></a>一者無慚愧僧。二者羺羊僧。三者別眾僧<a class="t" id="0220a04"></a>四者清淨僧。五者真實僧。無慚愧僧者。破<a class="t" id="0220a05"></a>戒諸比丘。是名無慚愧僧。羺羊僧者。若<a class="t" id="0220a06"></a>比丘凡夫鈍根無智慧。如諸羺羊聚。在一<a class="t" id="0220a07"></a>處無所知。是諸比丘不知布薩。不知布薩羯<a class="t" id="0220a08"></a>磨。不知說戒。不知法會。是名羺羊僧。別眾<a class="t" id="0220a09"></a>僧者。若諸比丘一界。內處處別作諸羯磨。清<a class="t" id="0220a10"></a>淨僧者。凡夫持戒人及凡夫勝者。是名清淨<a class="t" id="0220a11"></a>僧。真實僧者學無學人。是名真實僧。是中前<a class="t" id="0220a12"></a>三種僧。能作非法羯磨。後二種不能作非法<a class="t" id="0220a13"></a>羯磨。佛告優波離。復有四種羯磨。非法羯磨。<a class="t" id="0220a14"></a>如法羯磨。別眾羯磨。和合羯磨。非法羯磨者。<a class="t" id="0220a15"></a>若白羯磨離白作。是名非法羯磨。若白二羯<a class="t" id="0220a16"></a>磨離白作者。是亦非法。復有作白不唱說羯<a class="t" id="0220a17"></a>磨是亦非法。若唱說羯磨不作白。是亦非法。<a class="t" id="0220a18"></a>若白四羯磨離白作者。是亦非法。若白已不<a class="t" id="0220a19"></a>三唱說羯磨。是亦非法。若三唱說羯磨不作<a class="t" id="0220a20"></a>白是非法羯磨。若應與現前比尼與憶念比<a class="t" id="0220a21"></a>尼是非法羯磨。應與憶念比尼與現前比尼。<a class="t" id="0220a22"></a>是非法羯磨。應與憶念比尼與不癡比尼。是<a class="t" id="0220a23"></a>非法羯磨。應與不癡比尼與現前比尼。是非<a class="t" id="0220a24"></a>法羯磨。應與不癡比尼與自言比尼。是非法<a class="t" id="0220a25"></a>羯磨。應與自言比尼與不癡比尼。是非法羯<a class="t" id="0220a26"></a>磨。應與自言比尼與實覓比尼。是非法羯磨。<a class="t" id="0220a27"></a>應與實覓比尼與自言比尼。是非法羯磨。應<a class="t" id="0220a28"></a>與實覓比尼與苦切羯磨。是非法羯磨。應與<a class="t" id="0220a29"></a>苦切羯磨與實覓比尼。是非法羯磨。應與苦<a class="t" id="0220b01"></a>切羯磨與依止羯磨。是非法羯磨。應與依止<a class="t" id="0220b02"></a>羯磨與苦切羯磨。是非法羯磨。應與依止羯<a class="t" id="0220b03"></a>磨與驅出羯磨。是非法羯磨。應與驅出羯磨<a class="t" id="0220b04"></a>與依止羯磨。是非法羯磨。應與驅出羯磨與<a class="t" id="0220b05"></a>下意羯磨。是非法羯磨。應與下意羯磨與驅<a class="t" id="0220b06"></a>出羯磨。是非法羯磨。應與下意羯磨與別住<a class="t" id="0220b07"></a>羯磨。是非法羯磨。應與別住羯磨與下意羯<a class="t" id="0220b08"></a>磨。是非法羯磨。應與別住羯磨與摩那埵羯<a class="t" id="0220b09"></a>磨。是非法羯磨。應與摩那埵羯磨與本日治<a class="t" id="0220b10"></a>羯磨。是非法羯磨。應與出罪羯磨與本日<a class="t" id="0220b11"></a>治羯磨。是非法羯磨。應與出罪羯磨與摩那<a class="t" id="0220b12"></a>埵羯磨。是非法羯磨。若僧種種事起。不如法<a class="t" id="0220b13"></a>不如比尼不如佛教斷。皆名非法。是名非法<a class="t" id="0220b14"></a>羯磨。如法羯磨者。若白羯磨用白作。是如法<a class="t" id="0220b15"></a>羯磨。若白二羯磨白已一唱。是如法羯磨。若<a class="t" id="0220b16"></a>白四羯磨白已三唱。是如法羯磨。若應與現<a class="t" id="0220b17"></a>前比尼與現前比尼。是如法羯磨。若應與憶<a class="t" id="0220b18"></a>念與憶念。應與不癡與不癡。應與自言治<a class="t" id="0220b19"></a>與自言治。應與實覓比尼與實覓比尼。應與<a class="t" id="0220b20"></a>苦切羯磨與苦切。應與依止羯磨與依止。應<a class="t" id="0220b21"></a>與下意羯磨與下意。應與驅出羯磨與驅出。<a class="t" id="0220b22"></a>應與別住羯磨與別住。應與摩那埵與摩那<a class="t" id="0220b23"></a>埵。應與本日治與本日治。應與出罪與出罪。<a class="t" id="0220b24"></a>是名如法羯磨。若僧中種種事起。如法如<a class="t" id="0220b25"></a>比尼如佛教斷。是名如法羯磨。別眾羯磨者。<a class="t" id="0220b26"></a>是羯磨中所須比丘。不和合一處。可與欲者<a class="t" id="0220b27"></a>不與欲。現前比丘遮成遮。是名別眾羯磨。復<a class="t" id="0220b28"></a>有別眾羯磨。是羯磨中所須比丘和合一處。<a class="t" id="0220b29"></a>可與欲者不與欲。現前比丘遮成遮。是名別<a class="t" id="0220c01"></a>眾羯磨。復有別眾羯磨。是羯磨中所須比丘<a class="t" id="0220c02"></a>和合一處。可與欲者與欲。現前比丘遮成<a class="t" id="0220c03"></a>遮。是名別眾羯磨。和合羯磨者。所須比丘和<a class="t" id="0220c04"></a>合一處。可與欲者與欲現前比丘能遮不遮<a class="t" id="0220c05"></a>是名和合羯磨。</p>
<a class="t" id="0220c06"></a>
<p>
<a class="sc" id="5"></a>
<a class="t-linehead" id="0220c06"></a>
長老優波離問佛。何比丘遮可受。何比丘遮<a class="t" id="0220c07"></a>不可受。佛言。若僧如法作羯磨。是中有比丘<a class="t" id="0220c08"></a>遮不應受。若白衣遮。若沙彌。若非比丘。若外<a class="t" id="0220c09"></a>道。不見擯不作擯惡邪不除擯不共住。種種<a class="t" id="0220c10"></a>不共住。自言犯重罪。本白衣污比丘尼。不能<a class="t" id="0220c11"></a>男人越濟人。殺父殺母殺阿羅漢。破僧惡<a class="t" id="0220c12"></a>心出佛身血。如是等人遮不應受。若界內人<a class="t" id="0220c13"></a>遮界外作羯磨不應受。若界外人遮界內作<a class="t" id="0220c14"></a>羯磨不應受。若在下人遮高處作羯磨不應<a class="t" id="0220c15"></a>受。若在高處人遮下處作羯磨不應受。若遮<a class="t" id="0220c16"></a>人不到作羯磨僧所。若到不乞聽。若破戒人<a class="t" id="0220c17"></a>遮皆不應受。若破戒人心遮亦不應受。是名<a class="t" id="0220c18"></a>不應受。應受遮者。若僧作非法羯磨。是中有<a class="t" id="0220c19"></a>比丘遮應受。若僧界內作非法羯磨界內比<a class="t" id="0220c20"></a>丘遮應受。若遮比丘到僧所乞聽已遮應受。<a class="t" id="0220c21"></a>若持戒比丘遮應受。是名應受。有諸比丘。非<a class="t" id="0220c22"></a>法別眾擯比丘。有比丘僧來解。非法別眾。非<a class="t" id="0220c23"></a>法和合眾。似法別眾。似法和合眾。如法別眾。<a class="t" id="0220c24"></a>如法和合眾。復有諸比丘。非<span class="choice"><span class="sic">去</span><span class="corr">法</span></span>和合眾擯比<a class="t" id="0220c25"></a>丘。有比丘僧來解。非法別眾。非法和合眾。似<a class="t" id="0220c26"></a>法別眾。似法和合眾。如法別眾。如法和合眾。<a class="t" id="0220c27"></a>復有諸比丘。似法別眾擯比丘。有比丘僧來<a class="t" id="0220c28"></a>解。非法別眾。非法和合眾。似法別眾。似法和<a class="t" id="0220c29"></a>合眾。如法別眾。如法和合眾。復有諸比丘。似<a class="t" id="0221a01"></a>法和合眾擯比丘。有比丘僧來解。非法別眾。<a class="t" id="0221a02"></a>非法和合眾。似法別眾。似法和合眾。如法別<a class="t" id="0221a03"></a>眾如法和合眾。復有諸比丘僧。如法別眾擯<a class="t" id="0221a04"></a>比丘。有比丘僧來解。非法別眾。非法和合<a class="t" id="0221a05"></a>眾。似法別眾。似法和合眾。如法別眾。如法和<a class="t" id="0221a06"></a>合眾。復有比丘僧。如法和合眾擯比丘。有<a class="t" id="0221a07"></a>比丘僧來解。非法別眾。非法和合眾。似法別<a class="t" id="0221a08"></a>眾。似法和合眾。如法別眾。如法和合眾。佛<a class="t" id="0221a09"></a>語優波離。是中一眾。名真實作擯。所謂如<a class="t" id="0221a10"></a>法和合眾一眾名真實解擯。所謂如法和合<a class="t" id="0221a11"></a>眾解<span class="t-note">（八法中瞻波法第三竟）</span>。◎</p>
<a class="t" id="0221a12"></a>
<p class="endsection">
<span class="t-juanname">十誦律卷第三十</span></p>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-sv-kd9">◀ 俱舍彌法 (9. Kosambaka Khandhaka)</a><a class="top" href="#">
▲ TOP </a><a class="next" href="/zh/zh-sv-kd11">般茶盧伽法 (11. Paṇḍulohitaka
Khandhaka) ▶</a>
</div>
</body>
</html>