<!DOCTYPE html>
<html data-prev="zh-dg-bi-vb-pc71" data-next="zh-dg-bi-vb-pc73">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bi-vb-pc72">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 72</span><span class="mirror-right">波逸提七十二</span>
</h1>
</div>
<p>
<a class="sc" id="1"></a>
<a class="t-linehead" id="0737c16"></a>
爾時婆伽婆。在釋翅搜迦維羅衛尼俱律<a class="t" id="0737c17"></a>園中。時摩訶波闍波提比丘尼。往至世尊所。<a class="t" id="0737c18"></a>頭面禮足在一面立。白佛言。世尊。女人身<a class="t" id="0737c19"></a>臭穢不淨。說是語已。即禮佛足繞三匝而<a class="t" id="0737c20"></a>去。時世尊以此因緣集比丘僧。告諸比丘。<a class="t" id="0737c21"></a>自今已去聽諸比丘尼以水作淨。時偷羅難<a class="t" id="0737c22"></a>陀聞此制已。即以水作淨。欲心內指水道<a class="t" id="0737c23"></a>中。指深爪傷內。血出污身衣臥具。諸比丘<a class="t" id="0737c24"></a>尼即問言。何所患苦。即具說因緣。時諸比<a class="t" id="0737c25"></a>丘尼聞。其中有少欲知足行頭陀樂學戒<a class="t" id="0737c26"></a>知慚愧者。嫌責偷羅難陀比丘尼。云何水<a class="t" id="0737c27"></a>作淨。乃以指內水道中傷內血出污身衣<a class="t" id="0737c28"></a>及污臥具。諸比丘尼往白諸比丘諸比丘往<a class="t" id="0737c29"></a>白世尊。世尊爾時以此因緣集比丘僧。呵<a class="t" id="0738a01"></a>責偷羅難陀比丘尼。汝所為非。非威儀。非<a class="t" id="0738a02"></a>沙門法非淨行非隨順行。所不應為。云<a class="t" id="0738a03"></a>何汝以水作淨。以欲心內指爪深傷內<a class="t" id="0738a04"></a>血出污身衣及臥具。時世尊以無數方便呵<a class="t" id="0738a05"></a>責偷羅難陀已告諸比丘。此偷羅難陀多種<a class="t" id="0738a06"></a>有漏處最初犯戒。自今已去與比丘尼結戒。<a class="t" id="0738a07"></a>集十句義乃至正法久住。欲說戒者當如<a class="t" id="0738a08"></a>是說。若比丘尼以水作淨。應齊兩指各一<a class="t" id="0738a09"></a>節。若過者波逸提。比丘尼義如上。水作淨<a class="t" id="0738a10"></a>者以水洗內。彼比丘尼。以水作淨。內兩<a class="t" id="0738a11"></a>指各一節。過者波逸提。式叉摩那沙彌尼<a class="t" id="0738a12"></a>突吉羅。是謂為犯。不犯者。若齊兩指各一<a class="t" id="0738a13"></a>節。若減一節。或有如是病。或內有草。或內<a class="t" id="0738a14"></a>有蟲挽出不犯。不犯者最初未制戒。癡狂<a class="t" id="0738a15"></a>心亂痛惱所纏。<span class="rule-number">七十二</span>◎</p>
<a class="t" id="0738a16"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-dg-bi-vb-pc71">◀ Pācittiyā 71</a><a class="top" href="#">
▲ TOP </a><a class="next" href="/zh/zh-dg-bi-vb-pc73">Pācittiyā 73 ▶</a>
</div>
</body>
</html>