<!DOCTYPE html>
<html data-prev="zh-dg-bi-vb-pc171" data-next="zh-dg-bi-vb-pc173">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bi-vb-pc172">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 172</span>
<span class="mirror-right">波逸提一百七十二</span> </h1>
</div>
<p>
<a class="sc" id="1"></a>
<a class="t-linehead" id="0775c18"></a>
爾時婆伽婆。在舍衛國祇樹給孤獨園。時安<a class="t" id="0775c19"></a>隱比丘尼。大智慧問諸比丘義。彼諸比丘。被<a class="t" id="0775c20"></a>問已不能答皆慚愧。時諸比丘尼聞。中有<a class="t" id="0775c21"></a>少欲知足行頭陀樂學戒知慚愧者。嫌責<a class="t" id="0775c22"></a>安隱比丘尼言。汝云何有大智慧而問諸<a class="t" id="0775c23"></a>比丘義使不能答令慚愧耶。即白諸比<a class="t" id="0775c24"></a>丘。諸比丘往白世尊。世尊以此因緣集比<a class="t" id="0775c25"></a>丘僧。呵責安隱比丘尼言。汝所為非。非威<a class="t" id="0775c26"></a>儀非沙門法非淨行非隨順行。所不應<a class="t" id="0775c27"></a>為。云何有大智慧而問諸比丘義令諸<a class="t" id="0775c28"></a>比丘不能答有慚愧耶。以無數方便呵<a class="t" id="0775c29"></a>責已告諸比丘。此比丘尼多種有漏處最初<a class="t" id="0776a01"></a>犯戒。自今已去與比丘尼結戒。集十句義<a class="t" id="0776a02"></a>乃至正法久住。欲說戒者當如是說。若比<a class="t" id="0776a03"></a>丘尼問比丘義者波逸提。如是世尊與比<a class="t" id="0776a04"></a>丘尼結戒。時諸比丘尼。教授曰不知從誰<a class="t" id="0776a05"></a>求教授。有疑不知當何從問義。佛言。自<a class="t" id="0776a06"></a>今已去若欲問義者。當先求聽已然後問<a class="t" id="0776a07"></a>自今已去當如是結戒。若比丘尼欲問比<a class="t" id="0776a08"></a>丘義。先不求而問者波逸提。比丘尼義如<a class="t" id="0776a09"></a>上。彼比丘尼。問比丘義先不求而問。說而<a class="t" id="0776a10"></a>了了者波逸提。不了了者突吉羅。比丘突吉<a class="t" id="0776a11"></a>羅。式叉摩那沙彌沙彌尼突吉羅。是謂為犯。<a class="t" id="0776a12"></a>不犯者。先求而後問。若先常聽問。若先是親<a class="t" id="0776a13"></a>厚。若親厚者語言。汝但問。我當為汝求請。<a class="t" id="0776a14"></a>若彼從此受。若二人俱從他受。若彼問此答。<a class="t" id="0776a15"></a>二人共誦。或戲笑語。或疾疾語。或屏處語。或<a class="t" id="0776a16"></a>夢中語。或欲說此乃錯說彼無犯。無犯<a class="t" id="0776a17"></a>者。最初未制戒。癡狂心亂痛惱所纏。<span class="rule-number">七十二</span></p>
<a class="t" id="0776a18"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bi-vb-pc171">◀ Pācittiyā 171</a><a class="top" href="#">
▲ TOP </a><a class="next" href="/zh/zh-dg-bi-vb-pc173">Pācittiyā 173 ▶</a>
</div>
</body>
</html>