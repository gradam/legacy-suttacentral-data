<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bi-vb-pc174">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 174</span>
<span class="mirror-right">波逸提一百七十四</span> </h1>
</div>
<p>
<a class="sc" id="1"></a>
<a class="t-linehead" id="0776b19"></a>
爾時婆伽婆。在舍衛國祇樹給孤獨園。時<a class="t" id="0776b20"></a>舍衛城中有一多知識比丘尼命終。時諸比<a class="t" id="0776b21"></a>丘尼。在比丘僧伽藍中立塔。彼處處取<a class="t" id="0776b22"></a>大僧洗足石破用壘塔。有客比丘來。不<a class="t" id="0776b23"></a>知是比丘尼塔。便向禮拜。時諸比丘尼聞。<a class="t" id="0776b24"></a>中有少欲知足行頭陀樂學戒知慚愧者。<a class="t" id="0776b25"></a>呵責諸比丘尼言。云何乃在大僧僧伽藍<a class="t" id="0776b26"></a>中立塔。令客比丘來不知而禮拜耶。即白<a class="t" id="0776b27"></a>諸比丘。諸比丘往白世尊。世尊以此因緣<a class="t" id="0776b28"></a>集比丘僧。呵責諸比丘尼言。汝所為非。非<a class="t" id="0776b29"></a>威儀非沙門法非淨行非隨順行。所不<a class="t" id="0776c01"></a>應為。云何比丘尼。乃於大僧僧伽藍中立<a class="t" id="0776c02"></a>塔。令客比丘不知而向禮拜。以無數方便<a class="t" id="0776c03"></a>呵責已告諸比丘。此比丘尼多種有漏處最<a class="t" id="0776c04"></a>初犯戒。自今已去與比丘尼結戒。集十句<a class="t" id="0776c05"></a>義乃至正法久住。欲說戒者當如是說。若<a class="t" id="0776c06"></a>比丘尼。在比丘僧伽藍內起塔者波逸提如<a class="t" id="0776c07"></a>是世尊與比丘尼結戒。時諸比丘尼。在故<a class="t" id="0776c08"></a>壞無比丘僧伽藍中起塔疑。佛言無犯。自<a class="t" id="0776c09"></a>今已去當如是結戒。若比丘尼。在有比丘<a class="t" id="0776c10"></a>僧伽藍內起塔波逸提。彼比丘尼。不知<a class="t" id="0776c11"></a>有比丘無比丘。後乃知。或作波逸提懺者或<a class="t" id="0776c12"></a>有疑者。佛言。不知無犯。自今已去應如<a class="t" id="0776c13"></a>是結戒。若比丘尼。知有比丘僧伽藍中起<a class="t" id="0776c14"></a>塔波逸提。比丘尼義如上。若比丘尼。知有<a class="t" id="0776c15"></a>比丘僧伽藍中起塔。隨所取洗足石。若團<a class="t" id="0776c16"></a><span class="gaiji">埿
<!--gaiji,泥,1[泥/土],2&#x57FF;,3-->
</span>若草團多少。一一波逸提。比丘突吉羅。<a class="t" id="0776c17"></a>式叉摩那沙彌沙彌尼突吉羅。是謂為犯。不<a class="t" id="0776c18"></a>犯者。若先不知。若故壞僧伽藍。若先起塔<a class="t" id="0776c19"></a>後作僧伽藍無犯。無犯者。最初未制戒。癡<a class="t" id="0776c20"></a>狂心亂痛惱所纏。<span class="rule-number">七十四</span></p>
<a class="t" id="0776c21"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bi-vb-pc173">◀ Pācittiyā 173</a><a class="top" href="#">
▲ TOP </a><a class="next" href="/zh/zh-dg-bi-vb-pc175">Pācittiyā 175 ▶</a>
</div>
</body>
</html>