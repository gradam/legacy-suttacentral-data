<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-dg-bi-vb-pc100">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 100</span>
<span class="mirror-right">波逸提一百</span> </h1>
</div>
<p>
<a class="sc" id="1"></a>
<a class="t-linehead" id="0748b11"></a>
爾時婆伽婆。在舍衛國祇樹給孤獨園。爾時<a class="t" id="0748b12"></a>六群比丘尼。往觀王宮畫堂園林浴池。諸居<a class="t" id="0748b13"></a>士見皆共譏嫌。此諸比丘尼。不知慚愧<a class="t" id="0748b14"></a>犯梵行。外自稱言。我知正法。如是有何正<a class="t" id="0748b15"></a>法。乃往觀王宮畫堂園林浴池。如賊女婬<a class="t" id="0748b16"></a>女無異。爾時諸比丘尼聞。其中有少欲知<a class="t" id="0748b17"></a>足行頭陀樂學戒知慚愧者。嫌責六群比<a class="t" id="0748b18"></a>丘尼。汝云何乃往觀王宮畫堂園林浴池。爾<a class="t" id="0748b19"></a>時諸比丘尼往白諸比丘。諸比丘往白佛。<a class="t" id="0748b20"></a>佛爾時以此因緣集比丘僧呵責六群比<a class="t" id="0748b21"></a>丘尼言。汝所為非。非威儀非沙門法非淨<a class="t" id="0748b22"></a>行非隨順行。所不應為。云何六群比丘尼<a class="t" id="0748b23"></a>乃往觀王宮畫堂園林浴池。世尊以無數方<a class="t" id="0748b24"></a>便呵責六群比丘尼已告諸比丘。此比丘<a class="t" id="0748b25"></a>尼多種有漏處最初犯戒。自今已去與比丘<a class="t" id="0748b26"></a>尼結戒。集十句義乃至正法久住。欲說戒<a class="t" id="0748b27"></a>者當如是說。若比丘尼往觀王宮文飾畫堂<a class="t" id="0748b28"></a>園林浴池者波逸提。比丘尼義如上。若比丘<a class="t" id="0748b29"></a>尼。往觀王宮文飾畫堂園林浴池。從道至道。<a class="t" id="0748c01"></a>從道至非道。從非道至道。從高至下。從<a class="t" id="0748c02"></a>下至高。去而見者波逸提。不見者突吉羅。<a class="t" id="0748c03"></a>方便欲去而不去。若共期去而不去。一切<a class="t" id="0748c04"></a>突吉羅。比丘突吉羅。式叉摩那沙彌沙彌尼<a class="t" id="0748c05"></a>突吉羅。是謂為犯。不犯者。若入王宮有所<a class="t" id="0748c06"></a>白。若喚若請。若路由中過。若寄宿。若為強<a class="t" id="0748c07"></a>力者所執或被縛將去。或命難梵行難。若復<a class="t" id="0748c08"></a>為僧事塔事。而往觀看畫堂。欲取摸法<a class="t" id="0748c09"></a>不犯。若至僧伽藍中受教授聽法。或被<a class="t" id="0748c10"></a>請道由中過。若寄宿。或為強力者所執。<a class="t" id="0748c11"></a>或被縛將去。或為僧事塔事往觀園林<a class="t" id="0748c12"></a>浴池欲取摸法者。不犯。不犯者。最初未<a class="t" id="0748c13"></a>制戒。癡狂心亂痛惱所纏。<span class="rule-number">一百</span></p>
<a class="t" id="0748c14"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bi-vb-pc99">◀ Pācittiyā 99</a><a class="top" href="#">
▲ TOP </a><a class="next" href="/zh/zh-dg-bi-vb-pc101">Pācittiyā 101 ▶</a>
</div>
</body>
</html>