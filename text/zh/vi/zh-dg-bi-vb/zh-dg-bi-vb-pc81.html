<!DOCTYPE html>
<html data-prev="zh-dg-bi-vb-pc80" data-next="zh-dg-bi-vb-pc82">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bi-vb-pc81">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 81</span><span class="mirror-right">波逸提八十一</span>
</h1>
</div>
<p>
<a class="sc" id="1"></a>
<a class="t-linehead" id="0740c24"></a>
爾時婆伽婆。在舍衛國祇樹給孤獨園。時<a class="t" id="0740c25"></a>六群比丘尼。與男子共入屏障處。時諸居<a class="t" id="0740c26"></a>士見皆共譏嫌言。此比丘尼。不知慚愧犯<a class="t" id="0740c27"></a>不淨行。外自稱言。我知正法如是有何正<a class="t" id="0740c28"></a>法。云何比丘尼。與男子共入屏障處。如婬<a class="t" id="0740c29"></a>女賊女不異時諸比丘尼。聞其中有少欲知<a class="t" id="0741a01"></a>足行頭陀樂學戒知慚愧者。嫌責六群比<a class="t" id="0741a02"></a>丘尼。云何汝等。與男子共入屏障處。諸比<a class="t" id="0741a03"></a>丘尼往白諸比丘。諸比丘往白世尊。世尊。<a class="t" id="0741a04"></a>爾時以此因緣集比丘僧。呵責六群比丘<a class="t" id="0741a05"></a>尼。汝所為非。非威儀非沙門法非淨行非<a class="t" id="0741a06"></a>隨順行。所不應為。云何六群比丘尼。與男<a class="t" id="0741a07"></a>子共入屏障處。時世尊以無數方便呵責<a class="t" id="0741a08"></a>六群比丘尼已告諸比丘。此六群比丘尼多<a class="t" id="0741a09"></a>種有漏處最初犯戒。自今已去與比丘尼<a class="t" id="0741a10"></a>結戒。集十句義乃至正法久住。欲說戒者<a class="t" id="0741a11"></a>當如是說。若比丘尼與男子共入屏障處<a class="t" id="0741a12"></a>者波逸提。比丘尼義如上。屏障處者。若樹若<a class="t" id="0741a13"></a>牆若籬若衣若復餘物障。彼比丘尼與男子<a class="t" id="0741a14"></a>共入屏障處波逸提。若同伴盲而不聾聾<a class="t" id="0741a15"></a>而不盲突吉羅。立住突吉羅。比丘突吉羅。式<a class="t" id="0741a16"></a>叉摩那沙彌沙彌尼突吉羅。是謂為犯不犯<a class="t" id="0741a17"></a>者。若有二比丘尼為伴。或有可知人為伴。<a class="t" id="0741a18"></a>若有餘女人為伴。若不盲不聾。或行不住。<a class="t" id="0741a19"></a>或病倒地。若為強力者所將入。或被縛或<a class="t" id="0741a20"></a>命難或梵行難不犯。不犯者最初未制戒。癡<a class="t" id="0741a21"></a>狂心亂痛惱所纏。<span class="rule-number">八十一</span></p>
<a class="t" id="0741a22"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-dg-bi-vb-pc80">◀ Pācittiyā 80</a><a class="top" href="#">
▲ TOP </a><a class="next" href="/zh/zh-dg-bi-vb-pc82">Pācittiyā 82 ▶</a>
</div>
</body>
</html>