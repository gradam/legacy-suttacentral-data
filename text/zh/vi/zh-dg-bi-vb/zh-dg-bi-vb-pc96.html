<!DOCTYPE html>
<html data-prev="zh-dg-bi-vb-pc95" data-next="zh-dg-bi-vb-pc97">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bi-vb-pc96">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 96</span><span class="mirror-right">波逸提九十六</span>
</h1>
</div>
<p>
<a class="sc" id="1"></a>
<a class="t-linehead" id="0746b21]"></a>
爾時婆伽婆。在舍衛國祇樹給孤獨園。爾時<a class="t" id="0746b22"></a>舍衛諸居士。請讖摩比丘尼共立制度。我<a class="t" id="0746b23"></a>等共供養眾僧乃至安居竟。讖摩比丘尼<a class="t" id="0746b24"></a>安居竟。而彼即住不去。時諸居士皆譏嫌<a class="t" id="0746b25"></a>言。我等先有制度。請讖摩比丘尼來。共供<a class="t" id="0746b26"></a>養眾僧。乃至安居竟。讖摩比丘尼而今安居<a class="t" id="0746b27"></a>竟。猶故不去時諸比丘尼聞。其中有少欲知<a class="t" id="0746b28"></a>足行頭陀樂學戒知慚愧者。嫌責讖摩比<a class="t" id="0746b29"></a>丘尼言。諸居士共立制度。請讖摩比丘尼<a class="t" id="0746c01"></a>來。共供養眾僧至安居竟。今安居已訖。故<a class="t" id="0746c02"></a>住不去。爾時諸比丘尼往白諸比丘。諸比丘<a class="t" id="0746c03"></a>往白世尊。世尊以此因緣集比丘僧。呵責<a class="t" id="0746c04"></a>讖摩比丘尼。汝所為非。非威儀非沙門法<a class="t" id="0746c05"></a>非淨行非隨順行。所不應為。云何居士供<a class="t" id="0746c06"></a>養汝夏安居。今者已訖。云何故住。使諸居<a class="t" id="0746c07"></a>士譏嫌。爾時世尊。以無數方便呵責讖摩<a class="t" id="0746c08"></a>比丘尼已。告諸比丘。此比丘尼多種有漏處<a class="t" id="0746c09"></a>最初犯戒。自今已去與比丘尼結戒。集十<a class="t" id="0746c10"></a>句義乃至正法久住。欲說戒者當如是說。<a class="t" id="0746c11"></a>若比丘尼夏安居訖不去者波逸提。比丘尼<a class="t" id="0746c12"></a>義如上。若比丘尼安居竟應出行乃至一宿。<a class="t" id="0746c13"></a>若比丘尼安居竟不出行波逸提。比丘突吉<a class="t" id="0746c14"></a>羅。式叉摩那沙彌沙彌尼突吉羅。是謂為犯。<a class="t" id="0746c15"></a>不犯者。夏安居訖去。若彼居士更請住。我當<a class="t" id="0746c16"></a>更供養。若家家傳食。若親里男女請。今日食<a class="t" id="0746c17"></a>或明日食。若遇病無伴瞻視者。或水難或惡<a class="t" id="0746c18"></a>獸難或賊難。或水瀑漲。或為強力所執。或<a class="t" id="0746c19"></a>被繫縛。或命難梵行難。如是諸難夏安居<a class="t" id="0746c20"></a>訖。不出行者無犯。無犯者。最初未制戒。癡<a class="t" id="0746c21"></a>狂心亂痛惱所纏。<span class="rule-number">九十六</span></p>
<a class="t" id="0746c22"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-dg-bi-vb-pc95">◀ Pācittiyā 95</a><a class="top" href="#">
▲ TOP </a><a class="next" href="/zh/zh-dg-bi-vb-pc97">Pācittiyā 97 ▶</a>
</div>
</body>
</html>