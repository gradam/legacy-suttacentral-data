<!DOCTYPE html>
<html data-prev="zh-dg-bi-vb-pc91" data-next="zh-dg-bi-vb-pc93">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bi-vb-pc92">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 92</span><span class="mirror-right">波逸提九十二</span>
</h1>
</div>
<p>
<a class="sc" id="1"></a>
<a class="t-linehead" id="0745a06"></a>
爾時婆伽婆。在舍衛國祇樹給孤獨園。時六<a class="t" id="0745a07"></a>群比丘尼。為惱故先住後至後至先住。故在<a class="t" id="0745a08"></a>前誦經問義教授。時諸比丘尼聞。其中有少<a class="t" id="0745a09"></a>欲知足行頭陀樂學戒知慚愧者。嫌責六<a class="t" id="0745a10"></a>群比丘尼。云何汝等。為惱故先住後至後至<a class="t" id="0745a11"></a>先住在前誦經問義教授。時諸比丘尼往白<a class="t" id="0745a12"></a>諸比丘。諸比丘往白世尊。世尊爾時以此因<a class="t" id="0745a13"></a>緣集比丘僧。呵責六群比丘尼。云何汝等。<a class="t" id="0745a14"></a>為惱故先住後至後至先住在前誦經問義<a class="t" id="0745a15"></a>教授耶。時世尊以無數方便呵責六群比丘<a class="t" id="0745a16"></a>尼已告諸比丘。此六群比丘尼多種有漏處<a class="t" id="0745a17"></a>最初犯戒。自今已去與比丘尼結戒。集十<a class="t" id="0745a18"></a>句義乃至正法久住。欲說戒者當如是說。<a class="t" id="0745a19"></a>若比丘尼為惱故先住後至後至先住在前<a class="t" id="0745a20"></a>誦經問義教授波逸提。如是世尊與比丘尼<a class="t" id="0745a21"></a>戒結。彼比丘尼。亦不知是先住非先住。不<a class="t" id="0745a22"></a>知後至非後至。後乃知。其中或有作波逸<a class="t" id="0745a23"></a>提懺者。或有疑者。不知者不犯。自今<a class="t" id="0745a24"></a>已去當如是結戒。若比丘尼知先住後至<a class="t" id="0745a25"></a>後至先住。為惱故在前誦經問義教授者波<a class="t" id="0745a26"></a>逸提。比丘尼義如上。彼比丘尼知先住後<a class="t" id="0745a27"></a>至後至先住。為惱故在前誦經問義教授。說<a class="t" id="0745a28"></a>而了了者波逸提。不了了者突吉羅。比丘突<a class="t" id="0745a29"></a>吉羅。式叉摩那沙彌沙彌尼突吉羅。是謂為<a class="t" id="0745b01"></a>犯。不犯者若不知。若先聽。若是親厚。若親<a class="t" id="0745b02"></a>厚人語言。汝但教授。我當為汝語。若先住<a class="t" id="0745b03"></a>者從後至者受經。若後至從先住者受誦。<a class="t" id="0745b04"></a>若二人共從他受。若彼問此答。若共誦。若戲<a class="t" id="0745b05"></a>笑語。若疾疾語。若夢中語。若欲說此乃錯<a class="t" id="0745b06"></a>說彼不犯。不犯者。最初未制戒。癡狂心亂<a class="t" id="0745b07"></a>痛惱所纏。<span class="rule-number">九十二</span></p>
<a class="t" id="0745b08"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-dg-bi-vb-pc91">◀ Pācittiyā 91</a><a class="top" href="#">
▲ TOP </a><a class="next" href="/zh/zh-dg-bi-vb-pc93">Pācittiyā 93 ▶</a>
</div>
</body>
</html>