<!DOCTYPE html>
<html data-prev="zh-dg-bi-vb-ss7" data-next="zh-dg-bi-vb-ss9">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bi-vb-ss8">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Saṅghādisesa 8</span>
<span class="mirror-right">僧伽婆尸沙八</span> </h1>
</div>
<a class="t-juannumber" id="juan-23"></a>
<p class="suttainfo">
<span class="t-juanname">四分律卷第二十三<span class="t-note">（二分之二明尼戒法）</span><a class="t" id="0721b05"></a><a class="t" id="0721b06"></a></span><br>
<span class="t-byline">姚秦罽賓三藏佛陀耶舍<a class="t" id="0721b07"></a>共竺佛念等譯</span><a class="t" id="0721b08"></a><br>
<span class="t-headname">十七僧殘法餘</span><a class="t" id="0721b09"></a></p>
<p>
<a class="sc" id="1"></a>
<a class="t-linehead" id="0721b09"></a>
◎爾時佛在舍衛國。時世穀米勇貴乞食難<a class="t" id="0721b10"></a>得。時有比丘尼入城乞食空<span class="gaiji">鉢
<!--gaiji,缽,1[金*本],2&#x9262;,3-->
</span>而還。時提<a class="t" id="0721b11"></a>舍難陀比丘尼。到時著衣持<span class="gaiji">鉢
<!--gaiji,缽,1[金*本],2&#x9262;,3-->
</span>入城乞食。<a class="t" id="0721b12"></a>漸次到一販賣人家默然而立。是堤舍比<a class="t" id="0721b13"></a>丘尼顏貌端政。販賣人見已便繫心在彼。即<a class="t" id="0721b14"></a>前問言。阿姨何所求索。報言。我欲乞食。彼<a class="t" id="0721b15"></a>言。授<span class="gaiji">鉢
<!--gaiji,缽,1[金*本],2&#x9262;,3-->
</span>來。即便與<span class="gaiji">鉢 <!--gaiji,缽,1[金*本],2&#x9262;,3-->
</span>。彼盛滿<span class="gaiji">鉢 <!--gaiji,缽,1[金*本],2&#x9262;,3-->
</span>羹飯。授<a class="t" id="0721b16"></a>與堤舍比丘尼。堤舍比丘尼。後數數著衣<a class="t" id="0721b17"></a>持<span class="gaiji">鉢
<!--gaiji,缽,1[金*本],2&#x9262;,3-->
</span>。詣販賣人家默然而立。彼復問言。<a class="t" id="0721b18"></a>阿姨何所求索。報言我欲乞食。彼即復盛<a class="t" id="0721b19"></a>滿<span class="gaiji">鉢
<!--gaiji,缽,1[金*本],2&#x9262;,3-->
</span>羹飯授與。諸比丘尼見已便問言。如今<a class="t" id="0721b20"></a>穀米勇貴乞求難得。我等諸人入城乞食空<a class="t" id="0721b21"></a><span class="gaiji">鉢
<!--gaiji,缽,1[金*本],2&#x9262;,3-->
</span>而還。汝日日乞滿<span class="gaiji">鉢<!--gaiji,缽,1[金*本],2&#x9262;,3-->
</span>而來。何由得爾。報<a class="t" id="0721b22"></a>言諸妹乞食可得耳。堤舍比丘尼復於異<a class="t" id="0721b23"></a>日。到時著衣持<span class="gaiji">鉢
<!--gaiji,缽,1[金*本],2&#x9262;,3-->
</span>詣販賣人家。彼人遙見<a class="t" id="0721b24"></a>比丘尼來。便自計念。如我前後與此比丘尼<a class="t" id="0721b25"></a>食。計價可五百金錢。足直一女人。即前捉<a class="t" id="0721b26"></a>比丘尼欲行婬。比丘尼即喚言。莫爾莫爾。<a class="t" id="0721b27"></a>比近販賣者即問言。向者何故大喚。答言。此<a class="t" id="0721b28"></a>人捉我。彼問言。汝何故捉比丘尼耶。販賣<a class="t" id="0721b29"></a>人答言。我前後與此比丘尼食。計其價可<a class="t" id="0721c01"></a>五百金錢。足直一女人。若此比丘尼。意不<a class="t" id="0721c02"></a>貪樂我者。何以受我食。彼人問比丘尼<a class="t" id="0721c03"></a>言。汝實爾不。答言實爾。彼問比丘尼言。汝<a class="t" id="0721c04"></a>知彼與汝食意不。答言知。彼復言。汝若知<a class="t" id="0721c05"></a>者何故大喚。時諸比丘尼聞。其中有少欲知<a class="t" id="0721c06"></a>足行頭陀樂學戒知慚愧者。嫌責提舍難<a class="t" id="0721c07"></a>陀比丘尼。云何比丘尼。染污心受染污心人<a class="t" id="0721c08"></a>食。諸比丘尼白諸比丘。諸比丘往白世尊。<a class="t" id="0721c09"></a>世尊爾時以此因緣集比丘僧。呵責提舍<a class="t" id="0721c10"></a>難陀比丘尼言。汝所為非。非威儀非沙門<a class="t" id="0721c11"></a>法非淨行非隨順行。所不應為。云何以<a class="t" id="0721c12"></a>染污心受染污心人食。以無數方便呵責<a class="t" id="0721c13"></a>已。告諸比丘。此提舍難陀比丘尼。多種有漏<a class="t" id="0721c14"></a>處最初犯戒。自今已去與比丘尼結戒。集<a class="t" id="0721c15"></a>十句義乃至正法久住。欲說戒者當如是<a class="t" id="0721c16"></a>說。若比丘尼有染污心。從染污心男子。受<a class="t" id="0721c17"></a>可食者及食并餘物。是比丘尼。犯初法應捨<a class="t" id="0721c18"></a>僧伽婆尸沙。如是世尊與比丘尼結戒。時<a class="t" id="0721c19"></a>諸比丘尼。亦不知有染污心無染污心。後方<a class="t" id="0721c20"></a>知有染污心。或有言犯僧伽婆尸沙。或有<a class="t" id="0721c21"></a>疑者。不知者不犯。自今已去當如是說戒。<a class="t" id="0721c22"></a>若比丘尼染污心。知染污心男子。從彼受<a class="t" id="0721c23"></a>可食者及食并餘物。是比丘尼。犯初法應捨<a class="t" id="0721c24"></a>僧伽婆尸沙。比丘尼義如上。染污心者欲染<a class="t" id="0721c25"></a>著心。染污心男子者亦欲心染著。可食者。根<a class="t" id="0721c26"></a>食莖食葉食華食果食油食胡麻食黑石蜜食<a class="t" id="0721c27"></a>細末食也。食者飯<span class="gaiji">麨
<!--gaiji,,1[麩-夫+少],2&#x9EA8;,3-->
</span>乾飯魚及肉。餘物者。金<a class="t" id="0721c28"></a>銀珍寶摩尼真珠玭琉璃珂貝璧玉珊瑚若<a class="t" id="0721c29"></a>錢生像金若比丘尼染污心。知染污心男<a class="t" id="0722a01"></a>子從受可食物及食并餘物者。彼與此<a class="t" id="0722a02"></a>受僧伽婆尸沙。彼與此不受偷蘭遮。方便<a class="t" id="0722a03"></a>欲與而不與。若共期若悔還。一切偷蘭遮。<a class="t" id="0722a04"></a>天子阿脩羅子揵闥婆子夜叉子餓鬼子畜<a class="t" id="0722a05"></a>生能變形者。從受可食者及食并餘物。彼<a class="t" id="0722a06"></a>與此受偷蘭遮。不能變形者突吉羅。從染污<a class="t" id="0722a07"></a>心女人。受可食者及食并餘物突吉羅。染<a class="t" id="0722a08"></a>污心染污心想僧伽婆尸沙。染污心疑偷蘭<a class="t" id="0722a09"></a>遮。不染污心染污心想偷蘭遮。不染污心疑<a class="t" id="0722a10"></a>突吉羅。比丘突吉羅。式叉摩那沙彌沙彌尼<a class="t" id="0722a11"></a>突吉羅。是謂為犯。不犯者。先不知若已無<a class="t" id="0722a12"></a>染污心。彼亦無染污心不犯。不犯者最初<a class="t" id="0722a13"></a>未制戒。癡狂心亂痛惱所纏。<span class="rule-number">八竟</span></p>
<a class="t" id="0722a14"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-dg-bi-vb-ss7">◀ Saṅghādisesā 7</a><a class="top" href="#">
▲ TOP </a><a class="next" href="/zh/zh-dg-bi-vb-ss9">Saṅghādisesā 9 ▶</a>
</div>
</body>
</html>