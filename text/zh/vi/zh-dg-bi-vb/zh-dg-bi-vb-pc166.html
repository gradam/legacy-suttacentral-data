<!DOCTYPE html>
<html data-prev="zh-dg-bi-vb-pc165" data-next="zh-dg-bi-vb-pc167">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bi-vb-pc166">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 166</span>
<span class="mirror-right">波逸提一百六十六</span> </h1>
</div>
<p>
<a class="sc" id="1"></a>
<a class="t-linehead" id="0773c21"></a>
爾時婆伽婆。在舍衛國祇樹給孤獨園。時有<a class="t" id="0773c22"></a>比丘尼。度二形人。大小便時有比丘尼見。<a class="t" id="0773c23"></a>白諸比丘尼。諸比丘尼聞。中有少欲知足<a class="t" id="0773c24"></a>行頭陀樂學戒知慚愧者。嫌責諸比丘尼<a class="t" id="0773c25"></a>言。汝等云何度他二形人。即白諸比丘。諸<a class="t" id="0773c26"></a>比丘往白世尊。世尊以此因緣集比丘僧。<a class="t" id="0773c27"></a>呵責諸比丘尼言。汝所為非。非威儀非沙<a class="t" id="0773c28"></a>門法非淨行非隨順行。所不應為。云何<a class="t" id="0773c29"></a>比丘尼乃度二形人。以無數方便呵責已<a class="t" id="0774a01"></a>告諸比丘。此比丘尼多種有漏處最初犯戒。<a class="t" id="0774a02"></a>自今已去與比丘尼結戒。集十句義乃至<a class="t" id="0774a03"></a>正法久住。欲說戒者當如是說。若比丘尼。<a class="t" id="0774a04"></a>度二形人。授具足戒波逸提。如是世尊<a class="t" id="0774a05"></a>與比丘尼結戒。時諸比丘尼。不知二形不<a class="t" id="0774a06"></a>二形。後方知有二形。或有作波逸提懺者。<a class="t" id="0774a07"></a>或有疑者。不知無犯。自今已去當如是結<a class="t" id="0774a08"></a>戒。若比丘尼。知二形人與授具足戒者波<a class="t" id="0774a09"></a>逸提。比丘尼義如上。二形者男形女形。彼比<a class="t" id="0774a10"></a>丘尼。知二形人與授具足戒。三羯磨竟和<a class="t" id="0774a11"></a>上尼波逸提白二羯磨竟三突吉羅。白一羯<a class="t" id="0774a12"></a>磨竟二突吉羅。白已一突吉羅。白未竟突吉<a class="t" id="0774a13"></a>羅。未白前剃髮與授戒集眾眾滿。一切突<a class="t" id="0774a14"></a>吉羅。比丘突吉羅。是謂為犯。不犯者。先不<a class="t" id="0774a15"></a>知。若信彼人語。若信可信者語。若信父母<a class="t" id="0774a16"></a>語。與授具足戒已後變為二形無犯。無<a class="t" id="0774a17"></a>犯者。最初未制戒。癡狂心亂痛惱所纏。<span class="rule-number">六十六</span></p>
<a class="t" id="0774a18"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-dg-bi-vb-pc165">◀ Pācittiyā 165</a><a class="top" href="#">
▲ TOP </a><a class="next" href="/zh/zh-dg-bi-vb-pc167">Pācittiyā 167 ▶</a>
</div>
</body>
</html>