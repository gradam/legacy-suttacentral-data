<!DOCTYPE html>
<html data-prev="zh-dg-bi-vb-pc96" data-next="zh-dg-bi-vb-pc98">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bi-vb-pc97">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 97</span><span class="mirror-right">波逸提九十七</span>
</h1>
</div>
<p>
<a class="sc" id="1"></a>
<a class="t-linehead" id="0746c22"></a>
爾時婆伽婆。在舍衛國祇樹給孤獨園。時王<a class="t" id="0746c23"></a>波斯匿。邊界人民反叛。時六群比丘尼。於彼<a class="t" id="0746c24"></a>人間有疑恐怖處遊行。時諸賊見已作是<a class="t" id="0746c25"></a>言。此六群比丘尼。皆為波斯匿王所供養。<a class="t" id="0746c26"></a>我等當共觸嬈。時諸居士見已皆譏嫌言。<a class="t" id="0746c27"></a>此比丘尼。無有慚愧皆犯梵行。外自稱言。<a class="t" id="0746c28"></a>我修正法。如是有何正法。於邊界人間恐<a class="t" id="0746c29"></a>怖處遊行。與賊女婬女無異。時諸比丘尼<a class="t" id="0747a01"></a>聞。其中有少欲知足行頭陀樂學戒知慚<a class="t" id="0747a02"></a>愧者。呵責六群比丘尼。汝等云何。於人間<a class="t" id="0747a03"></a>恐怖處遊行。即往白諸比丘。諸比丘白佛。<a class="t" id="0747a04"></a>佛爾時以此因緣集比丘僧。呵責六群比<a class="t" id="0747a05"></a>丘尼。汝所為非。非威儀非沙門法非淨行<a class="t" id="0747a06"></a>非隨順行。所不應為。云何汝等在人間恐<a class="t" id="0747a07"></a>怖處遊行。爾時世尊以無數方便呵責已告<a class="t" id="0747a08"></a>諸比丘。此比丘尼多種有漏處最初犯戒。自<a class="t" id="0747a09"></a>今已去與比丘尼結戒。集十句義乃至正<a class="t" id="0747a10"></a>法久住。欲說戒者當如是說。若比丘尼。邊<a class="t" id="0747a11"></a>界有疑恐怖處人間遊行者波逸提。比丘尼<a class="t" id="0747a12"></a>義如上。邊界者遠城處。有疑者疑有賊<a class="t" id="0747a13"></a>盜。恐怖者恐有賊盜。彼比丘尼。於邊界有<a class="t" id="0747a14"></a>疑恐怖處遊行。隨入村行一一界。一一波<a class="t" id="0747a15"></a>逸提。無村阿蘭若處行十里。一波逸提。行減<a class="t" id="0747a16"></a>一村減十里。一突吉羅。若村中行一界內突<a class="t" id="0747a17"></a>吉羅。方便欲去共期而不去。一切突吉羅。<a class="t" id="0747a18"></a>比丘突吉羅。式叉摩那沙彌沙彌尼突吉羅。<a class="t" id="0747a19"></a>是謂為犯。不犯者。若被喚。若被請。若有所<a class="t" id="0747a20"></a>白。若為強力者所執。若被繫縛。或命難梵<a class="t" id="0747a21"></a>行難。若先至後有疑恐怖事起者無犯。無<a class="t" id="0747a22"></a>犯者。最初未制戒。癡狂心亂痛惱所纏。<span class="rule-number">九十七</span></p>
<a class="t" id="0747a23"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bi-vb-pc96">◀ Pācittiyā 96</a><a class="top" href="#">
▲ TOP </a><a class="next" href="/zh/zh-dg-bi-vb-pc98">Pācittiyā 98 ▶</a>
</div>
</body>
</html>