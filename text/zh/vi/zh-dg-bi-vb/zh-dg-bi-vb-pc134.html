<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bi-vb-pc134">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 134</span>
<span class="mirror-right">波逸提一百三十四</span> </h1>
</div>
<p>
<a class="sc" id="1"></a>
<a class="t-linehead" id="0762b21"></a>
爾時婆伽婆。在舍衛國祇樹給孤獨園。時諸<a class="t" id="0762b22"></a>比丘尼。聞世尊制戒聽度人授具足戒。而<a class="t" id="0762b23"></a>父母夫主不聽。輒便度與授具足戒。與授<a class="t" id="0762b24"></a>具足戒已。父母夫主皆來將去。時諸比丘尼<a class="t" id="0762b25"></a>聞。其中有少欲知足行頭陀樂學戒知慚<a class="t" id="0762b26"></a>愧者。呵責言。汝等云何。世尊制戒聽度人。<a class="t" id="0762b27"></a>父母夫主不聽而度。使父母夫主還將<a class="t" id="0762b28"></a>去耶。時諸比丘尼往白諸比丘。諸比丘<a class="t" id="0762b29"></a>往白世尊。世尊以此因緣集比丘僧。呵<a class="t" id="0762c01"></a>責諸比丘尼言。汝所為非。非威儀非沙門<a class="t" id="0762c02"></a>法。非淨行非隨順行。所不應為。云何汝<a class="t" id="0762c03"></a>等。世尊制戒聽度人。父母夫主不聽而輒<a class="t" id="0762c04"></a>度。後為父母夫主還將去。以無數方便呵<a class="t" id="0762c05"></a>責已告諸比丘。此諸比丘尼。多種有漏處最<a class="t" id="0762c06"></a>初犯戒。自今已去與比丘尼結戒。集十句<a class="t" id="0762c07"></a>義乃至正法久住。欲說戒者當如是說。若<a class="t" id="0762c08"></a>比丘尼。父母夫主不聽與授具足戒者波<a class="t" id="0762c09"></a>逸提。比丘尼義如上。彼比丘尼。若父母夫主<a class="t" id="0762c10"></a>不聽與授具足戒。三羯磨竟尼和上波逸<a class="t" id="0762c11"></a>提。白二羯磨三突吉羅。白一羯磨二突吉羅。<a class="t" id="0762c12"></a>白已一突吉羅。白未竟突吉羅。未白前方便<a class="t" id="0762c13"></a>白僧與剃髮集眾眾滿。一切突吉羅。比丘突<a class="t" id="0762c14"></a>吉羅。是謂為犯。不犯者。父母夫主聽。若無<a class="t" id="0762c15"></a>父母夫主無犯。無犯者。最初未制戒。癡狂<a class="t" id="0762c16"></a>心亂痛惱所纏。<span class="rule-number">三十四</span></p>
<a class="t" id="0762c17"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bi-vb-pc133">◀ Pācittiyā 133</a><a class="top" href="#">
▲ TOP </a><a class="next" href="/zh/zh-dg-bi-vb-pc135">Pācittiyā 135 ▶</a>
</div>
</body>
</html>