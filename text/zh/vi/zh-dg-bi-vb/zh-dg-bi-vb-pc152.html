<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-dg-bi-vb-pc152">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 152</span>
<span class="mirror-right">波逸提一百五十二</span> </h1>
</div>
<p>
<a class="sc" id="1"></a>
<a class="t-linehead" id="0769a21"></a>
爾時婆伽婆。在舍衛國祇樹給孤獨園。時六<a class="t" id="0769a22"></a>群比丘尼。使諸比丘尼揩摩身。諸居士見皆<a class="t" id="0769a23"></a>共譏嫌言。此比丘尼。不知慚愧犯梵行。<a class="t" id="0769a24"></a>外自稱言。我知正法。如是有何正法。乃使<a class="t" id="0769a25"></a>諸比丘尼揩摩其身。如似賊女婬女無異。<a class="t" id="0769a26"></a>時諸比丘尼聞。其中有少欲知足行頭<a class="t" id="0769a27"></a>陀樂學戒知慚愧者。呵責六群比丘尼<a class="t" id="0769a28"></a>言。汝云何乃使諸比丘尼揩摩其身。即白<a class="t" id="0769a29"></a>諸比丘。諸比丘往白世尊。世尊以此因緣<a class="t" id="0769b01"></a>集諸比丘僧。呵責六群比丘尼言。汝所為<a class="t" id="0769b02"></a>非。非威儀非沙門法非淨行非隨順行。<a class="t" id="0769b03"></a>所不應為。云何比丘尼。乃使諸比丘尼揩<a class="t" id="0769b04"></a>摩其身。以無數方便呵責已告諸比丘。是<a class="t" id="0769b05"></a>比丘尼多種有漏處最初犯戒。自今已去與<a class="t" id="0769b06"></a>比丘尼結戒。集十句義乃至正法久住。欲<a class="t" id="0769b07"></a>說戒者當如是說。若比丘尼使比丘尼塗<a class="t" id="0769b08"></a>摩身波逸提。比丘尼義如上。彼比丘尼使<a class="t" id="0769b09"></a>比丘尼塗摩身者波逸提。比丘突吉羅。式叉<a class="t" id="0769b10"></a>摩那沙彌沙彌尼突吉羅。是謂為犯。不犯者。<a class="t" id="0769b11"></a>或時有如是病。或為強力者所執無犯。無<a class="t" id="0769b12"></a>犯者。最初未制戒。癡狂心亂痛惱所纏。<span class="rule-number">五十二</span></p>
<a class="t" id="0769b13"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bi-vb-pc151">◀ Pācittiyā 151</a><a class="top" href="#">
▲ TOP </a><a class="next" href="/zh/zh-dg-bi-vb-pc153">Pācittiyā 153 ▶</a>
</div>
</body>
</html>