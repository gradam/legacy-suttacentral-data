<!DOCTYPE html>
<html data-prev="zh-dg-bi-vb-pc70" data-next="zh-dg-bi-vb-pc72">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bi-vb-pc71">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 71</span><span class="mirror-right">波逸提七十一</span>
</h1>
</div>
<p>
<a class="sc" id="1"></a>
<a class="t-linehead" id="0737b16"></a>
爾時婆伽婆在舍衛國。時偷羅難陀比丘尼<a class="t" id="0737b17"></a>剃三處毛。往詣檀越家在婦女前就座而<a class="t" id="0737b18"></a>坐。不自覆身露其形體。時彼婦女見已語<a class="t" id="0737b19"></a>言。阿姨共洗浴來。答言且止。便為得供養<a class="t" id="0737b20"></a>已。復語言但來共浴。答言我不須洗浴。時<a class="t" id="0737b21"></a>諸婦女即強脫衣見其剃處。即語言。阿姨。世<a class="t" id="0737b22"></a>人所以剃毛者為欲事。阿姨以何故剃之。<a class="t" id="0737b23"></a>偷羅難陀答言。我從俗已來習此法不但<a class="t" id="0737b24"></a>今也。時諸居士婦女即譏嫌言。比丘尼不<a class="t" id="0737b25"></a>知慚愧習不淨行。外自稱言。我知正法。如<a class="t" id="0737b26"></a>是有何正法。乃剃三處毛。猶如婬女賊女。<a class="t" id="0737b27"></a>時諸比丘尼聞。其中有少欲知足行頭陀樂<a class="t" id="0737b28"></a>學戒知慚愧者。嫌責偷羅難陀言。汝云何<a class="t" id="0737b29"></a>乃剃三處毛。諸比丘尼往白諸比丘。諸比丘<a class="t" id="0737c01"></a>往白世尊。世尊。以此因緣集比丘僧。呵責<a class="t" id="0737c02"></a>偷羅難陀。汝所為非。非威儀非沙門法非<a class="t" id="0737c03"></a>淨行非隨順行。所不應為。云何偷羅難陀<a class="t" id="0737c04"></a>乃剃三處毛。時世尊以無數方便呵責偷<a class="t" id="0737c05"></a>羅難陀已告諸比丘。此偷羅難陀比丘尼。多<a class="t" id="0737c06"></a>種有漏處最初犯戒。自今已去與比丘尼結<a class="t" id="0737c07"></a>戒。集十句義乃至正法久住。欲說戒者當<a class="t" id="0737c08"></a>如是說。若比丘尼剃三處毛者波逸提。比<a class="t" id="0737c09"></a>丘尼義如上。三處毛者。大小便處及腋下。若<a class="t" id="0737c10"></a>比丘尼剃三處毛。一動刀一波逸提。若拔若<a class="t" id="0737c11"></a>揃滅若燒。一切突吉羅。比丘偷羅遮。式叉<a class="t" id="0737c12"></a>摩那沙彌沙彌尼突吉羅。是謂為犯。不犯者。<a class="t" id="0737c13"></a>或有如是病。若有瘡須剃去著藥或為強<a class="t" id="0737c14"></a>力者所執不犯。不犯者最初未制戒。癡狂<a class="t" id="0737c15"></a>心亂痛惱所纏。<span class="rule-number">七十一</span></p>
<a class="t" id="0737c16"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>