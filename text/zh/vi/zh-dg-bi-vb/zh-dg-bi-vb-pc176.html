<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-dg-bi-vb-pc176">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 176</span>
<span class="mirror-right">波逸提一百七十六</span> </h1>
</div>
<p>
<a class="sc" id="1"></a>
<a class="t-linehead" id="0777a23"></a>
爾時婆伽婆。在舍衛國祇樹給孤獨園。時六<a class="t" id="0777a24"></a>群比丘尼。著衣搖身趨行。為好故。時諸居<a class="t" id="0777a25"></a>士見皆譏嫌言。此比丘尼等。不知慚愧犯<a class="t" id="0777a26"></a>梵行。外自稱言。我知正法。如是有何正法。<a class="t" id="0777a27"></a>為好故搖身趨行。猶若婬女賊女無異。<a class="t" id="0777a28"></a>時諸比丘尼聞。中有少欲知足行頭陀樂<a class="t" id="0777a29"></a>學戒知慚愧者。嫌責六群比丘尼言。汝等<a class="t" id="0777b01"></a>云何。為好故搖身趨行。猶若婬女賊女<a class="t" id="0777b02"></a>無異。時諸比丘尼白諸比丘。諸比丘往白<a class="t" id="0777b03"></a>世尊。世尊以此因緣集比丘僧。呵責六群<a class="t" id="0777b04"></a>比丘尼言。汝所為非。非威儀非沙門法非<a class="t" id="0777b05"></a>淨行非隨順行。所不應為。云何比丘尼。為<a class="t" id="0777b06"></a>好故搖身趨行。以無數方便呵責已告諸<a class="t" id="0777b07"></a>比丘。此比丘尼多種有漏處最初犯戒。自今<a class="t" id="0777b08"></a>已去與比丘尼結戒。集十句義乃至正法<a class="t" id="0777b09"></a>久住。欲說戒者當如是說。若比丘尼。為好<a class="t" id="0777b10"></a>故搖身趨行者波逸提。比丘尼義如上。彼比<a class="t" id="0777b11"></a>丘尼。為好故搖身趨行者波逸提。比丘突吉<a class="t" id="0777b12"></a>羅。式叉摩那沙彌沙彌尼突吉羅。是謂為犯。<a class="t" id="0777b13"></a>不犯者。或時有如是病。或為他所打避杖。<a class="t" id="0777b14"></a>或有暴象來。或遇賊。或遇惡獸。或有刺棘<a class="t" id="0777b15"></a>來以手遮。或渡河水。或渡溝渠汪水。若渡<a class="t" id="0777b16"></a><span class="gaiji">埿
<!--gaiji,泥,1[泥/土],2&#x57FF;,3-->
</span>。或時欲齊整著衣。恐有高下參差象鼻<a class="t" id="0777b17"></a>多羅樹葉細攝皺。如是左右顧視搖身看<a class="t" id="0777b18"></a>無犯。無犯者。最初未制戒。癡狂心亂痛惱<a class="t" id="0777b19"></a>所纏。<span class="rule-number">七十六</span></p>
<a class="t" id="0777b20"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bi-vb-pc175">◀ Pācittiyā 175</a><a class="top" href="#">
▲ TOP </a><a class="next" href="/zh/zh-dg-bi-vb-pc177">Pācittiyā 177 ▶</a>
</div>
</body>
</html>