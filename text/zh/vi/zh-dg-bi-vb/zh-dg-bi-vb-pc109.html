<!DOCTYPE html>
<html data-prev="zh-dg-bi-vb-pc108" data-next="zh-dg-bi-vb-pc110">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bi-vb-pc109">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 109</span>
<span class="mirror-right">波逸提一百九</span> </h1>
</div>
<p>
<a class="sc" id="1"></a>
<a class="t-linehead" id="0751b20"></a>
爾時婆伽婆。在舍衛國祇樹給孤獨園。時<a class="t" id="0751b21"></a>諸比丘尼眾僧。如法出迦絺那衣。六群比丘<a class="t" id="0751b22"></a>尼作是念。令眾僧今不出迦絺那衣。後當<a class="t" id="0751b23"></a>出令五事久得放捨。時諸比丘尼。知六群<a class="t" id="0751b24"></a>比丘尼作如是意。令眾僧今不出迦絺那<a class="t" id="0751b25"></a>衣。欲令五事久得放捨。時諸比丘尼聞。其<a class="t" id="0751b26"></a>中有少欲知足行頭陀樂學戒知慚愧者。<a class="t" id="0751b27"></a>呵責六群比丘尼言。汝云何作是意。令眾<a class="t" id="0751b28"></a>僧今不出迦絺那衣。欲令五事久得放捨<a class="t" id="0751b29"></a>耶。諸比丘尼白諸比丘。諸比丘往白世尊。<a class="t" id="0751c01"></a>世尊以此因緣集諸比丘僧。呵責六群比<a class="t" id="0751c02"></a>丘尼言。汝所為非。非威儀非沙門法非淨<a class="t" id="0751c03"></a>行非隨順行。所不應為云何作如是意。<a class="t" id="0751c04"></a>令眾僧今不出迦絺那衣。欲令五事久得<a class="t" id="0751c05"></a>放捨。以無數方便呵責已告諸比丘。此六<a class="t" id="0751c06"></a>群比丘尼。多種有漏處最初犯戒。自今已去<a class="t" id="0751c07"></a>與比丘尼結戒。集十句義乃至正法久住。<a class="t" id="0751c08"></a>欲說戒者當如是說。若比丘尼作如是意。<a class="t" id="0751c09"></a>令眾僧今不得出迦絺那衣。後當出欲令<a class="t" id="0751c10"></a>五事久得放捨波逸提。比丘尼義如上。僧<a class="t" id="0751c11"></a>者如上。法者如法如律如佛所教。彼比丘<a class="t" id="0751c12"></a>尼作如是意。停眾僧如法出迦絺那衣。欲<a class="t" id="0751c13"></a>令五事久得放捨者波逸提。比丘突吉羅。<a class="t" id="0751c14"></a>式叉摩那沙彌沙彌尼突吉羅。是謂為犯。不<a class="t" id="0751c15"></a>犯者。若非時出。非法別眾。非法和合眾。法別<a class="t" id="0751c16"></a>眾。似法別眾。似法和合眾。非法非律非佛<a class="t" id="0751c17"></a>所教。若出時恐失壞遮令不出無犯。無犯<a class="t" id="0751c18"></a>者。最初未制戒。癡狂心亂痛惱所纏。<span class="rule-number">九</span></p>
<a class="t" id="0751c19"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-dg-bi-vb-pc108">◀ Pācittiyā 108</a><a class="top" href="#">
▲ TOP </a><a class="next" href="/zh/zh-dg-bi-vb-pc110">Pācittiyā 110 ▶</a>
</div>
</body>
</html>