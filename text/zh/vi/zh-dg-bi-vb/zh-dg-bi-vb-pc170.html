<!DOCTYPE html>
<html data-prev="zh-dg-bi-vb-pc169" data-next="zh-dg-bi-vb-pc171">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bi-vb-pc170">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 170</span>
<span class="mirror-right">波逸提一百七十</span> </h1>
</div>
<p>
<a class="sc" id="1"></a>
<a class="t-linehead" id="0775a15"></a>
爾時婆伽婆。在舍衛國祇樹給孤獨園。時六<a class="t" id="0775a16"></a>群比丘尼。以世俗技術教授諸白衣語言。<a class="t" id="0775a17"></a>汝等。莫向日月及神祀廟舍大小便。亦莫<a class="t" id="0775a18"></a>向日月神祀除去糞掃及諸蕩器不淨水。<a class="t" id="0775a19"></a>莫向日月神祀舒<span class="gaiji">脚
<!--gaiji,腳,1[腳-谷+去],2&#x811A;,3-->
</span>。若欲起房舍耕田種<a class="t" id="0775a20"></a>作。當向日月及向神祀廟舍。又言。今日某<a class="t" id="0775a21"></a>甲星宿日好。宜種作作舍。宜使作人。宜<a class="t" id="0775a22"></a>與小兒剃髮。亦宜長髮。宜剃鬚。宜舉取<a class="t" id="0775a23"></a>財物。宜遠行。時諸比丘尼聞。中有少欲知<a class="t" id="0775a24"></a>足行頭陀樂學戒知慚愧者。嫌責六群比<a class="t" id="0775a25"></a>丘尼言。汝云何。乃以如是技術教授白衣<a class="t" id="0775a26"></a>語言。汝等知不。莫向日月神祀廟舍大小<a class="t" id="0775a27"></a>便。乃至宜出遠行。即白諸比丘。諸比丘往<a class="t" id="0775a28"></a>白世尊。世尊以此因緣集比丘僧。呵責六<a class="t" id="0775a29"></a>群比丘尼言。汝所為非。非威儀。非沙門法<a class="t" id="0775b01"></a>非淨行非隨順行。所不應為。云何六群比<a class="t" id="0775b02"></a>丘尼。乃以世俗技術教授長者家語言。汝<a class="t" id="0775b03"></a>知不。莫向日月所迴旋處大小便。乃至宜<a class="t" id="0775b04"></a>出遠行耶。以無數方便呵責已告諸比丘。<a class="t" id="0775b05"></a>此比丘尼多種有漏處最初犯戒。自今已去<a class="t" id="0775b06"></a>與比丘尼結戒。集十句義乃至正法久住。<a class="t" id="0775b07"></a>欲說戒者當如是說。若比丘尼。以世俗<a class="t" id="0775b08"></a>技術教授白衣波逸提。比丘尼義如上。技<a class="t" id="0775b09"></a>術者如上所說。若欲說者當語彼人言。莫<a class="t" id="0775b10"></a>向如來塔及聲聞塔大小便及除棄糞掃蕩<a class="t" id="0775b11"></a>器不淨水。亦莫向如來塔及聲聞塔舒<span class="gaiji">脚
<!--gaiji,腳,1[腳-谷+去],2&#x811A;,3-->
</span>。<a class="t" id="0775b12"></a>若欲起房舍及耕田種作者。當向如來塔<a class="t" id="0775b13"></a>及聲聞塔。又不得言今日有如是星宿好。<a class="t" id="0775b14"></a>宜起舍宜種作宜使作人宜為小兒剃<a class="t" id="0775b15"></a>髮長髮剃鬚。應語言。宜入塔寺供養比丘<a class="t" id="0775b16"></a>僧受齋法。八日十四日十五日現變化日。彼<a class="t" id="0775b17"></a>比丘尼。以如是世俗技術教授白衣乃至<a class="t" id="0775b18"></a>宜出遠行。說而了了者波逸提。不了了者突<a class="t" id="0775b19"></a>吉羅。比丘突吉羅。式叉摩那沙彌沙彌尼突<a class="t" id="0775b20"></a>吉羅。是謂為犯。不犯者。教言。莫向如來<a class="t" id="0775b21"></a>塔及聲聞塔大小便及除糞掃不淨水。亦莫<a class="t" id="0775b22"></a>向如來塔及聲聞塔舒<span class="gaiji">脚
<!--gaiji,腳,1[腳-谷+去],2&#x811A;,3-->
</span>。若耕田種作若<a class="t" id="0775b23"></a>起房舍。向如來塔乃至受齋法。若戲笑語。<a class="t" id="0775b24"></a>若疾疾語。若獨語夢中語。欲說此乃錯說<a class="t" id="0775b25"></a>彼無犯。無犯者。最初未制戒。癡狂心亂痛<a class="t" id="0775b26"></a>惱所纏。<span class="rule-number">七十</span></p>
<a class="t" id="0775b27"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bi-vb-pc169">◀ Pācittiyā 169</a><a class="top" href="#">
▲ TOP </a><a class="next" href="/zh/zh-dg-bi-vb-pc171">Pācittiyā 171 ▶</a>
</div>
</body>
</html>