<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-dg-bi-vb-pc136">
<article>
<hgroup class="mirror">
<h2 class="mirror-row">
<span class="mirror-left">Dharmaguptaka Vinaya</span>
<span class="mirror-right">四分律</span> </h2>
<h3 class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </h3>
<h1 class="mirror-row">
<span class="mirror-left">Pācittiya 136</span>
<span class="mirror-right">波逸提一百三十六</span> </h1>
</hgroup>
<p>
<a class="sc" id="1"></a>
<a class="t-linehead" id="0763a27"></a>
爾時婆伽婆。在舍衛國祇樹給孤獨園。時偷<a class="t" id="0763a28"></a>蘭難陀比丘尼語式叉摩那言。汝學是捨<a class="t" id="0763a29"></a>是。我當授汝具足戒。彼報言爾。彼式叉摩<a class="t" id="0763b01"></a>那。聰明智慧堪能勸化。時偷蘭難陀作是<a class="t" id="0763b02"></a>意。欲令式叉摩那久作勸化供養故。不與<a class="t" id="0763b03"></a>作方便料理時與受具足戒。時式叉摩那<a class="t" id="0763b04"></a>嫌責偷蘭難陀。偷蘭難陀語我言。汝捨是<a class="t" id="0763b05"></a>學是。我當授汝具足戒。而至今不為我<a class="t" id="0763b06"></a>作方便時授具足戒耶。時諸比丘尼聞。其<a class="t" id="0763b07"></a>中有少欲知足行頭陀樂學戒知慚愧者。<a class="t" id="0763b08"></a>嫌責偷蘭難陀言。汝云何語式叉摩那言。<a class="t" id="0763b09"></a>汝捨是學是。我當授汝具足戒。而不與授<a class="t" id="0763b10"></a>具足戒耶。即往白諸比丘。諸比丘白世尊。<a class="t" id="0763b11"></a>世尊以此因緣集比丘僧。呵責偷蘭難陀。<a class="t" id="0763b12"></a>汝云何語式叉摩那言。汝捨是學是。我當<a class="t" id="0763b13"></a>授汝具足戒。云何不與授具足戒耶。以無<a class="t" id="0763b14"></a>數方便呵責已告諸比丘。此比丘尼多種有<a class="t" id="0763b15"></a>漏處最初犯戒。自今已去與比丘尼結戒。<a class="t" id="0763b16"></a>集十句義乃至正法久住。欲說戒者當如<a class="t" id="0763b17"></a>是說。若比丘尼語式叉摩那言。汝妹。捨是<a class="t" id="0763b18"></a>學是。我當與汝授具足戒。若不方便與授<a class="t" id="0763b19"></a>具足戒波逸提。比丘尼義如上。彼比丘尼<a class="t" id="0763b20"></a>語式叉摩那言。汝妹捨是學是。我當與汝<a class="t" id="0763b21"></a>授具足戒。後不方便與授具足戒者波逸<a class="t" id="0763b22"></a>提。比丘突吉羅。是謂為犯。不犯者。若許與<a class="t" id="0763b23"></a>授具足戒。便與授具足戒。若彼病若更無共<a class="t" id="0763b24"></a>活者。若無五衣若無十眾。若缺戒若破戒<a class="t" id="0763b25"></a>若破見破威儀。若被舉若滅擯若應滅擯。<a class="t" id="0763b26"></a>由是命難梵行難不與作方便授具足戒<a class="t" id="0763b27"></a>無犯。無犯者。最初未制戒。癡狂心亂痛惱<a class="t" id="0763b28"></a>所纏。<span class="rule-number">三十六</span></p>
<a class="t" id="0763b29"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bi-vb-pc135">◀ Pācittiyā 135</a><a class="top" href="#">
▲ TOP </a><a class="next" href="/zh/zh-dg-bi-vb-pc137">Pācittiyā 137 ▶</a>
</div>
</body>
</html>