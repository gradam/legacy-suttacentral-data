<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bi-vb-pc167">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 167</span>
<span class="mirror-right">波逸提一百六十七</span> </h1>
</div>
<p>
<a class="sc" id="1"></a>
<a class="t-linehead" id="0774a18"></a>
爾時婆伽婆。在舍衛國祇樹給孤獨園。時諸<a class="t" id="0774a19"></a>比丘尼。度二道合者與授具足戒。大小便<a class="t" id="0774a20"></a>時諸比丘尼見。時諸比丘尼聞。中有少欲知<a class="t" id="0774a21"></a>足行頭陀樂學戒知慚愧者。嫌責諸比丘<a class="t" id="0774a22"></a>尼言。汝云何度二道合者與授具足戒。即<a class="t" id="0774a23"></a>白諸比丘。諸比丘往白世尊。世尊以此因<a class="t" id="0774a24"></a>緣集比丘僧。呵責諸比丘尼言。汝所為<a class="t" id="0774a25"></a>非。非威儀非沙門法非淨行非隨順行。<a class="t" id="0774a26"></a>所不應為。云何比丘尼。乃度二道合者與<a class="t" id="0774a27"></a>授具足戒。以無數方便呵責已告諸比丘。<a class="t" id="0774a28"></a>此比丘尼多種有漏處最初犯戒。自今已去<a class="t" id="0774a29"></a>與比丘尼結戒。集十句義乃至正法久住。<a class="t" id="0774b01"></a>欲說戒者當如是說。若比丘尼。度二道合<a class="t" id="0774b02"></a>者與授具足戒波逸提。如是世尊與比丘<a class="t" id="0774b03"></a>尼結戒。時諸比丘尼。亦不知二道合不合。<a class="t" id="0774b04"></a>後乃知二道合。或有作波逸提懺者有疑<a class="t" id="0774b05"></a>者。不知者無犯。自今已去當如是結戒。若<a class="t" id="0774b06"></a>比丘尼。知二道合者與授具足戒波逸提。<a class="t" id="0774b07"></a>比丘尼義如上。二道合者大小便道不別。彼<a class="t" id="0774b08"></a>比丘尼。知二道合者度與授具足戒。白三<a class="t" id="0774b09"></a>羯磨竟和上尼波逸提。白二羯磨三突吉羅。<a class="t" id="0774b10"></a>白一羯磨二突吉羅。白已一突吉羅。白未竟<a class="t" id="0774b11"></a>突吉羅。未白前若剃髮與授戒若集眾眾<a class="t" id="0774b12"></a>滿。一切突吉羅。比丘突吉羅。是謂為犯。不<a class="t" id="0774b13"></a>犯者。先不知。若信彼人語。若信可信者語。<a class="t" id="0774b14"></a>若信父母言。若與授具足戒後二道合者<a class="t" id="0774b15"></a>無犯。無犯者。最初未制戒。癡狂心亂痛惱<a class="t" id="0774b16"></a>所纏。<span class="rule-number">六十七</span></p>
<a class="t" id="0774b17"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bi-vb-pc166">◀ Pācittiyā 166</a><a class="top" href="#">
▲ TOP </a><a class="next" href="/zh/zh-dg-bi-vb-pc168">Pācittiyā 168 ▶</a>
</div>
</body>
</html>