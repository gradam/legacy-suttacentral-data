<!DOCTYPE html>
<html data-prev="zh-dg-bi-vb-pc90" data-next="zh-dg-bi-vb-pc92">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bi-vb-pc91">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 91</span><span class="mirror-right">波逸提九十一</span>
</h1>
</div>
<p>
<a class="sc" id="1"></a>
<a class="t-linehead" id="0744c06"></a>
爾時婆伽婆。在婆祇陀國。時六群比丘尼<a class="t" id="0744c07"></a>二人同一褥同一被共臥。時諸比丘尼見謂<a class="t" id="0744c08"></a>與男子共臥。起時乃知非男子。時諸比丘<a class="t" id="0744c09"></a>尼聞。其中有少欲知足行頭陀樂學戒知<a class="t" id="0744c10"></a>慚愧者。嫌責六群比丘尼。云何汝等二人同<a class="t" id="0744c11"></a>一褥同一被共臥。時諸比丘尼往白諸比丘。<a class="t" id="0744c12"></a>諸比丘往白世尊世尊爾時以此因緣集<a class="t" id="0744c13"></a>比丘僧。呵責六群比丘尼。汝所為非。非威<a class="t" id="0744c14"></a>儀非沙門法非淨行非隨順行所不應<a class="t" id="0744c15"></a>為。云何汝等二人同一褥同一被共臥耶。時<a class="t" id="0744c16"></a>世尊以無數方便呵責六群比丘尼已告<a class="t" id="0744c17"></a>諸比丘。此六群比丘尼多種有漏處最初犯<a class="t" id="0744c18"></a>戒。自今已去與比丘尼結戒。集十句義乃<a class="t" id="0744c19"></a>至正法久住。欲說戒者當如是說。若比丘<a class="t" id="0744c20"></a>尼二人同一褥同一被共臥波逸提。如是世<a class="t" id="0744c21"></a>尊與比丘尼結戒。彼比丘尼有一敷。或是<a class="t" id="0744c22"></a>草或是樹葉。諸比丘尼疑不敢共臥。佛言。<a class="t" id="0744c23"></a>聽諸比丘尼各別敷臥氈。若寒時正有一<a class="t" id="0744c24"></a>被。聽各內著襯身衣得共臥。自今已去<a class="t" id="0744c25"></a>應如是結戒。若比丘尼共一褥一同被臥除<a class="t" id="0744c26"></a>餘時波逸提。比丘尼義如上。彼比丘尼二人<a class="t" id="0744c27"></a>同一褥共一被臥隨<span class="gaiji">脇
<!--gaiji,脅,1[月*劦],2&#x8107;,3-->
</span>著床波逸提。隨轉一<a class="t" id="0744c28"></a>一波逸提若同一褥別被突吉羅。若同一被<a class="t" id="0744c29"></a>別褥突吉羅。比丘突吉羅。式叉摩那沙彌沙<a class="t" id="0745a01"></a>彌尼突吉羅。是謂為犯。不犯者。若有一敷<a class="t" id="0745a02"></a>若草若葉敷各別敷臥氈。若寒時同一被內<a class="t" id="0745a03"></a>各著襯身衣。或病倒地。或為強力者所執。<a class="t" id="0745a04"></a>或被繫或命難或梵行難不犯。不犯者。最初<a class="t" id="0745a05"></a>未制戒。癡狂心亂痛惱所纏。<span class="rule-number">九十一</span>◎</p>
<a class="t" id="0745a06"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bi-vb-pc90">◀ Pācittiyā 90</a><a class="top" href="#">
▲ TOP </a><a class="next" href="/zh/zh-dg-bi-vb-pc92">Pācittiyā 92 ▶</a>
</div>
</body>
</html>