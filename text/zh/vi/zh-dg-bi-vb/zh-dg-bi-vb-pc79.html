<!DOCTYPE html>
<html data-prev="zh-dg-bi-vb-pc78" data-next="zh-dg-bi-vb-pc80">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bi-vb-pc79">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 79</span><span class="mirror-right">波逸提七十九</span>
</h1>
</div>
<p>
<a class="sc" id="1"></a>
<a class="t-linehead" id="0740a27"></a>
爾時婆伽婆。在羅閱祇耆闍崛山中。時國<a class="t" id="0740a28"></a>人俗節會日伎樂嬉戲。時六群比丘尼往看。<a class="t" id="0740a29"></a>時諸居士見皆共譏嫌。此諸比丘尼不知慚<a class="t" id="0740b01"></a>愧習不淨行。外自稱言。我知正法如是有<a class="t" id="0740b02"></a>何正法。乃共看此種種戲事。與婬女賊女<a class="t" id="0740b03"></a>何異。諸比丘尼聞。其中有少欲知足行頭<a class="t" id="0740b04"></a>陀樂學戒知慚愧者。嫌責六群比丘尼。云<a class="t" id="0740b05"></a>何汝等共看戲事。時諸比丘尼往白諸比丘。<a class="t" id="0740b06"></a>諸比丘往白世尊。世尊。爾時以此因緣集<a class="t" id="0740b07"></a>比丘僧。呵責六群比丘尼。汝所為非。非威<a class="t" id="0740b08"></a>儀非沙門法非淨行非隨順行。所不應<a class="t" id="0740b09"></a>為。云何汝等共看戲事。時世尊以無數方<a class="t" id="0740b10"></a>便呵責六群比丘尼已告諸比丘。此六群<a class="t" id="0740b11"></a>比丘尼多種有漏處最初犯戒。自今已去與<a class="t" id="0740b12"></a>比丘尼結戒。集十句義乃至正法久住。欲<a class="t" id="0740b13"></a>說戒者當如是說。若比丘尼往觀看伎樂<a class="t" id="0740b14"></a>者波逸提。比丘尼義如上。觀看者看種種<a class="t" id="0740b15"></a>戲笑。彼比丘尼。若從道至道。從道至非道。<a class="t" id="0740b16"></a>從非道至道。從高至下。從下至高。往看<a class="t" id="0740b17"></a>伎樂。若見波逸提。不見突吉羅。若發意欲<a class="t" id="0740b18"></a>去而不去。若期去中道還。盡突吉羅。比<a class="t" id="0740b19"></a>丘突吉羅。式叉摩那沙彌沙彌尼突吉羅。是<a class="t" id="0740b20"></a>謂為犯。不犯者。或有所啟。若被喚道由邊<a class="t" id="0740b21"></a>過。或彼宿止處。或為強力將去。或縛去。或<a class="t" id="0740b22"></a>命難或梵行難不犯。不犯者最初未制戒。<a class="t" id="0740b23"></a>癡狂心亂痛惱所纏。<span class="rule-number">七十九</span></p>
<a class="t" id="0740b24"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bi-vb-pc78">◀ Pācittiyā 78</a><a class="top" href="#">
▲ TOP </a><a class="next" href="/zh/zh-dg-bi-vb-pc80">Pācittiyā 80 ▶</a>
</div>
</body>
</html>