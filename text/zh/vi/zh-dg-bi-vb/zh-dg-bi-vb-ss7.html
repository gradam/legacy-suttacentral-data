<!DOCTYPE html>
<html data-prev="zh-dg-bi-vb-ss6" data-next="zh-dg-bi-vb-ss8">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bi-vb-ss7">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Saṅghādisesa 7</span>
<span class="mirror-right">僧伽婆尸沙七</span> </h1>
</div>
<p>
<a class="sc" id="1"></a>
<a class="t-linehead" id="0720b16"></a>
爾時世尊。在舍衛國祇樹給孤獨園。時有比<a class="t" id="0720b17"></a>丘尼。獨高褰衣渡水。從此岸至彼岸然。<a class="t" id="0720b18"></a>彼比丘尼顏貌端政。時有賊見已繫意在彼。<a class="t" id="0720b19"></a>令渡水竟便捉觸嬈。諸居士見皆共嫌之。<a class="t" id="0720b20"></a>此比丘尼不知慚愧行不淨法。外自稱言。<a class="t" id="0720b21"></a>我知正法。而獨自行高褰衣渡水。如婬<a class="t" id="0720b22"></a>女無異。如是何有正法。爾時差摩比丘尼。<a class="t" id="0720b23"></a>多諸弟子。去彼僧伽藍不遠有親里村。有<a class="t" id="0720b24"></a>少事緣捨眾獨入村。諸居士見共相謂言。<a class="t" id="0720b25"></a>此差摩比丘尼所以獨行者。欲得男子故<a class="t" id="0720b26"></a>耳。彼比丘尼即於彼村中獨宿不還。諸居<a class="t" id="0720b27"></a>士復言。所以獨宿者。正須男子故耳。時有<a class="t" id="0720b28"></a>六群比丘尼。及偷羅難陀與眾多比丘尼。於<a class="t" id="0720b29"></a>拘薩羅國曠野中行。時六群比丘尼。及偷羅<a class="t" id="0720c01"></a>難陀比丘尼。常在後獨行下道諸比丘尼見<a class="t" id="0720c02"></a>已語言。諸妹。汝等何故在後行不與我等<a class="t" id="0720c03"></a>俱。答言。汝等但自行。何與汝事。彼即問言。<a class="t" id="0720c04"></a>汝等不聞佛結戒當共伴相逐行耶。六群<a class="t" id="0720c05"></a>比丘尼偷羅難陀答言。汝等不知我耶。答言<a class="t" id="0720c06"></a>不知。彼言。我等所以在後行者。欲得男<a class="t" id="0720c07"></a>子。諸比丘尼聞。其中有少欲知足行頭陀<a class="t" id="0720c08"></a>樂學戒知慚愧者。嫌責彼比丘尼。云何比<a class="t" id="0720c09"></a>丘尼。高褰衣渡水獨行詣村落獨宿共伴<a class="t" id="0720c10"></a>行而獨在後。時諸比丘尼白諸比丘。諸比丘<a class="t" id="0720c11"></a>往白世尊。世尊爾時以此因緣集比丘僧。<a class="t" id="0720c12"></a>以無數方便呵責彼比丘尼。汝所為非。非<a class="t" id="0720c13"></a>威儀非沙門法非淨行非隨順行。所不<a class="t" id="0720c14"></a>應為。云何比丘尼。獨高褰衣渡水獨行<a class="t" id="0720c15"></a>詣村獨宿共伴行獨在後。時世尊以無數方<a class="t" id="0720c16"></a>便呵責彼比丘尼已。告諸比丘。此比丘尼<a class="t" id="0720c17"></a>多種有漏處最初犯戒。自今已去與比丘尼<a class="t" id="0720c18"></a>結戒。集十句義乃至正法久住。欲說戒者<a class="t" id="0720c19"></a>當如是說。若比丘尼獨渡水獨入村獨宿<a class="t" id="0720c20"></a>獨在後行。犯初法應捨僧伽婆尸沙。比丘尼<a class="t" id="0720c21"></a>義如上。水者河水獨不能渡。彼比丘尼。當<a class="t" id="0720c22"></a>求一比丘尼共渡。比丘尼應漸褰衣入水<a class="t" id="0720c23"></a>待伴。前比丘尼疾疾入水令伴不及。僧伽<a class="t" id="0720c24"></a>婆尸沙。若入水時隨水深淺褰衣待後<a class="t" id="0720c25"></a>伴。若疾疾入水不待後伴。偷蘭遮。若至彼<a class="t" id="0720c26"></a>岸漸漸下衣待後伴。若發意速疾不漸漸<a class="t" id="0720c27"></a>下衣上岸不待後伴。偷蘭遮。彼比丘尼。當<a class="t" id="0720c28"></a>求一比丘尼共行詣村。若比丘尼。獨行<a class="t" id="0720c29"></a>詣村隨所至村。僧伽婆尸沙。若無村獨詣<a class="t" id="0721a01"></a>空曠無道處行一鼓聲間僧伽婆尸沙。獨行<a class="t" id="0721a02"></a>未至村偷蘭遮。減一鼓聲偷蘭遮。獨行村<a class="t" id="0721a03"></a>中一界突吉羅。求方便欲行而不去。若結<a class="t" id="0721a04"></a>伴欲去而不去。一切突吉羅。彼比丘尼共宿<a class="t" id="0721a05"></a>應在舒手相及處。彼比丘尼獨宿隨<span class="gaiji">脇
<!--gaiji,脅,1[月*劦],2&#x8107;,3-->
</span>著<a class="t" id="0721a06"></a>地。僧伽婆尸沙。隨轉側僧伽婆尸沙。若比丘<a class="t" id="0721a07"></a>尼共在村中宿。臥時使舒手相及。若舒手<a class="t" id="0721a08"></a>不相及。一一轉側一一僧伽婆尸沙。彼比丘<a class="t" id="0721a09"></a>尼共在道行。不得離見聞處行。若比丘尼<a class="t" id="0721a10"></a>在道行離見聞處僧伽婆尸沙。離見處不<a class="t" id="0721a11"></a>離聞處偷蘭遮。離聞處不離見處偷蘭<a class="t" id="0721a12"></a>遮。比丘突吉羅。式叉摩那沙彌沙彌尼突吉<a class="t" id="0721a13"></a>羅。是謂為犯。不犯者。二比丘尼共渡水。入<a class="t" id="0721a14"></a>水時隨水深淺漸漸褰衣。待後伴入水。去<a class="t" id="0721a15"></a>時不疾疾去待伴。上岸時漸漸下衣待後<a class="t" id="0721a16"></a>伴。或神足渡乘船渡。或橋上渡躡梁渡。若伴<a class="t" id="0721a17"></a>比丘尼命終。若休道若遠行。若賊將去。若命<a class="t" id="0721a18"></a>難或梵行難。或惡獸難。或為強力者將去。<a class="t" id="0721a19"></a>被縛將去。或為水所漂無犯。若二比丘尼<a class="t" id="0721a20"></a>入村。若於村中間一伴比丘尼死。或休<a class="t" id="0721a21"></a>道或遠行或為賊將去。乃至水所漂如上無<a class="t" id="0721a22"></a>犯。若共二比丘尼宿舒手相及處。若一比<a class="t" id="0721a23"></a>丘尼出大小便。或受經誦經。若樂靜獨處經<a class="t" id="0721a24"></a>行。或為病尼煮羹粥作飯。若命終若休道。<a class="t" id="0721a25"></a>若遠行若賊將去。乃至為水所漂。亦如上無<a class="t" id="0721a26"></a>犯。與二比丘尼共行不離見聞處不犯。<a class="t" id="0721a27"></a>若一比丘尼出大小便。或命終或休道或為<a class="t" id="0721a28"></a>賊所將去。乃至為水所漂如上不犯。不犯<a class="t" id="0721a29"></a>者最初未制戒。癡狂心亂痛惱所纏。<span class="rule-number">七竟</span>◎</p>
<a class="t" id="0721b01"></a>
<p class="endsection">
<span class="t-juanname">四分律卷第二十二</span><a class="t" id="0721b02"></a><a class="t" id="0721b03"></a><a class="t" id="0721b04"></a></p>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-dg-bi-vb-ss6">◀ Saṅghādisesā 6</a><a class="top" href="#">
▲ TOP </a><a class="next" href="/zh/zh-dg-bi-vb-ss8">Saṅghādisesā 8 ▶</a>
</div>
</body>
</html>