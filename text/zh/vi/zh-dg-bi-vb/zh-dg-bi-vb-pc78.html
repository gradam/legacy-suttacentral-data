<!DOCTYPE html>
<html data-prev="zh-dg-bi-vb-pc77" data-next="zh-dg-bi-vb-pc79">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bi-vb-pc78">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 78</span><span class="mirror-right">波逸提七十八</span>
</h1>
</div>
<p>
<a class="sc" id="1"></a>
<a class="t-linehead" id="0739c17"></a>
爾時婆伽婆。在羅閱祇耆闍崛山中。時有<a class="t" id="0739c18"></a>一六群比丘尼。夜大小便器中。明旦不看牆<a class="t" id="0739c19"></a>外棄之。時有不信樂大臣。清旦乘車欲問<a class="t" id="0739c20"></a>訊洴沙王。路由比丘尼精舍邊過。尼所棄<a class="t" id="0739c21"></a>大小便。墮此大臣頭上污身衣服。時大臣<a class="t" id="0739c22"></a>念言。我當向官斷事人說此事。時有篤信<a class="t" id="0739c23"></a>知相婆羅門言。欲何所詣。大臣答言。比丘<a class="t" id="0739c24"></a>尼以大小便污辱我。我欲向官斷事人言。<a class="t" id="0739c25"></a>知相婆羅門諫言。且止。勿以此事向官言。<a class="t" id="0739c26"></a>或不成事更得其罪。時此大臣隨語便還。<a class="t" id="0739c27"></a>彼知相婆羅門。即詣比丘尼精舍。問何等比<a class="t" id="0739c28"></a>丘尼。夜以器盛大小便不看牆外棄之。<a class="t" id="0739c29"></a>諸比丘尼答言。我等不知。諸比丘尼言。何故<a class="t" id="0740a01"></a>問此事。時婆羅門以此因緣具向諸比丘<a class="t" id="0740a02"></a>尼說。我已呵諫此大臣令止。自今已去後<a class="t" id="0740a03"></a>莫復爾。諸比丘尼即自相檢校。誰為此事。<a class="t" id="0740a04"></a>即知六群比丘尼中有作此事者。時諸比丘<a class="t" id="0740a05"></a>尼。呵責六群比丘尼。云何汝夜大小便器<a class="t" id="0740a06"></a>中。明旦不看牆外棄之。時諸比丘尼往白<a class="t" id="0740a07"></a>諸比丘。諸比丘往白世尊。世尊。以此因緣集<a class="t" id="0740a08"></a>比丘僧。呵責六群比丘尼。汝所為非。非威<a class="t" id="0740a09"></a>儀非沙門法非淨行非隨順行。所不應為。<a class="t" id="0740a10"></a>云何六群比丘尼。夜大小便器中。不看牆<a class="t" id="0740a11"></a>外棄之。時世尊以無數方便呵責六群比<a class="t" id="0740a12"></a>丘尼已告諸比丘。此六群比丘尼多種有漏<a class="t" id="0740a13"></a>處最初犯戒。自今已去與比丘尼結戒。集<a class="t" id="0740a14"></a>十句義乃至正法久住。欲說戒者當如是<a class="t" id="0740a15"></a>說。若比丘尼。夜大小便器中。晝不看牆<a class="t" id="0740a16"></a>外棄者波逸提。比丘尼義如上。彼比丘尼。<a class="t" id="0740a17"></a>夜大小便器中。晝日當看牆外然後棄之。<a class="t" id="0740a18"></a>若夜起者要先彈指謦欬。若比丘尼。夜大<a class="t" id="0740a19"></a>小便器中。晝不看牆外棄者波逸提。若夜<a class="t" id="0740a20"></a>不謦欬不彈指棄者突吉羅。比丘突吉羅。<a class="t" id="0740a21"></a>式叉摩那沙彌沙彌尼突吉羅。是謂為犯。不<a class="t" id="0740a22"></a>犯者。夜大小便器中。晝則看牆外棄之。<a class="t" id="0740a23"></a>若夜彈指謦欬。若彼有瓦有石若有樹<a class="t" id="0740a24"></a>株若有刺諸不淨之處棄。若有汪水若有<a class="t" id="0740a25"></a>坑岸若有糞聚者不犯。不犯者最初未制<a class="t" id="0740a26"></a>戒。癡狂心亂痛惱所纏。<span class="rule-number">七十八</span></p>
<a class="t" id="0740a27"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bi-vb-pc77">◀ Pācittiyā 77</a><a class="top" href="#">
▲ TOP </a><a class="next" href="/zh/zh-dg-bi-vb-pc79">Pācittiyā 79 ▶</a>
</div>
</body>
</html>