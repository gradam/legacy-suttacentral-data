<!DOCTYPE html>
<html data-prev="zh-dg-bi-vb-pc122" data-next="zh-dg-bi-vb-pc124">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bi-vb-pc123">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 123</span>
<span class="mirror-right">波逸提一百二十三</span> </h1>
</div>
<p>
<a class="sc" id="1"></a>
<a class="t-linehead" id="0756b18"></a>
爾時婆伽婆。在舍衛國祇樹給孤獨園。時諸<a class="t" id="0756b19"></a>比丘尼聞世尊制戒年十八童女與二歲學<a class="t" id="0756b20"></a>戒與六法滿二十與授具足戒。彼不與六<a class="t" id="0756b21"></a>法。便與授具足戒。彼學戒時。作不淨行。盜<a class="t" id="0756b22"></a>取五錢。斷人命。自稱得上人法。過中食飲<a class="t" id="0756b23"></a>酒。時諸比丘尼聞。其中有少欲知足行頭<a class="t" id="0756b24"></a>陀樂學戒知慚愧者。嫌責諸比丘尼言。<a class="t" id="0756b25"></a>世尊制戒年十八童女與二歲學戒與六法<a class="t" id="0756b26"></a>滿二十與授具足戒。汝云何。不教六法事<a class="t" id="0756b27"></a>授具足戒。犯梵行盜五錢乃至飲酒。即白<a class="t" id="0756b28"></a>諸比丘。諸比丘往白世尊。世尊以此因緣<a class="t" id="0756b29"></a>集比丘僧。呵責彼比丘尼言。汝所為非。非<a class="t" id="0756c01"></a>威儀非沙門法。非淨行非隨順行。所不<a class="t" id="0756c02"></a>應為。汝等比丘尼。應年十八童女與二歲<a class="t" id="0756c03"></a>學戒與六法滿二十與授具足戒。而云何<a class="t" id="0756c04"></a>不與六法。令犯婬乃至飲酒耶。以無數方<a class="t" id="0756c05"></a>便呵責已告諸比丘。此比丘尼。多種有漏處<a class="t" id="0756c06"></a>最初犯戒。自今已去與比丘尼結戒。集十<a class="t" id="0756c07"></a>句義乃至正法久住。欲說戒者當如是說。<a class="t" id="0756c08"></a>若比丘尼。年十八童女。與二歲學戒不與<a class="t" id="0756c09"></a>六法。滿二十便與授具足戒波逸提。比丘尼<a class="t" id="0756c10"></a>義如上。若式叉摩那犯婬應滅擯。若有染污<a class="t" id="0756c11"></a>心。與染污心男子身相觸缺戒。應更與戒。<a class="t" id="0756c12"></a>若偷五錢過五錢。應滅擯。若減五錢缺戒<a class="t" id="0756c13"></a>應更與戒。若斷人命。應滅擯。若斷畜生命<a class="t" id="0756c14"></a>缺戒應更與戒。若自言得上人法者。應滅<a class="t" id="0756c15"></a>擯。若在眾中故妄語者缺戒。應更與戒。若<a class="t" id="0756c16"></a>非時食缺戒。應更與戒。若飲酒缺戒。應更<a class="t" id="0756c17"></a>與戒。若比丘尼。年十八童女。與二歲學戒<a class="t" id="0756c18"></a>不與六法。滿二十便與授具足戒。唱三羯<a class="t" id="0756c19"></a>磨竟。尼和上波逸提。白二羯磨竟三突吉<a class="t" id="0756c20"></a>羅。白一羯磨二突吉羅。白已一突吉羅。白未<a class="t" id="0756c21"></a>竟一突吉羅。未白前集眾及眾滿。一切突吉<a class="t" id="0756c22"></a>羅。比丘突吉羅。是謂為犯。不犯者。年十八<a class="t" id="0756c23"></a>童女二歲學戒與六法已受具足戒不犯。<a class="t" id="0756c24"></a>不犯者。最初未制戒。癡狂心亂痛惱所纏<a class="t" id="0756c25"></a>。<span class="rule-number">二十三</span></p>
<a class="t" id="0756c26"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bi-vb-pc122">◀ Pācittiyā 122</a><a class="top" href="#">
▲ TOP </a><a class="next" href="/zh/zh-dg-bi-vb-pc124">Pācittiyā 124 ▶</a>
</div>
</body>
</html>