<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-dg-bi-vb-pc163">
<article>
<hgroup class="mirror">
<h2 class="mirror-row">
<span class="mirror-left">Dharmaguptaka Vinaya</span>
<span class="mirror-right">四分律</span> </h2>
<h3 class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </h3>
<h1 class="mirror-row">
<span class="mirror-left">Pācittiya 163</span>
<span class="mirror-right">波逸提一百六十三</span> </h1>
</hgroup>
<p>
<a class="sc" id="1"></a>
<a class="t-linehead" id="0772c20"></a>
爾時婆伽婆。在舍衛國祇樹給孤獨園。時六<a class="t" id="0772c21"></a>群比丘尼中有一人。日沒開僧伽藍門出<a class="t" id="0772c22"></a>不囑而去。時有賊囚突獄而出。遙見僧伽<a class="t" id="0772c23"></a>藍門開便來入。時諸守獄人追後而來。問<a class="t" id="0772c24"></a>諸比丘尼。頗見如是如是賊不。不見者言<a class="t" id="0772c25"></a>不見。其守獄者。即便處處推覓得賊。時諸<a class="t" id="0772c26"></a>居士皆共譏嫌。此比丘尼等。不知慚愧作<a class="t" id="0772c27"></a>妄語。外自稱言。我知正法。如是有何正法。<a class="t" id="0772c28"></a>見賊而言不見。時諸比丘尼自相問言。誰<a class="t" id="0772c29"></a>日沒開門而出。報言。六群比丘尼中一人開<a class="t" id="0773a01"></a>門而出。時諸比丘尼聞。其中有少欲知足<a class="t" id="0773a02"></a>行頭陀樂學戒知慚愧者。呵責六群比丘<a class="t" id="0773a03"></a>尼言。汝云何日沒輒開門不囑而出。即白<a class="t" id="0773a04"></a>諸比丘。諸比丘往白世尊。世尊以此因緣<a class="t" id="0773a05"></a>集比丘僧。呵責六群比丘尼中一人言。汝<a class="t" id="0773a06"></a>所為非。非威儀非沙門法非淨行非隨順<a class="t" id="0773a07"></a>行。所不應為。云何比丘尼。日沒輒開門出<a class="t" id="0773a08"></a>不囑而去。以無數方便呵責已告諸比丘。<a class="t" id="0773a09"></a>此比丘尼多種有漏處最初犯戒。自今已去<a class="t" id="0773a10"></a>與比丘尼結戒。集十句義乃至正法久住。<a class="t" id="0773a11"></a>欲說戒者當如是說。若比丘尼。日沒開僧<a class="t" id="0773a12"></a>伽藍門而出波逸提。如是世尊與比丘尼<a class="t" id="0773a13"></a>結戒。時諸比丘尼。營佛法僧事。若瞻視病<a class="t" id="0773a14"></a>事。疑不敢去。佛言。自今已後聽囑授去。自<a class="t" id="0773a15"></a>今已去當如是說戒。若比丘尼。日沒開僧<a class="t" id="0773a16"></a>伽藍門不囑而出者波逸提。比丘尼義如上。<a class="t" id="0773a17"></a>彼比丘尼。日沒開僧伽藍門不囑出門波<a class="t" id="0773a18"></a>逸提。一<span class="gaiji">脚<!--gaiji,腳,1[腳-谷+去],2&#x811A;,3-->
</span>在內一<span class="gaiji">脚<!--gaiji,腳,1[腳-谷+去],2&#x811A;,3-->
</span>在外。方便欲去而不<a class="t" id="0773a19"></a>去。共期去而不去。一切突吉羅。比丘突吉<a class="t" id="0773a20"></a>羅。式叉摩那沙彌沙彌尼突吉羅。是謂為犯。<a class="t" id="0773a21"></a>不犯者。或為佛法僧事。或瞻視病事。若囑<a class="t" id="0773a22"></a>而出。或彼僧伽藍破壞。或為火所燒。或為<a class="t" id="0773a23"></a>賊或有惡獸毒蛇在中。或為強力者所執。<a class="t" id="0773a24"></a>或為繫縛將去。或命難梵行難不囑而去者<a class="t" id="0773a25"></a>無犯。無犯者。最初未制戒。癡狂心亂痛惱<a class="t" id="0773a26"></a>所纏。<span class="rule-number">六十三</span></p>
<a class="t" id="0773a27"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bi-vb-pc162">◀ Pācittiyā 162</a><a class="top" href="#">
▲ TOP </a><a class="next" href="/zh/zh-dg-bi-vb-pc164">Pācittiyā 164 ▶</a>
</div>
</body>
</html>