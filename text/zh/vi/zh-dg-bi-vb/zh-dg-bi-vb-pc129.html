<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-dg-bi-vb-pc129">
<article>
<hgroup class="mirror">
<h2 class="mirror-row">
<span class="mirror-left">Dharmaguptaka Vinaya</span>
<span class="mirror-right">四分律</span> </h2>
<h3 class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </h3>
<h1 class="mirror-row">
<span class="mirror-left">Pācittiya 129</span>
<span class="mirror-right">波逸提一百二十九</span> </h1>
</hgroup>
<p>
<a class="sc" id="1"></a>
<a class="t-linehead" id="0760b15"></a>
爾時婆伽婆。在舍衛國祇樹給孤獨園。時諸<a class="t" id="0760b16"></a>比丘尼多度弟子。後皆離和上去。不被教<a class="t" id="0760b17"></a>授。不按威儀。著衣不齊整。乞食不如法。<a class="t" id="0760b18"></a>處處受不淨食。或受不淨<span class="gaiji">鉢
<!--gaiji,缽,1[金*本],2&#x9262;,3-->
</span>食。在小食大<a class="t" id="0760b19"></a>食上高聲大喚。如婆羅門聚會法。時諸比丘<a class="t" id="0760b20"></a>尼見已問言。諸姊。汝等何故不按威儀。著<a class="t" id="0760b21"></a>衣不齊整。乞食不如法。處處受不淨食。或<a class="t" id="0760b22"></a>受不淨<span class="gaiji">鉢
<!--gaiji,缽,1[金*本],2&#x9262;,3-->
</span>食。在小食大食上高聲大喚。如<a class="t" id="0760b23"></a>婆羅門聚會法。諸比丘尼報言。我等受具足<a class="t" id="0760b24"></a>已離和上去。不被教授故耳。爾時諸比丘<a class="t" id="0760b25"></a>尼聞。其中有少欲知足行頭陀樂學戒知<a class="t" id="0760b26"></a>慚愧者。嫌責諸比丘尼言。汝等云何。受具<a class="t" id="0760b27"></a>足已離和上去。不被教授。不按威儀。著<a class="t" id="0760b28"></a>衣服不齊整。乞食不如法。處處受不淨食。<a class="t" id="0760b29"></a>或受不淨<span class="gaiji">鉢
<!--gaiji,缽,1[金*本],2&#x9262;,3-->
</span>食。在小食大食上高聲大喚。<a class="t" id="0760c01"></a>如婆羅門聚會法。時諸比丘尼呵責已。往白<a class="t" id="0760c02"></a>諸比丘。諸比丘白佛。佛以此因緣集比丘<a class="t" id="0760c03"></a>僧。呵責諸比丘尼。汝所為非。非威儀非沙<a class="t" id="0760c04"></a>門法。非淨行非隨順行。所不應為。云何<a class="t" id="0760c05"></a>受具足戒已離和上去。不被教授。不按<a class="t" id="0760c06"></a>威儀。乞食不如法。處處受不淨食。或受不<a class="t" id="0760c07"></a>淨<span class="gaiji">鉢
<!--gaiji,缽,1[金*本],2&#x9262;,3-->
</span>食。在小食大食上高聲大喚。如婆羅<a class="t" id="0760c08"></a>門聚會法。以無數方便呵責已告諸比丘。<a class="t" id="0760c09"></a>此比丘尼多種有漏處最初犯戒。自今已去<a class="t" id="0760c10"></a>與比丘尼結戒。集十句義乃至正法久住。<a class="t" id="0760c11"></a>欲說戒者當如是說。若比丘尼。不二歲隨<a class="t" id="0760c12"></a>和上尼者波逸提。比丘尼義如上。彼比丘<a class="t" id="0760c13"></a>尼。不二歲隨和上尼者波逸提。比丘突吉<a class="t" id="0760c14"></a>羅。式叉摩那沙彌沙彌尼突吉羅。是謂為犯。<a class="t" id="0760c15"></a>不犯者。受具足戒已二歲隨尼和上。若和<a class="t" id="0760c16"></a>上聽去得去。若和上破戒破見破威儀。若<a class="t" id="0760c17"></a>被舉若滅擯若應滅擯。若由是事命難梵行<a class="t" id="0760c18"></a>難。於二歲中離去無犯。無犯者。最初未<a class="t" id="0760c19"></a>制戒。癡狂心亂痛惱所纏。<span class="rule-number">二十九</span></p>
<a class="t" id="0760c20"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bi-vb-pc128">◀ Pācittiyā 128</a><a class="top" href="#">
▲ TOP </a><a class="next" href="/zh/zh-dg-bi-vb-pc130">Pācittiyā 130 ▶</a>
</div>
</body>
</html>