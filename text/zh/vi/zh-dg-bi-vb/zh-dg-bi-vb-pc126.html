<!DOCTYPE html>
<html data-prev="zh-dg-bi-vb-pc125" data-next="zh-dg-bi-vb-pc127">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bi-vb-pc126">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 126</span>
<span class="mirror-right">波逸提一百二十六</span> </h1>
</div>
<p>
<a class="sc" id="1"></a>
<a class="t-linehead" id="0759b03"></a>
爾時婆伽婆。在舍衛國祇樹給孤獨園。諸比<a class="t" id="0759b04"></a>丘尼。聞世尊制戒得度十歲曾嫁女人與<a class="t" id="0759b05"></a>二歲學戒滿十二與授具足戒。便度他盲<a class="t" id="0759b06"></a>瞎跛躄聾及餘種種病者。毀辱眾僧。時諸比<a class="t" id="0759b07"></a>丘尼聞。其中有少欲知足行頭陀樂學戒<a class="t" id="0759b08"></a>知慚愧者。呵責諸比丘尼言。世尊制戒度<a class="t" id="0759b09"></a>年十歲曾嫁婦女與二歲學戒滿十二與<a class="t" id="0759b10"></a>授具足戒。汝云何乃度他盲瞎聾及餘種種<a class="t" id="0759b11"></a>病。毀辱眾僧。時諸比丘尼往白諸比丘。諸<a class="t" id="0759b12"></a>比丘往白世尊。世尊以此因緣集比丘僧。<a class="t" id="0759b13"></a>呵責諸比丘尼言。汝所為非。非威儀非沙<a class="t" id="0759b14"></a>門法。非淨行非隨順行所不應為。云何<a class="t" id="0759b15"></a>世尊制戒聽比丘尼度年十歲曾嫁婦女與<a class="t" id="0759b16"></a>二歲學戒滿十二與授具足戒。而汝等乃<a class="t" id="0759b17"></a>度他盲瞎跛躄聾及餘種種病。毀辱眾僧。以<a class="t" id="0759b18"></a>無數方便呵責已告諸比丘。自今已去聽與<a class="t" id="0759b19"></a>授具足戒白四羯磨。當作如是與。將受<a class="t" id="0759b20"></a>戒者至離聞處著見處。乃至我已教授竟。聽<a class="t" id="0759b21"></a>使來亦如上。來已至尼僧中。戒師應作白。<a class="t" id="0759b22"></a>問難事乃至白四羯磨如上。乃至大僧中與<a class="t" id="0759b23"></a>授戒。一一法如上十八童女法同。自今已<a class="t" id="0759b24"></a>去當與比丘尼結戒。集十句義乃至正法<a class="t" id="0759b25"></a>久住。欲說戒者當如是說。若比丘尼。度<a class="t" id="0759b26"></a>他小年曾嫁婦女與二歲學戒年滿十二。<a class="t" id="0759b27"></a>不白眾僧便與授具足戒波逸提。比丘尼<a class="t" id="0759b28"></a>義如上。彼比丘尼。度小年曾嫁婦女與二<a class="t" id="0759b29"></a>歲學戒年滿十二。不白眾僧便與授具<a class="t" id="0759c01"></a>足戒。三羯磨竟尼和上波逸提。白二羯磨三<a class="t" id="0759c02"></a>突吉羅。白一羯磨二突吉羅。白已一突吉羅<a class="t" id="0759c03"></a>白未竟突吉羅。未白前集眾眾滿。一切突吉<a class="t" id="0759c04"></a>羅。比丘突吉羅。是謂為犯。不犯者。度年滿<a class="t" id="0759c05"></a>十二曾嫁婦女白眾僧受具足戒不犯。不<a class="t" id="0759c06"></a>犯者。最初未制戒。癡狂心亂痛惱所纏。<span class="rule-number">二十六</span></p>
<a class="t" id="0759c07"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-dg-bi-vb-pc125">◀ Pācittiyā 125</a><a class="top" href="#">
▲ TOP </a><a class="next" href="/zh/zh-dg-bi-vb-pc127">Pācittiyā 127 ▶</a>
</div>
</body>
</html>