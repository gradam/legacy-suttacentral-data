<!DOCTYPE html>
<html data-prev="zh-dg-bi-vb-pc176" data-next="zh-dg-bi-vb-pc178">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bi-vb-pc177">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 177</span>
<span class="mirror-right">波逸提一百七十七</span> </h1>
</div>
<p>
<a class="sc" id="1"></a>
<a class="t-linehead" id="0777b20"></a>
爾時婆伽婆。在舍衛國祇樹給孤獨園。時六<a class="t" id="0777b21"></a>群比丘尼。自莊嚴身梳髮香塗摩身。諸居<a class="t" id="0777b22"></a>士見皆共嗤笑言。我等婦莊嚴其身梳髮香<a class="t" id="0777b23"></a>塗摩身。此比丘尼亦復如是。便生慢心不<a class="t" id="0777b24"></a>恭敬。時諸比丘尼聞。中有少欲知足行頭陀<a class="t" id="0777b25"></a>樂學戒知慚愧者。嫌責六群比丘尼言。汝<a class="t" id="0777b26"></a>等出家。云何如是莊嚴其身。即白諸比丘。<a class="t" id="0777b27"></a>諸比丘往白世尊。世尊以此因緣集比丘<a class="t" id="0777b28"></a>僧。呵責六群比丘尼言。汝所為非。非威儀<a class="t" id="0777b29"></a>非沙門法非淨行非隨順行。所不應為。<a class="t" id="0777c01"></a>云何六群比丘尼莊嚴其身。以無數方便呵<a class="t" id="0777c02"></a>責已告諸比丘。此比丘尼多種有漏處最初<a class="t" id="0777c03"></a>犯戒。自今已去與比丘尼結戒。集十句義<a class="t" id="0777c04"></a>乃至正法久住。欲說戒者當如是說。若比<a class="t" id="0777c05"></a>丘尼。作婦女莊嚴香塗摩身波逸提。比丘<a class="t" id="0777c06"></a>尼義如上。彼比丘尼。作婦女莊嚴香塗摩<a class="t" id="0777c07"></a>身乃至一點者。一切波逸提。比丘突吉羅。式<a class="t" id="0777c08"></a>叉摩那沙彌沙彌尼突吉羅。是謂為犯。不犯<a class="t" id="0777c09"></a>者。或時有如是病。或時父母得病被繫<a class="t" id="0777c10"></a>閉為洗沐梳髮。若有篤信優婆夷遇病<a class="t" id="0777c11"></a>被繫閉與洗浴。或為強力者所執無犯。<a class="t" id="0777c12"></a>無犯者。最初未制戒。癡狂心亂痛惱所纏<a class="t" id="0777c13"></a>。<span class="rule-number">七十七</span></p>
<a class="t" id="0777c14"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bi-vb-pc176">◀ Pācittiyā 176</a><a class="top" href="#">
▲ TOP </a><a class="next" href="/zh/zh-dg-bi-vb-pc178">Pācittiyā 178 ▶</a>
</div>
</body>
</html>