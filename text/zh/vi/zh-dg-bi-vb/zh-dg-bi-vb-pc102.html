<!DOCTYPE html>
<html data-prev="zh-dg-bi-vb-pc101" data-next="zh-dg-bi-vb-pc103">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bi-vb-pc102">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 102</span>
<span class="mirror-right">波逸提一百二</span> </h1>
</div>
<p>
<a class="sc" id="1"></a>
<a class="t-linehead" id="0749a19"></a>
爾時婆伽婆。在舍衛國祇樹給孤獨園。爾時<a class="t" id="0749a20"></a>世尊。聽比丘尼作浴衣。時六群比丘尼。聞<a class="t" id="0749a21"></a>世尊聽比丘尼作浴衣。便多作廣大浴衣。<a class="t" id="0749a22"></a>時比丘尼見已問言。佛聽諸比丘尼畜五衣。<a class="t" id="0749a23"></a>此是何衣。報言。此是我等浴衣。諸比丘尼聞。<a class="t" id="0749a24"></a>其中有少欲知足。行頭陀樂學戒知慚愧<a class="t" id="0749a25"></a>者。嫌責六群比丘尼言。世尊聽畜浴衣。云<a class="t" id="0749a26"></a>何便多廣大作浴衣耶。時諸比丘尼白諸比<a class="t" id="0749a27"></a>丘。諸比丘往白世尊。世尊以此因緣集比<a class="t" id="0749a28"></a>丘僧。呵責六群比丘尼言。汝所為非。非威<a class="t" id="0749a29"></a>儀非沙門法非淨行非隨順行。所不應<a class="t" id="0749b01"></a>為。云何比丘尼多作廣大浴衣耶。時世尊<a class="t" id="0749b02"></a>以無數方便呵責六群比丘尼已告諸比<a class="t" id="0749b03"></a>丘言。此六群比丘尼。多種有漏處最初犯戒。<a class="t" id="0749b04"></a>自今已去與比丘尼結戒。集十句義乃至<a class="t" id="0749b05"></a>正法久住。欲說戒者當如是說。若比丘尼。<a class="t" id="0749b06"></a>作浴衣應量作。應量作者長佛六磔手廣<a class="t" id="0749b07"></a>二磔手半。若過者波逸提。比丘尼義如上。<a class="t" id="0749b08"></a>浴衣者障身浴也。彼比丘尼作浴衣。長中過<a class="t" id="0749b09"></a>量廣中足。長中足廣中過量。若二俱過量。自<a class="t" id="0749b10"></a>割截作成者波逸提。不成者突吉羅。若語他<a class="t" id="0749b11"></a>作割截。成者波逸提。不成者突吉羅。若為<a class="t" id="0749b12"></a>他作成不成一切突吉羅。比丘波逸提。式叉<a class="t" id="0749b13"></a>摩那沙彌沙彌尼突吉羅。是謂為犯。不犯<a class="t" id="0749b14"></a>者。如量作減量作。若得已成者。當裁令<a class="t" id="0749b15"></a>如法。若重疊無犯。無犯者。最初未制戒。癡<a class="t" id="0749b16"></a>狂心亂痛惱所纏。<span class="rule-number">二</span></p>
<a class="t" id="0749b17"></a>
</article>
<aside id="metaarea">
<p>
Text from CBETA.</p>
</aside>
</section>
<a class="previous" href="/zh/zh-dg-bi-vb-pc101">◀ Pācittiyā 101</a><a class="top" href="#">
▲ TOP </a><a class="next" href="/zh/zh-dg-bi-vb-pc103">Pācittiyā 103 ▶</a>
</div>
</body>
</html>