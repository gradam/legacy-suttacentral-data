<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">
<div id="toc">
</div>
<section class="sutta" id="zh-dg-bi-vb-pc139">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 139</span>
<span class="mirror-right">波逸提一百三十九</span> </h1>
</div>
<p>
<a class="sc" id="1"></a>
<a class="t-linehead" id="0764b13"></a>
爾時婆伽婆。在舍衛國祇樹給孤獨園。時諸<a class="t" id="0764b14"></a>比丘尼。聞世尊制戒聽授人具足戒。彼便在<a class="t" id="0764b15"></a>尼眾中與授具足戒。經宿已方往比丘僧中。<a class="t" id="0764b16"></a>而所與授具足戒者。中間或得盲瞎癡聾<a class="t" id="0764b17"></a>跛躄及餘種種諸病。毀辱眾僧。時諸比丘尼<a class="t" id="0764b18"></a>聞。其中有少欲知足行頭陀樂學戒知<a class="t" id="0764b19"></a>慚愧者。呵責諸比丘尼言。世尊制戒聽度<a class="t" id="0764b20"></a>人。汝等云何。乃度盲瞎癡聾跛躄及餘種種<a class="t" id="0764b21"></a>病毀辱眾僧耶。呵責已白諸比丘。諸比丘<a class="t" id="0764b22"></a>往白世尊。世尊以此因緣集比丘僧。呵<a class="t" id="0764b23"></a>責諸比丘尼言。汝所為非。非威儀非沙門<a class="t" id="0764b24"></a>法。非淨行非隨順行。所不應為。云何乃<a class="t" id="0764b25"></a>度諸盲瞎癡聾跛躄及餘種種病毀辱眾<a class="t" id="0764b26"></a>僧耶。以無數方便呵責已告諸比丘。此比<a class="t" id="0764b27"></a>丘尼多種有漏處最初犯戒。自今已去與比<a class="t" id="0764b28"></a>丘尼結戒。集十句義乃至正法久住。欲說<a class="t" id="0764b29"></a>戒者當如是說。若比丘尼。與人授具足戒<a class="t" id="0764c01"></a>已經宿。方往比丘僧中。與授具足戒者波逸<a class="t" id="0764c02"></a>提。比丘尼義如上。比丘尼。應即日授具足<a class="t" id="0764c03"></a>戒。即日詣比丘僧中授具足戒。彼比丘尼。<a class="t" id="0764c04"></a>與授具足戒經宿已。方詣比丘僧中授具<a class="t" id="0764c05"></a>足戒波逸提。是謂為犯。不犯者。即日與授<a class="t" id="0764c06"></a>具足戒。即日往比丘僧中授具足戒。若欲<a class="t" id="0764c07"></a>往授具足戒。彼病。若水陸道斷。若有惡獸<a class="t" id="0764c08"></a>難。若賊難。若水大<span class="gaiji">涱
<!--gaiji,漲,1[漲-弓],2&#x6DB1;,3-->
</span>。若為強力者所執。<a class="t" id="0764c09"></a>若被繫閉。若命難梵行難。不得即日往詣<a class="t" id="0764c10"></a>比丘眾中無犯。無犯者。最初未制戒。癡<a class="t" id="0764c11"></a>狂心亂痛惱所纏。<span class="rule-number">三十九</span></p>
<a class="t" id="0764c12"></a>
<p class="endsection">
<span class="t-juanname">四分律卷第二十八</span></p>
<a class="t" id="0764c13"></a><a class="t" id="0764c14"></a>
</article>
<div id="metaarea">
<p>
Text from CBETA.</p>
</div>
</section>
<a class="previous" href="/zh/zh-dg-bi-vb-pc138">◀ Pācittiyā 138</a><a class="top" href="#">
▲ TOP </a><a class="next" href="/zh/zh-dg-bi-vb-pc140">Pācittiyā 140 ▶</a>
</div>
</body>
</html>