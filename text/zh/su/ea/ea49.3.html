<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea49.3">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">49.3</span> <span class="mirror-right">（三）</span>
</h1>
</div>
<p><a class="t-linehead" id="t-linehead0795b20"></a>聞如是：</p>
<p>一時，佛在舍衛國祇樹給孤獨 <a class="t" id="t0795b21"></a>園。</p>
<p><a class="t-linehead" id="t-linehead0795b21"></a>爾時，佛與無數眾生，前後圍遶而為說 <a class="t" id="t0795b22"></a>法。爾時，舍利弗將眾多比丘而經行。大目 <a class="t" id="t0795b23"></a>乾連及大迦葉、阿那律、離越、迦旃延、滿願 <a class="t" id="t0795b24"></a>子，優波離、須菩提、羅云、阿難比丘，各各將 <a class="t" id="t0795b25"></a>眾多比丘自相娛樂。提婆達兜亦復將眾多 <a class="t" id="t0795b26"></a>比丘而自經行。</p>
<p><a class="t-linehead" id="t-linehead0795b26"></a>爾時，世尊見諸神足弟子，各 <a class="t" id="t0795b27"></a>將其眾而自經行。爾時，世尊告諸比丘：「人 <a class="t" id="t0795b28"></a>根情性各各相似，善者與善共并，惡者與惡 <a class="t" id="t0795b29"></a>共并，猶如乳與乳相應，酥與酥相應，糞 <a class="t" id="t0795c01"></a>除屎溺各自相應。此亦如是，眾生根源 <a class="t" id="t0795c02"></a>所行法則各自相應，善者與善相應，惡者與 <a class="t" id="t0795c03"></a>惡相應。汝等頗見舍利弗比丘將諸比丘 <a class="t" id="t0795c04"></a>經行乎？」</p>
<p><a class="t-linehead" id="t-linehead0795c04"></a>諸比丘白佛言：「唯然，見之。」</p>
<p><a class="t-linehead" id="t-linehead0795c04"></a>佛告比 <a class="t" id="t0795c05"></a>丘：「如此諸人皆智慧之士。」</p>
<p><a class="t-linehead" id="t-linehead0795c05"></a>又告比丘：「汝等 <a class="t" id="t0795c06"></a>頗見目連比丘將諸比丘經行乎？」</p>
<p><a class="t-linehead" id="t-linehead0795c06"></a>諸比丘 <a class="t" id="t0795c07"></a>白佛言：「唯然，見之。」</p>
<p><a class="t-linehead" id="t-linehead0795c07"></a>佛告之曰：「此諸比丘皆 <a class="t" id="t0795c08"></a>是神足之士。」</p>
<p><a class="t-linehead" id="t-linehead0795c08"></a>又問：「汝等見迦葉將諸比丘 <a class="t" id="t0795c09"></a>而經行乎？」</p>
<p><a class="t-linehead" id="t-linehead0795c09"></a>諸比丘對曰：「唯然，見之。」</p>
<p><a class="t-linehead" id="t-linehead0795c09"></a>佛告之 <a class="t" id="t0795c10"></a>曰：「此諸上士皆是十一頭陀行法之人也。」</p>
<a class="t" id="t0795c11"></a>
<p><a class="t-linehead" id="t-linehead0795c11"></a>又問：「汝等見阿那律比丘不乎？」</p>
<p><a class="t-linehead" id="t-linehead0795c11"></a>諸比丘對 <a class="t" id="t0795c12"></a>曰：「唯然，見之。」</p>
<p><a class="t-linehead" id="t-linehead0795c12"></a>佛告之曰：「此諸賢士皆天 <a class="t" id="t0795c13"></a>眼第一。」</p>
<p><a class="t-linehead" id="t-linehead0795c13"></a>又問：「頗見離越比丘不乎？」</p>
<p><a class="t-linehead" id="t-linehead0795c13"></a>諸比 <a class="t" id="t0795c14"></a>丘對曰：「唯然，見之。」</p>
<p><a class="t-linehead" id="t-linehead0795c14"></a>佛告比丘：「此諸人皆 <a class="t" id="t0795c15"></a>是入定之士。」</p>
<p><a class="t-linehead" id="t-linehead0795c15"></a>又問：「汝等頗見迦旃延比丘不 <a class="t" id="t0795c16"></a>乎？」</p>
<p><a class="t-linehead" id="t-linehead0795c16"></a>諸比丘對曰：「唯然，見之。」</p>
<p><a class="t-linehead" id="t-linehead0795c16"></a>佛告之曰：「此諸 <a class="t" id="t0795c17"></a>上士皆是分別義理之人。」</p>
<p><a class="t-linehead" id="t-linehead0795c17"></a>又問：「汝等頗見 <a class="t" id="t0795c18"></a>滿願子比丘不乎？」</p>
<p><a class="t-linehead" id="t-linehead0795c18"></a>諸比丘對曰：「唯然，見之。」</p>
<a class="t" id="t0795c19"></a>
<p><a class="t-linehead" id="t-linehead0795c19"></a>佛告比丘：「此諸賢士皆是說法之人。」</p>
<p><a class="t-linehead" id="t-linehead0795c19"></a>又問：「汝 <a class="t" id="t0795c20"></a>等頗見優波離將諸比丘而經行乎？」</p>
<p><a class="t-linehead" id="t-linehead0795c20"></a>諸比 <a class="t" id="t0795c21"></a>丘對曰：「唯然，見之。」</p>
<p><a class="t-linehead" id="t-linehead0795c21"></a>佛告之曰：「此諸人 <a class="t" id="t0795c22"></a>皆是持禁律之人。」</p>
<p><a class="t-linehead" id="t-linehead0795c22"></a>又問：「汝等頗見須菩提 <a class="t" id="t0795c23"></a>比丘不乎？」</p>
<p><a class="t-linehead" id="t-linehead0795c23"></a>諸比丘對曰：「唯然，見之。」</p>
<p><a class="t-linehead" id="t-linehead0795c23"></a>佛告之 <a class="t" id="t0795c24"></a>曰：「此諸上人皆是解空第一。」</p>
<p><a class="t-linehead" id="t-linehead0795c24"></a>又問：「汝等頗見 <a class="t" id="t0795c25"></a>羅云比丘不乎？」</p>
<p><a class="t-linehead" id="t-linehead0795c25"></a>諸比丘白佛言：「唯然，見之。」</p>
<a class="t" id="t0795c26"></a>
<p><a class="t-linehead" id="t-linehead0795c26"></a>佛告之曰：「此諸賢士皆是戒具足士。」</p>
<p><a class="t-linehead" id="t-linehead0795c26"></a>又問：「汝 <a class="t" id="t0795c27"></a>等頗見阿難比丘不乎？」</p>
<p><a class="t-linehead" id="t-linehead0795c27"></a>諸比丘白佛言：「唯 <a class="t" id="t0795c28"></a>然，見之。」</p>
<p><a class="t-linehead" id="t-linehead0795c28"></a>佛告比丘：「此諸賢士皆是多聞第 <a class="t" id="t0795c29"></a>一，所受不忘。」</p>
<p><a class="t-linehead" id="t-linehead0795c29"></a>又問：「汝等頗見提婆達兜比 <a class="t" id="t0796a01"></a>丘將諸人而經行乎？」</p>
<p><a class="t-linehead" id="t-linehead0796a01"></a>諸比丘對曰：「唯然，見 <a class="t" id="t0796a02"></a>之。」</p>
<p><a class="t-linehead" id="t-linehead0796a02"></a>佛告之曰：「此諸人為惡之首，無有善 <a class="t" id="t0796a03"></a>本。」</p>
<p><a class="t-linehead" id="t-linehead0796a03"></a>爾時，世尊便說斯頌：</p>
<a class="t" id="t0796a04"></a>
<blockquote class="gatha">
<p>「莫與惡知識，　　與愚共從事， <a class="t" id="t0796a05"></a><br>
當與善知識，　　智者而交通。 <a class="t" id="t0796a06"></a><br>
若人本無惡，　　親近於惡人， <a class="t" id="t0796a07"></a><br>
後必成惡因，　　惡名遍天下。」</p>
</blockquote>
<a class="t" id="t0796a08"></a>
<p><a class="t-linehead" id="t-linehead0796a08"></a>爾時，提婆達兜弟子三十餘人，聞世尊說此 <a class="t" id="t0796a09"></a>偈已，便捨提婆達兜來至佛所，頭面禮足， <a class="t" id="t0796a10"></a>求改重罪，又白世尊：「我等愚惑不識真偽， <a class="t" id="t0796a11"></a>捨善知識，近惡知識，唯願世尊當見原 <a class="t" id="t0796a12"></a>恕，後更不犯。」</p>
<p><a class="t-linehead" id="t-linehead0796a12"></a>佛告比丘：「聽汝悔過，改往修 <a class="t" id="t0796a13"></a>來，勿復更犯。」爾時，提婆達兜弟子承世尊 <a class="t" id="t0796a14"></a>教誡，在閑靜之處，思惟妙義，剋己行法， <a class="t" id="t0796a15"></a>所以族姓子，剃除鬚髮，出家學道者，欲 <a class="t" id="t0796a16"></a>修無上梵行。爾時，諸比丘皆得阿羅漢。</p>
<p><a class="t-linehead" id="t-linehead0796a16"></a>「比丘 <a class="t" id="t0796a17"></a>當知，眾生根源皆自相類，惡者與惡相從，善 <a class="t" id="t0796a18"></a>者與善相從，過去將來眾生根源，亦復如是， <a class="t" id="t0796a19"></a>以類相從，猶如以淨與淨相應，不淨者與 <a class="t" id="t0796a20"></a>不淨相應。是故，比丘！當學與淨相應；淨， <a class="t" id="t0796a21"></a>去離不淨。如是，比丘！當作是學。」</p>
<p><a class="t-linehead" id="t-linehead0796a21"></a>爾時，諸 <a class="t" id="t0796a22"></a>比丘聞佛所說，歡喜奉行。</p>
<a class="t" id="t0796a23"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
