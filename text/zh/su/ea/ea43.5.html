<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea43.5">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">43.5</span> <span class="mirror-right">（五）船筏</span>
</h1>
</div>
<p><a class="t-linehead0759c29"></a>聞如是：</p>
<p><a class="t-linehead0759c29"></a>一時，佛在舍衛國祇樹給孤獨 <a class="t0759c30"></a>園。</p>
<p><a class="t-linehead0759c30"></a>爾時，世尊告諸比丘：「我今當說船筏譬 <a class="t0760a01"></a>喻，汝等善思念之，戢在心懷。」</p>
<p><a class="t-linehead0760a01"></a>諸比丘對曰： <a class="t0760a02"></a>「如是。世尊！」諸比丘從佛受教。</p>
<p><a class="t-linehead0760a02"></a>世尊告曰：「彼 <a class="t0760a03"></a>云何名為船筏譬喻？若汝等行路為賊所 <a class="t0760a04"></a>擒，當執心意，無起惡情；當起護心，遍 <a class="t0760a05"></a>滿諸方所，無量無限不可稱計，持心當 <a class="t0760a06"></a>如地，猶如此地亦受於淨，亦受於不淨，屎 <a class="t0760a07"></a>尿穢惡皆悉受之，然地不起增減之心，不 <a class="t0760a08"></a>言此好、此醜。汝今所行亦當如是，設為賊 <a class="t0760a09"></a>所擒獲，莫生惡念，起增減心。亦如地、水、火、 <a class="t0760a10"></a>風，亦受於惡，亦受於好，都無增減之心； <a class="t0760a11"></a>起慈、悲、喜、護之心，向一切眾生。所以然者， <a class="t0760a12"></a>行善之法猶可捨之，何況惡法而可翫習。 <a class="t0760a13"></a>如有人遭恐難之處，欲度難處至安 <a class="t0760a14"></a>隱之處，隨意馳走，求其安處。彼見大河極 <a class="t0760a15"></a>為深廣，亦無船、橋而可得渡至彼岸者；然 <a class="t0760a16"></a>所立之處極為恐難，彼岸無為。</p>
<p><a class="t-linehead0760a16"></a>「爾時，彼人 <a class="t0760a17"></a>思惟方計：『此河水極深且廣，今可收拾材 <a class="t0760a18"></a>木草葉，縛筏求渡，依此筏已，從此岸得 <a class="t0760a19"></a>至彼岸。』爾時，彼人即收拾材木草葉，縛筏 <a class="t0760a20"></a>而渡，從此岸至彼岸。彼人已渡岸，復作 <a class="t0760a21"></a>是念：『此筏於我，多所饒益，由此筏得濟 <a class="t0760a22"></a>厄難，從有恐之地，得至無為之處。我今不 <a class="t0760a23"></a>捨此筏，持用自隨。』云何，比丘！彼人所至到 <a class="t0760a24"></a>處，能用此筏自隨乎？為不能耶？」</p>
<p><a class="t-linehead0760a24"></a>諸比丘對 <a class="t0760a25"></a>曰：「不也。世尊！彼人所願，今已果獲，復用筏自 <a class="t0760a26"></a>隨乎？」</p>
<p><a class="t-linehead0760a26"></a>佛告比丘：「善法猶可捨，何況非法。」</p>
<p><a class="t-linehead0760a26"></a>爾 <a class="t0760a27"></a>時，有一比丘白世尊言：「云何當捨於法，而 <a class="t0760a28"></a>況非法？我等豈非由法學道乎？」</p>
<p><a class="t-linehead0760a28"></a>世尊告曰： <a class="t0760a29"></a>「依憍慢滅憍慢、慢慢、增上慢、自慢、邪見慢、 <a class="t0760b01"></a>慢中慢、增上慢，以無慢滅慢慢，滅無慢、正 <a class="t0760b02"></a>慢，滅邪慢、增上之慢，盡滅四慢。我昔未成 <a class="t0760b03"></a>佛道，坐樹王下時，便生此念：『欲界之中誰 <a class="t0760b04"></a>最豪貴，我當降伏？』此欲界之中，天及人民，皆 <a class="t0760b05"></a>悉靡伏。時，我復重作是念：『聞有弊魔波旬， <a class="t0760b06"></a>今當與彼戰。』以降波旬，一切憍慢豪貴之 <a class="t0760b07"></a>天，一切靡伏。時我，比丘！於座上笑，使魔波 <a class="t0760b08"></a>旬境界皆悉震動。」</p>
<p><a class="t-linehead0760b08"></a>虛空之中聞說偈聲：</p>
<a class="t0760b09"></a>
<blockquote class="gatha">
<p>「『捨真淨王法，　　出家學甘露， <a class="t0760b10"></a><br>
　設剋廣願者，　　空此三惡趣。 <a class="t0760b11"></a><br>
　我今集兵眾，　　瞻彼沙門顏， <a class="t0760b12"></a><br>
　設不用我計，　　執脚擲海表。』</p>
</blockquote>
<a class="t0760b13"></a>
<p class="endsection"><span class="t-juanname">增壹阿含經卷第三十八</span></p>
<a class="t0760b14"></a> <a class="t0760b15"></a> <a class="t0760b16"></a>
<p class="suttainfo"><span class="t-juanname">增壹阿含經卷第三十九</span> <a class="t0760b17"></a> <a class="t0760b18"></a><br>
<span class="t-byline">東晉罽賓三藏瞿曇僧伽提婆譯</span> <a class="t0760b19"></a>馬血天子品第四十三之二</p>
<a class="t0760b20"></a>
<p><a class="t-linehead0760b20"></a>「是時，弊魔波旬瞋恚熾盛，即告師子大將曰： <a class="t0760b21"></a>『速集四部之眾，欲往攻伐沙門！又當觀察 <a class="t0760b22"></a>為有何力勢，堪任與我共戰鬪耶？』我爾時 <a class="t0760b23"></a>復更思惟：『與凡人交戰猶不默然，何況欲 <a class="t0760b24"></a>界豪貴者乎？要當與彼少多爭競。』時我，比 <a class="t0760b25"></a>丘！著仁慈之鎧，手執三昧之弓、智慧之箭， <a class="t0760b26"></a>俟彼大眾。是時，弊魔、大將兵眾十八億數，顏 <a class="t0760b27"></a>貌各異，猿猴、師子來至我所。</p>
<p><a class="t-linehead0760b27"></a>「爾時，羅剎之眾， <a class="t0760b28"></a>或一身若干頭，或有數十身而共一頭，或 <a class="t0760b29"></a>兩肩有三頸，當心有口，或有一手；或有 <a class="t0760c01"></a>兩手者；或復四手；或兩手擎頭，口銜死蛇，或 <a class="t0760c02"></a>頭上火然，口出火光；或兩手擘口，欲前 <a class="t0760c03"></a>噉之；或披腹相向，手執刀劍，擔持戈矛； <a class="t0760c04"></a>或執舂杵；或擔山、負石、擔持大樹者；或 <a class="t0760c05"></a>兩脚在上，頭在下；或乘象、師子、虎、狼、毒虫； <a class="t0760c06"></a>或步來者；或空中飛。是時，弊魔將爾許之眾， <a class="t0760c07"></a>圍遶道樹。</p>
<p><a class="t-linehead0760c07"></a>「時，魔波旬在我左側而語我曰： <a class="t0760c08"></a>『沙門速起。』時我，比丘！默然不對。如是再三。 <a class="t0760c09"></a>魔語我曰：『沙門畏我不乎？』我告之曰：『我今 <a class="t0760c10"></a>執心無所畏懼。』時波旬曰：『沙門！頗見我四 <a class="t0760c11"></a>部之眾耶？然汝一己，無有器杖兵刃，禿頭 <a class="t0760c12"></a>露形，著此三衣，復言：「吾無所畏。」』</p>
<p><a class="t-linehead0760c12"></a>「爾時，我向 <a class="t0760c13"></a>波旬，便說此偈：</p>
<a class="t0760c14"></a>
<blockquote class="gatha">
<p>「『仁鎧三昧弓，　　手執智慧箭， <a class="t0760c15"></a><br>
　福業為兵眾，　　今當壞汝軍。』</p>
</blockquote>
<a class="t0760c16"></a>
<p><a class="t-linehead0760c16"></a>「時，魔波旬復語我曰：『我於沙門多所饒益。 <a class="t0760c17"></a>設不從我語者，正爾取汝，灰滅其形。又復 <a class="t0760c18"></a>沙門！顏貌端政，年壯可美，出處剎利轉輪王 <a class="t0760c19"></a>種，速起此處，習於五樂，我當將和使汝得 <a class="t0760c20"></a>作轉輪聖王。』時，我復報波旬曰：『汝所說者， <a class="t0760c21"></a>無常變易，不得久住。亦當捨離，非吾所貪。』 <a class="t0760c22"></a>時，弊魔波旬復語我曰：『沙門！今日為何所 <a class="t0760c23"></a>求？志願何物？』時我報曰：『吾所願者，無憂畏 <a class="t0760c24"></a>處，安隱恬泊，涅槃城中；使此眾生流浪生 <a class="t0760c25"></a>死，沈翳苦惱者，導引正路。』</p>
<p><a class="t-linehead0760c25"></a>「魔報我曰：『設今 <a class="t0760c26"></a>沙門不速起乎坐者，當執汝脚，擲著 <a class="t0760c27"></a>海表。』時我報波旬曰：『我自觀察天上、人中， <a class="t0760c28"></a>魔、若魔天、人、若非人，及汝四部之眾，不能 <a class="t0760c29"></a>使吾一毛動。』魔報我曰：『沙門！今日欲與 <a class="t0761a01"></a>吾戰乎？』我報之曰：『思得交戰。』魔報我曰： <a class="t0761a02"></a>『汝怨是誰？』我復報曰：『憍慢者是。增上慢、自慢、 <a class="t0761a03"></a>邪慢、慢中慢、增上慢。』魔語我曰：『汝以何義 <a class="t0761a04"></a>滅此諸慢？』時我報曰：『波旬當知，有慈仁三 <a class="t0761a05"></a>昧、悲三昧、憙三昧、護三昧、空三昧、無願三昧、 <a class="t0761a06"></a>無相三昧，由慈三昧，辦悲三昧；緣悲三昧， <a class="t0761a07"></a>得喜三昧；緣喜三昧，得護三昧。由空三昧， <a class="t0761a08"></a>得無願三昧；因無願三昧，得無相三昧。以 <a class="t0761a09"></a>此三三昧之力，與汝共戰。行盡則苦盡，苦 <a class="t0761a10"></a>盡則結盡，結盡則至涅槃。』</p>
<p><a class="t-linehead0761a10"></a>「魔語我曰：『沙門！ <a class="t0761a11"></a>頗以法滅法乎？』時我報曰：『可以法滅法。』魔 <a class="t0761a12"></a>問我言：『云何以法滅法？』時我告曰：『以正見 <a class="t0761a13"></a>滅邪見，以邪見滅正見；正治滅邪治，邪 <a class="t0761a14"></a>治滅正治；正語滅邪語，邪語滅正語；正業 <a class="t0761a15"></a>滅邪業，邪業滅正業；正命滅邪命，邪命滅 <a class="t0761a16"></a>正命；正方便滅邪方便，邪方便滅正方便；正 <a class="t0761a17"></a>念滅邪念，邪念滅正念；正定滅邪定，邪定 <a class="t0761a18"></a>滅正定。』魔語我曰：『沙門！今日雖有斯語，此 <a class="t0761a19"></a>處難剋也。汝今速起，無令吾擲著海表。』</p>
<p><a class="t-linehead0761a19"></a>「時， <a class="t0761a20"></a>我復語波旬曰：『汝作福，唯有一施，今得作 <a class="t0761a21"></a>欲界魔王；我昔所造功德，無能稱計。汝今所 <a class="t0761a22"></a>說，方言甚難耶！』波旬報曰：『今所作福，汝 <a class="t0761a23"></a>今證知；汝自稱說造無數福，誰為證知？』時 <a class="t0761a24"></a>我，比丘！即伸右手以指案地，語波旬：『我 <a class="t0761a25"></a>所造功德，地證知之。』我當說此語，是時 <a class="t0761a26"></a>地神從地涌出，叉手白言：『世尊！我當證知。』 <a class="t0761a27"></a>地神語適訖，時魔波旬愁憂苦惱，即退不現。</p>
<a class="t0761a28"></a>
<p><a class="t-linehead0761a28"></a>「比丘！當以此方便知之，法猶尚滅，何況非 <a class="t0761a29"></a>法。我長夜與汝說一覺喻經，不錄其文， <a class="t0761b01"></a>況解其義。所以然者，此法玄邃，聲聞、辟支 <a class="t0761b02"></a>佛所修此法者，獲大功德，得甘露無為 <a class="t0761b03"></a>之處。彼云何名為乘筏之喻？所謂依慢滅 <a class="t0761b04"></a>慢，慢已滅盡，無復諸惱亂想之念。猶如野 <a class="t0761b05"></a>狸之皮極修治之，以手拳加之，亦無聲 <a class="t0761b06"></a>響，無堅 <span class="gaiji">［革＊卬］ <!--gaiji,,1[革*卬],2&#x4A55;,3--></span>處。此亦如是，若比丘慢盡，都無 <a class="t0761b07"></a>增減。是故，我今告汝等曰：『設為賊所擒獲 <a class="t0761b08"></a>者，勿興惡念，當以慈心遍滿諸方，猶如 <a class="t0761b09"></a>彼極柔之皮，長夜便獲無為之處。』如是，比丘！ <a class="t0761b10"></a>當作是念。」</p>
<p><a class="t-linehead0761b10"></a>當說此法時，於彼坐上，三千 <a class="t0761b11"></a>天子諸塵垢盡，得法眼淨；六十餘比丘還捨 <a class="t0761b12"></a>法服，習白衣行；六十餘比丘漏盡意解，得 <a class="t0761b13"></a>法眼淨。</p>
<p><a class="t-linehead0761b13"></a>爾時，諸比丘聞佛所說，歡喜奉行。</p>
<a class="t0761b14"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
