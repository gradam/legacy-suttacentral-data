<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea32.8">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">32.8</span> <span class="mirror-right">（八）親</span>
</h1>
</div>
<p><a class="t-linehead0680b19"></a>聞如是：</p>
<p><a class="t-linehead0680b19"></a>一時，佛在舍衛國祇樹給孤獨 <a class="t0680b20"></a>園。</p>
<p><a class="t-linehead0680b20"></a>爾時，世尊告諸比丘：「疾病之人成就五 <a class="t0680b21"></a>法，不得時差，恒在床褥。云何為五？於時， <a class="t0680b22"></a>病人不擇飲食，不隨時而食，不親近醫 <a class="t0680b23"></a>藥，多憂喜瞋，不起慈心向瞻病人。是謂， <a class="t0680b24"></a>比丘！疾病之人成就此五法，不得時差。</p>
<p><a class="t-linehead0680b24"></a>「若 <a class="t0680b25"></a>復病人成就五法，便得時差。云何為五？於是， <a class="t0680b26"></a>病人選擇而食，隨時而食，親近醫藥， <a class="t0680b27"></a>不懷愁憂，咸起慈心向瞻病人。是謂，比丘！ <a class="t0680b28"></a>病人成就此五法，便得時差。</p>
<p><a class="t-linehead0680b28"></a>「如是，比丘！前 <a class="t0680b29"></a>五法者當念捨離，後五法者當共奉行。如 <a class="t0680c01"></a>是，比丘！當作是學。」</p>
<p><a class="t-linehead0680c01"></a>爾時，諸比丘聞佛所說， <a class="t0680c02"></a>歡喜奉行。</p>
<a class="t0680c03"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
