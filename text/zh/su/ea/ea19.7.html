<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea19.7">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">19.7</span> <span class="mirror-right">（七）家貧</span>
</h1>
</div>
<p><a class="t-linehead0595a09"></a>聞如是：</p>
<p><a class="t-linehead0595a09"></a>一時，佛在舍衛國祇樹給孤獨 <a class="t0595a10"></a>園。</p>
<p><a class="t-linehead0595a10"></a>爾時，世尊告諸比丘：「有此二法，令人生 <a class="t0595a11"></a>貧賤家。云何為二法？不孝父母、諸尊師長， <a class="t0595a12"></a>亦不承事勝己者。是謂，比丘！有此二法， <a class="t0595a13"></a>令人生貧賤家。諸比丘！復有二法生豪 <a class="t0595a14"></a>族家。云何為二？恭敬父母、兄弟、宗族，將至 <a class="t0595a15"></a>己家，惠施所有。是謂，比丘！有此二法，生豪 <a class="t0595a16"></a>族家。如是，諸比丘！當作是學。」</p>
<p><a class="t-linehead0595a16"></a>爾時，諸比丘 <a class="t0595a17"></a>聞佛所說，歡喜奉行。</p>
<a class="t0595a18"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
