<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea4.5">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">4.5</span> <span class="mirror-right">（五）</span>
</h1>
</div>
<p><a class="t-linehead0557c16"></a>「我聲聞中第一比丘，壽命極長，終不中夭， <a class="t0557c17"></a>所謂婆拘羅比丘是。常樂閑居，不處眾中， <a class="t0557c18"></a>所謂婆拘羅比丘是。能廣說法，分別義 <a class="t0557c19"></a>理，所謂滿願子比丘是。奉持戒律，無所觸 <a class="t0557c20"></a>犯，優波離比丘是。得信解脫，意無猶豫，所 <a class="t0557c21"></a>謂婆迦利比丘是。天體端正，與世殊異， <a class="t0557c22"></a>所謂難陀比丘是。諸根寂靜，心不變易，亦 <a class="t0557c23"></a>是難陀比丘。辯才卒發，解人疑滯，所謂婆 <a class="t0558a01"></a>陀比丘是。能廣說義，理不有違，所謂斯尼 <a class="t0558a02"></a>比丘是。喜著好衣，行本清淨，所謂天須菩提 <a class="t0558a03"></a>比丘是。常好教授諸後學者，難陀迦比丘 <a class="t0558a04"></a>是。善誨禁戒比丘尼僧，所謂須摩那比丘是。」</p>
<a class="t0558a05"></a>
<blockquote class="gatha">
<p>婆拘、滿、波離　　婆迦利、難陀 <a class="t0558a06"></a><br>
陀、尼、須菩提　　難陀、須摩那</p>
</blockquote>
<a class="t0558a07"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
