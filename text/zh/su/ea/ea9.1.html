<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea9.1">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left">Chapter 9</span> <span class="mirror-right">一子品第九</span></p>
<h1 class="mirror-row">
<span class="mirror-left">9.1</span> <span class="mirror-right">（一）優婆斯</span>
</h1>
</div>
<a class="t0562a08"></a> <a class="t0562a09"></a> <a class="t0562a10"></a>
<p class="suttainfo"><span class="t-juanname">增壹阿含經卷第四</span><br>
<a class="t0562a11"></a> <a class="t0562a12"></a> <span class="t-byline">東晉罽賓三藏瞿曇僧伽提婆譯</span></p>
<a class="t0562a13"></a> <a class="t0562a14"></a>
<p><a class="t-linehead0562a14"></a>聞如是：</p>
<p><a class="t-linehead0562a14"></a>一時，佛在舍衛國祇樹給孤獨 <a class="t0562a15"></a>園。</p>
<p><a class="t-linehead0562a15"></a>爾時，世尊告諸比丘：「猶如母人，心懷篤 <a class="t0562a16"></a>信，唯有一子，恒作是念：『云何當教，使成 <a class="t0562a17"></a>為人？』」</p>
<p><a class="t-linehead0562a17"></a>爾時，諸比丘白世尊曰：「我等，世尊！不 <a class="t0562a18"></a>解此義。世尊是諸法之本，如來所陳，靡不 <a class="t0562a19"></a>承受。唯願世尊與諸比丘說此深法，聞已 <a class="t0562a20"></a>奉行。」</p>
<p><a class="t-linehead0562a20"></a>爾時，世尊告諸比丘：「諦聽！諦聽！善思念 <a class="t0562a21"></a>之，吾當為汝分別其義。」</p>
<p><a class="t-linehead0562a21"></a>諸比丘對曰：「如是。 <a class="t0562a22"></a>世尊！」爾時，諸比丘從佛受教。</p>
<p><a class="t-linehead0562a22"></a>世尊告曰：「猶 <a class="t0562a23"></a>彼優婆斯心懷篤信，作是教訓：『汝今在家， <a class="t0562a24"></a>當如質多長者，亦如象童子。所以然者，此 <a class="t0562a25"></a>是其限，此是其量。世尊受證弟子，所謂質多 <a class="t0562a26"></a>長者、象童子也。』若童子意欲剃除鬚髮， <a class="t0562a27"></a>著三法衣，出家學道，當如舍利弗、目犍連 <a class="t0562a28"></a>比丘。所以然者，此是其限，此是其量。所謂 <a class="t0562a29"></a>舍利弗、目犍連比丘！好學正法，莫作邪業， <a class="t0562b01"></a>興起非法；設汝生此染著之想，便當墜墮 <a class="t0562b02"></a>三惡趣中。善念專心，不得者得，不獲者獲， <a class="t0562b03"></a>未得證者，今當受證。所以然者，諸比丘！ <a class="t0562b04"></a>信施之重，實不可消，令人不得至道。是故， <a class="t0562b05"></a>諸比丘！莫生染著之意，已生當滅。如是，諸 <a class="t0562b06"></a>比丘！當作是學。」</p>
<p><a class="t-linehead0562b06"></a>爾時，諸比丘聞佛所說，歡 <a class="t0562b07"></a>喜奉行。</p>
<a class="t0562b08"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
