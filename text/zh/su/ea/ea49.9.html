<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea49.9">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">49.9</span> <span class="mirror-right">（九）</span>
</h1>
</div>
<p><a class="t-linehead" id="t-linehead0802b15"></a>聞如是：</p>
<p>一時，佛在釋翅迦毘羅越尼拘 <a class="t" id="t0802b16"></a>留園中，與大比丘眾五百人俱。</p>
<p><a class="t-linehead" id="t-linehead0802b16"></a>爾時，提婆 <a class="t" id="t0802b17"></a>達兜王子往至世尊所，頭 <span class="corr" title="[而&gt;面]">面</span> 禮足，在一面坐。 <a class="t" id="t0802b18"></a>是時，提婆達兜白佛言：「唯然，世尊！聽我道次 <a class="t" id="t0802b19"></a>得作沙門。」</p>
<p><a class="t-linehead" id="t-linehead0802b19"></a>佛告提婆達兜：「汝宜在家分檀 <a class="t" id="t0802b20"></a>惠施。夫為沙門，實為不易。」</p>
<p><a class="t-linehead" id="t-linehead0802b20"></a>是時，提婆達兜 <a class="t" id="t0802b21"></a>復再三白佛言：「唯然，世尊！聽在末行。」</p>
<p><a class="t-linehead" id="t-linehead0802b21"></a>佛復 <a class="t" id="t0802b22"></a>告曰：「汝宜在家，不宜出家修沙門行。」</p>
<p><a class="t-linehead" id="t-linehead0802b22"></a>爾時， <a class="t" id="t0802b23"></a>提婆達兜便生此念：「此沙門懷嫉妬心，我今 <a class="t" id="t0802b24"></a>宜自剃頭，善修梵行。何用是沙門為？」是時， <a class="t" id="t0802b25"></a>提婆達兜即自退歸，自剃鬚髮，著袈裟，自 <a class="t" id="t0802b26"></a>稱言：「我是釋種子。」</p>
<p><a class="t-linehead" id="t-linehead0802b26"></a>爾時，有一比丘名修羅 <a class="t" id="t0802b27"></a>陀，頭陀行乞食，著補納衣，五通清徹。是時， <a class="t" id="t0802b28"></a>提婆達兜往至彼比丘所，頭面禮足，前言： <a class="t" id="t0802b29"></a>「唯願尊者當與我說教，使長夜而獲安隱。」</p>
<a class="t" id="t0802c01"></a>
<p><a class="t-linehead" id="t-linehead0802c01"></a>是時，修羅陀比丘即與說威儀禮節，思惟此 <a class="t" id="t0802c02"></a>法，捨此就彼。是時，提婆達兜如彼比丘教 <a class="t" id="t0802c03"></a>而不漏失。</p>
<p><a class="t-linehead" id="t-linehead0802c03"></a>是時，提婆達兜比丘言：「唯願尊 <a class="t" id="t0802c04"></a>者當與我說神足道，我能堪任修行此道。」</p>
<a class="t" id="t0802c05"></a>
<p><a class="t-linehead" id="t-linehead0802c05"></a>爾時，比丘復與說神足之道：「汝今當學心 <a class="t" id="t0802c06"></a>意輕重；已知心意輕重，復當分別四大：地、 <a class="t" id="t0802c07"></a>水、火、風之輕重；已得知四大輕重，便當修 <a class="t" id="t0802c08"></a>行自在三昧；已行自在三昧，復當修勇猛 <a class="t" id="t0802c09"></a>三昧；已行勇猛三昧，復當修行心意三昧； <a class="t" id="t0802c10"></a>已行心意三昧，復當行自戒三昧；已修行 <a class="t" id="t0802c11"></a>自戒三昧，如是不久便當成神足道。」</p>
<p><a class="t-linehead" id="t-linehead0802c11"></a>爾時， <a class="t" id="t0802c12"></a>提婆達兜受師教已。自知心意輕重，復知 <a class="t" id="t0802c13"></a>四大輕重，盡修諸三昧，無所漏失，爾時不 <a class="t" id="t0802c14"></a>久便成神足之道。如是無數方便作變無 <a class="t" id="t0802c15"></a>量。爾時，提婆達兜名聲流布四遠。</p>
<p><a class="t-linehead" id="t-linehead0802c15"></a>是時，提婆 <a class="t" id="t0802c16"></a>達兜以神足力，乃至三十三天，採取種種優 <a class="t" id="t0802c17"></a>鉢蓮花、拘牟頭華，奉上阿闍世太子，又告之 <a class="t" id="t0802c18"></a>曰：「此花是三十三天所出，釋提桓因遣來 <a class="t" id="t0802c19"></a>奉上太子。」</p>
<p><a class="t-linehead" id="t-linehead0802c19"></a>爾時，王太子見提婆達兜神足如 <a class="t" id="t0802c20"></a>是，便隨時供養，給其所須。太子復作是 <a class="t" id="t0802c21"></a>念：「提婆達兜神足極為難及。」時，提婆達兜復 <a class="t" id="t0802c22"></a>自隱形，作小兒身，在王太子膝上。時，諸婇 <a class="t" id="t0802c23"></a>女各作斯念：「此是何人，為是鬼耶？為是天 <a class="t" id="t0802c24"></a>耶？」語言未竟，便復化身，還復如故。是時，王 <a class="t" id="t0802c25"></a>太子及諸宮人皆稱言：「此是提婆達兜。」即給 <a class="t" id="t0802c26"></a>與所須，又傳此言：「提婆達兜名德不可具 <a class="t" id="t0802c27"></a>記。」</p>
<p><a class="t-linehead" id="t-linehead0802c27"></a>爾時，眾多比丘聞已，往至世尊所，頭面禮 <a class="t" id="t0802c28"></a>足，白佛言：「提婆達兜者極大神足，能得衣 <a class="t" id="t0802c29"></a>裳、飲食、床臥具、病瘦醫藥。」</p>
<p><a class="t-linehead" id="t-linehead0802c29"></a>佛告比丘：「汝等勿 <a class="t" id="t0803a01"></a>興此意，著提婆達兜利養，又莫欽 <span class="corr" title="[羡&gt;羨]">羨</span> 彼神 <a class="t" id="t0803a02"></a>足之力，彼人即當以此神足，墮墜三惡道， <a class="t" id="t0803a03"></a>提婆達兜所獲利養，及其神足當復秏盡。 <a class="t" id="t0803a04"></a>所以然者，提婆達兜自當造身、口、意行。」</p>
<p><a class="t-linehead" id="t-linehead0803a04"></a>爾 <a class="t" id="t0803a05"></a>時，復興此念：「沙門瞿曇有神足，我亦有神 <a class="t" id="t0803a06"></a>足；沙門瞿曇有所知，我亦有所知，沙門 <a class="t" id="t0803a07"></a>瞿曇姓貴，我亦姓貴；若沙門瞿曇現一神足， <a class="t" id="t0803a08"></a>我當現二；沙門現二，我當現四；彼八我 <a class="t" id="t0803a09"></a>十六；彼十六我三十二；隨其沙門所現變化， <a class="t" id="t0803a10"></a>我當轉倍。」爾時，眾多比丘聞提婆達兜有此 <a class="t" id="t0803a11"></a>語，五百餘比丘至提婆達兜所，及五百比 <a class="t" id="t0803a12"></a>丘受太子供養。</p>
<p><a class="t-linehead" id="t-linehead0803a12"></a>時，舍利弗、目乾連自相謂 <a class="t" id="t0803a13"></a>言：「我等共到提婆達兜所，聽彼說法為何 <a class="t" id="t0803a14"></a>論說？」即共相將至提婆達兜所。</p>
<p><a class="t-linehead" id="t-linehead0803a14"></a>爾時，提婆達 <a class="t" id="t0803a15"></a>兜遙見舍利弗、目乾連來，即告諸比丘：「此 <a class="t" id="t0803a16"></a>二人是悉達弟子。」甚懷歡悅。到已，共相問訊， <a class="t" id="t0803a17"></a>在一面坐。</p>
<p><a class="t-linehead" id="t-linehead0803a17"></a>爾時，諸比丘各興此念：「釋迦文 <a class="t" id="t0803a18"></a>佛弟子，今盡來向提婆達兜。」爾時，提婆達兜 <a class="t" id="t0803a19"></a>語舍利弗言：「汝今堪任與諸比丘說法乎？ <a class="t" id="t0803a20"></a>吾欲小息，又患脊痛。」</p>
<p><a class="t-linehead" id="t-linehead0803a20"></a>是時，提婆達兜以脚 <a class="t" id="t0803a21"></a>相累右脇臥，以其歡喜心故便睡眠。爾時， <a class="t" id="t0803a22"></a>舍利弗、目乾連見提婆達兜眠，即以神足 <a class="t" id="t0803a23"></a>接諸比丘，飛在空中而去。</p>
<p><a class="t-linehead" id="t-linehead0803a23"></a>是時，提婆達兜 <a class="t" id="t0803a24"></a>覺寤，不見諸比丘，極懷瞋恚，并吐斯言： <a class="t" id="t0803a25"></a>「吾若不報怨者，終不名為提婆達兜也。」 <a class="t" id="t0803a26"></a>此是提婆達兜最初犯五逆惡。提婆達兜適 <a class="t" id="t0803a27"></a>生此念，即時失神足。</p>
<p><a class="t-linehead" id="t-linehead0803a27"></a>爾時，眾多比丘白世 <a class="t" id="t0803a28"></a>尊言：「提婆達兜比丘極有神足，乃能壞聖 <a class="t" id="t0803a29"></a>眾。」</p>
<p><a class="t-linehead" id="t-linehead0803a29"></a>爾時，世尊告諸比丘：「提婆達兜不但今 <a class="t" id="t0803b01"></a>壞聖眾，乃過去世時恒壞聖眾。所以然者， <a class="t" id="t0803b02"></a>乃往過去時亦壞聖眾，復興惡念：『我要取 <a class="t" id="t0803b03"></a>沙門瞿曇殺之，於三界作佛，獨尊無侶。』」</p>
<a class="t" id="t0803b04"></a>
<p><a class="t-linehead" id="t-linehead0803b04"></a>是時，提婆達兜語阿闍世王：「古昔諸人壽 <a class="t" id="t0803b05"></a>命極長，如今遂短，備王太子一旦命終者， <a class="t" id="t0803b06"></a>則唐生於世間。何不取父王害之，紹聖王 <a class="t" id="t0803b07"></a>位？我當取如來害之，當得作佛。新王、新 <a class="t" id="t0803b08"></a>佛，不亦快哉。」</p>
<p><a class="t-linehead" id="t-linehead0803b08"></a>爾時，阿闍世王即便差守門 <a class="t" id="t0803b09"></a>人，取父王閉在牢獄，自立為王，治化人民。 <a class="t" id="t0803b10"></a>時，諸群庶各相謂言：「此子未生則是怨家之 <a class="t" id="t0803b11"></a>子，因以為名阿闍世王。」</p>
<p><a class="t-linehead" id="t-linehead0803b11"></a>爾時，提婆達兜見 <a class="t" id="t0803b12"></a>阿闍世王撿父王已，復興此念：「吾要當取 <a class="t" id="t0803b13"></a>沙門瞿曇害之。」爾時，世尊在耆闍崛山一 <a class="t" id="t0803b14"></a>小山側。爾時，提婆達兜到耆闍崛山，手擎 <a class="t" id="t0803b15"></a>大石長三十肘，廣十五肘而擲世尊。是時，山 <a class="t" id="t0803b16"></a>神金毘羅鬼恒住彼山，見提婆達兜抱石 <a class="t" id="t0803b17"></a>打佛，即時申手接著餘處。</p>
<p><a class="t-linehead" id="t-linehead0803b17"></a>爾時，石碎一小 <a class="t" id="t0803b18"></a>片石，著如來足，即時出血。爾時，世尊見已， <a class="t" id="t0803b19"></a>語提婆達兜曰：「汝今復興意欲害如來，此 <a class="t" id="t0803b20"></a>是第二五逆之罪。」</p>
<p><a class="t-linehead" id="t-linehead0803b20"></a>爾時，提婆達兜復自思惟： <a class="t" id="t0803b21"></a>「我今竟不得害此沙門瞿曇，當更求方便。」 <a class="t" id="t0803b22"></a>捨而去，至阿闍世所，啟白王曰：「可飲 <a class="t" id="t0803b23"></a>黑象使醉，使害沙門。所以然者，此象凶 <a class="t" id="t0803b24"></a>暴必能害此沙門瞿曇。若當沙門有一切智 <a class="t" id="t0803b25"></a>者，明日必不來入城乞食；若無一切智者， <a class="t" id="t0803b26"></a>明日入城乞食，必當為此惡象所害也。」</p>
<p><a class="t-linehead" id="t-linehead0803b26"></a>爾 <a class="t" id="t0803b27"></a>時，阿闍世王即以醇酒飲象使醉，告令國 <a class="t" id="t0803b28"></a>中人民曰：「其欲自安惜己命者，明日勿復 <a class="t" id="t0803b29"></a>城中行來。」</p>
<p><a class="t-linehead" id="t-linehead0803b29"></a>爾時，世尊到時，著衣持鉢，入羅 <a class="t" id="t0803c01"></a>閱城乞食。國中男女大小四部之眾，聞阿 <a class="t" id="t0803c02"></a>闍世王以酒飲象，欲害如來，皆共相將至 <a class="t" id="t0803c03"></a>世尊所，頭面禮足，白佛言：「唯願世尊莫 <a class="t" id="t0803c04"></a>入羅閱城乞食！何以故？王阿闍世飲象使 <a class="t" id="t0803c05"></a>醉，欲害如來。」</p>
<p><a class="t-linehead" id="t-linehead0803c05"></a>佛告諸優婆塞：「夫等正覺終 <a class="t" id="t0803c06"></a>不為他人所害也。」</p>
<p><a class="t-linehead" id="t-linehead0803c06"></a>爾時，世尊雖聞斯言，猶 <a class="t" id="t0803c07"></a>故入城。爾時，惡象遙見世尊來，瞋恚熾盛， <a class="t" id="t0803c08"></a>奔趣如來，欲得害之。然佛見象來，即說 <a class="t" id="t0803c09"></a>斯偈：</p>
<a class="t" id="t0803c10"></a>
<blockquote class="gatha">
<p>「象莫害於龍，　　龍象出現難， <a class="t" id="t0803c11"></a><br>
不以害龍故，　　得生於善處。」</p>
</blockquote>
<a class="t" id="t0803c12"></a>
<p><a class="t-linehead" id="t-linehead0803c12"></a>爾時，彼象聞如來說此偈已，即前長跪舐 <a class="t" id="t0803c13"></a>如來足。爾時，彼象即以悔過，心不自寧，即 <a class="t" id="t0803c14"></a>便命終，生三十三天。</p>
<p><a class="t-linehead" id="t-linehead0803c14"></a>爾時，王阿闍世及提婆 <a class="t" id="t0803c15"></a>達兜見象已死，慘然不悅。提婆達兜語王 <a class="t" id="t0803c16"></a>曰：「沙門瞿曇已取象殺。」</p>
<p><a class="t-linehead" id="t-linehead0803c16"></a>王報之曰：「此沙門 <a class="t" id="t0803c17"></a>瞿曇有大神力，多諸伎術，乃能咒此龍象 <a class="t" id="t0803c18"></a>殺之。」</p>
<p><a class="t-linehead" id="t-linehead0803c18"></a>時，王阿闍世復作是說：「此沙門必威 <a class="t" id="t0803c19"></a>德具足，竟不為惡象所害。」</p>
<p><a class="t-linehead" id="t-linehead0803c19"></a>提婆達兜報言： <a class="t" id="t0803c20"></a>「沙門瞿曇有幻惑之咒，能使外道異學皆悉 <a class="t" id="t0803c21"></a>靡伏，何況畜生之類。」</p>
<p><a class="t-linehead" id="t-linehead0803c21"></a>是時，提婆達兜復作 <a class="t" id="t0803c22"></a>是念：「我今觀察阿闍世王意欲變悔。」爾時， <a class="t" id="t0803c23"></a>提婆達兜愁憂不樂，出羅閱城。</p>
<p><a class="t-linehead" id="t-linehead0803c23"></a>爾時，法施比 <a class="t" id="t0803c24"></a>丘尼遙見提婆達兜來，語提婆達兜曰：「汝 <a class="t" id="t0803c25"></a>今所造極為過差，今悔猶易，恐後將難。」</p>
<p><a class="t-linehead" id="t-linehead0803c25"></a>時，提 <a class="t" id="t0803c26"></a>婆達兜聞此語已倍復瞋恚，尋報之曰：「禿 <a class="t" id="t0803c27"></a>婢，有何過差，今易後難耶？」</p>
<p><a class="t-linehead" id="t-linehead0803c27"></a>法施比丘尼報曰： <a class="t" id="t0803c28"></a>「汝今與惡共，并造眾不善之本。」</p>
<a class="t" id="t0803c29"></a>
<p><a class="t-linehead" id="t-linehead0803c29"></a>爾時，提婆達兜熾火洞然，即以手打比丘尼 <a class="t" id="t0804a01"></a>殺。</p>
<p><a class="t-linehead" id="t-linehead0804a01"></a>爾時，提婆達兜以害真人，往至己房，告 <a class="t" id="t0804a02"></a>諸弟子：「汝等當知，我今以興意向沙門 <a class="t" id="t0804a03"></a>瞿曇。然其義理，不應以羅漢復興惡意還 <a class="t" id="t0804a04"></a>向羅漢，吾今宜可向彼懺悔。」</p>
<p><a class="t-linehead" id="t-linehead0804a04"></a>是時，提婆達 <a class="t" id="t0804a05"></a>兜以此愁憂不樂，尋得重病。提婆達兜告 <a class="t" id="t0804a06"></a>諸弟子：「我無此力，得往見沙門瞿曇！汝等 <a class="t" id="t0804a07"></a>當扶我至沙門所。」</p>
<p><a class="t-linehead" id="t-linehead0804a07"></a>爾時，提婆達兜以毒塗 <a class="t" id="t0804a08"></a>十指爪甲，語諸弟子：「汝等輿我到彼沙 <a class="t" id="t0804a09"></a>門所。」爾時，諸弟子即輿將至世尊所。</p>
<p><a class="t-linehead" id="t-linehead0804a09"></a>爾時， <a class="t" id="t0804a10"></a>阿難遙見提婆達兜遠來，即白世尊言：「提 <a class="t" id="t0804a11"></a>婆達兜今來必有悔心，欲向如來求改悔 <a class="t" id="t0804a12"></a>過。」</p>
<p><a class="t-linehead" id="t-linehead0804a12"></a>佛告阿難：「提婆達兜終不得至世尊 <a class="t" id="t0804a13"></a>所。」</p>
<p><a class="t-linehead" id="t-linehead0804a13"></a>爾時，阿難再三復白佛言：「今此提婆達兜 <a class="t" id="t0804a14"></a>已欲來至求其悔過。」</p>
<p><a class="t-linehead" id="t-linehead0804a14"></a>佛告阿難：「此惡人 <a class="t" id="t0804a15"></a>終不得至如來所，此人今日命根已熟。」</p>
<p><a class="t-linehead" id="t-linehead0804a15"></a>爾 <a class="t" id="t0804a16"></a>時，提婆達兜來至世尊所，語諸弟子：「我今 <a class="t" id="t0804a17"></a>不宜臥見如來，宜當下床乃見耳。」提婆達 <a class="t" id="t0804a18"></a>兜適下足在地，爾時地中有大火風起生， <a class="t" id="t0804a19"></a>遶提婆達兜身。爾時，提婆達兜為火所燒， <a class="t" id="t0804a20"></a>便發悔心於如來所，正欲稱南無佛，然不 <a class="t" id="t0804a21"></a>究竟，這得稱南無，便入地獄。</p>
<p><a class="t-linehead" id="t-linehead0804a21"></a>爾時，阿難 <a class="t" id="t0804a22"></a>以見提婆達兜入地獄中，白世尊言：「提婆 <a class="t" id="t0804a23"></a>達兜今日以取命終，入地獄中耶？」</p>
<p><a class="t-linehead" id="t-linehead0804a23"></a>佛告之 <a class="t" id="t0804a24"></a>曰：「提婆達兜不為滅盡至究竟處。今此提 <a class="t" id="t0804a25"></a>婆達兜興起惡心向如來身，身壞命終，入 <a class="t" id="t0804a26"></a>阿鼻地獄中。」</p>
<p><a class="t-linehead" id="t-linehead0804a26"></a>爾時，阿難悲泣涕淚，不能自 <a class="t" id="t0804a27"></a>勝。佛告阿難：「汝何為悲泣乃爾？」</p>
<p><a class="t-linehead" id="t-linehead0804a27"></a>阿難白佛 <a class="t" id="t0804a28"></a>言：「我今欲愛心未盡，未能斷欲，故悲泣 <a class="t" id="t0804a29"></a>耳。」</p>
<p><a class="t-linehead" id="t-linehead0804a29"></a>爾時，世尊便說斯偈：</p>
<a class="t" id="t0804b01"></a>
<blockquote class="gatha">
<p>「如人自造行，　　還自觀察本， <a class="t" id="t0804b02"></a><br>
善者受善報，　　惡者受其殃。 <a class="t" id="t0804b03"></a><br>
世人為惡行，　　死受地獄苦， <a class="t" id="t0804b04"></a><br>
設復為善行，　　轉身受天祿。 <a class="t" id="t0804b05"></a><br>
彼自招惡行，　　自致入地獄， <a class="t" id="t0804b06"></a><br>
此非佛怨苦，　　汝今何為悲？」</p>
</blockquote>
<a class="t" id="t0804b07"></a>
<p><a class="t-linehead" id="t-linehead0804b07"></a>爾時，阿難白世尊言：「提婆達兜身壞命終， <a class="t" id="t0804b08"></a>為生何處？」</p>
<p><a class="t-linehead" id="t-linehead0804b08"></a>佛告阿難：「今此提婆達兜身壞 <a class="t" id="t0804b09"></a>命終，入阿鼻地獄中。所以然者，由其造五 <a class="t" id="t0804b10"></a>逆惡，故致斯報。」</p>
<p><a class="t-linehead" id="t-linehead0804b10"></a>爾時，阿難復重白佛：「如是， <a class="t" id="t0804b11"></a>世尊！如聖尊教也。 <span class="corr" title="[已&gt;己]">己</span> 身為惡，現身入地獄， <a class="t" id="t0804b12"></a>所以我今悲泣涕淚者，由其提婆達兜不 <a class="t" id="t0804b13"></a>惜名號、姓族故，亦復不為父母、尊長，辱諸 <a class="t" id="t0804b14"></a>釋種，毀我等門戶。然提婆達兜現身入地 <a class="t" id="t0804b15"></a>獄，誠非其宜。所以然者，我等門族出轉輪 <a class="t" id="t0804b16"></a>聖王位，然提婆達兜身出於王種，不應 <a class="t" id="t0804b17"></a>現身入地獄中。提婆達兜應當現身盡有 <a class="t" id="t0804b18"></a>漏，成無漏心解脫、慧解脫，於此現身得受 <a class="t" id="t0804b19"></a>證果：生死已盡，梵行已立，所作已辦，更不復 <a class="t" id="t0804b20"></a>受胎，如實知之；習真人跡，得阿羅漢，於 <a class="t" id="t0804b21"></a>無餘涅槃果而般涅槃。何圖持此現身入 <a class="t" id="t0804b22"></a>地獄中？提婆達兜在時有大威神，極有神 <a class="t" id="t0804b23"></a>德，乃能往至三十三天，變化自由，豈得斯 <a class="t" id="t0804b24"></a>人復入地獄乎？不審，世尊，提婆達兜在地 <a class="t" id="t0804b25"></a>獄中，為經歷幾許年歲？」</p>
<p><a class="t-linehead" id="t-linehead0804b25"></a>佛告阿難：「此人在 <a class="t" id="t0804b26"></a>地獄中經歷一劫。」</p>
<p><a class="t-linehead" id="t-linehead0804b26"></a>是時，阿難復重白佛言： <a class="t" id="t0804b27"></a>「然劫有兩種，有大劫、小劫，此人為應何劫？」</p>
<a class="t" id="t0804b28"></a>
<p><a class="t-linehead" id="t-linehead0804b28"></a>佛告阿難：「斯人當經歷大劫。所謂大劫者， <a class="t" id="t0804b29"></a>即賢劫，是盡劫數，行盡命終，還復人身。」</p>
<p><a class="t-linehead" id="t-linehead0804b29"></a>阿難 <a class="t" id="t0804c01"></a>白佛：「提婆達兜盡喪人根，遂復成就。所以 <a class="t" id="t0804c02"></a>然者，劫數長遠，夫大劫者不過賢劫。」</p>
<p><a class="t-linehead" id="t-linehead0804c02"></a>爾時， <a class="t" id="t0804c03"></a>阿難倍復悲泣哽噎不樂，復重白佛：「提婆 <a class="t" id="t0804c04"></a>達兜從阿鼻地獄出，當生何處？」</p>
<p><a class="t-linehead" id="t-linehead0804c04"></a>佛告阿難： <a class="t" id="t0804c05"></a>「提婆達兜於彼命終，當生四天王上。」</p>
<p><a class="t-linehead" id="t-linehead0804c05"></a>阿難 <a class="t" id="t0804c06"></a>復問：「於彼命終當生何處？」</p>
<p><a class="t-linehead" id="t-linehead0804c06"></a>佛告阿難：「於彼 <a class="t" id="t0804c07"></a>命終展轉當生三十三天、焰天、兜率天、化 <a class="t" id="t0804c08"></a>自在天、他化自在天。」</p>
<p><a class="t-linehead" id="t-linehead0804c08"></a>阿難復問：「於彼命終當 <a class="t" id="t0804c09"></a>生何處？」</p>
<p><a class="t-linehead" id="t-linehead0804c09"></a>佛告阿難：「於是，提婆達兜從地獄 <a class="t" id="t0804c10"></a>終，生善處天上，經歷六十劫中不墮三 <span class="corr" title="[悉&gt;惡]">惡</span> <a class="t" id="t0804c11"></a>趣，往來天、人，最後受身，當剃除鬚髮，著 <a class="t" id="t0804c12"></a>三法衣，以信堅固，出家學道，成辟支佛，名 <a class="t" id="t0804c13"></a>曰南無。」</p>
<p><a class="t-linehead" id="t-linehead0804c13"></a>爾時，阿難前白佛言：「如是，世尊！提 <a class="t" id="t0804c14"></a>婆達兜由其惡報，致地獄罪。為造何德，六 <a class="t" id="t0804c15"></a>十劫經歷生死，不受苦惱，後復成辟支佛， <a class="t" id="t0804c16"></a>號名曰南無？」</p>
<p><a class="t-linehead" id="t-linehead0804c16"></a>佛告阿難：「彈指之頃善意，其 <a class="t" id="t0804c17"></a>福難喻，何況提婆達兜博古明今，多所誦 <a class="t" id="t0804c18"></a>習，總持諸法，所聞不忘。計彼提婆達兜昔 <a class="t" id="t0804c19"></a>所怨讎，起殺害心向於如來；復由曩昔 <a class="t" id="t0804c20"></a>緣報故，有喜悅心向於如來，由此因緣報 <a class="t" id="t0804c21"></a>故，六十劫中不墜墮三惡趣。復由提婆達 <a class="t" id="t0804c22"></a>兜最後命終之時，起和悅心，稱南無故， <a class="t" id="t0804c23"></a>後作辟支佛，號名曰南無。」</p>
<p><a class="t-linehead" id="t-linehead0804c23"></a>爾時，阿難即前禮 <a class="t" id="t0804c24"></a>佛，重自陳說：「唯然，世尊！如神所教。」</p>
<p><a class="t-linehead" id="t-linehead0804c24"></a>是時，大 <a class="t" id="t0804c25"></a>目乾連前白佛言：「我今欲至阿鼻地獄中， <a class="t" id="t0804c26"></a>與提婆達兜說要行，慰勞慶賀。」</p>
<p><a class="t-linehead" id="t-linehead0804c26"></a>佛告目連： <a class="t" id="t0804c27"></a>「汝宜知之，勿復卒暴，專心正意，無興亂 <a class="t" id="t0804c28"></a>想。所以然者，極惡行眾生難彫、難成，然 <a class="t" id="t0804c29"></a>後乃墮阿鼻地獄中。又彼罪人不解人間音 <a class="t" id="t0805a01"></a>響，言語往來。」</p>
<p><a class="t-linehead" id="t-linehead0805a01"></a>爾時，目連復白佛言：「我今所 <a class="t" id="t0805a02"></a>解六十四音， <span class="corr" title="[&gt;言] cf.【麗】">言</span> 語開通，我當以此音響，往語 <a class="t" id="t0805a03"></a>彼人。」</p>
<a class="t" id="t0805a04"></a>
<p><a class="t-linehead" id="t-linehead0805a04"></a>佛告目連：「汝宜知是時。」是時，阿難聞斯語， <a class="t" id="t0805a05"></a>歡喜踊躍，不能自勝。</p>
<p><a class="t-linehead" id="t-linehead0805a05"></a>時，大目連前禮佛 <a class="t" id="t0805a06"></a>足，繞佛三匝，即於佛前，猶如力士屈伸 <a class="t" id="t0805a07"></a>臂頃，即往至阿鼻地獄所。爾時，大目連當 <a class="t" id="t0805a08"></a>在阿鼻地獄上虛空中，彈指覺曰：「提婆達兜！」</p>
<a class="t" id="t0805a09"></a>
<p><a class="t-linehead" id="t-linehead0805a09"></a>爾時，提婆達兜默然不應。時，諸獄卒語目連 <a class="t" id="t0805a10"></a>曰：「汝今為喚何者提婆達兜？」</p>
<p><a class="t-linehead" id="t-linehead0805a10"></a>獄卒復白：「此 <a class="t" id="t0805a11"></a>間亦有拘樓孫佛時提婆達兜，拘那含牟 <a class="t" id="t0805a12"></a>尼佛時提婆達兜，迦葉佛時提婆達兜，亦有 <a class="t" id="t0805a13"></a>在家提婆達兜，出家提婆達兜。汝今，比丘！正 <a class="t" id="t0805a14"></a>命何者提婆達兜？」</p>
<p><a class="t-linehead" id="t-linehead0805a14"></a>目連報曰：「吾今所命，釋 <a class="t" id="t0805a15"></a>迦文佛叔父兒提婆達兜，故欲相見。」</p>
<p><a class="t-linehead" id="t-linehead0805a15"></a>是時，獄 <a class="t" id="t0805a16"></a>卒手執鐵叉，或執火焰，燒炙彼身，使令 <a class="t" id="t0805a17"></a>覺寤。爾時，提婆達兜身體火焰熾然，高三十 <a class="t" id="t0805a18"></a>肘，諸獄卒告曰：「汝今愚人何為眠寐？」</p>
<p><a class="t-linehead" id="t-linehead0805a18"></a>爾時，提 <a class="t" id="t0805a19"></a>婆達兜眾苦所逼，而報之曰：「汝等今日何所 <a class="t" id="t0805a20"></a>教勅？」</p>
<p><a class="t-linehead" id="t-linehead0805a20"></a>獄卒復語：「汝今仰觀空中。」</p>
<p><a class="t-linehead" id="t-linehead0805a20"></a>尋隨彼語， <a class="t" id="t0805a21"></a>仰觀虛空，見大目連結加趺坐，坐寶蓮華， <a class="t" id="t0805a22"></a>如日披雲。提婆達兜見已，便說斯偈：</p>
<a class="t" id="t0805a23"></a>
<blockquote class="gatha">
<p>「是誰現天光，　　如日披雲出， <a class="t" id="t0805a24"></a><br>
猶如金山聚，　　永無塵穢污？」</p>
</blockquote>
<a class="t" id="t0805a25"></a>
<p><a class="t-linehead" id="t-linehead0805a25"></a>爾時，目連復以偈報：</p>
<a class="t" id="t0805a26"></a>
<blockquote class="gatha">
<p>「我是釋師子，　　瞿曇之族末， <a class="t" id="t0805a27"></a><br>
是彼次聲聞，　　名曰大目連。」</p>
</blockquote>
<a class="t" id="t0805a28"></a>
<p><a class="t-linehead" id="t-linehead0805a28"></a>爾時，提婆達兜語目連曰：「尊者目連，何由故 <a class="t" id="t0805a29"></a>屈此間？此間眾生造惡無量，難可開化。不 <a class="t" id="t0805b01"></a>作善根，命終之後來生此間。」</p>
<p><a class="t-linehead" id="t-linehead0805b01"></a>目連報曰：「我 <a class="t" id="t0805b02"></a>是佛使故來適此，欲相愍念？拔苦無本。」</p>
<a class="t" id="t0805b03"></a>
<p><a class="t-linehead" id="t-linehead0805b03"></a>爾時，提婆達兜聞佛音響，歡喜踊躍，不能 <a class="t" id="t0805b04"></a>自勝，并吐此言：「唯願尊者以時敷演，如來 <a class="t" id="t0805b05"></a>世尊有何言教？更不記說惡趣之無乎？」</p>
<p><a class="t-linehead" id="t-linehead0805b05"></a>目 <a class="t" id="t0805b06"></a>連報曰：「提婆達兜！勿懷恐怖，地獄極苦無 <a class="t" id="t0805b07"></a>過斯處。彼釋迦文佛如來、至真、等正覺，愍 <a class="t" id="t0805b08"></a>念一切蜎飛蠢動，如母愛子，心無差別。以 <a class="t" id="t0805b09"></a>時演義，終不失敘，亦不違類所演過量。 <a class="t" id="t0805b10"></a>今神口所記，汝本興起惡念欲害世尊，復 <a class="t" id="t0805b11"></a>教將餘人，使趣無由；由此緣報，入阿 <a class="t" id="t0805b12"></a>鼻地獄中，當經歷一劫，終無出期。盡其劫 <a class="t" id="t0805b13"></a>數，行盡命終，當生四天王上，展轉當生三 <a class="t" id="t0805b14"></a>十三天、焰天、兜率天、化自在天、他化自在 <a class="t" id="t0805b15"></a>天，六十劫中不趣惡道，周流人、天之間，最 <a class="t" id="t0805b16"></a>後受身，還復人形，剃除鬚髮，著三法衣，以 <a class="t" id="t0805b17"></a>信堅固，出家學道，當成辟支佛，號名曰南 <a class="t" id="t0805b18"></a>無。所以然者，由汝初死臨斷命時，稱南 <a class="t" id="t0805b19"></a>無，故致斯號。今彼如來觀此善言南無，故 <a class="t" id="t0805b20"></a>說名號，六十劫中作辟支佛。」</p>
<p><a class="t-linehead" id="t-linehead0805b20"></a>爾時，提婆達兜 <a class="t" id="t0805b21"></a>聞斯語已，歡喜踊躍，善心生焉，復白目連： <a class="t" id="t0805b22"></a>「如來所說言教，必然不疑，愍念群生，所 <a class="t" id="t0805b23"></a>濟無量，大慈、大悲，兼化愚惑。設我今日以 <a class="t" id="t0805b24"></a>右脇臥阿鼻地獄中，經歷一劫，心意專正， <a class="t" id="t0805b25"></a>終無勞倦。」</p>
<p><a class="t-linehead" id="t-linehead0805b25"></a>爾時，目連復告提婆達兜曰：「汝 <a class="t" id="t0805b26"></a>今云何，苦痛叵有增損乎？」</p>
<p><a class="t-linehead" id="t-linehead0805b26"></a>提婆達兜報曰： <a class="t" id="t0805b27"></a>「我身苦痛遂增無損，今聞如來見授名號， <a class="t" id="t0805b28"></a>痛猶小損，蓋不足言。」</p>
<p><a class="t-linehead" id="t-linehead0805b28"></a>目連問曰：「汝今所患 <a class="t" id="t0805b29"></a>苦痛之原，為像何類？」</p>
<p><a class="t-linehead" id="t-linehead0805b29"></a>提婆達兜報曰：「以 <a class="t" id="t0805c01"></a>熱鐵輪轢我身壞，復以鐵杵 <span class="gaiji">［口＊父］ <!--gaiji,,1[口*父],2&#x356E;,3--></span>咀我形， <a class="t" id="t0805c02"></a>有黑暴象蹋蹈我身，復有火山來鎮 <a class="t" id="t0805c03"></a>我面，昔日袈裟化為銅鍱，極為熾然來著 <a class="t" id="t0805c04"></a>我體，苦痛之原，其狀如斯。」</p>
<p><a class="t-linehead" id="t-linehead0805c04"></a>目連報曰：「汝頗 <a class="t" id="t0805c05"></a>自知罪過元本，受斯苦惱不乎？吾今一一 <a class="t" id="t0805c06"></a>分別，卿欲聞耶？」</p>
<p><a class="t-linehead" id="t-linehead0805c06"></a>提婆達兜白言：「唯然。時說。」</p>
<p><a class="t-linehead" id="t-linehead0805c06"></a>爾 <a class="t" id="t0805c07"></a>時，目連便說此偈：</p>
<a class="t" id="t0805c08"></a>
<blockquote class="gatha">
<p>「汝本最勝所，　　壞亂比丘僧， <a class="t" id="t0805c09"></a><br>
今以熱鐵杵，　　 <span class="gaiji">［口＊父］ <!--gaiji,,1[口*父],2&#x356E;,3--></span>擣汝形體。 <a class="t" id="t0805c10"></a><br>
然彼之大眾，　　第一聲聞者， <a class="t" id="t0805c11"></a><br>
鬪亂比丘僧，　　今以熱輪轢。 <a class="t" id="t0805c12"></a><br>
汝本教王放，　　醇酒飲黑象， <a class="t" id="t0805c13"></a><br>
今以群黑象，　　蹋蹈汝形體。 <a class="t" id="t0805c14"></a><br>
汝本以大石，　　遙擲如來足， <a class="t" id="t0805c15"></a><br>
今以火山報，　　燒汝無遺餘。 <a class="t" id="t0805c16"></a><br>
汝本以手拳，　　殺彼比丘尼， <a class="t" id="t0805c17"></a><br>
今被熱銅 <span class="gaiji">葉 <!--gaiji,葉,1[芸/木],2,3--></span>，　　捲燋不得申。 <a class="t" id="t0805c18"></a><br>
行報終不敗，　　亦復不住空， <a class="t" id="t0805c19"></a><br>
是故當勸勉，　　離此諸惡元。</p>
</blockquote>
<a class="t" id="t0805c20"></a>
<p><a class="t-linehead" id="t-linehead0805c20"></a>「汝本提婆達兜所造元本，正謂斯耳。當自專 <a class="t" id="t0805c21"></a>意向佛如來，長夜之中獲福無量。」</p>
<p><a class="t-linehead" id="t-linehead0805c21"></a>爾時，提 <a class="t" id="t0805c22"></a>婆達兜復白目連：「今寄目連，頭面禮世尊 <a class="t" id="t0805c23"></a>足：『興居輕利，遊步康強。』亦復禮拜尊者阿 <a class="t" id="t0805c24"></a>難。」</p>
<p><a class="t-linehead" id="t-linehead0805c24"></a>爾時，尊者大目乾連放大神足，使阿鼻 <a class="t" id="t0805c25"></a>地獄苦痛休息。爾時，復說斯偈：</p>
<a class="t" id="t0805c26"></a>
<blockquote class="gatha">
<p>「皆稱南無佛，　　釋師最勝者， <a class="t" id="t0805c27"></a><br>
彼能施安隱，　　除去諸苦惱。」</p>
</blockquote>
<a class="t" id="t0805c28"></a>
<p><a class="t-linehead" id="t-linehead0805c28"></a>爾時，地獄眾生聞目連說此偈已，六萬餘人 <a class="t" id="t0805c29"></a>行盡罪畢，即彼命終生四天王上。</p>
<p><a class="t-linehead" id="t-linehead0805c29"></a>爾時，目連 <a class="t" id="t0806a01"></a>即攝神足還至所在，到世尊所，頭面禮足， <a class="t" id="t0806a02"></a>在一面立。爾時，目連白世尊曰：「提婆達兜 <a class="t" id="t0806a03"></a>問訊敬奉無量：『興居輕利，遊步康強。』亦復問 <a class="t" id="t0806a04"></a>訊阿難！並作是說：『如來見記六十劫中成 <a class="t" id="t0806a05"></a>辟支佛，號名曰南無。設我以右脇臥阿鼻 <a class="t" id="t0806a06"></a>地獄中，終不辭勞。』」</p>
<p><a class="t-linehead" id="t-linehead0806a06"></a>爾時，世尊告曰：「善哉！善 <a class="t" id="t0806a07"></a>哉！目連，多所饒益，多所潤及，愍念群盲， <a class="t" id="t0806a08"></a>天、人得安，使諸如來、聲聞漸至滅盡涅槃之 <a class="t" id="t0806a09"></a>處。是故，目連！常當勤加成就三法。所以然 <a class="t" id="t0806a10"></a>者，若當提婆達兜修行善法，身三、口四、意三 <a class="t" id="t0806a11"></a>者，彼人終身不貪利養，亦復不造五逆罪， <a class="t" id="t0806a12"></a>入阿鼻地獄中。所以然者，夫人貪利養 <a class="t" id="t0806a13"></a>者，亦有恭敬之心向於三寶，亦復不奉持 <a class="t" id="t0806a14"></a>禁戒，不具足身、口、意行，當貪專意身、口、意 <a class="t" id="t0806a15"></a>行。如是，目連，當作是學。」</p>
<p><a class="t-linehead" id="t-linehead0806a15"></a>爾時，目連聞佛所 <a class="t" id="t0806a16"></a>說，歡喜奉行。</p>
<a class="t" id="t0806a17"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
