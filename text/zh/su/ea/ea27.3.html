<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea27.3">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">27.3</span> <span class="mirror-right">（三）</span>
</h1>
</div>
<p><a class="t-linehead" id="t-linehead0644b19"></a>聞如是：</p>
<p>一時，佛在舍衛國祇樹給孤獨 <a class="t" id="t0644b20"></a>園。</p>
<p><a class="t-linehead" id="t-linehead0644b20"></a>爾時，阿那邠邸長者往至世尊所，頭面 <a class="t" id="t0644b21"></a>禮足，在一面坐。爾時，世尊問長者曰：「云何， <a class="t" id="t0644b22"></a>長者！汝家中恒布施耶？」</p>
<p><a class="t-linehead" id="t-linehead0644b22"></a>長者白佛：「貧家恒 <a class="t" id="t0644b23"></a>行布施，又飲食麁弊，不與常同。」</p>
<p><a class="t-linehead" id="t-linehead0644b23"></a>世尊告曰： <a class="t" id="t0644b24"></a>「若布施之時，若好、若醜，若多、若少，然不用 <a class="t" id="t0644b25"></a>心意，復不發願，復無信心，由此行報，所生 <a class="t" id="t0644b26"></a>之處不得好食。意不貪樂，意亦復不樂著 <a class="t" id="t0644b27"></a>於好衣裳，亦復不樂著好田業，心亦不著 <a class="t" id="t0644b28"></a>五欲之中，正使有僕從奴婢，亦復不受其 <a class="t" id="t0644b29"></a>教。所以然者，正由其中不用心故，故受 <a class="t" id="t0644c01"></a>其報。若長者布施之時，若好、若醜，若多、若 <a class="t" id="t0644c02"></a>少，當至誠用心，勿有增損，廢後世橋梁。 <a class="t" id="t0644c03"></a>彼若所生之處，飲食自然，七財具足，心恒 <a class="t" id="t0644c04"></a>樂五欲之中，正使有奴婢使人，恒受其 <a class="t" id="t0644c05"></a>教。所以然者，由於中發歡喜心故。</p>
<p><a class="t-linehead" id="t-linehead0644c05"></a>「長者 <a class="t" id="t0644c06"></a>當知，過去久遠有梵志名毘羅摩，饒財多 <a class="t" id="t0644c07"></a>寶，真珠、虎珀、硨 <span class="gaiji">璩 <!--gaiji,璩,1[(王*巨)/木],2&#x249B2;,3--></span>、瑪瑙、水精、琉璃，好喜布 <a class="t" id="t0644c08"></a>施。爾時，布施之時，用八萬四千銀鉢盛滿 <a class="t" id="t0644c09"></a>碎金，復有八萬四千金鉢盛滿碎銀，作如 <a class="t" id="t0644c10"></a>是施。復以八萬四千金銀澡罐施。復以八 <a class="t" id="t0644c11"></a>萬四千牛，皆以金銀覆角，皆作如是布施。 <a class="t" id="t0644c12"></a>復以八萬四千玉女布施，衣裳自覆。復以八 <a class="t" id="t0644c13"></a>萬四千臥具，皆用氍氀文繡毾 <span class="gaiji">［登＊毛］ <!--gaiji,,1[登*毛],2&#x3CAA;,3--></span>自覆。復 <a class="t" id="t0644c14"></a>以八萬四千衣裳布施。復以八萬四千龍 <a class="t" id="t0644c15"></a>象布施，皆用金銀挍飾。復以八萬四千 <a class="t" id="t0644c16"></a>匹馬布施，皆用金銀鞍勒自副。復以八 <a class="t" id="t0644c17"></a>萬四千車布施，作如是大施。復以八萬四 <a class="t" id="t0644c18"></a>千房舍布施，於四城門中布施，須食與食， <a class="t" id="t0644c19"></a>須衣與衣，衣被、飲食、床臥具、病瘦醫藥，皆 <a class="t" id="t0644c20"></a>悉與之。</p>
<p><a class="t-linehead" id="t-linehead0644c20"></a>「長者當知，彼毘羅摩雖作是布 <a class="t" id="t0644c21"></a>施，不如作一房舍，持用布施招提僧，此 <a class="t" id="t0644c22"></a>福不可計量。正使彼作如是施，及作房 <a class="t" id="t0644c23"></a>舍持用施招提僧，不如受三自歸佛、法、聖 <a class="t" id="t0644c24"></a>眾，此福不可稱計。正使彼人作如是施，及 <a class="t" id="t0644c25"></a>作房舍，又受三自歸，雖有此福，猶不如 <a class="t" id="t0644c26"></a>受持五戒。正使彼人作如是施，及作房舍， <a class="t" id="t0644c27"></a>受三自歸，受持五戒，雖有此福，故不如 <a class="t" id="t0644c28"></a>彈指之頃慈愍眾生，此福功德不可稱計。</p>
<a class="t" id="t0644c29"></a>
<p><a class="t-linehead" id="t-linehead0644c29"></a>「正使彼人作如是施，作僧房舍，受三自歸， <a class="t" id="t0645a01"></a>奉持五戒，及彈指之頃慈愍眾生，雖有此 <a class="t" id="t0645a02"></a>福，故不如須臾之間，起於世間不可樂想， <a class="t" id="t0645a03"></a>此福功德不可稱量。然彼所作功德，我盡 <a class="t" id="t0645a04"></a>證明，作僧房舍，我亦知此福；受三自歸，我 <a class="t" id="t0645a05"></a>亦知此福；受持五戒，我亦知此福；彈指之 <a class="t" id="t0645a06"></a>頃慈愍眾生，我亦知此福；須臾之間，起於 <a class="t" id="t0645a07"></a>世間不可樂想，我亦知此福。</p>
<p><a class="t-linehead" id="t-linehead0645a07"></a>「爾時，彼婆羅門 <a class="t" id="t0645a08"></a>作如是大施者，豈是異人乎？莫作是觀 <a class="t" id="t0645a09"></a>也。所以然者，爾時施主者，即我身是也。長 <a class="t" id="t0645a10"></a>者當知，過去久遠所作功德，信心不斷，不 <a class="t" id="t0645a11"></a>起著想。是故，長者！若欲布施之時，若多、若 <a class="t" id="t0645a12"></a>少，若好、若醜，歡喜惠施，勿起想著，手自布施， <a class="t" id="t0645a13"></a>莫使他人，發願求報，後求受福，長者當獲 <a class="t" id="t0645a14"></a>無窮之福。如是，長者！當作是學。」</p>
<p><a class="t-linehead" id="t-linehead0645a14"></a>爾時，長者 <a class="t" id="t0645a15"></a>聞佛所說，歡喜奉行。</p>
<a class="t" id="t0645a16"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
