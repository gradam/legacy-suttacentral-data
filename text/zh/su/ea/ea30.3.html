<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea30.3">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">30.3</span> <span class="mirror-right">（三）</span>
</h1>
</div>
<p><a class="t-linehead0660a01"></a>聞如是：</p>
<p><a class="t-linehead0660a01"></a>一時，佛在舍衛國祇樹給孤獨 <a class="t0660a02"></a>園。爾時世尊與大比丘眾千二百五十人俱。</p>
<a class="t0660a03"></a>
<p><a class="t-linehead0660a03"></a>爾時，有長者名阿那邠邸，饒財多寶：金銀、 <a class="t0660a04"></a>珍寶、車 <span class="gaiji">璩 <!--gaiji,璩,1[(王*巨)/木],2&#x249B2;,3--></span>、馬瑙、真珠、虎魄、水精、琉璃、象、馬、牛、羊、 <a class="t0660a05"></a>奴婢、僕使，不可稱計。爾時，滿富城中有長 <a class="T0660a06"></a>者名滿財，亦饒財多寶：車 <span class="gaiji">璩 <!--gaiji,璩,1[(王*巨)/木],2&#x249B2;,3--></span>、馬瑙、真珠、虎魄、 <a class="t0660a07"></a>水精、琉璃、象、馬、牛、羊、奴婢、僕使，不可稱量，復 <a class="t0660a08"></a>是阿那邠邸長者少小舊好，共相愛敬，未曾 <a class="t0660a09"></a>忘捨。然復阿那邠邸長者恒有數千萬珍寶 <a class="t0660a10"></a>財貨，在彼滿富城中販賣，使滿財長者經 <a class="t0660a11"></a>紀將護；然滿財長者亦有數千萬珍寶財貨， <a class="t0660a12"></a>在舍衛城中販賣，使阿那邠邸長者經紀 <a class="t0660a13"></a>將護。</p>
<p><a class="t-linehead0660a13"></a>是時，阿那邠邸有女名修摩提，顏貌端 <a class="t0660a14"></a>正，如桃華色，世之希有。爾時，滿財長者有 <a class="t0660a15"></a>少事緣到舍衛城，往至阿那邠邸長者家， <a class="t0660a16"></a>到已，就座而坐。是時，修摩提女從靜室出， <a class="t0660a17"></a>先拜跪父母，後拜跪滿財長者，還入靜室。</p>
<a class="t0660a18"></a>
<p><a class="t-linehead0660a18"></a>爾時，滿財長者見修摩提女顏貌端正，如桃 <a class="t0660a19"></a>華色，世之希有，見已，問阿那邠邸長者曰： <a class="t0660a20"></a>「此是誰家女？」</p>
<p><a class="t-linehead0660a20"></a>阿那邠邸報曰：「向者女者，是我 <a class="t0660a21"></a>所生。」</p>
<p><a class="t-linehead0660a21"></a>滿財長者曰：「我有小息，未有婚對，可 <a class="t0660a22"></a>得適 <span class="corr" title="[貪&gt;貧]">貧</span> 家不？」</p>
<p><a class="t-linehead0660a22"></a>是時，阿那邠邸長者報曰：「事 <a class="t0660a23"></a>不宜爾。」</p>
<p><a class="t-linehead0660a23"></a>滿財長者曰：「以何等故事不宜爾？ <a class="t0660a24"></a>為以姓望？為以財貨耶？」</p>
<p><a class="t-linehead0660a24"></a>阿那邠邸長者報 <a class="t0660a25"></a>曰：「種姓、財貨足相詶匹，但所事神祠與我 <a class="t0660a26"></a>不同，此女事佛釋迦弟子，汝等事外道異 <a class="t0660a27"></a>學，以是之故不赴來意。」</p>
<p><a class="t-linehead0660a27"></a>時，滿財長者曰： <a class="t0660a28"></a>「我等所事自當別祀，此女所事別自供養。」</p>
<a class="t0660a29"></a>
<p><a class="t-linehead0660a29"></a>阿那邠邸長者曰：「我女設當適汝家者，所 <a class="t0660b01"></a>出財寶不可稱計，長者亦當出財寶不 <a class="t0660b02"></a>可稱計。」</p>
<p><a class="t-linehead0660b02"></a>滿財長者曰：「汝今責幾許財寶？」</p>
<p><a class="t-linehead0660b02"></a>阿 <a class="t0660b03"></a>那邠邸長者曰：「我今須六萬兩金。」是時，長 <a class="t0660b04"></a>者即與六萬兩金。</p>
<p><a class="t-linehead0660b04"></a>時，阿那邠邸長者復作是 <a class="t0660b05"></a>念：「我以方便前却，猶不能使止。」語彼長 <a class="t0660b06"></a>者曰：「設我嫁女，當往問佛，若世尊有所 <a class="t0660b07"></a>教勅，當奉行。」</p>
<p><a class="t-linehead0660b07"></a>是時，阿那邠邸長者假設 <a class="t0660b08"></a>事務，如似小行，即出門往至世尊所，頭面 <a class="t0660b09"></a>禮足，在一面立。爾時，阿那邠邸長者白世 <a class="t0660b10"></a>尊曰：「修摩提女為滿富城中滿財長者所 <a class="t0660b11"></a>求，為可與？為不可與乎？」</p>
<p><a class="t-linehead0660b11"></a>世尊告曰：「若當 <a class="t0660b12"></a>修摩提女適彼國者，多所饒益，度脫人 <a class="t0660b13"></a>民不可稱量。」是時，阿那邠邸長者復作是 <a class="t0660b14"></a>念：「世尊以方便智應適彼土。」</p>
<p><a class="t-linehead0660b14"></a>是時，長者頭 <a class="t0660b15"></a>面禮足，遶佛三匝便退而去，還至家中，供 <a class="t0660b16"></a>辦種種甘饌飲食與滿財長者。滿財長者曰： <a class="t0660b17"></a>「我用此食為？但嫁女與我不也？」</p>
<p><a class="t-linehead0660b17"></a>阿那邠邸 <a class="t0660b18"></a>曰：「意欲爾者便可相從。却後十五日，使兒 <a class="t0660b19"></a>至此。」作此語已，便退而去。</p>
<p><a class="t-linehead0660b19"></a>是時，滿財長者 <a class="t0660b20"></a>辦具所須，乘寶羽之車，從八十由延內 <a class="t0660b21"></a>來；阿那邠邸長者復莊嚴己女，沐浴香熏， <a class="t0660b22"></a>乘寶羽之車，將此女往迎滿財長者男，中 <a class="t0660b23"></a>道相遇。時，滿財長者得女便將至滿富城 <a class="t0660b24"></a>中。</p>
<p><a class="t-linehead0660b24"></a>爾時，滿富城中人民之類各作制限：「若此 <a class="t0660b25"></a>城中有女出適他國者，當重刑罰；若復他 <a class="t0660b26"></a>國取婦將入國者，亦重刑罰。」</p>
<p><a class="t-linehead0660b26"></a>爾時，彼國有 <a class="t0660b27"></a>六千梵志，國人所奉制限，有言：「設犯制者， <a class="t0660b28"></a>當飯六千梵志。」爾時，長者自知犯制，即飯 <a class="t0660b29"></a>六千梵志。然梵志所食，均食 <span class="gaiji">［月＊者］ <!--gaiji,,1[月*者],2&#x4417;,3--></span>肉，及 <span class="gaiji">［月＊者］ <!--gaiji,,1[月*者],2&#x4417;,3--></span>肉羹， <a class="t0660c01"></a>重釀之酒。又梵志所著衣服，或被白 <span class="gaiji">［疊＊毛］ <!--gaiji,,1[疊*毛],2&#x3CB2;,3--></span>，或 <a class="t0660c02"></a>披毳衣。然彼梵志之法，入國之時，以衣偏 <a class="t0660c03"></a>著右肩，半身露見。</p>
<p><a class="t-linehead0660c03"></a>爾時，長者即白：「時到， <a class="t0660c04"></a>飲食已具。」</p>
<p><a class="t-linehead0660c04"></a>是時，六千梵志皆偏著衣裳，半 <a class="t0660c05"></a>身露見，入長者家。</p>
<p><a class="t-linehead0660c05"></a>時，長者見梵志來，膝行 <a class="t0660c06"></a>前迎，恭敬作禮，最大梵志舉手稱善，前抱 <a class="t0660c07"></a>長者項，往詣坐所，餘梵志者各隨次而 <a class="t0660c08"></a>坐。</p>
<p><a class="t-linehead0660c08"></a>爾時，六千梵志坐已定訖。時，長者語修摩 <a class="t0660c09"></a>提女曰：「汝自莊嚴，向我等師作禮。」</p>
<p><a class="t-linehead0660c09"></a>修摩提 <a class="t0660c10"></a>女報曰：「止！止！大家，我不堪任向裸人禮。」</p>
<a class="t0660c11"></a>
<p><a class="t-linehead0660c11"></a>長者曰：「此非裸人，非不有慚；但所著衣者， <a class="t0660c12"></a>是其法服。」</p>
<p><a class="t-linehead0660c12"></a>修摩提女曰：「此無慚愧之人，皆共 <a class="t0660c13"></a>露形體在外，有何法服之用？長者願聽！世 <a class="t0660c14"></a>尊亦說有二事因緣，世人所貴。所謂有慚、有 <a class="t0660c15"></a>愧。若當無此二事者，則父母、兄弟、宗族五 <a class="t0660c16"></a>親，尊卑高下則不可分別。如今有雞、犬、 <span class="gaiji">［月＊者］ <!--gaiji,,1[月*者],2&#x4417;,3--></span>、 <a class="t0660c17"></a>羊、驢、騾之屬，皆共同類無有尊卑。以有此 <a class="t0660c18"></a>二法在世故，則知有尊卑之異。然此等之 <a class="t0660c19"></a>人離此二法，似雞、犬、 <span class="gaiji">［月＊者］ <!--gaiji,,1[月*者],2&#x4417;,3--></span>、羊、驢、騾同群，實不 <a class="t0660c20"></a>堪任向作禮拜。」</p>
<p><a class="t-linehead0660c20"></a>時，修摩提夫語其婦曰：「汝 <a class="t0660c21"></a>今可起向我等師作禮，此諸人皆是我所事 <a class="t0660c22"></a>之天。」</p>
<p><a class="t-linehead0660c22"></a>修摩提女報曰：「且止！族姓子！我不堪 <a class="t0660c23"></a>任向此無慚愧裸人作禮；我今是人向驢 <a class="t0660c24"></a>犬作禮。」</p>
<p><a class="t-linehead0660c24"></a>夫復語曰：「止！止！貴女！勿作是言，自 <a class="t0660c25"></a>護汝口，勿有所犯。此亦非驢，復非誑惑， <a class="t0660c26"></a>但所著之衣，正是法衣。」</p>
<p><a class="t-linehead0660c26"></a>是時，修摩提女涕零 <a class="t0660c27"></a>悲泣，顏色變異，並作是說：「我父母五親寧 <a class="t0660c28"></a>形毀，五刻斷其命根，終不墮此邪見之中。」</p>
<a class="t0660c29"></a>
<p><a class="t-linehead0660c29"></a>時，六千梵志各共高聲而作是說：「止！止！長者！ <a class="t0661a01"></a>何故使此婢罵詈乃爾？若見請者，時供辦 <a class="t0661a02"></a>飲食。」是時，長者及修摩提夫即辦 <span class="gaiji">［月＊者］ <!--gaiji,,1[月*者],2&#x4417;,3--></span>肉、 <span class="gaiji">［月＊者］ <!--gaiji,,1[月*者],2&#x4417;,3--></span>肉 <a class="t0661a03"></a>羹、重釀之酒，食六千梵志，皆使充足。諸梵 <a class="t0661a04"></a>志食已，少多論議，便起而去。</p>
<p><a class="t-linehead0661a04"></a>是時，滿財長者 <a class="t0661a05"></a>在高樓上，煩冤愁惋，獨坐思惟：「我今取此 <a class="t0661a06"></a>來，便為破家，無異辱我門 <span class="corr" title="[尸&gt;戶。」]">戶</span>。」</p>
<p><a class="t-linehead0661a06"></a>是時，有梵志 <a class="t0661a07"></a>名修跋，得五通，亦得諸禪，然滿財長者所 <a class="t0661a08"></a>見貴重。時，修跋梵志而作是念：「我與長者 <a class="t0661a09"></a>別來日久，今可往相見。」是時，梵志入滿富城， <a class="t0661a10"></a>往詣長者家，問守門者曰：「長者今為所在？」</p>
<a class="t0661a11"></a>
<p><a class="t-linehead0661a11"></a>守門人報曰：「長者在樓上，極為愁憂，大不 <a class="t0661a12"></a>可言。」</p>
<p><a class="t-linehead0661a12"></a>時，梵志徑上樓上，與長者相見，梵志 <a class="t0661a13"></a>問長者曰：「何故愁憂乃至於斯，無縣官、盜 <a class="t0661a14"></a>賊、水、火災變所侵抂乎？又非家中不和順 <a class="t0661a15"></a>耶？」</p>
<p><a class="t-linehead0661a15"></a>長者報曰：「無有縣官、盜賊之變，但小家 <a class="t0661a16"></a>中事緣不遂。」</p>
<p><a class="t-linehead0661a16"></a>梵志問曰：「須聞其狀，有何事 <a class="t0661a17"></a>緣？」</p>
<p><a class="t-linehead0661a17"></a>長者報曰：「昨日為兒娶婦，又犯國限；五 <a class="t0661a18"></a>親被辱，請諸師在舍，將兒婦往禮拜而不 <a class="t0661a19"></a>從命。」</p>
<p><a class="t-linehead0661a19"></a>梵志修跋報曰：「此女家者，為在何國 <a class="t0661a20"></a>近遠娉娶？」</p>
<p><a class="t-linehead0661a20"></a>長者曰：「此女舍衛城中阿那邠邸 <a class="t0661a21"></a>女。」</p>
<p><a class="t-linehead0661a21"></a>時，彼梵志修跋聞此語已，愕然驚怪，兩 <a class="t0661a22"></a>手掩耳，而作是說：「咄！咄！長者！甚奇！甚特！此 <a class="t0661a23"></a>女乃能故在，又不自殺，不投樓下，甚是大 <a class="t0661a24"></a>幸。所以然者，此女所事之師，皆是梵行之 <a class="t0661a25"></a>人，今日現在，甚奇！甚特！」</p>
<p><a class="t-linehead0661a25"></a>長者曰：「我聞汝語， <a class="t0661a26"></a>復欲嗤笑。所以然者，汝為外道異學，何故 <a class="t0661a27"></a>歎譽沙門釋種子行？此女所事之師，有何 <a class="t0661a28"></a>威德？有何神變？」</p>
<p><a class="t-linehead0661a28"></a>梵志報言：「長者！欲聞此 <a class="t0661a29"></a>女師神德乎？我今粗說其原。」</p>
<p><a class="t-linehead0661a29"></a>長者曰：「願聞 <a class="t0661b01"></a>其說。」</p>
<p><a class="t-linehead0661b01"></a>梵志報曰：「我昔日詣雪山北人間乞食， <a class="t0661b02"></a>得食已，飛來詣阿耨達泉。時，彼天、龍、鬼神遙 <a class="t0661b03"></a>見我來，皆護持刀劍而來向我，並語我 <a class="t0661b04"></a>言：『修跋仙士，莫來止此泉邊，莫污辱此 <a class="t0661b05"></a>泉；設不隨我語者，正爾命根斷壞！』我聞此 <a class="t0661b06"></a>語，即離彼泉不遠而食。</p>
<p><a class="t-linehead0661b06"></a>「長者當知，此女所 <a class="t0661b07"></a>事之師，最小弟子名均頭沙彌，然此沙彌亦 <a class="t0661b08"></a>至雪山北乞食，飛來詣阿耨達泉，叉手 <a class="t0661b09"></a>執塜間死人之衣，血垢污染。是時，阿耨達大 <a class="t0661b10"></a>神天、龍、鬼神皆起前迎，恭敬問訊：『善來，人師， <a class="t0661b11"></a>可就此坐。』時，均頭沙彌往至泉水之處。又 <a class="t0661b12"></a>復長者，當泉水中央有純金之案。爾時，沙 <a class="t0661b13"></a>彌以此死人之衣，漬著水中；却後坐食，食 <a class="t0661b14"></a>竟，盪鉢，在金案上結加趺坐，正身正意，繫 <a class="t0661b15"></a>念在前，便入初禪，從初禪起，入第二禪；從 <a class="t0661b16"></a>第二禪起，入第三禪；從第三禪起，入第四 <a class="t0661b17"></a>禪；從第四禪起，入空處；從空處起，入識 <a class="t0661b18"></a>處；從識處起，入不用處；從不用處起，入有 <a class="t0661b19"></a>想無想處；從有想無想處起，入滅盡三昧； <a class="t0661b20"></a>從滅盡三昧起，入炎光三昧；從炎光三昧 <a class="t0661b21"></a>起，入水氣三昧；從水氣三昧起，入炎光三 <a class="t0661b22"></a>昧，次復入滅盡三昧，次復入有想無想三 <a class="t0661b23"></a>昧，次復入不用處三昧，次復入識處三昧， <a class="t0661b24"></a>次復入空處三昧，次復入四禪，次復入三 <a class="t0661b25"></a>禪，次復入二禪，次復入初禪，從初禪起而 <a class="t0661b26"></a>浣死人之衣。是時，天、龍、鬼神或與蹹衣者，或 <a class="t0661b27"></a>以洗者，或取水而飲者。爾時，浣衣已，舉著 <a class="t0661b28"></a>空中而曝之。爾時，彼沙彌收攝衣已，便 <a class="t0661b29"></a>飛在空中，還歸所在。</p>
<p><a class="t-linehead0661b29"></a>「長者當知，我爾時遙 <a class="t0661c01"></a>見而不得近。此女所事之師，最小弟子有 <a class="t0661c02"></a>此神力，況復最大弟子有何可及乎？何況 <a class="t0661c03"></a>彼師如來、至真、等正覺而可及乎？觀此義已， <a class="t0661c04"></a>而作是說：『甚奇！甚特！此女乃能而不自殺， <a class="t0661c05"></a>不斷命根。』」</p>
<p><a class="t-linehead0661c05"></a>是時，長者語梵志曰：「我等可得 <a class="t0661c06"></a>見此女所事師乎？」</p>
<p><a class="t-linehead0661c06"></a>梵志報曰：「可還問此 <a class="t0661c07"></a>女。」</p>
<p><a class="t-linehead0661c07"></a>是時，長者問須摩提女曰：「吾今欲得見 <a class="t0661c08"></a>汝所事師，能使來不乎？」</p>
<p><a class="t-linehead0661c08"></a>時，女聞已，歡喜踊 <a class="t0661c09"></a>躍，不能自勝，而作是說：「願時辦具飲食， <a class="t0661c10"></a>明日如來當來至此，及比丘僧。」</p>
<p><a class="t-linehead0661c10"></a>長者報曰： <a class="t0661c11"></a>「汝今自請，吾不解法。」</p>
<p><a class="t-linehead0661c11"></a>是時，長者女沐浴身 <a class="t0661c12"></a>體，手執香爐，上高樓上，叉手向如來，而 <a class="t0661c13"></a>作是說：「唯願世尊當善觀察無能見頂者， <a class="t0661c14"></a>然世尊無事不知，無事不察，女今在此困 <a class="t0661c15"></a>厄，唯願世尊當善觀察。」</p>
<p><a class="t-linehead0661c15"></a>又以此偈而歎 <a class="t0661c16"></a>曰：</p>
<a class="t0661c17"></a>
<blockquote class="gatha">
<p>「觀世靡不周，　　佛眼之所察， <a class="t0661c18"></a><br>
降鬼諸神王，　　及降鬼子母。 <a class="t0661c19"></a><br>
如彼噉人鬼，　　取人指作鬘， <a class="t0661c20"></a><br>
後復欲害母，　　然佛取降之。 <a class="t0661c21"></a><br>
又在羅閱城，　　暴象欲來害， <a class="t0661c22"></a><br>
且如自歸命，　　諸天歎善哉。 <a class="t0661c23"></a><br>
復至馬提國，　　復值惡龍王， <a class="t0661c24"></a><br>
見密迹力士，　　而龍自歸命。 <a class="t0661c25"></a><br>
諸變不可計，　　皆使立正道， <a class="t0661c26"></a><br>
我今復值厄，　　唯願尊屈神。」 <a class="t0661c27"></a><br>
爾時香如雲，　　玄在虛空中， <a class="t0661c28"></a><br>
遍滿祇洹舍，　　住在如來前。 <a class="t0661c29"></a><br>
諸釋虛空中，　　歡喜而作禮， <a class="t0662a01"></a><br>
又見香在前，　　須摩提所請。 <a class="t0662a02"></a><br>
雨諸種種花，　　而不可計量， <a class="t0662a03"></a><br>
悉滿祇洹林，　　如來笑放光。</p>
</blockquote>
<a class="t0662a04"></a>
<p><a class="t-linehead0662a04"></a>爾時，阿難見祇洹中有此妙香。見已，至世 <a class="t0662a05"></a>尊所。到已，頭面禮足，在一面立。爾時，阿難 <a class="t0662a06"></a>白世尊言：「唯願，世尊！此是何等香，遍滿祇 <a class="t0662a07"></a>洹精舍中？」</p>
<p><a class="t-linehead0662a07"></a>世尊告曰：「此香是佛使，滿富城 <a class="t0662a08"></a>中須摩提女所請。汝今呼諸比丘！盡集一 <a class="t0662a09"></a>處而行籌，作是告勅：『諸比丘有漏盡阿羅 <a class="t0662a10"></a>漢，得神足者，便取舍羅，明日當詣滿富城 <a class="t0662a11"></a>中，受須摩提請。』」</p>
<p><a class="t-linehead0662a11"></a>阿難白佛：「如是。世尊！」是時， <a class="t0662a12"></a>阿難受佛教已。即集諸比丘在普會講堂， <a class="t0662a13"></a>而作是念：「諸有得道羅漢者，便取舍羅。」 <a class="t0662a14"></a>當於爾時，眾僧上坐，名君頭波漢，得須陀 <a class="t0662a15"></a>洹，結使未盡，不得神足。是時，上坐而作是 <a class="t0662a16"></a>念：「我今大眾之中最是上坐，又結使未盡，未 <a class="t0662a17"></a>得神足，我明日不能得至滿富城中食；然 <a class="t0662a18"></a>如來眾中最下坐者，名均頭沙彌，此有神足， <a class="t0662a19"></a>有大威力，得至彼受請，我今亦當往受彼 <a class="t0662a20"></a>請。」爾時，上坐以心清淨，居在學地而受舍 <a class="t0662a21"></a>羅。</p>
<p><a class="t-linehead0662a21"></a>爾時，世尊以天眼清淨，見君頭波漢 <a class="t0662a22"></a>居學地而受舍羅，即得無學。爾時，世尊 <a class="t0662a23"></a>告諸比丘：「我弟子中第一受舍羅者，君頭 <a class="t0662a24"></a>波漢比丘是也。」</p>
<p><a class="t-linehead0662a24"></a>爾時，世尊告諸神足比丘， <a class="t0662a25"></a>大目連、大迦葉、阿那律、離越、須菩提、優毘 <a class="t0662a26"></a>迦葉、摩訶迦匹那、尊者羅云、均利般特、 <a class="t0662a27"></a>均頭沙彌：「汝等以神足先往至彼城中。」</p>
<p><a class="t-linehead0662a27"></a>諸 <a class="t0662a28"></a>比丘對曰：「如是。世尊！」</p>
<p><a class="t-linehead0662a28"></a>是時，眾僧使人，名曰 <a class="t0662a29"></a>乾荼，明日清旦，躬負大釜，飛在空中，往至 <a class="t0662b01"></a>彼城。</p>
<p><a class="t-linehead0662b01"></a>是時，彼長者及諸人民，上高樓上欲 <a class="t0662b02"></a>覲世尊，遙見使人負釜而來。時，長者與 <a class="t0662b03"></a>女便說此偈：</p>
<a class="t0662b04"></a>
<blockquote class="gatha">
<p>「白衣而長髮，　　露身如疾風， <a class="t0662b05"></a><br>
又復負大釜，　　此是汝師耶？」</p>
</blockquote>
<a class="t0662b06"></a>
<p><a class="t-linehead0662b06"></a>是時，女人復以偈報曰：</p>
<a class="t0662b07"></a>
<blockquote class="gatha">
<p>「此非尊弟子，　　如來之使人， <a class="t0662b08"></a><br>
三道具五通，　　此人名乾茶。」</p>
</blockquote>
<a class="t0662b09"></a>
<p><a class="t-linehead0662b09"></a>爾時，乾茶使人，遶城三匝，往詣長者家。</p>
<p><a class="t-linehead0662b09"></a>是 <a class="t0662b10"></a>時，均頭沙彌化作五百華樹，色若干種，皆悉 <a class="t0662b11"></a>敷茂，其色甚好優鉢蓮華；如是之華不可 <a class="t0662b12"></a>計限，往至彼城。</p>
<p><a class="t-linehead0662b12"></a>是時，長者遙見沙彌來，復 <a class="t0662b13"></a>以此偈問曰：</p>
<a class="t0662b14"></a>
<blockquote class="gatha">
<p>「此華若干種，　　盡在虛空中， <a class="t0662b15"></a><br>
又有神足人，　　為是汝師乎？」</p>
</blockquote>
<a class="t0662b16"></a>
<p><a class="t-linehead0662b16"></a>是時，女復以偈報曰：</p>
<a class="t0662b17"></a>
<blockquote class="gatha">
<p>「須跋前所說，　　眾上沙彌者， <a class="t0662b18"></a><br>
師名舍利弗，　　是彼之弟子。」</p>
</blockquote>
<a class="t0662b19"></a>
<p><a class="t-linehead0662b19"></a>是時，均頭沙彌遶城三匝，往詣長者家。</p>
<p><a class="t-linehead0662b19"></a>是時， <a class="t0662b20"></a>尊者般特化作五百頭牛，衣毛皆青；在牛 <a class="t0662b21"></a>上結加趺坐，往詣彼城。</p>
<p><a class="t-linehead0662b21"></a>是時，長者遙見，復 <a class="t0662b22"></a>以此偈問女曰：</p>
<a class="t0662b23"></a>
<blockquote class="gatha">
<p>「此諸大群牛，　　衣毛皆青色， <a class="t0662b24"></a><br>
在上而獨坐，　　此是汝師耶？」</p>
</blockquote>
<a class="t0662b25"></a>
<p><a class="t-linehead0662b25"></a>女復以偈報曰：</p>
<a class="t0662b26"></a>
<blockquote class="gatha">
<p>「能化千比丘，　　在耆域園中， <a class="t0662b27"></a><br>
心神極為朗，　　此名為般特。」</p>
</blockquote>
<a class="t0662b28"></a>
<p><a class="t-linehead0662b28"></a>爾時，尊者周利般特遶彼城三匝已，往詣長 <a class="t0662b29"></a>者家。</p>
<p><a class="t-linehead0662b29"></a>爾時，羅云復化作五百孔雀，色若干種； <a class="t0662c01"></a>在上結加趺坐，往詣彼城。</p>
<p><a class="t-linehead0662c01"></a>長者見已，復以 <a class="t0662c02"></a>此偈問女曰：</p>
<a class="t0662c03"></a>
<blockquote class="gatha">
<p>「此五百孔雀，　　其色甚為妙， <a class="t0662c04"></a><br>
如彼軍大將，　　此是汝師耶？」</p>
</blockquote>
<a class="t0662c05"></a>
<p><a class="t-linehead0662c05"></a>時，女復以此偈報曰：</p>
<a class="t0662c06"></a>
<blockquote class="gatha">
<p>「如來說禁戒，　　一切無所犯， <a class="t0662c07"></a><br>
於戒能護戒，　　佛子羅云者。」</p>
</blockquote>
<a class="t0662c08"></a>
<p><a class="t-linehead0662c08"></a>是時，羅云遶城三匝，往詣長者家。</p>
<p><a class="t-linehead0662c08"></a>是時，尊者 <a class="t0662c09"></a>迦匹那化作五百金翅鳥，極為勇猛；在上 <a class="t0662c10"></a>結加趺坐，往詣彼城。</p>
<p><a class="t-linehead0662c10"></a>時，長者遙見已，復以 <a class="t0662c11"></a>此偈問女曰：</p>
<a class="t0662c12"></a>
<blockquote class="gatha">
<p>「五百金翅鳥，　　極為盛勇猛， <a class="t0662c13"></a><br>
在上無所畏，　　此是汝師耶？」</p>
</blockquote>
<a class="t0662c14"></a>
<p><a class="t-linehead0662c14"></a>時，女以偈報曰：</p>
<a class="t0662c15"></a>
<blockquote class="gatha">
<p>「能行出入息，　　迴轉心善行， <a class="t0662c16"></a><br>
慧力極勇盛，　　此名迦匹那。」</p>
</blockquote>
<a class="t0662c17"></a>
<p><a class="t-linehead0662c17"></a>時，尊者迦匹那遶城三匝，往詣長者家。</p>
<p><a class="t-linehead0662c17"></a>爾時， <a class="t0662c18"></a>優毘迦葉化作五百龍，皆有七頭；在上結 <a class="t0662c19"></a>加趺坐，往詣彼城。</p>
<p><a class="t-linehead0662c19"></a>長者遙見已，復以偈問 <a class="t0662c20"></a>女曰：</p>
<a class="t0662c21"></a>
<blockquote class="gatha">
<p>「今此七頭龍，　　威顏甚可畏， <a class="t0662c22"></a><br>
來者不可計，　　此是汝師耶？」</p>
</blockquote>
<a class="t0662c23"></a>
<p><a class="t-linehead0662c23"></a>時女報曰：</p>
<a class="t0662c24"></a>
<blockquote class="gatha">
<p>「恒有千弟子，　　神足化毘沙， <a class="t0662c25"></a><br>
優毘迦葉者，　　可謂此人是。」</p>
</blockquote>
<a class="t0662c26"></a>
<p><a class="t-linehead0662c26"></a>時，優毘迦葉遶城三匝，往詣長者家。</p>
<p><a class="t-linehead0662c26"></a>是時，尊 <a class="t0662c27"></a>者須菩提化作琉璃山；入中結加趺坐， <a class="t0662c28"></a>往詣彼城。</p>
<p><a class="t-linehead0662c28"></a>爾時，長者遙見已，以偈問女曰：</p>
<a class="t0662c29"></a>
<blockquote class="gatha">
<p>「此山為極妙，　　盡作琉璃色， <a class="t0663a01"></a><br>
今在窟中坐，　　此是汝師耶？」</p>
</blockquote>
<a class="t0663a02"></a>
<p><a class="t-linehead0663a02"></a>時，女復以此偈報曰：</p>
<a class="t0663a03"></a>
<blockquote class="gatha">
<p>「由本布施報，　　今獲此功德， <a class="t0663a04"></a><br>
以成良福田，　　解空須菩提。」</p>
</blockquote>
<a class="t0663a05"></a>
<p><a class="t-linehead0663a05"></a>爾時，須菩提遶城三匝，往詣長者家。</p>
<p><a class="t-linehead0663a05"></a>時，尊者 <a class="t0663a06"></a>大迦旃延復化作五百鵠，色皆純白，往詣 <a class="t0663a07"></a>彼城。</p>
<p><a class="t-linehead0663a07"></a>是時，長者遙見已，以此偈問女曰：</p>
<a class="t0663a08"></a>
<blockquote class="gatha">
<p>「今此五百鵠，　　諸色皆純白， <a class="t0663a09"></a><br>
盡滿虛空中，　　此是汝師耶？」</p>
</blockquote>
<a class="t0663a10"></a>
<p><a class="t-linehead0663a10"></a>時，女復以此偈報曰：</p>
<a class="t0663a11"></a>
<blockquote class="gatha">
<p>「佛經之所說，　　分別其義句， <a class="t0663a12"></a><br>
又演結使聚，　　此名迦旃延。」</p>
</blockquote>
<a class="t0663a13"></a>
<p><a class="t-linehead0663a13"></a>是時，尊者大迦旃延遶彼城三匝，往詣長者 <a class="t0663a14"></a>家。</p>
<p><a class="t-linehead0663a14"></a>是時，離越化作五百虎；在上坐，而往詣 <a class="t0663a15"></a>彼城。</p>
<p><a class="t-linehead0663a15"></a>長者見已，以此偈問女曰：</p>
<a class="t0663a16"></a>
<blockquote class="gatha">
<p>「今此五百虎，　　衣毛甚悅澤， <a class="t0663a17"></a><br>
又在上坐者，　　此是汝師耶？」</p>
</blockquote>
<a class="t0663a18"></a>
<p><a class="t-linehead0663a18"></a>時，女以偈報曰：</p>
<a class="t0663a19"></a>
<blockquote class="gatha">
<p>「皆在祇洹寺，　　六年不移動， <a class="t0663a20"></a><br>
坐禪最第一，　　此名離越者。」</p>
</blockquote>
<a class="t0663a21"></a>
<p><a class="t-linehead0663a21"></a>是時，尊者離越遶城三匝，詣長者家。</p>
<p><a class="t-linehead0663a21"></a>是時， <a class="t0663a22"></a>尊者阿那律化作五百師子，極為勇猛；在上 <a class="t0663a23"></a>坐，往詣彼城。</p>
<p><a class="t-linehead0663a23"></a>是時，長者見已，以偈問女曰：</p>
<a class="t0663a24"></a>
<blockquote class="gatha">
<p>「此五百師子，　　勇猛甚可畏， <a class="t0663a25"></a><br>
在上而坐者，　　此是汝師耶？」</p>
</blockquote>
<a class="t0663a26"></a>
<p><a class="t-linehead0663a26"></a>時，女以偈報曰：</p>
<a class="t0663a27"></a>
<blockquote class="gatha">
<p>「生時天地動，　　珍寶出於地， <a class="t0663a28"></a><br>
清淨眼無垢，　　佛弟阿那律。」</p>
</blockquote>
<a class="t0663a29"></a>
<p><a class="t-linehead0663a29"></a>是時，阿那律遶城三匝，往詣長者家。</p>
<p><a class="t-linehead0663a29"></a>是時，尊 <a class="t0663b01"></a>者大迦葉化作五百匹馬，皆朱毛尾，金銀 <a class="t0663b02"></a>校飾；在上而坐，並雨天華，往詣彼城。</p>
<p><a class="t-linehead0663b02"></a>長者 <a class="t0663b03"></a>遙見，以偈問女曰：</p>
<a class="t0663b04"></a>
<blockquote class="gatha">
<p>「金馬朱毛尾，　　其數有五百， <a class="t0663b05"></a><br>
為是轉輪王，　　為是汝師耶？」</p>
</blockquote>
<a class="t0663b06"></a>
<p><a class="t-linehead0663b06"></a>女復以偈報曰：</p>
<a class="t0663b07"></a>
<blockquote class="gatha">
<p>「頭陀行第一，　　恒愍貧窮者， <a class="t0663b08"></a><br>
如來與半坐，　　最大迦葉是。」</p>
</blockquote>
<a class="t0663b09"></a>
<p><a class="t-linehead0663b09"></a>是時，大迦葉遶城三匝，往詣長者家。</p>
<p><a class="t-linehead0663b09"></a>是時，尊 <a class="t0663b10"></a>者大目犍連化作五百白象，皆有六牙，七 <a class="t0663b11"></a>處平整，金銀校飾；在上坐而來，放大光明 <a class="t0663b12"></a>悉滿世界；詣城，在虛空之中，作倡伎樂，不 <a class="t0663b13"></a>可稱計，雨種種雜華。又虛空之中，懸繒、幡 <a class="t0663b14"></a>蓋，極為奇妙。</p>
<p><a class="t-linehead0663b14"></a>爾時，長者遙見已，以偈問女 <a class="t0663b15"></a>曰：</p>
<a class="t0663b16"></a>
<blockquote class="gatha">
<p>「白象有六牙，　　在上如天王， <a class="t0663b17"></a><br>
今聞伎樂音，　　是釋迦文耶？」</p>
</blockquote>
<a class="t0663b18"></a>
<p><a class="t-linehead0663b18"></a>時，女以偈報曰：</p>
<a class="t0663b19"></a>
<blockquote class="gatha">
<p>「在彼大山上，　　降伏難陀龍， <a class="t0663b20"></a><br>
神足第一者，　　名曰大目連。 <a class="t0663b21"></a><br>
我師故未來，　　此是弟子眾， <a class="t0663b22"></a><br>
聖師今當來，　　光明靡不照。」</p>
</blockquote>
<a class="t0663b23"></a>
<p><a class="t-linehead0663b23"></a>是時，尊者大目乾連遶城三匝，往詣長者 <a class="t0663b24"></a>家。</p>
<p><a class="t-linehead0663b24"></a>是時，世尊以知時到，被僧伽梨，在虛空 <a class="t0663b25"></a>中，去地七仞。是時，尊者阿若拘隣在如來 <a class="t0663b26"></a>右，舍利弗在如來左。爾時，阿難承佛威神， <a class="t0663b27"></a>在如來後，而手執拂，千二百弟子前後圍 <a class="t0663b28"></a>遶，如來最在中央，及諸神足弟子，阿若拘隣 <a class="t0663b29"></a>化作月天子，舍利弗化作日天子，諸餘神足 <a class="t0663c01"></a>比丘，或化作釋提桓因，或化作梵天者，或 <a class="t0663c02"></a>有化作提頭賴吒，毘留勒形者，毘留博叉， <a class="t0663c03"></a>或作毘沙門形者，領諸鬼神，或有作轉輪 <a class="t0663c04"></a>聖王形者，或有入火光三昧，或有入水精 <a class="t0663c05"></a>三昧，或有放光者，或有放煙者，作種種神 <a class="t0663c06"></a>足。是時，梵天王在如來右，釋提桓因在如 <a class="t0663c07"></a>來左，手執拂，密迹金剛力士在如來後，手 <a class="t0663c08"></a>執金剛杵，毘沙門天王手執七寶之蓋，處 <a class="t0663c09"></a>虛空中，在如來上，恐有塵土坋如來身。是 <a class="t0663c10"></a>時，般遮旬手執琉璃琴，歎如來功德，及 <a class="t0663c11"></a>諸天神悉在虛空之中，作倡伎樂數千萬 <a class="t0663c12"></a>種，雨天雜華散如來上。</p>
<p><a class="t-linehead0663c12"></a>是波斯匿王、阿那 <a class="t0663c13"></a>邠邸長者，及舍衛城內人民之類，皆見如來 <a class="t0663c14"></a>在虛空中，去地七仞，見已，皆懷歡喜，踊躍 <a class="t0663c15"></a>不能自勝。</p>
<p><a class="t-linehead0663c15"></a>是時，阿那邠邸長者便說此偈：</p>
<a class="t0663c16"></a>
<blockquote class="gatha">
<p>「如來實神妙，　　愛民如赤子， <a class="t0663c17"></a><br>
快哉須摩提，　　當受如來法。」</p>
</blockquote>
<a class="t0663c18"></a>
<p><a class="t-linehead0663c18"></a>爾時，波斯匿王及阿那邠邸長者散種種名 <a class="t0663c19"></a>香雜華。是時，世尊將諸比丘眾，前後圍遶，及 <a class="t0663c20"></a>諸神天不可稱計，如似鳳凰王在虛空 <a class="t0663c21"></a>中，往詣彼城。</p>
<p><a class="t-linehead0663c21"></a>是時，般遮旬以偈歎佛：</p>
<a class="t0663c22"></a>
<blockquote class="gatha">
<p>「諸生結永盡，　　意念不錯亂， <a class="t0663c23"></a><br>
以無塵垢碍，　　入彼舊邦土。 <a class="t0663c24"></a><br>
心性極清淨，　　斷魔邪惡念， <a class="t0663c25"></a><br>
功德如大海，　　今入彼邦土。 <a class="t0663c26"></a><br>
顏貌甚殊特，　　諸使永不起， <a class="t0663c27"></a><br>
為彼不自處，　　今入彼邦土。 <a class="t0663c28"></a><br>
以渡四流淵，　　脫於生老死， <a class="t0663c29"></a><br>
以斷有根原，　　今入彼邦土。」</p>
</blockquote>
<a class="t0664a01"></a>
<p><a class="t-linehead0664a01"></a>是時，滿財長者遙見世尊從遠來，諸根惔 <a class="t0664a02"></a>怕，世 之希有，淨如天金，有三十二相、八 <a class="t0664a03"></a>十種好，莊嚴其身，猶須彌山出眾山上，亦 <a class="t0664a04"></a>如金聚放大光明。</p>
<p><a class="t-linehead0664a04"></a>是時，長者以偈問須摩 <a class="t0664a05"></a>提曰：</p>
<a class="t0664a06"></a>
<blockquote class="gatha">
<p>「此是日光耶？　　未曾見此容， <a class="t0664a07"></a><br>
數千萬億光，　　未敢能熟視。」</p>
</blockquote>
<a class="t0664a08"></a>
<p><a class="t-linehead0664a08"></a>是時，須摩提女長跪叉手向如來，以此偈 <a class="t0664a09"></a>報長者曰：</p>
<a class="t0664a10"></a>
<blockquote class="gatha">
<p>「非日非不日，　　而放千種光， <a class="t0664a11"></a><br>
為一切眾生，　　亦復是我師。 <a class="t0664a12"></a><br>
皆共歎如來，　　如前之所說， <a class="t0664a13"></a><br>
今當獲大果，　　勤加供養之。」</p>
</blockquote>
<a class="t0664a14"></a>
<p><a class="t-linehead0664a14"></a>是時，滿財長者右膝著地，復以偈歎如來 <a class="t0664a15"></a>曰：</p>
<a class="t0664a16"></a>
<blockquote class="gatha">
<p>「自歸十力尊，　　圓光金色體， <a class="t0664a17"></a><br>
天人所歎敬，　　今日自歸命。 <a class="t0664a18"></a><br>
尊今是日王，　　如月星中明， <a class="t0664a19"></a><br>
以度不度者，　　今日自歸命。 <a class="t0664a20"></a><br>
尊如天帝像，　　如梵行慈心， <a class="t0664a21"></a><br>
自脫脫眾生，　　今日自歸命。 <a class="t0664a22"></a><br>
天世人中尊，　　諸鬼神王上， <a class="t0664a23"></a><br>
降伏諸外道，　　今日自歸命。」</p>
</blockquote>
<a class="t0664a24"></a>
<p><a class="t-linehead0664a24"></a>是時，須摩提女長跪叉手，歎世尊曰：</p>
<a class="t0664a25"></a>
<blockquote class="gatha">
<p>「自降能降他，　　自正能正人， <a class="t0664a26"></a><br>
以度度人民，　　已解復脫人。 <a class="t0664a27"></a><br>
度垢使度垢，　　自照照群萌， <a class="t0664a28"></a><br>
靡不有度者，　　除鬪無鬪訟。 <a class="t0664a29"></a><br>
極自淨潔住，　　心意不傾動， <a class="t0664b01"></a><br>
十力哀愍世，　　重自頂禮敬。</p>
</blockquote>
<a class="t0664b02"></a>
<p><a class="t-linehead0664b02"></a>「有慈、悲、喜、護之心，具空，無相、願，於欲界中 <a class="t0664b03"></a>最尊第一，天中之上七財具足，諸天人自然 <a class="t0664b04"></a>梵生，亦無與等，亦不可像貌，我今自歸命。」</p>
<a class="t0664b05"></a>
<p><a class="t-linehead0664b05"></a>是時，六千梵志見世尊作如此神變，各各自 <a class="t0664b06"></a>相謂言：「我等可離此國，更適他土，此沙門 <a class="t0664b07"></a>瞿曇以降此國中人民。」是六千梵志尋出 <a class="t0664b08"></a>國去，更不復入國。猶如師子獸王，出於 <a class="t0664b09"></a>山谷，而觀四方，復三鳴吼，方行所求，諸有 <a class="t0664b10"></a>獸虫之類各奔所趣，莫知所如，飛逝沈伏。 <a class="t0664b11"></a>若復有力神象聞師子聲，各奔所趣，不能 <a class="t0664b12"></a>自安。所以然者，由師子獸王極有威神 <a class="t0664b13"></a>故。此亦如是，彼六千梵志聞世尊音響之 <a class="t0664b14"></a>聲，各各馳走，不得自寧。所以然者，由沙 <a class="t0664b15"></a>門瞿曇有大威力故。</p>
<p><a class="t-linehead0664b15"></a>是時，世尊還捨神足， <a class="t0664b16"></a>如常法則，入滿富城中。是時，世尊足蹈門 <a class="t0664b17"></a>閾上，是時天地大動，諸尊神天散華供養。是 <a class="t0664b18"></a>時，人民見世尊容貌，諸根寂靜，有三十二相、 <a class="t0664b19"></a>八十種好，而自莊嚴。</p>
<p><a class="t-linehead0664b19"></a>人民之類便說此偈：</p>
<a class="t0664b20"></a>
<blockquote class="gatha">
<p>「二足尊極妙，　　梵志不敢當， <a class="t0664b21"></a><br>
無故事梵志，　　失此人中尊。」</p>
</blockquote>
<a class="t0664b22"></a>
<p><a class="t-linehead0664b22"></a>是時，世尊往詣長者家，就座而坐。爾時，彼國 <a class="t0664b23"></a>人民極為熾盛。時，長者家有八萬四千人民 <a class="t0664b24"></a>之類，皆悉運集，欲壞長者房舍，見世尊及 <a class="t0664b25"></a>比丘僧。爾時，世尊便作是念：「此人民之類必 <a class="t0664b26"></a>有所損，可作神力，使舉國人民盡見我身 <a class="t0664b27"></a>及比丘僧。」爾時，世尊化長者屋舍作琉璃 <a class="t0664b28"></a>色，內外相視，如似觀掌中珠。</p>
<p><a class="t-linehead0664b28"></a>爾時，須摩提 <a class="t0664b29"></a>女前至世尊所，頭面禮足，悲喜交集，便說 <a class="t0664c01"></a>此偈：</p>
<a class="t0664c02"></a>
<blockquote class="gatha">
<p>「一切智慧具，　　盡度一切法， <a class="t0664c03"></a><br>
復斷欲愛結，　　我今而自歸。 <a class="t0664c04"></a><br>
寧使我父母，　　而毀我雙目， <a class="t0664c05"></a><br>
不來適此間，　　邪見五逆中。 <a class="t0664c06"></a><br>
宿作何惡緣，　　得來至此處， <a class="t0664c07"></a><br>
如鳥入羅網，　　願斷此疑結。」</p>
</blockquote>
<a class="t0664c08"></a>
<p><a class="t-linehead0664c08"></a>爾時，世尊復以偈報女曰：</p>
<a class="t0664c09"></a>
<blockquote class="gatha">
<p>「汝今快勿慮，　　惔怕自開意， <a class="t0664c10"></a><br>
亦莫起想著，　　如來今當演。 <a class="t0664c11"></a><br>
汝本無罪緣，　　得來至此間， <a class="t0664c12"></a><br>
願誓之果報，　　欲度此眾生。 <a class="t0664c13"></a><br>
今當拔根原，　　不墮三惡趣， <a class="t0664c14"></a><br>
數千眾生類，　　汝前當得度。 <a class="t0664c15"></a><br>
今日當淨除，　　使得智慧明， <a class="t0664c16"></a><br>
使天人民類，　　見汝如觀珠。」</p>
</blockquote>
<a class="t0664c17"></a>
<p><a class="t-linehead0664c17"></a>是時，須摩提女聞此語已，歡喜踊躍，不能 <a class="t0664c18"></a>自勝。是時，長者將己僕從，供給飲食，種種甘 <a class="t0664c19"></a>饌，見世尊食已訖，行清淨水，更取一小座， <a class="t0664c20"></a>在如來前坐；及諸營從及八萬四千眾各各 <a class="t0664c21"></a>次第坐，或有自稱姓名而坐。</p>
<p><a class="t-linehead0664c21"></a>爾時，世尊漸 <a class="t0664c22"></a>與彼長者及八萬四千人民之類說於妙論， <a class="t0664c23"></a>所謂論者：戒論、施論、生天之論，欲不淨想，漏 <a class="t0664c24"></a>為穢惡，出家為要。爾時，世尊以見長者及 <a class="t0664c25"></a>須摩提女，八萬四千人民之類心開意解，諸 <a class="t0664c26"></a>佛世尊常所說法，苦、習、盡、道，普與此眾生 <a class="t0664c27"></a>說之。彼各於坐上，諸塵垢盡，得法眼淨，猶 <a class="t0664c28"></a>如極淨白 <span class="gaiji">［疊＊毛］ <!--gaiji,,1[疊*毛],2&#x3CB2;,3--></span>易染為色。此亦如是，滿財 <a class="t0664c29"></a>長者、須摩提女，及八萬四千人民之類，諸塵 <a class="t0665a01"></a>垢盡，得法眼淨，無復狐疑，得無所畏，皆自 <a class="t0665a02"></a>歸三尊，受持五戒。</p>
<p><a class="t-linehead0665a02"></a>是時，須摩提女即於佛 <a class="t0665a03"></a>前，而說此偈：</p>
<a class="t0665a04"></a>
<blockquote class="gatha">
<p>「如來耳清徹，　　聞我遇此苦， <a class="t0665a05"></a><br>
降神至此已，　　諸人得法眼。」</p>
</blockquote>
<a class="t0665a06"></a>
<p><a class="t-linehead0665a06"></a>爾時，世尊以說法訖，即從坐起，還詣所在。</p>
<a class="t0665a07"></a>
<p><a class="t-linehead0665a07"></a>是時，諸比丘白佛言：「須摩提女本作何因緣， <a class="t0665a08"></a>生富貴家？復作何因緣，墮此邪見之家？復 <a class="t0665a09"></a>作何善功德，今得法眼淨？復作何功德，使 <a class="t0665a10"></a>八萬四千人皆得法眼淨？」</p>
<p><a class="t-linehead0665a10"></a>爾時，世尊告諸比 <a class="t0665a11"></a>丘：「過去久遠此賢劫中，有迦葉佛、明行成 <a class="t0665a12"></a>為、善逝、世間解、無上士、道法御、天人師，號佛、眾 <a class="t0665a13"></a>祐，在波羅 <span class="gaiji">［木＊奈］ <!--gaiji,,1[木*奈],2&#x3B88;,3--></span>國界於中遊化，與大比丘 <a class="t0665a14"></a>眾二萬人俱。爾時，有王名曰哀愍，有女名 <a class="t0665a15"></a>須摩那。是時，此女極有敬心，向迦葉如來 <a class="t0665a16"></a>奉持禁戒，恒好布施，又四事供養。云何為 <a class="t0665a17"></a>四？一者施，二者愛敬，三者利人，四者等利。 <a class="t0665a18"></a>於迦葉如來所而誦法句，在高樓上高聲 <a class="t0665a19"></a>誦習，普作此願：『恒有此四受之法，又於 <a class="t0665a20"></a>如來前而誦法句，其中設有毫 <span class="corr" title="[氂&gt;釐]">釐</span> 之福者， <a class="t0665a21"></a>所生之處不墮三惡趣，亦莫墮貧家，當來 <a class="t0665a22"></a>之世亦當復值如此之尊，使我莫轉女人 <a class="t0665a23"></a>身，得法眼淨。』</p>
<p><a class="t-linehead0665a23"></a>「是時，城中人民之類，聞王女 <a class="t0665a24"></a>作如此誓願，皆共聚集，至王女所，而作是 <a class="t0665a25"></a>說：『王女今日極為篤信，作諸功德，四事不 <a class="t0665a26"></a>乏，布施、兼愛、利人、等利。復作誓願：「使當來之 <a class="t0665a27"></a>世值如此之尊。若為我說法，尋得法眼淨。 <a class="t0665a28"></a>今日王女以作願誓，并及我等國土人民同 <a class="t0665a29"></a>時得度。」』爾時，王女報曰：『我持此功德，并施汝 <a class="t0665b01"></a>等，設值如來說法者，同時得度。』</p>
<p><a class="t-linehead0665b01"></a>「汝等比丘 <a class="t0665b02"></a>豈有疑乎？莫作是觀。爾時哀愍王，今須達 <a class="t0665b03"></a>長者是；爾時王女者，今須摩提女是也；爾時 <a class="t0665b04"></a>國土人民之類，今八萬四千眾是。由彼誓願， <a class="t0665b05"></a>今值我身，聞法得道，及彼人民之類盡得 <a class="t0665b06"></a>法眼淨，此是其義，當念奉行。所以然者，此 <a class="t0665b07"></a>四事者最是福田。若有比丘親近四事者， <a class="t0665b08"></a>便獲四諦，當求方便，成四事法。如是，諸比 <a class="t0665b09"></a>丘！當作是學。」</p>
<p><a class="t-linehead0665b09"></a>爾時，諸比丘聞佛所說，歡喜 <a class="t0665b10"></a>奉行。</p>
<a class="t0665b11"></a>
<p class="endsection"><span class="t-juanname">增壹阿含經卷第二十二</span></p>
</article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
