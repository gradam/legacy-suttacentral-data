<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea26.7">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">26.7</span> <span class="mirror-right">（七）阿夷</span>
</h1>
</div>
<p><a class="t-linehead0638a02"></a>聞如是：</p>
<p><a class="t-linehead0638a02"></a>一時，佛在舍衛國祇樹給孤獨 <a class="t0638a03"></a>園。</p>
<p><a class="t-linehead0638a03"></a>爾時，王波斯匿即勅臣佐，嚴寶羽之車， <a class="t0638a04"></a>欲出舍衛城觀地講堂。當於爾時，波斯匿 <a class="t0638a05"></a>王母命過，年極衰老，垂向百歲，王甚尊敬， <a class="t0638a06"></a>念未曾離目。是時，波斯匿王邊有大臣，名 <a class="t0638a07"></a>不奢蜜，高才蓋世，世人尊重。時，大臣便作 <a class="t0638a08"></a>是念：「此波斯匿王母年向百歲，今日命終； <a class="t0638a09"></a>設當聞者，王甚愁憂，不能飲食而得重病。 <a class="t0638a10"></a>我今當設方便，使王不愁憂，亦使不病。」</p>
<p><a class="t-linehead0638a10"></a>是 <a class="t0638a11"></a>時，大臣即嚴駕五百白象，亦嚴駕五百疋 <a class="t0638a12"></a>馬，復嚴五百步兵，復嚴駕五百妓女，復嚴 <a class="t0638a13"></a>駕五百老母，復嚴駕五百婆羅門，復有五百 <a class="t0638a14"></a>沙門，復嚴駕五百衣裳，復嚴駕五百珍寶， <a class="t0638a15"></a>與亡者作好大棺，彩畫極令使妙，懸繒 <a class="t0638a16"></a>幡蓋，作倡妓樂，不可稱計，出舍衛城。</p>
<p><a class="t-linehead0638a16"></a>是時， <a class="t0638a17"></a>波斯匿王還來入城。是時，王波斯匿有少事， <a class="t0638a18"></a>是時王遙見亡者，問左右曰：「此是何人，供 <a class="t0638a19"></a>養乃至於斯？」</p>
<p><a class="t-linehead0638a19"></a>時不奢蜜曰：「此舍衛城中有長 <a class="t0638a20"></a>者母無常，是彼之具。」</p>
<p><a class="t-linehead0638a20"></a>時王復告曰：「此諸象馬 <a class="t0638a21"></a>車乘復用為？」</p>
<p><a class="t-linehead0638a21"></a>大臣報曰：「此五百老母者，用奉 <a class="t0638a22"></a>上閻羅王，持用贖命。」</p>
<p><a class="t-linehead0638a22"></a>時，王便笑而作是說： <a class="t0638a23"></a>「此是愚人之法，命也難保，有何可剋？如有 <a class="t0638a24"></a>人墮摩竭魚口，欲求出者，實復難得。此亦 <a class="t0638a25"></a>如是，墮閻羅王邊，欲求出，實難可得。」</p>
<a class="t0638a26"></a>
<p><a class="t-linehead0638a26"></a>「此五百妓女亦用贖命。」</p>
<p><a class="t-linehead0638a26"></a>王報曰：「此亦難得。」</p>
<a class="t0638a27"></a>
<p><a class="t-linehead0638a27"></a>時大臣曰：「若此妓女不可得者，當用餘者 <a class="t0638a28"></a>贖之。」</p>
<p><a class="t-linehead0638a28"></a>王曰：「此亦難得。」</p>
<p><a class="t-linehead0638a28"></a>大臣曰：「若此不可得 <a class="t0638a29"></a>者，當用五百珍寶贖之。」</p>
<p><a class="t-linehead0638a29"></a>王報曰：「此亦難 <a class="t0638b01"></a>得。」</p>
<p><a class="t-linehead0638b01"></a>大臣曰：「此不可得者，用五百衣裳贖 <a class="t0638b02"></a>之。」</p>
<p><a class="t-linehead0638b02"></a>王曰：「此亦難得。」</p>
<p><a class="t-linehead0638b02"></a>臣曰：「若此衣裳不可得 <a class="t0638b03"></a>者，當用此五百梵志呪術，呪術取之。」</p>
<p><a class="t-linehead0638b03"></a>王 <a class="t0638b04"></a>曰：「此亦難得。」</p>
<p><a class="t-linehead0638b04"></a>大臣曰：「若此五百梵志不可 <a class="t0638b05"></a>得者，復當持此沙門高才說法，持用贖之。」</p>
<a class="t0638b06"></a>
<p><a class="t-linehead0638b06"></a>王曰：「此不可得。」</p>
<p><a class="t-linehead0638b06"></a>大臣曰：「若說法不可得者， <a class="t0638b07"></a>當集兵眾，共大戰鬪而取之。」</p>
<p><a class="t-linehead0638b07"></a>時，波斯匿王 <a class="t0638b08"></a>大笑而曰：「此是愚人之法，以墮摩竭魚口，終 <a class="t0638b09"></a>不得出。」</p>
<p><a class="t-linehead0638b09"></a>時王曰：「汝當知之，頗有生而不 <a class="t0638b10"></a>死乎？」</p>
<p><a class="t-linehead0638b10"></a>時大臣曰：「此實不可得也。」</p>
<p><a class="t-linehead0638b10"></a>時大王報 <a class="t0638b11"></a>曰：「實不可得，諸佛亦作是說，夫生有死，命 <a class="t0638b12"></a>亦難得。」</p>
<p><a class="t-linehead0638b12"></a>是時，不奢蜜跪白王曰：「是故，大王！ <a class="t0638b13"></a>甚莫愁憂，一切眾生皆歸於死。」</p>
<p><a class="t-linehead0638b13"></a>時王問曰： <a class="t0638b14"></a>「我何故愁憂？」</p>
<p><a class="t-linehead0638b14"></a>時臣白王：「王當知之，大王母 <a class="t0638b15"></a>者，今日已死。」</p>
<p><a class="t-linehead0638b15"></a>是 <span class="corr" title="[故&gt;時] cf.【麗】">時</span> ，波斯匿王聞此語已，八九 <a class="t0638b16"></a>歎息而語大臣曰：「善哉！如汝所言，乃能知 <a class="t0638b17"></a>善權方便。」</p>
<p><a class="t-linehead0638b17"></a>是時，王波斯匿還入城， <span class="corr" title="[辨&gt;辦]">辦</span> 種種香 <a class="t0638b18"></a>華，供養亡母。供養亡母已，便還駕乘至世 <a class="t0638b19"></a>尊所。到已，頭面禮足，在一面坐。</p>
<p><a class="t-linehead0638b19"></a>是時，世尊 <a class="t0638b20"></a>問曰：「大王！何故塵土坌身？」</p>
<p><a class="t-linehead0638b20"></a>王白世尊：「天母 <a class="t0638b21"></a>命終，向送至城外。今來詣世尊所，問其所 <a class="t0638b22"></a>由。然天母在時，持戒精進，恒修善法，年向 <a class="t0638b23"></a>百歲，今日已命終，故來至世尊所耳。若當 <a class="t0638b24"></a>我持象贖命可得者，亦當用象贖之；若當 <a class="t0638b25"></a>馬贖命可得者，當用馬贖之；若當車乘贖 <a class="t0638b26"></a>命可得者，便當用車乘贖之；若當金銀 <a class="t0638b27"></a>珍寶贖命可得者，當用金銀珍寶贖之； <a class="t0638b28"></a>若當以奴婢、僕從、城廓、國界，贖命可得者， <a class="t0638b29"></a>當以城廓、國界贖命；若以加尸國界人 <a class="t0638c01"></a>民贖命可得者，當以加尸人民贖之，莫 <a class="t0638c02"></a>令我天母命終。」</p>
<p><a class="t-linehead0638c02"></a>世尊告曰：「是故，大王！甚 <a class="t0638c03"></a>莫愁憂，一切眾生皆歸於死。一切變易之 <a class="t0638c04"></a>法，欲令不變易者，終不有此事。大王當 <a class="t0638c05"></a>知，人身之法猶如雪揣，要當歸壞；亦如 <a class="t0638c06"></a>土坏，同亦歸壞不可久保；亦如野馬幻化， <a class="t0638c07"></a>虛偽不真；亦如空拳，以誑小兒。是故，大 <a class="t0638c08"></a>王！莫懷愁憂，恃怙此身。大王當知，有此 <a class="t0638c09"></a>四大恐怖，來至此身，不可障護，亦不可 <a class="t0638c10"></a>以言語、呪術、藥草、符書，所可除去。云何為 <a class="t0638c11"></a>四？一者名為老，壞敗少壯，使無顏色；二者 <a class="t0638c12"></a>名病盡，壞敗無病；三者名為死盡，壞敗 <a class="t0638c13"></a>命根；四者有常之物歸於無常。是謂，大王！ <a class="t0638c14"></a>有此四法不可障護，非力所能伏也。</p>
<p><a class="t-linehead0638c14"></a>「大 <a class="t0638c15"></a>王當知，猶如四方有四大山，從四方來， <a class="t0638c16"></a>使壓眾生，非力所却。是故，大王！非牢固 <a class="t0638c17"></a>物，不可恃怙。是故，大王！當以法治化，莫 <a class="t0638c18"></a>以非法。王亦不久，當至生死之海。王亦當 <a class="t0638c19"></a>知，諸以法治化者，身壞命終，生善處天上；若 <a class="t0638c20"></a>復以非法治化者，身壞命終，生地獄中。是 <a class="t0638c21"></a>故，大王！當以法治化，莫以非法。如是，大王！ <a class="t0638c22"></a>當作是學。」</p>
<p><a class="t-linehead0638c22"></a>爾時，波斯匿王白世尊曰：「此法 <a class="t0638c23"></a>名何等？當云何奉行？」</p>
<p><a class="t-linehead0638c23"></a>世尊告曰：「此法名 <a class="t0638c24"></a>除愁憂之刺。」</p>
<p><a class="t-linehead0638c24"></a>王白佛言：「實爾，世尊！所以然 <a class="t0638c25"></a>者，我聞此法已，所有愁憂之刺，今日已 <a class="t0638c26"></a>除。然，世尊！國界事猥，欲還所在。」</p>
<p><a class="t-linehead0638c26"></a>世尊告曰： <a class="t0638c27"></a>「宜知是時。」波斯匿王即從坐起，頭面禮足， <a class="t0638c28"></a>便退而去。</p>
<p><a class="t-linehead0638c28"></a>爾時，波斯匿王聞佛所說，歡喜奉 <a class="t0638c29"></a>行。</p>
<a class="t0639a01"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
