<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea51.6">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">51.6</span> <span class="mirror-right">（六）</span>
</h1>
</div>
<p><a class="t-linehead0818a09"></a>聞如是：</p>
<p><a class="t-linehead0818a09"></a>一時，佛在舍衛國祇樹給孤獨 <a class="t0818a10"></a>園。</p>
<p><a class="t-linehead0818a10"></a>爾時，世尊告諸比丘：「寧常眠寐，不於覺 <a class="t0818a11"></a>寤之中思惟亂想，身壞命終，生於惡趣。寧 <a class="t0818a12"></a>以火燒鐵錐而烙于眼，不以視色興起 <a class="t0818a13"></a>亂想。興想比丘為識所敗；比丘已為識所 <a class="t0818a14"></a>敗，必當趣三惡道：地獄、畜生、餓鬼。</p>
<p><a class="t-linehead0818a14"></a>「今我所 <a class="t0818a15"></a>以說者何？彼人寧當睡眠，不於覺寤 <a class="t0818a16"></a>之中思惟亂想；寧以利錐刺壞其耳；不 <a class="t0818a17"></a>以聽聲興起亂想。興想比丘為識所敗，寧 <a class="t0818a18"></a>恒睡眠，不於覺寤起於亂想。</p>
<p><a class="t-linehead0818a18"></a>「寧熱鉗壞 <a class="t0818a19"></a>其鼻根，不以聞香興起亂想。興想比丘 <a class="t0818a20"></a>為識所敗；已為識所敗，便墮三惡趣：地 <a class="t0818a21"></a>獄、畜生、餓鬼。我所說者，正謂此耳。</p>
<p><a class="t-linehead0818a21"></a>「寧以利 <a class="t0818a22"></a>劍截斷其舌，不以惡言、麁語墮三惡趣：地 <a class="t0818a23"></a>獄、畜生、餓鬼。寧常睡眠，不於覺寤興起亂 <a class="t0818a24"></a>想。</p>
<p><a class="t-linehead0818a24"></a>「寧以熱銅葉纏裹其身，不共長者、居 <a class="t0818a25"></a>士、婆羅門女共相交接；設與交接言語往返 <a class="t0818a26"></a>者，必墮三惡趣：地獄、畜生、餓鬼。我所說者，正 <a class="t0818a27"></a>謂此耳。</p>
<p><a class="t-linehead0818a27"></a>「寧恒睡眠，不以覺寤意有所念， <a class="t0818a28"></a>欲壞聖眾；已壞聖眾，墮五逆罪，億千諸 <a class="t0818a29"></a>佛終不療救。夫鬪亂眾者，必當墮不救之 <a class="t0818b01"></a>罪。是故，我今說寧常睡眠，不於覺寤意有 <a class="t0818b02"></a>所念，欲壞聖眾，受無救之罪。是故，比丘！當 <a class="t0818b03"></a>將護六情，無令漏失。如是，比丘！當作是 <a class="t0818b04"></a>學。」</p>
<p><a class="t-linehead0818b04"></a>爾時，諸比丘聞佛所說，歡喜奉行。</p>
<a class="t0818b05"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
