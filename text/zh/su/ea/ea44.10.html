<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea44.10">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">44.10</span> <span class="mirror-right">（一〇）梵行</span>
</h1>
</div>
<p><a class="t-linehead0768c06"></a>聞如是：</p>
<p><a class="t-linehead0768c06"></a>一時，佛在舍衛國祇樹給孤獨 <a class="t0768c07"></a>園。</p>
<p><a class="t-linehead0768c07"></a>爾時，阿難白世尊言：「所謂善知識者，即 <a class="t0768c08"></a>是半梵行之人也，將引善道以至無為。」</p>
<p><a class="t-linehead0768c08"></a>佛 <a class="t0768c09"></a>告阿難：「勿作是言：『言善知識者，即是半 <a class="t0768c10"></a>梵行之人。』所以然者，夫善知識之人，即是 <a class="t0768c11"></a>全梵行之人，與共從事，將視好道。我亦由 <a class="t0768c12"></a>善知識成無上正真、等正覺；以成道果，度 <a class="t0768c13"></a>脫眾生不可稱計，皆悉免生、老、病、死。以此 <a class="t0768c14"></a>方便，知夫善知識之人，全梵行之人也。</p>
<a class="t0768c15"></a>
<p><a class="t-linehead0768c15"></a>「復次，阿難！若善男子、善女人與善知識共從 <a class="t0768c16"></a>事者，信根增益，聞、施、慧德皆悉備具。猶如月 <a class="t0768c17"></a>欲盛滿，光明漸增，倍於常時。此亦如是，若 <a class="t0768c18"></a>有善男子、善女人親近善知識，信、聞、念、施、慧 <a class="t0768c19"></a>皆悉增益。以此方便，知其善知識者即是全 <a class="t0768c20"></a>梵行之人也。</p>
<p><a class="t-linehead0768c20"></a>「若我昔日不與善知識從事， <a class="t0768c21"></a>終不為燈光佛所見授決也。以與善知 <a class="t0768c22"></a>識從事故，得為與提和竭羅佛所見授 <a class="t0768c23"></a>決。以此方便，知其善知識者，即是全梵行 <a class="t0768c24"></a>之人也。</p>
<p><a class="t-linehead0768c24"></a>「若當，阿難！世間無善知識者，則 <a class="t0768c25"></a>無有尊卑之敘，父母、師長、兄弟、宗親，則與 <a class="t0768c26"></a>彼猪犬之屬與共一類，造諸惡緣，種地獄 <a class="t0768c27"></a>罪緣；有善知識故，便別有父母、師長、兄弟、 <a class="t0768c28"></a>宗親。」</p>
<p><a class="t-linehead0768c28"></a>是時，世尊便說此偈：</p>
<a class="t0768c29"></a>
<blockquote class="gatha">
<p>「善知識非惡，　　親法非為食， <a class="t0769a01"></a><br>
將導於善路，　　此親最尊說。</p>
</blockquote>
<a class="t0769a02"></a>
<p><a class="t-linehead0769a02"></a>「是故，阿難！勿復更說言：『善知識者是半梵行 <a class="t0769a03"></a>之人也。』」</p>
<p><a class="t-linehead0769a03"></a>爾時，阿難從佛受教聞佛所說，歡 <a class="t0769a04"></a>喜奉行。</p>
<a class="t0769a05"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
