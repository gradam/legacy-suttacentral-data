<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea27.1">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left">Chapter 27</span> <span class="mirror-right">增壹阿含經等趣四諦品第二十七</span></p>
<h1 class="mirror-row">
<span class="mirror-left">27.1</span> <span class="mirror-right">（一）</span>
</h1>
</div>
<a class="t0643a26"></a>
<p><a class="t-linehead0643a26"></a>聞如是：</p>
<p><a class="t-linehead0643a26"></a>一時，佛在舍衛國祇樹給孤獨 <a class="t0643a27"></a>園。</p>
<p><a class="t-linehead0643a27"></a>爾時，世尊告諸比丘：「是謂，比丘！我等常 <a class="t0643a28"></a>所說法，所謂四諦，以無數方便而觀察此 <a class="t0643a29"></a>法，分別其義，廣與人演。云何為四？所謂苦 <a class="t0643b01"></a>諦之法，以無數方便而觀察此法，分別其 <a class="t0643b02"></a>義，廣與人演；以無數方便說習、盡、道諦， <a class="t0643b03"></a>而觀察此法，分別其義，廣與人演。</p>
<p><a class="t-linehead0643b03"></a>「汝等比 <a class="t0643b04"></a>丘，當親近舍利弗比丘，承事供養。所以然 <a class="t0643b05"></a>者，彼舍利弗比丘以無數方便，說此四諦， <a class="t0643b06"></a>廣與人演。當舍利弗比丘與諸眾生及四部 <a class="t0643b07"></a>眾，分別其義，廣與人演，時不可計眾生諸 <a class="t0643b08"></a>塵垢盡，得法眼淨。</p>
<p><a class="t-linehead0643b08"></a>「汝等比丘，當親近舍利 <a class="t0643b09"></a>弗、目犍連比丘，承事供養。所以然者，舍利 <a class="t0643b10"></a>弗比丘！眾生之父母，以生已長養令大者，目 <a class="t0643b11"></a>犍連比丘！所以然者，舍利弗比丘與人說 <a class="t0643b12"></a>法要，成四諦；目犍連比丘與人說法要，成 <a class="t0643b13"></a>第一義，成無漏行。汝等當親近舍利弗、目 <a class="t0643b14"></a>犍連比丘。」世尊作是語已，還入靜室。</p>
<p><a class="t-linehead0643b14"></a>世尊 <a class="t0643b15"></a>去未久，爾時舍利弗告諸比丘：「其有能得 <a class="t0643b16"></a>四諦法者，彼人快得善利。云何為四？所謂 <a class="t0643b17"></a>苦諦，以無數方便廣演其義。云何為苦諦？ <a class="t0643b18"></a>所謂生苦、老苦、病苦、死苦、憂悲惱苦、怨憎 <a class="t0643b19"></a>會苦、恩愛別苦、所求不得苦，取要言之，五 <a class="t0643b20"></a>盛陰苦，是謂苦諦。云何苦習諦？所謂愛結 <a class="t0643b21"></a>是也。云何為盡諦？所謂盡諦者，愛欲結永盡 <a class="t0643b22"></a>無餘，是謂盡諦。云何為道諦？所謂賢聖八 <a class="t0643b23"></a>品道是。正見、正治、正語、正方便、正命、正業、 <a class="t0643b24"></a>正念、正定，是謂道諦也。彼眾生快得善利， <a class="t0643b25"></a>乃能聞此四諦之法。」</p>
<p><a class="t-linehead0643b25"></a>爾時，尊者舍利弗當說 <a class="t0643b26"></a>此法，無量不可計眾生聞此法時，諸塵垢 <a class="t0643b27"></a>盡，得法眼淨。</p>
<p><a class="t-linehead0643b27"></a>「我等亦快得善利，世尊與我 <a class="t0643b28"></a>說法，安處福地。」</p>
<p><a class="t-linehead0643b28"></a>「是故，四部之眾，求於方便， <a class="t0643b29"></a>行此四諦。如是，諸比丘！當作是學。」</p>
<p><a class="t-linehead0643b29"></a>爾時，諸 <a class="t0643c01"></a>比丘聞佛所說，歡喜奉行。</p>
<a class="t0643c02"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
