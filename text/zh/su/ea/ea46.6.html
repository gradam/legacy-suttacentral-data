<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea46.6">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">46.6</span> <span class="mirror-right">（六）十念</span>
</h1>
</div>
<p><a class="t-linehead0777a15"></a>聞如是：</p>
<p><a class="t-linehead0777a15"></a>一時，佛在舍衛國祇樹給孤獨 <a class="t0777a16"></a>園。</p>
<p><a class="t-linehead0777a16"></a>爾時，世尊告諸比丘：「親近國家有十非 <a class="t0777a17"></a>法。云何為十？於是國家起謀害心欲殺 <a class="t0777a18"></a>國王，緣此陰謀，王致命終。彼人民類便作 <a class="t0777a19"></a>是念：『此沙門、道士數來往返，此必是沙門所 <a class="t0777a20"></a>為。』是謂初非法親國之難。</p>
<p><a class="t-linehead0777a20"></a>「復次，大臣叛逆為 <a class="t0777a21"></a>王所收，皆取害之。是時，人民便作是念：『此 <a class="t0777a22"></a>沙門、道士數來往返，此必是沙門所為。』是謂 <a class="t0777a23"></a>第二非法入國之難。</p>
<p><a class="t-linehead0777a23"></a>「復次，國家亡失財寶。 <a class="t0777a24"></a>時，收藏人復生此念：『今此寶物我恒守護，更 <a class="t0777a25"></a>無餘人來入此者，必沙門取之。』是謂沙門 <a class="t0777a26"></a>第三非法入國之難。</p>
<p><a class="t-linehead0777a26"></a>「復次，國王女年在盛 <a class="t0777a27"></a>時，猶未出適，身便懷妊。是時，人民作是 <a class="t0777a28"></a>念：『此中更無餘人往返，必沙門所為。』是謂 <a class="t0777a29"></a>第四非法親國之難。</p>
<p><a class="t-linehead0777a29"></a>「復次，國王身抱重患， <a class="t0777b01"></a>中他人藥。是時，人民復作是念：『其中更無 <a class="t0777b02"></a>餘人，此必是沙門所為。』是謂第五非法親國 <a class="t0777b03"></a>之難。</p>
<p><a class="t-linehead0777b03"></a>「復次，國王、大臣各共競諍，共相傷害。 <a class="t0777b04"></a>是時，人民便作是念：『此諸大臣本共和合，今 <a class="t0777b05"></a>共競諍，此非餘人所為，必是沙門、道士。』是 <a class="t0777b06"></a>謂第六非法親國之難。</p>
<p><a class="t-linehead0777b06"></a>「復次，二國共鬪，各 <a class="t0777b07"></a>爭勝餘，人民便作是念：『此沙門、道士數來 <a class="t0777b08"></a>在內，必是沙門所為。』是謂第七非法親國 <a class="t0777b09"></a>之難。</p>
<p><a class="t-linehead0777b09"></a>「復次，國王本好惠施，與民分財，後便 <a class="t0777b10"></a>悋悔，不肯惠施。是時，人民各生斯念：『我等國 <a class="t0777b11"></a>主本喜惠施，今復慳貪無惠施心，此必沙門 <a class="t0777b12"></a>所為。』是謂第八非法親國之難。</p>
<p><a class="t-linehead0777b12"></a>「復次，國王恒 <a class="t0777b13"></a>以正法，取民財物，後復非法取民財寶。是 <a class="t0777b14"></a>時，人民各生斯意：『我等國主本以法取民 <a class="t0777b15"></a>財寶，今復以非法取民財寶，此必沙門所 <a class="t0777b16"></a>為。』是謂第九非法親國之難。</p>
<p><a class="t-linehead0777b16"></a>「復次，國土人 <a class="t0777b17"></a>民普得疫病，皆由宿緣。是時，人民各生斯 <a class="t0777b18"></a>念：『我等昔日無復疾病，今各得患，死者盈 <a class="t0777b19"></a>路，必是沙門呪術所致。』是謂第十非法親 <a class="t0777b20"></a>國之難。</p>
<p><a class="t-linehead0777b20"></a>「是謂，比丘！十非法入國之難。是故， <a class="t0777b21"></a>比丘！莫復生心親近國家。如是，比丘！當 <a class="t0777b22"></a>作是學。」</p>
<p><a class="t-linehead0777b22"></a>爾時，諸比丘聞佛所說，歡喜奉 <a class="t0777b23"></a>行。</p>
<a class="t0777b24"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
