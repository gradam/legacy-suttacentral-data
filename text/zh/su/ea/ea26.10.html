<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea26.10">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">26.10</span> <span class="mirror-right">（一〇）婆迦梨</span>
</h1>
</div>
<p><a class="t-linehead" id="t-linehead0642b29"></a>聞如是：</p>
<p>一時，佛在舍衛國祇樹給孤獨 <a class="t" id="t0642c01"></a>園。</p>
<p><a class="t-linehead" id="t-linehead0642c01"></a>爾時，尊者婆迦梨身得重患，臥在大小便 <a class="t" id="t0642c02"></a>上，意欲自刀殺，無此勢可自坐起。是時，尊 <a class="t" id="t0642c03"></a>者婆迦梨告侍者：「汝今可持刀來，吾欲自 <a class="t" id="t0642c04"></a>殺。所以然者，如今日釋迦文佛弟子之中， <a class="t" id="t0642c05"></a>信解脫者無出我上，然我今日有漏心不解 <a class="t" id="t0642c06"></a>脫。所以然者，然如來弟子遇苦惱時，亦 <a class="t" id="t0642c07"></a>復求刀自殺。我今用此命為？不能從此 <a class="t" id="t0642c08"></a>岸至彼岸。」</p>
<p><a class="t-linehead" id="t-linehead0642c08"></a>是時，婆迦梨弟子出家未久，未 <a class="t" id="t0642c09"></a>知今世、後世，不知從此岸至彼岸，亦復 <a class="t" id="t0642c10"></a>不知死此生彼，便授刀與之。時，婆迦梨手 <a class="t" id="t0642c11"></a>執刀已，以信堅固，持刀自刺。</p>
<p><a class="t-linehead" id="t-linehead0642c11"></a>是時，婆迦梨 <a class="t" id="t0642c12"></a>以刀自刺，而作是念：「釋迦文佛弟子之中， <a class="t" id="t0642c13"></a>所作非法，得惡利不得善利，於如來法 <a class="t" id="t0642c14"></a>中，不得受證而取命終。」是時，尊者婆迦梨 <a class="t" id="t0642c15"></a>便思惟是五盛陰：是謂此色，是謂色習，是 <a class="t" id="t0642c16"></a>謂色滅盡；是謂痛、想、行、識，是謂痛、想、行、識集， <a class="t" id="t0642c17"></a>是謂痛、想、行、識、滅盡。彼於此五盛陰熟思惟 <a class="t" id="t0642c18"></a>之，諸有生法皆是死法。知此已，便於有漏 <a class="t" id="t0642c19"></a>心得解脫。爾時，尊者婆迦梨於無餘涅槃界 <a class="t" id="t0642c20"></a>而般涅槃。</p>
<p><a class="t-linehead" id="t-linehead0642c20"></a>爾時，世尊以天耳聽聞尊者婆迦 <a class="t" id="t0642c21"></a>梨求刀自殺。爾時，世尊告阿難：「諸比丘在 <a class="t" id="t0642c22"></a>舍衛城者，盡集一處，吾欲所勅。」</p>
<p><a class="t-linehead" id="t-linehead0642c22"></a>是時，尊者 <a class="t" id="t0642c23"></a>阿難受世尊教，即集諸比丘，在普集講堂， <a class="t" id="t0642c24"></a>還白世尊曰：「今日比丘已集一處。」</p>
<p><a class="t-linehead" id="t-linehead0642c24"></a>是時，世 <a class="t" id="t0642c25"></a>尊將比丘僧，前後圍遶，至彼婆迦梨比丘 <a class="t" id="t0642c26"></a>精舍。當於爾時，弊魔波旬欲得知尊者婆 <a class="t" id="t0642c27"></a>迦梨神識所在，為在何處？為在人耶？為非 <a class="t" id="t0642c28"></a>人耶？天、龍、鬼神、乾沓惒、阿須倫、迦留羅、摩 <a class="t" id="t0642c29"></a>休勒、閱叉？今此神識竟為所在，在何處生遊？ <a class="t" id="t0643a01"></a>不見東西南北，四維上下，皆悉周遍而不 <a class="t" id="t0643a02"></a>知神識之處。是時，魔波旬身體疲極，莫知 <a class="t" id="t0643a03"></a>所在。</p>
<p><a class="t-linehead" id="t-linehead0643a03"></a>爾時，世尊將比丘僧，前後圍遶，至彼精 <a class="t" id="t0643a04"></a>舍。爾時，世尊觀魔波旬欲得知神識所在。 <a class="t" id="t0643a05"></a>世尊告諸比丘：「汝等頗聞此精舍之中有大 <a class="t" id="t0643a06"></a>聲乎？又 <span class="corr" title="[在&gt;有] cf.【麗】">有</span> 光怪？」</p>
<p><a class="t-linehead" id="t-linehead0643a06"></a>諸比丘對曰：「如是。世尊！我 <a class="t" id="t0643a07"></a>等已見。」</p>
<p><a class="t-linehead" id="t-linehead0643a07"></a>世尊告曰：「此弊魔波旬，欲得知婆 <a class="t" id="t0643a08"></a>迦梨神識所在。」</p>
<p><a class="t-linehead" id="t-linehead0643a08"></a>是時，尊者阿難白世尊曰：「唯 <a class="t" id="t0643a09"></a>願世尊說婆迦梨比丘神識為何所在？」</p>
<p><a class="t-linehead" id="t-linehead0643a09"></a>世 <a class="t" id="t0643a10"></a>尊告曰：「婆迦梨比丘神識永無所著。彼族姓 <a class="t" id="t0643a11"></a>子以般涅槃，當作如是持。」</p>
<p><a class="t-linehead" id="t-linehead0643a11"></a>是時，尊者阿難 <a class="t" id="t0643a12"></a>白世尊曰：「此婆迦梨比丘何日得此四諦？」</p>
<a class="t" id="t0643a13"></a>
<p><a class="t-linehead" id="t-linehead0643a13"></a>世尊告曰：「今日之中得此四諦。」</p>
<p><a class="t-linehead" id="t-linehead0643a13"></a>阿難白佛： <a class="t" id="t0643a14"></a>「此比丘抱病經久，本是凡人。」</p>
<p><a class="t-linehead" id="t-linehead0643a14"></a>世尊告曰：「如 <a class="t" id="t0643a15"></a>是，阿難！如汝所言，但彼比丘 <span class="corr" title="[嫌&gt;謙] cf.【麗】">謙</span> 苦甚久，諸 <a class="t" id="t0643a16"></a>有釋迦文佛弟子之中，信解脫者此人最勝， <a class="t" id="t0643a17"></a>然有漏心未得解脫：『我今可求刀自刺。』是 <a class="t" id="t0643a18"></a>時，彼比丘臨自刺時，即思惟如來功德；捨 <a class="t" id="t0643a19"></a>壽之日，思惟五盛陰：是謂此色習、此色滅 <a class="t" id="t0643a20"></a>盡。爾時，彼比丘思惟此已，諸有習之法皆 <a class="t" id="t0643a21"></a>悉滅盡，此比丘已般涅槃。」</p>
<p><a class="t-linehead" id="t-linehead0643a21"></a>爾時，阿難聞佛 <a class="t" id="t0643a22"></a>所說，歡喜奉行。</p>
<a class="t" id="t0643a23"></a>
<blockquote class="gatha">
<p>四意斷之法　　四闇、老耄法 <a class="t" id="t0643a24"></a><br>
阿夷、法本末　　舍利、婆迦梨</p>
</blockquote>
<a class="t" id="t0643a25"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
