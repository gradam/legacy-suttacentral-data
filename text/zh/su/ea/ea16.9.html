<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea16.9">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">16.9</span> <span class="mirror-right">（九）思惟</span>
</h1>
</div>
<p><a class="t-linehead" id="t-linehead0580c09"></a>聞如是：</p>
<p>一時，佛在舍衛國祇樹給孤獨 <a class="t" id="t0580c10"></a>園。</p>
<p><a class="t-linehead" id="t-linehead0580c10"></a>爾時，尊者阿那律在拘尸那竭國本所生 <a class="t" id="t0580c11"></a>處。爾時，釋、梵、四天王及五百天人，并二十八 <a class="t" id="t0580c12"></a>大鬼神王，便往至尊者阿那律所。到已，頭 <a class="t" id="t0580c13"></a>面禮足，在一面住。復以此偈歎阿那律 <a class="t" id="t0580c14"></a>曰：</p>
<a class="t" id="t0580c15"></a>
<blockquote class="gatha">
<p>「歸命人中上，　　眾人所敬奉； <a class="t" id="t0580c16"></a><br>
我等今不知，　　為依何等禪？」</p>
</blockquote>
<a class="t" id="t0580c17"></a>
<p><a class="t-linehead" id="t-linehead0580c17"></a>爾時，有梵志名曰闍拔吒，是梵摩喻弟子。 <a class="t" id="t0580c18"></a>復至尊者阿那律所，頭面禮足，在一面坐。 <a class="t" id="t0580c19"></a>爾時，彼梵志問阿那律曰：「我昔在王宮生， <a class="t" id="t0580c20"></a>未曾聞此自然之香，為有何人來至此間， <a class="t" id="t0580c21"></a>為是天、龍、鬼神、人、非人乎？」</p>
<p><a class="t-linehead" id="t-linehead0580c21"></a>爾時，阿那律報梵 <a class="t" id="t0580c22"></a>志曰：「向者釋、梵、四天王及五百天人，并二十 <a class="t" id="t0580c23"></a>八大鬼神王，來至我所，頭面禮足，在一面 <a class="t" id="t0580c24"></a>住。復以此偈而歎我曰：</p>
<a class="t" id="t0580c25"></a>
<blockquote class="gatha">
<p>「『自歸人中上，　　眾人所敬奉； <a class="t" id="t0580c26"></a><br>
　我等今不知，　　為依何等禪？』」</p>
</blockquote>
<a class="t" id="t0580c27"></a>
<p><a class="t-linehead" id="t-linehead0580c27"></a>梵志問曰：「以何等故，我今不見其形？釋、梵、 <a class="t" id="t0580c28"></a>四天王為何所在？」</p>
<p><a class="t-linehead" id="t-linehead0580c28"></a>阿那律報曰：「以汝無有 <a class="t" id="t0580c29"></a>天眼故也，是故不見釋、梵、四天王及五 <a class="t" id="t0581a01"></a>百天人，及二十八大鬼神王。」</p>
<p><a class="t-linehead" id="t-linehead0581a01"></a>梵志問曰：「設我 <a class="t" id="t0581a02"></a>能得天眼者，見此釋、梵、四天王及二十八 <a class="t" id="t0581a03"></a>大鬼神王耶？」</p>
<p><a class="t-linehead" id="t-linehead0581a03"></a>阿那律報曰：「設當得天眼者， <a class="t" id="t0581a04"></a>便能見釋、梵、四天王及五百天人，并二十八 <a class="t" id="t0581a05"></a>大鬼神王。然復，梵志！此天眼者何足為奇！ <a class="t" id="t0581a06"></a>有梵天名曰千眼，彼見此千世界，如有 <a class="t" id="t0581a07"></a>眼之士，自手掌中觀其寶冠。此梵天亦如 <a class="t" id="t0581a08"></a>是，見此千世界無有罣礙，然此梵天不自 <a class="t" id="t0581a09"></a>見身所著衣服。」</p>
<p><a class="t-linehead" id="t-linehead0581a09"></a>梵志問曰：「何以故？千眼 <a class="t" id="t0581a10"></a>梵天不自見形所著服飾？」</p>
<p><a class="t-linehead" id="t-linehead0581a10"></a>阿那律曰：「以其 <a class="t" id="t0581a11"></a>彼天無有無上智慧眼故，故不自見己 <a class="t" id="t0581a12"></a>身所著服飾。」</p>
<p><a class="t-linehead" id="t-linehead0581a12"></a>梵志問曰：「設我得無上智慧 <a class="t" id="t0581a13"></a>眼者，見此身所著服飾不耶？」</p>
<p><a class="t-linehead" id="t-linehead0581a13"></a>阿那律曰：「若 <a class="t" id="t0581a14"></a>能得無上智慧眼者，則能見己形所著服 <a class="t" id="t0581a15"></a>飾。」</p>
<p><a class="t-linehead" id="t-linehead0581a15"></a>梵志問曰：「願尊與我說極妙之法，使得 <a class="t" id="t0581a16"></a>無上智慧之眼。」</p>
<p><a class="t-linehead" id="t-linehead0581a16"></a>阿那律曰：「汝有戒耶？」</p>
<p><a class="t-linehead" id="t-linehead0581a16"></a>梵志問 <a class="t" id="t0581a17"></a>曰：「云何名之為戒？」</p>
<p><a class="t-linehead" id="t-linehead0581a17"></a>阿那律曰：「不作眾惡， <a class="t" id="t0581a18"></a>不犯非法。」</p>
<p><a class="t-linehead" id="t-linehead0581a18"></a>梵志報曰：「如此戒者，我堪奉 <a class="t" id="t0581a19"></a>持如此之戒。」</p>
<p><a class="t-linehead" id="t-linehead0581a19"></a>阿那律曰：「汝今，梵志！當持禁 <a class="t" id="t0581a20"></a>戒，無失毫釐，亦當除去憍慢之結，莫計 <a class="t" id="t0581a21"></a>吾我染著之想。」</p>
<p><a class="t-linehead" id="t-linehead0581a21"></a>時，梵志復問阿那律曰：「何 <a class="t" id="t0581a22"></a>者是吾？何者是我？何者是憍慢結？」</p>
<p><a class="t-linehead" id="t-linehead0581a22"></a>阿那律曰： <a class="t" id="t0581a23"></a>「吾者是神識也，我者是形體之具也。於中起 <a class="t" id="t0581a24"></a>識生吾、我者，是名為憍慢結也。是故，梵 <a class="t" id="t0581a25"></a>志！當求方便，除此諸結。如是，梵志！當作 <a class="t" id="t0581a26"></a>是學。」</p>
<p><a class="t-linehead" id="t-linehead0581a26"></a>梵志即從座起，禮阿那律足，遶三匝 <a class="t" id="t0581a27"></a>而去。未至所在，於中道思惟此義，諸塵 <a class="t" id="t0581a28"></a>垢盡，得法眼淨。</p>
<p><a class="t-linehead" id="t-linehead0581a28"></a>爾時，有天昔與此梵志親 <a class="t" id="t0581a29"></a>友，知識梵志心中所得諸塵垢盡，得法眼 <a class="t" id="t0581b01"></a>淨。爾時，彼天復往至尊者阿那律所，頭面 <a class="t" id="t0581b02"></a>禮足，在一面住。即以此偈歎阿那律曰：</p>
<a class="t" id="t0581b03"></a>
<blockquote class="gatha">
<p>「梵志未至家，　　中道得道跡； <a class="t" id="t0581b04"></a><br>
垢盡法眼淨，　　無疑無猶豫。」</p>
</blockquote>
<a class="t" id="t0581b05"></a>
<p><a class="t-linehead" id="t-linehead0581b05"></a>爾時，尊者阿那律復以偈告天曰：</p>
<a class="t" id="t0581b06"></a>
<blockquote class="gatha">
<p>「我先觀彼心，　　中間應道跡； <a class="t" id="t0581b07"></a><br>
彼人迦葉佛，　　曾聞此法教。」</p>
</blockquote>
<a class="t" id="t0581b08"></a>
<p><a class="t-linehead" id="t-linehead0581b08"></a>爾時，尊者阿那律即其時離彼處，在人間 <a class="t" id="t0581b09"></a>遊，漸漸至舍衛國，到世尊所，頭面禮足，在 <a class="t" id="t0581b10"></a>一面住。爾時，世尊具以法語告阿那律，阿 <a class="t" id="t0581b11"></a>那律受佛教已，便從坐起，頭面禮足，便 <a class="t" id="t0581b12"></a>退而去。</p>
<p><a class="t-linehead" id="t-linehead0581b12"></a>爾時，世尊告諸比丘：「我聲聞中弟 <a class="t" id="t0581b13"></a>子，得天眼第一者，所謂阿那律比丘是。」</p>
<p><a class="t-linehead" id="t-linehead0581b13"></a>爾 <a class="t" id="t0581b14"></a>時，諸比丘聞佛所說，歡喜奉行。</p>
<a class="t" id="t0581b15"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
