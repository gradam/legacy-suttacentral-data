<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea21.3">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">21.3</span> <span class="mirror-right">（三）</span>
</h1>
</div>
<p><a class="t-linehead0602c16"></a>聞如是：</p>
<p><a class="t-linehead0602c16"></a>一時，佛在舍衛國祇樹給孤獨 <a class="t0602c17"></a>園。</p>
<p><a class="t-linehead0602c17"></a>爾時，世尊告諸比丘：「有三因緣，識來受 <a class="t0602c18"></a>胎。云何為三？於是，比丘！母有欲意，父母共 <a class="t0602c19"></a>集一處，與共止宿，然復外識未應來趣，便 <a class="t0602c20"></a>不成胎。若復欲識來趣，父母不集，則非 <a class="t0602c21"></a>成胎。若復母人無欲，父母共集一處，爾時 <a class="t0602c22"></a>父欲意盛，母不大慇懃，則非成胎。若復 <a class="t0602c23"></a>父母集在一處，母欲熾盛，父不大慇懃，則 <a class="t0602c24"></a>非成胎。</p>
<p><a class="t-linehead0602c24"></a>「若復父母集在一處，父有風病，母 <a class="t0602c25"></a>有冷病，則不成胎。若復父母集在一處，母 <a class="t0602c26"></a>有風病，父有冷病，則非成胎。若復有時 <a class="t0602c27"></a>父母集在一處，父身水氣偏多，母無此患，則 <a class="t0602c28"></a>非成胎。</p>
<p><a class="t-linehead0602c28"></a>「若復有時父母集在一處，父相 <a class="t0602c29"></a>有子，母相無子，則不成胎。若有時父母 <a class="t0603a01"></a>集在一處，母相有子，父相無子，則不成胎。 <a class="t0603a02"></a>若復有時父母俱相無子，則非成胎。</p>
<p><a class="t-linehead0603a02"></a>「若 <a class="t0603a03"></a>復有時識神趣胎，父行不在，則非成胎。若 <a class="t0603a04"></a>復有時父母應集一處，然母遠行不在，則 <a class="t0603a05"></a>不成胎。若復有時父母應集一處，然父 <a class="t0603a06"></a>身遇重患，時識神來趣，則非成胎。若復 <a class="t0603a07"></a>有時父母應集一處，識神來趣，然母身得 <a class="t0603a08"></a>重患，則非成胎。若復有時父母應集一 <a class="t0603a09"></a>處，識神來趣，然復父母身俱得疾病，則非 <a class="t0603a10"></a>成胎。</p>
<p><a class="t-linehead0603a10"></a>「若復，比丘！父母集在一處，父母無患， <a class="t0603a11"></a>識神來趣，然復父母俱相有兒，此則成胎。 <a class="t0603a12"></a>是謂有此三因緣而來受胎。是故，比丘， <a class="t0603a13"></a>當求方便，斷三因緣。如是，諸比丘！當作是 <a class="t0603a14"></a>學。」</p>
<p><a class="t-linehead0603a14"></a>爾時，諸比丘聞佛所說，歡喜奉行。</p>
<a class="t0603a15"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
