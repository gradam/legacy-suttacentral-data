<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea44.3">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">44.3</span> <span class="mirror-right">（三）</span>
</h1>
</div>
<p><a class="t-linehead0765a23"></a>聞如是：</p>
<p><a class="t-linehead0765a23"></a>一時，佛在舍衛國祇樹給孤獨 <a class="t0765a24"></a>園。</p>
<p><a class="t-linehead0765a24"></a>爾時，世尊告諸比丘：「為成就九法。云何 <a class="t0765a25"></a>為九？強顏、耐辱、貪心、慳著、心念不捨離、健 <a class="t0765a26"></a>忘、少睡、隱匿婬泆、亦無返復為九。是 <a class="t0765a27"></a>謂，比丘！為成就此九法。惡比丘亦復成就 <a class="t0765a28"></a>九法。云何為九？於是，惡比丘強顏、耐辱、貪 <a class="t0765a29"></a>心、慳著、健忘、少睡、婬泆靜匿、亦無返 <a class="t0765b01"></a>復、念不捨離為九。</p>
<p><a class="t-linehead0765b01"></a>「云何惡比丘強顏？於 <a class="t0765b02"></a>是，惡比丘不應求者而求之，違沙門之行。 <a class="t0765b03"></a>如是比丘名為強顏。</p>
<p><a class="t-linehead0765b03"></a>「云何惡比丘耐辱？於 <a class="t0765b04"></a>是，惡比丘在諸賢善比丘所，自稱歎說，毀 <a class="t0765b05"></a>呰他人。如是比丘名為耐辱。</p>
<p><a class="t-linehead0765b05"></a>「云何比丘生 <a class="t0765b06"></a>貪心？於是，比丘見他財物皆生貪心，此名 <a class="t0765b07"></a>為貪也。</p>
<p><a class="t-linehead0765b07"></a>「云何比丘慳著？於是，比丘所得衣 <a class="t0765b08"></a>鉢不與人共，恒自藏舉。如是名為慳著。</p>
<p><a class="t-linehead0765b08"></a>「云 <a class="t0765b09"></a>何比丘健忘？於是，惡比丘恒多漏失妙善之 <a class="t0765b10"></a>言，亦不思惟方便，論說國事兵戰之法。如 <a class="t0765b11"></a>是惡比丘成就此健忘。</p>
<p><a class="t-linehead0765b11"></a>「云何惡比丘少於睡 <a class="t0765b12"></a>眠？於是，惡比丘所應思惟法而不思惟，如 <a class="t0765b13"></a>是惡比丘少於睡眠。</p>
<p><a class="t-linehead0765b13"></a>「云何惡比丘匿處淫 <a class="t0765b14"></a>泆？於是，惡比丘所為隱匿，不向人說。『我 <a class="t0765b15"></a>今行婬勿令人知。』如是比丘所隱匿 <a class="t0765b16"></a>淫泆。</p>
<p><a class="t-linehead0765b16"></a>「云何惡比丘無返復？於是，惡比丘 <a class="t0765b17"></a>無恭敬之心，不奉事師長、尊貴重之人。 <a class="t0765b18"></a>如是惡比丘無有返復。</p>
<p><a class="t-linehead0765b18"></a>「若惡比丘成就此 <a class="t0765b19"></a>九法，念不捨離者，終不成道果。是故，比丘！ <a class="t0765b20"></a>諸惡之法念當捨之。如是，比丘！當作是 <a class="t0765b21"></a>學。」</p>
<p><a class="t-linehead0765b21"></a>爾時，諸比丘聞佛所說，歡喜奉行。</p>
<a class="t0765b22"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
