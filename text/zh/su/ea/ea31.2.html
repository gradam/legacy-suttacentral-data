<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea31.2">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">31.2</span> <span class="mirror-right">（二）</span>
</h1>
</div>
<p><a class="t-linehead0667a04"></a>聞如是：</p>
<p><a class="t-linehead0667a04"></a>一時，佛在拘深瞿師園中，過 <a class="t0667a05"></a>去四佛所居之處。</p>
<p><a class="t-linehead0667a05"></a>爾時，王優填及五百女人、 <a class="t0667a06"></a>舍彌夫人等，欲詣園觀遊戲。當於爾時，舍 <a class="t0667a07"></a>衛城中有一比丘，便作是念：「與世尊別久， <a class="t0667a08"></a>欲往禮敬、承受、問訊。」爾時，彼比丘到時，著衣 <a class="t0667a09"></a>持鉢，入舍衛城乞食。食後，除去衣鉢坐具， <a class="t0667a10"></a>又以神足飛在虛空，往詣拘深園中。爾時， <a class="t0667a11"></a>彼比丘還捨神足，往詣林中，在一閑靜之 <a class="t0667a12"></a>處，結加趺坐，正身正意，繫念在前。</p>
<p><a class="t-linehead0667a12"></a>爾時，舍 <a class="t0667a13"></a>彌夫人將五百女人等，往到此林。是時，舍 <a class="t0667a14"></a>彌夫人遙見比丘以道神足在樹下坐， <a class="t0667a15"></a>見已，往至比丘前，頭面禮足，在前叉手而住， <a class="t0667a16"></a>及五百夫人皆悉頭面禮足，亦復叉手而圍 <a class="t0667a17"></a>遶之。</p>
<p><a class="t-linehead0667a17"></a>爾時，優填王遙見五百女人叉手，遶此 <a class="t0667a18"></a>比丘而住，見已，便作是念：「此中必當有群 <a class="t0667a19"></a>鹿。若當有雜獸，必然不疑。」爾時，王乘馬 <a class="t0667a20"></a>急走，往詣女人聚中。</p>
<p><a class="t-linehead0667a20"></a>是時，舍彌夫人遙見王 <a class="t0667a21"></a>來，便作是念：「此優填王極為凶惡備，能 <a class="t0667a22"></a>取此比丘害之。」是時，夫人舉右手白王曰： <a class="t0667a23"></a>「大王當知，此是比丘，勿復驚怖。」</p>
<p><a class="t-linehead0667a23"></a>是時，王即 <a class="t0667a24"></a>下馬捨弓，來至比丘所，謂比丘言：「比丘！ <a class="t0667a25"></a>與我說法。」</p>
<p><a class="t-linehead0667a25"></a>是時，彼比丘即舉眼仰觀王，默 <a class="t0667a26"></a>然不語。</p>
<p><a class="t-linehead0667a26"></a>爾時，王復語比丘曰：「速與我說法。」</p>
<a class="t0667a27"></a>
<p><a class="t-linehead0667a27"></a>爾時，比丘復舉眼仰觀王已，默然不語。</p>
<p><a class="t-linehead0667a27"></a>是 <a class="t0667a28"></a>時，王復作是念：「我今可問禪中間事，若當 <a class="t0667a29"></a>與我說者，當供養之，盡其形壽，施與衣被、 <a class="t0667b01"></a>飲食、床敷臥具、病瘦醫藥；設不與我說者，當 <a class="t0667b02"></a>取殺之！」爾時，王復語比丘言：「比丘！與我說 <a class="t0667b03"></a>法。」爾時，彼比丘亦默然不對。</p>
<p><a class="t-linehead0667b03"></a>爾時，樹神即 <a class="t0667b04"></a>知其心，便遙化作鹿群，欲亂王耳目，使 <a class="t0667b05"></a>起異想。是時，王遙見鹿已，便作是念：「今且 <a class="t0667b06"></a>捨此沙門！沙門竟當何所至湊！」即乘馬往 <a class="t0667b07"></a>射群鹿。</p>
<p><a class="t-linehead0667b07"></a>是時，夫人白道人曰：「比丘！今為所 <a class="t0667b08"></a>詣？」</p>
<p><a class="t-linehead0667b08"></a>比丘曰：「欲至四佛住處往 <span class="corr" title="[觀&gt;覲]">覲</span> 世尊！」</p>
<p><a class="t-linehead0667b08"></a>夫人 <a class="t0667b09"></a>白言：「比丘！今正是時，速往所在，勿復住此， <a class="t0667b10"></a>為王所害者，罪王甚重。」</p>
<p><a class="t-linehead0667b10"></a>是時，彼比丘即從 <a class="t0667b11"></a>坐起，收攝衣鉢，飛在虛空，遠逝而去。是時， <a class="t0667b12"></a>夫人見道人在虛空中高飛而去，便遙語 <a class="t0667b13"></a>王曰：「唯願大王觀此比丘有大神足，今在 <a class="t0667b14"></a>虛空踊沒自在。今此比丘尚有此力，何況 <a class="t0667b15"></a>釋迦文佛而可及乎？」</p>
<p><a class="t-linehead0667b15"></a>是時，彼比丘到瞿師園 <a class="t0667b16"></a>中，還捨神足，以常凡法至世尊所，頭面禮 <a class="t0667b17"></a>足，在一面坐。爾時，世尊問比丘曰：「云何，比 <a class="t0667b18"></a>丘！在舍衛城勞於夏坐乎？隨時乞食不亦 <a class="t0667b19"></a>惓耶？」</p>
<p><a class="t-linehead0667b19"></a>比丘曰：「我在舍衛城實無所惓。」</p>
<a class="t0667b20"></a>
<p><a class="t-linehead0667b20"></a>佛語比丘：「今日何故來至此間？」</p>
<p><a class="t-linehead0667b20"></a>比丘白佛： <a class="t0667b21"></a>「故來覲尊，問訊起居。」</p>
<p><a class="t-linehead0667b21"></a>世尊告曰：「汝今見我 <a class="t0667b22"></a>及見此四佛住處耶？汝今得脫王手甚 <a class="t0667b23"></a>為大奇，汝何為不與王說法？又復優填王 <a class="t0667b24"></a>作是言：『比丘！今當為我說法。汝今何故不 <a class="t0667b25"></a>為我說法？』若當比丘與王說法者，優填 <a class="t0667b26"></a>王極懷歡喜，已有歡喜，盡其形壽供養 <a class="t0667b27"></a>衣被、飲食、床敷臥具、病瘦醫藥。」</p>
<p><a class="t-linehead0667b27"></a>是時，比丘白 <a class="t0667b28"></a>佛言：「時，王欲問禪中間事，是故不報此義 <a class="t0667b29"></a>耳。」</p>
<p><a class="t-linehead0667b29"></a>世尊告曰：「汝比丘！何故不與王說禪中 <a class="t0667c01"></a>間事？」</p>
<p><a class="t-linehead0667c01"></a>比丘報曰：「優填王用此禪為？本懷凶 <a class="t0667c02"></a>暴無有慈心，殺害眾生不可稱計，與欲 <a class="t0667c03"></a>相應，三毒熾盛，沒在深淵，不覩正法，習 <a class="t0667c04"></a>惑無知，諸惡普集，行於憍慢，依王力勢，貪 <a class="t0667c05"></a>著財寶，輕慢世人，盲無有眼，此人復用禪 <a class="t0667c06"></a>為？夫禪定法，諸法中妙，難可覺知，無有形 <a class="t0667c07"></a>相，非心所測，此非常人所及，乃是智者所 <a class="t0667c08"></a>知。以是之故，不與王說法。」</p>
<p><a class="t-linehead0667c08"></a>是時，世尊告曰： <a class="t0667c09"></a>「若有朽故之衣，要須浣之乃淨。極盛欲心， <a class="t0667c10"></a>要當觀不淨之想，然後乃除。若瞋恚盛者， <a class="t0667c11"></a>以慈心除之。愚癡之闇，以十二緣法然後 <a class="t0667c12"></a>除盡。比丘！何故不與優填王說法？設當與 <a class="t0667c13"></a>說法者，王極歡喜，正使極盛之火猶可滅之， <a class="t0667c14"></a>何況人哉？」爾時，彼比丘默然不語。</p>
<p><a class="t-linehead0667c14"></a>爾時，佛 <a class="t0667c15"></a>告比丘：「如來處世，甚奇！甚特！設天、龍、鬼神、乾 <a class="t0667c16"></a>沓惒問如來義者，吾當與說之；若使國王、 <a class="t0667c17"></a>大臣、人民之類問如來義者，亦當與說之； <a class="t0667c18"></a>若剎利四姓來問義者，亦當與說之。所 <a class="t0667c19"></a>以然者，今日如來得四無所畏，說法無有 <a class="t0667c20"></a>怯弱；亦得四禪，於中自在，兼得四神足，不 <a class="t0667c21"></a>可稱計，行四等心，是故如來說法無有怯 <a class="t0667c22"></a>弱，非羅漢、辟支佛所能及也；是故如來說 <a class="t0667c23"></a>法亦無有難。汝今，諸比丘！當求方便，行四 <a class="t0667c24"></a>等心，慈、悲、喜、護。如是，諸比丘！當作是學。</p>
<p><a class="t-linehead0667c24"></a>「所 <span class="corr" title="[&gt;以]">以</span> <a class="t0667c25"></a>然者，若比丘所為眾生善知識遇，及一切 <a class="t0667c26"></a>父母知親，盡當以四事教令知法。云何為 <a class="t0667c27"></a>四？一者當恭敬於佛，是時如來者，至真、等 <a class="t0667c28"></a>正覺、明行成為、善逝、世間解、無上士、道法御、天 <a class="t0667c29"></a>人師，號佛、眾祐，度人無量。當求於法，修行 <a class="t0668a01"></a>正真之法，除穢惡之行，此是智者之所修 <a class="t0668a02"></a>行。復當方便供養眾僧，如來眾者，恒共和 <a class="t0668a03"></a>合，無有諍訟，法成就、戒成就、三昧成就、智 <a class="t0668a04"></a>慧成就、解脫成就、解脫知見成就。所謂四 <a class="t0668a05"></a>雙八輩、十二賢士，此是如來聖眾，可尊、可 <a class="t0668a06"></a>貴，世間無上福田。復當勸助使行賢聖法、 <a class="t0668a07"></a>律，無染無污，寂靜無為。若有比丘欲行道 <a class="t0668a08"></a>者，普共行此四事之法。所以然者，法之 <a class="t0668a09"></a>供養三尊，最尊、最上，無能及者。如是，諸比 <a class="t0668a10"></a>丘！當作是學。」</p>
<p><a class="t-linehead0668a10"></a>爾時，諸比丘聞佛所說，歡喜 <a class="t0668a11"></a>奉行。</p>
<a class="t0668a12"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
