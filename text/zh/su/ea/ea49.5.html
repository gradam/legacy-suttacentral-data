<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea49.5">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">49.5</span> <span class="mirror-right">（五）</span>
</h1>
</div>
<p><a class="t-linehead" id="t-linehead0797b14"></a>聞如是：</p>
<p>一時，佛在舍衛國祇樹給孤獨 <a class="t" id="t0797b15"></a>園。</p>
<p><a class="t-linehead" id="t-linehead0797b15"></a>爾時，世尊告諸比丘：「今當說因緣之法， <a class="t" id="t0797b16"></a>善思念之，修習其行。」</p>
<p><a class="t-linehead" id="t-linehead0797b16"></a>諸比丘白佛言：「唯然， <a class="t" id="t0797b17"></a>世尊！」爾時，諸比丘從佛受教。</p>
<p><a class="t-linehead" id="t-linehead0797b17"></a>世尊告曰： <a class="t" id="t0797b18"></a>「彼云何名為因緣之法？所謂無明緣行，行緣 <a class="t" id="t0797b19"></a>識，識緣名色，名色緣六入，六入緣更樂，更 <a class="t" id="t0797b20"></a>樂緣痛，痛緣愛，愛緣受，受緣有，有緣生， <a class="t" id="t0797b21"></a>生緣死，死緣憂、悲、苦、惱、不可稱計。如 <a class="t" id="t0797b22"></a>是成此五陰之身。</p>
<p><a class="t-linehead" id="t-linehead0797b22"></a>「彼云何名為無明？所謂不 <a class="t" id="t0797b23"></a>知苦，不知習，不知盡，不知道，此名為 <a class="t" id="t0797b24"></a>無明。</p>
<p><a class="t-linehead" id="t-linehead0797b24"></a>「彼云何名為行？所謂行者有三種。云 <a class="t" id="t0797b25"></a>何為三？所謂身行、口行、意行，是謂為行。</p>
<p><a class="t-linehead" id="t-linehead0797b25"></a>「彼 <a class="t" id="t0797b26"></a>云何名為識？所謂六識身是也。云何為六？ <a class="t" id="t0797b27"></a>所謂眼、耳、鼻、舌、身、意識，是謂為識。</p>
<p><a class="t-linehead" id="t-linehead0797b27"></a>「云何名 <a class="t" id="t0797b28"></a>為名？所謂名者，痛、想、念、更樂、思惟，是為名。 <a class="t" id="t0797b29"></a>彼云何為色？所謂四大身及四大身所造色， <a class="t" id="t0797c01"></a>是謂名為色。色異、名異、故曰名色。</p>
<p><a class="t-linehead" id="t-linehead0797c01"></a>「彼云何 <a class="t" id="t0797c02"></a>六入？內六入。云何為六？所謂眼、耳、鼻、舌、身、 <a class="t" id="t0797c03"></a>意入，是謂六入。</p>
<p><a class="t-linehead" id="t-linehead0797c03"></a>「彼云何名為更樂？所謂六 <a class="t" id="t0797c04"></a>更樂身。云何為六？所謂眼、耳、鼻、舌、身、意更樂， <a class="t" id="t0797c05"></a>是謂名為更樂。</p>
<p><a class="t-linehead" id="t-linehead0797c05"></a>「彼云何為痛？所謂三痛。云 <a class="t" id="t0797c06"></a>何為三？所謂樂痛、苦痛、不苦不樂痛，是謂 <a class="t" id="t0797c07"></a>名為痛。</p>
<p><a class="t-linehead" id="t-linehead0797c07"></a>「彼云何名為愛？所謂三愛身是也。 <a class="t" id="t0797c08"></a>欲愛、有愛、無有愛。云何為受？所謂四受是。 <a class="t" id="t0797c09"></a>云何為四？所謂欲受、見受、戒受、我受，是謂四 <a class="t" id="t0797c10"></a>受。</p>
<p><a class="t-linehead" id="t-linehead0797c10"></a>「彼云何為有？所謂三有。云何為三？欲有、 <a class="t" id="t0797c11"></a>色有、無色有，是名為有。</p>
<p><a class="t-linehead" id="t-linehead0797c11"></a>「彼云何為生？所謂 <a class="t" id="t0797c12"></a>生者，等具出家，受諸有，得五陰，受諸入， <a class="t" id="t0797c13"></a>是謂為生。</p>
<p><a class="t-linehead" id="t-linehead0797c13"></a>「彼云何為老？所謂彼彼眾生，於 <a class="t" id="t0797c14"></a>此身分，齒落髮白，氣力劣竭，諸根純熟，壽命 <a class="t" id="t0797c15"></a>日衰，無復本識，是謂為老。</p>
<p><a class="t-linehead" id="t-linehead0797c15"></a>「云何為死？所謂 <a class="t" id="t0797c16"></a>彼彼眾生，展轉受形，身體無熅，無常變易， <a class="t" id="t0797c17"></a>五親分張，捨五陰身，命根斷壞，是謂為死。 <a class="t" id="t0797c18"></a>比丘當知，故名為老、病、死。此名為因緣之 <a class="t" id="t0797c19"></a>法，廣分別其義。諸佛如來所應施行起大 <a class="t" id="t0797c20"></a>慈哀，吾今已辦。當念在樹下露坐，若在塚 <a class="t" id="t0797c21"></a>間，當念坐禪，勿懷恐難。今不精勤，後悔 <a class="t" id="t0797c22"></a>無益。」</p>
<p><a class="t-linehead" id="t-linehead0797c22"></a>爾時，阿難白世尊言：「如來與諸比丘 <a class="t" id="t0797c23"></a>說甚深緣本，然我觀察無甚深之義。」</p>
<p><a class="t-linehead" id="t-linehead0797c23"></a>世尊 <a class="t" id="t0797c24"></a>告曰：「止！止！阿難！勿興此意。所以然者，十二 <a class="t" id="t0797c25"></a>因緣者極為甚深，非是常人所能明曉。我 <a class="t" id="t0797c26"></a>昔未覺此因緣法時，流浪生死，無有出期。 <a class="t" id="t0797c27"></a>又復，阿難！不但今日汝言因緣不甚深，昔 <a class="t" id="t0797c28"></a>日已來言不甚深也。所以然者，乃昔過 <a class="t" id="t0797c29"></a>去世時，有須焰阿須倫王竊生此念，欲 <a class="t" id="t0798a01"></a>捉日月，出大海水，化身極大，海水齊腰。</p>
<a class="t" id="t0798a02"></a>
<p><a class="t-linehead" id="t-linehead0798a02"></a>「爾時，彼阿須倫王有兒名拘那羅，自白其 <a class="t" id="t0798a03"></a>父：『我今欲於海水沐浴。』須焰阿須倫報曰： <a class="t" id="t0798a04"></a>『莫樂海水中浴。所以然者，海水極深且廣， <a class="t" id="t0798a05"></a>終不堪 <span class="corr" title="[住&gt;任] cf.【麗】">任</span> 海水中浴。』時，拘那羅白言：『我今觀 <a class="t" id="t0798a06"></a>水齊大王腰，何以故復言甚深？』是時，阿須 <a class="t" id="t0798a07"></a>倫王即取兒著大海水中。爾時，阿須倫兒足 <a class="t" id="t0798a08"></a>不至水底，極懷恐怖。爾時，須焰告其子曰： <a class="t" id="t0798a09"></a>『我先勅汝，海水甚深，汝言無苦。唯我能在 <a class="t" id="t0798a10"></a>大海水洗浴，非汝所能欲洗。』</p>
<p><a class="t-linehead" id="t-linehead0798a10"></a>「爾時須焰 <a class="t" id="t0798a11"></a>阿須倫者，豈異人乎？莫作是觀。所以然者， <a class="t" id="t0798a12"></a>須焰者即我身是也。爾時阿須倫兒，即汝身 <a class="t" id="t0798a13"></a>是也。爾時海水甚深，汝言無苦；今復言十 <a class="t" id="t0798a14"></a>二因緣甚深之法，汝復言無是甚深。其有 <a class="t" id="t0798a15"></a>眾生不解十二緣法，流轉生死，無有出 <a class="t" id="t0798a16"></a>期，皆悉迷惑，不識行本，於今世至後世， <a class="t" id="t0798a17"></a>從後世至今世，永在五惱之中，求出甚難。 <a class="t" id="t0798a18"></a>我初成佛道，思惟十二因緣，降伏魔官屬， <a class="t" id="t0798a19"></a>以除無明而得慧明，諸闇永除，無塵垢，又 <a class="t" id="t0798a20"></a>我，阿難！三轉十二說此緣本時，即成覺道。 <a class="t" id="t0798a21"></a>以此方便，知十二緣法極為甚深，非常人 <a class="t" id="t0798a22"></a>所能宣暢。如是，阿難！當念甚深，奉持此 <a class="t" id="t0798a23"></a>十二因緣之法，當念作是學。」</p>
<p><a class="t-linehead" id="t-linehead0798a23"></a>爾時，阿難聞 <a class="t" id="t0798a24"></a>佛所說，歡喜奉行。</p>
<a class="t" id="t0798a25"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
