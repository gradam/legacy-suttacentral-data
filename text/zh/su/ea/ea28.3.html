<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea28.3">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">28.3</span> <span class="mirror-right">（三）手</span>
</h1>
</div>
<p><a class="t-linehead" id="t-linehead0650a20"></a>聞如是：</p>
<p>一時，佛在阿羅毘祠側。爾時， <a class="t" id="t0650a21"></a>極為盛寒，樹木凋落。</p>
<p><a class="t-linehead" id="t-linehead0650a21"></a>爾時，手阿羅婆長者 <a class="t" id="t0650a22"></a>子出彼城中，在外經行，漸來至世尊所。到 <a class="t" id="t0650a23"></a>已，頭面禮足，在一面坐。爾時，彼長者子白 <a class="t" id="t0650a24"></a>世尊言：「不審宿昔之中得善眠乎？」</p>
<p><a class="t-linehead" id="t-linehead0650a24"></a>世尊 <a class="t" id="t0650a25"></a>告曰：「如是，童子！快善眠也。」</p>
<p><a class="t-linehead" id="t-linehead0650a25"></a>時，長者子白佛： <a class="t" id="t0650a26"></a>「今盛寒日，萬物凋落，然復世尊坐用草蓐， <a class="t" id="t0650a27"></a>所著衣裳，極為單薄，云何世尊作是說：『我 <a class="t" id="t0650a28"></a>快得善眠。』？」</p>
<p><a class="t-linehead" id="t-linehead0650a28"></a>世尊告曰：「童子！諦聽！我今還問 <a class="t" id="t0650a29"></a>汝，隨所報之。猶如長者家牢治屋舍，無有 <a class="t" id="t0650b01"></a>風塵，然彼屋中有床蓐、氍氀、 <span class="gaiji">毾 <!--gaiji,毾,1[毯-炎+(日/羽)],2&#x3CA9;,3--></span> <span class="gaiji">［毯－炎＋登］ <!--gaiji,,1[毯-炎+登],2&#x23C06;,3--></span>，事事俱具， <a class="t" id="t0650b02"></a>有四玉女顏貌端政，面如桃華，世之希有， <a class="t" id="t0650b03"></a>視無厭足，然好明燈，然彼長者 <span class="corr" title="[怯&gt;快]">快</span> 得善眠 <a class="t" id="t0650b04"></a>乎？」</p>
<p><a class="t-linehead" id="t-linehead0650b04"></a>長者子報曰：「如是。世尊！有好床臥，快得 <a class="t" id="t0650b05"></a>善眠。」</p>
<p><a class="t-linehead" id="t-linehead0650b05"></a>世尊告曰：「云何，長者子！若彼人快得善 <a class="t" id="t0650b06"></a>眠，時有欲意起，緣此欲意不得眠乎？」</p>
<p><a class="t-linehead" id="t-linehead0650b06"></a>長者 <a class="t" id="t0650b07"></a>子對曰：「如是。世尊！若彼人欲意起者，便不 <a class="t" id="t0650b08"></a>得眠也。」</p>
<p><a class="t-linehead" id="t-linehead0650b08"></a>世尊告曰：「如彼欲意盛者，今如來 <a class="t" id="t0650b09"></a>永盡無餘，無復根本，更不復興。云何，長者 <a class="t" id="t0650b10"></a>子！設有瞋恚、愚癡心起者，豈得善眠乎？」</p>
<p><a class="t-linehead" id="t-linehead0650b10"></a>童 <a class="t" id="t0650b11"></a>子報言：「不得善眠也。所以然者，由有三 <a class="t" id="t0650b12"></a>毒心故。」</p>
<p><a class="t-linehead" id="t-linehead0650b12"></a>世尊告曰：「如來今日無復此心，永 <a class="t" id="t0650b13"></a>盡無餘，亦無根本。童子當知，我今當說四 <a class="t" id="t0650b14"></a>種之坐。云何為四？有卑坐、有天坐、有 <a class="t" id="t0650b15"></a>梵坐、有佛坐。童子當知，卑坐者，是轉 <a class="t" id="t0650b16"></a>輪聖王坐也。天坐者，釋提桓因坐也。梵坐 <a class="t" id="t0650b17"></a>者，梵天王之坐也。佛坐者，是四諦之坐也。卑 <a class="t" id="t0650b18"></a>坐者，向須陀洹坐也。天坐者，得須陀洹 <a class="t" id="t0650b19"></a>坐也。梵坐者，向斯陀含坐也。佛坐者，四意 <a class="t" id="t0650b20"></a>止之坐也。卑坐者，得斯陀含之坐也。天坐 <a class="t" id="t0650b21"></a>者，向阿那含之坐也。梵坐者，得阿那含 <a class="t" id="t0650b22"></a>果坐也。佛坐者，四等之坐也。卑坐者，欲界 <a class="t" id="t0650b23"></a>之坐也。天坐者，色界之坐也。梵坐者，無色 <a class="t" id="t0650b24"></a>界之坐也。佛坐者，四神足之坐也。</p>
<p><a class="t-linehead" id="t-linehead0650b24"></a>「是故，童 <a class="t" id="t0650b25"></a>子！如來以坐四神足坐，快得善眠，於中 <a class="t" id="t0650b26"></a>不起婬、怒、癡，以不起此三毒之心，便於 <a class="t" id="t0650b27"></a>無餘涅槃界而般涅槃：生死已盡，梵行已立， <a class="t" id="t0650b28"></a>所作已辦，更不復受有，如實知之。是故，長 <a class="t" id="t0650b29"></a>者子，我觀此義已，是故說如來快得善 <a class="t" id="t0650c01"></a>眠。」</p>
<p><a class="t-linehead" id="t-linehead0650c01"></a>爾時，長者子便說此偈：</p>
<a class="t" id="t0650c02"></a>
<blockquote class="gatha">
<p>「相見日極久，　　梵志般涅槃， <a class="t" id="t0650c03"></a><br>
以逮如來力，　　明 <span class="corr" title="[眠&gt;眼]">眼</span> 取滅度。 <a class="t" id="t0650c04"></a><br>
卑坐及天坐，　　梵坐及佛坐， <a class="t" id="t0650c05"></a><br>
如來悉分別，　　是故得善眠。 <a class="t" id="t0650c06"></a><br>
自歸人中尊，　　亦歸人中上， <a class="t" id="t0650c07"></a><br>
我今未能知，　　為依何等禪。」</p>
</blockquote>
<a class="t" id="t0650c08"></a>
<p><a class="t-linehead" id="t-linehead0650c08"></a>長者子作是語已，世尊然可之。是時，長者 <a class="t" id="t0650c09"></a>子便作是念：「世尊以然可，我極懷歡喜， <a class="t" id="t0650c10"></a>不能自勝。」即從坐起，頭面禮足，便退而去。</p>
<a class="t" id="t0650c11"></a>
<p><a class="t-linehead" id="t-linehead0650c11"></a>爾時，彼童子聞佛所說，歡喜奉行。</p>
<a class="t" id="t0650c12"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
