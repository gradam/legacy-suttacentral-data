<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea35.4">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">35.4</span> <span class="mirror-right">（四）</span>
</h1>
</div>
<p><a class="t-linehead0699a28"></a>聞如是：</p>
<p><a class="t-linehead0699a28"></a>一時，佛在舍衛國祇樹給孤獨 <a class="t0699a29"></a>園。</p>
<p><a class="t-linehead0699a29"></a>爾時，世尊告諸比丘：「女人有五力輕慢 <a class="t0699b01"></a>夫主。云何為五？一者色力，二者親族之力， <a class="t0699b02"></a>三者田業之力，四者兒力，五者自守力。是謂 <a class="t0699b03"></a>女人有此五力。比丘當知，女人依此五力 <a class="t0699b04"></a>已，便輕慢夫主。設復夫以一力，盡覆蔽彼 <a class="t0699b05"></a>女人。云何為一力？所謂富貴力也。夫人以 <a class="t0699b06"></a>貴色力不如，親族、田業、兒、自守盡不如也。 <a class="t0699b07"></a>皆由一力，勝爾許力也。</p>
<p><a class="t-linehead0699b07"></a>「今弊魔波旬亦有五 <a class="t0699b08"></a>力。云何為五？所謂色力、聲力、香力、味力、細滑 <a class="t0699b09"></a>力，夫愚癡之人著色、聲、香、味、細滑之法者， <a class="t0699b10"></a>不能得度波旬境界。若聖弟子成就一 <a class="t0699b11"></a>力，勝爾許力。云何為一力？所謂無放逸力。 <a class="t0699b12"></a>設賢聖弟子成就無放逸者，則不為色、聲、 <a class="t0699b13"></a>香、味、細滑之所拘繫。以不為五欲所繫，則 <a class="t0699b14"></a>能分別生、老、病、死之法，勝魔五力，不墮魔 <a class="t0699b15"></a>境界，度諸畏難，至無為之處。」</p>
<p><a class="t-linehead0699b15"></a>爾時，世尊便 <a class="t0699b16"></a>說此偈：</p>
<a class="t0699b17"></a>
<blockquote class="gatha">
<p>「戒為甘露道，　　放逸為死徑， <a class="t0699b18"></a><br>
不貪則不死，　　失道為自喪。」</p>
</blockquote>
<a class="t0699b19"></a>
<p><a class="t-linehead0699b19"></a>佛告諸比丘：「當念修行而不放逸。如是，諸 <a class="t0699b20"></a>比丘！當作是學。」</p>
<p><a class="t-linehead0699b20"></a>爾時，諸比丘聞佛所說，歡 <a class="t0699b21"></a>喜奉行。</p>
<a class="t0699b22"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
