<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea38.10">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">38.10</span> <span class="mirror-right">（一〇）</span>
</h1>
</div>
<p><a class="t-linehead0724b28"></a>聞如是：</p>
<p><a class="t-linehead0724b28"></a>一時，佛在舍衛國祇樹給孤獨 <a class="t0724b29"></a>園。</p>
<p><a class="t-linehead0724b29"></a>爾時，波斯匿王告御車人曰：「汝今辦羽 <a class="t0724c01"></a>寶之車，吾欲出外遊觀。」</p>
<p><a class="t-linehead0724c01"></a>是時，彼人受王教 <a class="t0724c02"></a>勅，即辦羽寶之車，前白王曰：「已嚴駕羽 <a class="t0724c03"></a>寶之車，王宜知是時。」</p>
<p><a class="t-linehead0724c03"></a>波斯匿王將此人便 <a class="t0724c04"></a>出舍衛城，至彼園觀，觀諸樹木，皆無聲 <a class="t0724c05"></a>響，亦無人民，寂然空虛。見已，便憶如來說 <a class="t0724c06"></a>諸法之本。是時，彼人在王後，執扇而扇王。 <a class="t0724c07"></a>「此園果樹木皆無聲響，亦無人民，寂然空 <a class="t0724c08"></a>虛，我今欲請如來、至真、等正覺在此遊化， <a class="t0724c09"></a>然不知如來今為所在？我欲往覲。」</p>
<p><a class="t-linehead0724c09"></a>侍人報 <a class="t0724c10"></a>曰：「釋種有村名曰鹿堂，如來在彼遊化。」</p>
<p><a class="t-linehead0724c10"></a>波 <a class="t0724c11"></a>斯匿王告曰：「此鹿堂去此近遠？」</p>
<p><a class="t-linehead0724c11"></a>侍人白王： <a class="t0724c12"></a>「如來住處去此不遠，計其道里有三由旬。」</p>
<a class="t0724c13"></a>
<p><a class="t-linehead0724c13"></a>是時，波斯匿王告曰：「速辦羽寶之車，我今 <a class="t0724c14"></a>欲見如來。」</p>
<p><a class="t-linehead0724c14"></a>是時，彼人受王教已，即辦駕車， <a class="t0724c15"></a>前白王曰：「車今已駕，王知是時。」王即乘車 <a class="t0724c16"></a>往詣彼村。</p>
<p><a class="t-linehead0724c16"></a>爾時，眾比丘輩於露地而經行， <a class="t0724c17"></a>是時王下車至眾多比丘所。到已，頭面禮足， <a class="t0724c18"></a>在一面住。是時，王白比丘曰：「如來為所 <a class="t0724c19"></a>在？吾欲見之。」</p>
<p><a class="t-linehead0724c19"></a>眾多比丘報曰：「世尊在此講 <a class="t0724c20"></a>堂中住，可往見之，勿以為難。王欲去時， <a class="t0724c21"></a>徐舉其足，無令有聲。」是時，波斯匿王還顧 <a class="t0724c22"></a>視彼侍人，是時侍人便作是念：「王今獨與世 <a class="t0724c23"></a>尊相見，我應住此。」</p>
<p><a class="t-linehead0724c23"></a>是時，王獨往至世尊所。 <a class="t0724c24"></a>爾時，世尊以天眼觀見波斯匿王在門外 <a class="t0724c25"></a>立。是時，世尊即從座起與王開門。王見世 <a class="t0724c26"></a>尊，頭面禮足，自稱姓名：「我是波斯匿王。」三 <a class="t0724c27"></a>自稱號。</p>
<p><a class="t-linehead0724c27"></a>世尊告曰：「汝今是王，我今釋種出家 <a class="t0724c28"></a>學道。」</p>
<p><a class="t-linehead0724c28"></a>時王白佛：「唯願世尊延壽無窮，使天、人 <a class="t0724c29"></a>得安。」</p>
<p><a class="t-linehead0724c29"></a>世尊告曰：「使大王當延壽無窮，以法 <a class="t0725a01"></a>治化，莫以非法。諸有以法化者，皆生天上 <a class="t0725a02"></a>善處，正使命終之後，名稱不朽。世人所傳 <a class="t0725a03"></a>云：『昔有國王以法治化，未曾有枉。』設有 <a class="t0725a04"></a>人民住此王境界，歎王功德，思憶不忘者， <a class="t0725a05"></a>王身在天上，增六事功德。云何為六？一者 <a class="t0725a06"></a>天壽，二者天色，三者天樂，四者天神足，五者 <a class="t0725a07"></a>天豪，六者天光。是故，大王！當以法治，莫以 <a class="t0725a08"></a>非法。我今日身中有此功德，應受人恭 <a class="t0725a09"></a>敬禮拜。」</p>
<p><a class="t-linehead0725a09"></a>王白佛言：「如來功德應受人拜。」</p>
<p><a class="t-linehead0725a09"></a>世 <a class="t0725a10"></a>尊告曰：「汝今云何言如來應受人禮拜？」</p>
<p><a class="t-linehead0725a10"></a>王 <a class="t0725a11"></a>白佛言：「如來有六功德，應得受人禮拜。云 <a class="t0725a12"></a>何為六？如來正法甚為和雅，智者所修行， <a class="t0725a13"></a>是謂如來初功德，可事、可敬。</p>
<p><a class="t-linehead0725a13"></a>「復次，如來聖 <a class="t0725a14"></a>眾極為和順，法法成就；戒成就、智慧成就、 <a class="t0725a15"></a>解脫成就、解脫見慧成就。所謂聖眾者四雙 <a class="t0725a16"></a>八輩，此是如來聖眾，可敬、可貴，世間之大福 <a class="t0725a17"></a>田，是謂如來第二功德。</p>
<p><a class="t-linehead0725a17"></a>「復次，如來有四部之 <a class="t0725a18"></a>眾，所施行法皆習行之，更不重受觸擾如 <a class="t0725a19"></a>來，是謂如來第三功德。</p>
<p><a class="t-linehead0725a19"></a>「復次，世尊！我見剎 <a class="t0725a20"></a>利之姓、婆羅門、居士、沙門，高才蓋世，皆來集 <a class="t0725a21"></a>論議：『我等當以此論往問如來，設彼沙門 <a class="t0725a22"></a>瞿曇不報此論者，則有缺也；設當能報 <a class="t0725a23"></a>者，我等當稱其善。』是時，四姓來至世尊所， <a class="t0725a24"></a>而問此論，或有默然者。爾時，世尊與彼說 <a class="t0725a25"></a>法，彼聞法已，更不復問事，況復欲論，皆 <a class="t0725a26"></a>師事如來，是第四功德。</p>
<p><a class="t-linehead0725a26"></a>「復次，諸六十二見， <a class="t0725a27"></a>欺誑世人，不解正法，由此致愚。然如來能 <a class="t0725a28"></a>除此諸邪見業，修其正見，是謂第五如來 <a class="t0725a29"></a>功德。</p>
<p><a class="t-linehead0725a29"></a>「復次，眾生身、口、意行惡，彼若命終，憶 <a class="t0725b01"></a>如來功德，離三惡趣，得生天上；正使極惡 <a class="t0725b02"></a>之人，得生天上，是謂第六如來功德。其有 <a class="t0725b03"></a>眾生見如來者，皆起恭敬之心，而供養之。」</p>
<a class="t0725b04"></a>
<p><a class="t-linehead0725b04"></a>世尊告曰：「善哉！善哉！大王！乃能如來前作師 <a class="t0725b05"></a>子吼，演如來功德。是故，大王！常當興心向 <a class="t0725b06"></a>於如來。如是，大王！當作是學。」</p>
<p><a class="t-linehead0725b06"></a>爾時，世尊與 <a class="t0725b07"></a>王波斯匿說微妙之法，使令歡喜。是時，大 <a class="t0725b08"></a>王聞佛說法已，即從座起，禮世尊足，便 <a class="t0725b09"></a>退而去。</p>
<p><a class="t-linehead0725b09"></a>未久，佛告比丘：「汝等當持此法 <a class="t0725b10"></a>供養，善諷誦念。所以然者，此波斯匿王之所 <a class="t0725b11"></a>說也。汝等亦當與四部眾廣演其義。如是， <a class="t0725b12"></a>諸比丘！當作是學。」</p>
<p><a class="t-linehead0725b12"></a>爾時，諸比丘聞佛所說， <a class="t0725b13"></a>歡喜奉行。</p>
<a class="t0725b14"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
