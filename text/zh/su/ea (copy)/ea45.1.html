<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea45.1">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left">Chapter 45</span> <span class="mirror-right">馬王品第四十五</span></p>
<h1 class="mirror-row">
<span class="mirror-left">45.1</span> <span class="mirror-right">（一）</span>
</h1>
</div>
<a class="t0769b09"></a> <a class="t0769b10"></a> <a class="t0769b11"></a>
<p class="suttainfo"><span class="t-juanname">增壹阿含經卷第四十一</span><br>
<a class="t0769b12"></a> <a class="t0769b13"></a> <span class="t-byline">東晉罽賓三藏瞿曇僧伽提婆譯</span></p>
<a class="t0769b14"></a> <a class="t0769b15"></a>
<p><a class="t-linehead0769b15"></a>聞如是：</p>
<p><a class="t-linehead0769b15"></a>一時，佛在羅閱城迦蘭陀竹園 <a class="t0769b16"></a>所，與大比丘眾五百人俱。</p>
<p><a class="t-linehead0769b16"></a>爾時，彼城中有 <a class="t0769b17"></a>婆羅門，名曰摩醯提利，善明外道經術，天 <a class="t0769b18"></a>文、地術靡不貫練，世間所可周旋之法，悉 <a class="t0769b19"></a>皆明了。彼婆羅門女，名曰意愛，極為聰朗， <a class="t0769b20"></a>顏貌端正，世之希有。</p>
<p><a class="t-linehead0769b20"></a>是時，婆羅門經籍有 <a class="t0769b21"></a>是語：「有二人出世甚為難遇，實不可值。 <a class="t0769b22"></a>云何為二人？所謂如來、至真、等正覺，轉輪聖 <a class="t0769b23"></a>王。」「若轉輪聖王出世之時，便有七寶自然 <a class="t0769b24"></a>嚮應。我今有此女寶，顏貌殊妙，玉女中最 <a class="t0769b25"></a>第一。如今無有轉輪聖王，又我聞：『真淨王子 <a class="t0769b26"></a>名曰悉達，出家學道，有三十二大人之相、八 <a class="t0769b27"></a>十種好，彼若當在家者，便當為轉輪聖王； <a class="t0769b28"></a>若出家學道者，便成佛道。』我今可將此女 <a class="t0769b29"></a>與彼沙門。」</p>
<p><a class="t-linehead0769b29"></a>是時，婆羅門即將此女，至世尊 <a class="t0769c01"></a>所，前白佛言：「唯願沙門受此玉女。」</p>
<p><a class="t-linehead0769c01"></a>佛告婆 <a class="t0769c02"></a>羅門曰：「止！止！梵志！吾不須此著欲之人。」</p>
<p><a class="t-linehead0769c02"></a>時， <a class="t0769c03"></a>婆羅門復再三白佛言：「沙門！受此玉女，方 <a class="t0769c04"></a>比世界，此女無比。」</p>
<p><a class="t-linehead0769c04"></a>佛告梵志：「已受汝意， <a class="t0769c05"></a>但吾已離家，不復習欲。」</p>
<p><a class="t-linehead0769c05"></a>爾時，有長老比丘 <a class="t0769c06"></a>在如來後，執扇扇佛。是時，長老比丘白世 <a class="t0769c07"></a>尊言：「唯願如來受此女人，若如來不須 <a class="t0769c08"></a>者，給我等使令。」</p>
<p><a class="t-linehead0769c08"></a>是時，世尊告長老比丘： <a class="t0769c09"></a>「汝為愚惑，乃能在如來前吐此惡意。汝云 <a class="t0769c10"></a>何轉繫意在此女人所？夫為女人有九惡 <a class="t0769c11"></a>法。云何為九？一者女人臭穢不淨，二者女人 <a class="t0769c12"></a>惡口，三者女人無反復，四者女人嫉妬，五者 <a class="t0769c13"></a>女人慳嫉，六者女人多喜遊行，七者女人多 <a class="t0769c14"></a>瞋恚，八者女人多妄語，九者女人所言輕 <a class="t0769c15"></a>舉。是諸，比丘！女人有此九法弊惡之行。」</p>
<p><a class="t-linehead0769c15"></a>爾 <a class="t0769c16"></a>時，世尊便說此偈：</p>
<a class="t0769c17"></a>
<blockquote class="gatha">
<p>「常喜笑啼哭，　　現親實不親， <a class="t0769c18"></a><br>
當求他方便，　　汝勿興亂念。」</p>
</blockquote>
<a class="t0769c19"></a>
<p><a class="t-linehead0769c19"></a>是時，長老比丘白世尊言：「女人雖有此九弊 <a class="t0769c20"></a>惡之法，然我今日觀察此女無有瑕疵。」</p>
<p><a class="t-linehead0769c20"></a>佛 <a class="t0769c21"></a>告比丘：「汝今愚人，不信如來神口所說乎？ <a class="t0769c22"></a>吾今當說。過去久遠婆羅 <span class="gaiji">［木＊奈］ <!--gaiji,,1[木*奈],2&#x3B88;,3--></span>城中有商 <a class="t0769c23"></a>客名曰普富，將五百商人入海採寶。然 <a class="t0769c24"></a>彼大海側有羅剎所居之處，恒食噉人民。 <a class="t0769c25"></a>是時，海中風起吹此船筏，墮彼羅剎部中。 <a class="t0769c26"></a>是時，羅剎遙見商客來，歡喜無量，即隱羅剎 <a class="t0769c27"></a>之形，化作女人，端正無比，語諸商人曰： <a class="t0769c28"></a>『善來，諸賢！此寶渚之上，與彼天宮不異， <a class="t0769c29"></a>多諸珍寶，數千百種饒諸飯食。又有好女 <a class="t0770a01"></a>皆無夫主，可與我等共相娛樂。』</p>
<p><a class="t-linehead0770a01"></a>「比丘當知， <a class="t0770a02"></a>彼商客眾中，其愚惑者，見女人已，便起想 <a class="t0770a03"></a>著之念。是時，普富商主便作是念：『此大海 <a class="t0770a04"></a>之中非人所居之處，那得有此女人止 <a class="t0770a05"></a>住？此必是羅剎，勿足狐疑。』是時，商主語女 <a class="t0770a06"></a>人言：『止！止！諸妹！我等不貪女色。』</p>
<p><a class="t-linehead0770a06"></a>「是時，月八 <a class="t0770a07"></a>日、十四日、十五日，馬王在虛空周旋，作此 <a class="t0770a08"></a>告勅：『誰欲渡大海之難，我能負度。』比丘當 <a class="t0770a09"></a>知，當爾之時，彼商主上高樹上，遙見馬 <a class="t0770a10"></a>王，聞音響之聲，歡喜踊躍，不能自勝，往 <a class="t0770a11"></a>趣馬王所。到已，語馬王曰：『我等五百商人 <a class="t0770a12"></a>為風所吹，今來墮此極難之處，欲得渡 <a class="t0770a13"></a>海，唯願渡之。』是時，馬王語彼商人曰：『汝 <a class="t0770a14"></a>等悉來，吾當渡至海際。』</p>
<p><a class="t-linehead0770a14"></a>「是時，普富長者語 <a class="t0770a15"></a>眾商人曰：『今馬王近在，悉來就彼共渡 <a class="t0770a16"></a>海難。』</p>
<p><a class="t-linehead0770a16"></a>「是時，人眾報曰：『止！止！大主！我等且在此 <a class="t0770a17"></a>間自相娛樂，所以在閻浮提勤苦者，欲求 <a class="t0770a18"></a>於快樂之處；珍奇、寶物及於玉女，此間悉備， <a class="t0770a19"></a>便可此間五欲自娛樂。後日漸漸合集財貨， <a class="t0770a20"></a>當共度難。』</p>
<p><a class="t-linehead0770a20"></a>「時，彼大商主告諸人曰：『止！止！愚 <a class="t0770a21"></a>人！此間無有女人；大海之中云何有人居 <a class="t0770a22"></a>處？』諸商人報曰：『且止！大主！我等不能捨此 <a class="t0770a23"></a>而去。』</p>
<p><a class="t-linehead0770a23"></a>「是時，普富商主便說偈言：</p>
<a class="t0770a24"></a>
<blockquote class="gatha">
<p>「『我等墮此難，　　無男無女想， <a class="t0770a25"></a><br>
　斯是羅剎種，　　漸當食我等。</p>
</blockquote>
<a class="t0770a26"></a>
<p><a class="t-linehead0770a26"></a>「『設當汝等不與我共去者，各自將護。設我 <a class="t0770a27"></a>身、口、意所犯者，悉皆原捨，莫經心意。』</p>
<p><a class="t-linehead0770a27"></a>「是 <a class="t0770a28"></a>時，諸商人與說共別之偈：</p>
<a class="t0770a29"></a>
<blockquote class="gatha">
<p>「『與我問訊彼，　　閻浮親里輩， <a class="t0770b01"></a><br>
　在此而娛樂，　　不得時還家。』</p>
</blockquote>
<a class="t0770b02"></a>
<p><a class="t-linehead0770b02"></a>「是時，商主復以偈報曰：</p>
<a class="t0770b03"></a>
<blockquote class="gatha">
<p>「『汝等實遭厄，　　惑此不肯歸， <a class="t0770b04"></a><br>
　如此不復久，　　盡為鬼所食。』</p>
</blockquote>
<a class="t0770b05"></a>
<p><a class="t-linehead0770b05"></a>「說此偈已，便捨而去。往至馬王所，頭面禮 <a class="t0770b06"></a>足，即乘而去。是時，諸人遙見其主已乘馬 <a class="t0770b07"></a>王，其中或有喚呼，或復有不稱怨者。</p>
<p><a class="t-linehead0770b07"></a>「是 <a class="t0770b08"></a>時，最大羅剎之主，復向諸羅剎而說此偈：</p>
<a class="t0770b09"></a>
<blockquote class="gatha">
<p>「『已墮師子口，　　出外甚為難， <a class="t0770b10"></a><br>
　何況入我渚，　　欲出實為難。』</p>
</blockquote>
<a class="t0770b11"></a>
<p><a class="t-linehead0770b11"></a>「是時，羅剎之主，即化作女人之形，極為端 <a class="t0770b12"></a>正，又以兩手指胸說曰：『設不食汝等，終 <a class="t0770b13"></a>不為羅剎也。』</p>
<p><a class="t-linehead0770b13"></a>「是時，馬王即負商主，度至 <a class="t0770b14"></a>海岸。泰爾，餘五百商人盡受其困。</p>
<p><a class="t-linehead0770b14"></a>「爾時，波 <a class="t0770b15"></a>羅 <span class="gaiji">［木＊奈］ <!--gaiji,,1[木*奈],2&#x3B88;,3--></span>城中有王名梵摩達，治化人民。是時， <a class="t0770b16"></a>羅剎尋從大商主後：『咄！失我夫主！』是時，賈 <a class="t0770b17"></a>主即還詣家。是時，羅剎化抱男兒，至梵摩 <a class="t0770b18"></a>達王所，前白王言：『世間極有災怪，盡當滅 <a class="t0770b19"></a>壞。』王告之曰：『世間有何災怪，盡當滅壞 <a class="t0770b20"></a>耶？』羅剎白王：『為夫所棄，有我無過於夫 <a class="t0770b21"></a>主。』是時，梵摩達王見此女人極為殊妙，興 <a class="t0770b22"></a>起想著，語女人曰：『汝夫主者，乃無人義 <a class="t0770b23"></a>而捨汝去。』是時，梵摩達王遣人呼其夫曰： <a class="t0770b24"></a>『汝實棄此好婦乎？』商主報曰：『此是羅剎，非 <a class="t0770b25"></a>女人也。』羅剎女復白王言：『此人無夫主之 <a class="t0770b26"></a>義，今日見棄，復罵我言云是羅剎。』王問之 <a class="t0770b27"></a>曰：『汝實不用者，吾當攝之。』商主白王：『此是 <a class="t0770b28"></a>羅剎，隨王聖意。』</p>
<p><a class="t-linehead0770b28"></a>「是時，梵摩達王即將此女 <a class="t0770b29"></a>內著深宮，隨時接納，不令有怨。是時，羅 <a class="t0770c01"></a>剎非人時取王食噉，唯有骨存，便捨而去。</p>
<a class="t0770c02"></a>
<p><a class="t-linehead0770c02"></a>「比丘！勿作斯觀。爾時商主者，舍利弗比丘 <a class="t0770c03"></a>是也。爾時羅剎者，今此女人是也。爾時梵摩 <a class="t0770c04"></a>達王者，今長老比丘是也。是時馬王者，今 <a class="t0770c05"></a>我身是。爾時五百商人者，今五百比丘是。 <a class="t0770c06"></a>以此方便，知欲為不淨想，今故興意起於 <a class="t0770c07"></a>想著乎？」</p>
<p><a class="t-linehead0770c07"></a>爾時，彼比丘即禮佛足，白佛世 <a class="t0770c08"></a>尊言：「唯願受悔，恕其重過，自今已後更不 <a class="t0770c09"></a>復犯。」</p>
<p><a class="t-linehead0770c09"></a>是時，彼比丘受如來教已，即在閑 <a class="t0770c10"></a>靜之處，尅 <span class="corr" title="[已&gt;己]">己</span> 自修，所以族姓子，勤修梵行 <a class="t0770c11"></a>者，欲得修無上梵行。是時，彼比丘便成阿 <a class="t0770c12"></a>羅漢。</p>
<p><a class="t-linehead0770c12"></a>爾時，諸比丘聞佛所說，歡喜奉行。</p>
<a class="t0770c13"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
