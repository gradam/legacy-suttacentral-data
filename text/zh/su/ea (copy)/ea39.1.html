<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea39.1">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left">Chapter 39</span> <span class="mirror-right">等法品第三十九</span></p>
<h1 class="mirror-row">
<span class="mirror-left">39.1</span> <span class="mirror-right">（一）等法</span>
</h1>
</div>
<a class="t0728b20"></a> <a class="t0728b21"></a> <a class="t0728b22"></a>
<p class="suttainfo"><span class="t-juanname">增壹阿含經卷第三十三</span><br>
<a class="t0728b23"></a> <a class="t0728b24"></a> <span class="t-byline">東晉罽賓三藏瞿曇僧伽提婆譯</span></p>
<a class="t0728b25"></a> <a class="t0728b26"></a>
<p><a class="t-linehead0728b26"></a>聞如是：</p>
<p><a class="t-linehead0728b26"></a>一時，佛在舍衛國祇樹給孤獨 <a class="t0728b27"></a>園。</p>
<p><a class="t-linehead0728b27"></a>爾時，世尊告諸比丘：「若有比丘成就七 <a class="t0728b28"></a>法者，於現法中受樂無窮，欲得盡漏，便 <a class="t0728b29"></a>能獲之。云何為七法？於是，比丘知法、知 <a class="t0728c01"></a>義、知時，又能自知，復能知足，亦復知入 <a class="t0728c02"></a>眾中，觀察眾人，是謂七法。</p>
<p><a class="t-linehead0728c02"></a>「云何比丘知法？ <a class="t0728c03"></a>於是，比丘知法，所謂契經、祇夜、偈、因 <a class="t0728c04"></a>緣、譬喻、本末、廣演、方等、未曾有、廣普、 <a class="t0728c05"></a>授決、生經。若有比丘不知法者，不知 <a class="t0728c06"></a>十二部經，此非比丘也。以其比丘能解了 <a class="t0728c07"></a>法故，名為知法。如是，比丘解了於法。</p>
<p><a class="t-linehead0728c07"></a>「云何 <a class="t0728c08"></a>比丘解了於義？於是，比丘知如來機趣，解 <a class="t0728c09"></a>了深義，無所疑難。若有比丘不解了義 <a class="t0728c10"></a>者，此非比丘也。以其比丘能知深義故，名 <a class="t0728c11"></a>為解義也。如是，比丘能分別義。</p>
<p><a class="t-linehead0728c11"></a>「云何比丘 <a class="t0728c12"></a>知其時宜？於是，比丘知其時節，可修觀時 <a class="t0728c13"></a>便修觀，可修止時便修止，可默知默，可 <a class="t0728c14"></a>行知行，可誦知誦，可授前人便授前人， <a class="t0728c15"></a>可語知語。若有比丘不知此者，不知止 <a class="t0728c16"></a>觀進止之宜，此非比丘。若復比丘知其時 <a class="t0728c17"></a>節，不失時宜，此名為隨其方宜。如是，比 <a class="t0728c18"></a>丘知其時宜。</p>
<p><a class="t-linehead0728c18"></a>「云何比丘自能修己？於是，比 <a class="t0728c19"></a>丘能自知己：『我今有此見聞念知，有如是 <a class="t0728c20"></a>智慧，行步進止，恒隨正法。』若有比丘不能 <a class="t0728c21"></a>自知智慧之宜，出入行來，此非比丘也。以 <a class="t0728c22"></a>其比丘能自修己進止之宜，此名為自修己 <a class="t0728c23"></a>行，是謂比丘能自知己。</p>
<p><a class="t-linehead0728c23"></a>「云何比丘自知止 <a class="t0728c24"></a>足？於是，比丘能自籌量睡眠、覺寤、坐臥、經 <a class="t0728c25"></a>行、進止之宜，皆能知止足。若有比丘不能 <a class="t0728c26"></a>知是者，則非比丘也。以其比丘能解了 <a class="t0728c27"></a>此故，名為知足。如是，比丘名為知足。</p>
<p><a class="t-linehead0728c27"></a>「云 <a class="t0728c28"></a>何比丘知入大眾？於是，比丘分別大眾，此 <a class="t0728c29"></a>是剎利種，此是婆羅門眾，此是長者眾，此是 <a class="t0729a01"></a>沙門眾，我當以此法宜則適彼眾中，可語 <a class="t0729a02"></a>可默，皆悉知之。若有比丘不知入眾，此 <a class="t0729a03"></a>非比丘。以其比丘知入大眾故，名為知 <a class="t0729a04"></a>入眾也。是謂比丘知入大眾也。</p>
<p><a class="t-linehead0729a04"></a>「云何比 <a class="t0729a05"></a>丘知眾人根元？比丘當知，有二人。云何為 <a class="t0729a06"></a>二？彼或有一人，欲往至園中親覲比丘； <a class="t0729a07"></a>彼第二人不喜至彼觀見比丘。彼人欲至 <a class="t0729a08"></a>園中親覲比丘者，此人最為上。</p>
<p><a class="t-linehead0729a08"></a>「比丘！復 <a class="t0729a09"></a>有二人。云何為二？彼一人雖至比丘所， <a class="t0729a10"></a>然不問其宜；彼第二人亦不往至寺中 <a class="t0729a11"></a>見比丘。彼至寺人最為第一。</p>
<p><a class="t-linehead0729a11"></a>「比丘！復有二 <a class="t0729a12"></a>人。云何為二？彼一人至比丘所問訊時 <a class="t0729a13"></a>宜；彼第二人不至比丘所問訊時宜。彼人 <a class="t0729a14"></a>至寺者，最尊第一，出彼人上。</p>
<p><a class="t-linehead0729a14"></a>「比丘！復有二 <a class="t0729a15"></a>人。云何為二？彼一人至比丘所，至心聽法； <a class="t0729a16"></a>彼第二人不至比丘所，不至心聽法。彼至 <a class="t0729a17"></a>心聽法者，於彼人最為第一。</p>
<p><a class="t-linehead0729a17"></a>「比丘！復有 <a class="t0729a18"></a>二人。云何為二？彼有一人能觀察法，受持 <a class="t0729a19"></a>諷誦；彼第二人，不能受持諷誦。彼人受持 <a class="t0729a20"></a>諷誦者，於此人上最為第一。</p>
<p><a class="t-linehead0729a20"></a>「比丘！復有二 <a class="t0729a21"></a>人。云何為二？彼有一人，聞法解其義；彼第 <a class="t0729a22"></a>二人，聞法不解其義。彼人聞法解義者， <a class="t0729a23"></a>於此人最尊第一。</p>
<p><a class="t-linehead0729a23"></a>「比丘！復有二人。云何為 <a class="t0729a24"></a>二？彼有一人聞法，法成就；彼第二人不 <a class="t0729a25"></a>聞法，法不成就。彼人法法成就者，於 <a class="t0729a26"></a>此人第一。</p>
<p><a class="t-linehead0729a26"></a>「比丘！復有二人。云何為二？彼 <a class="t0729a27"></a>一人聞法能堪忍修行，分別護持正法；第 <a class="t0729a28"></a>二人不能堪忍修行其法。彼能修行法者， <a class="t0729a29"></a>於此諸人最尊第一。猶如牛有酪，由酪 <a class="t0729b01"></a>有酥，由酥有醍醐，最為第一，無能 <a class="t0729b02"></a>及者。此亦如是，若有人能修行者，此人最 <a class="t0729b03"></a>為第一，無能及者，是謂比丘觀察人根。 <a class="t0729b04"></a>若有人不了此者，則非比丘也。以其比 <a class="t0729b05"></a>丘聞法分別其義者，此為最上。如是比 <a class="t0729b06"></a>丘觀察人根。若有比丘成就七法者，於 <a class="t0729b07"></a>現法中快樂無為，意欲斷漏亦無有疑。是 <a class="t0729b08"></a>故，比丘！當求方便，成此七法。如是，比丘！ <a class="t0729b09"></a>當作是學。」</p>
<p><a class="t-linehead0729b09"></a>爾時，諸比丘聞佛所說，歡喜奉 <a class="t0729b10"></a>行。</p>
<a class="t0729b11"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
