<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea47.10">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">47.10</span> <span class="mirror-right">（一〇）</span>
</h1>
</div>
<p><a class="t-linehead0784c16"></a>聞如是：</p>
<p><a class="t-linehead0784c16"></a>一時，佛在舍衛國祇樹給孤獨 <a class="t0784c17"></a>園。</p>
<p><a class="t-linehead0784c17"></a>爾時，世尊告諸比丘：「地獄眾生受其罪 <a class="t0784c18"></a>報，極至一劫，或有其中間夭者；受畜生罪 <a class="t0784c19"></a>報，極至一劫，其間有中夭者；受餓鬼報，極 <a class="t0784c20"></a>至一劫，其間有中夭者。比丘當知，欝單曰 <a class="t0784c21"></a>人壽千歲，無有中夭者。所以然者，彼土人 <a class="t0784c22"></a>民無所係屬，設於彼命終，生善處天上，無 <a class="t0784c23"></a>有墮落者。弗于逮人民壽五百歲，亦有中 <a class="t0784c24"></a>夭者；瞿耶尼人民壽二百五十歲，亦有中夭 <a class="t0784c25"></a>者；閻浮提人民極壽百歲，亦有中夭者多。</p>
<a class="t0784c26"></a>
<p><a class="t-linehead0784c26"></a>「正使人壽命極至十十，人民之兆以壽十 <a class="t0784c27"></a> 十，其行不同，性分各異。初十幼小，無所識 <a class="t0784c28"></a>知；第二十少多有知，猶不貫了；第三十欲意 <a class="t0784c29"></a>熾盛，貪著於色；第四十多諸伎術，所行無 <a class="t0785a01"></a>端；第五十解義明了，所習不忘；第六十慳 <a class="t0785a02"></a>著財物，意不決了；第七十懈怠憙眠，體性遲 <a class="t0785a03"></a>緩；第八十無有少壯之心，亦無榮飾；第九 <a class="t0785a04"></a>十多諸病痛，皮緩面皺；第十十諸根衰秏， <a class="t0785a05"></a>骨節相連，多忘意錯。比丘知之，設人壽百 <a class="t0785a06"></a>歲，當經歷爾許之難。設人壽百歲，當經三 <a class="t0785a07"></a>百冬、夏春、秋，計其壽命，蓋不足言。若人壽 <a class="t0785a08"></a>百歲，當食三萬六千食，其間或有不食時： <a class="t0785a09"></a>瞋不食，不與不食，病不食。計彼食與不 <a class="t0785a10"></a>食，及飲母乳，取要言之，三萬六千食。比丘！ <a class="t0785a11"></a>若人壽百歲其限歲數，飲食之法其狀如是。</p>
<a class="t0785a12"></a>
<p><a class="t-linehead0785a12"></a>「比丘當知，閻浮地人民，或壽極長與無量 <a class="t0785a13"></a>壽等。過去久遠不可計世，有王名療眾病， <a class="t0785a14"></a>壽命極長，顏色端正，受樂無量。爾時，無疾 <a class="t0785a15"></a>病、老、死之患。時，有夫婦二人生一子，子 <a class="t0785a16"></a>便命終。是時，父母抱舉令坐，又持食與，然 <a class="t0785a17"></a>彼子不飲、不食，亦不起坐。何以故爾？以命 <a class="t0785a18"></a>終故。是時，彼父母便生此念：『我子今日何 <a class="t0785a19"></a>為瞋恚，不肯食飲，亦不言語？』所以然者， <a class="t0785a20"></a>由彼人民不聞死亡音響之所致也。</p>
<p><a class="t-linehead0785a20"></a>「爾時， <a class="t0785a21"></a>彼父母便復念曰：『我子今已經七日不飲、 <a class="t0785a22"></a>不食，亦復不知何由默然？我今可以此因 <a class="t0785a23"></a>緣，往白療病大王使知。』是時，父母往至王 <a class="t0785a24"></a>所，以此因緣，具白大王。是時，大王便作是 <a class="t0785a25"></a>念：『今日已聞死亡音響。』王告之曰：『汝等可 <a class="t0785a26"></a>持此小兒到吾所。』爾時，父母即抱小兒至 <a class="t0785a27"></a>國王所。王見已，告父母曰：『此兒已命終。』時， <a class="t0785a28"></a>父母白王言：『云何名為命終？』王告曰：『此兒更 <a class="t0785a29"></a>不行起、言對、談說、飲食、戲樂，身體正直，無 <a class="t0785b01"></a>所復為，故名為命終。』是時，夫婦復白王言： <a class="t0785b02"></a>『如此之變，當經幾時？』王告之曰：『此兒不久 <a class="t0785b03"></a>身體爛壞，膖脹臭處，無所復任。』爾時，父母不 <a class="t0785b04"></a>信王語，復抱死兒，還至家中，未經幾時， <a class="t0785b05"></a>身體盡壞，極為臭穢。是時，父母方信王語 <a class="t0785b06"></a>云：『此兒不久身體膖脹，盡當壞敗。』</p>
<p><a class="t-linehead0785b06"></a>「是時，夫 <a class="t0785b07"></a>婦復抱此膖脹小兒至國王所，而白王言： <a class="t0785b08"></a>『唯然，大王！今持此兒奉貢大王。』時，父母亦 <a class="T0785b09"></a>不啼哭。所以然者，由不聞死亡之音 <a class="t0785b10"></a>故。是時，大王剝取其皮，而作大鼓，復勅作 <a class="t0785b11"></a>七重樓閣，持此鼓安處其上，即勅一人：『汝 <a class="t0785b12"></a>當知之，令守護此鼓，百歲一擊，無令失 <a class="t0785b13"></a>時。』受王教誡，百歲一擊。時，諸人民聞此鼓 <a class="t0785b14"></a>音，怪未曾有，語諸人曰：『何者音響，為是 <a class="t0785b15"></a>誰聲，乃徹於斯？』王告之曰：『此是死人皮之 <a class="t0785b16"></a>響。』眾生聞已，各興念曰：『奇哉！乃聞此聲。』</p>
<a class="t0785b17"></a>
<p><a class="t-linehead0785b17"></a>「汝等比丘，爾時王者，豈異人乎？莫作是觀。 <a class="t0785b18"></a>所以然者，爾時王者，即我身是也。以此知 <a class="t0785b19"></a>之，昔日閻浮地壽命極長，如今閻浮地人民 <a class="t0785b20"></a>極為短命，滅者難限。所以然者，由殺害 <a class="t0785b21"></a>多故，致命極短，華色失乎！由此因緣，故 <a class="t0785b22"></a>致變怪。</p>
<p><a class="t-linehead0785b22"></a>「比丘當知，閻浮地五十歲，四天王 <a class="t0785b23"></a>中一日一夜。計彼日夜之數，三十日為一 <a class="t0785b24"></a>月，十二月為一歲，四天王壽命五百歲，或復 <a class="t0785b25"></a>有中夭者。計人中之壽十八億歲，還活地獄 <a class="t0785b26"></a>一日一夜。計彼一日一夜之數，三十日為一 <a class="t0785b27"></a>月，十二月為一歲，還活地獄極壽千歲，復 <a class="t0785b28"></a>有中夭者。計人中之壽三十六億歲，計人 <a class="t0785b29"></a>中百歲，三十三天一日一夜，計彼日月年歲 <a class="t0785c01"></a>之數，三十三天壽千歲，其間或有中夭者。 <a class="t0785c02"></a>計人中之壽三十六億歲，阿鼻地獄中一日 <a class="t0785c03"></a>一夜，復計彼日月之數，三十日為一月，十 <a class="t0785c04"></a>二月為一歲，計彼日夜之數壽二萬歲，計 <a class="t0785c05"></a>人中之壽，壽一拘利。如是，比丘！計此之壽 <a class="t0785c06"></a>轉轉增倍，除無想天。無想天壽八萬四千 <a class="t0785c07"></a>劫，除淨居天不來此世。是故，比丘！勿懷 <a class="t0785c08"></a>放逸，於現身上得盡有漏。如是，比丘！當 <a class="t0785c09"></a>作是學。」</p>
<p><a class="t-linehead0785c09"></a>爾時，諸比丘聞佛所說，歡喜奉 <a class="t0785c10"></a>行。</p>
<a class="t0785c11"></a>
<p class="endsection"><span class="t-juanname">增壹阿含經卷第四十三</span></p>
<a class="t0785c12"></a>
<div class="w">
<div>
<p><a class="t-linehead0785c12"></a>經言「百歲當經三百冬夏秋」，謂冬夏秋 <a class="t0785c13"></a>各一百，故言三百；而不言春者，此順西域 <a class="t0785c14"></a>三時也。言三時者，寒熱雨三也。言冬即彼 <a class="t0785c15"></a>寒時，夏即彼熱時，秋即彼雨時。然彼三時 <a class="t0785c16"></a>各四月，計一年有十二月。今以冬夏秋擬 <a class="t0785c17"></a>彼三時，而月數少，蓋譯者不善方言也。</p>
</div>
</div>
</article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
