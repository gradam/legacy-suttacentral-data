<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea22.5">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">22.5</span> <span class="mirror-right">（五）相</span>
</h1>
</div>
<p><a class="t-linehead0607c13"></a>聞如是：</p>
<p><a class="t-linehead0607c13"></a>一時，佛在舍衛國祇樹給孤獨 <a class="t0607c14"></a>園。</p>
<p><a class="t-linehead0607c14"></a>爾時，世尊告諸比丘：「此三有為有為相。云 <a class="t0607c15"></a>何為三？知所從起，知當遷變，知當滅盡。 <a class="t0607c16"></a>彼云何知所從起？所謂生，長大成五陰形， <a class="t0607c17"></a>得諸持、入，是謂所從起。彼云何為滅盡？ <a class="t0607c18"></a>所謂死，命過不住、無常，諸陰散壞，宗族別離， <a class="t0607c19"></a>命根斷絕，是謂為滅盡。彼云何變易？齒落、 <a class="t0607c20"></a>髮白、氣力竭盡，年遂衰微，身體解散，是謂為 <a class="t0607c21"></a>變易法。是為，比丘！三有為有為相，當知此三 <a class="t0607c22"></a>有為相，善分別之。如是，諸比丘！當作是學。」</p>
<a class="t0607c23"></a>
<p><a class="t-linehead0607c23"></a>爾時，諸比丘聞佛所說，歡喜奉行。</p>
<a class="t0607c24"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
