<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea9.4">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">9.4</span> <span class="mirror-right">（四）心</span>
</h1>
</div>
<p><a class="t-linehead0562c10"></a>聞如是：</p>
<p><a class="t-linehead0562c10"></a>一時，佛在舍衛國祇樹給孤獨園。</p>
<a class="t0562c11"></a>
<p><a class="t-linehead0562c11"></a>爾時，世尊告諸比丘：「我不見一法疾於心 <a class="t0562c12"></a>者，無譬可喻，猶如獼猴捨一取一，心不 <a class="t0562c13"></a>專定。心亦如是，前想、後想所念不同，是故， <a class="t0562c14"></a>諸比丘！凡夫之人不能觀察心意所由。是 <a class="t0562c15"></a>故，諸比丘！常當降伏心意，得趣善道，是 <a class="t0562c16"></a>故，諸比丘！當作是學。」</p>
<p><a class="t-linehead0562c16"></a>爾時，諸比丘聞佛所 <a class="t0562c17"></a>說，歡喜奉行。</p>
<a class="t0562c18"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
