<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea5.1">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left">Chapter 5</span> <span class="mirror-right">增壹阿含經比丘尼品第五</span></p>
<h1 class="mirror-row">
<span class="mirror-left">5.1</span> <span class="mirror-right">（一）</span>
</h1>
</div>
<a class="t0558c21"></a>
<p><a class="t-linehead0558c21"></a>「我聲聞中第一比丘尼，久出家學，國王所 <a class="t0558c22"></a>敬，所謂大愛道瞿曇彌比丘尼是。智慧聰 <a class="t0558c23"></a>明，所謂讖摩比丘尼是。神足第一，感致諸神， <a class="t0558c24"></a>所謂優鉢華色比丘尼是。行頭陀法，十一限 <a class="t0558c25"></a>礙，所謂機梨舍瞿曇彌比丘尼是。天眼第一， <a class="t0559a01"></a>所照無礙，所謂奢拘梨比丘尼是。坐禪入定， <a class="t0559a02"></a>意不分散，所謂奢摩比丘尼是。分別義趣， <a class="t0559a03"></a>廣演道教，所謂波頭蘭闍那比丘尼是。奉持 <a class="t0559a04"></a>律教，無所加犯，所謂波羅遮那比丘尼是。 <a class="t0559a05"></a>得信解脫，不復退還，所謂迦旃延比丘尼 <a class="t0559a06"></a>是。得四辯才，不懷怯弱，所謂最勝比丘尼 <a class="t0559a07"></a>是。」</p>
<a class="t0559a08"></a>
<blockquote class="gatha">
<p>大愛及讖摩　　優鉢、機曇彌 <a class="t0559a09"></a><br>
拘利、奢、蘭闍　　那羅、迦旃、勝</p>
</blockquote>
<a class="t0559a10"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
