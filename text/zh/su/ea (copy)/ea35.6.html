<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea35.6">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">35.6</span> <span class="mirror-right">（六）</span>
</h1>
</div>
<p><a class="t-linehead0699c14"></a>聞如是：</p>
<p><a class="t-linehead0699c14"></a>一時，佛在舍衛國祇樹給孤獨 <a class="t0699c15"></a>園。</p>
<p><a class="t-linehead0699c15"></a>爾時，世尊告諸比丘：「有五時不應向人 <a class="t0699c16"></a>禮。云何為五？若在偷婆中不應向禮，在 <a class="t0699c17"></a>大眾中不應向禮，又在道路不應向禮， <a class="t0699c18"></a>病痛著床不應向禮，若飲食時不應向禮。 <a class="t0699c19"></a>是謂，比丘！有此五事不應向禮。</p>
<p><a class="t-linehead0699c19"></a>「復有五事 <a class="t0699c20"></a>知時之禮。云何為五？不在偷婆中，不在 <a class="t0699c21"></a>大眾中，不在道路，亦不病痛，復非飲食， <a class="t0699c22"></a>此應向禮。是故，諸比丘！當作方便，知時之 <a class="t0699c23"></a>行。」</p>
<p><a class="t-linehead0699c23"></a>爾時，諸比丘聞佛所說，歡喜奉行。</p>
<a class="t0699c24"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
