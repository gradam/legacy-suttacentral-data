<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea16.2">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">16.2</span> <span class="mirror-right">（二）涅槃</span>
</h1>
</div>
<p><a class="t-linehead0579a12"></a>聞如是：</p>
<p><a class="t-linehead0579a12"></a>一時，佛在舍衛國祇樹給孤獨 <a class="t0579a13"></a>園。</p>
<p><a class="t-linehead0579a13"></a>爾時，世尊告諸比丘：「有此二法涅槃界。 <a class="t0579a14"></a>云何為二？有餘涅槃界、無餘涅槃界。彼云 <a class="t0579a15"></a>何名為有餘涅槃界？於是，比丘滅五下分 <a class="t0579a16"></a>結，即彼般涅槃，不還來此世，是謂名為 <a class="t0579a17"></a>有餘涅槃界。彼云何名為無餘涅槃界？ <span class="corr" title="[如&gt;於] cf.【麗】">於</span> <a class="t0579a18"></a>是，比丘盡有漏成無漏，意解脫、智慧解脫， <a class="t0579a19"></a>自身作證而自遊戲：生死已盡，梵行已立， <a class="t0579a20"></a>更不受有，如實知之，是謂為無餘涅 <a class="t0579a21"></a>槃界。此二涅槃界，當求方便，至無餘涅槃 <a class="t0579a22"></a>界。如是，諸比丘！當作是學。」</p>
<p><a class="t-linehead0579a22"></a>爾時，諸比丘聞 <a class="t0579a23"></a>佛所說，歡喜奉行。</p>
<a class="t0579a24"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
