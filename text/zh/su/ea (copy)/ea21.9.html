<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea21.9">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">21.9</span> <span class="mirror-right">（九）</span>
</h1>
</div>
<p><a class="t-linehead0604c07"></a>聞如是：</p>
<p><a class="t-linehead0604c07"></a>一時，佛在舍衛國祇樹給孤獨 <a class="t0604c08"></a>園。</p>
<p><a class="t-linehead0604c08"></a>爾時，有眾多比丘到時，著衣持鉢，入城 <a class="t0604c09"></a>乞食。是時，眾多比丘便生此念：「我等入城乞 <a class="t0604c10"></a>食，日時猶早，今可相率至外道梵志所。」</p>
<p><a class="t-linehead0604c10"></a>爾時， <a class="t0604c11"></a>眾多比丘便往至異學梵志所。到已，共相問 <a class="t0604c12"></a>訊，在一面坐。是時，梵志問沙門曰：「瞿曇道 <a class="t0604c13"></a>士恒說欲論、色論、痛論、想論，如此諸論有 <a class="t0604c14"></a>何差別？我等所論亦是沙門所說，沙門所說 <a class="t0604c15"></a>亦是我等所論。說法同我說法，教誨同我 <a class="t0604c16"></a>教誨。」</p>
<p><a class="t-linehead0604c16"></a>是時，眾多比丘聞彼語已，亦不言善， <a class="t0604c17"></a>復非言惡，即從坐起而去。並作是念：「我 <a class="t0604c18"></a>等當以此義往問世尊。」</p>
<p><a class="t-linehead0604c18"></a>爾時，眾多比丘食 <a class="t0604c19"></a>後便至世尊所。到已，頭面禮足，在一面坐。是 <a class="t0604c20"></a>時，眾多比丘從梵志所，問事因緣本末，盡 <a class="t0604c21"></a>白世尊。</p>
<p><a class="t-linehead0604c21"></a>爾時，世尊告諸比丘：「設彼梵志作 <a class="t0604c22"></a>是問者，汝等當以此義，詶彼來問：『欲有 <a class="t0604c23"></a>何味？復有何過？當捨離欲。色有何味？復 <a class="t0604c24"></a>有何過？當捨離色。痛有何味？復有何過？ <a class="t0604c25"></a>當捨離痛。』汝等設以此語詶彼來問者， <a class="t0604c26"></a>彼諸梵志默然不對。設有所說者，亦不能 <a class="t0604c27"></a>解此深義，遂增愚惑，墮於邊際。所以然者， <a class="t0604c28"></a>非彼境界。然復，比丘！魔及魔天、釋、梵、四天王、 <a class="t0604c29"></a>沙門、婆羅門、人及非人能解此深義者，除 <a class="t0605a01"></a>如來、等正覺及如來聖眾受吾教者，此即 <a class="t0605a02"></a>不論。</p>
<p><a class="t-linehead0605a02"></a>「欲有何味？所謂五欲者是。云何為五？ <a class="t0605a03"></a>眼見色，為起眼識，甚愛敬念，世人所喜。若 <a class="t0605a04"></a>耳聞聲、鼻嗅香、舌知味、身知細滑，甚愛敬 <a class="t0605a05"></a>念，世人所喜。若復於此五欲之中，起苦、樂 <a class="t0605a06"></a>心，是謂欲味。</p>
<p><a class="t-linehead0605a06"></a>「云何欲有何過者？若有一族 <a class="t0605a07"></a>姓子，學諸伎術，而自營己。或學田作，或 <a class="t0605a08"></a>學書 <span class="gaiji">疏 <!--gaiji,疏,1[跳-兆+(梳-木)],2&#x47FD;,3--></span>，或學傭作，或學算數，或學權詐， <a class="t0605a09"></a>或學剋鏤，或學通信，至彼來此。或學承 <a class="t0605a10"></a>事王身，不避寒暑，記累懃苦，不自由己，作 <a class="t0605a11"></a>此辛苦而獲財業，是為欲為大過。現世 <a class="t0605a12"></a>苦惱，由此恩愛，皆由貪欲。然復彼族姓子， <a class="t0605a13"></a>作此懃勞，不獲財寶，彼便懷愁憂，苦惱不 <a class="t0605a14"></a>可稱記。便自思惟：『我作此功勞，施諸方 <a class="t0605a15"></a>計，不得財貨。如此之比者，當念捨離。』是為 <a class="t0605a16"></a>當捨離欲。</p>
<p><a class="t-linehead0605a16"></a>「復次，彼族姓子或時作此方計而 <a class="t0605a17"></a>獲財貨，以獲財貨，廣施方宜，恒自擁護， <a class="t0605a18"></a>恐王勅奪，為賊偷竊，為水所漂，為火所 <a class="t0605a19"></a>燒。復作是念：『正欲藏窖，恐後亡失，正欲 <a class="t0605a20"></a>出利，復恐不剋。或家生惡子，費散吾財。』是 <a class="t0605a21"></a>為欲為大患，皆緣欲本，致此災變。</p>
<p><a class="t-linehead0605a21"></a>「復次， <a class="t0605a22"></a>族姓子恒生此心，欲擁護財貨。後猶復為 <a class="t0605a23"></a>國王所奪，為賊所劫，為水所漂，為火所 <a class="t0605a24"></a>燒；所藏窖者亦復不剋；正使出利亦復不 <a class="t0605a25"></a>獲；居家生惡子，費散財貨，萬不獲一，便懷 <a class="t0605a26"></a>愁憂苦惱，椎胸喚呼：『我本所得財貨，今盡 <a class="t0605a27"></a>忘失！』遂成愚惑，心意錯亂，是謂欲為大患， <a class="t0605a28"></a>緣此欲本，不至無為。</p>
<p><a class="t-linehead0605a28"></a>「復次，緣此欲本，著鎧 <a class="t0605a29"></a>執仗，共相攻伐。以相攻伐，或在象眾前、或 <a class="t0605b01"></a>在馬眾前、或在步兵前、或在車眾前，見 <a class="t0605b02"></a>馬共馬鬪、見象共象鬪、見車共車鬪、見 <a class="t0605b03"></a>步兵共步兵鬪，或相斫射，以矟相斫刺。 <a class="t0605b04"></a>如此之比，欲為大患。緣欲為本，致此災 <a class="t0605b05"></a>變。</p>
<p><a class="t-linehead0605b05"></a>「復次，緣此欲本，著鎧執仗，或在城門、 <a class="t0605b06"></a>或在城上，共相斫射，或以矟刺、或以鐵輪 <a class="t0605b07"></a>而轢其頭，或消鐵相灑。受此苦惱，死者眾 <a class="t0605b08"></a>多。</p>
<p><a class="t-linehead0605b08"></a>「復次，欲者亦無有常，皆代謝變易，不停 <a class="t0605b09"></a>不解。此欲變易無常者，此謂欲為大患。</p>
<p><a class="t-linehead0605b09"></a>「云 <a class="t0605b10"></a>何當捨離欲？若能修行除貪欲者，是謂捨 <a class="t0605b11"></a>欲。謂諸有沙門、婆羅門，不知欲之大患， <a class="t0605b12"></a>亦復不知捨欲之原，如實不知沙門、沙門 <a class="t0605b13"></a>威儀，不知婆羅門、婆羅門威儀，此非沙門、 <a class="t0605b14"></a>婆羅門，亦復不能舉身作證而自遊戲。 <a class="t0605b15"></a>謂諸沙門、婆羅門審知欲為大患，能捨離 <a class="t0605b16"></a>欲，如實不虛。知沙門有沙門威儀，知婆羅 <a class="t0605b17"></a>門有婆羅門威儀，已身作證而自遊戱，是 <a class="t0605b18"></a>為捨離於欲。</p>
<p><a class="t-linehead0605b18"></a>「云何色味？設有見剎利女種、 <a class="t0605b19"></a>婆羅門女種、長者女種，年十四、十五、十六，不 <a class="t0605b20"></a>長不短，不肥不瘦，不白不黑，端政無雙，世之 <a class="t0605b21"></a>希有。彼最初見彼顏色，起喜樂想，是謂 <a class="t0605b22"></a>色味。</p>
<p><a class="t-linehead0605b22"></a>「云何為色大患？復次。若後見彼女 <a class="t0605b23"></a>人，年八十、九十，乃至百歲，顏色變異，年過少 <a class="t0605b24"></a>壯，牙齒缺落，頭髮皓白，身體垢堺，皮緩面皺， <a class="t0605b25"></a>脊僂呻吟，身如故車，形體戰掉，扶杖而行。 <a class="t0605b26"></a>云何，比丘！初見妙色，後復變易，豈非是大 <a class="t0605b27"></a>患乎？」</p>
<p><a class="t-linehead0605b27"></a>諸比丘對曰：「如是。世尊！」</p>
<p><a class="t-linehead0605b27"></a>世尊告諸比 <a class="t0605b28"></a>丘：「是謂色為大患。復次，此若見彼女人，身 <a class="t0605b29"></a>抱重患，臥於床褥，失大小便，不能起止。 <a class="t0605c01"></a>云何，比丘！本見妙色，今致此患，豈非大患 <a class="t0605c02"></a>乎？」</p>
<p><a class="t-linehead0605c02"></a>諸比丘對曰：「如是。世尊！」</p>
<p><a class="t-linehead0605c02"></a>世尊告曰：「諸比 <a class="t0605c03"></a>丘！是謂色為大患。復次，比丘！若見彼女人 <a class="t0605c04"></a>身壞命終，將詣塜間。云何，比丘！本見妙色，今 <a class="t0605c05"></a>以變改，於中見起苦樂想，豈非大患乎？」</p>
<a class="t0605c06"></a>
<p><a class="t-linehead0605c06"></a>諸比丘對曰：「如是。世尊！」</p>
<p><a class="t-linehead0605c06"></a>世尊告曰：「是謂色 <a class="t0605c07"></a>為大患。復次，若見彼女人，死經一日、二日、三 <a class="t0605c08"></a>日、四日、五日，乃至七日，身體胮脹爛臭，散落 <a class="t0605c09"></a>一處。云何，比丘！本有妙色，今致此變，豈非 <a class="t0605c10"></a>大患乎？」</p>
<p><a class="t-linehead0605c10"></a>諸比丘對曰：「如是。世尊！」</p>
<p><a class="t-linehead0605c10"></a>世尊告曰： <a class="t0605c11"></a>「是謂色為大患。復次，若見彼女人，烏、鵲、鵄、鷲 <a class="t0605c12"></a>競來食噉，或為狐、狗、狼、虎所見食噉，或為 <a class="t0605c13"></a>蜎飛蠢動、極細蠕蟲而見食噉。云何，比丘！ <a class="t0605c14"></a>彼本有妙色，今致此變，於中起苦、樂想，豈 <a class="t0605c15"></a>非大患乎？」</p>
<p><a class="t-linehead0605c15"></a>諸比丘對曰：「如是。世尊！」</p>
<p><a class="t-linehead0605c15"></a>世尊告 <a class="t0605c16"></a>曰：「是謂色為大患。復次，若見彼女人身，蟲 <a class="t0605c17"></a>鳥以食其半，腸胃肉血污穢不淨。云何，比 <a class="t0605c18"></a>丘！彼本有妙色，今致此變，於中起苦、樂想， <a class="t0605c19"></a>此非大患乎？」</p>
<p><a class="t-linehead0605c19"></a>諸比丘對曰：「如是。世尊！」</p>
<p><a class="t-linehead0605c19"></a>世尊 <a class="t0605c20"></a>告曰：「是謂色為大患。復次，若見彼女人身， <a class="t0605c21"></a>血肉以盡，骸骨相連。云何，比丘！彼本有妙 <a class="t0605c22"></a>色，今致此變，於中起苦、樂想，此豈非大患 <a class="t0605c23"></a>乎？」</p>
<p><a class="t-linehead0605c23"></a>諸比丘對曰：「如是。世尊！」</p>
<p><a class="t-linehead0605c23"></a>世尊告曰：「是謂 <a class="t0605c24"></a>色為大患。復次，若見彼女人身，血肉以盡， <a class="t0605c25"></a>唯有筋纏束薪。云何，比丘！本有妙色，今致 <a class="t0605c26"></a>此變，於中起苦、樂想，此非大患乎？」</p>
<p><a class="t-linehead0605c26"></a>諸比 <a class="t0605c27"></a>丘對曰：「如是。世尊！」</p>
<p><a class="t-linehead0605c27"></a>世尊告曰：「是謂色為大 <a class="t0605c28"></a>患。復次，若復見彼女人身，骸骨散落，各在 <a class="t0605c29"></a>一處，或脚骨一處，或膊骨一處，或 <span class="gaiji">髀 <!--gaiji,髀,1[月*坒],2&#x43F6;,3--></span>骨一處，或 <a class="t0606a01"></a>臗骨一處，或脇肋一處，或肩臂骨一處，或 <a class="t0606a02"></a>頸骨一處，或 <span class="corr" title="[觸&gt;髑]">髑</span> 髏一處。云何，諸比丘！本有 <a class="t0606a03"></a>妙色，今致此變，於中起苦、樂想，此豈非 <a class="t0606a04"></a>大患乎？」</p>
<p><a class="t-linehead0606a04"></a>諸比丘對曰：「如是。世尊！」</p>
<p><a class="t-linehead0606a04"></a>世尊告曰： <a class="t0606a05"></a>「是謂色為大患。復次，若見彼女人身，骨皓白 <a class="t0606a06"></a>色，或似鴿色。云何，比丘！本有妙色，今致此 <a class="t0606a07"></a>變，於中起苦、樂想，豈非大患乎？」</p>
<p><a class="t-linehead0606a07"></a>諸比丘對 <a class="t0606a08"></a>曰：「如是。世尊！」</p>
<p><a class="t-linehead0606a08"></a>世尊告曰：「是謂色為大患。復 <a class="t0606a09"></a>次，若見彼女人，骸骨經無數歲，或有腐爛 <a class="t0606a10"></a>壞敗，與土同色。云何，比丘！彼本有妙色，今 <a class="t0606a11"></a>致此變，於中起苦、樂想，豈非大患乎？」</p>
<p><a class="t-linehead0606a11"></a>諸 <a class="t0606a12"></a>比丘對曰：「如是。世尊！」</p>
<p><a class="t-linehead0606a12"></a>世尊告曰：「是謂色為 <a class="t0606a13"></a>大患。復次，此色無常、變易，不得久停，無 <a class="t0606a14"></a>有老幼，是謂色為大患。</p>
<p><a class="t-linehead0606a14"></a>「云何色為出要？ <a class="t0606a15"></a>若能捨離於色，除諸亂想，是謂捨離於 <a class="t0606a16"></a>色。謂諸沙門、婆羅門，於色著色，不知大患， <a class="t0606a17"></a>亦不捨離，如實而不知，此非沙門、婆羅門， <a class="t0606a18"></a>於沙門不知沙門威儀，於婆羅門不知 <a class="t0606a19"></a>婆羅門威儀，不能己身作證而自遊戲。謂 <a class="t0606a20"></a>諸有沙門、婆羅門，於色不著色，深知為 <a class="t0606a21"></a>大患，能知捨離，是謂於沙門知沙門威儀， <a class="t0606a22"></a>於婆羅門知婆羅門威儀，己身作證而自 <a class="t0606a23"></a>遊戲，是謂捨離於色。</p>
<p><a class="t-linehead0606a23"></a>「云何為名痛味？於 <a class="t0606a24"></a>是，比丘！得樂痛時，便知我得樂痛；得苦痛 <a class="t0606a25"></a>時，便知我得苦痛；若得不苦不樂痛時，便 <a class="t0606a26"></a>知我得不苦不樂痛。若得食樂痛時，便知 <a class="t0606a27"></a>我得食樂痛；若得食苦痛時，便知我得食 <a class="t0606a28"></a>苦痛；若得食不苦不樂痛時，便知我得不 <a class="t0606a29"></a>苦不樂痛。不食苦痛時，便自知我不食 <a class="t0606b01"></a>苦痛； <span class="corr" title="[苦&gt;若]">若</span> 不食樂痛時，便自知我不食樂 <a class="t0606b02"></a>痛；若不食不苦不樂痛時，便自知我不食 <a class="t0606b03"></a>不苦不樂痛。</p>
<p><a class="t-linehead0606b03"></a>「復次，比丘！若得樂痛，爾時不 <a class="t0606b04"></a>得苦痛，亦復無不苦不樂痛，爾時我唯有 <a class="t0606b05"></a>樂痛。若得苦痛時，爾時無有樂痛，亦無不 <a class="t0606b06"></a>苦不樂痛，唯有苦痛。若復，比丘！得不苦不 <a class="t0606b07"></a>樂痛時，爾時無有樂痛、苦痛，唯有不苦不 <a class="t0606b08"></a>樂痛。復次，痛者無常、變易之法，以知痛無 <a class="t0606b09"></a>常、變易法者，是謂痛為大患。</p>
<p><a class="t-linehead0606b09"></a>「云何痛為出 <a class="t0606b10"></a>要？若能於痛捨離於痛，除諸亂想，是謂捨 <a class="t0606b11"></a>離於痛。諸有沙門、婆羅門於痛著痛，不知 <a class="t0606b12"></a>大患，亦不捨離，如實而不知，此非沙門、婆 <a class="t0606b13"></a>羅門，於沙門不知沙門威儀，於婆羅門 <a class="t0606b14"></a>不知婆羅門威儀，不能以身作證而自 <a class="t0606b15"></a>遊戲。諸有沙門、婆羅門於痛不著痛，深知 <a class="t0606b16"></a>為大患，能知捨離，是謂於沙門知沙門威 <a class="t0606b17"></a>儀，於婆羅門知婆羅門威儀，以身作證 <a class="t0606b18"></a>而自遊戲，是謂捨離於痛。</p>
<p><a class="t-linehead0606b18"></a>「復次，比丘！若有 <a class="t0606b19"></a>沙門、婆羅門不知苦痛、樂痛、不苦不樂痛， <a class="t0606b20"></a>如實而不知，復教化人使行者，此非其 <a class="t0606b21"></a>宜。若有沙門、婆羅門能捨離痛，如實而知， <a class="t0606b22"></a>復勸教人使遠離之，此正其宜，是謂捨離 <a class="t0606b23"></a>於痛。</p>
<p><a class="t-linehead0606b23"></a>「我今，比丘！以說著欲、味欲，欲為大 <a class="t0606b24"></a>患，復能捨者；亦說著色、味色，色為大患，能 <a class="t0606b25"></a>捨離色；以說著痛、味痛，痛為大患，能捨 <a class="t0606b26"></a>離痛，諸如來所應行者，所謂施設者，我今 <a class="t0606b27"></a>周訖。常當念在樹下空閑之處，坐禪思惟， <a class="t0606b28"></a>莫有懈怠，是謂我之教勅。」</p>
<p><a class="t-linehead0606b28"></a>爾時，諸比丘聞 <a class="t0606b29"></a>佛所說，歡喜奉行。</p>
<a class="t0606c01"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
