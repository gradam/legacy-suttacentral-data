<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea47.9">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">47.9</span> <span class="mirror-right">（九）</span>
</h1>
</div>
<p><a class="t-linehead0784a06"></a>聞如是：</p>
<p><a class="t-linehead0784a06"></a>一時，佛在羅閱城迦蘭陀竹園所， <a class="t0784a07"></a>與大比丘眾五百人俱。</p>
<p><a class="t-linehead0784a07"></a>時，尊者大均頭在 <a class="t0784a08"></a>靜寂之處，興此念想：「諸前後中央之見，云 <a class="t0784a09"></a>何得知？」爾時，大均頭到時，著衣持鉢，到世 <a class="t0784a10"></a>尊所，頭面禮足，在一面坐。爾時，均頭白世 <a class="t0784a11"></a>尊言：「今此諸見，前後相應。云何得滅此見， <a class="t0784a12"></a>又使餘者不生？」</p>
<p><a class="t-linehead0784a12"></a>世尊告曰：「於是，均頭！此見 <a class="t0784a13"></a>所出與所滅之處，皆是無常、苦、空。均頭知 <a class="t0784a14"></a>之，當建此意。夫見之法六十二種，要當住 <a class="t0784a15"></a>十善之地，除去此見。云何為十？於是，均頭！ <a class="t0784a16"></a>他好殺生，我等應當不殺；他好盜，我不盜； <a class="t0784a17"></a>他犯梵行，我行梵行；他妄語，我不行妄語； <a class="t0784a18"></a>他行兩舌鬪亂彼此、綺語、惡口、嫉妬、恚、邪見， <a class="t0784a19"></a>我行正見。</p>
<p><a class="t-linehead0784a19"></a>「均頭當知，如從惡道得值正 <a class="t0784a20"></a>道，如從邪見得至正見，迴邪就正，猶如 <a class="t0784a21"></a>有人自己沒溺，復欲渡人者，終無此理。己 <a class="t0784a22"></a>未滅度，欲使他人滅度者，此事不然。如 <a class="t0784a23"></a>有人自不沒溺，便能渡人，可有此理。今 <a class="t0784a24"></a>亦如是，自般涅槃，復使他人取滅度者，可 <a class="t0784a25"></a>有此理。是故，均頭當念，離殺，不殺滅度；離 <a class="t0784a26"></a>盜，不盜滅度；離淫，不淫滅度；離妄語， <a class="t0784a27"></a>不妄語滅度；離綺語，不綺語滅度；離 <a class="t0784a28"></a>麁言，不麁言滅度；離鬪亂彼此，不鬪亂彼 <a class="t0784a29"></a>此滅度；離嫉妬，不嫉妬滅度；離恚，不恚 <a class="t0784b01"></a>滅度；離邪見，得正見滅度。</p>
<p><a class="t-linehead0784b01"></a>「均頭當知，若凡 <a class="t0784b02"></a>夫之人便生此念：『為有我耶？為無我耶？ <a class="t0784b03"></a>有我無我耶？世有常耶？世無常耶？世有邊 <a class="t0784b04"></a>耶？世無邊耶？命是身耶？為命異身異耶？如 <a class="t0784b05"></a>來死耶？如來不死耶？為有死耶？為無死 <a class="t0784b06"></a>耶？為誰造此世？』生諸邪見：『為是梵天造此 <a class="t0784b07"></a>世？為是地主施設此世？又梵天此眾生，地 <a class="t0784b08"></a>主造此世間；眾生本無今有，已有便滅。』凡 <a class="t0784b09"></a>夫之人無聞、無見，便生此念。」</p>
<p><a class="t-linehead0784b09"></a>爾時，世尊便 <a class="t0784b10"></a>說此偈：</p>
<a class="t0784b11"></a>
<blockquote class="gatha">
<p>「自然有梵天，　　此是梵志語， <a class="t0784b12"></a><br>
此見不真正，　　如彼之所見。 <a class="t0784b13"></a><br>
我主生蓮華，　　梵天於中出， <a class="t0784b14"></a><br>
地主生梵天，　　自生不相應。 <a class="t0784b15"></a><br>
地主剎利種，　　梵志之父母， <a class="t0784b16"></a><br>
云何剎利子，　　梵志還相生？ <a class="t0784b17"></a><br>
尋其所生處，　　諸天之所說， <a class="t0784b18"></a><br>
此是歎譽言，　　還自著羇難。 <a class="t0784b19"></a><br>
<span class="corr" title="[焚&gt;梵]">梵</span> 天生人民，　　地主造世間， <a class="t0784b20"></a><br>
或言餘者造，　　此語誰者審？ <a class="t0784b21"></a><br>
恚欲之所惑，　　三事共合集， <a class="t0784b22"></a><br>
心不得自在，　　自稱我世勝。 <a class="t0784b23"></a><br>
天神造世間，　　亦非梵天生， <a class="t0784b24"></a><br>
設復梵天造，　　此非虛妄耶？ <a class="t0784b25"></a><br>
尋跡遂復多，　　審諦方言虛， <a class="t0784b26"></a><br>
其行各各異，　　此行不審實。</p>
</blockquote>
<a class="t0784b27"></a>
<p><a class="t-linehead0784b27"></a>「均頭當知，眾生之類所見不同，其念各異。 <a class="t0784b28"></a>此諸見者皆是無常，其有懷抱此見，則是無 <a class="t0784b29"></a>常變易之法。若他人殺生，我等當離殺生； <a class="t0784c01"></a>設他盜者，當遠離之，不習其行，專其心意， <a class="t0784c02"></a>不使錯亂，思惟挍計，邪見所興，乃至十惡 <a class="t0784c03"></a>之法皆當去離，不習其行。若他瞋恚，我等 <a class="t0784c04"></a>學於忍辱，他人懷嫉妬，我當捨離；他興憍 <a class="t0784c05"></a>慢，我念捨離；若他自稱、毀餘人，我等不自稱、 <a class="t0784c06"></a>不毀他人；他不少欲，我等當學少欲；他 <a class="t0784c07"></a>人犯戒，我修其戒；他人有懈怠，我當精進； <a class="t0784c08"></a>他人不行三昧，我行三昧。當作是學。他人 <a class="t0784c09"></a>愚惑，我行智慧。其能觀察分別其法者，邪 <a class="t0784c10"></a>見消滅，餘者不生。」</p>
<p><a class="t-linehead0784c10"></a>是時，均頭受如來教已， <a class="t0784c11"></a>在閑靜之處，思惟挍計，所以族姓子，出家 <a class="t0784c12"></a>學道，著三法衣，修無上梵行：生死已盡，梵行 <a class="t0784c13"></a>已立，所造已辦，更不復受有，如實知之。是 <a class="t0784c14"></a>時，均頭便成阿羅漢。</p>
<p><a class="t-linehead0784c14"></a>爾時，均頭聞佛所說，歡 <a class="t0784c15"></a>喜奉行。</p>
<a class="t0784c16"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
