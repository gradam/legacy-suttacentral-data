<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea12.5">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">12.5</span> <span class="mirror-right">（五）</span>
</h1>
</div>
<p><a class="t-linehead0569c13"></a>聞如是：</p>
<p><a class="t-linehead0569c13"></a>一時，佛在舍衛國祇樹給孤獨 <a class="t0569c14"></a>園。</p>
<p><a class="t-linehead0569c14"></a>爾時，世尊告諸比丘：「其有歎譽阿練若 <a class="t0569c15"></a>者，則為歎譽我已。所以然者，我今恒自 <a class="t0569c16"></a>歎譽阿練若行；其有誹謗阿練若者，則為 <a class="t0569c17"></a>誹謗我已。其有歎說乞食，則為歎譽我 <a class="t0569c18"></a>已。所以然者，我恒歎說能乞食者；其有 <a class="t0569c19"></a>謗毀乞食，則為毀我已。其有歎說獨坐 <a class="t0569c20"></a>者，則為歎說我已。所以然者，我恒歎說能 <a class="t0569c21"></a>獨坐者；其有毀獨坐者，則為毀我已。其有 <a class="t0569c22"></a>歎譽一坐一食者，則為歎譽我已。所以然 <a class="t0569c23"></a>者，我恒歎譽一坐一食者；其有毀者，則為 <a class="t0569c24"></a>毀我已。若有歎說坐樹下者，則為歎說 <a class="t0569c25"></a>我身無異。所以然者，我恒歎譽在樹下 <a class="t0569c26"></a>者；若有毀彼在樹下者，則為毀我已。其 <a class="t0569c27"></a>有歎說露坐者，則為歎說我已。所以者 <a class="t0569c28"></a>何？我恒歎說露坐者；其有毀辱露坐者，則 <a class="t0569c29"></a>毀辱我已。其有歎說空閑處者，則為歎 <a class="t0570a01"></a>說我已。所以者何？我恒歎說空閑處者； <a class="t0570a02"></a>其有毀辱空閑處者，則為毀辱我已。其有 <a class="t0570a03"></a>歎說著五納衣者，則為歎說我已。所以者 <a class="t0570a04"></a>何？我恒歎說著五納衣者；其有毀辱著五 <a class="t0570a05"></a>納衣者，則為毀辱我已。</p>
<p><a class="t-linehead0570a05"></a>「其有歎說持三衣 <a class="t0570a06"></a>者，則為歎說我已。何以故？我恒歎說持三 <a class="t0570a07"></a>衣者；其有毀辱持三衣者，則為毀辱我已。 <a class="t0570a08"></a>其有歎說在塚間坐者，則為歎說我已。何 <a class="t0570a09"></a>以故？我恒歎說在塜間坐者；其有毀辱在 <a class="t0570a10"></a>塚間坐者，則為毀辱我已。其有歎一食 <a class="t0570a11"></a>者，則為歎說我已。何以故？我恒歎說一食 <a class="t0570a12"></a>者；其有毀辱一食者，則為毀辱我已。其 <a class="t0570a13"></a>有歎說日正中食者，則為歎說我已。何 <a class="t0570a14"></a>以故？我恒歎說正中食者；其有毀辱正 <a class="t0570a15"></a>中食者，則為毀辱我已。</p>
<p><a class="t-linehead0570a15"></a>「其有歎說諸頭 <a class="t0570a16"></a>陀行者，則為歎說我已。所以然者，我恒 <a class="t0570a17"></a>歎說諸頭陀行；其有毀辱諸頭陀行者，則 <a class="t0570a18"></a>為毀辱我已。我今教諸比丘！當如大迦葉 <a class="t0570a19"></a>所行，無有漏失者。所以然者，迦葉比丘 <a class="t0570a20"></a>有此諸行。是故，諸比丘！所學常當如大迦 <a class="t0570a21"></a>葉。如是，比丘！當作是學。」</p>
<p><a class="t-linehead0570a21"></a>爾時，諸比丘聞佛 <a class="t0570a22"></a>所說，歡喜奉行。</p>
<a class="t0570a23"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
