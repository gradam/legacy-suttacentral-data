<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea43.2">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">43.2</span> <span class="mirror-right">（二）齋</span>
</h1>
</div>
<p><a class="t-linehead0756c16"></a>聞如是：</p>
<p><a class="t-linehead0756c16"></a>一時，佛在舍衛國祇樹給孤獨 <a class="t0756c17"></a>園。</p>
<p><a class="t-linehead0756c17"></a>爾時，世尊告諸比丘：「我今當說賢聖八 <a class="t0756c18"></a>關齋法，汝等善思念之，隨喜奉行！」爾時，諸 <a class="t0756c19"></a>比丘從佛受教。</p>
<p><a class="t-linehead0756c19"></a>世尊告曰：「彼云何名為八 <a class="t0756c20"></a>關齋法？一者不殺生，二者不與不取，三者 <a class="t0756c21"></a>不婬，四者不妄語，五者不飲酒，六者不過時 <a class="t0756c22"></a>食，七者不處高廣之床，八者遠離作倡伎 <a class="t0756c23"></a>樂、香華塗身。是謂，比丘！名為賢聖八關齋 <a class="t0756c24"></a>法。」</p>
<p><a class="t-linehead0756c24"></a>是時，彼優波離白佛言：「云何修行八關 <a class="t0756c25"></a>齋法？」</p>
<p><a class="t-linehead0756c25"></a>世尊告曰：「於是，優波離！若善男子、善女 <a class="t0756c26"></a>人，於八日、十四日、十五日，往詣沙門若長老 <a class="t0756c27"></a>比丘所，自稱名字，從朝至暮如羅漢，持 <a class="t0756c28"></a>心不移不動，刀杖不加群生，普慈於一 <a class="t0756c29"></a>切：『我今受齋法，一無所犯，不起殺心，習 <a class="t0757a01"></a>彼真人之教；不盜，不婬，不妄語，不飲酒，不 <a class="t0757a02"></a>過時食，不在高廣之座，不習作倡伎樂、 <a class="t0757a03"></a>香華塗身。』設有智慧者，當作是說；假令無 <a class="t0757a04"></a>智者，當教彼如此之教。又彼比丘當一一 <a class="t0757a05"></a>指授，無令失次，亦莫超越，復當教使發 <a class="t0757a06"></a>誓願。」</p>
<p><a class="t-linehead0757a06"></a>優波離白佛言：「云何當發願？」</p>
<p><a class="t-linehead0757a06"></a>世尊告 <a class="t0757a07"></a>曰：「彼發願時：『我今以此八關齋法，莫墮地 <a class="t0757a08"></a>獄，餓鬼、畜生，亦莫墮八難之處，莫處邊境， <a class="t0757a09"></a>莫墮凶弊之處，莫與惡知識從事，父母 <a class="t0757a10"></a>專正，無習邪見，生中國中，聞其善法，分 <a class="t0757a11"></a>別思惟，法法成就，持此齋法功德，攝取一 <a class="t0757a12"></a>切眾生之善，以此功德，惠施彼人，使成 <a class="t0757a13"></a>無上正真之道，持此誓願之福，施成三乘， <a class="t0757a14"></a>使不中退。復持此八關 <span class="corr" title="[齊&gt;齋]">齋</span> 法，用學佛道、辟 <a class="t0757a15"></a>支佛道、阿羅漢道，諸世界學正法者亦習 <a class="t0757a16"></a>此業，正使將來彌勒佛出現世時，如來、 <a class="t0757a17"></a>至真、等正覺值遇彼會，使得時度。彌勒 <a class="t0757a18"></a>出現世時，聲聞三會，初會之時九十六億比 <a class="t0757a19"></a>丘之眾，第二之會九十四億比丘之眾，第 <a class="t0757a20"></a>三會九十二億比丘之眾，皆是阿羅漢，諸 <a class="t0757a21"></a>漏已盡，亦值彼王及國土教授師。』作如是 <a class="t0757a22"></a>之教，無令缺漏。」</p>
<p><a class="t-linehead0757a22"></a>是時，優波離白世尊言： <a class="t0757a23"></a>「設彼善男子、善女人雖持八關齋，於中不 <a class="t0757a24"></a>發誓願者，豈不得大功德乎？」</p>
<p><a class="t-linehead0757a24"></a>世尊告曰： <a class="t0757a25"></a>「雖獲其福，福不足言。所以然者，我今 <a class="t0757a26"></a>當說。</p>
<p><a class="t-linehead0757a26"></a>「過去世時，有王名寶岳，以法治化， <a class="t0757a27"></a>無有阿曲，領此閻浮提境界。爾時，有佛 <a class="t0757a28"></a>名曰寶藏如來、至真、等正覺、明行成為、善逝、 <a class="t0757a29"></a>世間解、無上士、道法御、天人師，號佛、眾祐，出 <a class="t0757a30"></a>現於世。彼王有女名曰牟尼，顏貌殊特，面 <a class="t0757b01"></a>如桃華色，皆由前世供養諸佛之所致也。 <a class="t0757b02"></a>爾時，彼佛亦復三會，聲聞初會之時一億六 <a class="t0757b03"></a>萬八千之眾，第二之會一億六萬之眾，第三 <a class="t0757b04"></a>之會一億三萬之眾，皆是阿羅漢，諸漏已盡。</p>
<a class="t0757b05"></a>
<p><a class="t-linehead0757b05"></a>「是時，彼佛與諸弟子說如此之法：『諸比丘！ <a class="t0757b06"></a>當念坐禪，勿有懈怠；復求方便，誦習經戒。』 <a class="t0757b07"></a>彼佛侍者名曰滿願，多聞第一，如我今日阿 <a class="t0757b08"></a>難比丘多聞最勝。時，彼滿願比丘白寶藏佛 <a class="t0757b09"></a>言：『諸有比丘諸根闇鈍，亦不精進於禪定 <a class="t0757b10"></a>法，又不誦習，今日世尊欲安此人著何 <a class="t0757b11"></a>聚中？』寶藏佛告曰：『設有比丘諸根闇鈍，不 <a class="t0757b12"></a>堪任行禪法者，當修三上人法業。云何為 <a class="t0757b13"></a>三？所謂坐禪、誦經、佐勸眾事。』如是彼佛與 <a class="t0757b14"></a>諸弟子說如此微妙之法。</p>
<p><a class="t-linehead0757b14"></a>「爾時，有長老比 <a class="t0757b15"></a>丘，亦不堪任修行禪法。時，彼比丘便作是 <a class="t0757b16"></a>念：『我今年衰長大，亦不能修其禪法，今當 <a class="t0757b17"></a>求願行勸助之法。』是時，彼長老比丘入野馬 <a class="t0757b18"></a>城中，求燭火、麻油，日來供養寶藏如來，使 <a class="t0757b19"></a>明不斷。</p>
<p><a class="t-linehead0757b19"></a>「是時，王女牟尼見此長老比丘里巷 <a class="t0757b20"></a>乞求，即問彼比丘曰：『比丘！今日為何所求？』 <a class="t0757b21"></a>比丘報曰：『聖女當知，我年衰邁，不堪行禪 <a class="t0757b22"></a>法，故求乞脂油，用供養佛，續尊光明。』是 <a class="t0757b23"></a>時，彼女聞佛名號，歡喜踊躍，不能自勝，白 <a class="t0757b24"></a>彼長老比丘曰：『汝今，比丘！勿在餘處乞 <a class="t0757b25"></a>求，我自相供給，麻油燈炷盡相惠施。』</p>
<p><a class="t-linehead0757b25"></a>「是時，長 <a class="t0757b26"></a>老比丘受彼女施，日來取油供養寶藏如 <a class="t0757b27"></a>來，持此功德福業，施與無上正真之道，口 <a class="t0757b28"></a>自演說：『年既衰大，又復鈍根，無有智慧得 <a class="t0757b29"></a>行禪法，持此功德之業，所生之處莫墮惡 <a class="t0757c01"></a>趣，使將來之世值遇聖尊，如今寶藏如來 <a class="t0757c02"></a>無異；亦遇聖眾如今聖眾而無有異；說 <a class="t0757c03"></a>法亦當如今無異。』是時，寶藏如來知彼比 <a class="t0757c04"></a>丘心中所念，即時便笑，口出五色光，而告之 <a class="t0757c05"></a>曰：『汝今，比丘！將來無數阿僧祇劫當作佛， <a class="t0757c06"></a>號曰燈光如來、至真、等正覺。』是時，長老比丘 <a class="t0757c07"></a>歡喜踊躍，不能自勝，身心堅固，意不退轉， <a class="t0757c08"></a>顏色特勝，不與常同。</p>
<p><a class="t-linehead0757c08"></a>「時，彼牟尼女人見彼 <a class="t0757c09"></a>比丘顏色殊常，即前問曰：『比丘！今日顏色 <a class="t0757c10"></a>極為殊妙，不與常同，得何意故？』比丘報曰： <a class="t0757c11"></a>『王女當知，向者，如來以甘露見灌。』牟尼女 <a class="t0757c12"></a>問曰：『云何如來以甘露見灌？』比丘報曰：『我 <a class="t0757c13"></a>為寶藏如來所授決，言將來無數阿僧祇 <a class="t0757c14"></a>劫當得作佛，號曰燈光如來、至真、等正覺， <a class="t0757c15"></a>身心牢固，意不退轉。如是，王女！為彼如來 <a class="t0757c16"></a>之所授決也。』王女問曰：『彼佛頗授我決乎？』 <a class="t0757c17"></a>長老比丘報曰：『我亦不知為授汝莂不？』</p>
<p><a class="t-linehead0757c17"></a>「是 <a class="t0757c18"></a>時，王女聞比丘說已，即乘羽寶之車，往 <a class="t0757c19"></a>至寶藏如來所，頭面禮足，在一面坐。爾時，王 <a class="t0757c20"></a>女白佛言：『我今見檀越施主，所須脂油恒 <a class="t0757c21"></a>相供給，然今世尊授彼比丘決，獨不見授 <a class="t0757c22"></a>莂。』寶藏如來告曰：『發心求願，其福難量，何況 <a class="t0757c23"></a>以財惠施乎？』牟尼女報曰：『設當如來不授 <a class="t0757c24"></a>我莂者，當自斷其命根。』寶藏如來報曰：『夫 <a class="t0757c25"></a>處女人之身，求作轉輪聖王者，終不獲 <a class="t0757c26"></a>也；求作帝釋者，亦不可獲也；求作梵天 <a class="t0757c27"></a>王者，亦不可得也；求作魔王者，亦不可 <a class="t0757c28"></a>得也；求作如來者，亦不可得也。』女曰：『我 <a class="t0757c29"></a>定不能得成無上道乎？』寶藏佛報曰：『能也。 <a class="t0758a01"></a>牟尼女，成無上正真道也。然王女當知，將 <a class="t0758a02"></a>來無數阿僧祇劫有佛出世，是汝善知識，彼 <a class="t0758a03"></a>佛當授汝決。』</p>
<p><a class="t-linehead0758a03"></a>「是時，王女白彼佛言：『受者清 <a class="t0758a04"></a>淨，施主穢濁乎？』寶藏佛告曰：『吾今所說者， <a class="t0758a05"></a>心意清淨，發願牢固。』是時，王女語已，即從座 <a class="t0758a06"></a>起，頭面禮足，遶佛三匝，便退而去。</p>
<p><a class="t-linehead0758a06"></a>「優波離當 <a class="t0758a07"></a>知，無數阿僧祇劫，燈光佛乃出現於世，治 <a class="t0758a08"></a>在鉢頭摩大國，與大比丘眾十六萬八千眾 <a class="t0758a09"></a>俱，國主、人民悉來承事。是時，彼國有王名 <a class="t0758a10"></a>提波延那，以法治化，領此閻浮境界。是時，彼 <a class="t0758a11"></a>王請佛及比丘僧而飯食之。是時，燈光如來 <a class="t0758a12"></a>清旦著衣持鉢，將諸比丘眾入城。</p>
<p><a class="t-linehead0758a12"></a>「爾時，有 <a class="t0758a13"></a>梵志子名曰彌勒，顏貌端政，眾中獨出， <a class="t0758a14"></a>像如梵天，通諸經藏，靡不貫練，諸書呪術， <a class="t0758a15"></a>皆悉明了，天文地理，靡不了知。是時，彼梵 <a class="t0758a16"></a>志遙見燈光佛來，顏貌殊特，世之奇異，諸根 <a class="t0758a17"></a>寂定，三十二相、八十種好，莊嚴其身，見已，便 <a class="t0758a18"></a>發喜豫之意，善心生焉：『書籍所載，如來出 <a class="t0758a19"></a>現，甚為難遇。時時乃出，猶如優鉢華時 <a class="t0758a20"></a>乃出耳。我今當往試之。』是時，梵志手執 <a class="t0758a21"></a>五華往至世尊所，復作是念：『其有三十二 <a class="t0758a22"></a>相者，名曰成佛。』即以五根華散如來上， <a class="t0758a23"></a>又求三十二相，唯見三十相，而不見二相， <a class="t0758a24"></a>即興狐疑：『今觀世尊不見廣長舌及陰馬 <a class="t0758a25"></a>藏。』即時說此偈：</p>
<a class="t0758a26"></a>
<blockquote class="gatha">
<p>「『聞有三十二，　　大人之相貌， <a class="t0758a27"></a><br>
　今不見二相，　　相好為具不？ <a class="t0758a28"></a><br>
　頗有陰馬藏，　　貞潔不婬乎？ <a class="t0758a29"></a><br>
　豈有廣長舌，　　舐耳覆面乎？ <a class="t0758b01"></a><br>
　為我現其相，　　斷諸狐疑結， <a class="t0758b02"></a><br>
　陰馬及舌相，　　唯願欲見之。』</p>
</blockquote>
<a class="t0758b03"></a>
<p><a class="t-linehead0758b03"></a>「是時，燈光佛即入三昧定，使彼梵志見其二 <a class="t0758b04"></a>相。是時，燈光佛復出廣長舌，左右舐耳放 <a class="t0758b05"></a>大光明，還從頂上入。是時，梵志見如來有 <a class="t0758b06"></a>三十二相具足，見已，歡喜踊躍，不能自勝， <a class="t0758b07"></a>普作是說：『唯願世尊當見觀察，我今持 <a class="t0758b08"></a>五華奉上如來，又持此身供養聖尊。』發此 <a class="t0758b09"></a>誓願時，彼五華在空中化成寶臺，極為殊 <a class="t0758b10"></a>妙，四柱四門。彼時，見交露臺已，歡喜踊躍，不 <a class="t0758b11"></a>能自勝，發此誓願：『使我將來之世作佛，當 <a class="t0758b12"></a>如燈光佛，弟子翼從，悉皆如是。』</p>
<p><a class="t-linehead0758b12"></a>「是時，燈 <a class="t0758b13"></a>光知彼梵志心中所念，即時便笑。佛世 <a class="t0758b14"></a>尊常法：若授決時世尊笑者，口出五色光明， <a class="t0758b15"></a>遍照三千大千世界。是時，光明已照三千大 <a class="t0758b16"></a>千世界，日月無復光明，還從頂上入。設如 <a class="t0758b17"></a>來授決之時，光從頂上入；設授辟支佛決 <a class="t0758b18"></a>時，光從口出還入耳中；若授聲聞莂者，光 <a class="t0758b19"></a>從肩上入；若授生天之決者，是時光明從 <a class="t0758b20"></a>臂中入；若莂生人中者，是時光明從兩脇 <a class="t0758b21"></a>入；若授生餓鬼決者，是時光明從腋入；若 <a class="t0758b22"></a>授生畜生決者，光明從膝入；若授生地獄 <a class="t0758b23"></a>決者，是時光明從脚底入。</p>
<p><a class="t-linehead0758b23"></a>「是時，梵志見光 <a class="t0758b24"></a>從頂上入，歡喜踊躍，不能自勝，即布髮在 <a class="t0758b25"></a>地，並作是說：『設如來不授我決者，即於此 <a class="t0758b26"></a>處自斷壞，不成諸根。』是時，燈光佛知梵志 <a class="t0758b27"></a>心中所念，即告之曰：『汝速還起，將來之世， <a class="t0758b28"></a>當成作佛，號釋迦文如來、至真、等正覺。』是 <a class="t0758b29"></a>時，摩納聞佛授決已，心懷踊躍，不能自勝， <a class="t0758c01"></a>即於彼處，得遍現三昧，踊在虛空，去地七 <a class="t0758c02"></a>刃，叉手向燈光如來。</p>
<p><a class="t-linehead0758c02"></a>「汝優波離莫作異觀， <a class="t0758c03"></a>爾時寶藏如來時長老比丘，豈是異人乎？爾 <a class="t0758c04"></a>時燈光如來是也。爾時王女牟尼， <span class="corr" title="[我今&gt;今我]">今我</span> 是也。 <a class="t0758c05"></a>時寶藏如來立我名號字釋迦文，我今以 <a class="t0758c06"></a>此因緣故，說此八關齋法，當發誓願，無願 <a class="t0758c07"></a>不果。所以然者。若彼女人作是誓願，即 <a class="t0758c08"></a>於彼劫成其所願也。若長老比丘不發誓 <a class="t0758c09"></a>願者，終不成佛道。誓願之福不可稱記， <a class="t0758c10"></a>得至甘露滅盡之處。如是，優波離！當作是 <a class="t0758c11"></a>學。」</p>
<p><a class="t-linehead0758c11"></a>爾時，優波離聞佛所說，歡喜奉行。</p>
<a class="t0758c12"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
