<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea47.6">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">47.6</span> <span class="mirror-right">（六）</span>
</h1>
</div>
<p><a class="t-linehead0782a26"></a>聞如是：</p>
<p><a class="t-linehead0782a26"></a>一時，佛在舍衛國祇樹給孤獨 <a class="t0782a27"></a>園。</p>
<p><a class="t-linehead0782a27"></a>爾時，眾多比丘各集普會講堂，作是異 <a class="t0782a28"></a>論：「今舍衛城乞食難得，非比丘所安之處， <a class="t0782a29"></a>我等可立一人次第乞食。此乞比丘，能辦 <a class="t0782b01"></a>衣被、飲食、床臥具、病瘦醫藥，無所乏短。」</p>
<p><a class="t-linehead0782b01"></a>爾 <a class="t0782b02"></a>時，眾中有一比丘，白諸人曰：「我等不堪任 <a class="t0782b03"></a>在此乞求，各共詣摩竭國於彼乞求，又且 <a class="t0782b04"></a>穀米豐賤，飲食極饒。」</p>
<p><a class="t-linehead0782b04"></a>更復有比丘說曰：「我等 <a class="t0782b05"></a>不宜在彼國乞食。所以然者，阿闍世王在 <a class="t0782b06"></a>彼治化，主行非法，又殺父王，與提婆達 <a class="t0782b07"></a>兜為友。以此因緣故，不宜在彼乞求。」</p>
<p><a class="t-linehead0782b07"></a>復 <a class="t0782b08"></a>有比丘說曰：「今此拘留沙國土，人民熾盛，饒 <a class="t0782b09"></a>財多寶，宜在彼土乞求。」</p>
<p><a class="t-linehead0782b09"></a>復有比丘作是 <a class="t0782b10"></a>說：「我等不宜在彼土乞食。所以然者，惡 <a class="t0782b11"></a>生王於彼土治化，極為兇弊，無有慈仁， <a class="t0782b12"></a>人民麁暴，好喜鬪訟。以此因緣，故不應在 <a class="t0782b13"></a>彼乞食。」</p>
<p><a class="t-linehead0782b13"></a>復有比丘說曰：「我等宜在拘深 <a class="t0782b14"></a>婆羅 <span class="gaiji">［木＊奈］ <!--gaiji,,1[木*奈],2&#x3B88;,3--></span>城，優填王所治之處，篤信佛法，意 <a class="t0782b15"></a>不移動，我等宜在彼土乞食，所願無違。」</p>
<p><a class="t-linehead0782b15"></a>爾 <a class="t0782b16"></a>時，世尊以天耳聞諸比丘各生此論，即嚴 <a class="t0782b17"></a>整衣服，至諸比丘所，在中央坐，問諸比丘 <a class="t0782b18"></a>曰：「汝等集此欲何等論，為說何事？」</p>
<p><a class="t-linehead0782b18"></a>是 <span class="corr" title="[事&gt;時]">時</span> ， <a class="t0782b19"></a>比丘白佛言：「我等集此各興此論：『今舍衛 <a class="t0782b20"></a>城穀米勇貴，乞求叵得，各當共詣摩竭國 <a class="t0782b21"></a>界，於彼乞求，又彼國土饒財多寶，所索易 <a class="t0782b22"></a>得。』其中或有比丘說曰：『我等不宜彼國乞 <a class="t0782b23"></a>食。所以然者，阿闍世王在彼治化，主行非 <a class="t0782b24"></a>法，又殺父王，與提婆達兜為友。以此因 <a class="t0782b25"></a>緣，故不宜在彼乞求。』其中復有比丘說曰： <a class="t0782b26"></a>『今拘留沙國，人民熾盛，饒財多寶，宜在彼 <a class="t0782b27"></a>國乞食。』復有比丘作是說：『我等不宜在 <a class="t0782b28"></a>彼乞食。所以然者，惡生王於彼治化，為人 <a class="t0782b29"></a>兇惡，無有慈仁，好喜鬪訟。以此因緣，故 <a class="t0782c01"></a>不宜在彼乞食。』復有比丘說曰：『我等宜 <a class="t0782c02"></a>在拘深婆羅 <span class="gaiji">［木＊奈］ <!--gaiji,,1[木*奈],2&#x3B88;,3--></span>城，優填王所治之處，篤信 <a class="t0782c03"></a>佛法，意不移動，宜在彼乞食，所願無違。』在 <a class="t0782c04"></a>此所論，正謂此耳。」</p>
<p><a class="t-linehead0782c04"></a>爾時，佛告諸比丘：「汝等 <a class="t0782c05"></a>莫稱譏王治國家界，亦莫論王有勝劣。」</p>
<a class="t0782c06"></a>
<p><a class="t-linehead0782c06"></a>爾時，世尊便說此偈：</p>
<a class="t0782c07"></a>
<blockquote class="gatha">
<p>「夫人作善惡，　　行本有所因， <a class="t0782c08"></a><br>
彼彼獲其報，　　終不有毀敗。 <a class="t0782c09"></a><br>
夫人作善惡，　　行本有所因， <a class="t0782c10"></a><br>
為善受善報，　　惡受惡果報。</p>
</blockquote>
<a class="t0782c11"></a>
<p><a class="t-linehead0782c11"></a>「是故，比丘！勿興斯意論國事緣，不由此 <a class="t0782c12"></a>論得至滅盡涅槃之處，亦不得沙門正行 <a class="t0782c13"></a>之法。設欲作是論，非是正業。汝等應當學 <a class="t0782c14"></a>十事論。云何為十？若精勤比丘，少欲、知足、 <a class="t0782c15"></a>有勇猛心、多聞能與人說法、無畏無恐、戒 <a class="t0782c16"></a>律具足、三昧成就、智慧成就、解脫成就、解脫 <a class="t0782c17"></a>見慧成就，汝設欲論者，當論此十事。所 <a class="t0782c18"></a>以然者，普潤一切，得修梵行，得至滅盡 <a class="t0782c19"></a>涅槃之處。汝等已出家學道，離於世俗，當 <a class="t0782c20"></a>勤思惟，勿去離心。如是，比丘！當作是學。」</p>
<a class="t0782c21"></a>
<p><a class="t-linehead0782c21"></a>爾時，諸比丘聞佛所說，歡喜奉行。</p>
<a class="t0782c22"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
