<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1256"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一二五六）</h1></div><p>如是我聞：</p><p>一時，佛住舍衛國祇樹給<a class="t" id="t0345a02"></a>孤獨園。</p><p>爾時，世尊以爪抄土，告諸比丘：「於<a class="t" id="t0345a03"></a>意云何？我爪上土多，為大地土多？」</p><p>比丘白<a class="t" id="t0345a04"></a>佛：「世尊！爪上土甚少少耳，其大地土無量無<a class="t" id="t0345a05"></a>數，不可為比。」</p><p>佛告諸比丘：「如是，眾生能<a class="t" id="t0345a06"></a>數數下至彈指頃，於一切眾生修習慈心<a class="t" id="t0345a07"></a>者，如甲上土耳；其諸眾生不能數數下<a class="t" id="t0345a08"></a>至如彈指頃，於一切眾生修習慈心者，如<a class="t" id="t0345a09"></a>大地土。是故，諸比丘！常當數數於一切眾<a class="t" id="t0345a10"></a>生修習慈心。」</p><p>佛說此經已，諸比丘聞佛所<a class="t" id="t0345a11"></a>說，歡喜奉行。<a class="t" id="t0345a12"></a></p></article></section></div></body></html>