<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="388"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（三八八）</h1></div><p>如是我聞：</p><p>一時，佛住波羅<span class="gaiji">［木*奈］<!--gaiji,,1[木*奈],2&#x3B88;,3--></span>國仙人<a class="t" id="t0105a14"></a>住處鹿野苑中。</p><p>爾時，世尊告諸比丘：「有四聖<a class="t" id="t0105a15"></a>諦。何等為四？謂苦聖諦、苦集聖諦、苦滅聖<a class="t" id="t0105a16"></a>諦、苦滅道跡聖諦。若比丘於苦聖諦已知、<a class="t" id="t0105a17"></a>已解，於苦集聖諦已知、已斷，於苦滅聖諦<a class="t" id="t0105a18"></a>已知、已證，於苦滅道跡聖諦已知、已修，是<a class="t" id="t0105a19"></a>名比丘斷五支，成六分，守護於一，依猗<a class="t" id="t0105a20"></a>於四，捨除諸諦，離四衢，證諸覺想，自身所<a class="t" id="t0105a21"></a>作，心善解脫，慧善解脫，純一清白，名為上<a class="t" id="t0105a22"></a>士。」</p><p>佛說此經已，諸比丘聞佛所說，歡喜<a class="t" id="t0105a23"></a>奉行。<a class="t" id="t0105a24"></a></p></article></section></div></body></html>