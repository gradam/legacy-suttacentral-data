<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="719"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（七一九）</h1></div><p>如是我聞：</p><p>一時，佛住巴連弗邑。爾時，<a class="t" id="t0193b29"></a>尊者優波摩、尊者阿提目多住巴連弗邑<a class="t" id="t0193c01"></a><span class="gaiji">鷄<!--gaiji,雞,1[奚*鳥],2&#x9DC4;,3--></span>林精舍。</p><p>爾時，尊者阿提目多晡時從禪<a class="t" id="t0193c02"></a>覺，詣尊者優波摩所，共相問訊慰勞已，退<a class="t" id="t0193c03"></a>坐一面，問尊者優波摩：「尊者！能知七覺分方<a class="t" id="t0193c04"></a>便，如是樂住正受，如是苦住正受？」</p><p>優波摩<a class="t" id="t0193c05"></a>答言：「尊者阿提目多！比丘善知方便修七<a class="t" id="t0193c06"></a>覺分，如是樂住正受，如是苦住正受。」</p><p>復問：<a class="t" id="t0193c07"></a>「云何比丘善知方便修七覺分？」</p><p>優波摩答言：<a class="t" id="t0193c08"></a>「比丘方便修念覺分時知思惟：『彼心不善解<a class="t" id="t0193c09"></a>脫，不害睡眠，不善調伏掉悔，不害睡眠，<a class="t" id="t0193c10"></a>如我念覺處法思惟，精進方便，不得平<a class="t" id="t0193c11"></a>等。』如是擇法、精進、喜、猗、定、捨覺分，亦如<a class="t" id="t0193c12"></a>是說。若比丘念覺分方便時先思惟：『心善解<a class="t" id="t0193c13"></a>脫，正害睡眠，調伏掉悔，如我於此念覺處<a class="t" id="t0193c14"></a>法思惟已，不勤方便，而得平等。』如是。阿提<a class="t" id="t0193c15"></a>目多！比丘知方便修七覺分，如是樂住正<a class="t" id="t0193c16"></a>受，如是不樂住正受。」</p><p>時，二正士共論義已，各<a class="t" id="t0193c17"></a>從座起而去。<a class="t" id="t0193c18"></a></p></article></section></div></body></html>
