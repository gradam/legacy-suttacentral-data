<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="487"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（四八八）</h1></div><p>如是我聞：</p><p>一時，佛住王舍城迦蘭陀竹<a class="t" id="t0124c11"></a>園。</p><p>爾時，世尊告諸比丘：「若於一法，觀察無<a class="t" id="t0124c12"></a>常、觀察變易、觀察離欲、觀察滅、觀察<a class="t" id="t0124c13"></a>捨離，得盡諸漏，謂一切眾生由食而存。復<a class="t" id="t0124c14"></a>有二法，名及色。復有三法，謂三受。復有四<a class="t" id="t0124c15"></a>法，謂四食。復有五法，謂五受陰。復有六法，<a class="t" id="t0124c16"></a>謂六內外入處。復有七法，謂七識住。復有<a class="t" id="t0124c17"></a>八法，謂世八法。復有九法，謂九眾生居。復<a class="t" id="t0124c18"></a>有十法，謂十業跡。於此十法，正觀無常、<a class="t" id="t0124c19"></a>觀察變易、觀察離欲、觀察滅、觀察捨離，得<a class="t" id="t0124c20"></a>盡諸漏。」</p><p>佛說此經已，諸比丘聞佛所說，<a class="t" id="t0124c21"></a>歡喜奉行。<a class="t" id="t0124c22"></a></p></article></section></div></body></html>
