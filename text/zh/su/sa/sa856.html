<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="856"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（八五六）</h1></div><p>如是我聞：</p><p>一時，佛住舍衛國祇樹給<a class="t" id="t0218a11"></a>孤獨園。</p><p>時，有釋氏難提來詣佛所，稽首佛<a class="t" id="t0218a12"></a>足，退坐一面，白佛言：「世尊！若聖弟子於四<a class="t" id="t0218a13"></a>不壞淨一切時不成就者，是聖弟子為是<a class="t" id="t0218a14"></a>放逸？為不放逸？」</p><p>佛告釋氏難提：「若於四不<a class="t" id="t0218a15"></a>壞淨一切時不成就者，我說是等為外凡<a class="t" id="t0218a16"></a>夫數。釋氏難提！若聖弟子放逸、不放逸，今當<a class="t" id="t0218a17"></a>說……」廣說如上。</p><p>佛說此經已，釋氏難提聞<a class="t" id="t0218a18"></a>佛所說，歡喜隨喜，從座起，作禮而去。<a class="t" id="t0218a19"></a></p></article></section></div></body></html>
