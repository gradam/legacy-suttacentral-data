<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="124"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一二四）</h1></div><p>如是我聞：</p><p>一時，佛住摩拘羅山。時，有<a class="t" id="t0040b20"></a>侍者比丘名曰羅陀。</p><p>爾時，世尊告羅陀比<a class="t" id="t0040b21"></a>丘言：「諸比丘！有色，若過去、若未來、若現在，<a class="t" id="t0040b22"></a>若內、若外，若<span class="gaiji">麁<!--gaiji,麤,1[色-巴+鹿],2&#x9E81;,3--></span>、若細，若好、若醜，若遠、若近，<a class="t" id="t0040b23"></a>彼一切當觀皆是魔。受、想、行、識，若過去、若<a class="t" id="t0040b24"></a>未來、若現在，若內、若外，若<span class="gaiji">麁<!--gaiji,麤,1[色-巴+鹿],2&#x9E81;,3--></span>、若細，若好、若<a class="t" id="t0040b25"></a>醜，若遠、若近，彼一切當觀皆是魔。羅陀！<a class="t" id="t0040b26"></a>於意云何？色為常耶？為無常耶？」</p><p>答曰：「無<a class="t" id="t0040b27"></a>常。世尊！」</p><p>「若無常者，是苦耶？」</p><p>答曰：「是苦。世尊！<a class="t" id="t0040b28"></a></p><p>「若無常、苦者，是變易法，多聞聖弟子寧於中<a class="t" id="t0040b29"></a>見我不？」</p><p>答曰：「不也，世尊！」</p><p>「受、想、行、識亦復<a class="t" id="t0040c01"></a>如是。是故，羅陀！多聞聖弟子於色生厭，於<a class="t" id="t0040c02"></a>受、想、行、識生厭，厭故不樂，不樂故解脫，解<a class="t" id="t0040c03"></a>脫知見：『我生已盡，梵行已立，所作已作，自<a class="t" id="t0040c04"></a>知不受後有。』」</p><p>佛說此經已，羅陀比丘聞<a class="t" id="t0040c05"></a>佛所說，歡喜奉行。<a class="t" id="t0040c06"></a></p></article></section></div></body></html>