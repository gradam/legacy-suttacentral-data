<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1111"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一一一一）</h1></div><p>如是我聞：</p><p>一時，佛住舍衛國祇樹給<a class="t" id="t0293a05"></a>孤獨園。</p><p>爾時，世尊告諸比丘：「過去世時，釋提<a class="t" id="t0293a06"></a>桓因欲入園觀。時，<span class="gaiji">勅<!--gaiji,敕,1[束*力],2&#x52C5;,3--></span>其御者，令嚴駕千馬<a class="t" id="t0293a07"></a>之車詣於園觀。御者奉<span class="gaiji">勅<!--gaiji,敕,1[束*力],2&#x52C5;,3--></span>，即嚴駕千馬之<a class="t" id="t0293a08"></a>車，往白帝釋：『唯！俱尸迦！嚴駕已竟，唯王知<a class="t" id="t0293a09"></a>時。』天帝釋即下常勝殿，東向合掌禮佛。<a class="t" id="t0293a10"></a>爾時，御者見，即心驚毛<span class="gaiji">竪<!--gaiji,豎,1[豎-豆+立],2&#x7AEA;,3--></span>，馬鞭落地。</p><p>「時，天<a class="t" id="t0293a11"></a>帝釋見御者心驚毛<span class="gaiji">竪<!--gaiji,豎,1[豎-豆+立],2&#x7AEA;,3--></span>，馬鞭落地，即說偈<a class="t" id="t0293a12"></a>言：<a class="t" id="t0293a13"></a></p><blockquote class="gatha"><p>「『汝見何憂怖，　　馬鞭落於地。』<a class="t" id="t0293a14"></a></p></blockquote><p>「御者說偈白帝釋言：<a class="t" id="t0293a15"></a></p><blockquote class="gatha"><p>「『見王天帝釋，　　為舍脂之夫，<a class="t" id="t0293a16"></a><br>　所以生恐怖，　　馬鞭落地者。<a class="t" id="t0293a17"></a><br>　常見天帝釋，　　一切諸大地，<a class="t" id="t0293a18"></a><br>　人天大小王，　　及四護世主。<a class="t" id="t0293a19"></a><br>　三十三天眾，　　悉皆恭敬禮，<a class="t" id="t0293a20"></a><br>　何處更有尊，　　尊於帝釋者。<a class="t" id="t0293a21"></a><br>　而今正東向，　　合掌修敬禮。』<a class="t" id="t0293a22"></a></p></blockquote><p>「爾時，帝釋說偈答言：<a class="t" id="t0293a23"></a></p><blockquote class="gatha"><p>「『我實於一切，　　世間大小王，<a class="t" id="t0293a24"></a><br>　及四護世王，　　三十三天眾，<a class="t" id="t0293a25"></a><br>　最為其尊王，　　故悉來恭敬，<a class="t" id="t0293a26"></a><br>　而復有世間，　　隨順等正覺，<a class="t" id="t0293a27"></a><br>　名號滿天師，　　故我稽首禮。』<a class="t" id="t0293a28"></a></p></blockquote><p>「御者復白言：<a class="t" id="t0293a29"></a></p><blockquote class="gatha"><p>「『是必世間勝，　　故使天王釋，<a class="t" id="t0293b01"></a><br>　恭敬而合掌，　　東向稽首禮。<a class="t" id="t0293b02"></a><br>　我今亦當禮，　　天王所禮者。』<a class="t" id="t0293b03"></a></p></blockquote><p>「時，天帝釋，舍脂之夫說如是偈，禮佛已，乘<a class="t" id="t0293b04"></a>千馬車，往詣園觀。」</p><p>佛告諸比丘：「彼天帝<a class="t" id="t0293b05"></a>釋於三十三天為自在王，尚恭敬佛，亦復<a class="t" id="t0293b06"></a>讚歎恭敬於佛。汝等比丘正信非家，出家<a class="t" id="t0293b07"></a>學道，亦應如是恭敬於佛，亦當讚歎恭<a class="t" id="t0293b08"></a>敬佛者，應當學！」</p><p>佛說此經已，諸比丘聞<a class="t" id="t0293b09"></a>佛所說，歡喜奉行。<a class="t" id="t0293b10"></a></p></article></section></div></body></html>
