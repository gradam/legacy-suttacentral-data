<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa280">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 280</span><span class="mirror-right">（二八〇）</span></h1>
</div>
<p><a class="t-linehead" id="t-linehead0076c03"></a>如是我聞：</p>
<p>一時，世尊在拘薩羅國<a class="t" id="t0076c04"></a>人間遊行，到頻頭城北申恕林中。</p>
<p><a class="t-linehead" id="t-linehead0076c04"></a>爾時，頻<a class="t" id="t0076c05"></a>頭城中，婆羅門長者皆聞世尊於拘薩羅國<a class="t" id="t0076c06"></a>人間遊行，住頻頭城申恕林中。聞已，悉共出<a class="t" id="t0076c07"></a>城，至申恕林，詣世尊所，稽首禮足，退坐<a class="t" id="t0076c08"></a>一面。</p>
<p><a class="t-linehead" id="t-linehead0076c08"></a>爾時，世尊告頻頭城婆羅門長者：「若<a class="t" id="t0076c09"></a>人問汝言：『何等像類沙門、婆羅門不應<a class="t" id="t0076c10"></a>恭敬、尊重、禮事、供養？』汝當答言：『若沙門、婆<a class="t" id="t0076c11"></a>羅門眼見色，未離貪、未離欲、未離愛、未<a class="t" id="t0076c12"></a>離渴、未離念，內心不寂靜，所行非法，所<a class="t" id="t0076c13"></a>行踈澁行。耳、鼻、舌、身、意法亦復如是。如是<a class="t" id="t0076c14"></a>像類比丘，不應恭敬、尊重、禮事、供養。』</p>
<p><a class="t-linehead" id="t-linehead0076c14"></a>「作是<a class="t" id="t0076c15"></a>說已，當復問言：『何故如此像類沙門、婆羅<a class="t" id="t0076c16"></a>門，不應恭敬、尊重、禮事、供養？』汝應答言：<a class="t" id="t0076c17"></a>『我等眼見色，不離欲、不離愛、不離渴、不<a class="t" id="t0076c18"></a>離念，內心不寂靜。耳、鼻、舌、身、意法亦復如<a class="t" id="t0076c19"></a>是。彼沙門、婆羅門眼見色，亦不離貪、不離<a class="t" id="t0076c20"></a>欲、不離愛、不離渴、不離念，內心不寂靜，<a class="t" id="t0076c21"></a>行非法，行踈澁行。耳、鼻、舌、身、意法亦復如<a class="t" id="t0076c22"></a>是。我於斯等求其差別，不見差別之行。<a class="t" id="t0076c23"></a>是故我於斯等像類沙門、婆羅門不應恭<a class="t" id="t0076c24"></a>敬、尊重、禮事、供養。』</p>
<p><a class="t-linehead" id="t-linehead0076c24"></a>「若復問言：『何等像類沙門、<a class="t" id="t0076c25"></a>婆羅門所應恭敬、尊重、禮事、供養？』汝應答<a class="t" id="t0076c26"></a>言：『若彼眼見色，離貪、離欲、離愛、離渴、離<a class="t" id="t0076c27"></a>念，內心寂靜，不行非法行，行等行，不<a class="t" id="t0076c28"></a>踈澁行。耳、鼻、舌、身、意法亦復如是。如是像<a class="t" id="t0076c29"></a>類沙門、婆羅門所應恭敬、尊重、禮事、供養。』</p>
<a class="t" id="t0077a01"></a><p><a class="t-linehead" id="t-linehead0077a01"></a>「若復問言：『何故於此像類沙門、婆羅門恭敬、<a class="t" id="t0077a02"></a>尊重、禮事、供養？』汝應答言：『我等眼見色，不<a class="t" id="t0077a03"></a>離貪、不離欲、不離愛、不離渴、不離念，內<a class="t" id="t0077a04"></a>心不寂靜，行非法行，行踈澁行。耳、鼻、舌、<a class="t" id="t0077a05"></a>身、意法亦復如是。』斯等像類沙門、婆羅門<a class="t" id="t0077a06"></a>離貪、離欲、離渴、離念，內心寂靜，行如法<a class="t" id="t0077a07"></a>行，不行踈澁行。耳、鼻、舌、身、意法亦復如是。<a class="t" id="t0077a08"></a>我等於彼，求其差別，見差別故，於彼像<a class="t" id="t0077a09"></a>類沙門、婆羅門所應恭敬、尊重、禮事、供養。</p>
<a class="t" id="t0077a10"></a><p><a class="t-linehead" id="t-linehead0077a10"></a>「如是說已，若復問言：『彼沙門、婆羅門有何<a class="t" id="t0077a11"></a><span class="corr" title="[門&gt;行] cf.【麗】">行</span>？有何形貌？有何相？汝等知是沙門、婆羅<a class="t" id="t0077a12"></a>門離貪、向調伏貪，離恚、向調伏恚，離癡、<a class="t" id="t0077a13"></a>向調伏癡？』汝應答言：『我見彼沙門、婆羅門<a class="t" id="t0077a14"></a>有如是像類，在空閑處、林中樹下、卑床草<a class="t" id="t0077a15"></a>蓐，修行遠離，離諸女人，近樂獨人，同禪思<a class="t" id="t0077a16"></a>者；若於彼處，無眼見色可生樂著，無耳<a class="t" id="t0077a17"></a>聲、鼻香、舌味、身觸可生樂著，若彼沙門、婆羅<a class="t" id="t0077a18"></a>門有如是行、如是形貌、如是相，令我等<a class="t" id="t0077a19"></a>知是沙門，婆羅門離貪、向調伏貪，離恚、<a class="t" id="t0077a20"></a>向調伏恚，離癡、向調伏癡。』」</p>
<p><a class="t-linehead" id="t-linehead0077a20"></a>時，諸沙門、婆羅<a class="t" id="t0077a21"></a>門長者白佛言：「奇哉！世尊！不自譽、不毀<a class="t" id="t0077a22"></a>他，正說其義，各各自於諸入處，分別染<a class="t" id="t0077a23"></a>污清淨，廣說緣起，如如來、應、等正覺說。譬<a class="t" id="t0077a24"></a>如士夫，溺者能救，閉者能開，迷者示路，闇<a class="t" id="t0077a25"></a>處然燈。世尊亦復如是。不自譽、不毀他，<a class="t" id="t0077a26"></a>正說其義，乃至如如來、應、等正覺說。」</p>
<p><a class="t-linehead" id="t-linehead0077a26"></a>爾時，頻<a class="t" id="t0077a27"></a>頭城婆羅門長者聞佛所說，歡喜作禮而<a class="t" id="t0077a28"></a>去。</p>
<a class="t" id="t0077a29"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>