<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa759">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 759</span><span class="mirror-right">（七五九） 學</span></h1>
</div>
<p><a class="t-linehead" id="t-linehead0199c17"></a>如是我聞：</p>
<p>一時，佛住舍衛國祇樹給<a class="t" id="t0199c18"></a>孤獨園。</p>
<p><a class="t-linehead" id="t-linehead0199c18"></a>爾時，世尊告諸比丘：「有三受，無常、<a class="t" id="t0199c19"></a>有為、心所緣生。何等為三？謂樂受、苦受、不苦<a class="t" id="t0199c20"></a>不樂受。」</p>
<p><a class="t-linehead" id="t-linehead0199c20"></a>諸比丘白佛：「世尊！有道有跡，修習<a class="t" id="t0199c21"></a>多修習，斷此三受不？」</p>
<p><a class="t-linehead" id="t-linehead0199c21"></a>佛告比丘：「有道有<a class="t" id="t0199c22"></a>跡，修習多修習，斷此三受。何等為道，何等<a class="t" id="t0199c23"></a>為跡，修習多修習，斷此三受？」</p>
<p><a class="t-linehead" id="t-linehead0199c23"></a>佛告比丘：「謂<a class="t" id="t0199c24"></a>八聖道，正見、正志、正語、正業、正命、正方便、<a class="t" id="t0199c25"></a>正念、正定。」</p>
<p><a class="t-linehead" id="t-linehead0199c25"></a>佛說此經已，諸比丘聞佛所說，<a class="t" id="t0199c26"></a>歡喜奉行。</p>
<a class="t" id="t0199c27"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>