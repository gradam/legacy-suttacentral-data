<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="363"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（三六三）</h1></div><p>如是我聞：</p><p>一時，佛住舍衛國祇樹給<a class="t" id="t0100c05"></a>孤獨園。</p><p>爾時，世尊告諸比丘：「所謂說法比<a class="t" id="t0100c06"></a>丘，云何說法比丘？云何如來施設說法比丘？」<a class="t" id="t0100c07"></a></p><p>諸比丘白佛：「世尊是法根、法眼、法依。唯願為<a class="t" id="t0100c08"></a>說『說法比丘』，諸比丘聞已，當受奉行。」</p><p>佛告<a class="t" id="t0100c09"></a>諸比丘：「若有比丘說老、病、死，生厭、離欲、滅<a class="t" id="t0100c10"></a>盡法，是名說法比丘。如是說生、有、取、愛、受、<a class="t" id="t0100c11"></a>觸、六入處、名色、識、行，是生厭、離欲、滅盡法，是<a class="t" id="t0100c12"></a>名說法比丘。諸比丘！是名如來施設說法<a class="t" id="t0100c13"></a>比丘。」</p><p>佛說此經已，諸比丘聞佛所說，歡喜<a class="t" id="t0100c14"></a>奉行。<a class="t" id="t0100c15"></a></p></article></section></div></body></html>
