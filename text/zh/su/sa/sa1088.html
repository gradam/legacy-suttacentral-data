<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa1088">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 1088</span><span class="mirror-right">（一〇八八）</span></h1>
</div>
<p><a class="t-linehead" id="t-linehead0285b02"></a>如是我聞：</p>
<p>一時，佛住王舍城耆闍崛<a class="t" id="t0285b03"></a>山中。</p>
<p><a class="t-linehead" id="t-linehead0285b03"></a>爾時，世尊於夜闇時，天小微雨，電光睒<a class="t" id="t0285b04"></a>現，出房經行。</p>
<p><a class="t-linehead" id="t-linehead0285b04"></a>時，魔波旬作是念：「今沙門瞿曇<a class="t" id="t0285b05"></a>住王舍城耆闍崛山中，夜闇微雨，電光時現，<a class="t" id="t0285b06"></a>出房經行。我今當往，為作留難。」執大團石，<a class="t" id="t0285b07"></a>兩手調弄，到於佛前，碎成微塵。</p>
<p><a class="t-linehead" id="t-linehead0285b07"></a>爾時，世尊<a class="t" id="t0285b08"></a>作是念：「惡魔波旬欲作嬈亂。」即說偈言：</p>
<a class="t" id="t0285b09"></a><blockquote class="gatha">
<p>「若耆闍崛山，　　於我前令碎，<a class="t" id="t0285b10"></a><br>　於佛等解脫，　　不能動一毛。<a class="t" id="t0285b11"></a><br>　假令四海內，　　一切諸山地，<a class="t" id="t0285b12"></a><br>　放逸之親族，　　令其碎成塵。<a class="t" id="t0285b13"></a><br>　亦不能傾動，　　如來一毛髮。」</p>
</blockquote>
<a class="t" id="t0285b14"></a><p><a class="t-linehead" id="t-linehead0285b14"></a>時，魔波旬作是念：「沙門瞿曇已知我心。」內<a class="t" id="t0285b15"></a>懷憂慼，即沒不現。</p>
<a class="t" id="t0285b16"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>