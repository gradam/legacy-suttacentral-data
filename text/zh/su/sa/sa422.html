<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="422"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（四二二）</h1></div><p>如是我聞：</p><p>一時，佛住王舍城迦蘭陀竹<a class="t" id="t0111b11"></a>園。</p><p>爾時，世尊告諸比丘：「有大熱地獄，若眾<a class="t" id="t0111b12"></a>生生於彼中，一向與烔然。」</p><p>時，有異比丘從<a class="t" id="t0111b13"></a>座起，整衣服，為佛作禮，合掌白佛言：「如<a class="t" id="t0111b14"></a>世尊說，此則大熱。世尊！唯此大熱，復有大<a class="t" id="t0111b15"></a>熱過於此者，甚可怖畏，無有過上。」</p><p>「如是，比<a class="t" id="t0111b16"></a>丘！此則大熱，亦更有大熱過於此者，甚可<a class="t" id="t0111b17"></a>怖畏，無有過上。何等為更有大熱，甚可<a class="t" id="t0111b18"></a>怖畏，過於此者？謂沙門、婆羅門此苦聖諦<a class="t" id="t0111b19"></a>不如實知，苦集聖諦、苦滅聖諦、苦滅道跡聖<a class="t" id="t0111b20"></a>諦不如實知。如是乃至生、老、病、死、憂、悲、惱、<a class="t" id="t0111b21"></a>苦，大熱熾然，是名比丘大熱燒然，甚可怖<a class="t" id="t0111b22"></a>畏，無有過者。是故，比丘！於四聖諦未無間<a class="t" id="t0111b23"></a>等者，當勤方便，起增上欲，學無間等。」</p><p>佛說<a class="t" id="t0111b24"></a>此經已，諸比丘聞佛所說，歡喜奉行。<a class="t" id="t0111b25"></a></p></article></section></div></body></html>