<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="470"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（四七一）</h1></div><p>如是我聞：</p><p>一時，佛住王舍城迦蘭陀<a class="t" id="t0120b16"></a>竹園。</p><p>爾時，世尊告諸比丘：「譬如空中狂風卒<a class="t" id="t0120b17"></a>起，從四方來，有塵土風、無塵土風、毘濕波<a class="t" id="t0120b18"></a>風、鞞嵐婆風、薄風、厚風，乃至風輪起風。身中<a class="t" id="t0120b19"></a>受風亦復如是，種種受起——樂受、苦受、不苦不<a class="t" id="t0120b20"></a>樂受，樂身受、苦身受、不苦不樂身受，樂心受、<a class="t" id="t0120b21"></a>苦心受、不苦不樂心受，樂食受、苦食受、不苦<a class="t" id="t0120b22"></a>不樂食受，樂無食、苦無食、不苦不樂無食受，<a class="t" id="t0120b23"></a>樂貪受、苦貪受、不苦不樂貪受，樂出要受、苦<a class="t" id="t0120b24"></a>出要受、不樂不苦出要受。」</p><p>爾時，世尊即說偈<a class="t" id="t0120b25"></a>言：<a class="t" id="t0120b26"></a></p><blockquote class="gatha"><p>「譬如虛空中，　　種種狂風起，<a class="t" id="t0120b27"></a><br>東西南北風，　　四維亦如是。<a class="t" id="t0120b28"></a><br>有塵及無塵，　　乃至風輪起，<a class="t" id="t0120b29"></a><br>如是此身中，　　諸受起亦然。<a class="t" id="t0120c01"></a><br>若樂若苦受，　　及不苦不樂，<a class="t" id="t0120c02"></a><br>有食與無食，　　貪著不貪著。<a class="t" id="t0120c03"></a><br>比丘勤方便，　　正智不傾動，<a class="t" id="t0120c04"></a><br>於此一切受，　　黠慧能了知。<a class="t" id="t0120c05"></a><br>了知諸受故，　　現法盡諸漏，<a class="t" id="t0120c06"></a><br>身死不墮數，　　永處般涅槃。」<a class="t" id="t0120c07"></a></p></blockquote><p>佛說此經已，諸比丘聞佛所說，歡喜奉行。<a class="t" id="t0120c08"></a></p></article></section></div></body></html>
