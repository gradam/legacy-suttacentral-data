<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="843"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（八四三）</h1></div><p>如是我聞：</p><p>一時，佛住舍衛國祇樹給<a class="t" id="t0215b16"></a>孤獨園。</p><p>爾時，世尊告尊者舍利弗：「所謂流<a class="t" id="t0215b17"></a>者。何等為流？」</p><p>舍利弗白佛言：「世尊所說<a class="t" id="t0215b18"></a>流者，謂八聖道。」</p><p>復問舍利弗：「謂入流分。何<a class="t" id="t0215b19"></a>等為入流分？」</p><p>舍利弗白佛言：「世尊！有四種<a class="t" id="t0215b20"></a>入流分。何等為四？謂親近善男子、聽正<a class="t" id="t0215b21"></a>法、內正思惟、法次法向。」</p><p>復問舍利弗：「入流<a class="t" id="t0215b22"></a>者成就幾法？」</p><p>舍利弗白佛言：「有四分成就<a class="t" id="t0215b23"></a>入流者。何等為四？謂於佛不壞淨、於法不<a class="t" id="t0215b24"></a>壞淨、於僧不壞淨、聖戒成就。」</p><p>佛告舍利弗：<a class="t" id="t0215b25"></a>「如汝所說，流者，謂八聖道。入流分者有四<a class="t" id="t0215b26"></a>種，謂親近善男子、聽正法、內正思惟、法<a class="t" id="t0215b27"></a>次法向。入流者成就四法，謂於佛不壞淨、<a class="t" id="t0215b28"></a>於法不壞淨、於僧不壞淨、聖戒成就。」</p><p>佛<a class="t" id="t0215b29"></a>說此經已，尊者舍利弗聞佛所說，歡喜奉<a class="t" id="t0215c01"></a>行。<a class="t" id="t0215c02"></a></p></article></section></div></body></html>