<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1019"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一○一九）</h1></div><p>如是我聞：</p><p>一時，佛在舍衛國祇樹給<a class="t" id="t0266a03"></a>孤獨園。</p><p>時，有天子容色絕妙，於後夜時來<a class="t" id="t0266a04"></a>詣佛所，稽首佛足，身諸光明遍照祇樹給<a class="t" id="t0266a05"></a>孤獨園。</p><p>時，彼天子說偈問佛：<a class="t" id="t0266a06"></a></p><blockquote class="gatha"><p>「何名為非道？　　云何日夜遷？<a class="t" id="t0266a07"></a><br>云何垢梵行？　　云何累世間？」<a class="t" id="t0266a08"></a></p></blockquote><p>爾時，世尊說偈答言：<a class="t" id="t0266a09"></a></p><blockquote class="gatha"><p>「貪欲名非道，　　壽命日夜遷，<a class="t" id="t0266a10"></a><br>女人梵行垢，　　女則累世間。<a class="t" id="t0266a11"></a><br>熾然修梵行，　　已洗諸非小。」<a class="t" id="t0266a12"></a><br>時彼天子復說偈言：<a class="t" id="t0266a13"></a><br>「久見婆羅門，　　逮得般涅槃，<a class="t" id="t0266a14"></a><br>一切怖已過，　　永超世恩愛。」<a class="t" id="t0266a15"></a></p></blockquote><p>時，彼天子聞佛所說，歡喜隨喜，稽首佛足，即<a class="t" id="t0266a16"></a>沒不現。<a class="t" id="t0266a17"></a></p></article></section></div></body></html>
