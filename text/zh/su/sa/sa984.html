<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="984"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（九八四）</h1></div><p>如是我聞：</p><p>一時，佛住舍衛國祇樹給<a class="t" id="t0256a18"></a>孤獨園。</p><p>爾時，世尊告諸比丘：「我今當說愛為<a class="t" id="t0256a19"></a>網、為膠、為泉、為藕根。此等能為眾生障、<a class="t" id="t0256a20"></a>為蓋、為膠、為守衛、為覆、為閉、為塞、為闇<a class="t" id="t0256a21"></a>冥、為狗腸、為亂草、為絮，從此世至他世，<a class="t" id="t0256a22"></a>從他世至此世，往來流轉，無不轉時。諸比<a class="t" id="t0256a23"></a>丘！何等愛為網、為膠，乃至往來流馳，無不<a class="t" id="t0256a24"></a>轉？謂有我故有：我、欲我、爾我、有我、無<a class="t" id="t0256a25"></a>我、異我、當我、不當我、欲我、當爾時、當異異<a class="t" id="t0256a26"></a>我、或欲我、或爾我、或異、或然、或欲然、或爾<a class="t" id="t0256a27"></a>然、或異。如是十八愛行從內起。」</p><p>比丘言：「有<a class="t" id="t0256a28"></a>我，於諸所有，言我、欲我、爾，乃至十八愛行<a class="t" id="t0256a29"></a>從外起，如是總說十八愛行。如是三十六<a class="t" id="t0256b01"></a>愛行，或於過去起，或於未來起，或於現<a class="t" id="t0256b02"></a>在起。如是總說百八愛行，是名為愛、為網、<a class="t" id="t0256b03"></a>為膠、為泉、為藕根，能為眾生障、為蓋、為膠、<a class="t" id="t0256b04"></a>為守衛、為覆、為閉、為塞、為闇冥、為狗腸、<a class="t" id="t0256b05"></a>為亂草、為絮，從此世至他世，從他世至<a class="t" id="t0256b06"></a>此世，往來流馳，無不轉時。」</p><p>佛說是經已，<a class="t" id="t0256b07"></a>諸比丘聞佛所說，歡喜奉行。<a class="t" id="t0256b08"></a></p></article></section></div></body></html>