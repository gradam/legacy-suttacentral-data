<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="181"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一八一）</h1></div><p>如是我聞：</p><p>一時，佛住舍衛國祇樹給孤<a class="t" id="t0047b07"></a>獨園。</p><p>爾時，世尊告諸比丘：「猶如有人火燒<a class="t" id="t0047b08"></a>頭衣，當云何救？」</p><p>比丘白佛言：「世尊！當起<a class="t" id="t0047b09"></a>增上欲，慇懃方便時救令滅。」</p><p>佛告比丘：「頭<a class="t" id="t0047b10"></a>衣燒然尚可暫忘，無常盛火當盡斷。為斷<a class="t" id="t0047b11"></a>無常火故，當修信力。斷何等無常故，當<a class="t" id="t0047b12"></a>修信力？謂斷色無常故，當修信力，斷受、<a class="t" id="t0047b13"></a>想、行、識無常故，當修信力……」如是廣說，乃<a class="t" id="t0047b14"></a>至……。</p><p>佛說此經已，諸比丘聞佛所說，歡喜<a class="t" id="t0047b15"></a>奉行。<a class="t" id="t0047b16"></a></p><p>如無常，如是過去無常、未來無常、現在無<a class="t" id="t0047b17"></a>常、過去未來無常、過去現在無常、未來現在<a class="t" id="t0047b18"></a>無常、過去未來現在無常八經，亦如上說。<a class="t" id="t0047b19"></a></p><p>如信力，如是精進力、念力、定力、慧力八經，亦<a class="t" id="t0047b20"></a>如上說。<a class="t" id="t0047b21"></a></p><p>如當斷四十經，如是當知、當吐、當盡、當止、當<a class="t" id="t0047b22"></a>捨、當滅、當沒一一四十經，亦如上說。<a class="t" id="t0047b23"></a></p></article></section></div></body></html>
