<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1355"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一三五五）</h1></div><p>如是我聞：</p><p>一時，佛住舍衛國祇樹給<a class="t" id="t0372a23"></a>孤獨園。</p><p>時，有異比丘在拘薩羅人間，住一<a class="t" id="t0372a24"></a>林中，去林不遠，有種瓜田。</p><p>時，有盜者<a class="t" id="t0372a25"></a>夜偷其瓜，見月欲出，而說偈言：<a class="t" id="t0372a26"></a></p><blockquote class="gatha"><p>「明月汝莫出，　　待我斷其瓜，<a class="t" id="t0372a27"></a><br>我持瓜去已，　　任汝現不現。」<a class="t" id="t0372a28"></a></p></blockquote><p>時，彼比丘作是念：「彼盜瓜者尚能說偈，我<a class="t" id="t0372a29"></a>豈不能說偈答耶？」即說偈言：<a class="t" id="t0372b01"></a></p><blockquote class="gatha"><p>「惡魔汝莫出，　　待我斷煩惱，<a class="t" id="t0372b02"></a><br>斷彼煩惱已，　　任汝出不出。」<a class="t" id="t0372b03"></a></p></blockquote><p>時，彼比丘說此偈已，默然而住。<a class="t" id="t0372b04"></a></p></article></section></div></body></html>