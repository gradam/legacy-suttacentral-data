<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1017"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一○一七）</h1></div><p>如是我聞：</p><p>一時，佛在舍衛國祇樹給<a class="t" id="t0265c04"></a>孤獨園。</p><p>時，有天子容色絕妙，於後夜時來<a class="t" id="t0265c05"></a>詣佛所，稽首佛足，身諸光明遍照祇樹給<a class="t" id="t0265c06"></a>孤獨園。</p><p>時，彼天子說偈問佛：<a class="t" id="t0265c07"></a></p><blockquote class="gatha"><p>「何法生眾生？　　何等前驅馳？<a class="t" id="t0265c08"></a><br>云何起生死？　　何法可依怙？」<a class="t" id="t0265c09"></a></p></blockquote><p>爾時，世尊說偈答言：<a class="t" id="t0265c10"></a></p><blockquote class="gatha"><p>「愛欲生眾生，　　意在前驅馳，<a class="t" id="t0265c11"></a><br>眾生起生死，　　業者可依怙。」<a class="t" id="t0265c12"></a></p></blockquote><p>時，彼天子復說偈言：<a class="t" id="t0265c13"></a></p><blockquote class="gatha"><p>「久見婆羅門，　　逮得般涅槃，<a class="t" id="t0265c14"></a><br>一切怖已過，　　永超世恩愛。」<a class="t" id="t0265c15"></a></p></blockquote><p>時，彼天子聞佛所說，歡喜隨喜，稽首佛足，即<a class="t" id="t0265c16"></a>沒不現。<a class="t" id="t0265c17"></a></p></article></section></div></body></html>