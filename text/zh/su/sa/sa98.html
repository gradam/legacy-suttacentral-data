<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa98">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 98</span><span class="mirror-right">（九八）</span></h1>
</div>
<p><a class="t-linehead" id="t-linehead0027a10"></a>如是我聞：</p>
<p>一時，佛在拘薩羅人間遊<a class="t" id="t0027a11"></a>行，至一那羅聚落，住一那羅林中。</p>
<p><a class="t-linehead" id="t-linehead0027a11"></a>爾時，世<a class="t" id="t0027a12"></a>尊著衣持鉢，入一陀羅聚落乞食，而作<a class="t" id="t0027a13"></a>是念：「今日大早，今且可過耕田婆羅豆婆<a class="t" id="t0027a14"></a>遮婆羅門作飲食處。」</p>
<p><a class="t-linehead" id="t-linehead0027a14"></a>爾時，耕田婆羅豆婆遮<a class="t" id="t0027a15"></a>婆羅門五百具犁耕田，為作飲食。時，耕田婆<a class="t" id="t0027a16"></a>羅豆婆遮婆羅門遙見世尊，白言：「瞿曇！我<a class="t" id="t0027a17"></a>今耕田下種，以供飲食，沙門瞿曇亦應耕<a class="t" id="t0027a18"></a>田下種，以供飲食。」</p>
<p><a class="t-linehead" id="t-linehead0027a18"></a>佛告婆羅門：「我亦耕田<a class="t" id="t0027a19"></a>下種，以供飲食。」</p>
<p><a class="t-linehead" id="t-linehead0027a19"></a>婆羅門白佛：「我都不見沙<a class="t" id="t0027a20"></a>門瞿曇若犁、若軛、若鞅、若縻、若鑱、若鞭，而今<a class="t" id="t0027a21"></a>瞿曇說言：『我亦耕田下種，以供飲食。』」</p>
<p><a class="t-linehead" id="t-linehead0027a21"></a>爾時，耕<a class="t" id="t0027a22"></a>田婆羅豆婆遮婆羅門即說偈言：</p>
<a class="t" id="t0027a23"></a><blockquote class="gatha">
<p>「自說耕田者，　　而不見其耕，<a class="t" id="t0027a24"></a><br>　為我說耕田，　　令我知耕法。」</p>
</blockquote>
<a class="t" id="t0027a25"></a><p><a class="t-linehead" id="t-linehead0027a25"></a>爾時，世尊說偈答言：</p>
<a class="t" id="t0027a26"></a><blockquote class="gatha">
<p>「信心為種子，　　苦行為時雨，<a class="t" id="t0027a27"></a><br>　智慧為時軛，　　慚愧心為轅，<a class="t" id="t0027a28"></a><br>　正念自守護，　　是則善御者。<a class="t" id="t0027a29"></a><br>　包藏身口業，　　知食處內藏，<a class="t" id="t0027b01"></a><br>　真實為真乘，　　樂住為懈息，<a class="t" id="t0027b02"></a><br>　精進為廢荒，　　安隱而速進。<a class="t" id="t0027b03"></a><br>　直往不轉還，　　得到無憂處。<a class="t" id="t0027b04"></a><br>　如是耕田者，　　逮得甘露果；<a class="t" id="t0027b05"></a><br>　如是耕田者，　　不還受諸有。」</p>
</blockquote>
<a class="t" id="t0027b06"></a><p><a class="t-linehead" id="t-linehead0027b06"></a>時，耕田婆羅豆婆遮婆羅門白佛言：「善耕田！<a class="t" id="t0027b07"></a>瞿曇！極善耕田！瞿曇！」於是耕田婆羅豆婆遮<a class="t" id="t0027b08"></a>婆羅門聞世尊說偈，心轉增信，以滿鉢香<a class="t" id="t0027b09"></a>美飲食以奉世尊。世尊不受，以因說偈<a class="t" id="t0027b10"></a>得故。即說偈言：</p>
<a class="t" id="t0027b11"></a><blockquote class="gatha">
<p>「不因說法故，　　受彼食而食。」</p>
</blockquote>
<a class="t" id="t0027b12"></a><p><a class="t-linehead" id="t-linehead0027b12"></a>如是廣說，如前為火與婆羅門廣說。</p>
<p>時，耕<a class="t" id="t0027b13"></a>田婆羅豆婆遮婆羅門白佛言：「瞿曇！今以<a class="t" id="t0027b14"></a>此食安著何處？」</p>
<p><a class="t-linehead" id="t-linehead0027b14"></a>佛告婆羅門：「我不見諸天、<a class="t" id="t0027b15"></a>魔、梵、沙門、婆羅門、天神、世人堪食此食而得<a class="t" id="t0027b16"></a>安身。婆羅門！汝持此食著無虫水中，及少<a class="t" id="t0027b17"></a>生草地。」</p>
<p><a class="t-linehead" id="t-linehead0027b17"></a>時，婆羅門即持此食著無虫水中，<a class="t" id="t0027b18"></a>水即煙起涌沸，啾啾作聲。如熱丸投於冷<a class="t" id="t0027b19"></a>水，啾啾作聲。如是彼食投著無虫水中，煙<a class="t" id="t0027b20"></a>起涌沸，啾啾作聲。</p>
<p><a class="t-linehead" id="t-linehead0027b20"></a>時，婆羅門作是念：「沙<a class="t" id="t0027b21"></a>門瞿曇實為奇特！大德大力，乃令飲食神<a class="t" id="t0027b22"></a>變如是。」</p>
<p><a class="t-linehead" id="t-linehead0027b22"></a>時，彼婆羅門見食瑞應，信心轉增，<a class="t" id="t0027b23"></a>白佛言：「瞿曇！我今可得於正法中出家、<a class="t" id="t0027b24"></a>受具足不？」</p>
<p><a class="t-linehead" id="t-linehead0027b24"></a>佛告婆羅門：「汝今可得於正法<a class="t" id="t0027b25"></a>中出家、受具足，得比丘分。」彼即出家已，獨<a class="t" id="t0027b26"></a>靜思惟：「所以族姓子剃除鬚髮，著袈裟衣，<a class="t" id="t0027b27"></a>正信非家，出家學道……。」乃至得阿羅漢，心善解<a class="t" id="t0027b28"></a>脫。</p>
<a class="t" id="t0027b29"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>