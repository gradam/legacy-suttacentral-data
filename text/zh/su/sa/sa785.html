<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa785">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 785</span><span class="mirror-right">（七八五） 邪正</span></h1>
</div>
<p><a class="t-linehead" id="t-linehead0203a19"></a>如是我聞：</p>
<p>一時，佛住舍衛國祇樹給<a class="t" id="t0203a20"></a>孤獨園。</p>
<p><a class="t-linehead" id="t-linehead0203a20"></a>爾時，世尊告諸比丘……如上說。差別<a class="t" id="t0203a21"></a>者：「何等為正見？謂正見有二種，有正見，是<a class="t" id="t0203a22"></a>世、俗，有漏、有取，轉向善趣；有正見，是聖、出世<a class="t" id="t0203a23"></a>間，無漏、無取，正盡苦，轉向苦邊。何等為正<a class="t" id="t0203a24"></a>見有漏、有取，向於善趣？若彼見有施、有說，<a class="t" id="t0203a25"></a>乃至知世間有阿羅漢，不受後有，是名世<a class="t" id="t0203a26"></a>間正見，世、俗，有漏、有取，向於善趣。何等為正<a class="t" id="t0203a27"></a>見是聖、出世間，無漏、不取，正盡苦，轉向苦邊？<a class="t" id="t0203a28"></a>謂聖弟子苦苦思惟，集、滅、道道思惟，無漏思<a class="t" id="t0203a29"></a>惟相應，於法選擇，分別推求，覺知黠慧，開<a class="t" id="t0203b01"></a>覺觀察，是名正見是聖、出世間，無漏、不取，正<a class="t" id="t0203b02"></a>盡苦，轉向苦邊。何等為正志？謂正志二種。<a class="t" id="t0203b03"></a>有正志世、俗，有漏、有取，向於善趣；有正志，是<a class="t" id="t0203b04"></a>聖、出世間，無漏、不取，正盡苦，轉向苦邊。何等<a class="t" id="t0203b05"></a>為正志有世、俗，有漏、有取，向於善趣？謂正<a class="t" id="t0203b06"></a>志出要覺、無恚覺、不害覺，是名正志世、俗，<a class="t" id="t0203b07"></a>有漏、有取，向於善趣。何等為正志是聖、出世<a class="t" id="t0203b08"></a>間，無漏、不取，正盡苦，轉向苦邊？謂聖弟子苦<a class="t" id="t0203b09"></a>苦思惟，集、滅、道道思惟，無漏思惟相應心法，<a class="t" id="t0203b10"></a>分別自決意解，計數立意，是名正志是聖、出<a class="t" id="t0203b11"></a>世間，無漏、不取，正盡苦，轉向苦邊。</p>
<p><a class="t-linehead" id="t-linehead0203b11"></a>「何等為正<a class="t" id="t0203b12"></a>語？正語有二種。有正語，世、俗，有漏、有取，向<a class="t" id="t0203b13"></a>於善趣；有正語，是聖、出世間，無漏、不取，正<a class="t" id="t0203b14"></a>盡苦，轉向苦邊。何等為正語世、俗，有漏、有取，<a class="t" id="t0203b15"></a>向於善趣？謂正語離妄語、兩舌、惡口、綺語，是<a class="t" id="t0203b16"></a>名正語世、俗，有漏、有取，向於善趣。何等正語<a class="t" id="t0203b17"></a>是聖、出世間，無漏、不取，正盡苦，轉向苦邊？謂<a class="t" id="t0203b18"></a>聖弟子苦苦思惟，集、滅、道道思惟，除邪命，<a class="t" id="t0203b19"></a>念口四惡行、諸餘口惡行，離於彼，無漏、遠<a class="t" id="t0203b20"></a>離、不著，固守、攝持不犯，不度時節，不越<a class="t" id="t0203b21"></a>限防，是名正語是聖、出世間，無漏、不取，正<a class="t" id="t0203b22"></a>盡苦，轉向苦邊。</p>
<p><a class="t-linehead" id="t-linehead0203b22"></a>「何等為正業？正業有二種。<a class="t" id="t0203b23"></a>有正業，世、俗，有漏、有取，向於善趣；有正業，是<a class="t" id="t0203b24"></a>聖、出世間，無漏、不取，正盡苦，轉向苦邊。何等<a class="t" id="t0203b25"></a>為正業世、俗，有漏、有取，轉向善趣？謂離殺、<a class="t" id="t0203b26"></a>盜、婬，是名正業世、俗，有漏、有取，轉向善趣。何<a class="t" id="t0203b27"></a>等為正業是聖、出世間，無漏、不取，正盡苦，轉<a class="t" id="t0203b28"></a>向苦邊。謂聖弟子苦苦思惟，集、滅、道道思<a class="t" id="t0203b29"></a>惟，除邪命，念身三惡行、諸餘身惡行數，無<a class="t" id="t0203c01"></a>漏、心不樂著，固守、執持不犯，不度時節，不<a class="t" id="t0203c02"></a>越限防，是名正業是聖、出世間，無漏、不取，<a class="t" id="t0203c03"></a>正盡苦，轉向苦邊。</p>
<p><a class="t-linehead" id="t-linehead0203c03"></a>「何等為正命？正命有二<a class="t" id="t0203c04"></a>種。有正命，是世、俗，有漏、有取，轉向善趣；有<a class="t" id="t0203c05"></a>正命，是聖、出世間，無漏、不取，正盡苦，轉向苦<a class="t" id="t0203c06"></a>邊。何等為正命世、俗，有漏、有取，轉向善趣？謂<a class="t" id="t0203c07"></a>如法求衣食、臥具、隨病湯藥，非不如法，是<a class="t" id="t0203c08"></a>名正命世、俗，有漏、有取，轉向善趣。何等為正<a class="t" id="t0203c09"></a>命是聖、出世間，無漏、不取，正盡苦，轉向苦邊？<a class="t" id="t0203c10"></a>謂聖弟子苦苦思惟，集、滅、道道思惟，於諸<a class="t" id="t0203c11"></a>邪命無漏、不樂著，固守、執持不犯，不越時<a class="t" id="t0203c12"></a>節，不度限防，是名正命是聖、出世間，無漏、<a class="t" id="t0203c13"></a>不取，正盡苦，轉向苦邊。</p>
<p><a class="t-linehead" id="t-linehead0203c13"></a>「何等為正方便？正<a class="t" id="t0203c14"></a>方便有二種。有正方便，世、俗，有漏、有取，轉向<a class="t" id="t0203c15"></a>善趣；有正方便，是聖、出世間，無漏、不取，正盡<a class="t" id="t0203c16"></a>苦，轉向苦邊。何等為正方便世、俗，有漏、有<a class="t" id="t0203c17"></a>取，轉向善趣？謂欲、精進、方便超出、堅固建立，<a class="t" id="t0203c18"></a>堪能造作精進、心法攝受、常、不休息，是名<a class="t" id="t0203c19"></a>正方便世、俗，有漏、有取，轉向善趣。何等為正<a class="t" id="t0203c20"></a>方便是聖、出世間，無漏、不取，盡苦，轉向苦<a class="t" id="t0203c21"></a>邊？謂聖弟子苦苦思惟，集、滅、道道思惟，無漏<a class="t" id="t0203c22"></a>憶念相應心法，欲、精進、方便、勤踊，超出、建立<a class="t" id="t0203c23"></a>堅固、堪能造作精進，心法攝受、常、不休息，<a class="t" id="t0203c24"></a>是名正方便是聖、出世間，無漏、不取，正盡苦，<a class="t" id="t0203c25"></a>轉向苦邊。</p>
<p><a class="t-linehead" id="t-linehead0203c25"></a>「何等為正念？正念有二種。世、俗，<a class="t" id="t0203c26"></a>有漏、有取，轉向善趣；有正念，是聖、出世間，無<a class="t" id="t0203c27"></a>漏、不取，正盡苦，轉向苦邊。何等為正念世、<a class="t" id="t0203c28"></a>俗，有漏、有取，轉向善趣？若念、隨念、重念、憶念，<a class="t" id="t0203c29"></a>不妄、不虛，是名正念世、俗，有漏、有取，正向<a class="t" id="t0204a01"></a>善趣。何等為正念是聖、出世間，無漏、不取，轉<a class="t" id="t0204a02"></a>向苦邊？謂聖弟子苦苦思惟，集、滅、道道思惟，<a class="t" id="t0204a03"></a>無漏思惟相應，若念、隨念、重念、憶念，不妄、<a class="t" id="t0204a04"></a>不虛，是名正念是聖、出世間，無漏、不取，轉向<a class="t" id="t0204a05"></a>苦邊。</p>
<p><a class="t-linehead" id="t-linehead0204a05"></a>「何等為正定？正定有二種。有正定，世、<a class="t" id="t0204a06"></a>俗，有漏、有取，轉向善趣；有正定，是聖、出世間，<a class="t" id="t0204a07"></a>無漏、不取，正盡苦，轉向苦邊。何等為正定世、<a class="t" id="t0204a08"></a>俗，有漏、有取，轉向善趣？若心住不亂、不動、攝<a class="t" id="t0204a09"></a>受、寂止、三昧、一心，是名正定世、俗，有漏、有取，<a class="t" id="t0204a10"></a>轉向善趣。何等為正定是聖、出世間，無漏、不<a class="t" id="t0204a11"></a>取，正盡苦，轉向苦邊？謂聖弟子苦苦思惟，集、<a class="t" id="t0204a12"></a>滅、道道思惟，無漏思惟相應心法住，不亂、不<a class="t" id="t0204a13"></a>散、攝受、寂止、三昧、一心，是名正定是聖、出世<a class="t" id="t0204a14"></a>間，無漏、不取，正盡苦，轉向苦邊。」</p>
<p><a class="t-linehead" id="t-linehead0204a14"></a>佛說此經<a class="t" id="t0204a15"></a>已，諸比丘聞佛所說，歡喜奉行。</p>
<a class="t" id="t0204a16"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>