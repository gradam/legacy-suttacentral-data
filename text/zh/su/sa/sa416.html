<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="416"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（四一六）</h1></div><p>如是我聞：</p><p>一時，佛住王舍城迦蘭陀<a class="t" id="t0110b16"></a>竹園。</p><p>爾時，世尊告諸比丘：「汝等持我所說四<a class="t" id="t0110b17"></a>聖諦不？」</p><p>時，有異比丘從座起，正衣服，為<a class="t" id="t0110b18"></a>佛作禮，合掌白佛：「唯然，世尊所說四聖諦，<a class="t" id="t0110b19"></a>我悉受持。」</p><p>佛告比丘：「汝云何受持四聖諦？」<a class="t" id="t0110b20"></a></p><p>比丘白佛言：「世尊說言：『此是苦聖諦，我即受<a class="t" id="t0110b21"></a>持，此苦集聖諦、此苦滅聖諦、此苦滅道跡聖<a class="t" id="t0110b22"></a>諦。』如是世尊說四聖諦，我即受持。」</p><p>佛告比<a class="t" id="t0110b23"></a>丘：「善哉！善哉！我說苦聖諦，汝真實受持；我<a class="t" id="t0110b24"></a>說苦集聖諦、苦滅聖諦、苦滅道跡聖諦，汝真<a class="t" id="t0110b25"></a>實受持。」</p><p>佛說此經已，諸比丘聞佛所說，歡<a class="t" id="t0110b26"></a>喜奉行。<a class="t" id="t0110b27"></a></p></article></section></div></body></html>