<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="376"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（三七六）</h1></div><p>如是我聞：</p><p>一時，佛住舍衛國祇樹給<a class="t" id="t0103a22"></a>孤獨園。</p><p>爾時，世尊告諸比丘：「有四食資益<a class="t" id="t0103a23"></a>眾生，令得住世攝受長養。何等為四？一者<a class="t" id="t0103a24"></a>摶食，二者觸食，三意思食，四者識食。</p><p>「諸比<a class="t" id="t0103a25"></a>丘！於此四食有貪有喜，識住增長，乃至純<a class="t" id="t0103a26"></a>大苦聚集。譬如樓閣宮殿，北西長廣，東西<span class="gaiji">牕<!--gaiji,窗,1[聰-耳+片],2&#x7255;,3--></span><a class="t" id="t0103a27"></a>牖，日出東方，光照西壁。如是，比丘！於此四<a class="t" id="t0103a28"></a>食有貪有喜……」如前廣說，乃至「純大苦聚集。<a class="t" id="t0103a29"></a></p><p>「若於四食無貪無喜……」如前廣說，乃至「純大苦<a class="t" id="t0103b01"></a>聚滅。譬如，比丘！樓閣宮殿，北西長廣，東西<a class="t" id="t0103b02"></a><span class="gaiji">牕<!--gaiji,窗,1[聰-耳+片],2&#x7255;,3--></span>牖，日出東方，應照何所？」</p><p>比丘白佛言：「應<a class="t" id="t0103b03"></a>照西壁。」</p><p>佛告比丘：「若無西壁，應何所照？」<a class="t" id="t0103b04"></a></p><p>比丘白佛言：「應照虛空，無所攀緣。」</p><p>「如是，<a class="t" id="t0103b05"></a>比丘！於此四食無貪無喜，識無所住，乃至<a class="t" id="t0103b06"></a>如是純大苦聚滅。」佛說此經已，諸比丘聞<a class="t" id="t0103b07"></a>佛所說，歡喜奉行。<a class="t" id="t0103b08"></a></p></article></section></div></body></html>
