<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa156">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 156</span><span class="mirror-right">（一五六）</span></h1>
</div>
<p><a class="t-linehead" id="t-linehead0044a11"></a>如是我聞：</p>
<p>一時，佛住舍衛國祇樹給孤<a class="t" id="t0044a12"></a>獨園。</p>
<p><a class="t-linehead" id="t-linehead0044a12"></a>爾時，世尊告諸比丘：「何所有故，何所<a class="t" id="t0044a13"></a>起？何所繫著，何所見我？令諸眾生作如是<a class="t" id="t0044a14"></a>見、如是說：『諸眾生此世活，死後斷壞無所有，<a class="t" id="t0044a15"></a>四大和合士夫，身命終時，地歸地、水歸水、<a class="t" id="t0044a16"></a>火歸火、風歸風，根隨空轉，輿床第五，四<a class="t" id="t0044a17"></a>人持死人往塜間，乃至未燒可知燒然已，<a class="t" id="t0044a18"></a>骨白鴿色立，高慢者知施，黠慧者知受，若<a class="t" id="t0044a19"></a>說有者，彼一切虛誑妄說，若愚若智，死後他<a class="t" id="t0044a20"></a>世，俱斷壞無所有。』？」</p>
<p><a class="t-linehead" id="t-linehead0044a20"></a>諸比丘白佛：「世尊是法<a class="t" id="t0044a21"></a>根、法眼、法依……」如是廣說，次第如上三經。</p>
<a class="t" id="t0044a22"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>