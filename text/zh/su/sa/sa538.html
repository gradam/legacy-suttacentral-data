<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="538"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（五三八）</h1></div><p>如是我聞：</p><p>一時，佛住舍衛國祇樹給孤<a class="t" id="t0140a08"></a>獨園。尊者舍利弗、尊者大目犍連、尊者阿難、<a class="t" id="t0140a09"></a>尊者阿那律住舍衛國。</p><p>爾時，尊者大目犍<a class="t" id="t0140a10"></a>連詣尊者阿那律所，共相問訊慰勞已，於<a class="t" id="t0140a11"></a>一面坐。時，尊者大目犍連問尊者阿那律：<a class="t" id="t0140a12"></a>「於何功德修習多修習，成此大德神力？」</p><p>尊<a class="t" id="t0140a13"></a>者阿那律語尊者大目犍連：「我於四念處<a class="t" id="t0140a14"></a>修習多修習，成此大德神力。何等為四？內<a class="t" id="t0140a15"></a>身身觀繫心住，精勤方便，正念正知，除世<a class="t" id="t0140a16"></a>間貪憂，外身、內外身，內受、外受、內外受，內<a class="t" id="t0140a17"></a>心、外心、內外心，內法、外法、內外法，觀繫心<a class="t" id="t0140a18"></a>住，精進方便，除世間貪憂，是名四念處修<a class="t" id="t0140a19"></a>習多修習。成此大德神力，於千須彌山以<a class="t" id="t0140a20"></a>少方便悉能觀察，如明目士夫登高山頂，<a class="t" id="t0140a21"></a>觀下千多羅樹林。如是我於四念處修習<a class="t" id="t0140a22"></a>多修習，成此大德神力，以少方便見千須<a class="t" id="t0140a23"></a>彌山。如是，尊者大目犍連！我於四念處修<a class="t" id="t0140a24"></a>習多修習，成此大德神力。」</p><p>時二正士共論<a class="t" id="t0140a25"></a>議已，各從座起而去。<a class="t" id="t0140a26"></a></p></article></section></div></body></html>
