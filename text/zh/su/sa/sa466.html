<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="466"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（四六七）</h1></div><p>如是我聞：</p><p>一時，佛住王舍城迦蘭陀<a class="t" id="t0119a23"></a>竹園。</p><p>爾時，尊者羅<span class="gaiji">睺<!--gaiji,,1[目*侯],2&#x777A;,3--></span>羅往詣佛所，稽首禮<a class="t" id="t0119a24"></a>足，退住一面，白佛言：「世尊！云何知、云<a class="t" id="t0119a25"></a>何見我此識身及外境界一切相，得無有<a class="t" id="t0119a26"></a>我、我所見、我慢繫著使？」</p><p>佛告羅<span class="gaiji">睺<!--gaiji,,1[目*侯],2&#x777A;,3--></span>羅：「有三<a class="t" id="t0119a27"></a>受，苦受、樂受、不苦不樂受。觀於樂受而作<a class="t" id="t0119a28"></a>苦想，觀於苦受作劍刺想，觀不苦不樂受<a class="t" id="t0119a29"></a>作無常想。若彼比丘觀於樂受而作苦想，<a class="t" id="t0119b01"></a>觀於苦受作劍刺想，觀不苦不樂受作<a class="t" id="t0119b02"></a>無常、滅想者，是名正見。」</p><p>爾時，世尊即說偈<a class="t" id="t0119b03"></a>言：<a class="t" id="t0119b04"></a></p><blockquote class="gatha"><p>「觀樂作苦想，　　苦受同劍刺，<a class="t" id="t0119b05"></a><br>於不苦不樂，　　修無常滅想，<a class="t" id="t0119b06"></a><br>是則為比丘。　　正見成就者，<a class="t" id="t0119b07"></a><br>寂滅安樂道，　　住於最後邊，<a class="t" id="t0119b08"></a><br>永離諸煩惱，　　摧伏眾魔軍。」<a class="t" id="t0119b09"></a></p></blockquote><p>佛說此經已，尊者羅<span class="gaiji">睺<!--gaiji,,1[目*侯],2&#x777A;,3--></span>羅聞佛所說，歡喜<a class="t" id="t0119b10"></a>奉行。<a class="t" id="t0119b11"></a></p></article></section></div></body></html>
