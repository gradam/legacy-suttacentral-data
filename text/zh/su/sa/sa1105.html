<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1105"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一一○五）</h1></div><p>如是我聞：</p><p>一時，佛住鞞舍離國獼<a class="t" id="t0290c05"></a>猴池側重閣講堂。</p><p>時，有離車名摩訶利，<a class="t" id="t0290c06"></a>來詣佛所，稽首佛足，退坐一面，白佛言：「世<a class="t" id="t0290c07"></a>尊！見天帝釋不？」</p><p>佛答言：「見。」</p><p>離車復問：「世尊！<a class="t" id="t0290c08"></a>見有鬼似帝釋形以不？」</p><p>佛告離車：「我知<a class="t" id="t0290c09"></a>天帝釋，亦知有鬼似天帝釋，亦知彼帝釋<a class="t" id="t0290c10"></a>法，受持彼法緣故，得生帝釋處。離車！帝<a class="t" id="t0290c11"></a>釋本為人時，供養父母，乃至行平等捨。」爾<a class="t" id="t0290c12"></a>時，世尊即說偈言：<a class="t" id="t0290c13"></a></p><blockquote class="gatha"><p>「供養於父母，　　及家之尊長，<a class="t" id="t0290c14"></a><br>柔和恭遜辭，　　離<span class="gaiji">麁<!--gaiji,麤,1[色-巴+鹿],2&#x9E81;,3-->言兩舌。<a class="t" id="t0290c15"></a><br>調伏慳<span class="gaiji">悋<!--gaiji,吝,1[怡-台+吝],2&#x608B;,3--></span>心，　　常修真實語，<a class="t" id="t0290c16"></a><br>彼三十三天，　　見行七法者。<a class="t" id="t0290c17"></a><br>咸各作是言，　　當來生此天。」</span><a class="t" id="t0290c18"></a></p></blockquote><p>佛說此經已，時摩訶利離車聞佛所說，歡<a class="t" id="t0290c19"></a>喜隨喜，作禮而去。<a class="t" id="t0290c20"></a></p></article></section></div></body></html>