<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1013"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一○一三）</h1></div><p>如是我聞：</p><p>一時，佛住舍衛國祇樹<a class="t" id="t0264c27"></a>給孤獨園。</p><p>時，有一天子，容色絕妙，於後<a class="t" id="t0264c28"></a>夜時來詣佛所，稽首佛足，退坐一面。身<a class="t" id="t0264c29"></a>諸光明遍照祇樹給孤獨園。</p><p>時，彼天子說偈<a class="t" id="t0265a01"></a>問佛：<a class="t" id="t0265a02"></a></p><blockquote class="gatha"><p>「何等為上士，　　所有資財物？<a class="t" id="t0265a03"></a><br>云何善修習，　　而致於安樂？<a class="t" id="t0265a04"></a><br>云何眾味中，　　得為最上味？<a class="t" id="t0265a05"></a><br>云何眾生中，　　得為第一壽？」<a class="t" id="t0265a06"></a></p></blockquote><p>爾時，世尊說偈答言：<a class="t" id="t0265a07"></a></p><blockquote class="gatha"><p>「清淨信樂心，　　名士夫勝財。<a class="t" id="t0265a08"></a><br>修行於正法，　　能招安樂果。<a class="t" id="t0265a09"></a><br>真諦之妙說，　　是則味之上。<a class="t" id="t0265a10"></a><br>賢聖智慧命，　　是為壽中最。」<a class="t" id="t0265a11"></a></p></blockquote><p>時，彼天子復說偈言：<a class="t" id="t0265a12"></a></p><blockquote class="gatha"><p>「久見婆羅門，　　逮得般涅槃，<a class="t" id="t0265a13"></a><br>一切怖已過，　　永超世恩愛。」<a class="t" id="t0265a14"></a></p></blockquote><p>時，彼天子聞佛所說，歡喜隨喜，稽首佛足，即<a class="t" id="t0265a15"></a>沒不現。<a class="t" id="t0265a16"></a></p></article></section></div></body></html>
