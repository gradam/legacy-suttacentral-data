<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="989"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（九八九）</h1></div><p>如是我聞：</p><p>一時，佛住王舍城迦蘭陀<a class="t" id="t0257b16"></a>竹園。</p><p>爾時，尊者大目揵連住耆闍崛山，後夜<a class="t" id="t0257b17"></a>起經行，見有光明遍照迦蘭陀竹園。見已，<a class="t" id="t0257b18"></a>作是念：「今夜或有大力鬼神詣世尊所，故<a class="t" id="t0257b19"></a>有此光明。」</p><p>時，尊者大目揵連晨朝往詣佛所，<a class="t" id="t0257b20"></a>稽首佛足，退坐一面，白佛言：「世尊！我於昨<a class="t" id="t0257b21"></a>暮後夜出房經行，見勝光明普照迦蘭陀<a class="t" id="t0257b22"></a>竹園。見已，作是念：『有何大力鬼神詣世尊<a class="t" id="t0257b23"></a>所，故有此光明？』」</p><p>佛告尊者大目揵連：「昨暮<a class="t" id="t0257b24"></a>後夜，釋提桓因來詣我所，稽首作禮，退坐<a class="t" id="t0257b25"></a>一面。」</p><p>如上修多羅廣說，歡喜隨喜，作禮而去。<a class="t" id="t0257b26"></a></p></article></section></div></body></html>
