<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="620"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（六二○）</h1></div><p>如是我聞：</p><p>一時，佛住王舍城迦蘭陀<a class="t" id="t0173b21"></a>竹園。</p><p>爾時，世尊告諸比丘：「大雪山中，寒<span class="gaiji">氷<!--gaiji,冰,1[洗-冼+水],2&#x6C37;,3--></span><a class="t" id="t0173b22"></a>嶮處，尚無<span class="gaiji">猨<!--gaiji,猿,1[狂-王+爰],2&#x7328;,3--></span>猴，況復有人。或復有山，<span class="gaiji">猨<!--gaiji,猿,1[狂-王+爰],2&#x7328;,3--></span><a class="t" id="t0173b23"></a>猴所居，而無有人。或復有山，人獸共居，<a class="t" id="t0173b24"></a>於<span class="gaiji">猨<!--gaiji,猿,1[狂-王+爰],2&#x7328;,3--></span>猴行處，獵師以黐膠塗其草上，有<a class="t" id="t0173b25"></a>黠<span class="gaiji">猨<!--gaiji,猿,1[狂-王+爰],2&#x7328;,3--></span>猴遠避而去，愚癡<span class="gaiji">猨<!--gaiji,猿,1[狂-王+爰],2&#x7328;,3--></span>猴不能遠避，以<a class="t" id="t0173b26"></a>手小觸，即膠其手；復以二手欲解求脫，即<a class="t" id="t0173b27"></a>膠二手；以足求解，復膠其足；以口嚙草，<a class="t" id="t0173b28"></a>輒復膠口。五處同膠，聯捲臥地。獵師既<a class="t" id="t0173b29"></a>至，即以杖貫，擔負而去。</p><p>「比丘當知，愚<a class="t" id="t0173c01"></a>癡<span class="gaiji">猨<!--gaiji,猿,1[狂-王+爰],2&#x7328;,3--></span>猴捨自境界父母居處，遊他境界，致<a class="t" id="t0173c02"></a>斯苦惱。如是，比丘！愚癡凡夫依聚落住，<a class="t" id="t0173c03"></a>晨朝著衣持<span class="gaiji">鉢<!--gaiji,缽,1[金*本],2&#x9262;,3--></span>，入村乞食，不善護身，不<a class="t" id="t0173c04"></a>守根門，眼見色已，則生染著；耳聲、鼻香、舌<a class="t" id="t0173c05"></a>味、身觸，皆生染著。愚癡比丘內根外境被<a class="t" id="t0173c06"></a>五縛已，隨魔所欲。是故，比丘！當如是學，<a class="t" id="t0173c07"></a>於自所行處父母境界依止而住，莫隨他<a class="t" id="t0173c08"></a>處他境界行。云何比丘自所行處父母境<a class="t" id="t0173c09"></a>界？謂四念處——身身觀念住，受、心、法法觀念<a class="t" id="t0173c10"></a>住。」</p><p>佛說此經已，諸比丘聞佛所說，歡喜<a class="t" id="t0173c11"></a>奉行。<a class="t" id="t0173c12"></a></p></article></section></div></body></html>