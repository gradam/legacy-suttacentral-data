<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="221"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（二二一）</h1></div><p>如是我聞：</p><p>一時，佛住舍衛國祇樹給<a class="t" id="t0055a18"></a>孤獨園。</p><p>爾時，世尊告諸比丘：「有趣一切取道<a class="t" id="t0055a19"></a>跡。云何為趣一切取道跡？緣眼、色，生眼識，<a class="t" id="t0055a20"></a>三事和合觸，觸緣受，受緣愛，愛緣取，取所<a class="t" id="t0055a21"></a>取故。耳、鼻、舌、身、意亦復如是。取所取故，是<a class="t" id="t0055a22"></a>名趣一切取道跡。</p><p>「云何斷一切取道跡？緣<a class="t" id="t0055a23"></a>眼、色，生眼識，三事和合觸，觸滅則受滅，受<a class="t" id="t0055a24"></a>滅則愛滅，愛滅則取滅；如是知耳、鼻、舌、身、<a class="t" id="t0055a25"></a>意亦復如是。」</p><p>佛說此經已，諸比丘聞佛所<a class="t" id="t0055a26"></a>說，歡喜奉行。<a class="t" id="t0055a27"></a></p></article></section></div></body></html>
