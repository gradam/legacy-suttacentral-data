<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="832"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（八三二）</h1></div><p>如是我聞：</p><p>一時，佛住舍衛國祇樹給<a class="t" id="t0213c09"></a>孤獨園。</p><p>爾時，世尊告諸比丘：「有三學。何等<a class="t" id="t0213c10"></a>為三？謂增上戒學、增上意學、增上慧學。何<a class="t" id="t0213c11"></a>等為增上戒學？若比丘住於戒波羅提木<a class="t" id="t0213c12"></a>叉，具足威儀行處，見微細罪則生怖畏，受<a class="t" id="t0213c13"></a>持學戒，是名增上戒學。何等為增上意學？<a class="t" id="t0213c14"></a>若比丘離諸惡不善法，有覺有觀，離生喜<a class="t" id="t0213c15"></a>樂，初禪具足住，乃至第四禪具足住，是名增<a class="t" id="t0213c16"></a>上意學。何等為增上慧學？若比丘此苦聖諦<a class="t" id="t0213c17"></a>如實知，此苦集聖諦、此苦滅聖諦、此苦滅道<a class="t" id="t0213c18"></a>跡聖諦如實知，是名增上慧學。」</p><p>佛說此經<a class="t" id="t0213c19"></a>已，諸比丘聞佛所說，歡喜奉行。<a class="t" id="t0213c20"></a></p><p>三學餘經，如前念處說。<a class="t" id="t0213c21"></a></p><p>如禪，如是無量、無色。如四聖諦，如是四念<a class="t" id="t0213c22"></a>處、四正斷、四如意足、五根、五力、七覺分、八<a class="t" id="t0213c23"></a>聖道、四道、四法句、止觀修習，亦如是說。<a class="t" id="t0213c24"></a></p></article></section></div></body></html>