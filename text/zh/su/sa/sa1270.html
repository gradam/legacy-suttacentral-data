<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1270"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一二七○）</h1></div><p>如是我聞：</p><p>一時，佛住王舍城山谷精<a class="t" id="t0348c26"></a>舍。</p><p>時，有拘迦尼，是光明天女，容色絕妙，於<a class="t" id="t0348c27"></a>後夜時來詣佛所，稽首佛足，身諸光明遍<a class="t" id="t0348c28"></a>照山谷。</p><p>時，拘迦尼天女而說偈言：<a class="t" id="t0348c29"></a></p><blockquote class="gatha"><p>「其心不為惡，　　及身口世間，<a class="t" id="t0349a01"></a><br>五欲悉虛空，　　正智正繫念。<a class="t" id="t0349a02"></a><br>不習近眾苦，　　非義和合者。」<a class="t" id="t0349a03"></a></p></blockquote><p>佛告天女：「如是，如是。<a class="t" id="t0349a04"></a></p><blockquote class="gatha"><p>「其心不為惡，　　及身口世間，<a class="t" id="t0349a05"></a><br>五欲悉虛空，　　正智正繫念。<a class="t" id="t0349a06"></a><br>不習近眾苦，　　非義和合者。」<a class="t" id="t0349a07"></a></p></blockquote><p>時，拘迦那娑天女聞佛所說，歡喜隨喜，稽<a class="t" id="t0349a08"></a>首佛足，即沒不現。<a class="t" id="t0349a09"></a></p><p>爾時，世尊夜過晨朝，入於僧中，敷尼師壇，<a class="t" id="t0349a10"></a>於大眾前坐，告諸比丘：「昨日夜後，有拘迦<a class="t" id="t0349a11"></a>那天女，容色絕妙，來詣我所，稽首我足，<a class="t" id="t0349a12"></a>退坐一面而說偈言：<a class="t" id="t0349a13"></a></p><blockquote class="gatha"><p>「其心不為惡，　　及身口世間，<a class="t" id="t0349a14"></a><br>五欲悉虛空，　　正智正繫念，<a class="t" id="t0349a15"></a><br>不習近眾苦，　　非義和合者。」<a class="t" id="t0349a16"></a></p></blockquote><p>我即答言：「如是，天女！如是，天女！<a class="t" id="t0349a17"></a></p><blockquote class="gatha"><p>「其心不為惡，　　及身口世間，<a class="t" id="t0349a18"></a><br>五欲悉虛空，　　正智正繫念。<a class="t" id="t0349a19"></a><br>不習近眾苦，　　非義和合者。<a class="t" id="t0349a20"></a></p></blockquote><p>「說是語時，拘迦尼天女聞我所說，歡喜隨<a class="t" id="t0349a21"></a>喜，稽首我足，即沒不現。」</p><p>佛說此經已，諸比<a class="t" id="t0349a22"></a>丘聞佛所說，歡喜奉行。<a class="t" id="t0349a23"></a></p></article></section></div></body></html>