<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1067"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一○六七）</h1></div><p>如是我聞：</p><p>一時，佛住舍衛國祇樹給<a class="t" id="t0277a11"></a>孤獨園。</p><p>爾時，尊者難陀是佛姨母子，好著<a class="t" id="t0277a12"></a>好衣，染色，擣治光澤，執持好<span class="gaiji">鉢<!--gaiji,缽,1[金*本],2&#x9262;,3--></span>，好作嬉戲調<a class="t" id="t0277a13"></a>笑而行。</p><p>時，有眾多比丘來詣佛所，稽首佛<a class="t" id="t0277a14"></a>足，退坐一面，白佛言：「世尊！尊者難陀是佛姨<a class="t" id="t0277a15"></a>母子，好著好衣，擣治光澤，執持好<span class="gaiji">鉢<!--gaiji,缽,1[金*本],2&#x9262;,3--></span>，好作<a class="t" id="t0277a16"></a>嬉戲調笑而行。」</p><p>爾時，世尊告一比丘：「汝往<a class="t" id="t0277a17"></a>詣難陀比丘所，語言：『難陀！大師語汝。』」</p><p>時，彼<a class="t" id="t0277a18"></a>比丘受世尊教，往語難陀言：「世尊語汝。」</p><p>難<a class="t" id="t0277a19"></a>陀聞已，即詣佛所，稽首佛足，退住一面。</p><p>佛<a class="t" id="t0277a20"></a>告難陀：「汝實好著好衣，擣治光澤，好作嬉<a class="t" id="t0277a21"></a>戲調笑而行不？」</p><p>難陀白佛：「實爾。世尊！」</p><p>佛告<a class="t" id="t0277a22"></a>難陀：「汝佛姨母子，貴姓出家，不應著好衣<a class="t" id="t0277a23"></a>服，擣令光澤，執持好<span class="gaiji">鉢<!--gaiji,缽,1[金*本],2&#x9262;,3--></span>，好作嬉戲調笑而<a class="t" id="t0277a24"></a>行。汝應作是念：『我是佛姨母子，貴姓出家，<a class="t" id="t0277a25"></a>應作阿練若，乞食，著糞掃衣，常應讚歎著<a class="t" id="t0277a26"></a>糞掃衣，常處山澤，不顧五欲。』」</p><p>爾時，難陀<a class="t" id="t0277a27"></a>受佛教已，修阿蘭若行，乞食，著糞掃衣，<a class="t" id="t0277a28"></a>亦常讚歎著糞掃衣者，樂處山澤，不顧愛<a class="t" id="t0277a29"></a>欲。爾時，世尊即說偈言：<a class="t" id="t0277b01"></a></p><blockquote class="gatha"><p>「難陀何見汝，　　修習阿蘭若，<a class="t" id="t0277b02"></a><br>家家行乞食，　　身著糞掃衣，<a class="t" id="t0277b03"></a><br>樂處於山澤，　　不顧於五欲。」<a class="t" id="t0277b04"></a></p></blockquote><p>佛說此經已，尊者難陀聞佛所說，歡喜奉<a class="t" id="t0277b05"></a>行。<a class="t" id="t0277b06"></a></p></article></section></div></body></html>