<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1095"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一○九五）</h1></div><p>如是我聞：</p><p>一時，佛住娑羅婆羅門聚<a class="t" id="t0288a12"></a>落。</p><p>爾時，世尊晨朝著衣持<span class="gaiji">鉢<!--gaiji,缽,1[金*本],2&#x9262;,3--></span>，入婆羅聚落<a class="t" id="t0288a13"></a>乞食。時，魔波旬作是念：「今沙門瞿曇晨朝著<a class="t" id="t0288a14"></a>衣持<span class="gaiji">鉢<!--gaiji,缽,1[金*本],2&#x9262;,3--></span>，入婆羅聚落乞食，我今當往，先入<a class="t" id="t0288a15"></a>其舍，語諸信心婆羅門長者，令沙門瞿曇空<a class="t" id="t0288a16"></a><span class="gaiji">鉢<!--gaiji,缽,1[金*本],2&#x9262;,3--></span>而出。」</p><p>時，魔波旬隨逐佛後，作是唱言：「沙<a class="t" id="t0288a17"></a>門！沙門！都不得食耶？」</p><p>爾時，世尊作是念：<a class="t" id="t0288a18"></a>「惡魔波旬欲作嬈亂。」即說偈言：<a class="t" id="t0288a19"></a></p><blockquote class="gatha"><p>「汝新於如來，　　獲得無量罪，<a class="t" id="t0288a20"></a><br>汝謂呼如來，　　受諸苦惱耶？」<a class="t" id="t0288a21"></a></p></blockquote><p>時，魔波旬作是言：「瞿曇！更入聚落，當令得<a class="t" id="t0288a22"></a>食。」</p><p>爾時，世尊而說偈言：<a class="t" id="t0288a23"></a></p><blockquote class="gatha"><p>「正使無所有，　　安樂而自活，<a class="t" id="t0288a24"></a><br>如彼光音天，　　常以欣悅食。<a class="t" id="t0288a25"></a><br>正使無所有，　　安樂而自活，<a class="t" id="t0288a26"></a><br>常以欣悅食，　　不依於有身。」<a class="t" id="t0288a27"></a></p></blockquote><p>時，魔波旬作是念：「沙門瞿曇已知我心。」內<a class="t" id="t0288a28"></a>懷憂慼，即沒不現。<a class="t" id="t0288a29"></a></p></article></section></div></body></html>
