<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="402"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（四○二）</h1></div><p>如是我聞：</p><p>一時，佛住波羅<span class="gaiji">［木*奈］<!--gaiji,,1[木*奈],2&#x3B88;,3--></span>國仙人<a class="t" id="t0107c26"></a>住處鹿野苑中。</p><p>爾時，世尊告諸比丘：「於四聖<a class="t" id="t0107c27"></a>諦平等正覺，名為如來、應、等正覺。何等為<a class="t" id="t0107c28"></a>四？所謂苦聖諦、苦集聖諦、苦滅聖諦、苦滅道<a class="t" id="t0107c29"></a>跡聖諦。於此四聖諦平等正覺，名為如來、<a class="t" id="t0108a01"></a>應、等正覺。是故，諸比丘！於四聖諦未無間<a class="t" id="t0108a02"></a>者，當勤方便，起增上欲，學無間等。」</p><p>佛說此<a class="t" id="t0108a03"></a>經已，諸比丘聞佛所說，歡喜奉行。<a class="t" id="t0108a04"></a></p></article></section></div></body></html>
