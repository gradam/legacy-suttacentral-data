<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1305"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一三○五）</h1></div><p>如是我聞：</p><p>一時，佛住舍衛國祇樹給<a class="t" id="t0358b27"></a>孤獨園。</p><p>時，有般闍羅健天子，容色絕妙，於<a class="t" id="t0358b28"></a>後夜時來詣佛所，稽首佛足，退坐一面。身<a class="t" id="t0358b29"></a>諸光明遍照祇樹給孤獨園。</p><p>時，般闍羅揵天<a class="t" id="t0358c01"></a>子而說偈言：<a class="t" id="t0358c02"></a></p><blockquote class="gatha"><p>「憒亂之處所，　　黠慧者能覺，<a class="t" id="t0358c03"></a><br>禪思覺所覺，　　牟尼思惟力。」<a class="t" id="t0358c04"></a></p></blockquote><p>爾時，世尊說偈答言：<a class="t" id="t0358c05"></a></p><blockquote class="gatha"><p>「了知憒亂法，　　正覺得涅槃，<a class="t" id="t0358c06"></a><br>若得正繫念，　　一心善正受。」<a class="t" id="t0358c07"></a></p></blockquote><p>時，般闍羅健天子聞佛所說，歡喜隨喜，稽<a class="t" id="t0358c08"></a>首佛足，即沒不現。<a class="t" id="t0358c09"></a></p></article></section></div></body></html>
