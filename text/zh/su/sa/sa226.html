<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="226"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（二二六）</h1></div><p>如是我聞：</p><p>一時，佛住舍衛國祇樹給<a class="t" id="t0055c02"></a>孤獨園。</p><p>爾時，世尊告諸比丘：「我今當說斷<a class="t" id="t0055c03"></a>一切計。諦聽，善思，當為汝說。</p><p>「云何不計？謂<a class="t" id="t0055c04"></a>不計我見色，不計眼我所，不計相屬，若<a class="t" id="t0055c05"></a>色、眼識、眼觸、眼觸因緣生受，內覺若苦、若樂、<a class="t" id="t0055c06"></a>不苦不樂，彼亦不計樂我、我所，不計樂相<a class="t" id="t0055c07"></a><span class="corr" title="[樂&gt;屬]">屬</span>；不計耳、鼻、舌、身、意亦復如是。</p><p>「如是不計<a class="t" id="t0055c08"></a>者，於諸世間常無所取，無所取故無所著，<a class="t" id="t0055c09"></a>無所著故自覺涅槃：『我生已盡，梵行已立，<a class="t" id="t0055c10"></a>所作已作，自知不受後有。』」</p><p>佛說此經已，諸<a class="t" id="t0055c11"></a>比丘聞佛所說，歡喜奉行。<a class="t" id="t0055c12"></a></p><p>如上所說，眼等不計，一切事不計亦如是。<a class="t" id="t0055c13"></a></p></article></section></div></body></html>