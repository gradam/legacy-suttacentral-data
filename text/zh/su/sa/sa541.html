<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="541"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（五四一）</h1></div><p>如是我聞：</p><p>一時，佛住舍衛國祇樹給孤<a class="t" id="t0140c14"></a>獨園。時，尊者阿那律在舍衛國松林精舍，<a class="t" id="t0140c15"></a>病差未久。</p><p>時，有眾多比丘往詣阿那律所，<a class="t" id="t0140c16"></a>問訊慰勞已，於一面坐，問尊者阿那律：「安<a class="t" id="t0140c17"></a>隱樂住不？」</p><p>阿那律言：「安隱樂住，身諸苦痛漸<a class="t" id="t0140c18"></a>已休息。」</p><p>諸比丘問尊者阿那律：「住何所住，<a class="t" id="t0140c19"></a>身諸苦痛得安隱？」</p><p>尊者阿那律言：「住四念<a class="t" id="t0140c20"></a>處，身諸苦痛漸得安隱。何等為四？謂內身<a class="t" id="t0140c21"></a>身觀念處，乃至法法觀念處，是名四念處。<a class="t" id="t0140c22"></a>住此四念處故，身諸苦痛漸得休息。」</p><p>時，<a class="t" id="t0140c23"></a>諸正士共論議已，歡喜隨喜，各從座起而<a class="t" id="t0140c24"></a>去。<a class="t" id="t0140c25"></a></p></article></section></div></body></html>
