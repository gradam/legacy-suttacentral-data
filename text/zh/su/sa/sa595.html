<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="595"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（五九五）</h1></div><p>如是我聞：</p><p>一時，佛住舍衛國祇樹給<a class="t" id="t0159b05"></a>孤獨園。</p><p>時，有無煩天子，容色絕妙，來詣佛<a class="t" id="t0159b06"></a>所，稽首佛足，退坐一面。其身光明遍照祇<a class="t" id="t0159b07"></a>樹給孤獨園。</p><p>時，彼天子而說偈言：<a class="t" id="t0159b08"></a></p><blockquote class="gatha"><p>「生彼無煩天，　　解脫七比丘，<a class="t" id="t0159b09"></a><br>貪瞋恚已盡，　　超世度恩愛，<a class="t" id="t0159b10"></a><br>誰度於諸流，　　難度死魔軍，<a class="t" id="t0159b11"></a><br>誰斷死魔縻，　　永超煩惱軛。」<a class="t" id="t0159b12"></a></p></blockquote><p>爾時，世尊說偈答言：<a class="t" id="t0159b13"></a></p><blockquote class="gatha"><p>「尊者優波迦，　　及波羅揵荼、<a class="t" id="t0159b14"></a><br>弗迦羅娑梨、　　跋提、揵陀疊、<a class="t" id="t0159b15"></a><br>亦婆休難提，　　及波毘瘦<span class="gaiji">［少/兔］<!--gaiji,,1[少/兔],2&#x3779;,3-->，<a class="t" id="t0159b16"></a><br>如是等一切，　　悉皆度諸流，<a class="t" id="t0159b17"></a><br>斷絕死魔縻，　　度彼難度者，<a class="t" id="t0159b18"></a><br>斷諸死魔縻，　　超越諸天軛，<a class="t" id="t0159b19"></a><br>說甚深妙法，　　覺悟難知者，<a class="t" id="t0159b20"></a><br>巧便問深義，　　汝今為是誰？」</span><a class="t" id="t0159b21"></a></p></blockquote><p>時，彼天子說偈白佛：<a class="t" id="t0159b22"></a></p><blockquote class="gatha"><p>「我是阿那含，　　生彼無煩天，<a class="t" id="t0159b23"></a><br>故能知斯等，　　解脫七比丘，<a class="t" id="t0159b24"></a><br>盡貪欲瞋恚，　　永超世恩愛。」<a class="t" id="t0159b25"></a></p></blockquote><p>爾時，世尊復說偈言：<a class="t" id="t0159b26"></a></p><blockquote class="gatha"><p>「眼耳鼻舌身，　　第六意入處，<a class="t" id="t0159b27"></a><br>若彼名及色，　　得無餘滅盡，<a class="t" id="t0159b28"></a><br>能知此諸法，　　解脫七比丘，<a class="t" id="t0159b29"></a><br>貪有悉已盡，　　永超世恩愛。」<a class="t" id="t0159c01"></a></p></blockquote><p>時，彼天子復說偈言：<a class="t" id="t0159c02"></a></p><blockquote class="gatha"><p>「鞞跋楞伽村，　　我於彼中住，<a class="t" id="t0159c03"></a><br>名難提婆羅，　　造作諸瓦器，<a class="t" id="t0159c04"></a><br>迦葉佛弟子，　　持優婆塞法，<a class="t" id="t0159c05"></a><br>供養於父母，　　離欲修梵行，<a class="t" id="t0159c06"></a><br>世世為我友，　　我亦彼知識，<a class="t" id="t0159c07"></a><br>如是等大士，　　宿命共和合，<a class="t" id="t0159c08"></a><br>善修於身心，　　持此後邊身。」<a class="t" id="t0159c09"></a></p></blockquote><p>爾時，世尊復說偈言：<a class="t" id="t0159c10"></a></p><blockquote class="gatha"><p>「如是汝賢士，　　如汝之所說，<a class="t" id="t0159c11"></a><br>鞞跋楞伽村，　　名難提婆羅，<a class="t" id="t0159c12"></a><br>迦葉佛弟子，　　受優婆塞法，<a class="t" id="t0159c13"></a><br>供養於父母，　　離欲修梵行，<a class="t" id="t0159c14"></a><br>昔是汝知識，　　汝亦彼良友，<a class="t" id="t0159c15"></a><br>如是諸正士，　　宿命共和合，<a class="t" id="t0159c16"></a><br>善修其身心，　　持此後邊身。」<a class="t" id="t0159c17"></a></p></blockquote><p>佛說此經已，時彼天子聞佛所說，歡喜隨<a class="t" id="t0159c18"></a>喜，即沒不現。<a class="t" id="t0159c19"></a></p></article></section></div></body></html>
