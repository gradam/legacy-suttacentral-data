<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1357"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一三五七）</h1></div><p>如是我聞：</p><p>一時，佛住舍衛國祇樹給<a class="t" id="t0372b19"></a>孤獨園。</p><p>時，有舍利弗弟子，服藥已，尋即食<a class="t" id="t0372b20"></a>粥。</p><p>時，尊者舍利弗到瓦師舍，從乞瓦甌。時，<a class="t" id="t0372b21"></a>彼瓦師即說偈言：<a class="t" id="t0372b22"></a></p><blockquote class="gatha"><p>「云何得名勝？　　而不施一錢。<a class="t" id="t0372b23"></a><br>云何勝實德？　　於財無所減。」<a class="t" id="t0372b24"></a></p></blockquote><p>爾時，舍利弗說偈答言：<a class="t" id="t0372b25"></a></p><blockquote class="gatha"><p>「若不食肉者，　　而施彼以肉，<a class="t" id="t0372b26"></a><br>諸修梵行者，　　施之以女色，<a class="t" id="t0372b27"></a><br>不坐高床者，　　施以高廣床，<a class="t" id="t0372b28"></a><br>於彼臨行者，　　施以息止處，<a class="t" id="t0372b29"></a><br>如是等施與，　　於財不損減，<a class="t" id="t0372c01"></a><br>是則有名譽，　　而不捨一錢，<a class="t" id="t0372c02"></a><br>實德名稱流，　　於財無所減。」<a class="t" id="t0372c03"></a></p></blockquote><p>時，彼瓦師復說偈言：<a class="t" id="t0372c04"></a></p><blockquote class="gatha"><p>「汝今舍利弗，　　所說實為善，<a class="t" id="t0372c05"></a><br>今施汝百甌，　　非餘亦不得。」<a class="t" id="t0372c06"></a></p></blockquote><p>尊者舍利弗說偈答言：<a class="t" id="t0372c07"></a></p><blockquote class="gatha"><p>「彼三十三天，　　炎魔兜率陀，<a class="t" id="t0372c08"></a><br>化樂諸天人，　　及他化自在，<a class="t" id="t0372c09"></a><br>瓦<span class="gaiji">鉢<!--gaiji,缽,1[金*本],2&#x9262;,3-->信以得，　　而汝不生信。」</span><a class="t" id="t0372c10"></a></p></blockquote><p>尊者舍利弗說此偈已，於瓦師舍默然出<a class="t" id="t0372c11"></a>去。<a class="t" id="t0372c12"></a></p></article></section></div></body></html>
