<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="825"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（八二五）</h1></div><p>如是我聞：</p><p>一時，佛住舍衛國祇樹給<a class="t" id="t0211c14"></a>孤獨園。</p><p>爾時，世尊告諸比丘：「學戒多福利，<a class="t" id="t0211c15"></a>住智慧為上，解脫堅固，念為增上。若比丘<a class="t" id="t0211c16"></a>學戒福利，智慧為上，解脫堅固，念增上已，<a class="t" id="t0211c17"></a>令三學滿足。何等為三？謂增上戒學、增上<a class="t" id="t0211c18"></a>意學、增上慧學。」</p><p>爾時，世尊即說偈言：<a class="t" id="t0211c19"></a></p><blockquote class="gatha"><p>「學戒隨福利，　　專思三昧禪，<a class="t" id="t0211c20"></a><br>智慧為最上，　　現生之最後，<a class="t" id="t0211c21"></a><br>牟尼持後邊，　　降魔度彼岸。」<a class="t" id="t0211c22"></a></p></blockquote><p>佛說此經已，諸比丘聞佛所說，歡喜奉行。<a class="t" id="t0211c23"></a></p></article></section></div></body></html>