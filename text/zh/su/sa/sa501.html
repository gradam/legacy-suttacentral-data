<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa501">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 501</span><span class="mirror-right">（五〇一）</span></h1>
</div>
<p><a class="t-linehead" id="t-linehead0132a13"></a>如是我聞：</p>
<p>一時，佛住王舍城迦蘭陀<a class="t" id="t0132a14"></a>竹園。爾時，尊者大目揵連在王舍城耆闍崛<a class="t" id="t0132a15"></a>山中。</p>
<p><a class="t-linehead" id="t-linehead0132a15"></a>爾時，尊者大目揵連告諸比丘：「一時，世<a class="t" id="t0132a16"></a>尊住王舍城迦蘭陀竹園。我於此耆闍崛山<a class="t" id="t0132a17"></a>中住，我獨一靜處，作如是念：『云何為聖默<a class="t" id="t0132a18"></a>然？』復作是念：『若有比丘息有覺有觀，內淨<a class="t" id="t0132a19"></a>一心，無覺無觀三昧生喜樂，第二禪具足住，<a class="t" id="t0132a20"></a>是名聖默然。』復作是念：『我今亦當聖默<a class="t" id="t0132a21"></a>然，息有覺有觀，內淨一心，無覺無觀三昧生<a class="t" id="t0132a22"></a>喜樂，具足住多住；多住已，復有覺有觀心起。』<a class="t" id="t0132a23"></a>爾時，世尊知我心念，於竹園精舍沒，於耆<a class="t" id="t0132a24"></a>闍崛山中現於我前，語我言：『目揵連！汝當<a class="t" id="t0132a25"></a>聖默然，莫生放逸。』我聞世尊說已，即復離<a class="t" id="t0132a26"></a>有覺有觀，內淨一心，無覺無觀三昧生喜樂，<a class="t" id="t0132a27"></a>第二禪具足住。如是再三，佛亦再三教我：<a class="t" id="t0132a28"></a>『汝當聖默然，莫放逸。』我即復息有覺有<a class="t" id="t0132a29"></a>觀，內淨一心，無覺無觀三昧生喜樂，第三禪<a class="t" id="t0132b01"></a>具足住。</p>
<p><a class="t-linehead" id="t-linehead0132b01"></a>「若正說佛子從佛口生，從法化生，<a class="t" id="t0132b02"></a>得佛法分者，則我身是也。所以者何？我是<a class="t" id="t0132b03"></a>佛子，從佛口生，從法化生，得佛法分，以少<a class="t" id="t0132b04"></a>方便，得禪、解脫、三昧、正受。譬如轉輪聖王<a class="t" id="t0132b05"></a>長太子，雖未灌頂，已得王法，不勤方便，能<a class="t" id="t0132b06"></a>得五欲功德。我亦如是，為佛之子，不勤方<a class="t" id="t0132b07"></a>便，得禪、解脫、三昧、正受，於一日中，世尊以<a class="t" id="t0132b08"></a>神通力三至我所，三教授我，以大人處所<a class="t" id="t0132b09"></a>建立於我。」</p>
<p><a class="t-linehead" id="t-linehead0132b09"></a>尊者大目揵連說此經已，諸比<a class="t" id="t0132b10"></a>丘聞其所說，歡喜奉行。</p>
<a class="t" id="t0132b11"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>