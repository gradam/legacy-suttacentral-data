<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="2"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（二）</h1></div><p>如是我聞：</p><p>一時，佛住舍衛國祇樹給孤<a class="t" id="t0001a17"></a>獨園。</p><p>爾時，世尊告諸比丘：「於色當正思惟，<a class="t" id="t0001a18"></a>色無常如實知。所以者何？比丘！於色正思<a class="t" id="t0001a19"></a>惟，觀色無常如實知者，於色欲貪斷；欲<a class="t" id="t0001a20"></a>貪斷者，說心解脫。</p><p>「如是受、想、行、識當正思<a class="t" id="t0001a21"></a>惟，觀識無常如實知。所以者何？於識正思<a class="t" id="t0001a22"></a>惟，觀識無常者，則於識欲貪斷；欲貪斷<a class="t" id="t0001a23"></a>者，說心解脫。</p><p>「如是心解脫者，若欲自證，<a class="t" id="t0001a24"></a>則能自證：『我生已盡，梵行已立，所作已作，<a class="t" id="t0001a25"></a>自知不受後有。』如是正思惟無常，苦、空、非<a class="t" id="t0001a26"></a>我亦復如是。」</p><p>時，諸比丘聞佛所說，歡喜奉<a class="t" id="t0001a27"></a>行。<a class="t" id="t0001a28"></a></p></article></section></div></body></html>