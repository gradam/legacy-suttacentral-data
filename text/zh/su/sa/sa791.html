<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="791"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（七九一）</h1></div><p>如是我聞：</p><p>一時，佛住舍衛國祇樹給孤<a class="t" id="t0205a11"></a>獨園。</p><p>爾時，世尊告諸比丘：「有邪、有邪道，有<a class="t" id="t0205a12"></a>正、有正道。諦聽，善思，當為汝說。何等為邪？<a class="t" id="t0205a13"></a>謂地獄、畜生、餓鬼。何等為邪道？謂殺、盜、邪<a class="t" id="t0205a14"></a>婬、妄語、兩舌、惡口、綺語、貪、恚、邪見。何等<a class="t" id="t0205a15"></a>為正？謂人、天、涅槃。何等為正道？謂不殺、不<a class="t" id="t0205a16"></a>盜、不邪婬、不妄語、不兩舌、不惡口、不綺語、<a class="t" id="t0205a17"></a>無貪、無恚、正見。」</p><p>佛說此經已，諸比丘聞佛<a class="t" id="t0205a18"></a>所說，歡喜奉行。<a class="t" id="t0205a19"></a></p></article></section></div></body></html>
