<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1031"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一○三一）</h1></div><p>如是我聞：</p><p>一時，佛住舍衛國祇樹給<a class="t" id="t0269b20"></a>孤獨園。</p><p>時，尊者阿難聞給孤獨長者身遭苦<a class="t" id="t0269b21"></a>患，往詣其舍。長者遙見阿難，馮床欲起……乃<a class="t" id="t0269b22"></a>至說三受，如前叉摩修多羅廣說，乃至「苦患<a class="t" id="t0269b23"></a>但增不損。」</p><p>時，尊者阿難告長者言：「勿恐怖！<a class="t" id="t0269b24"></a>若愚癡無聞凡夫不信於佛，不信法、僧，聖<a class="t" id="t0269b25"></a>戒不具，故有恐怖，亦畏命終及後世苦。汝<a class="t" id="t0269b26"></a>今不信已斷、已知，於佛淨信具足，於法、僧<a class="t" id="t0269b27"></a>淨信具足，聖戒成就。」</p><p>長者白尊者阿難：「我<a class="t" id="t0269b28"></a>今何所恐怖？我始於王舍城寒林中丘<span class="gaiji">塜<!--gaiji,,1[土*(蒙-卄)],2&#x585C;,3--></span>間<a class="t" id="t0269b29"></a>見世尊，即得於佛不壞淨，於法、僧不壞淨，<a class="t" id="t0269c01"></a>聖戒成就。自從是來，家有錢財悉與佛、弟<a class="t" id="t0269c02"></a>子，比丘、比丘尼、優婆塞、優婆夷共。」</p><p>尊者阿難<a class="t" id="t0269c03"></a>言：「善哉！長者！汝自記說是須陀洹果。」</p><p>長者<a class="t" id="t0269c04"></a>白尊者阿難：「可就此食。」</p><p>尊者阿難默然受<a class="t" id="t0269c05"></a>請。</p><p>即辦種種淨美飲食，供養尊者阿難，食<a class="t" id="t0269c06"></a>已，復為長者種種說法，示、教、照、喜已，從坐<a class="t" id="t0269c07"></a>起而去。<a class="t" id="t0269c08"></a></p></article></section></div></body></html>
