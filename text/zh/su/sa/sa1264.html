<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1264"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一二六四）</h1></div><p>如是我聞：</p><p>一時，佛住王舍城迦蘭陀<a class="t" id="t0346a27"></a>竹園。爾時，世尊夜後分時聞野狐鳴。</p><p>是夜過<a class="t" id="t0346a28"></a>已，於大眾前敷座而坐，告諸比丘：「汝等於<a class="t" id="t0346a29"></a>夜後分聞野狐鳴不？」</p><p>比丘白佛：「如是，世尊！」<a class="t" id="t0346b01"></a></p><p>佛告比丘：「彼野狐者，疥瘡所困，是故鳴喚。<a class="t" id="t0346b02"></a>若能有人為彼野狐治疥瘡者，野狐必當<a class="t" id="t0346b03"></a>知恩報恩。而今有一愚癡之人，無有知<a class="t" id="t0346b04"></a>恩報恩。是故，諸比丘！當如是學：『知恩報<a class="t" id="t0346b05"></a>恩。』其有小恩尚報，終不忘失，況復大恩？」</p><p>佛<a class="t" id="t0346b06"></a>說此經已，諸比丘聞佛所說，歡喜奉行。<a class="t" id="t0346b07"></a></p></article></section></div></body></html>
