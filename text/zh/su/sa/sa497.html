<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa497"><article><div class="hgroup mirror"><p class="division"><span class="mirror-left">Saṃyuktāgama</span><span class="mirror-right">雜阿含經</span></p><h1 class="mirror-row"><span class="mirror-left">SA 497</span><span class="mirror-right">（四九七）</span></h1></div><p><a class="t-linehead" id="t-linehead0129b25"></a>如是我聞：</p><p>一時，佛住舍衛國祇樹給孤<a class="t" id="t0129b26"></a>獨園。</p><p><a class="t-linehead" id="t-linehead0129b26"></a>爾時，尊者舍利弗詣佛所，稽首佛足，<a class="t" id="t0129b27"></a>退坐一面，白佛言：「世尊！若舉罪比丘欲舉<a class="t" id="t0129b28"></a>他罪者，令心安住，幾法得舉他罪？」</p><p><a class="t-linehead" id="t-linehead0129b28"></a>佛告<a class="t" id="t0129b29"></a>舍利弗：「若比丘令心安住，五法得舉他罪。<a class="t" id="t0129c01"></a>云何為五？實非不實、時不非時、義饒益非<a class="t" id="t0129c02"></a>非義饒益、柔軟不麁澁、慈心不瞋恚。舍利<a class="t" id="t0129c03"></a>弗！舉罪比丘具此五法，得舉他罪。」</p><p><a class="t-linehead" id="t-linehead0129c03"></a>舍利弗<a class="t" id="t0129c04"></a>白佛言：「世尊！被舉比丘復以幾法自安其<a class="t" id="t0129c05"></a>心？」</p><p><a class="t-linehead" id="t-linehead0129c05"></a>佛告舍利弗：「被舉比丘當以五法令安<a class="t" id="t0129c06"></a>其心。念言：『彼何處得，為實莫令不實，令時<a class="t" id="t0129c07"></a>莫令非時，令是義饒益莫令非義饒益，<a class="t" id="t0129c08"></a>柔軟莫令麁澁，慈心莫令瞋恚。』舍利弗！被<a class="t" id="t0129c09"></a>舉比丘當具此五法，自安其心。」</p><p><a class="t-linehead" id="t-linehead0129c09"></a>舍利弗白<a class="t" id="t0129c10"></a>佛言：「世尊！我見舉他罪者，不實非實、非<a class="t" id="t0129c11"></a>時非是時、非義饒益非為義饒益、麁澁不<a class="t" id="t0129c12"></a>柔軟、瞋恚非慈心。世尊！於不實舉他罪比<a class="t" id="t0129c13"></a>丘，當以幾法饒益令其改悔？」</p><p><a class="t-linehead" id="t-linehead0129c13"></a>佛告舍利弗：<a class="t" id="t0129c14"></a>「不實舉罪比丘當以五法饒益令其改悔，<a class="t" id="t0129c15"></a>當語之言：『長老！汝今舉罪，不實非是實，<a class="t" id="t0129c16"></a>當改悔；不時非是時、非義饒益非是義饒<a class="t" id="t0129c17"></a>益、麁澁非柔軟、瞋恚非慈心，汝當改悔。』舍<a class="t" id="t0129c18"></a>利弗！不實舉他罪比丘當以此五法饒益<a class="t" id="t0129c19"></a>令其改悔，亦令當來世比丘不為不實舉<a class="t" id="t0129c20"></a>他罪。」</p><p><a class="t-linehead" id="t-linehead0129c20"></a>舍利弗白佛言：「世尊！被不實舉罪<a class="t" id="t0129c21"></a>比丘復以幾法令不變悔？」</p><p><a class="t-linehead" id="t-linehead0129c21"></a>佛告舍利弗：<a class="t" id="t0129c22"></a>「<span class="corr" title="[彼&gt;被]">被</span>不實舉罪比丘當以五法不自變悔。彼<a class="t" id="t0129c23"></a>應作是念：『彼比丘不實舉罪非是實、非時<a class="t" id="t0129c24"></a>非是時、非義饒益非是義饒益、麁澁非柔<a class="t" id="t0129c25"></a>軟、瞋恚非慈心，我真<span class="corr" title="[是&gt;不]">不</span>變悔。』被不實舉<a class="t" id="t0129c26"></a>罪比丘當以此五法自安其心，不自變<a class="t" id="t0129c27"></a>悔。」</p><p><a class="t-linehead" id="t-linehead0129c27"></a>舍利弗白佛言：「世尊！有比丘舉罪<a class="t" id="t0129c28"></a>實非不實、時不非時、義饒益不非義饒<a class="t" id="t0129c29"></a>益、柔軟非麁澁、慈心非瞋恚，實舉罪比丘<a class="t" id="t0129c30"></a>當以幾法饒益令不改變？」</p><p><a class="t-linehead" id="t-linehead0129c30"></a>佛告舍利弗：「實<a class="t" id="t0130a01"></a>舉罪比丘當以五法饒益令不變悔，當作<a class="t" id="t0130a02"></a>是言：『長老！汝實舉罪非不實、時不非時、義<a class="t" id="t0130a03"></a>饒益不非義、柔軟非麁澁、慈心非瞋恚。』舍<a class="t" id="t0130a04"></a>利弗！實舉罪比丘當以此五法義饒益令<a class="t" id="t0130a05"></a>不變悔，亦令來世實舉罪比丘而不變悔。」</p><a class="t" id="t0130a06"></a><p><a class="t-linehead" id="t-linehead0130a06"></a>舍利弗白佛言：「世尊！被實舉罪比丘當以<a class="t" id="t0130a07"></a>幾法饒益令不變悔？」</p><p><a class="t-linehead" id="t-linehead0130a07"></a>佛告舍利弗：「被舉<a class="t" id="t0130a08"></a>罪比丘當以五法饒益令不變悔，當作<a class="t" id="t0130a09"></a>是言：『彼比丘實舉罪非不實，汝莫變悔；時<a class="t" id="t0130a10"></a>不非時、義饒益不非義饒益、柔軟非麁澁、<a class="t" id="t0130a11"></a>慈心非瞋恚，汝莫變悔。』」</p><p><a class="t-linehead" id="t-linehead0130a11"></a>舍利弗白佛言：「世<a class="t" id="t0130a12"></a>尊！我見被實舉罪比丘有瞋恚者。世尊！<a class="t" id="t0130a13"></a>被實舉罪瞋恚比丘當以幾法令於瞋恨<a class="t" id="t0130a14"></a>而自開覺？」</p><p><a class="t-linehead" id="t-linehead0130a14"></a>佛告舍利弗：「被實舉罪瞋恚比<a class="t" id="t0130a15"></a>丘當以五法令自開覺，當語彼言：『長老！<a class="t" id="t0130a16"></a>彼比丘實舉汝罪，非不實，汝莫瞋恨……』乃至<a class="t" id="t0130a17"></a>『慈心非瞋恚，汝莫瞋恨。』舍利弗！被實舉罪<a class="t" id="t0130a18"></a>瞋恚比丘當以此五法，令於恚恨而得開<a class="t" id="t0130a19"></a>覺。」</p><p><a class="t-linehead" id="t-linehead0130a19"></a>舍利弗白佛言：「世尊！有實、不實舉我罪<a class="t" id="t0130a20"></a>者，於彼二人，我當自安其心。若彼實者，我<a class="t" id="t0130a21"></a>當自知，若不實者，當自開解言：『此則不實，<a class="t" id="t0130a22"></a>我今自知無此法也。』世尊！我當如是，如<a class="t" id="t0130a23"></a>世尊所說解材譬經說，教諸沙門：『若有賊<a class="t" id="t0130a24"></a>來，執汝以鋸解身，汝等於賊起惡念惡<a class="t" id="t0130a25"></a>言者，自生障礙。是故，比丘！若以鋸解汝身，<a class="t" id="t0130a26"></a>汝當於彼勿起惡心變易及起惡言，自作<a class="t" id="t0130a27"></a>障礙。於彼人所，當生慈心，無怨無恨，於<a class="t" id="t0130a28"></a>四方境界慈心正受具足住，應當學。』是故，世<a class="t" id="t0130a29"></a>尊！我當如是，如世尊所說，解身之苦，當自<a class="t" id="t0130b01"></a>安忍，況復小苦、小謗而不安忍？沙門利、沙門<a class="t" id="t0130b02"></a>欲，欲斷不善法，欲修善法；於此不善法<a class="t" id="t0130b03"></a>當斷，善法當修，精勤方便，善自防護，繫念<a class="t" id="t0130b04"></a>思惟，不放逸行，應當學。」</p><p><a class="t-linehead" id="t-linehead0130b04"></a>舍利弗白佛言：「世<a class="t" id="t0130b05"></a>尊！我若舉他比丘罪，實非不實、時非不時、<a class="t" id="t0130b06"></a>義饒益非非義饒益、柔軟非麁澁、慈心不<a class="t" id="t0130b07"></a>瞋恚，然彼被舉比丘有懷瞋恚者。」</p><p><a class="t-linehead" id="t-linehead0130b07"></a>佛問舍<a class="t" id="t0130b08"></a>利弗：「何等像類比丘聞舉其罪而生瞋恚？」</p><a class="t" id="t0130b09"></a><p><a class="t-linehead" id="t-linehead0130b09"></a>舍利弗白佛言：「世尊！若彼比丘諂曲幻偽、欺<a class="t" id="t0130b10"></a>誑不信、無慚無愧、懈怠失念、不定惡慧、慢緩、<a class="t" id="t0130b11"></a>違於遠離、不敬戒律、不顧沙門、不勤修<a class="t" id="t0130b12"></a>學、不自省察、為命出家、不求涅槃。如是<a class="t" id="t0130b13"></a>等人，聞我舉罪，則生瞋恚。」</p><p><a class="t-linehead" id="t-linehead0130b13"></a>佛問舍利弗：「何<a class="t" id="t0130b14"></a>等像類比丘聞汝舉罪而不瞋恨？」</p><p><a class="t-linehead" id="t-linehead0130b14"></a>舍利弗<a class="t" id="t0130b15"></a>白佛言：「世尊！若有比丘不諂曲、不幻偽、<a class="t" id="t0130b16"></a>不欺誑、有信、慚愧、精勤正念、正定智慧、不<a class="t" id="t0130b17"></a>慢緩、不捨遠離、深敬戒律、顧沙門行、尊<a class="t" id="t0130b18"></a>崇涅槃、為法出家、不為性命。如是比丘聞<a class="t" id="t0130b19"></a>我舉罪，歡喜頂受，如飲甘露。譬如剎利、婆<a class="t" id="t0130b20"></a>羅門女，沐浴清淨，得好妙華，愛樂頂戴，以<a class="t" id="t0130b21"></a>冠其首。如是，比丘不諂曲、不幻偽、不欺<a class="t" id="t0130b22"></a>誑、正信、慚愧、精勤正念、正定智慧、不慢緩、<a class="t" id="t0130b23"></a>心存遠離、深敬戒律、顧沙門行、勤修自省、<a class="t" id="t0130b24"></a>為法出家、志求涅槃。如是比丘聞我舉罪，<a class="t" id="t0130b25"></a>歡喜頂受，如飲甘露。」</p><p><a class="t-linehead" id="t-linehead0130b25"></a>佛告舍利弗：「若彼比<a class="t" id="t0130b26"></a>丘諂曲幻偽、欺誑、不信、無慚無愧、懈怠失念、<a class="t" id="t0130b27"></a>不定惡慧、慢緩、違於遠離、不敬戒律、不顧<a class="t" id="t0130b28"></a>沙門行、不求涅槃、為命出家。如是比丘不<a class="t" id="t0130b29"></a>應教授，與共言語。所以者何？此等比丘破<a class="t" id="t0130c01"></a>梵行故。若彼比丘不諂曲、不幻偽、不欺誑、<a class="t" id="t0130c02"></a>信心、慚愧、精勤正念、正定智慧、不慢緩、心<a class="t" id="t0130c03"></a>存遠離、深敬戒律、顧沙門行、志崇涅槃、為<a class="t" id="t0130c04"></a>法出家。如是比丘應當教授。所以者何？如<a class="t" id="t0130c05"></a>是比丘能修梵行，能自建立故。」</p><p><a class="t-linehead" id="t-linehead0130c05"></a>佛說此經<a class="t" id="t0130c06"></a>已，尊者舍利弗聞佛所說，歡喜奉行。</p><a class="t" id="t0130c07"></a></article><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside></section></div></body></html>
