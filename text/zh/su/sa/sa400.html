<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="400"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（四○○）</h1></div><p>如是我聞：</p><p>一時，佛住波羅<span class="gaiji">［木*奈］<!--gaiji,,1[木*奈],2&#x3B88;,3--></span>國仙人<a class="t" id="t0107b28"></a>住處鹿野苑中。</p><p>爾時，世尊告諸比丘：「譬如<a class="t" id="t0107b29"></a>有人火燒頭衣，當起增上欲，急救令滅。」<a class="t" id="t0107c01"></a></p><p>佛告比丘：「莫作是說！當置頭衣，於四聖<a class="t" id="t0107c02"></a>諦起增上欲，勤加方便，修無間等。何等<a class="t" id="t0107c03"></a>四？謂苦聖諦、苦集聖諦、苦滅聖諦、苦滅道跡<a class="t" id="t0107c04"></a>聖諦未無間等，當勤方便，修無間等。所以<a class="t" id="t0107c05"></a>者何？比丘！長夜熾然，地獄、畜生、餓鬼。諸比<a class="t" id="t0107c06"></a>丘！不見極苦，如苦聖諦、苦集聖諦、苦滅聖<a class="t" id="t0107c07"></a>諦、苦滅道跡聖諦，未無間等者，是比丘當<a class="t" id="t0107c08"></a>忍苦、樂、憂、悲，於四聖諦勤加精進，方便修<a class="t" id="t0107c09"></a>習無間等，應當學。」</p><p>佛說是經已，諸比丘<a class="t" id="t0107c10"></a>聞佛所說，歡喜奉行。<a class="t" id="t0107c11"></a></p></article></section></div></body></html>
