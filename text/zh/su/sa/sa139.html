<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa139"><article><div class="hgroup mirror"><p class="division"><span class="mirror-left">Saṃyuktāgama</span><span class="mirror-right">雜阿含經</span></p><h1 class="mirror-row"><span class="mirror-left">SA 139</span><span class="mirror-right">（一三九）</span></h1></div><a class="t" id="t-juan7"></a>　<a class="t" id="t0042c10"></a><a class="t" id="t0042c11"></a><a class="t" id="t0042c12"></a><p class="suttainfo"><span class="t-juanname">雜阿含經卷第七</span><br><a class="t" id="t0042c13"></a><a class="t" id="t0042c14"></a><span class="t-byline">宋天竺三藏求那跋陀羅譯</span></p><a class="t" id="t0042c15"></a><p><a class="t-linehead" id="t-linehead0042c15"></a>如是我聞：</p><p>一時，佛住舍衛國祇樹給孤<a class="t" id="t0042c16"></a>獨園。</p><p><a class="t-linehead" id="t-linehead0042c16"></a>爾時，世尊告諸比丘：「何所有故，何所<a class="t" id="t0042c17"></a>起？何所繫，何所著？何所見我，若未起憂、悲、惱、<a class="t" id="t0042c18"></a>苦令起，已起憂、悲、惱、苦重令增廣？」</p><p><a class="t-linehead" id="t-linehead0042c18"></a>諸比丘白<a class="t" id="t0042c19"></a>佛言：「世尊是法根、法眼、法依，唯願廣說，諸<a class="t" id="t0042c20"></a>比丘聞已，當受奉行。」</p><p><a class="t-linehead" id="t-linehead0042c20"></a>佛告諸比丘：「色有故，<a class="t" id="t0042c21"></a>色起，色繫、著故，於色見我，未起憂、悲、惱、苦<a class="t" id="t0042c22"></a>令起，已起憂、悲、惱、苦重令增廣。受、想、行、識<a class="t" id="t0042c23"></a>亦復如是。諸比丘！於意云何？色為常耶？為<a class="t" id="t0042c24"></a>非常耶？」</p><p><a class="t-linehead" id="t-linehead0042c24"></a>答曰：「無常。世尊！」</p><p>復問：「若無常者，是<a class="t" id="t0042c25"></a>苦耶？」</p><p><a class="t-linehead" id="t-linehead0042c25"></a>答曰：「是苦。世尊！」</p><p>「如是，比丘！若無常者<a class="t" id="t0042c26"></a>是苦，是苦有故，是事起、繫、著、見我，若未起<a class="t" id="t0042c27"></a>憂、悲、惱、苦令起，已起憂、悲、惱、苦重令增廣。<a class="t" id="t0042c28"></a>受、想、行、識亦復如是。</p><p><a class="t-linehead" id="t-linehead0042c28"></a>「是故，諸比丘！諸所有<a class="t" id="t0042c29"></a>色，若過去、若未來、若現在，若內、若外，若麤、<a class="t" id="t0043a01"></a>若細，若好、若醜，若遠、若近，彼一切非我、非<a class="t" id="t0043a02"></a>異我、不相在，是名正慧。受、想、行、識亦復<a class="t" id="t0043a03"></a>如是。</p><p><a class="t-linehead" id="t-linehead0043a03"></a>「若復見、聞、覺、識，起、求、憶、隨覺、隨觀，彼<a class="t" id="t0043a04"></a>一切非我、非異我、不相在，是名正慧。</p><p><a class="t-linehead" id="t-linehead0043a04"></a>「若見<a class="t" id="t0043a05"></a>有我、有世間、有此世、有他世，常、恒、不變易，<a class="t" id="t0043a06"></a>彼一切非我、非異我、不相在，是名正慧。</p><p><a class="t-linehead" id="t-linehead0043a06"></a>「若<a class="t" id="t0043a07"></a>復有見非此世我、非此世我所、非當來<a class="t" id="t0043a08"></a>我、非當來我所，彼一切非我、不異我、不相<a class="t" id="t0043a09"></a>在，是名正慧。</p><p><a class="t-linehead" id="t-linehead0043a09"></a>「若多聞聖弟子於此六見處<a class="t" id="t0043a10"></a>觀察非我、非我所，如是觀者，於佛狐疑斷，<a class="t" id="t0043a11"></a>於法、僧狐疑斷。是名，比丘！多聞聖弟子不<a class="t" id="t0043a12"></a>復堪任作身、口、意業，趣三惡道；正使放逸，<a class="t" id="t0043a13"></a>聖弟子決定向三菩提，七有天人往來，作苦<a class="t" id="t0043a14"></a>邊。」</p><p><a class="t-linehead" id="t-linehead0043a14"></a>佛說此經已，諸比丘聞佛所說，歡喜<a class="t" id="t0043a15"></a>奉行。</p><a class="t" id="t0043a16"></a></article><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside></section></div></body></html>
