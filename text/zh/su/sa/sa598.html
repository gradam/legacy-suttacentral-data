<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="598"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（五九八）</h1></div><p>如是我聞：</p><p>一時，佛住舍衛國祇樹給<a class="t" id="t0160a27"></a>孤獨園。</p><p>時，有一天子，容色絕妙，於後夜時<a class="t" id="t0160a28"></a>來詣佛所，稽首佛足，退坐一面。身諸光明<a class="t" id="t0160a29"></a>遍照祇樹給孤獨園。</p><p>時，彼天子而說偈言：<a class="t" id="t0160b01"></a></p><blockquote class="gatha"><p>「沈沒於睡眠，　　欠呿不欣樂，<a class="t" id="t0160b02"></a><br>飽食心憒<span class="gaiji">閙<!--gaiji,鬧,1[門@市],2&#x9599;,3-->，　　懈怠不精勤，<a class="t" id="t0160b03"></a><br>斯十覆眾生，　　聖道不顯現。」</span><a class="t" id="t0160b04"></a></p></blockquote><p>爾時，世尊說偈答言：<a class="t" id="t0160b05"></a></p><blockquote class="gatha"><p>「心沒於睡眠，　　欠呿不欣樂，<a class="t" id="t0160b06"></a><br>飽食心憒<span class="gaiji">閙<!--gaiji,鬧,1[門@市],2&#x9599;,3-->，　　懈怠不精勤，<a class="t" id="t0160b07"></a><br>精勤修習者，　　能開發聖道。」</span><a class="t" id="t0160b08"></a></p></blockquote><p>時，彼天子復說偈言：<a class="t" id="t0160b09"></a></p><blockquote class="gatha"><p>「久見婆羅門，　　逮得般涅槃，<a class="t" id="t0160b10"></a><br>一切怖已過，　　永超世恩愛。」<a class="t" id="t0160b11"></a></p></blockquote><p>時，彼天子聞佛所說，歡喜隨喜，稽首佛足，<a class="t" id="t0160b12"></a>即沒不現。<a class="t" id="t0160b13"></a></p></article></section></div></body></html>