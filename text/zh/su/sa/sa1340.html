<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1340"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一三四○）</h1></div><p>如是我聞：</p><p>一時，佛住王舍城迦蘭陀<a class="t" id="t0369c03"></a>竹園。</p><p>時，有尊者金剛子，住巴連弗邑一處<a class="t" id="t0369c04"></a>林中。時，巴連弗邑人民夏四月過，作憍牟尼<a class="t" id="t0369c05"></a>大會。</p><p>時，尊者金剛子聞世間大會，生不樂<a class="t" id="t0369c06"></a>心，而說偈言：<a class="t" id="t0369c07"></a></p><blockquote class="gatha"><p>「獨一處空林，　　猶如棄枯木，<a class="t" id="t0369c08"></a><br>夏時四月滿，　　世間樂莊嚴，<a class="t" id="t0369c09"></a><br>普觀諸世間，　　其苦無過我。」<a class="t" id="t0369c10"></a></p></blockquote><p>爾時，林中住止天神即說偈言：<a class="t" id="t0369c11"></a></p><blockquote class="gatha"><p>「獨一處空林，　　猶如棄枯木，<a class="t" id="t0369c12"></a><br>為三十三天，　　心常所願樂，<a class="t" id="t0369c13"></a><br>猶如地獄中，　　仰思生人道。」<a class="t" id="t0369c14"></a></p></blockquote><p>時，金剛子為彼天神所勸發已，專精思惟，<a class="t" id="t0369c15"></a>斷諸煩惱，得阿羅漢。<a class="t" id="t0369c16"></a></p></article></section></div></body></html>
