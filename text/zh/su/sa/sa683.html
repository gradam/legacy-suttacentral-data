<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="683"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（六八三）</h1></div><p>如是我聞：</p><p>一時，佛住舍衛國祇樹給孤<a class="t" id="t0186b17"></a>獨園。</p><p>爾時，世尊告諸比丘：「若比丘若不欲<a class="t" id="t0186b18"></a>令惡不善法生者，唯有信善法，若信退滅<a class="t" id="t0186b19"></a>者，不信永住，諸不善法則生。乃至欲令惡<a class="t" id="t0186b20"></a>不善法不生者，唯有精進、<span class="gaiji">慙<!--gaiji,慚,1[斬/心],2&#x6159;,3--></span>、愧、慧，若精進、<a class="t" id="t0186b21"></a><span class="gaiji">慙<!--gaiji,慚,1[斬/心],2&#x6159;,3--></span>、愧、慧力退滅，惡慧永住者，惡不善法則<a class="t" id="t0186b22"></a>生。若比丘依於信者，則離不善法，修諸善<a class="t" id="t0186b23"></a>法，依精進、慚、愧、慧者，則離不善法，修諸<a class="t" id="t0186b24"></a>善法。」</p><p>佛說此經已，諸比丘聞佛所說，歡喜<a class="t" id="t0186b25"></a>奉行。<a class="t" id="t0186b26"></a></p></article></section></div></body></html>
