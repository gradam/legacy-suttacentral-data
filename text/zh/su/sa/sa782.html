<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="782"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（七八二）</h1></div><p>如是我聞：</p><p>一時，佛住舍衛國祇樹給孤<a class="t" id="t0202c04"></a>獨園。</p><p>爾時，世尊告諸比丘：「有非法、是法。諦<a class="t" id="t0202c05"></a>聽，善思，當為汝說。何等為非法、是法？謂邪<a class="t" id="t0202c06"></a>見非法、正見是法，乃至邪定非法、正定是法。」<a class="t" id="t0202c07"></a></p><p>佛說此經已，諸比丘聞佛所說，歡喜奉行。<a class="t" id="t0202c08"></a></p><p>如非法、是法，如是非律、正律，非聖、是聖，不<a class="t" id="t0202c09"></a>善法、善法，非習法、習法，非善哉法、善哉法，黑<a class="t" id="t0202c10"></a>法、白法，非義、正義，卑法、勝法，有罪法、無罪法，<a class="t" id="t0202c11"></a>應去法、不去法，一一經皆如上說。<a class="t" id="t0202c12"></a></p></article></section></div></body></html>
