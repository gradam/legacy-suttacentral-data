<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1347"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一三四七）</h1></div><p>如是我聞：</p><p>一時，佛住舍衛國祇樹給<a class="t" id="t0371a25"></a>孤獨園。</p><p>時，尊者舍利弗在拘薩羅人間，依一<a class="t" id="t0371a26"></a>聚落，止住田側。時，尊者舍利弗於晨朝時<a class="t" id="t0371a27"></a>著衣持<span class="gaiji">鉢<!--gaiji,缽,1[金*本],2&#x9262;,3--></span>，入村乞食。</p><p>時，有一尼揵子飲酒<a class="t" id="t0371a28"></a>狂醉，持一瓶酒從聚落出，見尊者舍利弗，<a class="t" id="t0371a29"></a>而說偈言：<a class="t" id="t0371b01"></a></p><blockquote class="gatha"><p>「米膏熏我身，　　持米膏一瓶，<a class="t" id="t0371b02"></a><br>山地草樹木，　　視之一金色。」<a class="t" id="t0371b03"></a></p></blockquote><p>爾時，尊者舍利弗作是念：「作此惡聲，是惡<a class="t" id="t0371b04"></a>邪物，而說是偈，我豈不能以偈答之？」時，<a class="t" id="t0371b05"></a>尊者舍利弗即說偈言：<a class="t" id="t0371b06"></a></p><blockquote class="gatha"><p>「無想味所熏，　　持空三昧瓶，<a class="t" id="t0371b07"></a><br>山地草樹木，　　視之如涕唾。」<a class="t" id="t0371b08"></a></p></blockquote></article></section></div></body></html>