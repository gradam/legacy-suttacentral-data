<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1262"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一二六二）</h1></div><p>如是我聞：</p><p>一時，佛住王舍城迦蘭陀<a class="t" id="t0346a09"></a>竹園。爾時，世尊於後夜時聞野狐鳴。</p><p>爾時，<a class="t" id="t0346a10"></a>世尊夜過天明，於大眾前敷座而坐，告諸<a class="t" id="t0346a11"></a>比丘：「汝等後夜時聞野狐鳴不？」</p><p>諸比丘白<a class="t" id="t0346a12"></a>佛：「如是，世尊！」</p><p>佛告諸比丘：「有一愚癡人<a class="t" id="t0346a13"></a>作如是念：『令我受身得如是形類，作如<a class="t" id="t0346a14"></a>是聲。』此愚癡人欲求如是像類處所受生，<a class="t" id="t0346a15"></a>何足不得？是故，比丘！汝等但當精勤方便，求<a class="t" id="t0346a16"></a>斷諸有，莫作方便，增長諸有，當如是學。」<a class="t" id="t0346a17"></a></p><p>佛說此經已，諸比丘聞佛所說，歡喜奉行。<a class="t" id="t0346a18"></a></p></article></section></div></body></html>
