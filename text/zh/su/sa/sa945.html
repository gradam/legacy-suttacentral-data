<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="945"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（九四五）</h1></div><p>如是我聞：</p><p>一時，佛住舍衛國祇樹給<a class="t" id="t0241c28"></a>孤獨園。</p><p>爾時，世尊告諸比丘：「眾生無始生死，<a class="t" id="t0241c29"></a>長夜輪轉，不知苦之本際。諸比丘！若見眾<a class="t" id="t0242a01"></a>生愛念歡喜者，當作是念：『如是眾生過去<a class="t" id="t0242a02"></a>世時，必為我等父母、兄弟、妻子、親屬、師友、知<a class="t" id="t0242a03"></a>識，如是長夜生死輪轉，無明所蓋，愛繫其<a class="t" id="t0242a04"></a>頸，故長夜輪轉，不知苦之本際。』是故，諸比<a class="t" id="t0242a05"></a>丘！當如是學，精勤方便，斷除諸有，莫令增<a class="t" id="t0242a06"></a>長。」</p><p>佛說此經已，諸比丘聞佛所說，歡喜奉<a class="t" id="t0242a07"></a>行。<a class="t" id="t0242a08"></a></p></article></section></div></body></html>