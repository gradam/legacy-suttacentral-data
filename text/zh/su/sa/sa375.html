<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa375">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 375</span><span class="mirror-right">（三七五） 有貪</span></h1>
</div>
<p><a class="t-linehead" id="t-linehead0103a13"></a>如是我聞：</p>
<p>一時，佛住舍衛國祇樹給<a class="t" id="t0103a14"></a>孤獨園。</p>
<p><a class="t-linehead" id="t-linehead0103a14"></a>爾時，世尊告諸比丘：「有四食資益<a class="t" id="t0103a15"></a>眾生，令得住世攝受長養。何等為四？一者<a class="t" id="t0103a16"></a>摶食，二者觸食，三意思食，四者識食。諸比丘！<a class="t" id="t0103a17"></a>於此四食有貪有喜，則有憂悲、有塵垢，<a class="t" id="t0103a18"></a>若於四食無貪無喜，則無憂悲，亦無塵垢。」</p>
<a class="t" id="t0103a19"></a><p><a class="t-linehead" id="t-linehead0103a19"></a>佛說此經已，諸比丘聞佛所說，歡喜奉<a class="t" id="t0103a20"></a>行。</p>
<a class="t" id="t0103a21"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>