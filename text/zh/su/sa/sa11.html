<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="11"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一一）</h1></div><p>如是我聞：</p><p>一時，佛住舍衛國祇樹給孤<a class="t" id="t0002a22"></a>獨園。</p><p>爾時，世尊告諸比丘：「色無常，若因、若<a class="t" id="t0002a23"></a>緣生諸色者，彼亦無常。無常因、無常緣<a class="t" id="t0002a24"></a>所生諸色，云何有常？如是受、想、行、識無常，<a class="t" id="t0002a25"></a>若因、若緣生諸識者，彼亦無常。無常因、無<a class="t" id="t0002a26"></a>常緣所生諸識，云何有常？如是，諸比丘！色<a class="t" id="t0002a27"></a>無常，受、想、行、識無常。無常者則是苦，苦者<a class="t" id="t0002a28"></a>則非我，非我者則非我所。</p><p>「聖弟子！如是觀<a class="t" id="t0002a29"></a>者，厭於色，厭於受、想、行、識。厭者不樂，不<a class="t" id="t0002b01"></a>樂則解脫，解脫知見：『我生已盡，梵行已立，<a class="t" id="t0002b02"></a>所作已作，自知不受後有。』」</p><p>時，諸比丘聞佛<a class="t" id="t0002b03"></a>所說，歡喜奉行。<a class="t" id="t0002b04"></a></p></article></section></div></body></html>