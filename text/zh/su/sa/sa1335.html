<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1335"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一三三五）</h1></div><p>如是我聞：</p><p>一時，佛住舍衛國祇樹給<a class="t" id="t0368b23"></a>孤獨園。</p><p>時，有異比丘於拘薩羅人間，住一<a class="t" id="t0368b24"></a>林中，入晝正受。時，彼比丘日中時，不樂心<a class="t" id="t0368b25"></a>生，而說偈言：<a class="t" id="t0368b26"></a></p><blockquote class="gatha"><p>「於此日中時，　　眾鳥悉靜默，<a class="t" id="t0368b27"></a><br>空野忽有聲，　　令我心恐怖。」<a class="t" id="t0368b28"></a></p></blockquote><p>時，彼林中住止天神而說偈言：<a class="t" id="t0368b29"></a></p><blockquote class="gatha"><p>「於今日中時，　　眾鳥悉寂靜，<a class="t" id="t0368c01"></a><br>空野忽有聲，　　應汝不樂心，<a class="t" id="t0368c02"></a><br>汝當捨不樂，　　專樂修正受。」<a class="t" id="t0368c03"></a></p></blockquote><p>時，彼天子說偈覺悟彼比丘已，時，彼比丘專<a class="t" id="t0368c04"></a>精思惟，捨除煩惱，得阿羅漢。<a class="t" id="t0368c05"></a></p></article></section></div></body></html>
