<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="797"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（七九七）</h1></div><p class="suttainfo"><span class="t-juanname">雜阿含經卷第二十九</span><a class="t" id="t0205b25"></a><a class="t" id="t0205b26"></a><br><span class="t-byline">宋天竺三藏求那跋陀羅譯</span><a class="t" id="t0205b27"></a><a class="t" id="t0205b27_2"></a></p><p>如是我聞：</p><p>一時，佛住舍衛國祇樹給孤<a class="t" id="t0205b28"></a>獨園。</p><p>爾時，世尊告諸比丘：「有沙門法及沙門<a class="t" id="t0205b29"></a>果。諦聽，善思，當為汝說。何等為沙門法？謂<a class="t" id="t0205c01"></a>八聖道——正見乃至正定。何等為沙門果？謂須<a class="t" id="t0205c02"></a>陀洹果、斯陀含果、阿那含果、阿羅漢果。何等<a class="t" id="t0205c03"></a>為須陀洹果？謂三結斷。何等為斯陀含果？<a class="t" id="t0205c04"></a>謂三結斷，貪、恚、癡薄。何等為阿那含果？謂五<a class="t" id="t0205c05"></a>下分結盡。何等為阿羅漢果？謂貪、恚、癡永盡，<a class="t" id="t0205c06"></a>一切煩惱永盡。」</p><p>佛說此經已，諸比丘聞佛<a class="t" id="t0205c07"></a>所說，歡喜奉行。<a class="t" id="t0205c08"></a></p></article></section></div></body></html>
