<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa797">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 797</span><span class="mirror-right">（七九七） 沙門法沙門果</span></h1>
</div>
<a class="t" id="t-juan29"></a>　<a class="t" id="t0205b23"></a><a class="t" id="t0205b24"></a><p class="suttainfo"><span class="t-juanname">雜阿含經卷第二十九</span><br><a class="t" id="t0205b25"></a><a class="t" id="t0205b26"></a><span class="t-byline">宋天竺三藏求那跋陀羅譯</span></p>
<a class="t" id="t0205b27"></a><p><a class="t-linehead" id="t-linehead0205b27"></a>如是我聞：</p>
<p>一時，佛住舍衛國祇樹給孤<a class="t" id="t0205b28"></a>獨園。</p>
<p><a class="t-linehead" id="t-linehead0205b28"></a>爾時，世尊告諸比丘：「有沙門法及沙門<a class="t" id="t0205b29"></a>果。諦聽，善思，當為汝說。何等為沙門法？謂<a class="t" id="t0205c01"></a>八聖道——正見乃至正定。何等為沙門果？謂須<a class="t" id="t0205c02"></a>陀洹果、斯陀含果、阿那含果、阿羅漢果。何等<a class="t" id="t0205c03"></a>為須陀洹果？謂三結斷。何等為斯陀含果？<a class="t" id="t0205c04"></a>謂三結斷，貪、恚、癡薄。何等為阿那含果？謂五<a class="t" id="t0205c05"></a>下分結盡。何等為阿羅漢果？謂貪、恚、癡永盡，<a class="t" id="t0205c06"></a>一切煩惱永盡。」</p>
<p><a class="t-linehead" id="t-linehead0205c06"></a>佛說此經已，諸比丘聞佛<a class="t" id="t0205c07"></a>所說，歡喜奉行。</p>
<a class="t" id="t0205c08"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>