<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa53"><article><div class="hgroup mirror"><p class="division"><span class="mirror-left">Saṃyuktāgama</span><span class="mirror-right">雜阿含經</span></p><h1 class="mirror-row"><span class="mirror-left">SA 53</span><span class="mirror-right">（五三）</span></h1></div><p><a class="t-linehead" id="t-linehead0012c04"></a>如是我聞：</p><p>一時，佛在拘薩羅國人間遊<a class="t" id="t0012c05"></a>行，於薩羅聚落村北申恕林中住。</p><p><a class="t-linehead" id="t-linehead0012c05"></a>爾時，聚<a class="t" id="t0012c06"></a>落主大姓婆羅門聞沙門釋種子，於釋迦<a class="t" id="t0012c07"></a>大姓，剃除鬚髮，著袈裟衣，正信非家，出家<a class="t" id="t0012c08"></a>學道，成無上等正覺，於此拘薩羅國人間<a class="t" id="t0012c09"></a>遊行，到婆羅聚落村北申恕林中住。又<a class="t" id="t0012c10"></a>彼沙門瞿曇如是色貌名稱，真實功德，天、人<a class="t" id="t0012c11"></a>讚歎，聞于八方，為如來、應、等正覺、明行足、<a class="t" id="t0012c12"></a>善逝、世間解、無上士、調御丈夫、天人師、佛世<a class="t" id="t0012c13"></a>尊，於諸世間、諸天、魔、梵沙門、婆羅門中，大智<a class="t" id="t0012c14"></a>能自證知：「我生已盡，梵行已立，所作已作，<a class="t" id="t0012c15"></a>自知不受後有。」為世說法，初、中、後善，善<a class="t" id="t0012c16"></a>義、善味，純一滿淨，梵行清白，演說妙法。善<a class="t" id="t0012c17"></a>哉應見！善哉應往！善應敬事！作是念已，<a class="t" id="t0012c18"></a>即便嚴駕，多將翼從，執持金瓶、杖枝、傘蓋，<a class="t" id="t0012c19"></a>往詣佛所，恭敬奉事。到於林口，下車步進，<a class="t" id="t0012c20"></a>至世尊所，問訊安不，却坐一面，白世尊<a class="t" id="t0012c21"></a>曰：「沙門瞿曇！何論何說？」</p><p><a class="t-linehead" id="t-linehead0012c21"></a>佛告婆羅門：「我論<a class="t" id="t0012c22"></a>因、說因。」</p><p><a class="t-linehead" id="t-linehead0012c22"></a>又白佛言：「云何論因？云何說因？」</p><a class="t" id="t0012c23"></a><p><a class="t-linehead" id="t-linehead0012c23"></a>佛告婆羅門：「有因有緣集世間，有因有緣<a class="t" id="t0012c24"></a>世間集；有因有緣滅世間，有因有緣世間<a class="t" id="t0012c25"></a>滅。」</p><p><a class="t-linehead" id="t-linehead0012c25"></a>婆羅門白佛言：「世尊！云何為有因有緣<a class="t" id="t0012c26"></a>集世間，有因有緣世間集？」</p><p><a class="t-linehead" id="t-linehead0012c26"></a>佛告婆羅門：<a class="t" id="t0012c27"></a>「愚癡無聞凡夫色集、色滅、色味、色患、色離，不<a class="t" id="t0012c28"></a>如實知。不如實知故，愛樂於色，讚歎<a class="t" id="t0012c29"></a>於色，染著心住；彼於色愛樂故取，取緣<a class="t" id="t0013a01"></a>有，有緣生，生緣老、死、憂、悲、惱、苦，是則大苦<a class="t" id="t0013a02"></a>聚集。受、想、行、識亦復如是。婆羅門！是名有<a class="t" id="t0013a03"></a>因有緣集世間，有因有緣世間集。」</p><p><a class="t-linehead" id="t-linehead0013a03"></a>婆羅門<a class="t" id="t0013a04"></a>白佛言：「云何為有因有緣滅世間，有因<a class="t" id="t0013a05"></a>有緣世間滅？」</p><p><a class="t-linehead" id="t-linehead0013a05"></a>佛告婆羅門：「多聞聖弟子於<a class="t" id="t0013a06"></a>色集、色滅、色味、色患、色離如實知。如實知<a class="t" id="t0013a07"></a>已，於彼色不愛樂、不讚歎、不染著、不留<a class="t" id="t0013a08"></a>住。不愛樂、不留住故，色愛則滅，愛滅則取<a class="t" id="t0013a09"></a>滅，取滅則有滅，有滅則生滅，生滅則老、死、憂、<a class="t" id="t0013a10"></a>悲、惱、苦滅。受、想、行、識亦復如是。婆羅門！是<a class="t" id="t0013a11"></a>名有因有緣滅世間，是名有因有緣世間<a class="t" id="t0013a12"></a>滅。婆羅門！是名論因，是名說因。」</p><p><a class="t-linehead" id="t-linehead0013a12"></a>婆羅門白<a class="t" id="t0013a13"></a>佛言：「瞿曇！如是論因，如是說因。世間多<a class="t" id="t0013a14"></a>事，今請辭還。」</p><p><a class="t-linehead" id="t-linehead0013a14"></a>佛告婆羅門：「宜知是時！」</p><p>佛說<a class="t" id="t0013a15"></a>此經已，諸婆羅門聞佛所說，歡喜隨喜，禮<a class="t" id="t0013a16"></a>足而去。</p><a class="t" id="t0013a17"></a></article><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside></section></div></body></html>
