<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="321"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（三二一）</h1></div><p>如是我聞：</p><p>一時，佛住舍衛國祇樹給孤<a class="t" id="t0091b16"></a>獨園。</p><p>時，有生聞婆羅門往詣佛所，共相問<a class="t" id="t0091b17"></a>訊已，退坐一面，白佛言：「沙門瞿曇！所謂一<a class="t" id="t0091b18"></a>切法，云何為一切法？」</p><p>佛告婆羅門：「眼及色、<a class="t" id="t0091b19"></a>眼識、眼觸、眼觸因緣生受，若苦、若樂、不苦不<a class="t" id="t0091b20"></a>樂。耳、鼻、舌、身、意法、意識、意觸、意觸因緣生受，<a class="t" id="t0091b21"></a>若苦、若樂、不苦不樂，是名為一切法。若復有<a class="t" id="t0091b22"></a>言此非一切法，沙門瞿曇所說一切法，我<a class="t" id="t0091b23"></a>今捨，更立一切法者，此但有言數，問已不<a class="t" id="t0091b24"></a>知，增其癡惑。所以者何？非其境界故。」</p><p>佛<a class="t" id="t0091b25"></a>說此經已，生聞婆羅門聞佛說已，歡喜隨<a class="t" id="t0091b26"></a>喜，從坐起去。<a class="t" id="t0091b27"></a></p><p>如生聞婆羅門所問三經，有異比丘所問三<a class="t" id="t0091b28"></a>經、尊者阿難所問三經、世尊法眼法根法依<a class="t" id="t0091b29"></a>三經，亦如上說。<a class="t" id="t0091c01"></a></p></article></section></div></body></html>
