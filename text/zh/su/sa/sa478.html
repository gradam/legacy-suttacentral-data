<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="478"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（四七九）</h1></div><p>如是我聞：</p><p>一時，佛住王舍城迦蘭陀竹<a class="t" id="t0122a16"></a>園。</p><p>爾時，世尊告諸比丘：「若我於諸受不如<a class="t" id="t0122a17"></a>實知，受集、受滅、受集道跡、受滅道跡、受味、受<a class="t" id="t0122a18"></a>患、受離不如實知，我於諸天世間、魔、梵、沙門、<a class="t" id="t0122a19"></a>婆羅門、天、人眾中，不得解脫、出離、脫諸顛<a class="t" id="t0122a20"></a>倒，亦非阿耨多羅三藐三菩提。以我於諸<a class="t" id="t0122a21"></a>受、受集、受滅、受集道跡、受滅道跡、受味、受患、<a class="t" id="t0122a22"></a>受離如實知故，於諸天世間、魔、梵、沙門、婆羅<a class="t" id="t0122a23"></a>門、天、人眾中，為脫、為出、為脫諸顛倒，得阿<a class="t" id="t0122a24"></a>耨多羅三藐三菩提。」</p><p>佛說此經已，諸比丘<a class="t" id="t0122a25"></a>聞佛所說，歡喜奉行。<a class="t" id="t0122a26"></a></p></article></section></div></body></html>
