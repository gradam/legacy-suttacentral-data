<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="423"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（四二三）</h1></div><p>如是我聞：</p><p>一時，佛住王舍城迦蘭陀<a class="t" id="t0111b26"></a>竹園。</p><p>爾時，世尊告諸比丘：「有大闇地獄，彼<a class="t" id="t0111b27"></a>諸眾生，生彼中者，不見自身分。」</p><p>時，有異比<a class="t" id="t0111b28"></a>丘從座起，整衣服，為佛作禮，合掌白佛<a class="t" id="t0111b29"></a>言：「世尊！此則大闇，唯此大闇，復更有餘<a class="t" id="t0111c01"></a>大闇，甚可怖畏，過於此不？」</p><p>佛告比丘：「如<a class="t" id="t0111c02"></a>是，更有大闇，甚可怖畏，過於此者，謂沙<a class="t" id="t0111c03"></a>門、婆羅門於四聖諦不如實知，乃至墮於<a class="t" id="t0111c04"></a>生、老、病、死、憂、悲、惱、苦大闇之中。是故，比丘！於<a class="t" id="t0111c05"></a>四聖諦未無間等者，當勤方便，起增上欲，<a class="t" id="t0111c06"></a>學無間等。」</p><p>佛說此經已，諸比丘聞佛所說，<a class="t" id="t0111c07"></a>歡喜奉行。<a class="t" id="t0111c08"></a></p></article></section></div></body></html>
