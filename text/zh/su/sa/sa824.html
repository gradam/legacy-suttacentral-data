<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa824"><article><div class="hgroup mirror"><p class="division"><span class="mirror-left">Saṃyuktāgama</span><span class="mirror-right">雜阿含經</span></p><h1 class="mirror-row"><span class="mirror-left">SA 824</span><span class="mirror-right">（八二四）</span></h1></div><p><a class="t-linehead" id="t-linehead0211c01"></a>如是我聞：</p><p>一時，佛住舍衛國祇樹給<a class="t" id="t0211c02"></a>孤獨園。</p><p><a class="t-linehead" id="t-linehead0211c02"></a>爾時，世尊告諸比丘：「有二學。何等<a class="t" id="t0211c03"></a>為二？謂上威儀學、上波羅提木叉學。」</p><p><a class="t-linehead" id="t-linehead0211c03"></a>爾時，<a class="t" id="t0211c04"></a>世尊即說偈言：</p><a class="t" id="t0211c05"></a><blockquote class="gatha"><p>「學者學戒時，　　直道隨順行，<a class="t" id="t0211c06"></a><br>　專審勤方便，　　善自護其身，<a class="t" id="t0211c07"></a><br>　得初漏盡智，　　次究竟無知，<a class="t" id="t0211c08"></a><br>　得無知解脫，　　知見悉已度。<a class="t" id="t0211c09"></a><br>　成不動解脫，　　諸有結滅盡，<a class="t" id="t0211c10"></a><br>　彼諸根具足，　　諸根寂靜樂，<a class="t" id="t0211c11"></a><br>　持此後邊身，　　摧伏眾魔怨。」</p></blockquote><a class="t" id="t0211c12"></a><p><a class="t-linehead" id="t-linehead0211c12"></a>佛說此經已，諸比丘聞佛所說，歡喜奉行。</p><a class="t" id="t0211c13"></a></article><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside></section></div></body></html>
