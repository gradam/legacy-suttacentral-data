<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1162"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一一六二）</h1></div><p>如是我聞：</p><p>一時，佛住舍衛國祇樹給<a class="t" id="t0310a05"></a>孤獨園。</p><p>世尊晨朝著衣持<span class="gaiji">鉢<!--gaiji,缽,1[金*本],2&#x9262;,3--></span>，入舍衛城乞<a class="t" id="t0310a06"></a>食，尊者阿難從世尊後。</p><p>時，有二老男女，是<a class="t" id="t0310a07"></a>其夫婦，年耆根熟，僂背如鉤，諸里巷頭，燒<a class="t" id="t0310a08"></a>糞掃處，俱蹲向火。</p><p>世尊見彼二老夫婦，年<a class="t" id="t0310a09"></a>耆愚老，僂背如鉤，俱蹲向火，猶如老鵠，欲<a class="t" id="t0310a10"></a>心相視。見已，告尊者阿難：「汝見彼夫婦二<a class="t" id="t0310a11"></a>人，年耆愚老，僂背如鉤，俱蹲向火，猶如<a class="t" id="t0310a12"></a>老鵠，欲心相視不？」</p><p>阿難白佛：「如是，世尊！」</p><p>佛<a class="t" id="t0310a13"></a>告阿難：「此二老夫婦，於年少時盛壯之身，<a class="t" id="t0310a14"></a>勤求財物者，亦可得為舍衛城中第一富<a class="t" id="t0310a15"></a>長者；若復剃除鬚髮，著袈裟衣，正信非家，<a class="t" id="t0310a16"></a>出家學道，精勤修習者，亦可得阿羅漢第一<a class="t" id="t0310a17"></a>上果。於第二分盛壯之身，勤求財物，亦可<a class="t" id="t0310a18"></a>得為舍衛城中第二富者；若復剃除鬚髮，<a class="t" id="t0310a19"></a>著袈裟衣，正信非家，出家學道者，亦可得<a class="t" id="t0310a20"></a>阿那含果證。若於第三分中年之身，勤求財<a class="t" id="t0310a21"></a>物，亦可得為舍衛城中第三富者；若剃鬚<a class="t" id="t0310a22"></a>髮，著袈裟衣，正信非家，出家學道者，亦可<a class="t" id="t0310a23"></a>得為斯陀含果證。彼於今日，年耆根熟，<a class="t" id="t0310a24"></a>無有錢財，無有方便，無所堪能，不復堪<a class="t" id="t0310a25"></a>能，若覓錢財，亦不能得勝過人法。」<a class="t" id="t0310a26"></a></p><p>爾時，世尊復說偈言：<a class="t" id="t0310a27"></a></p><blockquote class="gatha"><p>「不行梵行故，　　不得年少財，<a class="t" id="t0310a28"></a><br>思惟古昔事，　　眠地如曲弓。<a class="t" id="t0310a29"></a><br>不修於梵行，　　不得年少財，<a class="t" id="t0310b01"></a><br>猶如老鵠鳥，　　守死於空池。」<a class="t" id="t0310b02"></a></p></blockquote><p>佛說此經已，尊者阿難陀聞佛所說，歡喜<a class="t" id="t0310b03"></a>奉行。<a class="t" id="t0310b04"></a></p></article></section></div></body></html>
