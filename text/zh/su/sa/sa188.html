<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="188"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一八八）</h1></div><p class="suttainfo"><span class="t-juanname">雜阿含經卷第八</span><a class="t" id="t0049b05"></a><a class="t" id="t0049b06"></a><br><span class="t-byline">宋天竺三藏求那跋陀羅譯</span><a class="t" id="t0049b07"></a><a class="t" id="t0049b07_2"></a></p><p>如是我聞：</p><p>一時，佛住舍衛國祇樹給<a class="t" id="t0049b08"></a>孤獨園。</p><p>爾時，世尊告諸比丘：「當正觀察眼<a class="t" id="t0049b09"></a>無常。如是觀者，是名正見。正觀故生厭，<a class="t" id="t0049b10"></a>生厭故離喜、離貪，離喜、貪故，我說心正<a class="t" id="t0049b11"></a>解脫。如是耳、鼻、舌、身、意，離喜、離貪，離喜、貪<a class="t" id="t0049b12"></a>故。比丘！我說心正解脫，心正解脫者，能自<a class="t" id="t0049b13"></a>記說：『我生已盡，梵行已立，所作已作，自知<a class="t" id="t0049b14"></a>不受後有。』」</p><p>佛說此經已，諸比丘聞佛所<a class="t" id="t0049b15"></a>說，歡喜奉行。<a class="t" id="t0049b16"></a></p><p>如無常，如是苦、空、非我，亦如是說。<a class="t" id="t0049b17"></a></p></article></section></div></body></html>