<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="238"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（二三八）</h1></div><p>如是我聞：</p><p>一時，佛住毘舍離獼猴池<a class="t" id="t0057c15"></a>側重閣講堂。</p><p>時，有異比丘往詣佛所，稽首<a class="t" id="t0057c16"></a>佛足，退坐一面，白佛言：「世尊！何因何緣眼<a class="t" id="t0057c17"></a>識生？何因何緣耳、鼻、舌、身、意識生？」</p><p>佛告比<a class="t" id="t0057c18"></a>丘：「眼因緣色，眼識生。所以者何？若眼識生，<a class="t" id="t0057c19"></a>一切眼色因緣故。耳聲因緣、鼻香因緣、舌<a class="t" id="t0057c20"></a>味因緣、意法因緣意識生。所以者何？諸所<a class="t" id="t0057c21"></a>有意識，彼一切皆意法因緣生故。是名比丘<a class="t" id="t0057c22"></a>眼識因緣生，乃至意識因緣生。」</p><p>時，彼比丘聞<a class="t" id="t0057c23"></a>佛所說，歡喜隨喜，作禮而去。<a class="t" id="t0057c24"></a></p></article></section></div></body></html>
