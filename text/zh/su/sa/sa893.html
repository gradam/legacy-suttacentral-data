<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="893"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（八九三）</h1></div><p>如是我聞：</p><p>一時，佛住舍衛國祇樹給孤<a class="t" id="t0224c16"></a>獨園。</p><p>爾時，世尊告諸比丘：「有五種種子生。<a class="t" id="t0224c17"></a>何等為五？謂根種子、莖種子、節種子、<span class="corr" title="[壞&gt;枝]">枝</span>種<a class="t" id="t0224c18"></a>子、種種子。此諸種子不斷、不破、不腐、不<a class="t" id="t0224c19"></a>傷、不穿堅，新得地界，不得水界，彼諸種<a class="t" id="t0224c20"></a>子不得生長增廣；得水界，不得地界，彼諸<a class="t" id="t0224c21"></a>種子不得生長增廣；要得地界、水界，彼諸<a class="t" id="t0224c22"></a>種子得生長增廣。如是業，煩惱、有、愛、見、慢、<a class="t" id="t0224c23"></a>無明而生行；若有業而無煩惱、愛、見、無<a class="t" id="t0224c24"></a>明者，行則滅。」</p><p>佛說此經已，諸比丘聞佛所<a class="t" id="t0224c25"></a>說，歡喜奉行。<a class="t" id="t0224c26"></a></p><p>如行，如是識、名色、六入處、觸、受、愛、取、有、<a class="t" id="t0224c27"></a>生、老死，亦如是說。<a class="t" id="t0224c28"></a></p></article></section></div></body></html>