<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="278"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（二七八）</h1></div><p>如是我聞：</p><p>一時，佛住舍衛國祇樹給<a class="t" id="t0076a04"></a>孤獨園。</p><p>爾時，世尊告諸比丘：「有退、不退法、<a class="t" id="t0076a05"></a>六觸入處。諦聽，善思，當為汝說。</p><p>「云何退法？<a class="t" id="t0076a06"></a>謂眼識色生欲覺，彼比丘歡喜讚歎，執取繫<a class="t" id="t0076a07"></a>著，隨順彼法迴轉，當知是比丘退諸善法，<a class="t" id="t0076a08"></a>世尊所說，是名退法。耳、鼻、舌、身、意亦復如<a class="t" id="t0076a09"></a>是。</p><p>「云何名不退法？眼識色緣，不生欲覺結，<a class="t" id="t0076a10"></a>彼比丘不喜、不讚歎、不執取、不繫著，於彼法<a class="t" id="t0076a11"></a>不隨順迴轉，當知是比丘不退轉諸善法，<a class="t" id="t0076a12"></a>世尊說是不退法。耳、鼻、舌、身、意亦復如是。<a class="t" id="t0076a13"></a></p><p>「云何六勝入處？眼識色緣，不生欲覺、結染<a class="t" id="t0076a14"></a>著，當知是比丘勝彼入處。勝彼入處，是世<a class="t" id="t0076a15"></a>尊所說。耳、鼻、舌、身、意、亦復如是。若彼比丘<a class="t" id="t0076a16"></a>於六勝入處勝已，貪欲結斷，瞋恚、愚癡結<a class="t" id="t0076a17"></a>斷。譬如王者，摧敵勝怨，名曰勝王；斷除<a class="t" id="t0076a18"></a>眾結，名勝婆羅門。」</p><p>佛說此經已，諸比丘聞<a class="t" id="t0076a19"></a>佛所說，歡喜奉行。<a class="t" id="t0076a20"></a></p></article></section></div></body></html>