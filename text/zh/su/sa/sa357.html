<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa357"><article><div class="hgroup mirror"><p class="division"><span class="mirror-left">Saṃyuktāgama</span><span class="mirror-right">雜阿含經</span></p><h1 class="mirror-row"><span class="mirror-left">SA 357</span><span class="mirror-right">（三五七）</span></h1></div><p><a class="t-linehead" id="t-linehead0099c27"></a>如是我聞：</p><p>一時，佛住舍衛國祇樹給<a class="t" id="t0099c28"></a>孤獨園。</p><p><a class="t-linehead" id="t-linehead0099c28"></a>爾時，世尊告諸比丘：「有七十七種<a class="t" id="t0099c29"></a>智。諦聽，善思，當為汝說。云何七十七種智，<a class="t" id="t0100a01"></a>生緣老死智，非餘生緣老死智；過去生緣老<a class="t" id="t0100a02"></a>死智，非餘過去生緣老死智；未來生緣老死<a class="t" id="t0100a03"></a>智，非餘未來生緣老死智；及法住智，無常、有<a class="t" id="t0100a04"></a>為、心所緣生、盡法、變易法、離欲法、滅法斷知<a class="t" id="t0100a05"></a>智。如是生、有、取、愛、受、觸、六入處、名色、識、行、無<a class="t" id="t0100a06"></a>明緣行智，非餘無明緣行智；過去無明緣行<a class="t" id="t0100a07"></a>智，非餘過去無明緣行智；未來無明緣行智，<a class="t" id="t0100a08"></a>非餘未來無明緣行智；及法住智，無常、有為、<a class="t" id="t0100a09"></a>心所緣生、盡法、變易法、無欲法、滅法斷智，是<a class="t" id="t0100a10"></a>名七十七種智。」</p><p><a class="t-linehead" id="t-linehead0100a10"></a>佛說此經已，諸比丘聞佛<a class="t" id="t0100a11"></a>所說，歡喜奉行。</p><a class="t" id="t0100a12"></a></article><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside></section></div></body></html>
