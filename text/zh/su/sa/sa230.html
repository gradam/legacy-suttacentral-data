<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="230"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（二三○）</h1></div><p class="suttainfo"><span class="t-juanname">雜阿含經卷第九</span><a class="t" id="t0056a22"></a><a class="t" id="t0056a23"></a><br><span class="t-byline">宋天竺三藏求那跋陀羅譯</span><a class="t" id="t0056a24"></a><a class="t" id="t0056a24_2"></a></p><p>如是我聞：</p><p>一時，佛住舍衛國祇樹給<a class="t" id="t0056a25"></a>孤獨園。</p><p>時，有比丘名三彌離提，往詣佛所，<a class="t" id="t0056a26"></a>稽首佛足，退坐一面，白佛言：「世尊！所謂<a class="t" id="t0056a27"></a>世間者，云何名世間？」</p><p>佛告三彌離提：「謂眼、<a class="t" id="t0056a28"></a>色、眼識、眼觸、眼觸因緣生受，內覺若苦、若樂、<a class="t" id="t0056a29"></a>不苦不樂。耳、鼻、舌、身、意、法、意識、意觸、意觸因<a class="t" id="t0056b01"></a>緣生受，內覺若苦、若樂、不苦不樂，是名世間。<a class="t" id="t0056b02"></a>所以者何？六入處集則觸集，如是乃至純大<a class="t" id="t0056b03"></a>苦聚集。</p><p>「三彌離提！若無彼眼、無色、無眼識、<a class="t" id="t0056b04"></a>無眼觸、無眼觸因緣生受，內覺若苦、若樂、不<a class="t" id="t0056b05"></a>苦不樂；無耳、鼻、舌、身、意、法、意識、意觸、意觸因<a class="t" id="t0056b06"></a>緣生受，內覺若苦、若樂、若不苦不樂者，則無<a class="t" id="t0056b07"></a>世間，亦不施設世間。所以者何？六入處滅<a class="t" id="t0056b08"></a>則觸滅，如是乃至純大苦聚滅故。」</p><p>佛說此<a class="t" id="t0056b09"></a>經已，諸比丘聞佛所說，歡喜奉行。<a class="t" id="t0056b10"></a></p><p>如世間。如是眾生、如是魔，亦如是說。<a class="t" id="t0056b11"></a></p></article></section></div></body></html>
