<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="54"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（五四）</h1></div><p>如是我聞：</p><p>一時，佛住波羅<span class="gaiji">［木*奈］<!--gaiji,,1[木*奈],2&#x3B88;,3--></span>國仙人住<a class="t" id="t0013a18"></a>處鹿野苑中。</p><p>彼時，毘迦多魯迦聚落有婆羅<a class="t" id="t0013a19"></a>門來詣佛所，恭敬問訊，<span class="gaiji">却<!--gaiji,卻,1[去*ㄗ],2&#x5374;,3--></span>坐一面，白佛<a class="t" id="t0013a20"></a>言：「瞿曇！我有年少弟子，知天文、族姓，為諸<a class="t" id="t0013a21"></a>大眾占相吉凶，言有必有，言無必無，言<a class="t" id="t0013a22"></a>成必成，言壞必壞。瞿曇！於意云何？」</p><p>佛告婆<a class="t" id="t0013a23"></a>羅門：「且置汝年少弟子知天文、族姓。我今<a class="t" id="t0013a24"></a>問汝，隨汝意答。婆羅門！於意云何？色本<a class="t" id="t0013a25"></a>無種耶？」</p><p>答曰：「如是，世尊！」</p><p>「受、想、行、識本無<a class="t" id="t0013a26"></a>種耶？」</p><p>答曰：「如是，世尊！」</p><p>佛告婆羅門：「汝言<a class="t" id="t0013a27"></a>我年少弟子知天文、族姓，為諸大眾作如<a class="t" id="t0013a28"></a>是說，言有必有，言無必無，知見非不實<a class="t" id="t0013a29"></a>耶？」</p><p>婆羅門白佛：「如是，世尊！」</p><p>佛告婆羅門：「於<a class="t" id="t0013b01"></a>意云何？頗有色常住百歲耶？為異生、異滅<a class="t" id="t0013b02"></a>耶？受、想、行、識常住百歲耶？異生、異滅耶？」</p><p>答<a class="t" id="t0013b03"></a>曰：「如是，世尊！」</p><p>佛告婆羅門：「於意云何？汝<a class="t" id="t0013b04"></a>年少弟子知天文、族姓，為大眾說，成者不<a class="t" id="t0013b05"></a>壞，知見非不異耶？」</p><p>答曰：「如是，世尊！」</p><p>佛<a class="t" id="t0013b06"></a>告婆羅門：「於意云何？此法彼法，此說彼說，<a class="t" id="t0013b07"></a>何者為勝？」</p><p>婆羅門白佛言：「世尊！此如法<a class="t" id="t0013b08"></a>說，如佛所說顯現開發。譬如有人溺水能<a class="t" id="t0013b09"></a>救，獲囚能救，迷方示路，闇惠明燈。世尊<a class="t" id="t0013b10"></a>今日善說勝法，亦復如是顯現開發。」</p><p>佛說<a class="t" id="t0013b11"></a>此經已，毘迦多魯迦婆羅門聞佛所說，歡喜<a class="t" id="t0013b12"></a>隨喜，即從坐起，禮足而去。<a class="t" id="t0013b13"></a></p></article></section></div></body></html>
