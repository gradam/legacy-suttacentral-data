<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="28"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（二八）</h1></div><p>如是我聞：</p><p>一時，佛住舍衛國祇樹給孤<a class="t" id="t0006a01"></a>獨園。</p><p>爾時，有異比丘來詣佛所，頭面禮<a class="t" id="t0006a02"></a>足，<span class="gaiji">却<!--gaiji,卻,1[去*ㄗ],2&#x5374;,3--></span>住一面，白佛言：「世尊！如世尊所說，<a class="t" id="t0006a03"></a>得見法涅槃，云何比丘得見法涅槃？」</p><p>佛告<a class="t" id="t0006a04"></a>比丘：「善哉！善哉！汝今欲知見法涅槃耶？」</p><p>比<a class="t" id="t0006a05"></a>丘白佛：「唯然，世尊！」</p><p>佛告比丘：「諦聽，善思，<a class="t" id="t0006a06"></a>當為汝說。」</p><p>佛告比丘：「於色生厭、離欲、滅<a class="t" id="t0006a07"></a>盡，不起諸漏，心正解脫，是名比丘見法涅<a class="t" id="t0006a08"></a>槃；如是受、想、行、識，於識生厭、離欲、滅盡，<a class="t" id="t0006a09"></a>不起諸漏，心正解脫，是名比丘見法涅槃。」<a class="t" id="t0006a10"></a></p><p>時，彼比丘聞佛所說，踊躍歡喜，作禮而<a class="t" id="t0006a11"></a>去。<a class="t" id="t0006a12"></a></p></article></section></div></body></html>