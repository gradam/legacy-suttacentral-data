<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="624"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（六二四）</h1></div><p>如是我聞：</p><p>一時，佛住舍衛國祇樹給<a class="t" id="t0174c22"></a>孤獨園。</p><p>爾時，尊者<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3--></span>低迦來詣佛所，稽首<a class="t" id="t0174c23"></a>佛足，退坐一面，白佛言：「善哉！世尊！為我說<a class="t" id="t0174c24"></a>法，我聞法已，當獨一靜處，專精思惟，不放<a class="t" id="t0174c25"></a>逸住，思惟：『所以善男子剃除鬚髮，正信非<a class="t" id="t0174c26"></a>家，出家學道……。』」如上廣說，乃至「不受後有。」<a class="t" id="t0174c27"></a></p><p>佛告<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3--></span>低迦：「如是，如是，如汝所說。但於<a class="t" id="t0174c28"></a>我所說法，不悅我心，彼所事業亦不成就，<a class="t" id="t0174c29"></a>雖隨我後，而不得利，反生障閡。」</p><p><span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3--></span>低迦<a class="t" id="t0175a01"></a>白佛：「世尊所說，我則能令世尊心悅，自業<a class="t" id="t0175a02"></a>成就，不生障閡。唯願世尊為我說法，我<a class="t" id="t0175a03"></a>當獨一靜處，專精思惟，不放逸住……」如上廣<a class="t" id="t0175a04"></a>說，乃至「不受後有。」如是第二、第三請。</p><p>爾時，<a class="t" id="t0175a05"></a>世尊告<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3--></span>低迦：「汝當先淨其初業，然後修<a class="t" id="t0175a06"></a>習梵行。」</p><p><span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3--></span>低迦白佛：「我今云何淨其初業，<a class="t" id="t0175a07"></a>修習梵行？」</p><p>佛告<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3--></span>低迦：「汝當先淨其戒，直<a class="t" id="t0175a08"></a>其見，具足三業，然後修四念處。何等為四？<a class="t" id="t0175a09"></a>內身身觀念住，專精方便，正智正念，調伏世<a class="t" id="t0175a10"></a>間貪憂。如是外身、內外身身觀念住，受、心、法<a class="t" id="t0175a11"></a>法觀念住……」亦如是廣說。</p><p>時，<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3--></span>低迦聞佛所<a class="t" id="t0175a12"></a>說，歡喜隨喜，從座起而去。</p><p>時，<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3--></span>低迦聞佛<a class="t" id="t0175a13"></a>教授已，獨一靜處，專精思惟，不放逸住，思<a class="t" id="t0175a14"></a>惟：「所以善男子剃除鬚髮，著袈裟衣，正信<a class="t" id="t0175a15"></a>非家，出家學道，乃至不受後有。」</p><p>如<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3--></span>低迦<a class="t" id="t0175a16"></a>所問，如是異比丘所問亦如上說。<a class="t" id="t0175a17"></a></p></article></section></div></body></html>