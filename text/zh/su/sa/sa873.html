<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="873"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（八七三）</h1></div><p>如是我聞：</p><p>一時，佛住舍衛國祇樹給孤<a class="t" id="t0220c05"></a>獨園。</p><p>爾時，世尊告諸比丘：「有四種善好調伏<a class="t" id="t0220c06"></a>眾。何等為四？謂比丘調伏、比丘尼調伏、優<a class="t" id="t0220c07"></a>婆塞調伏、優婆夷調伏，是名四眾。」</p><p>爾時，世尊<a class="t" id="t0220c08"></a>即說偈言：<a class="t" id="t0220c09"></a></p><blockquote class="gatha"><p>「若才辯無畏，　　多聞通達法，<a class="t" id="t0220c10"></a><br>行法次法向，　　是則為善眾。<a class="t" id="t0220c11"></a><br>比丘持淨戒，　　比丘尼多聞，<a class="t" id="t0220c12"></a><br>優婆塞淨信，　　優婆夷亦然，<a class="t" id="t0220c13"></a><br>是名為善眾。　　如日光自照，<a class="t" id="t0220c14"></a><br>如則善好僧，　　是則僧中好，<a class="t" id="t0220c15"></a><br>是法令僧好，　　如日光自照。」<a class="t" id="t0220c16"></a></p></blockquote><p>佛說此經已，諸比丘聞佛所說，歡喜奉行。<a class="t" id="t0220c17"></a></p><p>如調伏，如是辯、柔和、無畏、多聞、通達法、說法、<a class="t" id="t0220c18"></a>法次法向、隨順法行，亦如是說。<a class="t" id="t0220c19"></a></p></article></section></div></body></html>