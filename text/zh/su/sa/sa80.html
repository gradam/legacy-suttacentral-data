<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa80">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 80</span><span class="mirror-right">（八〇）</span></h1>
</div>
<p><a class="t-linehead" id="t-linehead0020a25"></a>如是我聞：</p>
<p>一時，佛住舍衛國祇樹給孤<a class="t" id="t0020a26"></a>獨園。</p>
<p><a class="t-linehead" id="t-linehead0020a26"></a>爾時，世尊告諸比丘：「當說聖法印及<a class="t" id="t0020a27"></a>見清淨。諦聽，善思。若有比丘作是說：『我<a class="t" id="t0020a28"></a>於空三昧未有所得，而起無相、無所有、離<a class="t" id="t0020a29"></a>慢知見。』者，莫作是說。所以者何？若於空未<a class="t" id="t0020b01"></a>得者而言我得無相、無所有、離慢知見者，<a class="t" id="t0020b02"></a>無有是處！若有比丘作是說：『我得空，能<a class="t" id="t0020b03"></a>起無相、無所有、離慢知見。』者，此則善說。所<a class="t" id="t0020b04"></a>以者何？若得空已，能起無相、無所有、離慢<a class="t" id="t0020b05"></a>知見者，斯有是處！云何為聖弟子及見清<a class="t" id="t0020b06"></a>淨？」</p>
<p><a class="t-linehead" id="t-linehead0020b06"></a>比丘白佛：「佛為法根、法眼、法依，唯願為<a class="t" id="t0020b07"></a>說！諸比丘聞說法已，如說奉行。」</p>
<p><a class="t-linehead" id="t-linehead0020b07"></a>佛告比<a class="t" id="t0020b08"></a>丘：「若比丘於空閑處樹下坐，善觀色無常、<a class="t" id="t0020b09"></a>磨滅、離欲之法。如是觀察受、想、行、識，無常、磨<a class="t" id="t0020b10"></a>滅、離欲之法。觀察彼陰無常、磨滅、不堅固、變<a class="t" id="t0020b11"></a>易法，心樂、清淨、解脫，是名為空。如是觀者，<a class="t" id="t0020b12"></a>亦不能離慢、知見清淨。</p>
<p><a class="t-linehead" id="t-linehead0020b12"></a>「復有正思惟三昧，<a class="t" id="t0020b13"></a>觀色相斷，聲、香、味、觸、法相斷，是名無相。<a class="t" id="t0020b14"></a>如是觀者，猶未離慢、知見清淨。</p>
<p><a class="t-linehead" id="t-linehead0020b14"></a>「復有正思<a class="t" id="t0020b15"></a>惟三昧，觀察貪相斷，瞋恚、癡相斷，是名無<a class="t" id="t0020b16"></a>所有。如是觀者，猶未離慢、知見清淨。</p>
<p><a class="t-linehead" id="t-linehead0020b16"></a>「復有<a class="t" id="t0020b17"></a>正思惟三昧，觀察我所從何而生？</p>
<p><a class="t-linehead" id="t-linehead0020b17"></a>「復有正<a class="t" id="t0020b18"></a>思惟三昧，觀察我、我所，從若見、若聞、若嗅、<a class="t" id="t0020b19"></a>若甞、若觸、若識而生。</p>
<p><a class="t-linehead" id="t-linehead0020b19"></a>「復作是觀察：『若因、若緣<a class="t" id="t0020b20"></a>而生識者，彼識因、緣，為常、為無常？』</p>
<p><a class="t-linehead" id="t-linehead0020b20"></a>「復作<a class="t" id="t0020b21"></a>是思惟：『若因、若緣而生識者，彼因、彼緣皆悉<a class="t" id="t0020b22"></a>無常。』復次，彼因、彼緣皆悉無常，彼所生識<a class="t" id="t0020b23"></a>云何有常？</p>
<p><a class="t-linehead" id="t-linehead0020b23"></a>「無常者，是有為行，從緣起，是患<a class="t" id="t0020b24"></a>法、滅法、離欲法、斷知法，是名聖法印、知見<a class="t" id="t0020b25"></a>清淨；是名比丘當說聖法印、知見清淨……」如是<a class="t" id="t0020b26"></a>廣說。</p>
<p><a class="t-linehead" id="t-linehead0020b26"></a>佛說此經已，諸比丘聞佛所說，歡喜<a class="t" id="t0020b27"></a>奉行。</p>
<a class="t" id="t0020b28"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>