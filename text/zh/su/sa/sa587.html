<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="587"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（五八七）</h1></div><p>如是我聞：</p><p>一時，佛住舍衛國祇樹給<a class="t" id="t0156a12"></a>孤獨園。</p><p>時，有一天子，容色絕妙，於後夜時<a class="t" id="t0156a13"></a>來詣佛所，稽首佛足，身諸光明遍照祇樹<a class="t" id="t0156a14"></a>給孤獨園。</p><p>時，彼天子而說偈言：<a class="t" id="t0156a15"></a></p><blockquote class="gatha"><p>「天女眾圍遶，　　如毘舍脂眾，<a class="t" id="t0156a16"></a><br>癡惑叢林中，　　何由而得出？」<a class="t" id="t0156a17"></a></p></blockquote><p>爾時，世尊說偈答言：<a class="t" id="t0156a18"></a></p><blockquote class="gatha"><p>「正直平等道，　　離恐怖之方，<a class="t" id="t0156a19"></a><br>乘寂默之車，　　法想為密覆，<a class="t" id="t0156a20"></a><br>慚愧為長縻，　　正念為羈絡，<a class="t" id="t0156a21"></a><br>智慧善御士，　　正見為前導，<a class="t" id="t0156a22"></a><br>如是之妙乘，　　男女之所乘，<a class="t" id="t0156a23"></a><br>出生死叢林，　　逮得安樂處。」<a class="t" id="t0156a24"></a></p></blockquote><p>時，彼天子復說偈言：<a class="t" id="t0156a25"></a></p><blockquote class="gatha"><p>「久見婆羅門，　　逮得般涅槃，<a class="t" id="t0156a26"></a><br>一切怖已過，　　永超世恩愛。」<a class="t" id="t0156a27"></a></p></blockquote><p>時，彼天子聞佛所說，歡喜隨喜，稽首佛足，<a class="t" id="t0156a28"></a>即沒不現。<a class="t" id="t0156a29"></a></p></article></section></div></body></html>