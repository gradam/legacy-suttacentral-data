<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa1158">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 1158</span><span class="mirror-right">（一一五八）</span></h1>
</div>
<p><a class="t-linehead" id="t-linehead0308b20"></a>如是我聞：</p>
<p>一時，佛住舍衛國祇樹給<a class="t" id="t0308b21"></a>孤獨園。</p>
<p><a class="t-linehead" id="t-linehead0308b21"></a>時，舍衛國中婆肆吒婆羅門女信佛、<a class="t" id="t0308b22"></a>法、僧，歸佛、歸法、歸比丘僧。於佛、法、僧已離<a class="t" id="t0308b23"></a>狐疑，於苦習盡道亦離疑惑；見諦得果，<a class="t" id="t0308b24"></a>得無間慧。其夫是婆羅豆婆遮種姓婆羅<a class="t" id="t0308b25"></a>門。每至左右所為作時，有小得失，即稱南<a class="t" id="t0308b26"></a>無佛，向如來所住方面，隨方合掌，三說是<a class="t" id="t0308b27"></a>言：「南無多陀阿伽度、阿羅呵、三藐三佛陀，身<a class="t" id="t0308b28"></a>純金色，圓光一尋，方身圓滿如尼拘律樹，善<a class="t" id="t0308c01"></a>說妙法，牟尼之尊，仙人上首，是我大師！」</p>
<p><a class="t-linehead" id="t-linehead0308c01"></a>時，夫<a class="t" id="t0308c02"></a>婆羅門聞之，瞋恚不喜，語其婦言：「為鬼著<a class="t" id="t0308c03"></a>耶？無有此義，捨諸三明大德婆羅門，而稱<a class="t" id="t0308c04"></a>歎彼禿頭沙門。黑闇之分，世所不稱。我今<a class="t" id="t0308c05"></a>當往共汝大師論議，足知勝如。」</p>
<p><a class="t-linehead" id="t-linehead0308c05"></a>婦語夫<a class="t" id="t0308c06"></a>言：「不見諸天、魔、梵、沙門、婆羅門、諸神、世人，能<a class="t" id="t0308c07"></a>共世尊——如來、應、等正覺，金色之身，圓光一尋，<a class="t" id="t0308c08"></a>如尼拘律樹圓滿之身，言說微妙，仙人上首，<a class="t" id="t0308c09"></a>我之大師——共論議者。然今婆羅門且往，自可<a class="t" id="t0308c10"></a>知之！」</p>
<p><a class="t-linehead" id="t-linehead0308c10"></a>時，婆羅門即往詣佛，面相問訊慰<a class="t" id="t0308c11"></a>勞已，退坐一面。而說偈言：</p>
<a class="t" id="t0308c12"></a><blockquote class="gatha">
<p>「為殺於何等，　　而得安隱眠？<a class="t" id="t0308c13"></a><br>　為殺於何等，　　令心得無憂？<a class="t" id="t0308c14"></a><br>　為殺於何等，　　瞿曇所稱歎？」</p>
</blockquote>
<a class="t" id="t0308c15"></a><p><a class="t-linehead" id="t-linehead0308c15"></a>爾時，世尊知婆羅門心之所念，而說偈言：</p>
<a class="t" id="t0308c16"></a><blockquote class="gatha">
<p>「殺於瞋恨者，　　而得安隱眠，<a class="t" id="t0308c17"></a><br>　殺於瞋恚者，　　而心得無憂。<a class="t" id="t0308c18"></a><br>　瞋恚為毒本，　　能害甘種子，<a class="t" id="t0308c19"></a><br>　能害於彼者，　　賢聖所稱歎。<a class="t" id="t0308c20"></a><br>　若能害彼者，　　其心得無憂？」</p>
</blockquote>
<a class="t" id="t0308c21"></a><p><a class="t-linehead" id="t-linehead0308c21"></a>時，婆羅豆婆遮婆羅門聞佛所說，示、教、照、喜，<a class="t" id="t0308c22"></a>次第說法，謂說施，說戒，說生天法，說欲味<a class="t" id="t0308c23"></a>著為災患煩惱，清淨、出要、遠離，隨順福利清<a class="t" id="t0308c24"></a>淨，分別廣說；譬如清淨白<span class="gaiji">［疊＊毛］<!--gaiji,,1[疊＊毛],2&#x3CB2;,3--></span>，易為染色。<a class="t" id="t0308c25"></a>如是，婆羅豆婆遮婆羅門即於座上，於四聖<a class="t" id="t0308c26"></a>諦得無閡等，所謂苦、集、滅、道。</p>
<p><a class="t-linehead" id="t-linehead0308c26"></a>是婆羅門見<a class="t" id="t0308c27"></a>法、得法、知法、入法，度諸疑惑，不由他度，<a class="t" id="t0308c28"></a>於正法、律得無所畏。即從座起，偏露右肩，<a class="t" id="t0309a01"></a>合掌白佛：「已度，世尊！已度，善逝！我今歸佛、<a class="t" id="t0309a02"></a>歸法、歸比丘僧已，盡其壽命為優婆塞，<a class="t" id="t0309a03"></a>證知我！」</p>
<p><a class="t-linehead" id="t-linehead0309a03"></a>時，婆羅豆婆遮婆羅門聞佛所說，<a class="t" id="t0309a04"></a>歡喜隨喜，作禮而去，還歸自家。</p>
<p><a class="t-linehead" id="t-linehead0309a04"></a>其婦優婆<a class="t" id="t0309a05"></a>夷遙見夫來，見已，白言：「已與如來、應、等正覺——<a class="t" id="t0309a06"></a>純金色身，圓光一尋，如尼拘律樹圓滿之身，<a class="t" id="t0309a07"></a>妙說之上，仙人之首，大牟尼尊，為我大師——共<a class="t" id="t0309a08"></a>論議耶？」</p>
<p><a class="t-linehead" id="t-linehead0309a08"></a>其夫答言：「我未甞見諸天、魔、梵、沙<a class="t" id="t0309a09"></a>門、婆羅門、諸神、世人，有能與如來、應、等正覺——<a class="t" id="t0309a10"></a>真金色身，圓光一尋，如尼拘律樹圓滿之身，<a class="t" id="t0309a11"></a>妙說之上，諸仙之首，牟尼之尊，汝之大師——共<a class="t" id="t0309a12"></a>論議也。汝今與我作好法衣，我持至世尊<a class="t" id="t0309a13"></a>所出家學道。」</p>
<p><a class="t-linehead" id="t-linehead0309a13"></a>時，婦悉以鮮潔白<span class="gaiji">［疊＊毛］<!--gaiji,,1[疊＊毛],2&#x3CB2;,3--></span>，令作法<a class="t" id="t0309a14"></a>衣。</p>
<p><a class="t-linehead" id="t-linehead0309a14"></a>時，婆羅門持衣往詣世尊所，稽首禮足，<a class="t" id="t0309a15"></a>退住一面，白言：「世尊！我今可得於世尊法<a class="t" id="t0309a16"></a>中出家學道，修梵行不？」</p>
<p><a class="t-linehead" id="t-linehead0309a16"></a>佛告婆羅門：「汝今<a class="t" id="t0309a17"></a>可得於此法、律出家學道，修諸梵行。」</p>
<p><a class="t-linehead" id="t-linehead0309a17"></a>即出<a class="t" id="t0309a18"></a>家已，獨靜思惟：「所以善男子剃除鬚髮，著<a class="t" id="t0309a19"></a>袈裟衣，出家學道……。」乃至得阿羅漢，心善解脫。</p>
<a class="t" id="t0309a20"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>