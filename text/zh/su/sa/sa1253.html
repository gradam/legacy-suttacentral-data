<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1253"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一二五三）</h1></div><p>如是我聞：</p><p>一時，佛住舍衛國祇樹給<a class="t" id="t0344b26"></a>孤獨園。</p><p>爾時，世尊告諸比丘：「譬如士夫晨<a class="t" id="t0344b27"></a>朝以三百釜食惠施眾生，日中、日暮亦復如<a class="t" id="t0344b28"></a>是。第二士夫，時節須臾，於一切眾生修習<a class="t" id="t0344b29"></a>慈心，乃至如<span class="gaiji">［(殼-一)/牛］<!--gaiji,,1[(殼-一)/牛],2&#x246D3;,3--></span>牛乳頃，比先士夫惠施功<a class="t" id="t0344c01"></a>德所不能及，百分千分巨億萬分，算數譬<a class="t" id="t0344c02"></a>類不得為比！是故，比丘！當作是學：『時節<a class="t" id="t0344c03"></a>須臾，於一切眾生修習慈心，下至如<span class="gaiji">［(殼-一)/牛］<!--gaiji,,1[(殼-一)/牛],2&#x246D3;,3--></span>牛<a class="t" id="t0344c04"></a>乳頃。』」</p><p>佛說此經已，諸比丘聞佛所說，歡喜<a class="t" id="t0344c05"></a>奉行。<a class="t" id="t0344c06"></a></p></article></section></div></body></html>
