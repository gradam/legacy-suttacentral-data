<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="112"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一一二）</h1></div><p>如是我聞：</p><p>一時，佛住摩拘羅山。</p><p>時，有<a class="t" id="t0037c25"></a>侍者比丘名羅陀，晡時從禪覺，往詣佛<a class="t" id="t0037c26"></a>所，禮佛足，退坐一面，白佛言：「世尊！如世<a class="t" id="t0037c27"></a>尊說色斷知，受、想、行、識斷知。世尊！云何色<a class="t" id="t0037c28"></a>斷知，受、想、行、識斷知？」</p><p>佛告羅陀：「善哉所問，<a class="t" id="t0037c29"></a>當為汝說。於色憂、悲、苦、惱盡，離欲、滅、息、沒，<a class="t" id="t0038a01"></a>是名色斷知；於受、想、行、識，憂、悲、惱、苦盡，離<a class="t" id="t0038a02"></a>欲、滅、息、沒，是名受、想、行、識斷知。」</p><p>佛說此經<a class="t" id="t0038a03"></a>已，羅陀比丘聞佛所說，歡喜奉行。<a class="t" id="t0038a04"></a></p></article></section></div></body></html>