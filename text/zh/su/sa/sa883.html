<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa883">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 883</span><span class="mirror-right">（八八三） 四種禪</span></h1>
</div>
<p><a class="t-linehead" id="t-linehead0222c13"></a>如是我聞：</p>
<p>一時，佛住舍衛國祇樹給<a class="t" id="t0222c14"></a>孤獨園。</p>
<p><a class="t-linehead" id="t-linehead0222c14"></a>爾時，世尊告諸比丘：「有四種禪，有<a class="t" id="t0222c15"></a>禪三昧善，非正受善；有禪正受善，非三昧<a class="t" id="t0222c16"></a>善；有禪三昧善，亦正受善；有禪非三昧善，<a class="t" id="t0222c17"></a>非正受善。</p>
<p><a class="t-linehead" id="t-linehead0222c17"></a>「復次，四種禪，有禪住三昧善，<a class="t" id="t0222c18"></a>非住正受善；有禪住正受善，非住三昧善；<a class="t" id="t0222c19"></a>有禪住三昧善，亦住正受善；有禪非住三<a class="t" id="t0222c20"></a>昧善，亦非住正受善。</p>
<p><a class="t-linehead" id="t-linehead0222c20"></a>「復次，四種禪，有禪<a class="t" id="t0222c21"></a>三昧起善，非正受起善；有禪正受起善，非<a class="t" id="t0222c22"></a>三昧起善；有禪三昧起善，亦正受起善；有<a class="t" id="t0222c23"></a>禪非三昧起善，亦非正受起善。</p>
<p><a class="t-linehead" id="t-linehead0222c23"></a>「復次，四種<a class="t" id="t0222c24"></a>禪，有禪三昧時善，非正受時善；有禪正受<a class="t" id="t0222c25"></a>時善，非三昧時善；有禪三昧時善，亦正受<a class="t" id="t0222c26"></a>時善；有禪非三昧時善，亦非正受時善。</p>
<p><a class="t-linehead" id="t-linehead0222c26"></a>「復<a class="t" id="t0222c27"></a>次，四種禪，有禪三昧處善，非正受處善；有<a class="t" id="t0222c28"></a>禪正受處善，非三昧處善；有禪三昧處善，<a class="t" id="t0222c29"></a>亦正受處善；有禪非三昧處善，亦非正受<a class="t" id="t0223a01"></a>處善。</p>
<p><a class="t-linehead" id="t-linehead0223a01"></a>「復次，四種禪，有禪三昧迎善，非正受<a class="t" id="t0223a02"></a>迎善；有禪正受迎善，非三昧迎善；有禪三<a class="t" id="t0223a03"></a>昧迎善，亦正受迎善；有禪非三昧迎善，亦<a class="t" id="t0223a04"></a>非正受迎善。</p>
<p><a class="t-linehead" id="t-linehead0223a04"></a>「復次，四種禪，有禪三昧念善，<a class="t" id="t0223a05"></a>非正受念善；有禪正受念善，非三昧念善；<a class="t" id="t0223a06"></a>有禪三昧念善，亦正受念善；有禪非三昧<a class="t" id="t0223a07"></a>念善，亦非正受念善。</p>
<p><a class="t-linehead" id="t-linehead0223a07"></a>「復次，四種禪，有禪三<a class="t" id="t0223a08"></a>昧念不念善，非正受念不念善；有禪正受念<a class="t" id="t0223a09"></a>不念善，非三昧念不念善；有禪三昧念不念<a class="t" id="t0223a10"></a>善，亦正受念不念善；有禪非三昧念不念<a class="t" id="t0223a11"></a>善，亦非正受念不念善。</p>
<p><a class="t-linehead" id="t-linehead0223a11"></a>「復次，四種禪，有禪<a class="t" id="t0223a12"></a>三昧來善，非正受來善；有禪正受來善，非<a class="t" id="t0223a13"></a>三昧來善；有禪三昧來善，亦正受來善；有禪<a class="t" id="t0223a14"></a>非三昧來善，亦非正受來善。</p>
<p><a class="t-linehead" id="t-linehead0223a14"></a>「復次，四種禪，<a class="t" id="t0223a15"></a>有禪三昧惡善，非正受惡善；有禪正受惡<a class="t" id="t0223a16"></a>善，非三昧惡善；有禪三昧惡善，亦正受惡<a class="t" id="t0223a17"></a>善；有禪非三昧惡善，亦非正受惡善。</p>
<p><a class="t-linehead" id="t-linehead0223a17"></a>「復次，<a class="t" id="t0223a18"></a>四種禪，有禪三昧方便善，非正受方便善；有<a class="t" id="t0223a19"></a>禪正受方便善，非三昧方便善；有禪三昧方<a class="t" id="t0223a20"></a>便善，亦正受方便善；有禪非三昧方便善，<a class="t" id="t0223a21"></a>亦非正受方便善。</p>
<p><a class="t-linehead" id="t-linehead0223a21"></a>「復次，四種禪，有禪三昧止<a class="t" id="t0223a22"></a>善，非正受止善；有禪正受止善，非三昧止<a class="t" id="t0223a23"></a>善；有禪三昧止善，亦正受止善；有禪非三<a class="t" id="t0223a24"></a>昧止善，亦非正受止善。</p>
<p><a class="t-linehead" id="t-linehead0223a24"></a>「復次，四種禪，有禪<a class="t" id="t0223a25"></a>三昧舉善，非正受舉善；有禪正受舉善，非<a class="t" id="t0223a26"></a>三昧舉善；有禪三昧舉善，亦正受舉善；有禪<a class="t" id="t0223a27"></a>非三昧舉善，亦非正受舉善。</p>
<p><a class="t-linehead" id="t-linehead0223a27"></a>「復次，四種禪，<a class="t" id="t0223a28"></a>有禪三昧捨善，非正受捨善；有禪正受捨善，<a class="t" id="t0223a29"></a>非三昧捨善；有禪三昧捨善，亦正受捨善；有<a class="t" id="t0223b01"></a>禪非三昧捨善，亦非正受捨善。」</p>
<p><a class="t-linehead" id="t-linehead0223b01"></a>佛說此經<a class="t" id="t0223b02"></a>已，諸比丘聞佛所說，歡喜奉行。</p>
<a class="t" id="t0223b03"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>