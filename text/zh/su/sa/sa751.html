<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="751"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（七五一）</h1></div><p>如是我聞：</p><p>一時，佛住舍衛國祇樹給<a class="t" id="t0198c15"></a>孤獨園。</p><p>爾時，世尊告諸比丘：「若在家、若出家<a class="t" id="t0198c16"></a>而起邪事者，我所不說。所以者何？若在家、<a class="t" id="t0198c17"></a>出家而起邪事者，則不樂正法。何等為邪<a class="t" id="t0198c18"></a>事？謂邪見，乃至邪定，若在家、出家而起正<a class="t" id="t0198c19"></a>事，我所讚歎。所以者何？起正事者，則樂正<a class="t" id="t0198c20"></a>法，善於正法。何等為正事？謂正見，乃至正<a class="t" id="t0198c21"></a>定。」</p><p>爾時，世尊即說偈言：<a class="t" id="t0198c22"></a></p><blockquote class="gatha"><p>「在家及出家，　　而起邪事者，<a class="t" id="t0198c23"></a><br>彼則終不樂，　　無上之正法，<a class="t" id="t0198c24"></a><br>在家及出家，　　而起正事者，<a class="t" id="t0198c25"></a><br>彼則常心樂，　　無上之正法。」<a class="t" id="t0198c26"></a></p></blockquote><p>佛說此經已，諸比丘聞佛所說，歡喜奉行。<a class="t" id="t0198c27"></a></p></article></section></div></body></html>