<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1280"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一二八○）</h1></div><p>如是我聞：</p><p>一時，佛住舍衛國祇樹給<a class="t" id="t0352c08"></a>孤獨園。</p><p>時，有一天子，容色絕妙，於後夜時<a class="t" id="t0352c09"></a>來詣佛所，稽首佛足，退坐一面。其身光明<a class="t" id="t0352c10"></a>遍照祇樹給孤獨園。</p><p>時，彼天子說偈問佛：<a class="t" id="t0352c11"></a></p><blockquote class="gatha"><p>「誰屈下而屈下？　　誰高舉而隨舉？<a class="t" id="t0352c12"></a><br>云何童子戲，　　如童塊相擲？」<a class="t" id="t0352c13"></a></p></blockquote><p>爾時，世尊說偈答言：<a class="t" id="t0352c14"></a></p><blockquote class="gatha"><p>「愛下則隨下，　　愛舉則隨舉，<a class="t" id="t0352c15"></a><br>愛戲於愚夫，　　如童塊相擲。」<a class="t" id="t0352c16"></a></p></blockquote><p>時，彼天子復說偈言：<a class="t" id="t0352c17"></a></p><blockquote class="gatha"><p>「久見婆羅門，　　逮得般涅槃，<a class="t" id="t0352c18"></a><br>一切怖已過，　　永超世恩愛。」<a class="t" id="t0352c19"></a></p></blockquote><p>時，彼天子聞佛所說，歡喜隨喜，稽首佛足，即<a class="t" id="t0352c20"></a>沒不現。<a class="t" id="t0352c21"></a></p></article></section></div></body></html>
