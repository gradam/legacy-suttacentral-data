<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="995"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（九九五）</h1></div><p>如是我聞：</p><p>一時，佛住舍衛國祇樹給<a class="t" id="t0260c25"></a>孤獨園。</p><p>時，有一天子，容色絕妙，於後夜時<a class="t" id="t0260c26"></a>來詣佛所，稽首佛足，退坐一面。身諸光明<a class="t" id="t0260c27"></a>遍照祇樹給孤獨園。</p><p>時，彼天子而說偈問佛：<a class="t" id="t0260c28"></a></p><blockquote class="gatha"><p>「阿練若比丘，　　住於空閑處，<a class="t" id="t0260c29"></a><br>寂靜修梵行，　　於一坐而食，<a class="t" id="t0261a01"></a><br>以何因緣故，　　顏色特鮮明。」<a class="t" id="t0261a02"></a></p></blockquote><p>爾時，世尊說偈答言：<a class="t" id="t0261a03"></a></p><blockquote class="gatha"><p>「於過去無憂，　　未來不欣樂，<a class="t" id="t0261a04"></a><br>現在隨所得，　　正智繫念持，<a class="t" id="t0261a05"></a><br>飯食繫念故，　　顏色常鮮澤，<a class="t" id="t0261a06"></a><br>未來心馳想，　　過去追憂悔，<a class="t" id="t0261a07"></a><br>愚癡火自煎，　　如雹斷生草。」<a class="t" id="t0261a08"></a></p></blockquote><p>時，彼天子復說偈言：<a class="t" id="t0261a09"></a></p><blockquote class="gatha"><p>「久見婆羅門，　　逮得般涅槃，<a class="t" id="t0261a10"></a><br>一切怖已過，　　永超世恩愛。」<a class="t" id="t0261a11"></a></p></blockquote><p>時，彼天子聞佛所說，歡喜隨喜，稽首佛足，即<a class="t" id="t0261a12"></a>沒不現。<a class="t" id="t0261a13"></a></p></article></section></div></body></html>
