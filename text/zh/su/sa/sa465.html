<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="465"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（四六六）</h1></div><p>如是我聞：</p><p>一時，佛住王舍城迦蘭陀竹<a class="t" id="t0119a12"></a>園。</p><p>爾時，尊者羅<span class="gaiji">睺<!--gaiji,,1[目*侯],2&#x777A;,3--></span>羅往詣佛所，稽首禮足，<a class="t" id="t0119a13"></a>退坐一面，白佛言：「世尊！云何知、云何見我<a class="t" id="t0119a14"></a>此識身及外境界一切相，得無有我、我所見、<a class="t" id="t0119a15"></a>我慢繫著使？」</p><p>佛告羅<span class="gaiji">睺<!--gaiji,,1[目*侯],2&#x777A;,3--></span>羅：「有三受——苦受、樂<a class="t" id="t0119a16"></a>受、不苦不樂受。此三受何因、何集、何生、何轉？<a class="t" id="t0119a17"></a>謂此三受，觸因、觸集、觸生、觸轉；彼彼觸因、<a class="t" id="t0119a18"></a>彼彼受生，若彼彼觸滅，彼彼受亦滅、止、清涼、<a class="t" id="t0119a19"></a>沒。如是知、如是見我此識及外境界一切相，<a class="t" id="t0119a20"></a>得無有我、我所見、我慢繫著使。」</p><p>佛說此經<a class="t" id="t0119a21"></a>已，尊者羅<span class="gaiji">睺<!--gaiji,,1[目*侯],2&#x777A;,3--></span>羅聞佛所說，歡喜奉行。<a class="t" id="t0119a22"></a></p></article></section></div></body></html>
