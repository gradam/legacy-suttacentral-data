<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1304"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一三○四）</h1></div><p>如是我聞：</p><p>一時，佛住舍衛國祇樹給<a class="t" id="t0358b15"></a>孤獨園。</p><p>時，有毘瘦紐天子，容色絕妙，於後<a class="t" id="t0358b16"></a>夜時來詣佛所，稽首佛足，退坐一面。身諸<a class="t" id="t0358b17"></a>光明遍照祇樹給孤獨園。</p><p>時，彼毘瘦紐天子<a class="t" id="t0358b18"></a>而說偈言：<a class="t" id="t0358b19"></a></p><blockquote class="gatha"><p>「供養於如來，　　歡喜常增長，<a class="t" id="t0358b20"></a><br>欣樂正法律，　　不放逸隨學。」<a class="t" id="t0358b21"></a></p></blockquote><p>爾時，世尊說偈答言：<a class="t" id="t0358b22"></a></p><blockquote class="gatha"><p>「若如是說法，　　防護不放逸，<a class="t" id="t0358b23"></a><br>以不放逸故，　　不隨魔自在。」<a class="t" id="t0358b24"></a></p></blockquote><p>於是，毘瘦紐天子聞佛所說，歡喜隨喜，稽首<a class="t" id="t0358b25"></a>佛足，即沒不現。<a class="t" id="t0358b26"></a></p></article></section></div></body></html>