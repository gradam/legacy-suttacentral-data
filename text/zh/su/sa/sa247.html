<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="247"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（二四七）</h1></div><p>如是我聞：</p><p>一時，佛住王舍城耆闍崛山。<a class="t" id="t0059b09"></a></p><p>爾時，世尊告諸比丘：「若沙門、婆羅門眼習<a class="t" id="t0059b10"></a>近於色，則隨魔所自在，乃至不得解脫魔<a class="t" id="t0059b11"></a>繫。耳、鼻、舌、身、意亦復如是。</p><p>「若沙門、婆羅門<a class="t" id="t0059b12"></a>眼不習近於色，不隨魔，自在，乃至得解脫<a class="t" id="t0059b13"></a>魔繫。耳、鼻、舌、身、意亦復如是。」</p><p>佛說此經已，<a class="t" id="t0059b14"></a>諸比丘聞佛所說，歡喜奉行。<a class="t" id="t0059b15"></a></p><p>如習近，如是繫著、如是味、如是鄰聚，若使<a class="t" id="t0059b16"></a>受持繫著，我所求欲，淳濃不捨，亦如上說。<a class="t" id="t0059b17"></a></p></article></section></div></body></html>
