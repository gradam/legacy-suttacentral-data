<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="59"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（五九）</h1></div><p class="suttainfo"><span class="t-juanname">雜阿含經卷第三</span><a class="t" id="t0015b08"></a><a class="t" id="t0015b09"></a><br><span class="t-byline">宋天竺三藏求那跋陀羅譯</span><a class="t" id="t0015b10"></a><a class="t" id="t0015b10_2"></a></p><p>如是我聞：</p><p>一時，佛住舍衛國祇樹給孤<a class="t" id="t0015b11"></a>獨園。</p><p>爾時，世尊告諸比丘：「有五受陰。云何<a class="t" id="t0015b12"></a>為五？色受陰，受、想、行、識受陰。觀此五受陰，<a class="t" id="t0015b13"></a>是生滅法。所謂此色、此色集、此色滅；此受、想、<a class="t" id="t0015b14"></a>行、識，此識集、此識滅。云何色集？云何色滅？<a class="t" id="t0015b15"></a>云何受、想、行、識集？云何受、想、行、識滅？愛喜<a class="t" id="t0015b16"></a>集是色集，愛喜滅是色滅；觸集是受、想、行<a class="t" id="t0015b17"></a>集，觸滅是受、想、行滅；名色集是識集，名色<a class="t" id="t0015b18"></a>滅是識滅。比丘！如是色集、色滅，是為色集、<a class="t" id="t0015b19"></a>色滅；如是受、想、行、識集，受、想、行、識滅，是為<a class="t" id="t0015b20"></a>受、想、行、識集，受、想、行、識滅。」</p><p>佛說此經已，時<a class="t" id="t0015b21"></a>諸比丘聞佛所說，歡喜奉行。<a class="t" id="t0015b22"></a></p></article></section></div></body></html>
