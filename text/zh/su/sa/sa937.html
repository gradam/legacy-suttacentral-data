<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa937">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 937</span><span class="mirror-right">（九三七）</span></h1>
</div>
<p><a class="t-linehead" id="t-linehead0240b12"></a>如是我聞：</p>
<p>一時，佛住毘舍離獼猴池<a class="t" id="t0240b13"></a>側重閣講堂。時，有四十比丘住波梨耶聚<a class="t" id="t0240b14"></a>落，一切皆修阿練若行、糞掃衣、乞食，學<a class="t" id="t0240b15"></a>人未離欲，來詣佛所，稽首佛足，退住一面。</p>
<a class="t" id="t0240b16"></a><p><a class="t-linehead" id="t-linehead0240b16"></a>爾時，世尊作是念：「此四十比丘住波梨耶聚<a class="t" id="t0240b17"></a>落，皆修阿練若行、糞掃衣、乞食，學人未離<a class="t" id="t0240b18"></a>欲，我今當為說法，令其即於此生不起<a class="t" id="t0240b19"></a>諸漏，心得解脫。」</p>
<p><a class="t-linehead" id="t-linehead0240b19"></a>爾時，世尊告波梨耶聚落四<a class="t" id="t0240b20"></a>十比丘：「眾生無始生死，無明所蓋，愛繫其<a class="t" id="t0240b21"></a>頸，長夜生死輪轉，不知苦之本際。諸比丘！<a class="t" id="t0240b22"></a>於意云何？恒水洪流趣於大海，中間恒水為<a class="t" id="t0240b23"></a>多？汝等本來長夜生死輪轉，破壞身體流<a class="t" id="t0240b24"></a>血為多？」</p>
<p><a class="t-linehead" id="t-linehead0240b24"></a>諸比丘白佛：「如我解世尊所說義，<a class="t" id="t0240b25"></a>我等長夜輪轉生死，其身破壞流血甚多，多<a class="t" id="t0240b26"></a>於恒水百千萬倍。」</p>
<p><a class="t-linehead" id="t-linehead0240b26"></a>佛告比丘：「置此恒水，乃<a class="t" id="t0240b27"></a>至四大海水為多？汝等長夜輪轉生死，其身<a class="t" id="t0240b28"></a>破壞血流為多？」</p>
<p><a class="t-linehead" id="t-linehead0240b28"></a>諸比丘白佛：「如我解世尊<a class="t" id="t0240b29"></a>所說義，我等長夜輪轉生死，其身破壞流血<a class="t" id="t0240c01"></a>甚多，踰四大海水也。」</p>
<p><a class="t-linehead" id="t-linehead0240c01"></a>佛告諸比丘：「善哉！善<a class="t" id="t0240c02"></a>哉！汝等長夜輪轉生死，所出身血甚多無數，<a class="t" id="t0240c03"></a>過於恒水及四大海。所以者何？汝於長夜，<a class="t" id="t0240c04"></a>曾生象中，或截耳、鼻、頭、尾、四足，其血無量。<a class="t" id="t0240c05"></a>或受馬身，駝、驢、牛、犬諸禽獸類，斷截耳、鼻、頭、<a class="t" id="t0240c06"></a>足四體，其血無量，汝等長夜或為賊盜，為<a class="t" id="t0240c07"></a>人所害，斷截頭、足、耳、鼻，分離四體，其血<a class="t" id="t0240c08"></a>無量。汝等長夜身壞命終，棄於塜間，膿壞流<a class="t" id="t0240c09"></a>血，其數無量，或墮地獄、畜生、餓鬼，身壞命終，<a class="t" id="t0240c10"></a>其流血出亦復無量。」</p>
<p><a class="t-linehead" id="t-linehead0240c10"></a>佛告比丘：「色為是常，<a class="t" id="t0240c11"></a>為非常耶？」</p>
<p><a class="t-linehead" id="t-linehead0240c11"></a>比丘白佛：「無常。世尊！」</p>
<p>佛告比丘：<a class="t" id="t0240c12"></a>「若無常者，是苦耶？」</p>
<p><a class="t-linehead" id="t-linehead0240c12"></a>比丘白佛：「是苦。世尊！」</p>
<p>佛<a class="t" id="t0240c13"></a>告比丘：「若無常、苦者，是變易法，聖弟子寧<a class="t" id="t0240c14"></a>復於中見是我、異我、相在不？」</p>
<p><a class="t-linehead" id="t-linehead0240c14"></a>比丘白佛：「不<a class="t" id="t0240c15"></a>也，世尊！」受、想、行、識亦復如是。</p>
<p><a class="t-linehead" id="t-linehead0240c15"></a>佛告比丘：「若<a class="t" id="t0240c16"></a>所有色，過去、未來、現在，若內、若外，若麤、若<a class="t" id="t0240c17"></a>細，若好、若醜，若遠、若近，彼一切非我、不異<a class="t" id="t0240c18"></a>我、不相在。如是如實知。受、想、行、識亦復<a class="t" id="t0240c19"></a>如是。聖弟子如是觀者，於色厭離，於受、<a class="t" id="t0240c20"></a>想、行、識厭離；厭已不樂，不樂已解脫，解<a class="t" id="t0240c21"></a>脫知見：『我生已盡，梵行已立，所作已作，自<a class="t" id="t0240c22"></a>知不受後有。』」</p>
<p><a class="t-linehead" id="t-linehead0240c22"></a>佛說是法時，四十比丘波梨<a class="t" id="t0240c23"></a>耶聚落住者不起諸漏，心得解脫。</p>
<p><a class="t-linehead" id="t-linehead0240c23"></a>佛說此<a class="t" id="t0240c24"></a>經已，諸比丘聞佛所說，歡喜奉行。</p>
<a class="t" id="t0240c25"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>