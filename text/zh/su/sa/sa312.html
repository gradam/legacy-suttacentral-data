<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa312">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 312</span><span class="mirror-right">（三一二）</span></h1>
</div>
<p><a class="t-linehead" id="t-linehead0089c24"></a>如是我聞：</p>
<p>一時，佛住舍衛國祇樹給<a class="t" id="t0089c25"></a>孤獨園。</p>
<p><a class="t-linehead" id="t-linehead0089c25"></a>爾時，摩羅迦舅來詣佛所，稽首禮<a class="t" id="t0089c26"></a>足，退坐一面，白佛言：「善哉！世尊！為我說法，<a class="t" id="t0089c27"></a>我聞法已，獨一靜處，專精思惟，不放逸住，乃<a class="t" id="t0089c28"></a>至不受後有。」</p>
<p><a class="t-linehead" id="t-linehead0089c28"></a>爾時，世尊告摩羅迦舅言：「諸<a class="t" id="t0089c29"></a>年少聰明利根，於我法、律出家未久，於<a class="t" id="t0090a01"></a>我法、律尚無懈怠，而況汝今日年耆根熟，而<a class="t" id="t0090a02"></a>欲聞我略說教誡。」</p>
<p><a class="t-linehead" id="t-linehead0090a02"></a>摩羅迦舅白佛言：「世<a class="t" id="t0090a03"></a>尊！我雖年耆根熟，而尚欲得聞世尊略說<a class="t" id="t0090a04"></a>教誡。唯願世尊為我略說教誡，我聞法<a class="t" id="t0090a05"></a>已，當獨一靜處，專精思惟，乃至自知不受<a class="t" id="t0090a06"></a>後有。」第二、第三亦如是請。</p>
<p><a class="t-linehead" id="t-linehead0090a06"></a>佛告摩羅迦舅：<a class="t" id="t0090a07"></a>「汝今且止！」如是再三，亦不為說。</p>
<p><a class="t-linehead" id="t-linehead0090a07"></a>爾時，世尊<a class="t" id="t0090a08"></a>告摩羅迦舅：「我今問汝，隨意答我。」</p>
<p><a class="t-linehead" id="t-linehead0090a08"></a>佛告<a class="t" id="t0090a09"></a>摩羅迦舅：「若眼未曾見色，汝當欲見，於<a class="t" id="t0090a10"></a>彼色起欲、起愛、起念、起染著不？」</p>
<p><a class="t-linehead" id="t-linehead0090a10"></a>答言：「不也，<a class="t" id="t0090a11"></a>世尊！」</p>
<p><a class="t-linehead" id="t-linehead0090a11"></a>「耳聲、鼻香、舌味、身觸、意法亦如是說。」</p>
<p>佛<a class="t" id="t0090a12"></a>告摩羅迦舅：「善哉！善哉！摩羅迦舅！見以<a class="t" id="t0090a13"></a>見為量，聞以聞為量，覺以覺為量，識以<a class="t" id="t0090a14"></a>識為量。」而說偈言：</p>
<a class="t" id="t0090a15"></a><blockquote class="gatha">
<p>「若汝非於彼，　　彼亦復非此，<a class="t" id="t0090a16"></a><br>　亦非兩中間，　　是則為苦邊。」</p>
</blockquote>
<a class="t" id="t0090a17"></a><p><a class="t-linehead" id="t-linehead0090a17"></a>摩羅迦舅白佛言：「已知。世尊！已知。善逝！」</p>
<p>佛<a class="t" id="t0090a18"></a>告摩羅迦舅：「汝云何於我略說法中廣解<a class="t" id="t0090a19"></a>其義？」</p>
<p><a class="t-linehead" id="t-linehead0090a19"></a>爾時，摩羅迦舅說偈白佛言：</p>
<a class="t" id="t0090a20"></a><blockquote class="gatha">
<p>「若眼已見色，　　而失於正念，<a class="t" id="t0090a21"></a><br>　則於所見色，　　而取愛念相。<a class="t" id="t0090a22"></a><br>　取愛樂相者，　　心則常繫著，<a class="t" id="t0090a23"></a><br>　起於種種愛，　　無量色集生。<a class="t" id="t0090a24"></a><br>　貪欲恚害覺，　　令其心退減，<a class="t" id="t0090a25"></a><br>　長養於眾苦，　　永離於涅槃。<a class="t" id="t0090a26"></a><br>　見色不取相，　　其心隨正念，<a class="t" id="t0090a27"></a><br>　不染惡心愛，　　亦不生繫著。<a class="t" id="t0090a28"></a><br>　不起於諸愛，　　無量色集生，<a class="t" id="t0090a29"></a><br>　貪欲恚害覺，　　不能壞其心。<a class="t" id="t0090b01"></a><br>　小長養眾苦，　　漸次近涅槃，<a class="t" id="t0090b02"></a><br>　日種尊所說，　　離愛般涅槃。<a class="t" id="t0090b03"></a><br>　若耳聞諸聲，　　心失於正念，<a class="t" id="t0090b04"></a><br>　而取諸聲相，　　執持而不捨。<a class="t" id="t0090b05"></a><br>　鼻香舌甞味，　　身觸意念法，<a class="t" id="t0090b06"></a><br>　忘失於正念，　　取相亦復然。<a class="t" id="t0090b07"></a><br>　其心生愛樂，　　繫著堅固住，<a class="t" id="t0090b08"></a><br>　起種種諸愛，　　無量法集生。<a class="t" id="t0090b09"></a><br>　貪欲恚害覺，　　退滅壞其心，<a class="t" id="t0090b10"></a><br>　長養眾苦聚，　　永離於涅槃。<a class="t" id="t0090b11"></a><br>　不染於諸法，　　正智正念住，<a class="t" id="t0090b12"></a><br>　其心不染污，　　亦復不樂著。<a class="t" id="t0090b13"></a><br>　不起於諸愛，　　無量法集生，<a class="t" id="t0090b14"></a><br>　貪瞋恚害覺，　　不退減其心。<a class="t" id="t0090b15"></a><br>　眾苦隨損滅，　　漸近般涅槃，<a class="t" id="t0090b16"></a><br>　愛盡般涅槃，　　世尊之所說。」</p>
</blockquote>
<a class="t" id="t0090b17"></a><p><a class="t-linehead" id="t-linehead0090b17"></a>是名世尊略說法中廣解其義。</p>
<p>佛告摩羅迦<a class="t" id="t0090b18"></a>舅：「汝真於我略說法中廣解其義。所以者<a class="t" id="t0090b19"></a>何？如汝所說偈：</p>
<a class="t" id="t0090b20"></a><blockquote class="gatha">
<p>「若眼見眾色，　　忘失於正念，<a class="t" id="t0090b21"></a><br>　則於所見色，　　而取愛念相。」</p>
</blockquote>
<a class="t" id="t0090b22"></a><p><a class="t-linehead" id="t-linehead0090b22"></a>如前廣說。</p>
<p>爾時，尊者摩羅迦舅聞佛所說，<a class="t" id="t0090b23"></a>歡喜隨喜，作禮而去。</p>
<a class="t" id="t0090b24"></a><p><a class="t-linehead" id="t-linehead0090b24"></a>爾時，尊者摩羅迦舅於世尊略說法中廣<a class="t" id="t0090b25"></a>解其義已，於獨一靜處，專精思惟，不放逸<a class="t" id="t0090b26"></a>住，乃至成阿羅漢，心得解脫。</p>
<a class="t" id="t0090b27"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>