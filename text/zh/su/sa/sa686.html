<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="686"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（六八六）</h1></div><p>如是我聞：</p><p>一時，佛住舍衛國祇樹給<a class="t" id="t0187b28"></a>孤獨園。</p><p>爾時，世尊告諸比丘：「如來有六種<a class="t" id="t0187b29"></a>力。若六種力成就，如來、應、等正覺得先佛<a class="t" id="t0187c01"></a>最勝處智，能轉梵輪，於大眾中師子吼而<a class="t" id="t0187c02"></a>吼。謂處非處如實知，如來初力。復次，過去、<a class="t" id="t0187c03"></a>未來、現在心樂法受如實知……」如上廣說，「是<a class="t" id="t0187c04"></a>名第二如來力。復次，如來禪、解脫、三昧、正<a class="t" id="t0187c05"></a>受如實知……」如上廣說，「是名如來第三力。復<a class="t" id="t0187c06"></a>次，如來過去種種宿命之事如實知……」如上廣<a class="t" id="t0187c07"></a>說，「是名如來第四力。復次，如來天眼淨過於<a class="t" id="t0187c08"></a>人眼，見諸眾生死此生彼……」如上廣說，「是名<a class="t" id="t0187c09"></a>如來第五力。復次，如來結漏已盡，無漏心解<a class="t" id="t0187c10"></a>脫、慧解脫……」如上廣說，乃至「於眾中師子吼<a class="t" id="t0187c11"></a>而吼，是名如來第六力。」</p><p>佛說此經已，諸比<a class="t" id="t0187c12"></a>丘聞佛所說，歡喜奉行。<a class="t" id="t0187c13"></a></p></article></section></div></body></html>