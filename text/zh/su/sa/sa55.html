<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="55"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（五五）</h1></div><p>如是我聞：</p><p>一時，佛在波羅<span class="gaiji">［木*奈］<!--gaiji,,1[木*奈],2&#x3B88;,3--></span>國仙人<a class="t" id="t0013b14"></a>住處鹿野苑中。</p><p>爾時，世尊告諸比丘：「我今當<a class="t" id="t0013b15"></a>說陰及受陰。云何為陰？若所有諸色，若<a class="t" id="t0013b16"></a>過去、若未來、若現在，若內，若外，若麤、若細，<a class="t" id="t0013b17"></a>若好、若醜，若遠、若近，彼一切總說色陰。隨<a class="t" id="t0013b18"></a>諸所有受、想、行、識亦復如是。彼一切總說<a class="t" id="t0013b19"></a>受、想、行、識陰，是名為陰。云何為受陰？若色<a class="t" id="t0013b20"></a>是有漏、是取，若彼色過去、未來、現在，生貪欲、<a class="t" id="t0013b21"></a>瞋恚、愚癡及餘種種上煩惱心法；受、想、行、識<a class="t" id="t0013b22"></a>亦復如是，是名受陰。」</p><p>佛說此經已，諸比<a class="t" id="t0013b23"></a>丘聞佛所說，歡喜奉行。<a class="t" id="t0013b24"></a></p></article></section></div></body></html>