<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="486"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（四八七）</h1></div><p>如是我聞：</p><p>一時，佛住王舍城迦蘭陀竹<a class="t" id="t0124b29"></a>園。</p><p>爾時，世尊告諸比丘：「若於一法，生正厭<a class="t" id="t0124c01"></a>離、不樂、背捨，究竟苦邊，解脫於苦，謂一<a class="t" id="t0124c02"></a>切眾生由食而存。復有二法，名及色。復有<a class="t" id="t0124c03"></a>三法，謂三受。復有四法，謂四食。復有五法，<a class="t" id="t0124c04"></a>謂五受陰。復有六法，謂六內外入處。復有<a class="t" id="t0124c05"></a>七法，謂七識住。復有八法，謂世八法。復有<a class="t" id="t0124c06"></a>九法，謂九眾生居。復有十法，謂十業跡。於<a class="t" id="t0124c07"></a>此十法，生正厭離、不樂、背捨，究竟苦邊，解<a class="t" id="t0124c08"></a>脫於苦。」</p><p>佛說此經已，諸比丘聞佛所說，歡<a class="t" id="t0124c09"></a>喜奉行。<a class="t" id="t0124c10"></a></p></article></section></div></body></html>