<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="942"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（九四二）</h1></div><p>如是我聞：</p><p>一時，佛住舍衛國祇樹給<a class="t" id="t0241c05"></a>孤獨園。</p><p>爾時，世尊告諸比丘：「眾生無始生死，<a class="t" id="t0241c06"></a>長夜輪轉，不知苦之本際。諸比丘！汝等見<a class="t" id="t0241c07"></a>諸眾生安隱諸樂，當作是念：『我等長夜輪<a class="t" id="t0241c08"></a>轉生死，亦曾受斯樂，其趣無量。』是故，比丘！<a class="t" id="t0241c09"></a>當如是學：『無始生死，長夜輪轉，不知苦之<a class="t" id="t0241c10"></a>本際，當勤精進，斷除諸有，莫令增長。』」</p><p>佛說<a class="t" id="t0241c11"></a>此經已，諸比丘聞佛所說，歡喜奉行。<a class="t" id="t0241c12"></a></p></article></section></div></body></html>