<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1300"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一三○○）</h1></div><p>如是我聞：</p><p>一時，佛住舍衛國祇樹給<a class="t" id="t0357c16"></a>孤獨園。</p><p>爾時，釋提桓因於後夜時來詣佛<a class="t" id="t0357c17"></a>所，稽首佛足，退坐一面。其身光明遍照祇<a class="t" id="t0357c18"></a>樹給孤獨園。</p><p>時，釋提桓因說偈問佛：<a class="t" id="t0357c19"></a></p><blockquote class="gatha"><p>「何法命不知？　　何法命不覺？<a class="t" id="t0357c20"></a><br>何法<span class="gaiji">鏁<!--gaiji,鎖,1[金*巢],2&#x93C1;,3-->於命？　　何法為命縛？」</span><a class="t" id="t0357c21"></a></p></blockquote><p>爾時，世尊說偈答言：<a class="t" id="t0357c22"></a></p><blockquote class="gatha"><p>「色者命不知，　　諸行命不覺，<a class="t" id="t0357c23"></a><br>身<span class="gaiji">鏁<!--gaiji,鎖,1[金*巢],2&#x93C1;,3-->於其命，　　受縛於命者。」</span><a class="t" id="t0357c24"></a></p></blockquote><p>釋提桓因復說偈言：<a class="t" id="t0357c25"></a></p><blockquote class="gatha"><p>「色者非為命，　　諸佛之所說，<a class="t" id="t0357c26"></a><br>云何而得熟？　　於彼甚深藏，<a class="t" id="t0357c27"></a><br>云何段肉住？　　云何知命身？」<a class="t" id="t0357c28"></a></p></blockquote><p>爾時，世尊說偈答言：<a class="t" id="t0357c29"></a></p><blockquote class="gatha"><p>「迦羅邏為初，　　迦羅邏生胞，<a class="t" id="t0358a01"></a><br>胞生於肉段，　　肉段生堅厚，<a class="t" id="t0358a02"></a><br>堅厚生肢節，　　及諸毛髮等，<a class="t" id="t0358a03"></a><br>色等諸情根，　　漸次成形體，<a class="t" id="t0358a04"></a><br>因母飲食等，　　長養彼胎身。」<a class="t" id="t0358a05"></a></p></blockquote><p>爾時，釋提桓因聞佛所說，歡喜隨喜，稽首佛<a class="t" id="t0358a06"></a>足，即沒不現。<a class="t" id="t0358a07"></a></p></article></section></div></body></html>