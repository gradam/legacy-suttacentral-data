<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="131"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一三一）</h1></div><p>如是我聞：</p><p>一時，佛住舍衛國祇樹給孤<a class="t" id="t0041b26"></a>獨園。</p><p>爾時，世尊告諸比丘：「若沙門、婆羅門<a class="t" id="t0041b27"></a>習於色者，隨魔自在，入於魔手，隨魔所<a class="t" id="t0041b28"></a>欲，為魔所縛，不脫魔繫。受、想、行、識亦復<a class="t" id="t0041b29"></a>如是。若沙門、婆羅門不習色。如是沙門、婆<a class="t" id="t0041c01"></a>羅門不隨魔自在，不入魔手，不隨魔所<a class="t" id="t0041c02"></a>欲，解脫魔縛，解脫魔繫。」</p><p>佛說是經已，諸<a class="t" id="t0041c03"></a>比丘聞佛所說，歡喜奉行。<a class="t" id="t0041c04"></a></p><p>如是，習近者、習著者、味者、決定著者、止者、<a class="t" id="t0041c05"></a>使者、往者、撰擇者、不捨者、不吐者，如是<a class="t" id="t0041c06"></a>等沙門、婆羅門隨魔自在，如上說。<a class="t" id="t0041c07"></a></p></article></section></div></body></html>
