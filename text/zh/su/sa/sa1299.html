<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1299"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一二九九）</h1></div><p>如是我聞：</p><p>一時，佛住舍衛國祇樹給<a class="t" id="t0357b11"></a>孤獨園。</p><p>時，彼天子容色絕妙，於後夜時來<a class="t" id="t0357b12"></a>詣佛所，稽首佛足，退坐一面。其身光明遍<a class="t" id="t0357b13"></a>照祇樹給孤獨園。</p><p>時，彼天子說偈問佛：<a class="t" id="t0357b14"></a></p><blockquote class="gatha"><p>「何戒何威儀？　　何得何為業？<a class="t" id="t0357b15"></a><br>慧者云何住？　　云何往生天？」<a class="t" id="t0357b16"></a></p></blockquote><p>爾時，世尊說偈答言：<a class="t" id="t0357b17"></a></p><blockquote class="gatha"><p>「遠離於殺生，　　持戒自防樂，<a class="t" id="t0357b18"></a><br>害心不加生，　　是則生天路。<a class="t" id="t0357b19"></a><br>遠離不與取，　　與取心欣樂，<a class="t" id="t0357b20"></a><br>斷除賊盜心，　　是則生天路。<a class="t" id="t0357b21"></a><br>不行他所受，　　遠離於邪婬，<a class="t" id="t0357b22"></a><br>自受知止足，　　是則生天路。<a class="t" id="t0357b23"></a><br>自為己及他，　　為財及戲笑，<a class="t" id="t0357b24"></a><br>妄語而不為，　　是則生天路。<a class="t" id="t0357b25"></a><br>斷除於兩舌，　　不離他親友，<a class="t" id="t0357b26"></a><br>常念和彼此，　　是則生天路。<a class="t" id="t0357b27"></a><br>遠離不愛言，　　軟語不傷人，<a class="t" id="t0357b28"></a><br>常說淳美言，　　是則生天路。<a class="t" id="t0357b29"></a><br>不為不誠說，　　無義不饒益，<a class="t" id="t0357c01"></a><br>常順於法言，　　是則生天路。<a class="t" id="t0357c02"></a><br>聚落若空地，　　見利言我有，<a class="t" id="t0357c03"></a><br>不行此貪想，　　是則生天路。<a class="t" id="t0357c04"></a><br>慈心無害想，　　不害於眾生，<a class="t" id="t0357c05"></a><br>心常無怨結，　　是則生天路。<a class="t" id="t0357c06"></a><br>苦業及果報，　　二俱生淨信，<a class="t" id="t0357c07"></a><br>受持於正見，　　是則生天路。<a class="t" id="t0357c08"></a><br>如是諸善法，　　十<span class="corr" title="[稱&gt;種] cf.【麗】">種淨業跡，<a class="t" id="t0357c09"></a><br>等受堅固持，　　是則生天路。」</span><a class="t" id="t0357c10"></a></p></blockquote><p>時，彼天子復說偈言：<a class="t" id="t0357c11"></a></p><blockquote class="gatha"><p>「久見婆羅門，　　逮得般涅槃，<a class="t" id="t0357c12"></a><br>一切怖已過，　　永超世恩愛。」<a class="t" id="t0357c13"></a></p></blockquote><p>於時，天子聞佛所說，歡喜隨喜，稽首佛足，<a class="t" id="t0357c14"></a>即沒不現。<a class="t" id="t0357c15"></a></p></article></section></div></body></html>