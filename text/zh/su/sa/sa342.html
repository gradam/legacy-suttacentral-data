<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="342"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（三四二）</h1></div><p>如是我聞：</p><p>一時，佛住舍衛國祇樹給孤<a class="t" id="t0093b09"></a>獨園。</p><p>爾時，世尊告諸比丘：「有六常行。云何<a class="t" id="t0093b10"></a>為六？若比丘眼見色，不苦、不樂，捨心住正<a class="t" id="t0093b11"></a>念正智。耳聲、鼻香、舌味、身觸、意識法，不苦、不<a class="t" id="t0093b12"></a>樂，捨心住正念正智。若比丘成就此六常行<a class="t" id="t0093b13"></a>者，當知是舍利弗等。舍利弗比丘眼見色<a class="t" id="t0093b14"></a>已，不苦、不樂，捨心住正念正智。耳聲、鼻香、舌<a class="t" id="t0093b15"></a>味、身觸、意識法，不苦、不樂，捨心住正念正智。<a class="t" id="t0093b16"></a>舍利弗比丘成就此六常行故，世間難得，<a class="t" id="t0093b17"></a>所應承事、恭敬、供養，則為世間無上福田。」<a class="t" id="t0093b18"></a></p><p>佛說此經已，諸比丘聞佛所說，歡喜奉行。<a class="t" id="t0093b19"></a></p><p class="endsection"><span class="t-juanname">雜阿含經卷第十三</span><a class="t" id="t0093b20"></a><a class="t" id="t0093b21"></a><a class="t" id="t0093b22"></a></p></article></section></div></body></html>