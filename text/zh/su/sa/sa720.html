<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="720"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（七二○）</h1></div><p>如是我聞：</p><p>一時，佛住舍衛國祇樹給<a class="t" id="t0193c19"></a>孤獨園。爾時，尊者阿那律亦住舍衛國松林<a class="t" id="t0193c20"></a>精舍。</p><p>時，有眾多比丘詣阿那律所，共相<a class="t" id="t0193c21"></a>問訊慰勞，問訊慰勞已，退坐一面，語尊者<a class="t" id="t0193c22"></a>阿那律：「尊者知方便修七覺分時生樂住<a class="t" id="t0193c23"></a>不？」</p><p>尊者阿那律語諸比丘言：「我知比丘方便<a class="t" id="t0193c24"></a>修七覺分時生樂住。」</p><p>諸比丘問尊者阿那<a class="t" id="t0193c25"></a>律：「云何知比丘方便修七覺分時生樂住？」<a class="t" id="t0193c26"></a></p><p>尊者阿那律語諸比丘：「比丘方便修念覺分，<a class="t" id="t0193c27"></a>善知思惟，我心善解脫，善害睡眠，善調伏掉<a class="t" id="t0193c28"></a>悔。如此念覺分處法思惟已，精勤方便，心不<a class="t" id="t0193c29"></a>懈怠，身猗息不動亂，繫心令住，不起亂<a class="t" id="t0194a01"></a>念，一心正受。如是擇法、精進、猗、定、捨覺<a class="t" id="t0194a02"></a>分亦如是說，是名知比丘方便修七覺分<a class="t" id="t0194a03"></a>時生樂住。」</p><p>時，眾多比丘聞尊者阿那律所說，<a class="t" id="t0194a04"></a>歡喜隨喜，從座起而去。<a class="t" id="t0194a05"></a></p></article></section></div></body></html>
