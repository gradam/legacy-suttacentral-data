<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1058"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一○五八）</h1></div><p>如是我聞：</p><p>一時，佛住舍衛國祇樹給<a class="t" id="t0275b18"></a>孤獨園。</p><p>爾時，世尊告諸比丘：「三十法成就者，<a class="t" id="t0275b19"></a>如鐵鉾鑽水，身壞命終，下生惡趣泥犁<a class="t" id="t0275b20"></a>中。何等為三十法？謂自手殺生，教人令殺，<a class="t" id="t0275b21"></a>讚歎殺生，乃至自行邪見，復以邪見教人<a class="t" id="t0275b22"></a>令行，常復讚歎行邪見者，是名三十法。如<a class="t" id="t0275b23"></a>鐵鉾鑽水，身壞命終，下生惡趣泥犁中。有<a class="t" id="t0275b24"></a>三十法成就者，如鐵鉾鑽空，身壞命終，<a class="t" id="t0275b25"></a>上生天上。何等為三十法？謂自不殺生，教<a class="t" id="t0275b26"></a>人不殺，常復讚歎不殺功德；乃至自行正<a class="t" id="t0275b27"></a>見，復以正見教人令行，常復讚歎正見功<a class="t" id="t0275b28"></a>德，是名三十法成就。如鐵鉾鑽空，身壞<a class="t" id="t0275b29"></a>命終，上生天上。」</p><p>諸比丘聞佛所說，歡喜奉行。<a class="t" id="t0275c01"></a></p></article></section></div></body></html>
