<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="130"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一三○）</h1></div><p>如是我聞：</p><p>一時，佛住舍衛國祇樹給孤<a class="t" id="t0041b08"></a>獨園。</p><p>爾時，世尊告諸比丘：「欲斷五受陰<a class="t" id="t0041b09"></a>者，當求大師。何等為五？謂色受陰，受、想、行、<a class="t" id="t0041b10"></a>識受陰，欲斷此五受陰，當求大師。」</p><p>佛說此<a class="t" id="t0041b11"></a>經已，諸比丘聞佛所說，歡喜奉行。<a class="t" id="t0041b12"></a></p><p>如當斷，如是當知、當吐、當息、當捨，亦復如<a class="t" id="t0041b13"></a>是。如求大師，如是勝師者、順次師者、教<a class="t" id="t0041b14"></a>誡者、勝教誡者、順次教誡者、通者、廣通者、<a class="t" id="t0041b15"></a>圓通者、導者、廣導者、究竟導者、說者、廣說<a class="t" id="t0041b16"></a>者、順次說者、正者、伴者、真知識者、親者、<a class="t" id="t0041b17"></a>愍者、悲者、崇義者、安慰者、崇樂者、崇觸者、<a class="t" id="t0041b18"></a>崇安慰者、欲者、精進者、方便者、勤者、勇猛<a class="t" id="t0041b19"></a>者、固者、強者、堪能者、專者、心不退者、堅執<a class="t" id="t0041b20"></a>持者、常習者、不放逸者、和合者、思量者、憶<a class="t" id="t0041b21"></a>念者、覺者、知者、明者、慧者、受者、思惟者、梵<a class="t" id="t0041b22"></a>行者、念處者、正勤者、如意足者、根者、力者、<a class="t" id="t0041b23"></a>覺分者、道分者、止者、觀者、念身者、正憶念<a class="t" id="t0041b24"></a>者，亦復如是。<a class="t" id="t0041b25"></a></p></article></section></div></body></html>
