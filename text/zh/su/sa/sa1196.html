<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1196"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一一九六）</h1></div><p>如是我聞：</p><p>一時，佛住舍衛國祇樹給<a class="t" id="t0324c18"></a>孤獨園。</p><p>時，有一梵天住梵天上，起如是邪<a class="t" id="t0324c19"></a>見言：「此處常、恒、不變易，純一出離，未曾見<a class="t" id="t0324c20"></a>有來至此處，況復有過此上者？」</p><p>爾時，世<a class="t" id="t0324c21"></a>尊知彼梵天心之所念，即入三昧，如其正<a class="t" id="t0324c22"></a>受，於舍衛國沒，現梵天宮，當彼梵天頂上，<a class="t" id="t0324c23"></a>於虛空中結跏趺坐，正身繫念。</p><p>爾時，尊者阿<a class="t" id="t0324c24"></a>若俱<span class="gaiji">隣<!--gaiji,鄰,1[阿-可+(嶙-山)],2&#x96A3;,3--></span>作是念：「今日世尊為在何所？」即以<a class="t" id="t0324c25"></a>天眼淨過人間眼，觀見世尊在梵天上。見<a class="t" id="t0324c26"></a>已，即入三昧，如其正受，於舍衛國沒，現彼<a class="t" id="t0324c27"></a>梵世，在於東方，西面向佛，結跏趺坐，端身<a class="t" id="t0324c28"></a>繫念，在佛座下，梵天座上。</p><p>爾時，尊者摩訶迦<a class="t" id="t0324c29"></a>葉作是念：「今日世尊為在何所？」即以天眼<a class="t" id="t0325a01"></a>淨過於人眼，見世尊在梵天上。見已，即入<a class="t" id="t0325a02"></a>三昧，如其正受，於舍衛國沒，現梵天上，在<a class="t" id="t0325a03"></a>於南方，北面向佛，結跏趺坐，端身繫念，在<a class="t" id="t0325a04"></a>佛座下，梵天座上。</p><p>時，尊者舍利弗作是念：「世<a class="t" id="t0325a05"></a>尊今者為在何所？」即以天眼淨過於人眼，<a class="t" id="t0325a06"></a>見世尊在梵天上。見已，即入三昧，如其正<a class="t" id="t0325a07"></a>受，於舍衛國沒，住梵天上，在於西方，東面<a class="t" id="t0325a08"></a>向佛，結跏趺坐，端身繫念，在佛座下，梵天座<a class="t" id="t0325a09"></a>上。<a class="t" id="t0325a10"></a></p><p>爾時，尊者大目揵連即作是念：「今日世尊為<a class="t" id="t0325a11"></a>在何所？」以天眼淨過於人眼，遙見世尊在<a class="t" id="t0325a12"></a>梵天上。見已，即入三昧，如其正受，於舍衛<a class="t" id="t0325a13"></a>國沒，住梵天上，在於北方，南面向佛，結跏<a class="t" id="t0325a14"></a>趺坐，端身繫念，在佛座下，梵天座上。</p><p>爾時，世<a class="t" id="t0325a15"></a>尊告梵天曰：「汝今復起是見：『從本已來，未<a class="t" id="t0325a16"></a>曾見有過我上者』不？」</p><p>梵天白佛：「我今不<a class="t" id="t0325a17"></a>敢復言：『我未曾見有過我上者。』唯見梵<a class="t" id="t0325a18"></a>天光明被障。」爾時，世尊為彼梵天種種說<a class="t" id="t0325a19"></a>法，示、教、照、喜已，即入三昧，如其正受，於梵<a class="t" id="t0325a20"></a>天上沒，還舍衛國。</p><p>尊者阿若俱<span class="gaiji">隣<!--gaiji,鄰,1[阿-可+(嶙-山)],2&#x96A3;,3--></span>、摩訶迦<a class="t" id="t0325a21"></a>葉、舍利弗為彼梵天種種說法，示、教、照、喜<a class="t" id="t0325a22"></a>已，即入三昧，如其正受，於梵天沒，還舍衛<a class="t" id="t0325a23"></a>國，唯尊者大目揵連仍於彼住。</p><p>時，彼梵天問<a class="t" id="t0325a24"></a>尊者大目揵連：「世尊諸餘弟子悉有如是大<a class="t" id="t0325a25"></a>德大力不？」</p><p>時，尊者大目揵連即說偈言：<a class="t" id="t0325a26"></a></p><blockquote class="gatha"><p>「大德具三明，　　通達觀他心，<a class="t" id="t0325a27"></a><br>漏盡諸羅漢，　　其數無有量。」<a class="t" id="t0325a28"></a></p></blockquote><p>時，尊者大目揵連為彼梵天種種說法，示、教、<a class="t" id="t0325a29"></a>照、喜已，即入三昧，如其正受，於梵天沒，<a class="t" id="t0325b01"></a>還舍衛國。<a class="t" id="t0325b02"></a></p></article></section></div></body></html>
