<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1051"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一○五一）</h1></div><p>如是我聞：</p><p>一時，佛住王舍城迦蘭陀<a class="t" id="t0274c07"></a>竹園。</p><p>時，有生聞婆羅門來詣佛所，稽首佛<a class="t" id="t0274c08"></a>足，退坐一面，白佛言：「瞿曇！所說此、彼岸。云<a class="t" id="t0274c09"></a>何此岸？云何彼岸？」</p><p>佛告婆羅門：「殺生者，謂<a class="t" id="t0274c10"></a>此岸；不殺生者，謂彼岸。邪見者，謂此岸；正<a class="t" id="t0274c11"></a>見者，謂彼岸。」爾時，世尊即說偈言：<a class="t" id="t0274c12"></a></p><blockquote class="gatha"><p>「少有修善人，　　能度於彼岸，<a class="t" id="t0274c13"></a><br>一切眾生類，　　<span class="gaiji">駈<!--gaiji,驅,1[馬*丘],2&#x99C8;,3-->馳走此岸。<a class="t" id="t0274c14"></a><br>於此正法律，　　觀察法法相，<a class="t" id="t0274c15"></a><br>此等度彼岸，　　摧伏死魔軍。」</span><a class="t" id="t0274c16"></a></p></blockquote><p>爾時，生聞婆羅門聞佛所說，歡喜隨喜，從<a class="t" id="t0274c17"></a>坐起去。</p><p>如是，異比丘所問、尊者阿難所問、<a class="t" id="t0274c18"></a>佛問諸比丘三經，亦如上說。<a class="t" id="t0274c19"></a></p></article></section></div></body></html>