<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="857"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（八五七）</h1></div><p>如是我聞：</p><p>一時，佛住舍衛國祇樹給孤<a class="t" id="t0218a20"></a>獨園。前三月夏安居竟，有眾多比丘集於食<a class="t" id="t0218a21"></a>堂，為佛縫衣。如來不久作衣竟，當著衣<a class="t" id="t0218a22"></a>持<span class="gaiji">鉢<!--gaiji,缽,1[金*本],2&#x9262;,3--></span>出精舍，人間遊行。</p><p>時，釋氏難提聞眾<a class="t" id="t0218a23"></a>多比丘集於食堂，為佛縫衣，如來不久作<a class="t" id="t0218a24"></a>衣竟，著衣持<span class="gaiji">鉢<!--gaiji,缽,1[金*本],2&#x9262;,3--></span>，人間遊行。釋氏難提聞已，<a class="t" id="t0218a25"></a>來詣佛所，稽首禮足，退坐一面，白佛言：「世<a class="t" id="t0218a26"></a>尊！我今四體支解，四方易韻，先所聞法，今悉<a class="t" id="t0218a27"></a>迷忘，聞眾多比丘集於食堂，為世尊縫衣<a class="t" id="t0218a28"></a>言：『如來不久作衣竟，著衣持<span class="gaiji">鉢<!--gaiji,缽,1[金*本],2&#x9262;,3--></span>，人間遊行。』<a class="t" id="t0218a29"></a>是故我今心生大苦，何時當復得見世尊<a class="t" id="t0218b01"></a>及諸知識比丘？」</p><p>佛告釋氏難提：「汝見佛、若<a class="t" id="t0218b02"></a>不見佛，若見知識比丘、若不見，汝當隨時<a class="t" id="t0218b03"></a>修習五種歡喜之處。何等為五？汝當隨時<a class="t" id="t0218b04"></a>念如來事：如來、應、等正覺、明行足、善逝、世<a class="t" id="t0218b05"></a>間解、無上士、調御丈夫、天人師、佛世尊，法<a class="t" id="t0218b06"></a>事、僧事、自持戒事、自行世事。隨時憶念：『我<a class="t" id="t0218b07"></a>得<span class="corr" title="[已&gt;己]">己</span>利，我於慳垢眾生所，當多修習離慳<a class="t" id="t0218b08"></a>垢住，修解脫施、捨施、常熾然施、樂於捨，平<a class="t" id="t0218b09"></a>等惠施，常懷施心。』如是，釋氏難提！此五支<a class="t" id="t0218b10"></a>定若住、若行、若坐、若臥，乃至妻子俱，常當繫<a class="t" id="t0218b11"></a>心此三昧念。」</p><p>佛說此經已，釋氏難提聞佛<a class="t" id="t0218b12"></a>所說，歡喜隨喜，作禮而去。<a class="t" id="t0218b13"></a></p></article></section></div></body></html>