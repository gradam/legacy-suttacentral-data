<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="642"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（六四二）</h1></div><p class="suttainfo"><span class="t-juanname">雜阿含經卷第二十六</span><a class="t" id="t0182a12"></a><a class="t" id="t0182a13"></a><br><span class="t-byline">宋天竺三藏求那跋陀羅譯</span><a class="t" id="t0182a14"></a><a class="t" id="t0182a14_2"></a></p><p>如是我聞：</p><p>一時，佛住舍衛國祇樹給<a class="t" id="t0182a15"></a>孤獨園。</p><p>爾時，世尊告諸比丘：「有三根——未<a class="t" id="t0182a16"></a>知當知根、知根、無知根。」爾時，世尊即說<a class="t" id="t0182a17"></a>偈言：<a class="t" id="t0182a18"></a></p><blockquote class="gatha"><p>「覺知學地時，　　隨順直道進，<a class="t" id="t0182a19"></a><br>精進勤方便，　　善自護其心，<a class="t" id="t0182a20"></a><br>如自知生盡，　　無礙道已知，<a class="t" id="t0182a21"></a><br>以知解脫已，　　最後得無知，<a class="t" id="t0182a22"></a><br>不動意解脫，　　一切有能盡，<a class="t" id="t0182a23"></a><br>諸根悉具足，　　樂於根寂靜，<a class="t" id="t0182a24"></a><br>持於最後身，　　降伏眾魔怨。」<a class="t" id="t0182a25"></a></p></blockquote><p>佛說此經已，諸比丘聞佛所說，歡喜奉行。<a class="t" id="t0182a26"></a></p></article></section></div></body></html>