<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1014"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一○一四）</h1></div><p>如是我聞：</p><p>一時，佛住舍衛國祇樹給<a class="t" id="t0265a17"></a>孤獨園。</p><p>時，有一天子，容色絕妙，於後夜<a class="t" id="t0265a18"></a>時來詣佛所，稽首佛足，退坐一面。身諸<a class="t" id="t0265a19"></a>光明遍照祇樹給孤獨園。</p><p>時，彼天子說偈問<a class="t" id="t0265a20"></a>佛：<a class="t" id="t0265a21"></a></p><blockquote class="gatha"><p>「云何為比丘，　　同<span class="corr" title="[已&gt;己]">己之第二？<a class="t" id="t0265a22"></a><br>云何為比丘，　　隨順教授者？<a class="t" id="t0265a23"></a><br>比丘於何處，　　遊心自娛樂，<a class="t" id="t0265a24"></a><br>娛樂彼處已，　　能斷諸結縛？」</span><a class="t" id="t0265a25"></a></p></blockquote><p>爾時，世尊說偈答言：<a class="t" id="t0265a26"></a></p><blockquote class="gatha"><p>「信為同己二，　　智慧教授者，<a class="t" id="t0265a27"></a><br>涅槃喜樂處，　　比丘斷結縛。」<a class="t" id="t0265a28"></a></p></blockquote><p>時，彼天子復說偈言：<a class="t" id="t0265a29"></a></p><blockquote class="gatha"><p>「久見婆羅門，　　逮得般涅槃，<a class="t" id="t0265b01"></a><br>一切怖已過，　　永超世恩愛。」<a class="t" id="t0265b02"></a></p></blockquote><p>時，彼天子聞佛所說，歡喜隨喜，稽首佛足，即<a class="t" id="t0265b03"></a>沒不現。<a class="t" id="t0265b04"></a></p></article></section></div></body></html>
