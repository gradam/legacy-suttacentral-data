<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="867"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（八六七）</h1></div><p>如是我聞：</p><p>一時，佛住舍衛國祇樹給孤<a class="t" id="t0219c25"></a>獨園。</p><p>爾時，世尊告諸比丘：「若比丘如是行、<a class="t" id="t0219c26"></a>如是形、如是相，息有覺有觀，內淨一心，無<a class="t" id="t0219c27"></a>覺無觀，定生喜樂，第二禪具足住。若不如<a class="t" id="t0219c28"></a>是行、如是形、如是相憶念，而於色、受、想、行、<a class="t" id="t0219c29"></a>識法思惟如病、如癰、如刺、如殺、無常、苦、<a class="t" id="t0219c30"></a>空、非我；於此等法心生厭離、怖畏、防護，厭<a class="t" id="t0220a01"></a>離、防護已，於甘露法界以自饒益。此則寂<a class="t" id="t0220a02"></a>靜，此則勝妙，所謂捨離，一切有餘愛盡、無<a class="t" id="t0220a03"></a>欲、滅盡、涅槃。」</p><p>佛說此經已，諸比丘聞佛所<a class="t" id="t0220a04"></a>說，歡喜奉行。<a class="t" id="t0220a05"></a></p></article></section></div></body></html>