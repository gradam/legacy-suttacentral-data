<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1297"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一二九七）</h1></div><p>如是我聞：</p><p>一時，佛住舍衛國祇樹給<a class="t" id="t0357a10"></a>孤獨園。</p><p>時，有天子容色絕妙，於後夜時來<a class="t" id="t0357a11"></a>詣佛所，稽首佛足，退坐一面。其身光明遍<a class="t" id="t0357a12"></a>照祇樹給孤獨園。</p><p>時，彼天子說偈問佛：<a class="t" id="t0357a13"></a></p><blockquote class="gatha"><p>「云何數所數？　　云何數不隱？<a class="t" id="t0357a14"></a><br>云何數中數？　　云何說言說？」<a class="t" id="t0357a15"></a></p></blockquote><p>爾時，世尊說偈答言：<a class="t" id="t0357a16"></a></p><blockquote class="gatha"><p>「佛法難測量，　　二流不顯現，<a class="t" id="t0357a17"></a><br>若彼名及色，　　滅盡悉無餘，<a class="t" id="t0357a18"></a><br>是名數所數，　　彼數不隱藏，<a class="t" id="t0357a19"></a><br>是彼數中數，　　是則說名數。」<a class="t" id="t0357a20"></a></p></blockquote><p>時，彼天子復說偈言：<a class="t" id="t0357a21"></a></p><blockquote class="gatha"><p>「久見婆羅門，　　逮得般涅槃，<a class="t" id="t0357a22"></a><br>一切怖已過，　　永超世恩愛。」<a class="t" id="t0357a23"></a></p></blockquote><p>於時，天子聞佛所說，歡喜隨喜，稽首佛足，<a class="t" id="t0357a24"></a>即沒不現。<a class="t" id="t0357a25"></a></p></article></section></div></body></html>