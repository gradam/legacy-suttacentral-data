<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="366"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（三六六）</h1></div><p>如是我聞：</p><p>一時，佛住舍衛國祇樹給孤<a class="t" id="t0101a17"></a>獨園。</p><p>爾時，世尊告諸比丘：「毘婆尸佛未成<a class="t" id="t0101a18"></a>正覺時，獨一靜處，專精禪思，作如是念：『一<a class="t" id="t0101a19"></a>切世間皆入生死，自生自熟，自滅自沒，而<a class="t" id="t0101a20"></a>彼眾生於老死之上出世間道不如實知。』<a class="t" id="t0101a21"></a>即自觀察：『何緣有此老死？』如是正思惟觀<a class="t" id="t0101a22"></a>察，得如實無間等起知，有生故有此老死，<a class="t" id="t0101a23"></a>緣生故有老死。復正思惟：『何緣故有此生？』<a class="t" id="t0101a24"></a>尋復正思惟：『無間等起知，緣有故有生。』尋<a class="t" id="t0101a25"></a>復正思惟：『何緣故有有？』尋復正思惟：『如實無<a class="t" id="t0101a26"></a>間等起知，有取故有有。』尋復正思惟：『何<a class="t" id="t0101a27"></a>緣故有取？』尋復正思惟：『如實無間等起觀察，<a class="t" id="t0101a28"></a>取法味著顧念，緣觸愛所增長，當知緣愛<a class="t" id="t0101a29"></a>取，緣取有，緣有生，緣生老、病、死、憂、悲、惱、苦。』<a class="t" id="t0101b01"></a>如是純大苦聚集。譬如緣油炷而然燈，彼<a class="t" id="t0101b02"></a>時時增油治炷，彼燈常明，熾然不息……」如前<a class="t" id="t0101b03"></a>來歎譬、城譬廣說。</p><p>佛說是經已，諸比丘聞<a class="t" id="t0101b04"></a>佛所說，歡喜奉行。<a class="t" id="t0101b05"></a></p><p>如毘婆尸佛，如是尸棄佛、毘濕波浮佛、迦<a class="t" id="t0101b06"></a>羅迦孫提佛、迦那迦牟尼佛、迦葉佛，皆如是<a class="t" id="t0101b07"></a>說。<a class="t" id="t0101b08"></a></p></article></section></div></body></html>
