<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa267">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 267</span><span class="mirror-right">（二六七）</span></h1>
</div>
<p><a class="t-linehead" id="t-linehead0069c02"></a>如是我聞：</p>
<p>一時，佛住舍衛國祇樹給<a class="t" id="t0069c03"></a>孤獨園。</p>
<p><a class="t-linehead" id="t-linehead0069c03"></a>爾時，世尊告諸比丘：「眾生於無始生<a class="t" id="t0069c04"></a>死，無明所蓋，愛結所繫，長夜輪迴生死，不<a class="t" id="t0069c05"></a>知苦際。諸比丘！譬如狗繩繫著柱，結繫不<a class="t" id="t0069c06"></a>斷故，順柱而轉，若住、若臥，不離於柱。<a class="t" id="t0069c07"></a>如是凡愚眾生，於色不離貪欲、不離愛、<a class="t" id="t0069c08"></a>不離念、不離渴、輪迴於色，隨色轉，若住、<a class="t" id="t0069c09"></a>若臥，不離於色。如是受、想、行、識，隨受、想、<a class="t" id="t0069c10"></a>行、識轉，若住、若臥不離於識。</p>
<p><a class="t-linehead" id="t-linehead0069c10"></a>「諸比丘！當<a class="t" id="t0069c11"></a>善思惟觀察於心。所以者何？長夜心為貪<a class="t" id="t0069c12"></a>欲使染，瞋恚、愚癡使染故。比丘！心惱故眾<a class="t" id="t0069c13"></a>生惱，心淨故眾生淨。比丘！我不見一色種<a class="t" id="t0069c14"></a>種如斑色鳥，心復過是。所以者何？彼畜生<a class="t" id="t0069c15"></a>心種種故，色種種。</p>
<p><a class="t-linehead" id="t-linehead0069c15"></a>「是故，比丘！當善思惟觀<a class="t" id="t0069c16"></a>察於心。諸比丘！長夜心貪欲所染，瞋恚、<a class="t" id="t0069c17"></a>愚癡所染，心惱故眾生惱，心淨故眾生淨。比<a class="t" id="t0069c18"></a>丘當知，汝見嗟蘭那鳥種種雜色不？」</p>
<p><a class="t-linehead" id="t-linehead0069c18"></a>答言：<a class="t" id="t0069c19"></a>「曾見。世尊！」</p>
<p><a class="t-linehead" id="t-linehead0069c19"></a>佛告比丘：「如嗟蘭那鳥種種雜<a class="t" id="t0069c20"></a>色，我說彼心種種雜亦復如是。所以者何？<a class="t" id="t0069c21"></a>彼嗟蘭那鳥心種種故其色種種。是故，當善<a class="t" id="t0069c22"></a>觀察思惟於心，長夜種種貪欲、瞋恚、愚癡<span class="corr" title="[種&gt;所]">所</span><a class="t" id="t0069c23"></a><span class="corr" title="[種&gt;染]">染</span>，心惱故眾生惱，心淨故眾生淨。</p>
<p><a class="t-linehead" id="t-linehead0069c23"></a>譬如畫師、<a class="t" id="t0069c24"></a>畫師弟子，善治素地，具眾彩色，隨意圖畫<a class="t" id="t0069c25"></a>種種像類。</p>
<p><a class="t-linehead" id="t-linehead0069c25"></a>「如是，比丘！凡愚眾生不如實知<a class="t" id="t0069c26"></a>色、色集、色滅、色味、色患、色離，於色不如實知<a class="t" id="t0069c27"></a>故，樂著於色；樂著色故，復生未來諸色。<a class="t" id="t0069c28"></a>如是凡愚不如實知受、想、行、識、識集、識滅、<a class="t" id="t0069c29"></a>識味、識患、識離。不如實知故，樂著於識；樂<a class="t" id="t0070a01"></a>著識故，復生未來諸識。當生未來色、受、想、<a class="t" id="t0070a02"></a>行、識故，於色不解脫，受、想、行、識不解脫，我<a class="t" id="t0070a03"></a>說彼不解脫生、老、病、死、憂、悲、惱、苦。</p>
<p><a class="t-linehead" id="t-linehead0070a03"></a>「有多聞聖<a class="t" id="t0070a04"></a>弟子如實知色、色集、色滅、色味、色患、色離。如<a class="t" id="t0070a05"></a>實知故，不樂著於色；以不樂著故，不生未<a class="t" id="t0070a06"></a>來色。如實知受、想、行、識、識集、識滅、識味、識患、<a class="t" id="t0070a07"></a>識離。如實知故，不染著於識；不樂著故，不<a class="t" id="t0070a08"></a>生未來諸識。不樂著於色、受、想、行、識故，於<a class="t" id="t0070a09"></a>色得解脫，受、想、行、識得解脫，我說彼等解<a class="t" id="t0070a10"></a>脫生、老、病、死、憂、悲、惱、苦。」</p>
<p><a class="t-linehead" id="t-linehead0070a10"></a>佛說此經已，時諸比<a class="t" id="t0070a11"></a>丘聞佛所說，歡喜奉行。</p>
<a class="t" id="t0070a12"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>