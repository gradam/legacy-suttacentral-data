<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="88"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（八八）</h1></div><p class="suttainfo"><span class="t-juanname">雜阿含經卷第四</span><a class="t" id="t0022b18"></a><a class="t" id="t0022b19"></a><br><span class="t-byline">宋天竺三藏求那跋陀羅譯</span><a class="t" id="t0022b20"></a><a class="t" id="t0022b20_2"></a></p><p>如是我聞：</p><p>一時，佛住舍衛國祇樹給孤<a class="t" id="t0022b21"></a>獨園。</p><p>時，有年少婆羅門名<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3--></span>多羅，來詣<a class="t" id="t0022b22"></a>佛所，與世尊面相問訊慰勞已，退坐一面，<a class="t" id="t0022b23"></a>白佛言：「世尊！我常如法行乞，持用供養父<a class="t" id="t0022b24"></a>母，令得樂離苦。世尊！我作如是，為多<a class="t" id="t0022b25"></a>福不？」</p><p>佛告<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3--></span>多羅：「實有多福。所以者何？若<a class="t" id="t0022b26"></a>有如法乞求，供養父母，令其安樂，除苦<a class="t" id="t0022b27"></a>惱者，實有大福。」爾時，世尊即說偈言：<a class="t" id="t0022b28"></a></p><blockquote class="gatha"><p>「如汝於父母，　　恭敬修供養，<a class="t" id="t0022b29"></a><br>現世名稱流，　　命終生天上。」<a class="t" id="t0022c01"></a></p></blockquote><p>佛說此經已，年少<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3--></span>多羅歡喜隨喜，作禮<a class="t" id="t0022c02"></a>而去。<a class="t" id="t0022c03"></a></p></article></section></div></body></html>
