<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="29"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（二九）</h1></div><p>如是我聞：</p><p>一時，佛住舍衛國祇樹給孤<a class="t" id="t0006a13"></a>獨園。</p><p>爾時，有異比丘名三蜜離提，來詣<a class="t" id="t0006a14"></a>佛所，頭面禮足，<span class="gaiji">却<!--gaiji,卻,1[去*ㄗ],2&#x5374;,3--></span>住一面，白佛言：「如世尊<a class="t" id="t0006a15"></a>說說法師。云何名為說法師？」</p><p>佛告比丘：「汝<a class="t" id="t0006a16"></a>今欲知說法師義耶？」</p><p>比丘白佛：「唯然，世尊！」<a class="t" id="t0006a17"></a></p><p>佛告比丘：「諦聽，善思，當為汝說。若比丘於<a class="t" id="t0006a18"></a>色說厭、離欲、滅盡，是名說法師。如是於受、<a class="t" id="t0006a19"></a>想、行、識，於識說厭、離欲、滅盡，是名說法<a class="t" id="t0006a20"></a>師。」</p><p>時，彼比丘聞佛所說，踊躍歡喜，作禮而<a class="t" id="t0006a21"></a>去。<a class="t" id="t0006a22"></a></p><blockquote class="gatha"><p>多聞．善說法　　向法及涅槃<a class="t" id="t0006a23"></a><br>三蜜離提問　　云何說法師<a class="t" id="t0006a24"></a></p></blockquote></article></section></div></body></html>