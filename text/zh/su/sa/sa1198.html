<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1198"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一一九八）</h1></div><p class="suttainfo"><span class="t-juanname">雜阿含經卷第四十五</span><a class="t" id="t0325c14"></a><a class="t" id="t0325c15"></a><br><span class="t-byline">宋天竺三藏求那跋陀羅譯</span><a class="t" id="t0325c16"></a><a class="t" id="t0325c16_2"></a></p><p>如是我聞：</p><p>一時，佛住舍衛國祇樹給<a class="t" id="t0325c17"></a>孤獨園。</p><p>時，有阿<span class="gaiji">臈<!--gaiji,,1[月*葛],2&#x81C8;,3--></span>毘比丘尼，住舍衛國王<a class="t" id="t0325c18"></a>園精舍比丘尼眾中。時，阿<span class="gaiji">臈<!--gaiji,,1[月*葛],2&#x81C8;,3--></span>毘比丘尼晨朝<a class="t" id="t0325c19"></a>著衣持<span class="gaiji">鉢<!--gaiji,缽,1[金*本],2&#x9262;,3--></span>，入舍衛城乞食。食已，還精舍，<a class="t" id="t0325c20"></a>舉衣<span class="gaiji">鉢<!--gaiji,缽,1[金*本],2&#x9262;,3--></span>，洗足，持尼師壇，著右肩上，入安<a class="t" id="t0325c21"></a>陀林坐禪。</p><p>時，魔波旬作是念：「今沙門瞿曇<a class="t" id="t0325c22"></a>住舍衛國祇樹給孤獨園，有弟子阿<span class="gaiji">臈<!--gaiji,,1[月*葛],2&#x81C8;,3--></span>毘比<a class="t" id="t0325c23"></a>丘尼，住舍衛國王園精舍比丘尼眾中，晨朝<a class="t" id="t0325c24"></a>著衣持<span class="gaiji">鉢<!--gaiji,缽,1[金*本],2&#x9262;,3--></span>，入舍衛城乞食。食已，還精舍，<a class="t" id="t0325c25"></a>舉衣<span class="gaiji">鉢<!--gaiji,缽,1[金*本],2&#x9262;,3--></span>，洗足已，持尼師壇，著右肩上，入<a class="t" id="t0325c26"></a>安陀林坐禪。我今當往，為作留難。」即化作<a class="t" id="t0325c27"></a>年少，容貌端正，往詣彼比丘尼所，語比丘<a class="t" id="t0325c28"></a>尼言：「阿姨！欲何處去？」</p><p>比丘尼答言：「賢者！到<a class="t" id="t0325c29"></a>遠離處去。」</p><p>時，魔波旬即說偈言：<a class="t" id="t0326a01"></a></p><blockquote class="gatha"><p>「世間無有出，　　用求遠離為，<a class="t" id="t0326a02"></a><br>還服食五欲，　　勿令後變悔。」<a class="t" id="t0326a03"></a></p></blockquote><p>時，阿<span class="gaiji">臈<!--gaiji,,1[月*葛],2&#x81C8;,3--></span>毘比丘尼作是念：「是誰？欲恐怖我。<a class="t" id="t0326a04"></a>為是人耶？為非人耶？姦狡人耶？」</p><p>心即念言：<a class="t" id="t0326a05"></a>「此必惡魔欲亂我耳。」覺知已，而說偈言：<a class="t" id="t0326a06"></a></p><blockquote class="gatha"><p>「世間有出要，　　我自知所得，<a class="t" id="t0326a07"></a><br>鄙下之惡魔，　　汝不知其道。<a class="t" id="t0326a08"></a><br>譬如利刀害，　　五欲亦如是，<a class="t" id="t0326a09"></a><br>譬如斬肉形，　　苦受陰亦然。<a class="t" id="t0326a10"></a><br>如汝向所說，　　服樂五欲者，<a class="t" id="t0326a11"></a><br>是則不可樂，　　大恐怖之處。<a class="t" id="t0326a12"></a><br>離一切喜樂，　　捨諸大闇冥，<a class="t" id="t0326a13"></a><br>以滅盡作證，　　安住離諸漏。<a class="t" id="t0326a14"></a><br>覺知汝惡魔，　　尋即自滅去。」<a class="t" id="t0326a15"></a></p></blockquote><p>時，魔波旬作是念：「彼阿<span class="gaiji">臈<!--gaiji,,1[月*葛],2&#x81C8;,3--></span>毘比丘尼已知我<a class="t" id="t0326a16"></a>心。」愁憂不樂，即沒不現。<a class="t" id="t0326a17"></a></p></article></section></div></body></html>
