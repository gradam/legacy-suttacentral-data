<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa1250">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 1250</span><span class="mirror-right">（一二五〇）</span></h1>
</div>
<p><a class="t-linehead" id="t-linehead0343b07"></a>如是我聞：</p>
<p>一時，佛在拘薩羅人間<a class="t" id="t0343b08"></a>遊行，至一奢能伽羅聚落，住一奢能伽羅<a class="t" id="t0343b09"></a>林中。</p>
<p><a class="t-linehead" id="t-linehead0343b09"></a>時，有尊者那提迦，舊住一奢能伽羅聚<a class="t" id="t0343b10"></a>落。一奢能伽羅聚落沙門、婆羅門聞沙門瞿<a class="t" id="t0343b11"></a>曇拘薩羅國人間遊行，至一奢能伽羅聚落，<a class="t" id="t0343b12"></a>住一奢能伽羅林中。聞已，各辦一釜食，著<a class="t" id="t0343b13"></a>門邊，作是念：「我先供養世尊！我先供養善<a class="t" id="t0343b14"></a>逝！」各各高聲大聲，作如是唱。</p>
<p><a class="t-linehead" id="t-linehead0343b14"></a>爾時，世尊聞<a class="t" id="t0343b15"></a>園林內有多人眾高聲大聲，語尊者那提<a class="t" id="t0343b16"></a>伽：「何因、何緣園林內有眾多人高聲大聲唱<a class="t" id="t0343b17"></a>說之聲？」</p>
<p><a class="t-linehead" id="t-linehead0343b17"></a>尊者那提伽白佛言：「世尊！此一奢<a class="t" id="t0343b18"></a>能伽羅聚落諸剎利、婆羅門長者聞世尊住<a class="t" id="t0343b19"></a>此林中，各作一釜食置園林內，各自唱言：<a class="t" id="t0343b20"></a>『我先供養世尊！我先供養善逝！』以是故，於<a class="t" id="t0343b21"></a>此林中多人高聲大聲唱說之聲。唯願世尊<a class="t" id="t0343b22"></a>當受彼食。」</p>
<p><a class="t-linehead" id="t-linehead0343b22"></a>佛告那提伽：「莫以利我，我<a class="t" id="t0343b23"></a>不求利；莫以稱我，我不求稱。那提伽！<a class="t" id="t0343b24"></a>若於如來如是便得出要、遠離、寂滅、等正<a class="t" id="t0343b25"></a>覺樂者，則於彼彼所起利樂，若味若求？那<a class="t" id="t0343b26"></a>提伽！唯我於此像類得出要、遠離、寂滅、等正<a class="t" id="t0343b27"></a>覺樂，不求而得，不苦而得，於何彼彼所起<a class="t" id="t0343b28"></a>利樂，若味若求？那提伽！汝等於如是像<a class="t" id="t0343b29"></a>類色不得出要、遠離、寂滅、等正覺樂故，不<a class="t" id="t0343c01"></a>得不求之樂、不苦之樂。那提迦！天亦不得<a class="t" id="t0343c02"></a>如是像類出要、遠離、寂滅、等正覺樂、不求之<a class="t" id="t0343c03"></a>樂、不苦之樂。唯有我得如是像類出要、遠<a class="t" id="t0343c04"></a>離、寂滅、等正覺樂、不求之樂、不苦之樂。於何<a class="t" id="t0343c05"></a>彼彼所起利樂，若味若求？」</p>
<p><a class="t-linehead" id="t-linehead0343c05"></a>那提伽白佛言：<a class="t" id="t0343c06"></a>「世尊！我今欲說譬。」</p>
<p><a class="t-linehead" id="t-linehead0343c06"></a>佛告那提伽：「宜知是<a class="t" id="t0343c07"></a>時。」</p>
<p><a class="t-linehead" id="t-linehead0343c07"></a>那提迦白佛言：「世尊！譬如天雨，水<a class="t" id="t0343c08"></a>流順下，隨其彼彼世尊住處，於彼彼處剎<a class="t" id="t0343c09"></a>利、婆羅門長者信敬奉事，以世尊戒德清淨，<a class="t" id="t0343c10"></a>正見真直。是故，我今作如是說，唯願世尊<a class="t" id="t0343c11"></a>哀受彼請。」</p>
<p><a class="t-linehead" id="t-linehead0343c11"></a>佛告那提伽：「莫以利我，我<a class="t" id="t0343c12"></a>不求利。乃至云何於彼彼所起利樂，有味<a class="t" id="t0343c13"></a>有求？那提迦！我見比丘食好食已，仰腹<a class="t" id="t0343c14"></a>而臥，急喘長息。我見已，作是思惟：『如此長<a class="t" id="t0343c15"></a>老不得出要、遠離、寂滅、等正覺樂、不求之<a class="t" id="t0343c16"></a>樂、不苦之樂。』復次，那提迦！我見此有二比<a class="t" id="t0343c17"></a>丘食好食已，<span class="corr" title="[胞&gt;飽]">飽</span>腹喘息，偃闡而行。我作是<a class="t" id="t0343c18"></a>念：『非彼長老能得出要、遠離、寂滅、等正覺<a class="t" id="t0343c19"></a>之樂、不求之樂、不苦之樂。』</p>
<p><a class="t-linehead" id="t-linehead0343c19"></a>「那提迦！我見眾<a class="t" id="t0343c20"></a>多比丘食好食已，從園至園，從房至<a class="t" id="t0343c21"></a>房，從人至人，從群聚至群聚。我見是已，<a class="t" id="t0343c22"></a>而作是念：『非彼長老如是能得出要、遠離、<a class="t" id="t0343c23"></a>寂滅、等正覺樂、不求之樂、不苦之樂；我得如<a class="t" id="t0343c24"></a>是像類出要、遠離、寂滅、等正覺樂、不求之樂、<a class="t" id="t0343c25"></a>不苦之樂。』</p>
<p><a class="t-linehead" id="t-linehead0343c25"></a>「復次，那提迦！我於一時隨道行，<a class="t" id="t0343c26"></a>見有比丘於前遠去，復有比丘於後來亦<a class="t" id="t0343c27"></a>遠。我於爾時，閑靜無為，亦無有便利之勞。<a class="t" id="t0343c28"></a>所以者何？依於食飲，樂著滋味，故有便利，<a class="t" id="t0343c29"></a>此則為依。觀五受陰生滅，而厭離住，此則<a class="t" id="t0344a01"></a>為依。於六觸入處觀察集滅，厭離而住，此<a class="t" id="t0344a02"></a>則為依。於群聚之樂勤習群聚，厭於遠離，<a class="t" id="t0344a03"></a>是則為依。樂修遠離，則勤於遠離，厭離群<a class="t" id="t0344a04"></a>聚，是則為依。是故，那提迦！當如是學：『於五<a class="t" id="t0344a05"></a>受陰觀察生滅，於六觸入處觀察集滅，樂<a class="t" id="t0344a06"></a>於遠離，精勤遠離。』當如是學。」</p>
<p><a class="t-linehead" id="t-linehead0344a06"></a>佛說此經已，<a class="t" id="t0344a07"></a>尊者那提迦聞佛所說，歡喜隨喜，作禮而去。</p>
<a class="t" id="t0344a08"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>