<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1292"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一二九二）</h1></div><p>如是我聞：</p><p>一時，佛住舍衛國祇樹給<a class="t" id="t0356a10"></a>孤獨園。</p><p>時，有天子容色絕妙，於後夜時來<a class="t" id="t0356a11"></a>詣佛所，稽首佛足，退坐一面。其身光明遍<a class="t" id="t0356a12"></a>照祇樹給孤獨園。</p><p>時，彼天子說偈問佛：<a class="t" id="t0356a13"></a></p><blockquote class="gatha"><p>「誰當持資<span class="gaiji">粮<!--gaiji,糧,1[米*良],2&#x7CAE;,3--></span>？　　何物賊不劫？<a class="t" id="t0356a14"></a><br>何人劫而遮？　　何人劫不遮？<a class="t" id="t0356a15"></a><br>何人常來詣，　　智慧者喜樂？」<a class="t" id="t0356a16"></a></p></blockquote><p>爾時，世尊說偈答言：<a class="t" id="t0356a17"></a></p><blockquote class="gatha"><p>「信者持資<span class="gaiji">粮<!--gaiji,糧,1[米*良],2&#x7CAE;,3--></span>，　　福德劫不奪，<a class="t" id="t0356a18"></a><br>賊劫奪則遮，　　沙門奪歡喜，<a class="t" id="t0356a19"></a><br>沙門常來詣，　　智慧者欣樂。」<a class="t" id="t0356a20"></a></p></blockquote><p>時，彼天子復說偈言：<a class="t" id="t0356a21"></a></p><blockquote class="gatha"><p>「久見婆羅門，　　逮得般涅槃，<a class="t" id="t0356a22"></a><br>一切怖已過，　　永超世恩愛。」<a class="t" id="t0356a23"></a></p></blockquote><p>於是，天子聞佛所說，歡喜隨喜，稽首佛足，<a class="t" id="t0356a24"></a>即沒不現。<a class="t" id="t0356a25"></a></p></article></section></div></body></html>