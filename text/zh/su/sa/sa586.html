<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="586"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（五八六）</h1></div><p>如是我聞：</p><p>一時，佛住舍衛國祇樹給<a class="t" id="t0155c27"></a>孤獨園。</p><p>時，有一天子，容色妙絕，於後夜時<a class="t" id="t0155c28"></a>來詣佛所，稽首佛足，身諸光明遍照祇樹<a class="t" id="t0155c29"></a>給孤獨園。</p><p>時，彼天子而說偈言：<a class="t" id="t0156a01"></a></p><blockquote class="gatha"><p>「猶如利劍害，　　亦如頭火燃，<a class="t" id="t0156a02"></a><br>斷除貪欲火，　　正念求遠離。」<a class="t" id="t0156a03"></a></p></blockquote><p>爾時，世尊說偈答言：<a class="t" id="t0156a04"></a></p><blockquote class="gatha"><p>「譬如利劍害，　　亦如頭火燃，<a class="t" id="t0156a05"></a><br>斷除於後身，　　正念求遠離。」<a class="t" id="t0156a06"></a></p></blockquote><p>時，彼天子復說偈言：<a class="t" id="t0156a07"></a></p><blockquote class="gatha"><p>「久見婆羅門，　　逮得般涅槃，<a class="t" id="t0156a08"></a><br>一切怖已過，　　永超世恩愛。」<a class="t" id="t0156a09"></a></p></blockquote><p>時，彼天子聞佛所說，歡喜隨喜，稽首佛足，<a class="t" id="t0156a10"></a>即沒不現。<a class="t" id="t0156a11"></a></p></article></section></div></body></html>