<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="70"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（七○）</h1></div><p>如是我聞：</p><p>一時，佛住舍衛國祇樹給孤<a class="t" id="t0018b17"></a>獨園。</p><p>爾時，世尊告諸比丘：「我今當說有<a class="t" id="t0018b18"></a>身邊、有身集邊、有身滅邊。諦聽，善思念之，<a class="t" id="t0018b19"></a>當為汝說。云何有身邊？謂五受陰。云何<a class="t" id="t0018b20"></a>為五？色受陰，受、想、行、識受陰，是名有身邊。<a class="t" id="t0018b21"></a>云何有身集邊？謂受，當來有愛、貪、喜俱，彼<a class="t" id="t0018b22"></a>彼樂著，是名有身集邊。云何有身滅邊？即<a class="t" id="t0018b23"></a>此受，當來有愛、貪、喜俱，彼彼樂著無餘斷、<a class="t" id="t0018b24"></a>吐、盡、離欲、滅、寂、沒，是名有身滅邊。是故當<a class="t" id="t0018b25"></a>說有身邊、有身集邊、有身滅邊。」</p><p>佛說是經<a class="t" id="t0018b26"></a>已，諸比丘聞佛所說，歡喜奉行。<a class="t" id="t0018b27"></a></p><p>如當說，有及當知，亦如是說。<a class="t" id="t0018b28"></a></p></article></section></div></body></html>