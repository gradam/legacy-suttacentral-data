<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1336"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一三三六）</h1></div><p>如是我聞：</p><p>一時，佛住舍衛國祇樹給<a class="t" id="t0368c06"></a>孤獨園。</p><p>爾時，尊者阿那律陀在拘薩羅人間，<a class="t" id="t0368c07"></a>住一林中。</p><p>時，有天神名闍<span class="gaiji">隣<!--gaiji,鄰,1[阿-可+(嶙-山)],2&#x96A3;,3--></span>尼，是尊者阿<a class="t" id="t0368c08"></a>那律陀本善知識，往詣尊者阿那律陀所。<a class="t" id="t0368c09"></a>到阿那律所，說偈言：<a class="t" id="t0368c10"></a></p><blockquote class="gatha"><p>「汝今可發願，　　願還生本處，<a class="t" id="t0368c11"></a><br>三十三天上，　　五欲樂悉備。<a class="t" id="t0368c12"></a><br>百種諸音樂，　　常以自歡娛，<a class="t" id="t0368c13"></a><br>每至睡眠時，　　音樂以覺悟。<a class="t" id="t0368c14"></a><br>諸天玉女眾，　　晝夜侍左右。」<a class="t" id="t0368c15"></a></p></blockquote><p>尊者阿那律陀說偈答言：<a class="t" id="t0368c16"></a></p><blockquote class="gatha"><p>「諸天玉女眾，　　此皆大苦聚，<a class="t" id="t0368c17"></a><br>以彼顛倒想，　　繫著有身見。<a class="t" id="t0368c18"></a><br>諸求生彼者，　　斯亦是大苦，<a class="t" id="t0368c19"></a><br>闍<span class="gaiji">隣<!--gaiji,鄰,1[阿-可+(嶙-山)],2&#x96A3;,3-->尼當知，　　我不願生彼。<a class="t" id="t0368c20"></a><br>生死已永盡，　　不受後有故。」</span><a class="t" id="t0368c21"></a></p></blockquote><p>尊者阿那律說是語時，闍<span class="gaiji">隣<!--gaiji,鄰,1[阿-可+(嶙-山)],2&#x96A3;,3--></span>尼天子聞尊者<a class="t" id="t0368c22"></a>阿那律所說，歡喜隨喜，即沒不現。<a class="t" id="t0368c23"></a></p></article></section></div></body></html>
