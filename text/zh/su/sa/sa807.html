<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="807"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（八○七）</h1></div><p>如是我聞：</p><p>一時，佛住一奢能伽羅林<a class="t" id="t0207a09"></a>中。</p><p>爾時，世尊告諸比丘：「我欲二月坐禪，諸<a class="t" id="t0207a10"></a>比丘勿復往來，唯除送食比丘及布薩時。」<a class="t" id="t0207a11"></a>爾時，世尊作是語已，即二月坐禪，無一比<a class="t" id="t0207a12"></a>丘敢往來者，唯除送食及布薩時。</p><p>爾時，世尊<a class="t" id="t0207a13"></a>坐禪二月過已，從禪覺，於比丘僧前坐，告<a class="t" id="t0207a14"></a>諸比丘：「若諸外道出家來問汝等：『沙門瞿<a class="t" id="t0207a15"></a>曇於二月中云何坐禪？』汝應答言：『如來二<a class="t" id="t0207a16"></a>月以安那般那念坐禪思惟住。』所以者何？<a class="t" id="t0207a17"></a>我於此二月念安那般那，多住思惟，入息<a class="t" id="t0207a18"></a>時念入息如實知，出息時念出息如實知。<a class="t" id="t0207a19"></a>若長若短，一切身覺入息念如實知，一切身<a class="t" id="t0207a20"></a>覺出息念如實知。身行休息入息念如實知，<a class="t" id="t0207a21"></a>乃至滅出息念如實知。我悉知已，我時作是<a class="t" id="t0207a22"></a>念：『此則<span class="gaiji">麁<!--gaiji,麤,1[色-巴+鹿],2&#x9E81;,3--></span>思惟住，我今於此思惟止息已，<a class="t" id="t0207a23"></a>當更修餘微細修住而住。』</p><p>「爾時，我息止<span class="gaiji">麁<!--gaiji,麤,1[色-巴+鹿],2&#x9E81;,3--></span>思<a class="t" id="t0207a24"></a>惟已，即更入微細思惟，多住而住。時，有三<a class="t" id="t0207a25"></a>天子，極上妙色，過夜來至我所。一天子作<a class="t" id="t0207a26"></a>是言：『沙門瞿曇時到。』復有一天子言：『此非<a class="t" id="t0207a27"></a>時到，是時向至。』第三天子言：『非為時到，亦<a class="t" id="t0207a28"></a>非時向至，此則修住，是阿羅訶寂滅耳！』」</p><p>佛<a class="t" id="t0207a29"></a>告諸比丘：「若有正說，聖住、天住、梵住、學住、<a class="t" id="t0207b01"></a>無學住、如來住，學人所不得當得，不到當<a class="t" id="t0207b02"></a>到，不證當證，無學人現法樂住者，謂安那<a class="t" id="t0207b03"></a>般那念，此則正說。所以者何？安那般那念者，<a class="t" id="t0207b04"></a>是聖住、天住、梵住，乃至無學現法樂住。」</p><p>佛<a class="t" id="t0207b05"></a>說此經已，諸比丘聞佛所說，歡喜奉行。<a class="t" id="t0207b06"></a></p></article></section></div></body></html>
