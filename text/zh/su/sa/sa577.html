<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="577"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（五七七）</h1></div><p>如是我聞：</p><p>一時，佛住舍衛國祇樹給<a class="t" id="t0153c21"></a>孤獨園。</p><p>時，有一天子，容色絕妙，於後夜時<a class="t" id="t0153c22"></a>來詣佛所，稽首佛足，退坐一面。身諸光明<a class="t" id="t0153c23"></a>遍照祇樹給孤獨園。</p><p>時，彼天子即說偈言：<a class="t" id="t0153c24"></a></p><blockquote class="gatha"><p>「斷一切鉤<span class="gaiji">鏁<!--gaiji,鎖,1[金*巢],2&#x93C1;,3--></span>，　　牟尼無有家，<a class="t" id="t0153c25"></a><br>沙門著教化，　　我不說善哉。」<a class="t" id="t0153c26"></a></p></blockquote><p>爾時，世尊說偈答言：<a class="t" id="t0153c27"></a></p><blockquote class="gatha"><p>「一切眾生類，　　悉共相纏縛，<a class="t" id="t0153c28"></a><br>其有智慧者，　　孰能不愍傷？<a class="t" id="t0153c29"></a><br>善逝哀愍故，　　常教授眾生，<a class="t" id="t0154a01"></a><br>哀愍眾生者，　　是法之所應。」<a class="t" id="t0154a02"></a></p></blockquote><p>時，彼天子復說偈言：<a class="t" id="t0154a03"></a></p><blockquote class="gatha"><p>「久見婆羅門，　　逮得般涅槃，<a class="t" id="t0154a04"></a><br>一切怖已過，　　永超世恩愛。」<a class="t" id="t0154a05"></a></p></blockquote><p>時，彼天子聞佛所說，歡喜隨喜，即沒不現。<a class="t" id="t0154a06"></a></p></article></section></div></body></html>