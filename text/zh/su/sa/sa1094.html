<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1094"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一○九四）</h1></div><p>如是我聞：</p><p>一時，佛住<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3--></span>鞞羅處尼連<a class="t" id="t0287c22"></a>禪河側菩提樹下，初成正覺。</p><p>爾時，世尊獨一<a class="t" id="t0287c23"></a>靜處，專心禪思，作如是念：「我今解脫苦行。<a class="t" id="t0287c24"></a>善哉！我今善解脫苦行，先修正願，今已果<a class="t" id="t0287c25"></a>得無上菩提。」</p><p>時，魔波旬作是念：「今沙門瞿曇<a class="t" id="t0287c26"></a>住<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3--></span>鞞羅處尼連禪河側菩提樹下，初成正<a class="t" id="t0287c27"></a>覺。我今當往，為作留難。」即化作年少，住於<a class="t" id="t0287c28"></a>佛前，而說偈言：<a class="t" id="t0287c29"></a></p><blockquote class="gatha"><p>「大修苦行處，　　能令得清淨，<a class="t" id="t0288a01"></a><br>而今反棄捨，　　於此何所求？<a class="t" id="t0288a02"></a><br>欲於此求淨，　　淨亦無由得。」<a class="t" id="t0288a03"></a></p></blockquote><p>爾時，世尊作是念：「此魔波旬欲作嬈亂。」即<a class="t" id="t0288a04"></a>說偈言：<a class="t" id="t0288a05"></a></p><blockquote class="gatha"><p>「知諸修苦行，　　皆與無義俱，<a class="t" id="t0288a06"></a><br>終不獲其利，　　如弓彈有聲。<a class="t" id="t0288a07"></a><br>戒定聞慧道，　　我已悉修習，<a class="t" id="t0288a08"></a><br>得第一清淨，　　其淨無有上。」<a class="t" id="t0288a09"></a></p></blockquote><p>時，魔波旬作是念：「沙門瞿曇已知我心。」內<a class="t" id="t0288a10"></a>懷憂慼，即沒不現。<a class="t" id="t0288a11"></a></p></article></section></div></body></html>
