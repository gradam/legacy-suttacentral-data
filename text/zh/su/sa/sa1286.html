<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1286"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一二八六）</h1></div><p>如是我聞：</p><p>一時，佛住舍衛國祇樹給<a class="t" id="t0354b12"></a>孤獨園。</p><p>時，有天子容色絕妙，於後夜時來<a class="t" id="t0354b13"></a>詣佛所，稽首佛足，退坐一面。其身光明遍<a class="t" id="t0354b14"></a>照祇樹給孤獨園。</p><p>時，彼天子說偈問佛：<a class="t" id="t0354b15"></a></p><blockquote class="gatha"><p>「若人行放逸，　　愚癡離惡慧，<a class="t" id="t0354b16"></a><br>禪思不放逸，　　疾得盡諸漏。」<a class="t" id="t0354b17"></a></p></blockquote><p>爾時，世尊說偈答言：<a class="t" id="t0354b18"></a></p><blockquote class="gatha"><p>「非世間眾事，　　是則之為欲，<a class="t" id="t0354b19"></a><br>心法馳覺想，　　是名士夫欲。<a class="t" id="t0354b20"></a><br>世間種種事，　　常在於世間，<a class="t" id="t0354b21"></a><br>智慧修禪思，　　愛欲永潛伏。<a class="t" id="t0354b22"></a><br>信為士夫伴，　　不信則不度，<a class="t" id="t0354b23"></a><br>信增其名稱，　　命終得生天。<a class="t" id="t0354b24"></a><br>於身虛空想，　　名色不堅固，<a class="t" id="t0354b25"></a><br>不著名色者，　　遠離於積聚。<a class="t" id="t0354b26"></a><br>觀此真實義，　　如解脫哀愍，<a class="t" id="t0354b27"></a><br>由斯智慧故，　　世稱歎供養。<a class="t" id="t0354b28"></a><br>能斷眾雜相，　　超絕生死流，<a class="t" id="t0354b29"></a><br>超度諸流已，　　是名為比丘。」<a class="t" id="t0354c01"></a></p></blockquote><p>時，彼天子復說偈言：<a class="t" id="t0354c02"></a></p><blockquote class="gatha"><p>「久見婆羅門，　　逮得般涅槃，<a class="t" id="t0354c03"></a><br>一切怖已過，　　永超世恩愛。」<a class="t" id="t0354c04"></a></p></blockquote><p>於是，天子聞佛所說，歡喜隨喜，稽首佛足，<a class="t" id="t0354c05"></a>即沒不現。<a class="t" id="t0354c06"></a></p></article></section></div></body></html>