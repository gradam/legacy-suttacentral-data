<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="580"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（五八○）</h1></div><p>如是我聞：</p><p>一時，佛在舍衛國祇樹給<a class="t" id="t0154b06"></a>孤獨園。</p><p>時，有天子容色絕妙，於後夜時來<a class="t" id="t0154b07"></a>詣佛所，稽首佛足，身諸光明<span class="corr" title="[過&gt;遍]">遍</span>照祇樹給<a class="t" id="t0154b08"></a>孤獨園。</p><p>時，彼天子而說偈言：<a class="t" id="t0154b09"></a></p><blockquote class="gatha"><p>「以法善調伏，　　不隨於諸見，<a class="t" id="t0154b10"></a><br>雖復著睡眠，　　則能隨時悟。」<a class="t" id="t0154b11"></a></p></blockquote><p>爾時，世尊說偈答言：<a class="t" id="t0154b12"></a></p><blockquote class="gatha"><p>「若以法調伏，　　不隨餘異見，<a class="t" id="t0154b13"></a><br>無知已究竟，　　能度世恩愛。」<a class="t" id="t0154b14"></a></p></blockquote><p>時，彼天子復說偈言：<a class="t" id="t0154b15"></a></p><blockquote class="gatha"><p>「久見婆羅門，　　逮得般涅槃，<a class="t" id="t0154b16"></a><br>一切怖已過，　　永超世恩愛。」<a class="t" id="t0154b17"></a></p></blockquote><p>時，彼天子聞佛所說，歡喜隨喜，稽首佛足，<a class="t" id="t0154b18"></a>即沒不現。<a class="t" id="t0154b19"></a></p></article></section></div></body></html>