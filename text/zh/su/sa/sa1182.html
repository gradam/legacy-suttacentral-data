<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1182"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一一八二）</h1></div><p>如是我聞：</p><p>一時，佛在拘薩羅人間<a class="t" id="t0319c14"></a>遊行，於一夜時，住止娑羅林中。</p><p>時，有一婆<a class="t" id="t0319c15"></a>羅門，去娑羅林不遠，營作田業。晨朝起作，<a class="t" id="t0319c16"></a>至娑羅林中，遙見世尊坐一樹下，儀容端<a class="t" id="t0319c17"></a>正，諸根清淨，其心寂定，具足成就第一止<a class="t" id="t0319c18"></a>觀，其身金色，光明徹照。見已，往詣其所，白<a class="t" id="t0319c19"></a>言：「瞿曇！我近在此經營事業，故樂此林。瞿<a class="t" id="t0319c20"></a>曇於此有何事業，樂此林中？」復說偈言：<a class="t" id="t0319c21"></a></p><blockquote class="gatha"><p>「比丘於此林，　　為何事業故，<a class="t" id="t0319c22"></a><br>獨一守空閑，　　樂於此林中？」<a class="t" id="t0319c23"></a></p></blockquote><p>爾時，世尊說偈答曰：<a class="t" id="t0319c24"></a></p><blockquote class="gatha"><p>「無事於此林，　　林根久已斷，<a class="t" id="t0319c25"></a><br>於林離林脫，　　禪思不樂斷。」<a class="t" id="t0319c26"></a></p></blockquote><p>時，彼婆羅門聞佛所說，歡喜隨喜，作禮而去。<a class="t" id="t0319c27"></a></p></article></section></div></body></html>
