<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1353"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一三五三）</h1></div><p>如是我聞：</p><p>一時，佛住迦蘭陀竹園。</p><p>時，<a class="t" id="t0372a01"></a>有異比丘住頻陀山。</p><p>爾時，山林大火卒起，<a class="t" id="t0372a02"></a>舉山洞然。時，有俗人而說偈言：<a class="t" id="t0372a03"></a></p><blockquote class="gatha"><p>「今此頻陀山，　　大火洞熾然，<a class="t" id="t0372a04"></a><br>焚燒彼竹林，　　亦燒竹苑實。」<a class="t" id="t0372a05"></a></p></blockquote><p>時，彼比丘作是念：「今彼俗人能說此偈，我<a class="t" id="t0372a06"></a>今何不說偈答之？」即說偈言：<a class="t" id="t0372a07"></a></p><blockquote class="gatha"><p>「一切有熾然，　　無慧能救滅，<a class="t" id="t0372a08"></a><br>焚燒諸受欲，　　亦燒不作苦。」<a class="t" id="t0372a09"></a></p></blockquote><p>時，彼比丘說此偈已，默然而住。<a class="t" id="t0372a10"></a></p></article></section></div></body></html>