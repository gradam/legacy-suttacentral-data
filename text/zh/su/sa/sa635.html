<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="635"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（六三五）</h1></div><p>如是我聞：</p><p>一時，佛住巴連弗邑<span class="gaiji">鷄<!--gaiji,雞,1[奚*鳥],2&#x9DC4;,3--></span>林精<a class="t" id="t0176a11"></a>舍。</p><p>爾時，世尊告諸比丘：「若比丘於四念處<a class="t" id="t0176a12"></a>修習多修習，未淨眾生令得清淨，已淨眾<a class="t" id="t0176a13"></a>生令增光澤。何等為四？謂身身觀念住，受、<a class="t" id="t0176a14"></a>心、法法觀念住。」</p><p>佛說此經已，諸比丘聞佛<a class="t" id="t0176a15"></a>所說，歡喜奉行。<a class="t" id="t0176a16"></a></p><p>如淨眾生，如是未度彼岸者令度、得阿<a class="t" id="t0176a17"></a>羅漢、得辟支佛、得阿耨多羅三藐三菩提，<a class="t" id="t0176a18"></a>亦如上說。<a class="t" id="t0176a19"></a></p></article></section></div></body></html>
