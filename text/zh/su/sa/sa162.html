<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa162"><article><div class="hgroup mirror"><p class="division"><span class="mirror-left">Saṃyuktāgama</span><span class="mirror-right">雜阿含經</span></p><h1 class="mirror-row"><span class="mirror-left">SA 162</span><span class="mirror-right">（一六二）</span></h1></div><p><a class="t-linehead" id="t-linehead0044b29"></a>如是我聞：</p><p>一時，佛住舍衛國祇樹給孤<a class="t" id="t0044c01"></a>獨園。</p><p><a class="t-linehead" id="t-linehead0044c01"></a>爾時，世尊告諸比丘：「何所有故，何所<a class="t" id="t0044c02"></a>起？何所繫著，何所見我？令諸眾生作如是<a class="t" id="t0044c03"></a>見、如是說：『作、教作，斷、教斷，煮、教煮，殺、教殺，<a class="t" id="t0044c04"></a>害眾生、盜他財、行邪婬、知言妄語、飲酒、穿<a class="t" id="t0044c05"></a>牆、斷鏁、偷奪，復道害村、害城、害人民，以極<a class="t" id="t0044c06"></a>利劍輪鈆割，斫截作大肉聚，作如是學：<a class="t" id="t0044c07"></a>「彼非惡因緣，亦非招惡。於恒水南殺害而<a class="t" id="t0044c08"></a>去，恒水北作大會而來，彼非因緣福惡，亦<a class="t" id="t0044c09"></a>非招福惡。惠施、調伏、護持、行利、同利，於此<a class="t" id="t0044c10"></a>所作，亦非作福。」』？」</p><p><a class="t-linehead" id="t-linehead0044c10"></a>諸比丘白佛：「世尊是法根、<a class="t" id="t0044c11"></a>法眼、法依……」如是廣說，次第如上三經。</p><a class="t" id="t0044c12"></a></article><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside></section></div></body></html>
