<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1274"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一二七四）</h1></div><p>如是我聞：</p><p>一時，佛住毘舍離獼猴池<a class="t" id="t0350a27"></a>側重閣講堂。</p><p>時，有拘迦那娑天女、朱盧陀<a class="t" id="t0350a28"></a>天女，容色絕妙，於後夜時來詣佛所，稽首<a class="t" id="t0350a29"></a>佛足，退坐一面。其身光明遍照一切獼猴<a class="t" id="t0350b01"></a>池側。</p><p>時，朱盧陀天女說偈白佛：<a class="t" id="t0350b02"></a></p><blockquote class="gatha"><p>「大師等正覺，　　住毘舍離國，<a class="t" id="t0350b03"></a><br>拘迦那朱盧，　　稽首恭敬禮。<a class="t" id="t0350b04"></a><br>我昔未曾聞，　　牟尼正法律，<a class="t" id="t0350b05"></a><br>今乃得親見，　　現前說正法。<a class="t" id="t0350b06"></a><br>若於聖法律，　　惡慧生厭惡，<a class="t" id="t0350b07"></a><br>必當墮惡道，　　長夜受諸苦。<a class="t" id="t0350b08"></a><br>若於聖法律，　　正念律儀備，<a class="t" id="t0350b09"></a><br>彼則生天上，　　長夜受安樂。」<a class="t" id="t0350b10"></a></p></blockquote><p>拘迦娑天女復說偈言：<a class="t" id="t0350b11"></a></p><blockquote class="gatha"><p>「其心不為惡，　　及身口世間，<a class="t" id="t0350b12"></a><br>五欲悉虛偽，　　正智正繫念。<a class="t" id="t0350b13"></a><br>不習近眾苦，　　非義和合者。」<a class="t" id="t0350b14"></a></p></blockquote><p>佛告天女：「如是，如是，如汝所說：<a class="t" id="t0350b15"></a></p><blockquote class="gatha"><p>「『其心不為惡，　　及身口世間，<a class="t" id="t0350b16"></a><br>　五欲悉虛偽，　　正智正繫念。<a class="t" id="t0350b17"></a><br>　不習近眾苦，　　非義和合者。』」<a class="t" id="t0350b18"></a></p></blockquote><p>時，彼天女聞佛所說，歡喜隨喜，即沒不現。<a class="t" id="t0350b19"></a></p><p>爾時，世尊夜過晨朝入僧中，敷座而坐，告<a class="t" id="t0350b20"></a>諸比丘：「昨後夜時，有二天女，容色絕妙，來<a class="t" id="t0350b21"></a>詣我所，為我作禮，退坐一面。朱盧陀天女<a class="t" id="t0350b22"></a>而說偈言：<a class="t" id="t0350b23"></a></p><blockquote class="gatha"><p>「『大師等正覺，　　住毘舍離國，<a class="t" id="t0350b24"></a><br>　我拘迦那娑，　　及以朱盧陀。<a class="t" id="t0350b25"></a><br>　如是二天女，　　稽首禮佛足，<a class="t" id="t0350b26"></a><br>　我昔未曾聞，　　牟尼正法律。<a class="t" id="t0350b27"></a><br>　今乃見正覺，　　演說微妙法，<a class="t" id="t0350b28"></a><br>　若於正法律，　　厭惡住惡慧。<a class="t" id="t0350b29"></a><br>　必墮於惡道，　　長夜受大苦，<a class="t" id="t0350b30"></a><br>　若於正法律，　　正念律儀備。<a class="t" id="t0350c01"></a><br>　生善趣天上，　　長夜受安樂。』<a class="t" id="t0350c02"></a></p></blockquote><p>「拘迦那天女復說偈言：<a class="t" id="t0350c03"></a></p><blockquote class="gatha"><p>「『其心不為惡，　　及身口世間，<a class="t" id="t0350c04"></a><br>　五欲悉虛偽，　　正智正繫念。<a class="t" id="t0350c05"></a><br>　不習近眾苦，　　非義和合者。』<a class="t" id="t0350c06"></a></p></blockquote><p>「我時答言：『如是，如是，如汝所說：<a class="t" id="t0350c07"></a></p><blockquote class="gatha"><p>「『「其心不為惡，　　及身口世間，<a class="t" id="t0350c08"></a><br>　　五欲悉虛偽，　　正智正繫念。<a class="t" id="t0350c09"></a><br>　　不習近眾苦，　　非義和合者。」』」<a class="t" id="t0350c10"></a></p></blockquote><p>佛說此經已，諸比丘聞佛所說，歡喜奉行。<a class="t" id="t0350c11"></a></p></article></section></div></body></html>