<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="414"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（四一四）</h1></div><p>如是我聞：</p><p>一時，佛住王舍城迦蘭陀竹<a class="t" id="t0110a20"></a>園。時，有眾多比丘集於食堂，作如是論：「汝<a class="t" id="t0110a21"></a>等宿命作何等業？為何工巧？以何自活？」</p><p>爾<a class="t" id="t0110a22"></a>時，世尊於禪定中，以天耳聞諸比丘論說<a class="t" id="t0110a23"></a>之聲，即從座起，往詣食堂，敷坐具於眾<a class="t" id="t0110a24"></a>前坐，問諸比丘：「汝說何等？」</p><p>時，諸比丘以<a class="t" id="t0110a25"></a>上所說具白世尊。</p><p>佛告比丘：「汝等比丘<a class="t" id="t0110a26"></a>莫作是說：『宿命所作。』所以者何？此非義<a class="t" id="t0110a27"></a>饒益，非法饒益，非梵行饒益，非智、非正覺，<a class="t" id="t0110a28"></a>不向涅槃。汝等比丘當共論說：『此苦聖<a class="t" id="t0110a29"></a>諦、苦集聖諦、苦滅聖諦、苦滅道跡聖諦。』所以<a class="t" id="t0110b01"></a>者何？此義饒益、法饒益、梵行饒益、正智、正<a class="t" id="t0110b02"></a>覺、正向涅槃。是故，比丘！依於四聖諦未無<a class="t" id="t0110b03"></a>間等者，當勤方便，起增上欲，學無間等。」</p><p>佛<a class="t" id="t0110b04"></a>說此經已，諸比丘聞佛所說，歡喜奉行。<a class="t" id="t0110b05"></a></p></article></section></div></body></html>