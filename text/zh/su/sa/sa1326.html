<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1326"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一三二六）</h1></div><p>如是我聞：</p><p>一時，佛在摩竭提國人間<a class="t" id="t0364b22"></a>遊行，到阿<span class="gaiji">臈<!--gaiji,,1[月*葛],2&#x81C8;,3--></span>鬼住處夜宿。</p><p>時，阿<span class="gaiji">臈<!--gaiji,,1[月*葛],2&#x81C8;,3--></span>鬼集會<a class="t" id="t0364b23"></a>諸鬼神。時，有竭曇鬼見世尊在阿<span class="gaiji">臈<!--gaiji,,1[月*葛],2&#x81C8;,3--></span>鬼住<a class="t" id="t0364b24"></a>處夜宿。見已，至阿<span class="gaiji">臈<!--gaiji,,1[月*葛],2&#x81C8;,3--></span>鬼所，語阿<span class="gaiji">臈<!--gaiji,,1[月*葛],2&#x81C8;,3--></span>鬼言：「聚<a class="t" id="t0364b25"></a>落主！汝獲大利，如來宿汝住處。」</p><p>阿<span class="gaiji">臈<!--gaiji,,1[月*葛],2&#x81C8;,3--></span>鬼言：<a class="t" id="t0364b26"></a>「生人今日在我舍住耶？今當令知，為是如<a class="t" id="t0364b27"></a>來？為非如來？」</p><p>時，阿<span class="gaiji">臈<!--gaiji,,1[月*葛],2&#x81C8;,3--></span>鬼諸鬼神聚會畢，還<a class="t" id="t0364b28"></a>歸自家，語世尊曰：「出去！沙門！」</p><p>爾時，世尊以<a class="t" id="t0364b29"></a>他家故，即出其舍。</p><p>阿<span class="gaiji">臈<!--gaiji,,1[月*葛],2&#x81C8;,3--></span>鬼復言：「沙門！來入！」<a class="t" id="t0364c01"></a>佛即還入。以滅慢故，如是再三。</p><p>時，阿<span class="gaiji">臈<!--gaiji,,1[月*葛],2&#x81C8;,3--></span>鬼<a class="t" id="t0364c02"></a>第四復語世尊言：「沙門！出去！」</p><p>爾時，世尊語<a class="t" id="t0364c03"></a>阿<span class="gaiji">臈<!--gaiji,,1[月*葛],2&#x81C8;,3--></span>鬼言：「聚落主！已三見請，今不復出。」</p><p>阿<a class="t" id="t0364c04"></a><span class="gaiji">臈<!--gaiji,,1[月*葛],2&#x81C8;,3--></span>鬼言：「今問沙門，沙門答我，能令我喜者<a class="t" id="t0364c05"></a>善；不能令我喜者，我當壞其心，裂其胸，<a class="t" id="t0364c06"></a>亦令熱血從其面出，執持兩手擲著恒水<a class="t" id="t0364c07"></a>彼岸！」</p><p>世尊告言：「聚落主！我不見諸天、魔、梵、<a class="t" id="t0364c08"></a>沙門、婆羅門、天神、世人，有能壞我心，裂我<a class="t" id="t0364c09"></a>胸，令我熱血從面而出，執持兩手擲著恒<a class="t" id="t0364c10"></a>水彼岸者。然，聚落主！汝今但問，當為汝說。<a class="t" id="t0364c11"></a>令汝心喜。」</p><p>時，阿<span class="gaiji">臈<!--gaiji,,1[月*葛],2&#x81C8;,3--></span>鬼說偈問佛：<a class="t" id="t0364c12"></a></p><blockquote class="gatha"><p>「說何等名為，　　勝士夫事物？<a class="t" id="t0364c13"></a><br>行於何等法，　　得安樂果報？<a class="t" id="t0364c14"></a><br>何等為美味？　　云何壽中勝？」<a class="t" id="t0364c15"></a></p></blockquote><p>爾時，世尊說偈答言：<a class="t" id="t0364c16"></a></p><blockquote class="gatha"><p>「淨信為最勝，　　士夫之事物，<a class="t" id="t0364c17"></a><br>行法得樂果，　　解脫味中上，<a class="t" id="t0364c18"></a><br>智慧除老死，　　是為壽中勝。」<a class="t" id="t0364c19"></a></p></blockquote><p>時，阿<span class="gaiji">臈<!--gaiji,,1[月*葛],2&#x81C8;,3--></span>鬼復說偈言：<a class="t" id="t0364c20"></a></p><blockquote class="gatha"><p>「云何得名稱？」　　如上所說偈。<a class="t" id="t0364c21"></a></p></blockquote><p>爾時，世尊說偈答言：<a class="t" id="t0364c22"></a></p><blockquote class="gatha"><p>「持戒名稱流。」　　如上所說偈。<a class="t" id="t0364c23"></a></p></blockquote><p>時，阿<span class="gaiji">臈<!--gaiji,,1[月*葛],2&#x81C8;,3--></span>鬼復說偈言：<a class="t" id="t0364c24"></a></p><blockquote class="gatha"><p>「幾法起世間？　　幾法相順可？<a class="t" id="t0364c25"></a><br>世幾法取受？　　世幾法損減？」<a class="t" id="t0364c26"></a></p></blockquote><p>爾時，世尊以偈答言：<a class="t" id="t0364c27"></a></p><blockquote class="gatha"><p>「世六法等起，　　六法相順可，<a class="t" id="t0364c28"></a><br>世六法取受，　　世六法損減。」<a class="t" id="t0364c29"></a></p></blockquote><p>阿<span class="gaiji">臈<!--gaiji,,1[月*葛],2&#x81C8;,3--></span>鬼復說偈問佛：<a class="t" id="t0365a01"></a></p><blockquote class="gatha"><p>「誰能度諸流，　　晝夜勤方便？<a class="t" id="t0365a02"></a><br>無攀無住處，　　孰能不沈沒？」<a class="t" id="t0365a03"></a></p></blockquote><p>爾時，世尊說偈答言：<a class="t" id="t0365a04"></a></p><blockquote class="gatha"><p>「一切戒具足，　　智慧善正受，<a class="t" id="t0365a05"></a><br>正念內思惟，　　能度難度流。<a class="t" id="t0365a06"></a><br>不樂於五欲，　　亦超度色愛，<a class="t" id="t0365a07"></a><br>無攀無住處，　　是能不沒溺。」<a class="t" id="t0365a08"></a></p></blockquote><p>時，阿<span class="gaiji">臈<!--gaiji,,1[月*葛],2&#x81C8;,3--></span>鬼復說偈問佛：<a class="t" id="t0365a09"></a></p><blockquote class="gatha"><p>「以何法度流？　　以何度大海？<a class="t" id="t0365a10"></a><br>以何捨離苦？　　以何得清淨？」<a class="t" id="t0365a11"></a></p></blockquote><p>爾時，世尊說偈答言：<a class="t" id="t0365a12"></a></p><blockquote class="gatha"><p>「以信度河流，　　不放逸度海，<a class="t" id="t0365a13"></a><br>精進能除苦，　　以慧得清淨。<a class="t" id="t0365a14"></a><br>汝當更問餘，　　沙門梵志法，<a class="t" id="t0365a15"></a><br>其法無有過，　　真諦施調伏。」<a class="t" id="t0365a16"></a></p></blockquote><p>時，阿<span class="gaiji">臈<!--gaiji,,1[月*葛],2&#x81C8;,3--></span>鬼復說偈問佛：<a class="t" id="t0365a17"></a></p><blockquote class="gatha"><p>「何煩更問餘，　　沙門梵志法，<a class="t" id="t0365a18"></a><br>即曰最勝士，　　以顯大法炬。<a class="t" id="t0365a19"></a><br>於彼竭曇摩，　　常當報其恩，<a class="t" id="t0365a20"></a><br>告我等正覺，　　無上導御師。<a class="t" id="t0365a21"></a><br>我即日當行，　　從村而至村，<a class="t" id="t0365a22"></a><br>親侍等正覺，　　聽受所說法。」<a class="t" id="t0365a23"></a></p></blockquote><p>佛說此經已，阿<span class="gaiji">臈<!--gaiji,,1[月*葛],2&#x81C8;,3--></span>鬼歡喜隨喜，作禮而去。<a class="t" id="t0365a24"></a></p></article></section></div></body></html>