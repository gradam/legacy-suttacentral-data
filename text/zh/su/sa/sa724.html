<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="724"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（七二四）</h1></div><p>如是我聞：</p><p>一時，佛住舍衛國祇樹給孤<a class="t" id="t0195a22"></a>獨園。</p><p>爾時，世尊告諸比丘：「若比丘持戒、修<a class="t" id="t0195a23"></a>德、慚、愧，成真實法，見此人者，多得果報。<a class="t" id="t0195a24"></a>若復聞者，若隨憶念者、隨出家者，多得功德，<a class="t" id="t0195a25"></a>況復親近恭敬奉事。所以者何？親近奉事如<a class="t" id="t0195a26"></a>是人者，時時得聞深妙之法；得聞深法<a class="t" id="t0195a27"></a>已，成就二正，身正及心正，方便修習定覺<a class="t" id="t0195a28"></a>分；修習已，修習滿足，乃至捨覺分修習滿足。」<a class="t" id="t0195a29"></a></p><p>佛說此經已，諸比丘聞佛所說，歡喜奉行。<a class="t" id="t0195b01"></a></p></article></section></div></body></html>
