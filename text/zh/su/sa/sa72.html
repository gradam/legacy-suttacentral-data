<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="72"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（七二）</h1></div><p>如是我聞：</p><p>一時，佛住舍衛國祇樹給孤<a class="t" id="t0019a05"></a>獨園。</p><p>爾時，世尊告諸比丘：「當說所知法、<a class="t" id="t0019a06"></a>智及智者。諦聽，善思，當為汝說。云何所知<a class="t" id="t0019a07"></a>法？謂五受陰。何等為五？色受陰，受、想、行、識<a class="t" id="t0019a08"></a>受陰，是名所知法。</p><p>「云何為智？調伏貪欲、<a class="t" id="t0019a09"></a>斷貪欲、越貪欲，是名為智。</p><p>「云何智者？阿羅<a class="t" id="t0019a10"></a>漢是。阿羅漢者，非有他世死、非無他世<a class="t" id="t0019a11"></a>死、非有無他世死、非非有無他世死，廣<a class="t" id="t0019a12"></a>說無量，諸數永滅。</p><p>「是名說所知法、智及智<a class="t" id="t0019a13"></a>者。」</p><p>佛說此經已，諸比丘聞佛所說，歡喜奉<a class="t" id="t0019a14"></a>行。<a class="t" id="t0019a15"></a></p></article></section></div></body></html>
