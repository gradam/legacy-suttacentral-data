<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa479">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 479</span><span class="mirror-right">（四八〇）</span></h1>
</div>
<p><a class="t-linehead" id="t-linehead0122a26"></a>如是我聞：</p>
<p>一時，佛住王舍城迦蘭陀<a class="t" id="t0122a27"></a>竹園。</p>
<p><a class="t-linehead" id="t-linehead0122a27"></a>爾時，世尊告諸比丘：「若沙門、婆羅門<a class="t" id="t0122a28"></a>於諸受不如實知，受集、受滅、受集道跡、受<a class="t" id="t0122a29"></a>滅道跡、受味、受患、受離不如實知者；非沙<a class="t" id="t0122b01"></a>門、非婆羅門，不同沙門、不同婆羅門，非<a class="t" id="t0122b02"></a>沙門義、非婆羅門義，現法自知作證：『我<a class="t" id="t0122b03"></a>生已盡，梵行已立，所作已作，自知不受後<a class="t" id="t0122b04"></a>有。』</p>
<p><a class="t-linehead" id="t-linehead0122b04"></a>「若沙門、婆羅門於諸受如實知，受集、受<a class="t" id="t0122b05"></a>滅、受集道跡、受滅道跡、受味、受患、受離如實<a class="t" id="t0122b06"></a>知者，彼是沙門之沙門、婆羅門之婆羅門，同<a class="t" id="t0122b07"></a>沙門、同婆羅門，沙門義、婆羅門義，現法自<a class="t" id="t0122b08"></a>知作證：『我生已盡，梵行已立，所作已作，自<a class="t" id="t0122b09"></a>知不受後有。』」</p>
<p><a class="t-linehead" id="t-linehead0122b09"></a>佛說此經已，諸比丘聞佛<a class="t" id="t0122b10"></a>所說，歡喜奉行。</p>
<a class="t" id="t0122b11"></a><p><a class="t-linehead" id="t-linehead0122b11"></a>如沙門、非沙門，如是沙門數、非沙門數亦<a class="t" id="t0122b12"></a>如是。</p>
<a class="t" id="t0122b13"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>