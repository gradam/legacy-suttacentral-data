<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa360"><article><div class="hgroup mirror"><p class="division"><span class="mirror-left">Saṃyuktāgama</span><span class="mirror-right">雜阿含經</span></p><h1 class="mirror-row"><span class="mirror-left">SA 360</span><span class="mirror-right">（三六〇）</span></h1></div><p><a class="t-linehead" id="t-linehead0100b02"></a>如是我聞：</p><p>一時，佛住舍衛國祇樹給<a class="t" id="t0100b03"></a>孤獨園。</p><p><a class="t-linehead" id="t-linehead0100b03"></a>爾時，世尊告諸比丘：「若思量、若妄想<a class="t" id="t0100b04"></a>者，則有使攀緣識住；有攀緣識住故，入於<a class="t" id="t0100b05"></a>名色；入名色故，有未來世生、老、病、死、憂、悲、<a class="t" id="t0100b06"></a>惱、苦。如是純大苦聚集，若不思量、無妄想，<a class="t" id="t0100b07"></a>無使無攀緣識住；無攀緣識住故，不入名<a class="t" id="t0100b08"></a>色，不入名色故，生、老、病、死、憂、悲、惱、苦滅，如<a class="t" id="t0100b09"></a>是純大苦聚滅。」</p><p><a class="t-linehead" id="t-linehead0100b09"></a>佛說此經已，諸比丘聞佛<a class="t" id="t0100b10"></a>所說，歡喜奉行。</p><a class="t" id="t0100b11"></a></article><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside></section></div></body></html>
