<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1080"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一○八○）</h1></div><p>如是我聞：</p><p>一時，佛住波羅<span class="gaiji">［木*奈］<!--gaiji,,1[木*奈],2&#x3B88;,3--></span>國仙人<a class="t" id="t0282c19"></a>住處鹿野苑中。</p><p>爾時，世尊晨朝著衣持<span class="gaiji">鉢<!--gaiji,缽,1[金*本],2&#x9262;,3--></span>，<a class="t" id="t0282c20"></a>入波羅<span class="gaiji">［木*奈］<!--gaiji,,1[木*奈],2&#x3B88;,3--></span>城乞食。</p><p>時，有異比丘以不住心，<a class="t" id="t0282c21"></a>其心惑亂，不攝諸根，晨朝著衣持<span class="gaiji">鉢<!--gaiji,缽,1[金*本],2&#x9262;,3--></span>，入<a class="t" id="t0282c22"></a>波羅<span class="gaiji">［木*奈］<!--gaiji,,1[木*奈],2&#x3B88;,3--></span>城乞食。是比丘遙見世尊，見已，攝<a class="t" id="t0282c23"></a>持諸根，端視而行。世尊見是比丘攝持諸<a class="t" id="t0282c24"></a>根，端視而行，見已入城。乞食畢，還精舍，舉<a class="t" id="t0282c25"></a>衣<span class="gaiji">鉢<!--gaiji,缽,1[金*本],2&#x9262;,3--></span>，洗足已，入室坐禪。晡時從禪覺，入僧<a class="t" id="t0282c26"></a>中，敷坐具，於大眾前坐，告諸比丘：「我今<a class="t" id="t0282c27"></a>晨朝著衣持<span class="gaiji">鉢<!--gaiji,缽,1[金*本],2&#x9262;,3--></span>，入波羅<span class="gaiji">［木*奈］<!--gaiji,,1[木*奈],2&#x3B88;,3--></span>城乞食，見有<a class="t" id="t0282c28"></a>比丘！以不住心、惑亂心，諸根放散，亦持衣<a class="t" id="t0282c29"></a><span class="gaiji">鉢<!--gaiji,缽,1[金*本],2&#x9262;,3--></span>入城乞食，彼遙見我，即自斂攝竟，為是<a class="t" id="t0283a01"></a>誰？」</p><p>時，彼比丘從座起，整衣服，到於佛前，偏<a class="t" id="t0283a02"></a>袒右肩，合掌白佛：「世尊！我於晨朝入城乞<a class="t" id="t0283a03"></a>食，其心惑亂，不攝諸根行，遙見世尊，即自<a class="t" id="t0283a04"></a>斂心，攝持諸根。」</p><p>佛告比丘：「善哉！善哉！汝見<a class="t" id="t0283a05"></a>我已，能自斂心，攝持諸根。比丘！是法應當<a class="t" id="t0283a06"></a>如是。若見比丘，亦應自攝持。若復見比<a class="t" id="t0283a07"></a>丘尼、優婆塞、優婆夷，亦當如是攝持諸根，<a class="t" id="t0283a08"></a>當得長夜以義饒益，安隱快樂。」</p><p>爾時，眾中復<a class="t" id="t0283a09"></a>有異比丘說偈歎曰：<a class="t" id="t0283a10"></a></p><blockquote class="gatha"><p>「以其心迷亂，　　不專繫念住，<a class="t" id="t0283a11"></a><br>晨朝持衣<span class="gaiji">鉢<!--gaiji,缽,1[金*本],2&#x9262;,3-->，　　入城邑乞食。<a class="t" id="t0283a12"></a><br>中路見大師，　　威德容儀備，<a class="t" id="t0283a13"></a><br>欣悅生慚愧，　　即攝持諸根。」</span><a class="t" id="t0283a14"></a></p></blockquote><p>佛說此經已，諸比丘聞佛所說，歡喜奉行。<a class="t" id="t0283a15"></a></p><p class="endsection"><span class="t-juanname">雜阿含經卷第三十八</span><a class="t" id="t0283a16"></a><a class="t" id="t0283a17"></a></p></article></section></div></body></html>
