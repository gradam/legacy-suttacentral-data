<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="9"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（九）</h1></div><p>如是我聞：</p><p>一時，佛住舍衛國祇樹給孤<a class="t" id="t0002a03"></a>獨園。</p><p>爾時，世尊告諸比丘：「色無常，無常即<a class="t" id="t0002a04"></a>苦，苦即非我，非我者亦非我所。如是觀者，<a class="t" id="t0002a05"></a>名真實正觀。如是受、想、行、識無常，無常即<a class="t" id="t0002a06"></a>苦，苦即非我，非我者亦非我所。如是觀<a class="t" id="t0002a07"></a>者，名真實觀。</p><p>「聖弟子！如是觀者，厭於色，<a class="t" id="t0002a08"></a>厭受、想、行、識，厭故不樂，不樂故得解脫。解<a class="t" id="t0002a09"></a>脫者真實智生：『我生已盡，梵行已立，所作已<a class="t" id="t0002a10"></a>作，自知不受後有。』」</p><p>時，諸比丘聞佛所說，歡<a class="t" id="t0002a11"></a>喜奉行。<a class="t" id="t0002a12"></a></p></article></section></div></body></html>
