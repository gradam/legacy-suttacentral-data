<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1281"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一二八一）</h1></div><p>如是我聞：</p><p>一時，佛住舍衛國祇樹給<a class="t" id="t0352c22"></a>孤獨園。</p><p>時，有天子容色絕妙，於後夜時來<a class="t" id="t0352c23"></a>詣佛所，稽首佛足，退坐一面。其身光明遍<a class="t" id="t0352c24"></a>照祇樹給孤獨園。</p><p>時，彼天子而說偈言：<a class="t" id="t0352c25"></a></p><blockquote class="gatha"><p>「決定以遮遮，　　意妄想而來，<a class="t" id="t0352c26"></a><br>若人遮一切，　　不令其逼迫。」<a class="t" id="t0352c27"></a></p></blockquote><p>爾時，世尊說偈答言：<a class="t" id="t0352c28"></a></p><blockquote class="gatha"><p>「決定以遮遮，　　意妄想而來，<a class="t" id="t0352c29"></a><br>不必一切遮，　　但遮其惡業。<a class="t" id="t0353a01"></a><br>遮彼彼惡已，　　不令其逼迫。」<a class="t" id="t0353a02"></a></p></blockquote><p>時，彼天子復說偈言：<a class="t" id="t0353a03"></a></p><blockquote class="gatha"><p>「久見婆羅門，　　逮得般涅槃，<a class="t" id="t0353a04"></a><br>一切怖已過，　　永超世恩愛。」<a class="t" id="t0353a05"></a></p></blockquote><p>時，彼天子聞佛所說，歡喜隨喜，稽首佛足，即<a class="t" id="t0353a06"></a>沒不現。<a class="t" id="t0353a07"></a></p></article></section></div></body></html>