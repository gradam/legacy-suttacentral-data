<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1314"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一三一四）</h1></div><p>如是我聞：</p><p>一時，佛住舍衛國祇樹給<a class="t" id="t0361a24"></a>孤獨園。</p><p>時，有迦摩天子，容色絕妙，於後夜<a class="t" id="t0361a25"></a>時來詣佛所，稽首佛足，退坐一面。其身光<a class="t" id="t0361a26"></a>明遍照祇樹給孤獨園。</p><p>時，彼迦摩天子說偈<a class="t" id="t0361a27"></a>問佛：<a class="t" id="t0361a28"></a></p><blockquote class="gatha"><p>「貪恚何所因，　　不樂身毛<span class="gaiji">竪<!--gaiji,豎,1[豎-豆+立],2&#x7AEA;,3-->，<a class="t" id="t0361a29"></a><br>恐怖從何起，　　覺想由何生？<a class="t" id="t0361b01"></a><br>猶如鳩摩羅，　　依倚於乳母。」</span><a class="t" id="t0361b02"></a></p></blockquote><p>爾時，世尊說偈答言：<a class="t" id="t0361b03"></a></p><blockquote class="gatha"><p>「愛生自身長，　　如尼拘律樹，<a class="t" id="t0361b04"></a><br>處處隨所著，　　如榛綿叢林。<a class="t" id="t0361b05"></a><br>若知彼因者，　　發悟令開覺，<a class="t" id="t0361b06"></a><br>度生死海流，　　不復更受有。」<a class="t" id="t0361b07"></a></p></blockquote><p>時，迦摩天子聞佛所說，歡喜隨喜，稽首佛足，<a class="t" id="t0361b08"></a>即沒不現。<a class="t" id="t0361b09"></a></p></article></section></div></body></html>
