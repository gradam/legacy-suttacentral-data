<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="438"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（四三八）</h1></div><p>如是我聞：</p><p>一時，佛住舍衛國祇樹給<a class="t" id="t0113b20"></a>孤獨園。</p><p>爾時，世尊告諸比丘：「譬如大地草<a class="t" id="t0113b21"></a>木，悉取為鏘，貫大海中，一切水虫悉能貫<a class="t" id="t0113b22"></a>不？」</p><p>比丘白佛：「不能。世尊！所以者何？大海諸<a class="t" id="t0113b23"></a>虫，種種形類，或於細不可貫，或極大不<a class="t" id="t0113b24"></a>可貫。」</p><p>佛告比丘：「如是，如是。眾生界無數無<a class="t" id="t0113b25"></a>量。是故，比丘！於四聖諦未無間等者，當勤<a class="t" id="t0113b26"></a>方便，起增上欲，學無間等。」</p><p>佛說是經已，<a class="t" id="t0113b27"></a>諸比丘聞佛所說，歡喜奉行。<a class="t" id="t0113b28"></a></p></article></section></div></body></html>