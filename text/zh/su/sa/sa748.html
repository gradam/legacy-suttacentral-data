<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="748"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（七四八）</h1></div><p class="suttainfo"><span class="t-juanname">雜阿含經卷第二十八</span><a class="t" id="t0198b03"></a><a class="t" id="t0198b04"></a><br><span class="t-byline">宋天竺三藏求那跋陀羅譯</span><a class="t" id="t0198b05"></a><a class="t" id="t0198b05_2"></a></p><p>如是我聞：</p><p>一時，佛住舍衛國祇樹給<a class="t" id="t0198b06"></a>孤獨園。</p><p>爾時，世尊告諸比丘：「如日出前相，<a class="t" id="t0198b07"></a>謂明相初光。如是比丘正盡苦邊、究竟苦<a class="t" id="t0198b08"></a>邊前相者，所謂正見。彼正見者，能起正志、<a class="t" id="t0198b09"></a>正語、正業、正命、正方便、正念、正定。起定正<a class="t" id="t0198b10"></a>受故，聖弟子心正解脫貪欲、瞋恚、愚癡，如<a class="t" id="t0198b11"></a>是心善解脫。聖弟子得正知見：『我生已盡，梵<a class="t" id="t0198b12"></a>行已立，所作已作，自知不受後有。』」</p><p>佛說此<a class="t" id="t0198b13"></a>經已，諸比丘聞佛所說，歡喜奉行。<a class="t" id="t0198b14"></a></p></article></section></div></body></html>