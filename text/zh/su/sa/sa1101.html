<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1101"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一一○一）</h1></div><p>如是我聞：</p><p>一時，佛住波羅<span class="gaiji">［木*奈］<!--gaiji,,1[木*奈],2&#x3B88;,3--></span>國仙<a class="t" id="t0289c22"></a>人住處鹿野苑中。</p><p>爾時，世尊告諸比丘：「如來<a class="t" id="t0289c23"></a>聲聞作師子吼，說言：『已知！已知！』不知如來聲<a class="t" id="t0289c24"></a>聞於何等法已知、已知故作師子吼？謂苦<a class="t" id="t0289c25"></a>聖諦、苦集聖諦、苦滅聖諦、苦滅道跡聖諦。」<a class="t" id="t0289c26"></a></p><p>時，天魔波旬作是念：「沙門瞿曇住波羅<span class="gaiji">［木*奈］<!--gaiji,,1[木*奈],2&#x3B88;,3--></span><a class="t" id="t0289c27"></a>國仙人住處鹿野苑中，為諸聲聞說法，乃至<a class="t" id="t0289c28"></a>已知四聖諦。我今當往，為作留難。」化作年<a class="t" id="t0289c29"></a>少，住於佛前，而說偈言：<a class="t" id="t0290a01"></a></p><blockquote class="gatha"><p>「何於大眾中，　　無畏師子吼，<a class="t" id="t0290a02"></a><br>謂呼無有敵，　　望調伏一切？」<a class="t" id="t0290a03"></a></p></blockquote><p>爾時，世尊作是念：「惡魔波旬欲作嬈亂。」即<a class="t" id="t0290a04"></a>說偈言：<a class="t" id="t0290a05"></a></p><blockquote class="gatha"><p>「如來於一切，　　甚深正法律，<a class="t" id="t0290a06"></a><br>方便師子吼，　　於法無所畏。<a class="t" id="t0290a07"></a><br>若有智慧者，　　何故自憂怖？」<a class="t" id="t0290a08"></a></p></blockquote><p>時，魔波旬作是念：「沙門瞿曇已知我心。」內<a class="t" id="t0290a09"></a>懷憂慼，即沒不現。<a class="t" id="t0290a10"></a></p></article></section></div></body></html>