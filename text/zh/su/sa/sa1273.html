<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1273"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一二七三）</h1></div><p>如是我聞：</p><p>一時，佛住王舍城山谷精<a class="t" id="t0349c24"></a>舍。</p><p>時，有拘迦那娑天女，光明之天女，放電<a class="t" id="t0349c25"></a>光明，炎照熾然，於後夜時來詣佛所，稽首<a class="t" id="t0349c26"></a>佛足，退坐一面。其身光明普照山谷，即於<a class="t" id="t0349c27"></a>佛前而說偈言：<a class="t" id="t0349c28"></a></p><blockquote class="gatha"><p>「我能廣分別，　　如來正法律，<a class="t" id="t0349c29"></a><br>今且但略說，　　足以表其心。<a class="t" id="t0350a01"></a><br>其心不為惡，　　及身口世間，<a class="t" id="t0350a02"></a><br>五欲悉虛空，　　正智正繫念。<a class="t" id="t0350a03"></a><br>不習近眾苦，　　非義和合者。」<a class="t" id="t0350a04"></a></p></blockquote><p>佛告天女：「如是，天女！如是，天女！如汝所說：<a class="t" id="t0350a05"></a></p><blockquote class="gatha"><p>「『其心不為惡，　　及身口世間，<a class="t" id="t0350a06"></a><br>　五欲悉虛空，　　正智正繫念。<a class="t" id="t0350a07"></a><br>　不習近眾苦，　　非義和合者。』」<a class="t" id="t0350a08"></a></p></blockquote><p>時，拘迦那娑天女聞佛所說，歡喜稽首，即沒<a class="t" id="t0350a09"></a>不現。<a class="t" id="t0350a10"></a></p><p>爾時，世尊夜過晨朝，入於僧前，於大眾中<a class="t" id="t0350a11"></a>敷座而坐，告諸比丘：「昨後夜時，拘迦那娑<a class="t" id="t0350a12"></a>天女來詣我所，恭敬作禮，退坐一面而說<a class="t" id="t0350a13"></a>偈言：<a class="t" id="t0350a14"></a></p><blockquote class="gatha"><p>「我能廣分別，　　如來正法律，<a class="t" id="t0350a15"></a><br>今且但略說，　　足<span class="corr" title="[已&gt;以] cf.【麗】">以表我心。<a class="t" id="t0350a16"></a><br>其心不為惡，　　及身口世間，<a class="t" id="t0350a17"></a><br>五欲悉虛空，　　正智正繫念。<a class="t" id="t0350a18"></a><br>不習近眾苦，　　非義和合者。」</span><a class="t" id="t0350a19"></a></p></blockquote><p>「我時答言：『如是，天女！如汝所說：<a class="t" id="t0350a20"></a></p><blockquote class="gatha"><p>「『「其心不為惡，　　及身口世間，<a class="t" id="t0350a21"></a><br>　　五欲悉虛偽，　　正智正繫念。<a class="t" id="t0350a22"></a><br>　　不習近眾苦，　　非義和合者。」』<a class="t" id="t0350a23"></a></p></blockquote><p>「時，彼天女聞我所說，歡喜隨喜，稽首我足，<a class="t" id="t0350a24"></a>即沒不現。」</p><p>佛說此經已，諸比丘聞佛所說，<a class="t" id="t0350a25"></a>歡喜奉行。<a class="t" id="t0350a26"></a></p></article></section></div></body></html>
