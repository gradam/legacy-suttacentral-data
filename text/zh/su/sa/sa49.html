<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="49"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（四九）</h1></div><p>如是我聞：</p><p>一時，佛住舍衛國祇樹給孤<a class="t" id="t0012a28"></a>獨園。</p><p>爾時，世尊告尊者阿難曰：「若信心長<a class="t" id="t0012a29"></a>者、長者子來問汝言：『於何等法知其生<a class="t" id="t0012b01"></a>滅？』汝當云何答乎？」</p><p>阿難白佛：「世尊！若有<a class="t" id="t0012b02"></a>長者、長者子來問我者，我當答言：『知色是<a class="t" id="t0012b03"></a>生滅法，知受、想、行、識是生滅法。』世尊！若長<a class="t" id="t0012b04"></a>者、長者子如是問者，我當如是答。」</p><p>佛告<a class="t" id="t0012b05"></a>阿難：「善哉！善哉！應如是答。所以者何？色<a class="t" id="t0012b06"></a>是生滅法，受、想、行、識是生滅法。知色是生滅<a class="t" id="t0012b07"></a>法者，名為知色；知受、想、行、識是生滅法<a class="t" id="t0012b08"></a>者，名為知識。」</p><p>佛說此經已，諸比丘聞佛<a class="t" id="t0012b09"></a>所說，歡喜奉行。<a class="t" id="t0012b10"></a></p></article></section></div></body></html>