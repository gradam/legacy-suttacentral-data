<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="127"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一二七）</h1></div><p>如是我聞：</p><p>一時，佛住摩拘羅山。時，有<a class="t" id="t0041a06"></a>侍者比丘名曰羅陀。</p><p>爾時，世尊告羅陀言：<a class="t" id="t0041a07"></a>「諸所有色，若過去、若未來、若現在，若內、若外，<a class="t" id="t0041a08"></a>若<span class="gaiji">麁<!--gaiji,麤,1[色-巴+鹿],2&#x9E81;,3--></span>、若細，若好、若醜，若遠、若近，彼一切當<a class="t" id="t0041a09"></a>觀皆是斷法。受、想、行、識亦復如是。多聞<a class="t" id="t0041a10"></a>聖弟子如是觀者，於色生厭，於受、想、行、<a class="t" id="t0041a11"></a>識生厭，厭故不樂，不樂故解脫，解脫知<a class="t" id="t0041a12"></a>見，自知：『我生已盡，梵行已立，所作已作，自<a class="t" id="t0041a13"></a>知不受後有。』」</p><p>佛說此經已，羅陀比丘聞<a class="t" id="t0041a14"></a>佛所說，歡喜奉行。<a class="t" id="t0041a15"></a></p><p>如是我觀察斷法，如是——觀察滅法，觀察棄<a class="t" id="t0041a16"></a>捨法，觀察無常法，觀察苦法，觀察空法，觀<a class="t" id="t0041a17"></a>察非我法，觀察無常、苦、空、非我法，觀察病<a class="t" id="t0041a18"></a>法，觀察癰法，觀察刺法，觀察殺法，觀察<a class="t" id="t0041a19"></a>殺根本法，觀察病、癰、刺、殺、殺根本法。——如是<a class="t" id="t0041a20"></a>諸經，皆如上說。<a class="t" id="t0041a21"></a></p></article></section></div></body></html>
