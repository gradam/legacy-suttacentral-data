<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1294"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一二九四）</h1></div><p class="suttainfo"><span class="t-juanname">雜阿含經卷第四十九</span><a class="t" id="t0356b16"></a><a class="t" id="t0356b17"></a><br><span class="t-byline">宋天竺三藏求那跋陀羅譯</span><a class="t" id="t0356b18"></a><a class="t" id="t0356b18_2"></a></p><p>如是我聞：</p><p>一時，佛住舍衛國祇樹給<a class="t" id="t0356b19"></a>孤獨園。</p><p>時，有天子容色絕妙，於後夜時來<a class="t" id="t0356b20"></a>詣佛所，稽首佛足，退坐一面。其身光明遍<a class="t" id="t0356b21"></a>照祇樹給孤獨園。</p><p>時，彼天子說偈問佛：<a class="t" id="t0356b22"></a></p><blockquote class="gatha"><p>「大力自在樂，　　所求無不得，<a class="t" id="t0356b23"></a><br>何復勝於彼，　　一切所欲備？」<a class="t" id="t0356b24"></a></p></blockquote><p>爾時，世尊說偈答言：<a class="t" id="t0356b25"></a></p><blockquote class="gatha"><p>「大力自在樂，　　彼則無所求，<a class="t" id="t0356b26"></a><br>若有求欲者，　　是苦非為樂，<a class="t" id="t0356b27"></a><br>於求已過去，　　是則樂於彼。」<a class="t" id="t0356b28"></a></p></blockquote><p>時，彼天子復說偈言：<a class="t" id="t0356b29"></a></p><blockquote class="gatha"><p>「久見婆羅門，　　逮得般涅槃，<a class="t" id="t0356c01"></a><br>一切怖已過，　　永超世恩愛。」<a class="t" id="t0356c02"></a></p></blockquote><p>於是，天子聞佛所說，歡喜隨喜，稽首佛足，<a class="t" id="t0356c03"></a>即沒不現。<a class="t" id="t0356c04"></a></p></article></section></div></body></html>
