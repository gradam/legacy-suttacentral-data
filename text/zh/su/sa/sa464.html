<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="464"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（四六五）</h1></div><p>如是我聞：</p><p>一時，佛住王舍城迦蘭陀<a class="t" id="t0118c25"></a>竹園。</p><p>爾時，尊者羅<span class="gaiji">睺<!--gaiji,,1[目*侯],2&#x777A;,3--></span>羅詣世尊所，稽首禮<a class="t" id="t0118c26"></a>足，退坐一面，白佛言：「世尊！云何知、云何見<a class="t" id="t0118c27"></a>我此識身及外境界一切相，得無有我、我所<a class="t" id="t0118c28"></a>見、我慢繫著使？」</p><p>佛告羅<span class="gaiji">睺<!--gaiji,,1[目*侯],2&#x777A;,3--></span>羅：「諦聽，善思，當<a class="t" id="t0118c29"></a>為汝說。羅<span class="gaiji">睺<!--gaiji,,1[目*侯],2&#x777A;,3--></span>羅！若比丘於所有地界，若過<a class="t" id="t0119a01"></a>去、若未來、若現在，若內、若外，若<span class="gaiji">麁<!--gaiji,麤,1[色-巴+鹿],2&#x9E81;,3--></span>、若細，若好、<a class="t" id="t0119a02"></a>若醜，若遠、若近，彼一切非我、不異我、不相<a class="t" id="t0119a03"></a>在如實知，水界、火界、風界、空界、識界亦復如<a class="t" id="t0119a04"></a>是。</p><p>「羅<span class="gaiji">睺<!--gaiji,,1[目*侯],2&#x777A;,3--></span>羅！比丘如是知、如是見，於我此識<a class="t" id="t0119a05"></a>身及外境界一切相，無有我、我所見、我慢<a class="t" id="t0119a06"></a>繫著使。羅<span class="gaiji">睺<!--gaiji,,1[目*侯],2&#x777A;,3--></span>羅！若比丘於此識身及外境<a class="t" id="t0119a07"></a>界一切相，無有我、我所見、我慢繫著使，是<a class="t" id="t0119a08"></a>名斷愛縛諸結、斷諸愛、正慢無間等、究竟<a class="t" id="t0119a09"></a>苦邊。」</p><p>佛說此經已，尊者羅<span class="gaiji">睺<!--gaiji,,1[目*侯],2&#x777A;,3--></span>羅聞佛所說，<a class="t" id="t0119a10"></a>歡喜奉行。<a class="t" id="t0119a11"></a></p></article></section></div></body></html>