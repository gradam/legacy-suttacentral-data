<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="768"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（七六八）</h1></div><p>如是我聞：</p><p>一時，佛住王舍城山谷精<a class="t" id="t0200c04"></a>舍。</p><p>時，尊者阿難獨一靜處，作如是念：「半梵<a class="t" id="t0200c05"></a>行者，謂善知識、善伴黨、善隨從。」乃至。佛告<a class="t" id="t0200c06"></a>阿難：「純一滿淨具梵行者，謂善知識。所以<a class="t" id="t0200c07"></a>者何？我為善知識故，令諸眾生修習正見，<a class="t" id="t0200c08"></a>依遠離、依無欲、依滅、向於捨，乃至修正<a class="t" id="t0200c09"></a>定，依遠離、依無欲、依滅、向於捨。」</p><p>佛說此<a class="t" id="t0200c10"></a>經已，尊者阿難聞佛所說，歡喜奉行。<a class="t" id="t0200c11"></a></p></article></section></div></body></html>