<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1018"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一○一八）</h1></div><p>如是我聞：</p><p>一時，佛在舍衛國祇樹<a class="t" id="t0265c18"></a>給孤獨園。</p><p>時，有天子容色絕妙，於後夜時<a class="t" id="t0265c19"></a>來詣佛所，稽首佛足，身諸光明遍照祇樹<a class="t" id="t0265c20"></a>給孤獨園。</p><p>時，彼天子說偈問佛：<a class="t" id="t0265c21"></a></p><blockquote class="gatha"><p>「何法生眾生？　　何等前驅馳？<a class="t" id="t0265c22"></a><br>云何起生死？　　何法甚可畏？」<a class="t" id="t0265c23"></a></p></blockquote><p>爾時，世尊說偈答言：<a class="t" id="t0265c24"></a></p><blockquote class="gatha"><p>「愛欲生眾生，　　意在前驅馳，<a class="t" id="t0265c25"></a><br>眾生起生死，　　業為甚可畏。」<a class="t" id="t0265c26"></a></p></blockquote><p>時，彼天子復說偈言：<a class="t" id="t0265c27"></a></p><blockquote class="gatha"><p>「久見婆羅門，　　逮得般涅槃，<a class="t" id="t0265c28"></a><br>一切怖已過，　　永超世恩愛。」<a class="t" id="t0265c29"></a></p></blockquote><p>時，彼天子聞佛所說，歡喜隨喜，稽首佛足，即<a class="t" id="t0266a01"></a>沒不現。<a class="t" id="t0266a02"></a></p></article></section></div></body></html>
