<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="128"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一二八）</h1></div><p>如是我聞：</p><p>一時，佛住摩拘羅山。時，有<a class="t" id="t0041a22"></a>侍者比丘名曰羅陀。</p><p>爾時，世尊告羅陀言：<a class="t" id="t0041a23"></a>「諸所有色，若過去、若未來、若現在，若內、若外，<a class="t" id="t0041a24"></a>若<span class="gaiji">麁<!--gaiji,麤,1[色-巴+鹿],2&#x9E81;,3--></span>、若細，若好、若醜，若遠、若近，彼一切當<a class="t" id="t0041a25"></a>觀皆是斷法。觀察已，於色欲貪斷，色貪斷<a class="t" id="t0041a26"></a>已，我說心善解脫。受、想、行、識亦復如是。」</p><p>佛<a class="t" id="t0041a27"></a>說此經已，羅陀比丘聞佛所說，歡喜奉行。<a class="t" id="t0041a28"></a></p><p>如是比十四經，亦如上說。<a class="t" id="t0041a29"></a></p></article></section></div></body></html>
