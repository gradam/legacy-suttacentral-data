<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="44"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（四四）</h1></div><p>如是我聞：</p><p>一時，佛住舍衛國祇樹給孤<a class="t" id="t0011a14"></a>獨園。</p><p>爾時，世尊告諸比丘：「若生則繫著，不<a class="t" id="t0011a15"></a>生則不繫著。諦聽，善思，當為汝說。</p><p>「云何若<a class="t" id="t0011a16"></a>生則繫著？愚癡無聞凡夫於色集、色滅、色<a class="t" id="t0011a17"></a>味、色患、色離不如實知故，於色愛喜、讚<a class="t" id="t0011a18"></a>歎、取著，於色是我、我所而取；取已，彼色若<a class="t" id="t0011a19"></a>變、若異，心隨變異；心隨變異故，則攝受心<a class="t" id="t0011a20"></a>住，攝受心住故，則生恐怖、障礙、顧念，以生<a class="t" id="t0011a21"></a>繫著故。受、想、行、識亦復如是。是名生繫著。<a class="t" id="t0011a22"></a></p><p>「云何不生不繫著？多聞聖弟子色集、色滅、色<a class="t" id="t0011a23"></a>味、色患、色離如實知。如實知故，不愛喜、讚<a class="t" id="t0011a24"></a>歎、取著，不繫我、我所而取；以不取故，彼<a class="t" id="t0011a25"></a>色若變、若異，心不隨變異；心不隨變異故，<a class="t" id="t0011a26"></a>心不繫著，攝受心住；不攝受心住故，心不<a class="t" id="t0011a27"></a>恐怖、障礙、顧念，以不生不著故。受、想、行、識<a class="t" id="t0011a28"></a>亦復如是。是名不生不繫著。」</p><p>佛說此經已，<a class="t" id="t0011a29"></a>諸比丘聞佛所說，歡喜奉行。<a class="t" id="t0011b01"></a></p></article></section></div></body></html>