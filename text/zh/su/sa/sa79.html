<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="79"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（七九）</h1></div><p>如是我聞：</p><p>一時，佛住舍衛國祇樹給孤<a class="t" id="t0020a11"></a>獨園。</p><p>爾時，世尊告諸比丘：「過去、未來色尚無<a class="t" id="t0020a12"></a>常，況復現在色！多聞聖弟子如是觀察已，<a class="t" id="t0020a13"></a>不顧過去色，不欣未來色，於現在色厭、<a class="t" id="t0020a14"></a>離欲、滅寂靜；受、想、行、識亦復如是。</p><p>「比丘！若<a class="t" id="t0020a15"></a>無過去色者，多聞聖弟子無不顧過去色；<a class="t" id="t0020a16"></a>以有過去色故，多聞聖弟子不顧過去<a class="t" id="t0020a17"></a>色。若無未來色者，多聞聖弟子無不欣未<a class="t" id="t0020a18"></a>來色；以有未來色故，多聞聖弟子不欣未<a class="t" id="t0020a19"></a>來色。若無現在色者，多聞聖弟子不於現<a class="t" id="t0020a20"></a>在色生厭、離欲、滅盡向；以欲現在色故，<a class="t" id="t0020a21"></a>多聞聖弟子於現在色生厭、離欲、滅盡向。<a class="t" id="t0020a22"></a>受、想、行、識亦如是說。」</p><p>佛說此經已，諸比丘<a class="t" id="t0020a23"></a>聞佛所說，歡喜奉行。<a class="t" id="t0020a24"></a></p><p>如無常，苦、空、非我三經，亦如是說。<a class="t" id="t0020a25"></a></p></article></section></div></body></html>
