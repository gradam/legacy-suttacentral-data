<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1135"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一一三五）</h1></div><p>如是我聞：</p><p>一時，佛住舍衛國祇樹給<a class="t" id="t0299b17"></a>孤獨園。</p><p>爾時，有四十天子，極妙之色，夜過晨<a class="t" id="t0299b18"></a>朝，來詣佛所，稽首禮足，退坐一面。</p><p>爾時，世<a class="t" id="t0299b19"></a>尊告諸天子：「善哉！善哉！諸天子！汝等成就<a class="t" id="t0299b20"></a>於佛不壞淨，於法、僧不壞淨，聖戒成就？」</p><p>時，<a class="t" id="t0299b21"></a>天子從座起，整衣服，稽首佛足，合掌白<a class="t" id="t0299b22"></a>佛言：「世尊！我成就於佛不壞淨，緣此功德，<a class="t" id="t0299b23"></a>身壞命終，今生天上。」</p><p>一<span class="corr" title="[　&gt;天]">天子白佛言：「世尊！<a class="t" id="t0299b24"></a>我於法不壞淨成就，緣此功德，身壞命終，<a class="t" id="t0299b25"></a>今生天上。」</span></p><p>一天子白佛言：「世尊！我於僧不<a class="t" id="t0299b26"></a>壞淨成就，緣此功德，身壞命終，今生天上。」<a class="t" id="t0299b27"></a></p><p>一天子白佛言：「世尊！我於聖戒成就，緣<a class="t" id="t0299b28"></a>此功德，身壞命終，今生天上。」</p><p>時，四十天子各<a class="t" id="t0299b29"></a>於佛前自記說須陀洹果已，即沒不現。<a class="t" id="t0299c01"></a></p><p>如四十天子，如是四百天子、八百天子、十<a class="t" id="t0299c02"></a>千天子、二十千天子、三十千天子、四十千<a class="t" id="t0299c03"></a>天子、五十千天子、六十千天子、七十千天<a class="t" id="t0299c04"></a>子、八十千天子，各於佛前自記說須陀洹<a class="t" id="t0299c05"></a>果已，即沒不現。<a class="t" id="t0299c06"></a></p></article></section></div></body></html>