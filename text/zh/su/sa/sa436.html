<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="436"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（四三六）</h1></div><p>如須達長者所問，有異比丘問，亦如<a class="t" id="t0113a13"></a>是說，唯譬有差別：「如有四登階道，昇於<a class="t" id="t0113a14"></a>殿堂，若有說言不登初階，而登第二、第<a class="t" id="t0113a15"></a>三、第四階昇堂殿者，無有是處。所以<a class="t" id="t0113a16"></a>者何？要由初階，然後次登第二、第三、第四<a class="t" id="t0113a17"></a>階得昇殿堂。如是，比丘！於苦聖諦未<a class="t" id="t0113a18"></a>無間等，而欲於苦集聖諦、苦滅聖諦、苦滅<a class="t" id="t0113a19"></a>道跡聖諦無間等者，無有是處。</p><p>「譬如，比丘！<a class="t" id="t0113a20"></a>若有人言：『以四階道昇於殿堂，要由初<a class="t" id="t0113a21"></a>階，然後次登第二、第三、第四階得昇殿堂，<a class="t" id="t0113a22"></a>應作是說。』所以者何？要由初階，然後次登<a class="t" id="t0113a23"></a>第二、第三、第四階昇於殿堂，有是處故。<a class="t" id="t0113a24"></a>如是，比丘！若言於苦聖諦無間等已，然<a class="t" id="t0113a25"></a>後次第於苦集聖諦、苦滅聖諦、苦滅道跡<a class="t" id="t0113a26"></a>聖諦無間等者，應作是說。所以者何？若於<a class="t" id="t0113a27"></a>苦聖諦無間等已，然後次第於苦集聖諦、<a class="t" id="t0113a28"></a>苦滅聖諦、苦滅道跡聖諦無間等者，有是<a class="t" id="t0113a29"></a>處故。」</p><p>佛說此經已，諸比丘聞佛所說，歡喜<a class="t" id="t0113b01"></a>奉行。<a class="t" id="t0113b02"></a></p></article></section></div></body></html>
