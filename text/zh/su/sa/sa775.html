<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="775"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（七七五）</h1></div><p>如是我聞：</p><p>一時，佛住舍衛國祇樹給<a class="t" id="t0201b14"></a>孤獨園。</p><p>爾時，世尊告諸比丘：「於內法中，我<a class="t" id="t0201b15"></a>不見一法能令未生惡不善法生，已生者重<a class="t" id="t0201b16"></a>生令增廣，如說不正思惟者。諸比丘！不正思<a class="t" id="t0201b17"></a>惟者，未起邪見令起，已起重生令增廣。如<a class="t" id="t0201b18"></a>是邪志、邪語、邪業、邪命、邪方便、邪念、邪定<a class="t" id="t0201b19"></a>亦如是說。</p><p>「諸比丘！於內法中，我不見一法<a class="t" id="t0201b20"></a>令未生惡不善法不生，已生惡不善法令滅，<a class="t" id="t0201b21"></a>如說正思惟者。諸比丘！正思惟者，未生邪見<a class="t" id="t0201b22"></a>令不生，已生者令滅，如邪見，邪志、邪語、<a class="t" id="t0201b23"></a>邪業、邪命、邪方便、邪念、邪定亦如是說。」</p><p>佛<a class="t" id="t0201b24"></a>說此經已，諸比丘聞佛所說，歡喜奉行。<a class="t" id="t0201b25"></a></p></article></section></div></body></html>
