<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="97"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（九七）</h1></div><p>如是我聞：</p><p>一時，佛住舍衛國祇樹給孤<a class="t" id="t0026c27"></a>獨園。</p><p>爾時，世尊晨朝著衣持<span class="gaiji">鉢<!--gaiji,缽,1[金*本],2&#x9262;,3--></span>，入舍衛<a class="t" id="t0026c28"></a>城乞食。</p><p>時，有異婆羅門年耆根熟，攝杖持<a class="t" id="t0026c29"></a><span class="gaiji">鉢<!--gaiji,缽,1[金*本],2&#x9262;,3--></span>，家家乞食。彼婆羅門遙見世尊而作<a class="t" id="t0027a01"></a>是念：「沙門瞿曇攝杖持<span class="gaiji">鉢<!--gaiji,缽,1[金*本],2&#x9262;,3--></span>，家家乞食，我<a class="t" id="t0027a02"></a>亦攝杖持<span class="gaiji">鉢<!--gaiji,缽,1[金*本],2&#x9262;,3--></span>，家家乞食，我與瞿曇俱是比<a class="t" id="t0027a03"></a>丘。」</p><p>爾時，世尊說偈答曰：<a class="t" id="t0027a04"></a></p><blockquote class="gatha"><p>「所謂比丘者，　　非但以乞食，<a class="t" id="t0027a05"></a><br>受持在家法，　　是何名比丘。<a class="t" id="t0027a06"></a><br>於功德過惡，　　俱離修正行，<a class="t" id="t0027a07"></a><br>其心無所畏，　　是則名比丘。」<a class="t" id="t0027a08"></a></p></blockquote><p>佛說是經已，彼婆羅門聞佛所說，歡喜隨<a class="t" id="t0027a09"></a>喜，作禮而去。<a class="t" id="t0027a10"></a></p></article></section></div></body></html>
