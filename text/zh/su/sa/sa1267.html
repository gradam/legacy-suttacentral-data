<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1267"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一二六七）</h1></div><p class="suttainfo"><span class="t-juanname">雜阿含經卷第四十八</span><a class="t" id="t0348b05"></a><a class="t" id="t0348b06"></a><br><span class="t-byline">宋天竺三藏求那跋陀羅譯</span><a class="t" id="t0348b07"></a><a class="t" id="t0348b07_2"></a></p><p>如是我聞：</p><p>一時，佛住舍衛國祇樹給<a class="t" id="t0348b08"></a>孤獨園。</p><p><span class="corr" title="[&gt;時，] cf.【麗】">時，</span>有一天子，容色絕妙，於後夜時來<a class="t" id="t0348b09"></a>詣佛所，稽首佛足，退坐一面。身諸光明遍<a class="t" id="t0348b10"></a>照祇樹給孤獨園。</p><p>時，彼天子白佛言：「世尊！比<a class="t" id="t0348b11"></a>丘！比丘度駛流耶？」</p><p>佛言：「如是，天子！」</p><p>天子復<a class="t" id="t0348b12"></a>問：「無所攀緣，亦無所住，度駛流耶？」</p><p>佛言：<a class="t" id="t0348b13"></a>「如是，天子！」</p><p>天子復問：「無所攀緣，亦無所住<a class="t" id="t0348b14"></a>而度駛流，其義云何？」</p><p>佛言：「天子！我如是如<a class="t" id="t0348b15"></a>是抱，如是如是直進，則不為水之所<span class="gaiji">漂<!--gaiji,漂,1[漂*寸],2&#x3D71;,3--></span>。<a class="t" id="t0348b16"></a>如是如是不抱。如是如是不直進，則為<a class="t" id="t0348b17"></a>水所<span class="gaiji">漂<!--gaiji,漂,1[漂*寸],2&#x3D71;,3--></span>。如是，天子！名為無所攀緣，亦無所<a class="t" id="t0348b18"></a>住而度駛流。」</p><p>時，彼天子復說偈言：<a class="t" id="t0348b19"></a></p><blockquote class="gatha"><p>「久見婆羅門，　　逮得般涅槃，<a class="t" id="t0348b20"></a><br>一切怖已過，　　永超世恩愛。」<a class="t" id="t0348b21"></a></p></blockquote><p>時，彼天子聞佛所說，歡喜隨喜，稽首佛足，即<a class="t" id="t0348b22"></a>沒不現。<a class="t" id="t0348b23"></a></p></article></section></div></body></html>