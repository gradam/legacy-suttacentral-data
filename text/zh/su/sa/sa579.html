<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="579"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（五七九）</h1></div><p>如是我聞：</p><p>一時，佛在舍衛國祇樹給<a class="t" id="t0154a21"></a>孤獨園。</p><p>時，有天子容色絕妙，於後夜時來<a class="t" id="t0154a22"></a>詣佛所，稽首佛足，身諸光明遍照祇樹給<a class="t" id="t0154a23"></a>孤獨園。</p><p>時，彼天子說偈問佛：<a class="t" id="t0154a24"></a></p><blockquote class="gatha"><p>「不習近正法，　　樂著諸邪見，<a class="t" id="t0154a25"></a><br>睡眠不自覺，　　長劫心能悟。」<a class="t" id="t0154a26"></a></p></blockquote><p>爾時，世尊說偈答言：<a class="t" id="t0154a27"></a></p><blockquote class="gatha"><p>「專修於正法，　　遠離不善業，<a class="t" id="t0154a28"></a><br>是漏盡羅漢，　　嶮惡世平等。」<a class="t" id="t0154a29"></a></p></blockquote><p>時，彼天子復說偈言：<a class="t" id="t0154b01"></a></p><blockquote class="gatha"><p>「久見婆羅門，　　逮得般涅槃，<a class="t" id="t0154b02"></a><br>一切怖悉過，　　永超世恩愛。」<a class="t" id="t0154b03"></a></p></blockquote><p>時，彼天子聞佛所說，歡喜隨喜，稽首佛足，<a class="t" id="t0154b04"></a>即沒不現。<a class="t" id="t0154b05"></a></p></article></section></div></body></html>
