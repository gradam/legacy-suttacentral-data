<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="390"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（三九○）</h1></div><p>如是我聞：</p><p>一時，佛住波羅<span class="gaiji">［木*奈］<!--gaiji,,1[木*奈],2&#x3B88;,3--></span>國仙人<a class="t" id="t0105b22"></a>住處鹿野苑中。</p><p>爾時，世尊告諸比丘：「若諸沙<a class="t" id="t0105b23"></a>門、婆羅門於此苦聖諦不如實知，此苦集<a class="t" id="t0105b24"></a>聖諦不如實知，此苦滅聖諦不如實知，此<a class="t" id="t0105b25"></a>苦滅道跡聖諦不如實知，此非沙門之沙門，<a class="t" id="t0105b26"></a>非婆羅門之婆羅門，彼亦不於沙門義、婆羅<a class="t" id="t0105b27"></a>門義見法自知作證：『我生已盡，梵行已立，所<a class="t" id="t0105b28"></a>作已作，自知不受後有。』</p><p>「若沙門、婆羅門於<a class="t" id="t0105b29"></a>此苦聖諦如實知，此苦集聖諦如實知，此苦<a class="t" id="t0105c01"></a>滅聖諦如實知，此苦滅道跡聖諦如實知，當<a class="t" id="t0105c02"></a>知是沙門、婆羅門，沙門之沙門、婆羅門之婆<a class="t" id="t0105c03"></a>羅門，於沙門義、婆羅門義見法自知作證：『我<a class="t" id="t0105c04"></a>生已盡，梵行已立，所作已作，自知不受後<a class="t" id="t0105c05"></a>有。』是故，比丘！於四聖諦無間等當起增上<a class="t" id="t0105c06"></a>欲，精勤堪能，方便修學。何等為四？謂苦聖<a class="t" id="t0105c07"></a>諦、苦集聖諦、苦滅聖諦、苦滅道跡聖諦。」</p><p>佛<a class="t" id="t0105c08"></a>說此經已，諸比丘聞佛所說，歡喜奉行。<a class="t" id="t0105c09"></a></p></article></section></div></body></html>
