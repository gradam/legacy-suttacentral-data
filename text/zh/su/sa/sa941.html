<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="941"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（九四一）</h1></div><p>如是我聞：</p><p>一時，佛住舍衛國祇樹給<a class="t" id="t0241b25"></a>孤獨園。</p><p>爾時，世尊告諸比丘：「眾生無始生死，<a class="t" id="t0241b26"></a>長夜輪轉，不知苦之本際。云何？比丘！此大<a class="t" id="t0241b27"></a>地土泥悉以為丸，如婆羅果，以數汝等長<a class="t" id="t0241b28"></a>夜生死以來所依父母；土丸既盡，所依父母<a class="t" id="t0241b29"></a>其數不盡。比丘！眾生無始生死，長夜輪轉，<a class="t" id="t0241c01"></a>不知苦之本際，其數如是。是故，比丘！當勤<a class="t" id="t0241c02"></a>方便，斷除諸有，莫令增長，當如是學。」</p><p>佛<a class="t" id="t0241c03"></a>說此經已，諸比丘聞佛所說，歡喜奉行。<a class="t" id="t0241c04"></a></p></article></section></div></body></html>
