<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="672"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（六七二）</h1></div><p>如是我聞：</p><p>一時，佛住舍衛國祇樹給孤<a class="t" id="t0185b19"></a>獨園。</p><p>爾時，世尊告諸比丘：「有四力——覺力、精<a class="t" id="t0185b20"></a>進力、無罪力、攝力。何等為覺力？謂慧、大慧、<a class="t" id="t0185b21"></a>深慧、難勝慧，是名覺力。何等為精進力？若<a class="t" id="t0185b22"></a>於不善法不善數、黑黑數、有罪有罪數、不<a class="t" id="t0185b23"></a>應親近不應親近數，離此諸法已，若諸<a class="t" id="t0185b24"></a>餘善善數、白白數、無罪無罪數、應親近<a class="t" id="t0185b25"></a>應親近數，如此等修習，增上精勤、欲、方便、堪<a class="t" id="t0185b26"></a>能，正念正知而學，是名精進力。無罪力、攝<a class="t" id="t0185b27"></a>力如上修多羅說。」</p><p>佛說此經已，諸比丘聞<a class="t" id="t0185b28"></a>佛所說，歡喜奉行。<a class="t" id="t0185b29"></a></p></article></section></div></body></html>