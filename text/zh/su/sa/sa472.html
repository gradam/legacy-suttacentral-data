<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="472"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（四七三）</h1></div><p>如是我聞：</p><p>一時，佛住王舍城迦蘭陀<a class="t" id="t0121a03"></a>竹園。</p><p>時，有異比丘獨一靜處禪思，念言：「世<a class="t" id="t0121a04"></a>尊說三受——樂受、苦受、不苦不樂受，又說諸所<a class="t" id="t0121a05"></a>有受悉皆是苦，此有何義？」是比丘作是念<a class="t" id="t0121a06"></a>已，從禪起，往詣佛所，稽首禮足，退住一<a class="t" id="t0121a07"></a>面，白佛言：「世尊！我於靜處禪思，念言：『世<a class="t" id="t0121a08"></a>尊說三受——樂受、苦受、不苦不樂受，又說諸所<a class="t" id="t0121a09"></a>有受悉皆是苦，此有何義？』」</p><p>佛告比丘：「我以<a class="t" id="t0121a10"></a>一切行無常故，一切諸行變易法故，說諸所<a class="t" id="t0121a11"></a>有受悉皆是苦。」</p><p>爾時，世尊即說偈言：<a class="t" id="t0121a12"></a></p><blockquote class="gatha"><p>「知諸行無常，　　皆是變易法，<a class="t" id="t0121a13"></a><br>故說受悉苦，　　正覺之所知。<a class="t" id="t0121a14"></a><br>比丘勤方便，　　正智不傾動，<a class="t" id="t0121a15"></a><br>於諸一切受，　　<span class="gaiji">黠<!--gaiji,黠,1[烈-列+(里*吉)],2,3-->慧能了知。<a class="t" id="t0121a16"></a><br>悉知諸受已，　　現法盡諸漏，<a class="t" id="t0121a17"></a><br>身死不墮數，　　永處般涅槃。」</span><a class="t" id="t0121a18"></a></p></blockquote><p>佛說是經已，諸比丘聞佛所說，歡喜奉行。<a class="t" id="t0121a19"></a></p></article></section></div></body></html>
