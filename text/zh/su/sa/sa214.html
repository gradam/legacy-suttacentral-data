<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="214"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（二一四）</h1></div><p>如是我聞：</p><p>一時，佛住舍衛國祇樹給<a class="t" id="t0054a23"></a>孤獨園。</p><p>爾時，世尊告諸比丘：「有二因緣生<a class="t" id="t0054a24"></a>識。何等為二？謂眼色、耳聲、鼻香、舌味、身觸、意<a class="t" id="t0054a25"></a>法……」如是廣說，乃至「非其境界故。所以者何？<a class="t" id="t0054a26"></a>眼、色因緣生眼識，彼無常、有為、心緣生，色若<a class="t" id="t0054a27"></a>眼、識，無常、有為、心緣生，此三法和合觸，觸已<a class="t" id="t0054a28"></a>受，受已思，思已想，此等諸法無常、有為、心<a class="t" id="t0054a29"></a>緣生，所謂觸、想、思。耳、鼻、舌、身、意亦復如是。」<a class="t" id="t0054b01"></a></p><p>佛說此經已，諸比丘聞佛所說，歡喜奉行。<a class="t" id="t0054b02"></a></p></article></section></div></body></html>
