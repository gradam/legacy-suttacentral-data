<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1348"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一三四八）</h1></div><p>如是我聞：</p><p>一時，佛住舍衛國祇樹給孤<a class="t" id="t0371b09"></a>獨園。</p><p>時，有異比丘在拘薩羅人間，住一林<a class="t" id="t0371b10"></a>中，得他心智，煩惱有餘。去林不遠有井，<a class="t" id="t0371b11"></a>有飲野干罐拘鉤頸。</p><p>時，彼野干作諸方<a class="t" id="t0371b12"></a>便求脫，而自念言：「天遂欲明，田夫或出，當<a class="t" id="t0371b13"></a>恐怖我。汝汲水罐怖我已久，可令我<a class="t" id="t0371b14"></a>脫？」</p><p>時，彼比丘知彼野干心之所念，而說偈言：<a class="t" id="t0371b15"></a></p><blockquote class="gatha"><p>「如來慧日出，　　離林說空法，<a class="t" id="t0371b16"></a><br>心久恐怖我，　　今可放令去。」<a class="t" id="t0371b17"></a></p></blockquote><p>時，彼比丘自教授已，一切結盡，得阿羅漢。<a class="t" id="t0371b18"></a></p></article></section></div></body></html>
