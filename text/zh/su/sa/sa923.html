<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="923"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（九二三）</h1></div><p>如是我聞：</p><p>一時，佛住王舍城迦蘭陀<a class="t" id="t0234b22"></a>竹園。</p><p>時，有調馬師名曰只尸，來詣佛所，<a class="t" id="t0234b23"></a>稽首佛足，退坐一面，白佛言：「世尊！我觀世<a class="t" id="t0234b24"></a>間甚為輕賤，猶如群羊。世尊！唯我堪能<a class="t" id="t0234b25"></a>調馬；狂逸惡馬，我作方便，須臾令彼態病<a class="t" id="t0234b26"></a>悉現，隨其態病，方便調伏。」</p><p>佛告調馬師聚<a class="t" id="t0234b27"></a>落主：「汝以幾種方便調伏於馬？」</p><p>馬師白佛：<a class="t" id="t0234b28"></a>「有三種法調伏惡馬。何等為三？一者柔軟，<a class="t" id="t0234b29"></a>二者<span class="gaiji">麁<!--gaiji,麤,1[色-巴+鹿],2&#x9E81;,3--></span><span class="gaiji">澁<!--gaiji,澀,1[澀-(刃*刃)+止],2&#x6F81;,3--></span>，三者柔軟<span class="gaiji">麁<!--gaiji,麤,1[色-巴+鹿],2&#x9E81;,3--></span><span class="gaiji">澁<!--gaiji,澀,1[澀-(刃*刃)+止],2&#x6F81;,3--></span>。」</p><p>佛告聚落主：「汝<a class="t" id="t0234c01"></a>以三種方便調馬，猶不調者，當如之何？」</p><p>馬<a class="t" id="t0234c02"></a>師白佛：「遂不調者，便當殺之。所以者何？莫<a class="t" id="t0234c03"></a>令辱我。」調馬師白佛：「世尊是無上調御丈<a class="t" id="t0234c04"></a>夫，為以幾種方便調御丈夫？」</p><p>佛告聚落主：<a class="t" id="t0234c05"></a>「我亦以三種方便調御丈夫。何等為三？一<a class="t" id="t0234c06"></a>者一向<span class="corr" title="[軟柔&gt;柔軟] cf.【麗】">柔軟</span>，二者一向<span class="gaiji">麁<!--gaiji,麤,1[色-巴+鹿],2&#x9E81;,3--></span><span class="gaiji">澁<!--gaiji,澀,1[澀-(刃*刃)+止],2&#x6F81;,3--></span>，三者柔軟<span class="gaiji">麁<!--gaiji,麤,1[色-巴+鹿],2&#x9E81;,3--></span><span class="gaiji">澁<!--gaiji,澀,1[澀-(刃*刃)+止],2&#x6F81;,3--></span>。」<a class="t" id="t0234c07"></a></p><p>佛告聚落主：「所謂一向柔軟者，如所說：『此<a class="t" id="t0234c08"></a>是身善行，此是身善行報，此是口、意善行，此<a class="t" id="t0234c09"></a>是口、意善行報，是名天、是名人、是名善趣<a class="t" id="t0234c10"></a>化生、是名涅槃，是為柔軟。』</p><p>「<span class="gaiji">麁<!--gaiji,麤,1[色-巴+鹿],2&#x9E81;,3--></span><span class="gaiji">澁<!--gaiji,澀,1[澀-(刃*刃)+止],2&#x6F81;,3--></span>者，如所說：<a class="t" id="t0234c11"></a>『是身惡行，是身惡行報，是口、意惡行，是口、意<a class="t" id="t0234c12"></a>惡行報，是名地獄、是名畜生、是名餓鬼、是<a class="t" id="t0234c13"></a>名惡趣、是名墮惡趣，是名如來<span class="gaiji">麁<!--gaiji,麤,1[色-巴+鹿],2&#x9E81;,3--></span><span class="gaiji">澁<!--gaiji,澀,1[澀-(刃*刃)+止],2&#x6F81;,3--></span>教也。』<a class="t" id="t0234c14"></a></p><p>「彼柔軟<span class="gaiji">麁<!--gaiji,麤,1[色-巴+鹿],2&#x9E81;,3--></span><span class="gaiji">澁<!--gaiji,澀,1[澀-(刃*刃)+止],2&#x6F81;,3--></span>俱者，謂如來有時說身善行，有<a class="t" id="t0234c15"></a>時說身善行報，有時說口、意善行，有時說<a class="t" id="t0234c16"></a>口、意善行報；有時說身惡行，有時說身惡<a class="t" id="t0234c17"></a>行報，有時說口、意惡行，有時說口、意惡行<a class="t" id="t0234c18"></a>報。如是名天、如是名人、如是名善趣、如<a class="t" id="t0234c19"></a>是名涅槃。如是名地獄、如是名畜生、餓<a class="t" id="t0234c20"></a>鬼、如是名惡趣、如是墮惡趣，是名如來柔<a class="t" id="t0234c21"></a>軟<span class="gaiji">麁<!--gaiji,麤,1[色-巴+鹿],2&#x9E81;,3--></span><span class="gaiji">澁<!--gaiji,澀,1[澀-(刃*刃)+止],2&#x6F81;,3--></span>教。」</p><p>調馬師白佛：「世尊！若以三種方<a class="t" id="t0234c22"></a>便調伏眾生，有不調者，當如之何？」</p><p>佛告<a class="t" id="t0234c23"></a>聚落主：「亦當殺之。所以者何？莫令辱我。」<a class="t" id="t0234c24"></a></p><p>調馬師白佛言：「若殺生者，於世尊法為不<a class="t" id="t0234c25"></a>清淨，世尊法中亦不殺生，而今言殺，其義<a class="t" id="t0234c26"></a>云何？」</p><p>佛告聚落主：「如是！如是！如來法中殺<a class="t" id="t0234c27"></a>生不清淨，如來法中亦不殺生；然如來法中<a class="t" id="t0234c28"></a>以三種教授不調伏者，不復與語、不教、不<a class="t" id="t0234c29"></a>誡。聚落主！於意云何？如來法中不復與語、<a class="t" id="t0235a01"></a>不教、不誡，豈非死耶？」</p><p>調馬師白佛：「實爾。世<a class="t" id="t0235a02"></a>尊！不復與語，永不教、誡，真為死也。世尊！以<a class="t" id="t0235a03"></a>是之故，我從今日離諸惡不善業。」</p><p>佛告聚<a class="t" id="t0235a04"></a>落主：「善哉所說！」</p><p>時，調馬師聚落主只尸聞佛<a class="t" id="t0235a05"></a>所說，歡喜隨喜，禮足而去。<a class="t" id="t0235a06"></a></p></article></section></div></body></html>
