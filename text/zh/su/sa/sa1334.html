<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1334"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一三三四）</h1></div><p>如是我聞：</p><p>一時，佛住舍衛國祇樹給<a class="t" id="t0368b10"></a>孤獨園。</p><p>時，有異比丘在拘薩羅人間，住一<a class="t" id="t0368b11"></a>林中，入晝正受，起不正思惟。</p><p>時，彼林中止<a class="t" id="t0368b12"></a>住天神作是念：「此非比丘法，止住林中，入<a class="t" id="t0368b13"></a>晝正受，而起不正思惟，我今當往方便善<a class="t" id="t0368b14"></a>覺悟之。」</p><p>時，彼天神而說偈言：<a class="t" id="t0368b15"></a></p><blockquote class="gatha"><p>「何不正思惟，　　覺觀所寢食？<a class="t" id="t0368b16"></a><br>當捨不正念，　　專修於正受。<a class="t" id="t0368b17"></a><br>遵崇佛法僧，　　及自持淨戒，<a class="t" id="t0368b18"></a><br>常生隨喜心，　　喜樂轉勝進。<a class="t" id="t0368b19"></a><br>以心歡喜故，　　速究竟苦邊。」<a class="t" id="t0368b20"></a></p></blockquote><p>時，彼天神說偈勸發已，彼比丘專精思惟，盡<a class="t" id="t0368b21"></a>諸煩惱，得阿羅漢。<a class="t" id="t0368b22"></a></p></article></section></div></body></html>