<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1352"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一三五二）</h1></div><p>如是我聞：</p><p>一時，佛住王舍城迦蘭陀<a class="t" id="t0371c15"></a>竹園。</p><p>時，有眾多比丘住支提山，一切皆修<a class="t" id="t0371c16"></a>阿練若行，著糞掃衣，常行乞食。爾時，那娑<a class="t" id="t0371c17"></a>佉多河岸崩，殺三營事比丘。</p><p>時，支提山住天<a class="t" id="t0371c18"></a>神而說偈言：<a class="t" id="t0371c19"></a></p><blockquote class="gatha"><p>「乞食阿蘭若，　　慎莫營造立，<a class="t" id="t0371c20"></a><br>不見佉多河，　　傍岸卒崩倒。<a class="t" id="t0371c21"></a><br>壓殺彼造立，　　營事三比丘，<a class="t" id="t0371c22"></a><br>糞掃衣比丘，　　慎莫營造立。<a class="t" id="t0371c23"></a><br>不見佉多河，　　傍岸卒崩倒，<a class="t" id="t0371c24"></a><br>壓殺彼造立，　　營事三比丘。<a class="t" id="t0371c25"></a><br>依樹下比丘，　　慎莫營造立，<a class="t" id="t0371c26"></a><br>不見佉多河，　　傍岸卒崩倒。<a class="t" id="t0371c27"></a><br>壓殺彼造立，　　營事三比丘。」<a class="t" id="t0371c28"></a></p></blockquote><p>時，彼天神說此偈已，即默然住。<a class="t" id="t0371c29"></a></p></article></section></div></body></html>
