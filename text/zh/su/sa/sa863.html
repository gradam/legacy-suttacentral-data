<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="863"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（八六三）</h1></div><p>如是我聞：</p><p>一時，佛住舍衛國祇樹給孤<a class="t" id="t0219b19"></a>獨園。</p><p>爾時，世尊告諸比丘：「人間千六百歲是<a class="t" id="t0219b20"></a>他化自在天一日一夜，如是三十日一月，十<a class="t" id="t0219b21"></a>二月一歲，他化自在天壽一萬六千歲。愚癡<a class="t" id="t0219b22"></a>無聞凡夫於彼命終，生地獄、畜生、餓鬼中；多<a class="t" id="t0219b23"></a>聞聖弟子於彼命終，不生地獄、畜生、餓鬼<a class="t" id="t0219b24"></a>中。」</p><p>佛說此經已，諸比丘聞佛所說，歡喜奉<a class="t" id="t0219b25"></a>行。<a class="t" id="t0219b26"></a></p><p>如佛說六經，如是異比丘問六經、佛問諸<a class="t" id="t0219b27"></a>比丘六經，亦如是說。<a class="t" id="t0219b28"></a></p></article></section></div></body></html>