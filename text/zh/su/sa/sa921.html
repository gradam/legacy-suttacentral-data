<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="921"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（九二一）</h1></div><p>如是我聞：</p><p>一時，佛住王舍城迦蘭陀<a class="t" id="t0234a09"></a>竹園。</p><p>爾時，世尊告諸比丘：「世有良馬，四能<a class="t" id="t0234a10"></a>具足，當知是良馬，王所服乘。何等為四？所<a class="t" id="t0234a11"></a>謂賢善、捷疾、堪能、調柔。如是善男子四德成<a class="t" id="t0234a12"></a>就，世所宗重，承事供養，為無上福田。何等<a class="t" id="t0234a13"></a>為四？謂善男子成就無學戒身、無學定身、<a class="t" id="t0234a14"></a>無學慧身、無學解脫身。」</p><p>佛說此經已，諸比<a class="t" id="t0234a15"></a>丘聞佛所說，歡喜奉行。<a class="t" id="t0234a16"></a></p></article></section></div></body></html>