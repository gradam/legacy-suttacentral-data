<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="4"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（四）</h1></div><p>如是我聞：</p><p>一時，佛住舍衛國祇樹給孤獨<a class="t" id="t0001b07"></a>園。</p><p>爾時，世尊告諸比丘：「於色不知、不明、不斷、<a class="t" id="t0001b08"></a>不離欲、心不解脫者，則不能越生、老、病、死<a class="t" id="t0001b09"></a>怖。如是受、想、行、識，不知、不明、不斷、不離欲<a class="t" id="t0001b10"></a>貪、心不解脫者，則不能越生、老、病、死怖。</p><p>「比<a class="t" id="t0001b11"></a>丘！於色若知、若明、若斷、若離欲，則能越生、老、<a class="t" id="t0001b12"></a>病、死怖。諸比丘！若知、若明、若離欲貪、心解脫<a class="t" id="t0001b13"></a>者，則能越生、老、病、死怖。如是受、想、行、識，若<a class="t" id="t0001b14"></a>知、若明、若斷、若離欲貪、心解脫者，則能越生、<a class="t" id="t0001b15"></a>老、病、死怖。」</p><p>時，諸比丘聞佛所說，歡喜奉行。<a class="t" id="t0001b16"></a></p></article></section></div></body></html>