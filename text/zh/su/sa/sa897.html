<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="897"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（八九七）</h1></div><p>如是我聞：</p><p>一時，佛住王舍城迦蘭陀<a class="t" id="t0225b08"></a>竹園。</p><p>時，尊者羅<span class="gaiji">睺<!--gaiji,,1[目*侯],2&#x777A;,3--></span>羅來詣佛所，稽首禮足，<a class="t" id="t0225b09"></a>退坐一面，白佛言：「世尊！云何知、云何見，我<a class="t" id="t0225b10"></a>此識身及外境界一切相不憶念，於其中<a class="t" id="t0225b11"></a>間盡諸有漏？」</p><p>佛告羅<span class="gaiji">睺<!--gaiji,,1[目*侯],2&#x777A;,3--></span>羅：「有內六入處。何<a class="t" id="t0225b12"></a>等為六？謂眼入處。耳、鼻、舌、身、意入處，此等<a class="t" id="t0225b13"></a>諸法，正智觀察，盡諸有漏，正智心善解脫，是<a class="t" id="t0225b14"></a>名阿羅漢，盡諸有漏，所作已作，已捨重擔，<a class="t" id="t0225b15"></a>逮得己利，盡諸有結，正智心得解脫。」</p><p>佛說<a class="t" id="t0225b16"></a>此經已，諸比丘聞佛所說，歡喜奉行。<a class="t" id="t0225b17"></a></p><p>如內六入處，如是外六入處乃至五陰，亦<a class="t" id="t0225b18"></a>如是說。<a class="t" id="t0225b19"></a></p></article></section></div></body></html>