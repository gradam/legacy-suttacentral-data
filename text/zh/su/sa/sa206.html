<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa206"><article><div class="hgroup mirror"><p class="division"><span class="mirror-left">Saṃyuktāgama</span><span class="mirror-right">雜阿含經</span></p><h1 class="mirror-row"><span class="mirror-left">SA 206</span><span class="mirror-right">（二〇六）</span></h1></div><p><a class="t-linehead" id="t-linehead0052b20"></a>如是我聞：</p><p>一時，佛住毘舍離城耆婆<a class="t" id="t0052b21"></a>拘摩羅藥師菴羅園。</p><p><a class="t-linehead" id="t-linehead0052b21"></a>爾時，世尊告諸比丘：「當<a class="t" id="t0052b22"></a>勤方便禪思，內寂其心。所以者何？比丘！方<a class="t" id="t0052b23"></a>便禪思，內寂其心，如是如實知顯現。於何<a class="t" id="t0052b24"></a>如實知顯現？於眼如實知顯現，若色、眼識、眼<a class="t" id="t0052b25"></a>觸、眼觸因緣生受，若苦、若樂、不苦不樂，彼<a class="t" id="t0052b26"></a>亦如實知顯現。耳、鼻、舌、身、意亦復如是。此<a class="t" id="t0052b27"></a>諸法無常、有為，亦如是如實知顯現。」</p><p><a class="t-linehead" id="t-linehead0052b27"></a>佛說此<a class="t" id="t0052b28"></a>經已，諸比丘聞佛所說，歡喜奉行。</p><a class="t" id="t0052b29"></a></article><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside></section></div></body></html>
