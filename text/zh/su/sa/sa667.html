<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="667"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（六六七）</h1></div><p>如是我聞：</p><p>一時，佛住舍衛國祇樹給孤<a class="t" id="t0184c19"></a>獨園。</p><p>爾時，世尊告諸比丘：「有四力。何等為<a class="t" id="t0184c20"></a>四？謂信力、精進力、念力、慧力。復次四力——信<a class="t" id="t0184c21"></a>力、念力、定力、慧力。復次四力——覺力、精進力、<a class="t" id="t0184c22"></a>無罪力、攝力。」</p><p>此諸經如上三力說。差別者：<a class="t" id="t0184c23"></a>「何等為覺力？於善、不善法如實知，有罪、無<a class="t" id="t0184c24"></a>罪，習近、不習近，卑法、勝法，黑法、白法，有分別<a class="t" id="t0184c25"></a>法、無分別法，緣起法、非緣起法如實知，是<a class="t" id="t0184c26"></a>名覺力。何等為精進力？謂四正斷……」如前廣<a class="t" id="t0184c27"></a>說。「何等為無罪力？謂無罪身、口、意，是名無<a class="t" id="t0184c28"></a>罪力。何等為攝力？謂四攝事，惠施、愛語、行<a class="t" id="t0184c29"></a>利、同利。」</p><p>佛說此經已，諸比丘聞佛所說，歡<a class="t" id="t0185a01"></a>喜奉行。<a class="t" id="t0185a02"></a></p></article></section></div></body></html>