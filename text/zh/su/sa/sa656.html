<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa656"><article><div class="hgroup mirror"><p class="division"><span class="mirror-left">Saṃyuktāgama</span><span class="mirror-right">雜阿含經</span></p><h1 class="mirror-row"><span class="mirror-left">SA 656</span><span class="mirror-right">（六五六）</span></h1></div><p><a class="t-linehead" id="t-linehead0183c04"></a>如是我聞：</p><p>一時，佛住舍衛國祇樹給<a class="t" id="t0183c05"></a>孤獨園。</p><p><a class="t-linehead" id="t-linehead0183c05"></a>爾時，世尊告諸比丘：「有五根。何等<a class="t" id="t0183c06"></a>為五？信根、精進根、念根、定根、慧根。若聖弟<a class="t" id="t0183c07"></a>子成就慧根者，能修信根，依離、依無欲、<a class="t" id="t0183c08"></a>依滅、向於捨，是名信根成就，信根成就，<a class="t" id="t0183c09"></a>即是慧根。如信根，如是精進根、念根、定根、<a class="t" id="t0183c10"></a>慧根亦如是說。是故就此五根，慧根為其<a class="t" id="t0183c11"></a>首，以攝持故。譬如堂閣，棟為其首，眾材<a class="t" id="t0183c12"></a>所依，以攝持故。如是五根，慧為其首，以<a class="t" id="t0183c13"></a>攝持故。」</p><p><a class="t-linehead" id="t-linehead0183c13"></a>佛說此經已，諸比丘聞佛所說，歡<a class="t" id="t0183c14"></a>喜奉行。</p><a class="t" id="t0183c15"></a></article><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside></section></div></body></html>
