<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa362">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 362</span><span class="mirror-right">（三六二）</span></h1>
</div>
<p><a class="t-linehead" id="t-linehead0100b22"></a>如是我聞：</p>
<p>一時，佛住舍衛國祇樹給孤<a class="t" id="t0100b23"></a>獨園。</p>
<p><a class="t-linehead" id="t-linehead0100b23"></a>爾時，世尊告諸比丘：「有多聞比丘。云<a class="t" id="t0100b24"></a>何如來施設多聞比丘？」</p>
<p><a class="t-linehead" id="t-linehead0100b24"></a>諸比丘白佛：「世尊是<a class="t" id="t0100b25"></a>法根、法眼、法依。唯願為說『多聞比丘』，諸比丘<a class="t" id="t0100b26"></a>聞已，當受奉行。」</p>
<p><a class="t-linehead" id="t-linehead0100b26"></a>佛告比丘：「諦聽，善思，當為<a class="t" id="t0100b27"></a>汝說。諸比丘！若有比丘聞老、病、死，生<a class="t" id="t0100b28"></a>厭、離欲、滅盡法，是名多聞比丘。如是生、有、取、<a class="t" id="t0100b29"></a>愛、受、觸、六入處、名色、識、行，生厭、離欲、滅盡法，<a class="t" id="t0100c01"></a>是名多聞比丘，是名如來所施設多聞比<a class="t" id="t0100c02"></a>丘。」</p>
<p><a class="t-linehead" id="t-linehead0100c02"></a>佛說此經已，諸比丘聞佛所說，歡喜奉<a class="t" id="t0100c03"></a>行。</p>
<a class="t" id="t0100c04"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>