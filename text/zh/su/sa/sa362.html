<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="362"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（三六二）</h1></div><p>如是我聞：</p><p>一時，佛住舍衛國祇樹給孤<a class="t" id="t0100b23"></a>獨園。</p><p>爾時，世尊告諸比丘：「有多聞比丘。云<a class="t" id="t0100b24"></a>何如來施設多聞比丘？」</p><p>諸比丘白佛：「世尊是<a class="t" id="t0100b25"></a>法根、法眼、法依。唯願為說『多聞比丘』，諸比丘<a class="t" id="t0100b26"></a>聞已，當受奉行。」</p><p>佛告比丘：「諦聽，善思，當為<a class="t" id="t0100b27"></a>汝說。諸比丘！若有比丘聞老、病、死，生<a class="t" id="t0100b28"></a>厭、離欲、滅盡法，是名多聞比丘。如是生、有、取、<a class="t" id="t0100b29"></a>愛、受、觸、六入處、名色、識、行，生厭、離欲、滅盡法，<a class="t" id="t0100c01"></a>是名多聞比丘，是名如來所施設多聞比<a class="t" id="t0100c02"></a>丘。」</p><p>佛說此經已，諸比丘聞佛所說，歡喜奉<a class="t" id="t0100c03"></a>行。<a class="t" id="t0100c04"></a></p></article></section></div></body></html>
