<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="184"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一八四）</h1></div><p>如是我聞：</p><p>一時，佛住舍衛國祇樹給孤<a class="t" id="t0047c29"></a>獨園。</p><p>爾時，世尊告諸比丘：「猶如有人火燒<a class="t" id="t0048a01"></a>頭衣，當云何救？」</p><p>比丘白佛言：「世尊！當起增<a class="t" id="t0048a02"></a>上欲，慇懃方便時救令滅。」</p><p>佛告比丘：「頭衣<a class="t" id="t0048a03"></a>燒然尚可暫忘，無常盛火當盡斷無餘。為<a class="t" id="t0048a04"></a>斷無常火故，當修苦習盡道。斷何等無<a class="t" id="t0048a05"></a>常法故，當修苦習盡道？謂斷色無常故，<a class="t" id="t0048a06"></a>當修苦習盡道；斷受、想、行、識無常故，當<a class="t" id="t0048a07"></a>修苦習盡道……」如是廣說，乃至……。</p><p>佛說此經<a class="t" id="t0048a08"></a>已，諸比丘聞佛所說，歡喜奉行。<a class="t" id="t0048a09"></a></p><p>如無常，如是過去無常、未來無常、現在無<a class="t" id="t0048a10"></a>常、過去未來無常、過去現在無常、未來現<a class="t" id="t0048a11"></a>在無常、過去未來現在無常，亦如上說。<a class="t" id="t0048a12"></a></p><p>如苦習盡道八經，如是苦盡道、樂非盡道、<a class="t" id="t0048a13"></a>樂盡道一一八經，亦如上說。<a class="t" id="t0048a14"></a></p><p>如當斷三十二經，如是當知、當吐、當盡、當止、<a class="t" id="t0048a15"></a>當捨、當滅、當沒一一三十二經，亦如上說。<a class="t" id="t0048a16"></a></p></article></section></div></body></html>
