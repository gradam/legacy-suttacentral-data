<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="426"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（四二六）</h1></div><p>如是我聞：</p><p>一時，佛住王舍城迦蘭陀竹<a class="t" id="t0112a04"></a>園。</p><p>爾時，世尊告諸比丘：「從中千世界數滿<a class="t" id="t0112a05"></a>至千，是名三千大千世界。世界中間闇冥<a class="t" id="t0112a06"></a>之處，日月遊行，普照世界，而彼不見，乃至<a class="t" id="t0112a07"></a>墮於生、老、病、死、憂、悲、惱、苦大闇冥中。是故，諸<a class="t" id="t0112a08"></a>比丘！於四聖諦未無間等者，當勤方便，起<a class="t" id="t0112a09"></a>增上欲，學無間等。」</p><p>佛說此經已，諸比丘聞<a class="t" id="t0112a10"></a>佛所說，歡喜奉行。<a class="t" id="t0112a11"></a></p></article></section></div></body></html>