<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1235"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一二三五）</h1></div><p>如是我聞：</p><p>一時，佛住舍衛國祇樹給<a class="t" id="t0338b13"></a>孤獨園。</p><p>時，波斯匿王忿諸國人，多所囚執，若<a class="t" id="t0338b14"></a>剎利、若婆羅門、若鞞舍、若首陀羅、若旃<a class="t" id="t0338b15"></a>陀羅，持戒、犯戒，在家、出家，悉皆被錄，或<span class="gaiji">鏁<!--gaiji,鎖,1[金*巢],2&#x93C1;,3--></span>、<a class="t" id="t0338b16"></a>或杻械、或以繩縛。</p><p>時，有眾多比丘晨朝<a class="t" id="t0338b17"></a>著衣持<span class="gaiji">鉢<!--gaiji,缽,1[金*本],2&#x9262;,3--></span>，入舍衛城乞食，聞波斯匿王多<a class="t" id="t0338b18"></a>所攝錄，乃至或<span class="gaiji">鏁<!--gaiji,鎖,1[金*巢],2&#x93C1;,3--></span>、或縛，乞食畢，還精舍，舉<a class="t" id="t0338b19"></a>衣<span class="gaiji">鉢<!--gaiji,缽,1[金*本],2&#x9262;,3--></span>，洗足已，往詣佛所，稽首佛足，退坐一<a class="t" id="t0338b20"></a>面，白佛言：「世尊！我等今日眾多比丘入城<a class="t" id="t0338b21"></a>乞食，聞波斯匿王多所收錄，乃至<span class="gaiji">鏁<!--gaiji,鎖,1[金*巢],2&#x93C1;,3--></span>縛。」</p><p>爾<a class="t" id="t0338b22"></a>時，世尊即說偈言：<a class="t" id="t0338b23"></a></p><blockquote class="gatha"><p>「非繩<span class="gaiji">鏁<!--gaiji,鎖,1[金*巢],2&#x93C1;,3--></span>杻械，　　名曰堅固縛，<a class="t" id="t0338b24"></a><br>染污心顧念，　　錢財寶妻子，<a class="t" id="t0338b25"></a><br>是縛長且固，　　雖緩難可脫，<a class="t" id="t0338b26"></a><br>慧者不顧念，　　世間五欲樂，<a class="t" id="t0338b27"></a><br>是則斷諸縛，　　安隱永超世。」<a class="t" id="t0338b28"></a></p></blockquote><p>佛說此經已，諸比丘聞佛所說，歡喜奉行。<a class="t" id="t0338b29"></a></p></article></section></div></body></html>
