<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa1358"><article><div class="hgroup mirror"><p class="division"><span class="mirror-left">Saṃyuktāgama</span><span class="mirror-right">雜阿含經</span></p><h1 class="mirror-row"><span class="mirror-left">SA 1358</span><span class="mirror-right">（一三五八）</span></h1></div><p><a class="t-linehead" id="t-linehead0372c12"></a>如是我聞：</p><p>一時，佛住舍衛國祇樹給<a class="t" id="t0372c13"></a>孤獨園。</p><p><a class="t-linehead" id="t-linehead0372c13"></a>時，有異比丘在拘薩羅人間，住一<a class="t" id="t0372c14"></a>林中。</p><p><a class="t-linehead" id="t-linehead0372c14"></a>時，有貧士夫在於林側，作如是悕<a class="t" id="t0372c15"></a>望思惟，而說偈言：</p><a class="t" id="t0372c16"></a><blockquote class="gatha"><p>「若得猪一頭，　　美酒滿一瓶，<a class="t" id="t0372c17"></a><br>　盛持甌一枚，　　人數數持與，<a class="t" id="t0372c18"></a><br>　若得如是者，　　當復何所憂。」</p></blockquote><a class="t" id="t0372c19"></a><p><a class="t-linehead" id="t-linehead0372c19"></a>時，彼比丘作是念：「此貧士夫尚能說偈，我今<a class="t" id="t0372c20"></a>何以不說？」即說偈言：</p><a class="t" id="t0372c21"></a><blockquote class="gatha"><p>「若得佛法僧，　　比丘善說法，<a class="t" id="t0372c22"></a><br>　我不病常聞，　　不畏眾魔怨。」</p></blockquote><a class="t" id="t0372c23"></a><p><a class="t-linehead" id="t-linehead0372c23"></a>時，彼比丘說此偈已，默然而住。</p><a class="t" id="t0372c24"></a></article><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside></section></div></body></html>
