<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="583"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（五八三）</h1></div><p>如是我聞：</p><p>一時，佛住舍衛國祇樹給<a class="t" id="t0155a08"></a>孤獨園。</p><p>爾時，羅<span class="gaiji">睺<!--gaiji,,1[目*侯],2&#x777A;,3--></span>羅阿修羅王障月天子。<a class="t" id="t0155a09"></a>時，諸月天子悉皆恐怖，來詣佛所，稽首佛<a class="t" id="t0155a10"></a>足，退住一面。說偈歎佛：<a class="t" id="t0155a11"></a></p><blockquote class="gatha"><p>「今禮最勝覺，　　能脫一切障，<a class="t" id="t0155a12"></a><br>我今遭苦惱，　　是故來歸依。<a class="t" id="t0155a13"></a><br>我等月天子，　　歸依於善逝，<a class="t" id="t0155a14"></a><br>佛哀愍世間，　　願解阿修羅。」<a class="t" id="t0155a15"></a></p></blockquote><p>爾時，世尊說偈答言：<a class="t" id="t0155a16"></a></p><blockquote class="gatha"><p>「破壞諸闇冥，　　光明照虛空，<a class="t" id="t0155a17"></a><br>今毘盧遮那，　　清淨光明顯。<a class="t" id="t0155a18"></a><br>羅<span class="gaiji">睺<!--gaiji,,1[目*侯],2&#x777A;,3-->避虛空，　　速放飛兔像，<a class="t" id="t0155a19"></a><br>羅<span class="gaiji">睺<!--gaiji,,1[目*侯],2&#x777A;,3--></span>阿修羅，　　即捨月而還。<a class="t" id="t0155a20"></a><br>舉體悉流污，　　戰怖不自安，<a class="t" id="t0155a21"></a><br>神<span class="gaiji">昬<!--gaiji,昏,1[民/日],2&#x662C;,3--></span>志迷亂，　　猶如重病人。」</span><a class="t" id="t0155a22"></a></p></blockquote><p>時，有阿修羅名曰婆稚，見羅<span class="gaiji">睺<!--gaiji,,1[目*侯],2&#x777A;,3--></span>羅阿修羅<a class="t" id="t0155a23"></a>疾捨月還，便說偈言：<a class="t" id="t0155a24"></a></p><blockquote class="gatha"><p>「羅<span class="gaiji">睺<!--gaiji,,1[目*侯],2&#x777A;,3--></span>阿修羅，　　捨月一何速，<a class="t" id="t0155a25"></a><br>神體悉流污，　　猶如重病人。」<a class="t" id="t0155a26"></a></p></blockquote><p>羅<span class="gaiji">睺<!--gaiji,,1[目*侯],2&#x777A;,3--></span>阿修羅說偈答言：<a class="t" id="t0155a27"></a></p><blockquote class="gatha"><p>「瞿曇說<span class="gaiji">呪<!--gaiji,咒,1[口*兄],2&#x546A;,3--></span>偈，　　不速捨月者，<a class="t" id="t0155a28"></a><br>或頭破七分，　　受諸<span class="gaiji">隣<!--gaiji,鄰,1[阿-可+(嶙-山)],2&#x96A3;,3-->死苦。」</span><a class="t" id="t0155a29"></a></p></blockquote><p>婆稚阿修羅復說偈言：<a class="t" id="t0155b01"></a></p><blockquote class="gatha"><p>「佛興未曾有，　　安隱於世間，<a class="t" id="t0155b02"></a><br>說<span class="gaiji">呪<!--gaiji,咒,1[口*兄],2&#x546A;,3-->偈能令，　　羅<span class="gaiji">睺<!--gaiji,,1[目*侯],2&#x777A;,3--></span>羅捨月。」</span><a class="t" id="t0155b03"></a></p></blockquote><p>佛說此經已，時月天子聞佛所說，歡喜隨<a class="t" id="t0155b04"></a>喜，作禮而去。<a class="t" id="t0155b05"></a></p></article></section></div></body></html>