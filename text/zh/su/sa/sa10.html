<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="10"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一○）</h1></div><p>如是我聞：</p><p>一時，佛住舍衛國祇樹給孤<a class="t" id="t0002a13"></a>獨園。</p><p>爾時，世尊告諸比丘：「色無常，無常即<a class="t" id="t0002a14"></a>苦，苦即非我，非我者即非我所。如是觀者，<a class="t" id="t0002a15"></a>名真實觀。如是受、想、行、識無常，無常即苦，<a class="t" id="t0002a16"></a>苦即非我，非我者即非我所。如是觀者，<a class="t" id="t0002a17"></a>名真實觀。</p><p>「聖弟子！如是觀者，於色解脫，<a class="t" id="t0002a18"></a>於受、想、行、識解脫。我說是等解脫於生、老、<a class="t" id="t0002a19"></a>病、死、憂、悲、苦、惱。」</p><p>時，諸比丘聞佛所說，歡喜奉<a class="t" id="t0002a20"></a>行。<a class="t" id="t0002a21"></a></p></article></section></div></body></html>