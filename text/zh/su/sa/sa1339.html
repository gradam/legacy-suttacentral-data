<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1339"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一三三九）</h1></div><p>如是我聞：</p><p>一時，佛住王舍城迦蘭陀<a class="t" id="t0369b18"></a>竹園。</p><p>爾時，尊者十力迦葉住王舍城仙人窟<a class="t" id="t0369b19"></a>中。時，有獵師名曰尺只，去十力迦葉不<a class="t" id="t0369b20"></a>遠，張網捕鹿。爾時，十力迦葉為彼獵師哀<a class="t" id="t0369b21"></a>愍說法。時，彼獵師不解所說。時，十力迦葉<a class="t" id="t0369b22"></a>即以神力，指端火然，彼猶不悟。</p><p>爾時，仙人<a class="t" id="t0369b23"></a>窟中住止天神而說偈言：<a class="t" id="t0369b24"></a></p><blockquote class="gatha"><p>「深山中獵師，　　少智盲無目，<a class="t" id="t0369b25"></a><br>何為非時說，　　薄德無辯慧，<a class="t" id="t0369b26"></a><br>所聞亦不解，　　明中亦無見，<a class="t" id="t0369b27"></a><br>於諸善勝法，　　愚癡莫能了，<a class="t" id="t0369b28"></a><br>正使燒十指，　　彼終不見諦。」<a class="t" id="t0369b29"></a></p></blockquote><p>時，彼天神說是偈已，尊者十力迦葉即默然<a class="t" id="t0369c01"></a>住。<a class="t" id="t0369c02"></a></p></article></section></div></body></html>
