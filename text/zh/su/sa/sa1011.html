<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1011"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一○一一）</h1></div><p>如是我聞：</p><p>一時，佛住舍衛國祇樹給<a class="t" id="t0264b19"></a>孤獨園。</p><p>時，有一天子，容色絕妙，於後夜<a class="t" id="t0264b20"></a>時來詣佛所，稽首佛足，退坐一面。身諸<a class="t" id="t0264b21"></a>光明遍照祇樹給孤獨園。</p><p>時，彼天子說偈問<a class="t" id="t0264b22"></a>佛：<a class="t" id="t0264b23"></a></p><blockquote class="gatha"><p>「誰掩於世間？　　誰遮絡世間？<a class="t" id="t0264b24"></a><br>誰結縛眾生？　　何處建立世？」<a class="t" id="t0264b25"></a></p></blockquote><p>爾時，世尊說偈答言：<a class="t" id="t0264b26"></a></p><blockquote class="gatha"><p>「衰老掩世間，　　死遮絡世間，<a class="t" id="t0264b27"></a><br>愛繫縛眾生，　　法建立世間。」<a class="t" id="t0264b28"></a></p></blockquote><p>時，彼天子復說偈言：<a class="t" id="t0264b29"></a></p><blockquote class="gatha"><p>「久見婆羅門，　　逮得般涅槃，<a class="t" id="t0264c01"></a><br>一切怖已過，　　永超世恩愛。」<a class="t" id="t0264c02"></a></p></blockquote><p>時，彼天子聞佛所說，歡喜隨喜，稽首佛足，即<a class="t" id="t0264c03"></a>沒不現。<a class="t" id="t0264c04"></a></p></article></section></div></body></html>