<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa1181">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 1181</span><span class="mirror-right">（一一八一）</span></h1>
</div>
<p><a class="t-linehead" id="t-linehead0319b15"></a>如是我聞：</p>
<p>一時，佛在拘薩羅人間遊<a class="t" id="t0319b16"></a>行，至浮梨聚落，住天作婆羅門菴羅園中，<a class="t" id="t0319b17"></a>尊者優波摩為侍者。</p>
<p><a class="t-linehead" id="t-linehead0319b17"></a>爾時，世尊患背痛，告<a class="t" id="t0319b18"></a>尊者優<span class="corr" title="[婆&gt;波] cf.【麗】">波</span>摩：「汝舉衣鉢已，往至天作婆羅<a class="t" id="t0319b19"></a>門舍。」</p>
<p><a class="t-linehead" id="t-linehead0319b19"></a>時，天作婆羅門處於中堂，令梳頭者<a class="t" id="t0319b20"></a>理剃鬚髮，見尊者優波摩於外門住，見<a class="t" id="t0319b21"></a>已，即說偈言：</p>
<a class="t" id="t0319b22"></a><blockquote class="gatha">
<p>「何等剃鬚髮，　　身著僧迦梨？<a class="t" id="t0319b23"></a><br>　住於彼門外，　　為欲何所求？」</p>
</blockquote>
<a class="t" id="t0319b24"></a><p><a class="t-linehead" id="t-linehead0319b24"></a>尊者優波摩說偈答言：</p>
<a class="t" id="t0319b25"></a><blockquote class="gatha">
<p>「羅漢世善逝，　　所患背風疾，<a class="t" id="t0319b26"></a><br>　頗有安樂水，　　療牟尼疾不？」</p>
</blockquote>
<a class="t" id="t0319b27"></a><p><a class="t-linehead" id="t-linehead0319b27"></a>時，天作婆羅門以滿鉢酥、一瓶油、一瓶石蜜，<a class="t" id="t0319b28"></a>使人擔持，并持暖水，隨尊者優波摩詣<a class="t" id="t0319b29"></a>世尊所，以塗其體，暖水洗之，酥蜜作飲，世<a class="t" id="t0319c01"></a>尊背疾即得安隱。</p>
<p><a class="t-linehead" id="t-linehead0319c01"></a>時，天作婆羅門晨朝早起，<a class="t" id="t0319c02"></a>往詣佛所，稽首禮足，退坐一面，而說偈言：</p>
<a class="t" id="t0319c03"></a><blockquote class="gatha">
<p>「何言婆羅門？　　施何得大果？<a class="t" id="t0319c04"></a><br>　何等為時施？　　云何淨福田？」</p>
</blockquote>
<a class="t" id="t0319c05"></a><p><a class="t-linehead" id="t-linehead0319c05"></a>爾時，世尊說偈答言：</p>
<a class="t" id="t0319c06"></a><blockquote class="gatha">
<p>「若得宿命智，　　見天定趣生，<a class="t" id="t0319c07"></a><br>　得盡諸有漏，　　牟尼起三明，<a class="t" id="t0319c08"></a><br>　善知心解脫，　　解脫一切貪；<a class="t" id="t0319c09"></a><br>　說名婆羅門，　　施彼得大果，<a class="t" id="t0319c10"></a><br>　施彼為時施，　　隨所欲福田。」</p>
</blockquote>
<a class="t" id="t0319c11"></a><p><a class="t-linehead" id="t-linehead0319c11"></a>時，天作婆羅門聞佛所說，歡喜隨喜，作<span class="corr" title="[福&gt;禮]">禮</span>而<a class="t" id="t0319c12"></a>去。</p>
<a class="t" id="t0319c13"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>