<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1315"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一三一五）</h1></div><p>如是我聞：</p><p>一時，佛住舍衛國祇樹給<a class="t" id="t0361b10"></a>孤獨園。</p><p>時，有栴檀天子，容色絕妙，於後夜<a class="t" id="t0361b11"></a>時來詣佛所，稽首佛足，退坐一面。其身光<a class="t" id="t0361b12"></a>明遍照祇樹給孤獨園。</p><p>時，彼栴檀天子說偈<a class="t" id="t0361b13"></a>問佛：<a class="t" id="t0361b14"></a></p><blockquote class="gatha"><p>「聞瞿曇大智，　　無障礙知見，<a class="t" id="t0361b15"></a><br>何所住何學，　　不遭他世惡？」<a class="t" id="t0361b16"></a></p></blockquote><p>爾時，世尊說偈答曰：<a class="t" id="t0361b17"></a></p><blockquote class="gatha"><p>「攝持身口意，　　不造三惡法，<a class="t" id="t0361b18"></a><br>處在於居家，　　廣集於群賓。<a class="t" id="t0361b19"></a><br>信惠財法施，　　以法立一切，<a class="t" id="t0361b20"></a><br>住彼學彼法，　　則無他世畏。」<a class="t" id="t0361b21"></a></p></blockquote><p>佛說是經已，栴檀天子聞佛所說，歡喜隨<a class="t" id="t0361b22"></a>喜，稽首佛足，即沒不現。<a class="t" id="t0361b23"></a></p></article></section></div></body></html>