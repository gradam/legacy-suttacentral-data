<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="944"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（九四四）</h1></div><p>如是我聞：</p><p>一時，佛住舍衛國祇樹給<a class="t" id="t0241c20"></a>孤獨園。</p><p>爾時，世尊告諸比丘：「眾生無始生死，<a class="t" id="t0241c21"></a>長夜輪轉，不知苦之本際。諸比丘！汝等見<a class="t" id="t0241c22"></a>諸眾生而生恐怖，衣毛為<span class="gaiji">竪<!--gaiji,豎,1[豎-豆+立],2&#x7AEA;,3--></span>，當作是念：『我<a class="t" id="t0241c23"></a>等過去必曾殺生，為傷害者，為惡知識，於<a class="t" id="t0241c24"></a>無始生死長夜輪轉，不知苦之本際。』諸比<a class="t" id="t0241c25"></a>丘！當作是學，斷除諸有，莫令增長。」</p><p>佛說<a class="t" id="t0241c26"></a>此經已，諸比丘聞佛所說，歡喜奉行。<a class="t" id="t0241c27"></a></p></article></section></div></body></html>
