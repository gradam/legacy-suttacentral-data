<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="986"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（九八六）</h1></div><p>如是我聞：</p><p>一時，佛住舍衛國祇樹給孤<a class="t" id="t0256c28"></a>獨園。</p><p>爾時，世尊告諸比丘：「有二事斷難持。<a class="t" id="t0256c29"></a>何等為二？若俗人處非人處，於衣食、床臥、<a class="t" id="t0257a01"></a>資生眾具，持彼斷者，是則難行。又，比丘非<a class="t" id="t0257a02"></a>家出家，斷除貪愛，持彼斷者，亦甚難行。」</p><p>爾<a class="t" id="t0257a03"></a>時，世尊即說偈言：<a class="t" id="t0257a04"></a></p><blockquote class="gatha"><p>「世間有二事，　　持斷則難行，<a class="t" id="t0257a05"></a><br>是真諦所說，　　等正覺所知。<a class="t" id="t0257a06"></a><br>在家財入出，　　衣食等眾具，<a class="t" id="t0257a07"></a><br>世間貪愛樂，　　持斷者甚難。<a class="t" id="t0257a08"></a><br>比丘已離俗，　　信非家出家，<a class="t" id="t0257a09"></a><br>滅除於貪愛，　　持斷亦難行。」<a class="t" id="t0257a10"></a></p></blockquote><p>佛說此經已，諸比丘聞佛所說，歡喜奉行。<a class="t" id="t0257a11"></a></p></article></section></div></body></html>