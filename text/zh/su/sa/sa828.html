<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="828"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（八二八）</h1></div><p>如是我聞：</p><p>一時，佛住舍衛國祇樹給<a class="t" id="t0212b19"></a>孤獨園。</p><p>爾時，世尊告諸比丘：「譬如驢隨群<a class="t" id="t0212b20"></a>牛而行，而作是念：『我作牛聲。』然其彼形亦<a class="t" id="t0212b21"></a>不似牛，色亦不似牛，聲出不似，隨大群<a class="t" id="t0212b22"></a>牛，謂<span class="corr" title="[已&gt;己]">己</span>是牛，而作牛鳴，而去牛實遠。如是，<a class="t" id="t0212b23"></a>有一愚癡男子違律犯戒，隨逐大眾，言：<a class="t" id="t0212b24"></a>『我是比丘。我是比丘。』而不學習勝欲增上<a class="t" id="t0212b25"></a>戒學、增上意學、增上慧學，隨逐大眾，自言：<a class="t" id="t0212b26"></a>『我是比丘。我是比丘。』其實去比丘大遠。」</p><p>爾<a class="t" id="t0212b27"></a>時，世尊即說偈言：<a class="t" id="t0212b28"></a></p><blockquote class="gatha"><p>「同蹄無角獸，　　四足具聲口，<a class="t" id="t0212b29"></a><br>隨逐<span class="corr" title="[太&gt;大]">大群牛，　　常以為等侶。<a class="t" id="t0212c01"></a><br>形亦非牛類，　　不能作牛聲，<a class="t" id="t0212c02"></a><br>如是愚癡人，　　不隨繫心念。<a class="t" id="t0212c03"></a><br>於善逝教誡，　　無欲勤方便，<a class="t" id="t0212c04"></a><br>懈怠心輕慢，　　不獲無上道。<a class="t" id="t0212c05"></a><br>如驢在群牛，　　去牛常自遠，<a class="t" id="t0212c06"></a><br>彼雖隨大眾，　　內行常自乖。」</span><a class="t" id="t0212c07"></a></p></blockquote><p>佛說此經已，諸比丘聞佛所說，歡喜奉行。<a class="t" id="t0212c08"></a></p></article></section></div></body></html>
