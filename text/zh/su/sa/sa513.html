<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="513"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（五一三）</h1></div><p>如是我聞：</p><p>一時，佛住王舍城，乃至尊者<a class="t" id="t0136b08"></a>大目犍連於路中見一大身眾生，舉體生<a class="t" id="t0136b09"></a>毛，毛如大針，針皆火然，還燒其體，痛徹骨<a class="t" id="t0136b10"></a>髓。乃至佛告諸比丘：「此眾生者，過去世時，<a class="t" id="t0136b11"></a>於此王舍城為調象士，緣斯罪故，已百千<a class="t" id="t0136b12"></a>歲墮地獄中受無量苦，地獄餘罪，今得此<a class="t" id="t0136b13"></a>身，續受斯苦。諸比丘！如大目犍連所見，真<a class="t" id="t0136b14"></a>實不異，當受持之。」</p><p>佛說此經已，諸比丘<a class="t" id="t0136b15"></a>聞佛所說，歡喜奉行。<a class="t" id="t0136b16"></a></p><p>如調象士，如是調馬士、調牛士、好<span class="corr" title="[纔&gt;讒]">讒</span>人者，<a class="t" id="t0136b17"></a>及諸種種苦切人者，亦復如是。<a class="t" id="t0136b18"></a></p></article></section></div></body></html>
