<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="218"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（二一八）</h1></div><p>如是我聞：</p><p>一時，佛住舍衛國祇樹給<a class="t" id="t0054c20"></a>孤獨園。</p><p>爾時，世尊告諸比丘：「我今當為汝<a class="t" id="t0054c21"></a>等說苦集道跡、苦滅道跡。諦聽，善思，當為<a class="t" id="t0054c22"></a>汝說。</p><p>「云何苦集道跡？緣眼、色，生眼識，三事<a class="t" id="t0054c23"></a>和合觸，緣觸受，緣受愛，緣愛取，緣取有，<a class="t" id="t0054c24"></a>緣有生，緣生老、病、死、憂、悲、惱、苦集，如是。耳、<a class="t" id="t0054c25"></a>鼻、舌、身、意亦復如是。是名苦集道跡。</p><p>「云何<a class="t" id="t0054c26"></a>苦滅道跡？緣眼、色，生眼識，三事和合觸，觸<a class="t" id="t0054c27"></a>滅則受滅，受滅則愛滅，愛滅則取滅，取滅則<a class="t" id="t0054c28"></a>有滅，有滅則生滅，生滅則老、病、死、憂、悲、惱、苦<a class="t" id="t0054c29"></a>滅，如是純大苦聚滅。耳、鼻、舌、身、意亦如是<a class="t" id="t0055a01"></a>說，是名苦滅道跡。」</p><p>佛說此經已，諸比丘聞<a class="t" id="t0055a02"></a>佛所說，歡喜奉行。<a class="t" id="t0055a03"></a></p></article></section></div></body></html>
