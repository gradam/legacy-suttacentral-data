<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="767"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（七六七）</h1></div><p>如是我聞：</p><p>一時，佛住舍衛國祇樹給<a class="t" id="t0200b24"></a>孤獨園。</p><p>爾時，世尊告諸比丘：「說不善聚者，<a class="t" id="t0200b25"></a>謂五蓋，是為正說。所以者何？純一不善聚<a class="t" id="t0200b26"></a>者，所謂五蓋。何等為五？謂貪欲蓋，瞋恚、眠<a class="t" id="t0200b27"></a>睡、掉悔、疑蓋。說善法聚者，所謂八聖道，是<a class="t" id="t0200b28"></a>名正說。所以者何？純一滿淨善聚者，謂八聖<a class="t" id="t0200b29"></a>道。何等為八？謂正見、正志、正語、正業、正命、正<a class="t" id="t0200c01"></a>方便、正念、正定。」</p><p>佛說此經已，諸比丘聞佛<a class="t" id="t0200c02"></a>所說，歡喜奉行。<a class="t" id="t0200c03"></a></p></article></section></div></body></html>