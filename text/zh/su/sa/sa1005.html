<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1005"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一○○五）</h1></div><p>如是我聞：</p><p>一時，佛住舍衛國祇樹給<a class="t" id="t0263a29"></a>孤獨園。</p><p>時，有天子，容色絕妙，於後夜時來<a class="t" id="t0263b01"></a>詣佛所，稽首佛足，退坐一面。身諸光明遍<a class="t" id="t0263b02"></a>照祇樹給孤獨園。</p><p>時，彼天子說偈問佛：<a class="t" id="t0263b03"></a></p><blockquote class="gatha"><p>「何等人之物，　　何名第一伴，<a class="t" id="t0263b04"></a><br>以何而活命，　　眾生何處依。」<a class="t" id="t0263b05"></a></p></blockquote><p>爾時，世尊說偈答言：<a class="t" id="t0263b06"></a></p><blockquote class="gatha"><p>「田宅眾生有，　　賢妻第一伴，<a class="t" id="t0263b07"></a><br>飲食已存命，　　業為眾生依。」<a class="t" id="t0263b08"></a></p></blockquote><p>時，彼天子復說偈言：<a class="t" id="t0263b09"></a></p><blockquote class="gatha"><p>「久見婆羅門，　　逮得般涅槃，<a class="t" id="t0263b10"></a><br>一切怖已過，　　永超世恩愛。」<a class="t" id="t0263b11"></a></p></blockquote><p>時，彼天子聞佛所說，歡喜隨喜，稽首佛足，即<a class="t" id="t0263b12"></a>沒不現。<a class="t" id="t0263b13"></a></p></article></section></div></body></html>
