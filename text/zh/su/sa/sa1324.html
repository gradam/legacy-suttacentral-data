<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1324"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一三二四）</h1></div><p>如是我聞：</p><p>一時，佛在摩竭提國人間<a class="t" id="t0363c01"></a>遊行，到針毛鬼住處夜宿。爾時，針毛鬼會<a class="t" id="t0363c02"></a>諸鬼神，集在一處。</p><p>時，有炎鬼見世尊在<a class="t" id="t0363c03"></a>針毛鬼住處夜宿。見已，往詣針毛鬼所，語<a class="t" id="t0363c04"></a>針毛鬼言：「聚落主！汝今大得善利，今如來、<a class="t" id="t0363c05"></a>應、等正覺於汝室宿。」</p><p>針毛鬼言：「今當試看，<a class="t" id="t0363c06"></a>為是如來、為非？」</p><p>時，針毛鬼與諸鬼神集會<a class="t" id="t0363c07"></a>已，還歸自舍，束身衝佛。爾時，世尊<span class="gaiji">却<!--gaiji,卻,1[去*ㄗ],2&#x5374;,3--></span>身<a class="t" id="t0363c08"></a>避之。如是再三，束身衝佛，佛亦再三<span class="gaiji">却<!--gaiji,卻,1[去*ㄗ],2&#x5374;,3--></span>身<a class="t" id="t0363c09"></a>避之。</p><p>爾時，針毛鬼言：「沙門怖耶？」</p><p>佛言：「聚落<a class="t" id="t0363c10"></a>主！我不怖也，但汝觸惡。」</p><p>針毛鬼言：「今有所<a class="t" id="t0363c11"></a>問，當為我說，能令我喜者善，不能令我<a class="t" id="t0363c12"></a>喜者，當壞汝心，裂汝胸，令汝熱血從其<a class="t" id="t0363c13"></a>面出，捉汝兩手擲恒水彼岸。」</p><p>佛告針毛<a class="t" id="t0363c14"></a>鬼：「聚落主！我不見諸天、魔、梵、沙門、婆羅門、天<a class="t" id="t0363c15"></a>神、世人能壞如來、應、等正覺心者，能裂其<a class="t" id="t0363c16"></a>胸者，能令熱血從面出者，執其兩臂擲<a class="t" id="t0363c17"></a>著恒水彼岸者。汝今但問，當為汝說。令汝<a class="t" id="t0363c18"></a>歡喜。」</p><p>時，針毛鬼說偈問佛：<a class="t" id="t0363c19"></a></p><blockquote class="gatha"><p>「一切貪恚心，　　以何為其因，<a class="t" id="t0363c20"></a><br>不樂身毛<span class="gaiji">竪<!--gaiji,豎,1[豎-豆+立],2&#x7AEA;,3-->，　　恐怖從何起？<a class="t" id="t0363c21"></a><br>意念諸覺想，　　為從何所起，<a class="t" id="t0363c22"></a><br>猶如新生兒，　　依倚於乳母。」</span><a class="t" id="t0363c23"></a></p></blockquote><p>爾時，世尊說偈答言：<a class="t" id="t0363c24"></a></p><blockquote class="gatha"><p>「愛生自身長，　　如尼拘律樹，<a class="t" id="t0363c25"></a><br>展轉相拘引，　　如籐綿叢林，<a class="t" id="t0363c26"></a><br>若知彼所因，　　當令鬼覺悟，<a class="t" id="t0363c27"></a><br>度生死海流，　　不復重增有。」<a class="t" id="t0363c28"></a></p></blockquote><p>爾時，針毛鬼聞世尊說偈，心得歡喜，向佛<a class="t" id="t0363c29"></a>悔過，受持三歸。</p><p>佛說此經已，針毛鬼聞佛<a class="t" id="t0364a01"></a>所說，歡喜奉行。<a class="t" id="t0364a02"></a></p><p class="endsection"><span class="t-juanname">雜阿含經卷第四十九</span><a class="t" id="t0364a03"></a><a class="t" id="t0364a04"></a><a class="t" id="t0364a05"></a></p></article></section></div></body></html>
