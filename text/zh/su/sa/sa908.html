<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="908"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（九○八）</h1></div><p>如是我聞：</p><p>一時，佛住王舍城迦蘭陀竹<a class="t" id="t0227b11"></a>園。</p><p>爾時，戰<span class="gaiji">鬪<!--gaiji,鬥,1[鬥@(豆*寸)],2&#x9B2A;,3--></span>活聚落主來詣佛所，恭敬問<a class="t" id="t0227b12"></a>訊，問訊已，退坐一面，白佛言：「瞿曇！我聞古<a class="t" id="t0227b13"></a>昔戰<span class="gaiji">鬪<!--gaiji,鬥,1[鬥@(豆*寸)],2&#x9B2A;,3--></span>活耆年宿士作是言：『若戰<span class="gaiji">鬪<!--gaiji,鬥,1[鬥@(豆*寸)],2&#x9B2A;,3--></span>活，身被<a class="t" id="t0227b14"></a>重鎧，手執利器，將士先鋒，堪能方便摧伏<a class="t" id="t0227b15"></a>怨敵，緣此業報，生箭降伏天。』於瞿曇法<a class="t" id="t0227b16"></a>中，其義云何？」</p><p>佛告戰<span class="gaiji">鬪<!--gaiji,鬥,1[鬥@(豆*寸)],2&#x9B2A;,3--></span>活：「且止！莫問此義。」<a class="t" id="t0227b17"></a></p><p>如是再三問，亦再三止之，猶問不已。</p><p>佛告<a class="t" id="t0227b18"></a>聚落主：「我今問汝，隨汝意答。聚落主！於意<a class="t" id="t0227b19"></a>云何？若戰<span class="gaiji">鬪<!--gaiji,鬥,1[鬥@(豆*寸)],2&#x9B2A;,3--></span>活，身被甲冑，為戰士先鋒，堪<a class="t" id="t0227b20"></a>能方便摧伏怨敵，此人豈不先起傷害之<a class="t" id="t0227b21"></a>心，欲攝縛枷<span class="gaiji">鏁<!--gaiji,鎖,1[金*巢],2&#x93C1;,3--></span>，斫刺殺害於彼耶？」</p><p>聚落主<a class="t" id="t0227b22"></a>白佛：「如是，世尊！」</p><p>佛告聚落主：「為戰<span class="gaiji">鬪<!--gaiji,鬥,1[鬥@(豆*寸)],2&#x9B2A;,3--></span>活，<a class="t" id="t0227b23"></a>有三種惡邪，若身若口若意；以此三種惡邪<a class="t" id="t0227b24"></a>因緣，身壞命終，得生善趣箭降伏天者，無<a class="t" id="t0227b25"></a>有是處。」</p><p>佛告聚落主：「若古昔戰<span class="gaiji">鬪<!--gaiji,鬥,1[鬥@(豆*寸)],2&#x9B2A;,3--></span>活耆年<a class="t" id="t0227b26"></a>宿士，作如是見、作如是說，若諸戰<span class="gaiji">鬪<!--gaiji,鬥,1[鬥@(豆*寸)],2&#x9B2A;,3--></span>活，身<a class="t" id="t0227b27"></a>被甲冑，手執利器，命敵先登，堪能方便摧<a class="t" id="t0227b28"></a>伏怨敵，以是因緣，生箭降伏天者，是則邪<a class="t" id="t0227b29"></a>見。邪見之人，應生二處，若地獄趣、若畜生<a class="t" id="t0227c01"></a>趣。」</p><p>說是語時，彼聚落主悲泣流淚！</p><p>佛告聚<a class="t" id="t0227c02"></a>落主：「以是義故，我先再三語汝：『且止！不為<a class="t" id="t0227c03"></a>汝說。』」</p><p>聚落主白佛言：「我不以瞿曇語故悲<a class="t" id="t0227c04"></a>泣，我念古昔諸<span class="gaiji">鬪<!--gaiji,鬥,1[鬥@(豆*寸)],2&#x9B2A;,3--></span>戰活耆年宿士愚癡，不善<a class="t" id="t0227c05"></a>不辨，長夜，欺誑作如是言：『若戰<span class="gaiji">鬪<!--gaiji,鬥,1[鬥@(豆*寸)],2&#x9B2A;,3--></span>活，身被<a class="t" id="t0227c06"></a>甲冑，手執利器，命敵先登，乃至得生箭降<a class="t" id="t0227c07"></a>伏天。』是故悲泣。我今定思：『諸戰<span class="gaiji">鬪<!--gaiji,鬥,1[鬥@(豆*寸)],2&#x9B2A;,3--></span>活，惡業因<a class="t" id="t0227c08"></a>緣，身壞命終，生箭降伏天者，無有是處。』瞿<a class="t" id="t0227c09"></a>曇！我從今日，捨諸惡業，歸佛、歸法、歸比丘<a class="t" id="t0227c10"></a>僧。」</p><p>佛告聚落主：「此真實要。」</p><p>時，戰<span class="gaiji">鬪<!--gaiji,鬥,1[鬥@(豆*寸)],2&#x9B2A;,3--></span>活聚落主<a class="t" id="t0227c11"></a>聞佛所說，歡喜隨喜，即從坐起，作禮而去。<a class="t" id="t0227c12"></a></p></article></section></div></body></html>
