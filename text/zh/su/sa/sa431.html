<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="431"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（四三一）</h1></div><p>如是我聞：</p><p>一時，佛住王舍城迦蘭陀<a class="t" id="t0112b13"></a>竹園。</p><p>爾時，世尊告諸比丘：「如人擲杖置虛<a class="t" id="t0112b14"></a>空中，其必還墮，或墮淨地，或墮不淨地。如<a class="t" id="t0112b15"></a>是，沙門、婆羅門於苦聖諦不如實知，於苦<a class="t" id="t0112b16"></a>集聖諦、苦滅聖諦、苦滅道跡聖諦不如實<a class="t" id="t0112b17"></a>知；以不如實知故，或生善趣，或生惡趣。<a class="t" id="t0112b18"></a>是故，諸比丘！於四聖諦未無間等者，當勤<a class="t" id="t0112b19"></a>方便，起增上欲，學無間等。」</p><p>佛說此經已，諸<a class="t" id="t0112b20"></a>比丘聞佛所說，歡喜奉行。<a class="t" id="t0112b21"></a></p></article></section></div></body></html>