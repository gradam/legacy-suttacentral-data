<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="507"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（五○七）</h1></div><p>如是我聞：</p><p>一時，佛住王舍城迦蘭陀<a class="t" id="t0134c25"></a>竹園。時，有四十天子來詣尊者大目犍連<a class="t" id="t0134c26"></a>所，稽首作禮，退坐一面。</p><p>時，尊者大目犍連<a class="t" id="t0134c27"></a>語諸天子言：「善哉！諸天子！於佛不壞淨成<a class="t" id="t0134c28"></a>就，法、僧不壞淨成就。」</p><p>時，四十天子從座起，<a class="t" id="t0134c29"></a>整衣服，偏袒右肩，合掌白尊者大目揵連：<a class="t" id="t0135a01"></a>「我得於佛不壞淨，於法、僧不壞淨，聖戒成<a class="t" id="t0135a02"></a>就，故生天上。」有一天言：「得於佛不壞淨。<a class="t" id="t0135a03"></a>有言得法不壞淨，有言得僧不壞淨，有言聖<a class="t" id="t0135a04"></a>戒成就，身壞命終，得生天上。」</p><p>時，四十天子<a class="t" id="t0135a05"></a>於尊者大目犍連前，各自記說得須陀洹<a class="t" id="t0135a06"></a>果，即沒不現。如四十天子。如是四百、八百、<a class="t" id="t0135a07"></a>十千天子亦如是說。<a class="t" id="t0135a08"></a></p></article></section></div></body></html>