<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="838"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（八三八）</h1></div><p>如是我聞：</p><p>一時，佛住舍衛國祇樹給孤<a class="t" id="t0214c26"></a>獨園。</p><p>爾時，世尊告諸比丘：「有四種食，長養<a class="t" id="t0214c27"></a>眾生，四大增長攝受。何等為四？謂摶食、觸<a class="t" id="t0214c28"></a>食、意思食、識食。如是，福德潤澤，為安樂食。<a class="t" id="t0214c29"></a>何等為四？謂於佛不壞淨，於法、僧不壞淨，<a class="t" id="t0215a01"></a>聖戒成就。是故，諸比丘！當作是學：『我當成<a class="t" id="t0215a02"></a>就於佛不壞淨，於法、僧不壞淨，聖戒成就。』」<a class="t" id="t0215a03"></a></p><p>佛說此經已，諸比丘聞佛所說，歡喜奉行。<a class="t" id="t0215a04"></a></p></article></section></div></body></html>