<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="915"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（九一五）</h1></div><p>如是我聞：</p><p>一時，佛住那羅聚落好衣<a class="t" id="t0230c17"></a>菴羅園中。</p><p>時，有刀師氏聚落主，先是尼揵弟<a class="t" id="t0230c18"></a>子，詣尼揵所，禮尼揵足，退坐一面。</p><p>爾時，尼<a class="t" id="t0230c19"></a>揵語聚落主：「汝能共沙門瞿曇作蒺<span class="gaiji">［卄/梨］<!--gaiji,,1[卄/梨],2&#x4527;,3--></span>論，<a class="t" id="t0230c20"></a>令沙門瞿曇不得語、不得不語？」</p><p>聚落主白<a class="t" id="t0230c21"></a>尼揵：「阿梨！何等為蒺<span class="gaiji">［卄/梨］<!--gaiji,,1[卄/梨],2&#x4527;,3--></span>論，令沙門瞿曇不<a class="t" id="t0230c22"></a>得語、不得不語耶？」</p><p>尼揵語聚落主：「汝往<a class="t" id="t0230c23"></a>沙門瞿曇所，作如是言：『瞿曇不常欲安慰<a class="t" id="t0230c24"></a>一切眾生、讚歎安慰一切眾生耶？』若言不<a class="t" id="t0230c25"></a>者，應語言：『瞿曇與凡愚夫有何等異？』若言<a class="t" id="t0230c26"></a>常欲安慰一切眾生，讚歎安慰一切眾生<a class="t" id="t0230c27"></a>者，復應問言：『若欲安慰一切眾生者，以<a class="t" id="t0230c28"></a>何等故，或為一種人說法？或不為一種人<a class="t" id="t0230c29"></a>說法？』作如是問者，是名蒺<span class="gaiji">［卄/梨］<!--gaiji,,1[卄/梨],2&#x4527;,3--></span>論，令彼沙<a class="t" id="t0231a01"></a>門瞿曇不得語、不得不語。」</p><p>爾時，聚落主受<a class="t" id="t0231a02"></a>尼揵勸進已，往詣佛所，恭敬問訊已，退坐一<a class="t" id="t0231a03"></a>面，白佛言：「瞿曇豈不欲常安慰一切眾生，<a class="t" id="t0231a04"></a>歎說安慰一切眾生？」</p><p>佛告聚落主：「如來長夜<a class="t" id="t0231a05"></a>慈愍安慰一切眾生，亦常歎說安慰一切眾<a class="t" id="t0231a06"></a>生。」</p><p>聚落主白佛言：「若然者，如來何故為一<a class="t" id="t0231a07"></a>種人說法？又復不為一種人說法？」</p><p>佛告聚<a class="t" id="t0231a08"></a>落主：「我今問汝，隨意答我。聚落主！譬如<a class="t" id="t0231a09"></a>有三種田，有一種田沃壤肥澤，第二田<a class="t" id="t0231a10"></a>中，第三田<span class="gaiji">［塉-月+目］<!--gaiji,,1[塉-月+目],2,3--></span>薄，云何？聚落主！彼田主先於<a class="t" id="t0231a11"></a>何田耕治下種？」</p><p>聚落主言：「瞿曇！於最沃壤<a class="t" id="t0231a12"></a>肥澤者，先耕下種。」</p><p>「聚落主！復於何田次耕<a class="t" id="t0231a13"></a>下種？」</p><p>聚落主言：「瞿曇！當於中田次耕下<a class="t" id="t0231a14"></a>種。」</p><p>佛告聚落主：「復於何田次耕下種？」</p><p>聚落<a class="t" id="t0231a15"></a>主言：「當於最下<span class="gaiji">［塉-月+目］<!--gaiji,,1[塉-月+目],2,3--></span>薄之田，次耕下種。」</p><p>佛<a class="t" id="t0231a16"></a>告聚落主：「何故如是？」</p><p>聚落主言：「不欲廢田<a class="t" id="t0231a17"></a>存種而已。」</p><p>佛告聚落主：「我亦如是，如彼沃<a class="t" id="t0231a18"></a><span class="corr" title="[捷&gt;壤]">壤</span>肥澤田者，我諸比丘、比丘尼亦復如是。我<a class="t" id="t0231a19"></a>常為彼演說正法，初、中、後善，善義善味，純<a class="t" id="t0231a20"></a>一滿淨，梵行清白，開示顯現。彼聞法已，依<a class="t" id="t0231a21"></a>於我舍、我洲、我覆、我蔭、我趣，常以淨眼，觀我<a class="t" id="t0231a22"></a>而住，作如是念：『佛所說法，我悉受持，令我<a class="t" id="t0231a23"></a>長夜以義饒益，安隱樂住。』</p><p>「聚落主！如彼中<a class="t" id="t0231a24"></a>田者，我弟子優婆塞、優婆夷亦復如是。我亦<a class="t" id="t0231a25"></a>為彼演說正法，初、中、後善，善義善味，純一滿<a class="t" id="t0231a26"></a>淨，梵行清白，開發顯示。彼聞法已，依於我<a class="t" id="t0231a27"></a>舍、我洲、我覆、我蔭、我趣，常以淨眼，觀察我<a class="t" id="t0231a28"></a>住，作如是念：『世尊說法，我悉受持，令我長<a class="t" id="t0231a29"></a>夜以義饒益，安隱樂住。』</p><p>「聚落主！如彼田家<a class="t" id="t0231b01"></a>最下田者，如是我為諸外道異學尼揵子輩，<a class="t" id="t0231b02"></a>亦為說法，初、中、後善，善義善味，純一滿淨，梵<a class="t" id="t0231b03"></a>行清白，開示顯現，然於彼等少聞法者，亦<a class="t" id="t0231b04"></a>為其說，多聞法者，亦為其說。然其彼眾於<a class="t" id="t0231b05"></a>我善說法中，得一句法，知其義者，亦復長<a class="t" id="t0231b06"></a>夜以義饒益，安隱樂住。」</p><p>時，聚落主白佛：「甚奇！<a class="t" id="t0231b07"></a>世尊！善說如是三種田譬。」</p><p>佛告聚落主：「汝<a class="t" id="t0231b08"></a>聽我更說譬類。譬如士夫有三水器，不穿<a class="t" id="t0231b09"></a>不壞，亦不津漏。第二器不穿不壞，而有<a class="t" id="t0231b10"></a>津漏。第三器者，穿壞津漏。云何？聚落主！彼士<a class="t" id="t0231b11"></a>夫三種器中，常持淨水著何等器中？」</p><p>聚落主<a class="t" id="t0231b12"></a>言：「瞿曇！當以不穿不壞、不<span class="corr" title="[漏津&gt;津漏] cf.【麗】">津漏</span>者，先以盛<a class="t" id="t0231b13"></a>水。」</p><p>佛告聚落主：「次復應以何器盛水？」</p><p>聚落<a class="t" id="t0231b14"></a>主言：「瞿曇！當持彼器不穿不壞而津漏者，<a class="t" id="t0231b15"></a>次以盛水。」</p><p>佛告聚落主：「彼器滿已，復以何<a class="t" id="t0231b16"></a>器為後盛水？」</p><p>聚落主言：「以穿壞津漏之器<a class="t" id="t0231b17"></a>最後盛水。所以者何？須臾之間，供小用故。」<a class="t" id="t0231b18"></a></p><p>佛告聚落主：「如彼士夫不穿不壞、不津漏器，<a class="t" id="t0231b19"></a>諸弟子比丘、比丘尼亦復如是。我常為彼演<a class="t" id="t0231b20"></a>說正法，乃至長夜以義饒益，安隱樂住。如<a class="t" id="t0231b21"></a>第二器不穿不壞而津漏者，我諸弟子優婆<a class="t" id="t0231b22"></a>塞、優婆夷亦復如是。我常為彼演說正法，<a class="t" id="t0231b23"></a>乃至長夜以義饒益，安隱樂住，如第三器穿<a class="t" id="t0231b24"></a>壞津漏者，外道異學諸尼揵輩亦復如是。我<a class="t" id="t0231b25"></a>亦為彼演說正法，初、中、後善，善義善味，純一<a class="t" id="t0231b26"></a>滿淨，梵行清白，開示顯現。多亦為說，少亦為<a class="t" id="t0231b27"></a>說。彼若於我說一句法，知其義者，亦得長<a class="t" id="t0231b28"></a>夜安隱樂住。」</p><p>時，刀師氏聚落主聞佛所說，心<a class="t" id="t0231b29"></a>大恐怖，身毛皆<span class="gaiji">竪<!--gaiji,豎,1[豎-豆+立],2&#x7AEA;,3--></span>，前禮佛足悔過：「世尊！如<a class="t" id="t0231c01"></a>愚如癡，不善不辯，於世尊所不諦真實，虛<a class="t" id="t0231c02"></a>偽妄說！」</p><p>聞佛所說，歡喜隨喜，禮足而去。<a class="t" id="t0231c03"></a></p></article></section></div></body></html>
