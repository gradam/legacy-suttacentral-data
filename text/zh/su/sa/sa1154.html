<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1154"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一一五四）</h1></div><p>如是我聞：</p><p>一時，佛住舍衛國東園鹿<a class="t" id="t0307b24"></a>子母講堂，世尊晨朝著衣持<span class="gaiji">鉢<!--gaiji,缽,1[金*本],2&#x9262;,3--></span>，入舍衛城<a class="t" id="t0307b25"></a>乞食。時，健罵婆羅豆婆遮婆羅門遙見世<a class="t" id="t0307b26"></a>尊，作<span class="gaiji">麁<!--gaiji,麤,1[色-巴+鹿],2&#x9E81;,3--></span>惡不善語，瞋罵呵責，把土坌佛。時，<a class="t" id="t0307b27"></a>有逆風，還吹其土，反自坌身。</p><p>爾時，世尊即<a class="t" id="t0307b28"></a>說偈言：<a class="t" id="t0307b29"></a></p><blockquote class="gatha"><p>「若人無瞋恨，　　罵辱以加者，<a class="t" id="t0307c01"></a><br>清淨無結垢，　　彼惡還歸己，<a class="t" id="t0307c02"></a><br>猶如土坌彼，　　逆風還自污。」<a class="t" id="t0307c03"></a></p></blockquote><p>時，彼婆羅門白佛言：「悔過！瞿曇！如愚如癡，<a class="t" id="t0307c04"></a>不善不辯，何於瞿曇面前<span class="gaiji">麁<!--gaiji,麤,1[色-巴+鹿],2&#x9E81;,3--></span>惡不善語，瞋<a class="t" id="t0307c05"></a>罵呵責？」</p><p>時，婆羅門聞佛所說，歡喜隨喜，復<a class="t" id="t0307c06"></a>道而去。<a class="t" id="t0307c07"></a></p></article></section></div></body></html>
