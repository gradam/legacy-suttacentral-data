<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="940"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（九四○）</h1></div><p class="suttainfo"><span class="t-juanname">雜阿含經卷第三十四</span><a class="t" id="t0241b13"></a><a class="t" id="t0241b14"></a><br><span class="t-byline">宋天竺三藏求那跋陀羅譯</span><a class="t" id="t0241b15"></a><a class="t" id="t0241b15_2"></a></p><p>如是我聞：</p><p>一時，佛住舍衛國祇樹給孤<a class="t" id="t0241b16"></a>獨園。</p><p>爾時，世尊告諸比丘：「眾生無始生死，長<a class="t" id="t0241b17"></a>夜輪轉，不知苦之本際。諸比丘！於意云何？<a class="t" id="t0241b18"></a>若此大地一切草木，以四指量，斬以為籌，以<a class="t" id="t0241b19"></a>數汝等長夜輪轉生死所依父母；籌數已盡，<a class="t" id="t0241b20"></a>其諸父母數猶不盡。諸比丘！如是無始生死，<a class="t" id="t0241b21"></a>長夜輪轉，不知苦之本際。是故，比丘！當如<a class="t" id="t0241b22"></a>是學：『當勤精進，斷除諸有，莫令增長。』」</p><p>佛<a class="t" id="t0241b23"></a>說此經已，諸比丘聞佛所說，歡喜奉行。<a class="t" id="t0241b24"></a></p></article></section></div></body></html>