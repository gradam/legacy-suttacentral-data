<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="511"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（五一一）</h1></div><p>如是我聞：</p><p>一時，佛住王舍城，乃至尊<a class="t" id="t0136a21"></a>者大目犍連於路中見一大身眾生，舉體<a class="t" id="t0136a22"></a>無皮，形如脯腊，乘虛而行。乃至佛告諸比<a class="t" id="t0136a23"></a>丘：「此眾生者，過去世時，於此王舍城為屠<a class="t" id="t0136a24"></a>羊弟子，屠羊罪故，已百千歲墮地獄中受<a class="t" id="t0136a25"></a>無量苦，今得此身，續受斯罪。諸比丘！如大<a class="t" id="t0136a26"></a>目犍連所見，真實無異，當受持之。」</p><p>佛說此<a class="t" id="t0136a27"></a>經已，諸比丘聞佛所說，歡喜奉行。<a class="t" id="t0136a28"></a></p></article></section></div></body></html>