<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="101"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一○一）</h1></div><p>如是我聞：</p><p>一時，佛在拘薩羅人間遊<a class="t" id="t0028a21"></a>行，有從迦帝聚落、墮鳩羅聚落二村中間，<a class="t" id="t0028a22"></a>一樹下坐，入晝正受。</p><p>時，有豆磨種姓婆<a class="t" id="t0028a23"></a>羅門隨彼道行，尋佛後來，見佛<span class="gaiji">脚<!--gaiji,腳,1[腳-谷+去],2&#x811A;,3--></span>跡千<a class="t" id="t0028a24"></a>輻輪相，印文顯現，齊輻圓輞，眾好滿足。見<a class="t" id="t0028a25"></a>已，作是念：「我未曾見人間有如是足跡，<a class="t" id="t0028a26"></a>今當隨跡以求其人。」即尋<span class="gaiji">脚<!--gaiji,腳,1[腳-谷+去],2&#x811A;,3--></span>跡至於佛所，<a class="t" id="t0028a27"></a>來見世尊坐一樹下，入晝正受，嚴容絕<a class="t" id="t0028a28"></a>世，諸根澄靜，其心寂定，第一調伏，正觀<a class="t" id="t0028a29"></a>成就，光相巍巍，猶若金山。見已，白言：「為是<a class="t" id="t0028b01"></a>天耶？」</p><p>佛告婆羅門：「我非天也。」</p><p>「為龍、夜叉、<a class="t" id="t0028b02"></a>乾闥婆、阿修羅、迦樓羅、緊那羅、摩<span class="gaiji">睺<!--gaiji,,1[目*侯],2&#x777A;,3--></span>羅伽、人、非<a class="t" id="t0028b03"></a>人等？」</p><p>佛告婆羅門：「我非龍乃至人、非人也。」<a class="t" id="t0028b04"></a></p><p>婆羅門白佛：「若言非天、非龍，乃至非人、非非<a class="t" id="t0028b05"></a>人，為是何等？」</p><p>爾時，世尊說偈答言：<a class="t" id="t0028b06"></a></p><blockquote class="gatha"><p>「天龍乾闥婆，　　緊那羅夜叉，<a class="t" id="t0028b07"></a><br>無善阿修羅，　　諸摩<span class="gaiji">睺<!--gaiji,,1[目*侯],2&#x777A;,3-->羅伽，<a class="t" id="t0028b08"></a><br>人與非人等，　　悉由煩惱生，<a class="t" id="t0028b09"></a><br>如是煩惱漏，　　一切我已捨，<a class="t" id="t0028b10"></a><br>已破已磨滅，　　如芬陀利生，<a class="t" id="t0028b11"></a><br>雖生於水中，　　而未曾著水，<a class="t" id="t0028b12"></a><br>我雖生世間，　　不為世間著，<a class="t" id="t0028b13"></a><br>歷劫常選擇，　　純苦無暫樂，<a class="t" id="t0028b14"></a><br>一切有為行，　　悉皆生滅故，<a class="t" id="t0028b15"></a><br>離垢不傾動，　　已拔諸劍刺，<a class="t" id="t0028b16"></a><br>究竟生死除，　　故名為佛陀。」</span><a class="t" id="t0028b17"></a></p></blockquote><p>佛說此經已，豆摩種婆羅門聞佛所說，歡<a class="t" id="t0028b18"></a>喜隨喜，從路而去。<a class="t" id="t0028b19"></a></p></article></section></div></body></html>
