<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="966"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（九六六）</h1></div><p>如是我聞：</p><p>一時，佛住王舍城迦蘭陀<a class="t" id="t0248a16"></a>竹園。時，有尊者富<span class="gaiji">隣<!--gaiji,鄰,1[阿-可+(嶙-山)],2&#x96A3;,3--></span>尼住王舍城耆闍崛山<a class="t" id="t0248a17"></a>中。</p><p>時，有眾多外道出家詣尊者富<span class="gaiji">隣<!--gaiji,鄰,1[阿-可+(嶙-山)],2&#x96A3;,3--></span>尼，共<a class="t" id="t0248a18"></a>相問訊慰勞已，退坐一面，問尊者富<span class="gaiji">隣<!--gaiji,鄰,1[阿-可+(嶙-山)],2&#x96A3;,3--></span>尼：<a class="t" id="t0248a19"></a>「我聞沙門瞿曇作斷滅破壞有教授耶？今<a class="t" id="t0248a20"></a>問尊者富<span class="gaiji">隣<!--gaiji,鄰,1[阿-可+(嶙-山)],2&#x96A3;,3--></span>尼，竟為爾不？」</p><p>富<span class="gaiji">隣<!--gaiji,鄰,1[阿-可+(嶙-山)],2&#x96A3;,3--></span>尼語諸外道<a class="t" id="t0248a21"></a>出家：「我不如是知世尊教語，眾生斷滅壞<a class="t" id="t0248a22"></a>有，令無所有者，無有是處！我作如是解：<a class="t" id="t0248a23"></a>『世尊所說有諸眾生，計言有我、我慢、邪慢，<a class="t" id="t0248a24"></a>世尊為說，令其斷滅。』」</p><p>時，諸外道出家聞富<span class="gaiji">隣<!--gaiji,鄰,1[阿-可+(嶙-山)],2&#x96A3;,3--></span><a class="t" id="t0248a25"></a>尼所說，心不喜悅，呵責而去。</p><p>爾時，尊者富<a class="t" id="t0248a26"></a><span class="gaiji">隣<!--gaiji,鄰,1[阿-可+(嶙-山)],2&#x96A3;,3--></span>尼，諸外道去已，往詣佛所，稽首禮足，退<a class="t" id="t0248a27"></a>坐一面。以向諸外道出家所說具白世尊：「世<a class="t" id="t0248a28"></a>尊！我向答諸外道說，得無謗毀世尊耶？<a class="t" id="t0248a29"></a>為是法說，如佛所說，如法說，隨順法說，得<a class="t" id="t0248b01"></a>不為諸論議者所見嫌責耶？」</p><p>佛告富<span class="gaiji">隣<!--gaiji,鄰,1[阿-可+(嶙-山)],2&#x96A3;,3--></span><a class="t" id="t0248b02"></a>尼：「如汝所說，不謗如來，不失次第。如我<a class="t" id="t0248b03"></a>記說，如法法說，隨順法說，不為諸論者之<a class="t" id="t0248b04"></a>所嫌責。所以者何？富<span class="gaiji">隣<!--gaiji,鄰,1[阿-可+(嶙-山)],2&#x96A3;,3--></span>尼！先諸眾生我慢、<a class="t" id="t0248b05"></a>邪慢，邪慢所迫、邪慢集、邪慢不無間等，亂<a class="t" id="t0248b06"></a>如狗腸，如鐵鉤<span class="gaiji">鏁<!--gaiji,鎖,1[金*巢],2&#x93C1;,3--></span>，亦如亂草，往反驅馳，此<a class="t" id="t0248b07"></a>世他世、他世此世，驅馳往反，不能遠離。富<a class="t" id="t0248b08"></a><span class="gaiji">隣<!--gaiji,鄰,1[阿-可+(嶙-山)],2&#x96A3;,3--></span>尼！一切眾生於諸邪慢無餘永滅者，彼<a class="t" id="t0248b09"></a>一切眾生長夜安隱快樂。」</p><p>佛說此經已，富<span class="gaiji">隣<!--gaiji,鄰,1[阿-可+(嶙-山)],2&#x96A3;,3--></span><a class="t" id="t0248b10"></a>尼比丘聞佛所說，歡喜奉行。<a class="t" id="t0248b11"></a></p></article></section></div></body></html>