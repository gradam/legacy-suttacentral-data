<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa962"><article><div class="hgroup mirror"><p class="division"><span class="mirror-left">Saṃyuktāgama</span><span class="mirror-right">雜阿含經</span></p><h1 class="mirror-row"><span class="mirror-left">SA 962</span><span class="mirror-right">（九六二）</span></h1></div><p><a class="t-linehead" id="t-linehead0245b26"></a>如是我聞：</p><p>一時，佛住王舍城迦蘭陀<a class="t" id="t0245b27"></a>竹園。</p><p><a class="t-linehead" id="t-linehead0245b27"></a>爾時，婆蹉種出家來詣佛所，與世尊<a class="t" id="t0245b28"></a>面相問訊，問訊已，退坐一面，白佛言：「瞿曇！<a class="t" id="t0245b29"></a>云何瞿曇作如是見、如是說：『世間常，此是真<a class="t" id="t0245c01"></a>實，餘則虛妄。』耶？」</p><p><a class="t-linehead" id="t-linehead0245c01"></a>佛告婆蹉種出家：「我不作<a class="t" id="t0245c02"></a>如是見、如是說：『世間常，是則真實，餘則虛<a class="t" id="t0245c03"></a>妄。』」</p><p><a class="t-linehead" id="t-linehead0245c03"></a>「云何瞿曇作如是見、如是說：『世間無<a class="t" id="t0245c04"></a>常、常無常、非常非無常，有邊、無邊、邊無邊、非<a class="t" id="t0245c05"></a>邊非無邊，命即是身、命異身異，如來有後<a class="t" id="t0245c06"></a>死、無後死、有無後死、非有非無後死。』？」</p><p><a class="t-linehead" id="t-linehead0245c06"></a>佛<a class="t" id="t0245c07"></a>告婆蹉種出家：「我不作如是見、如是說，乃<a class="t" id="t0245c08"></a>至非有非無後死。」</p><p><a class="t-linehead" id="t-linehead0245c08"></a>爾時，婆蹉種出家白佛<a class="t" id="t0245c09"></a>言：「瞿曇！於此見，見何等過患，而於此諸見，<a class="t" id="t0245c10"></a>一切不說？」</p><p><a class="t-linehead" id="t-linehead0245c10"></a>佛告婆蹉種出家：「若作是見，世<a class="t" id="t0245c11"></a>間常，此則真實，餘則虛妄者，此是倒見、此<a class="t" id="t0245c12"></a>是觀察見、此是動搖見、此是垢污見、此是<a class="t" id="t0245c13"></a>結見，是苦、是閡、是惱、是熱，見結所繫，愚<a class="t" id="t0245c14"></a>癡無聞凡夫於未來世，生、老、病、死、憂、悲、惱、<a class="t" id="t0245c15"></a>苦生。婆蹉種出家！若作是見，世間無<a class="t" id="t0245c16"></a>常、常無常、非常非無常，有邊、無邊、邊無邊、<a class="t" id="t0245c17"></a>非有邊非無邊，是命是身、命異身異，如來<a class="t" id="t0245c18"></a>有後死、無後死、有無後死、非有非無後<a class="t" id="t0245c19"></a>死。此是倒見，乃至憂、悲、惱、苦生。」</p><p><a class="t-linehead" id="t-linehead0245c19"></a>婆蹉種出<a class="t" id="t0245c20"></a>家白佛：「瞿曇！何所見？」</p><p><a class="t-linehead" id="t-linehead0245c20"></a>佛告婆蹉種出家：<a class="t" id="t0245c21"></a>「如來所見已畢。婆蹉種出家！然如來見，謂<a class="t" id="t0245c22"></a>見此苦聖諦、此苦集聖諦、此苦滅聖諦、此<a class="t" id="t0245c23"></a>苦滅道跡聖諦；作如是知、如是見已，於<a class="t" id="t0245c24"></a>一切見、一切受、一切生，一切我、我所見、我慢<a class="t" id="t0245c25"></a>繫著使，斷滅、寂靜、清涼、真實，如是等解脫。<a class="t" id="t0245c26"></a>比丘！生者不然，不生亦不然。」</p><p><a class="t-linehead" id="t-linehead0245c26"></a>婆蹉白佛：「瞿<a class="t" id="t0245c27"></a>曇！何故說言生者不然？」</p><p><a class="t-linehead" id="t-linehead0245c27"></a>佛告婆蹉：「我今問<a class="t" id="t0245c28"></a>汝，隨意答我。婆蹉！猶如有人於汝前然<a class="t" id="t0245c29"></a>火，汝見火然不？即於汝前火滅，汝見火<a class="t" id="t0245c30"></a>滅不？」</p><p><a class="t-linehead" id="t-linehead0245c30"></a>婆蹉白佛：「如是，瞿曇！」</p><p>佛告婆蹉：「若有<a class="t" id="t0246a01"></a>人問汝：『向者火然，今在何處？為東方去耶？<a class="t" id="t0246a02"></a>西方、南方、北方去耶？』如是問者，汝云何說？」</p><a class="t" id="t0246a03"></a><p><a class="t-linehead" id="t-linehead0246a03"></a>婆蹉白佛：「瞿曇！若有來作如是問者，我<a class="t" id="t0246a04"></a>當作如是答：『若有於我前然火，薪草因緣<a class="t" id="t0246a05"></a>故然，若不增薪，火則永滅，不復更起，東方、<a class="t" id="t0246a06"></a>南方、西方、北方去者，是則不然。』」</p><p><a class="t-linehead" id="t-linehead0246a06"></a>佛告婆蹉：<a class="t" id="t0246a07"></a>「我亦如是說，色已斷已知，受、想、行、識已斷已<a class="t" id="t0246a08"></a>知，斷其根本，如截多羅樹頭，無復生分，<a class="t" id="t0246a09"></a>於未來世永不復起。若至東方，南、西、北方，<a class="t" id="t0246a10"></a>是則不然，甚深廣大，無量無數永滅。」</p><p><a class="t-linehead" id="t-linehead0246a10"></a>婆蹉白<a class="t" id="t0246a11"></a>佛：「我當說譬。」</p><p><a class="t-linehead" id="t-linehead0246a11"></a>佛告婆蹉：「為知是時。」</p><p>婆蹉<a class="t" id="t0246a12"></a>白佛：「瞿曇！譬如近城邑聚落，有好淨地，生<a class="t" id="t0246a13"></a>堅固林，有一大堅固樹，其生已來經數千<a class="t" id="t0246a14"></a>歲，日夜既久，枝葉零落，皮膚枯朽，唯幹獨<a class="t" id="t0246a15"></a>立。如是，瞿曇！如來法、律離諸枝條<span class="corr" title="[[柯-口＋日]&gt;柯] cf.【麗】">柯</span>葉，唯<a class="t" id="t0246a16"></a>空幹堅固獨立。」</p><p><a class="t-linehead" id="t-linehead0246a16"></a>爾時，婆蹉出家聞佛所說，歡<a class="t" id="t0246a17"></a>喜隨喜，<span class="corr" title="[彼&gt;從] cf.【麗】">從</span>坐起去。</p><a class="t" id="t0246a18"></a></article><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside></section></div></body></html>
