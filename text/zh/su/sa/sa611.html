<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="611"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（六一一）</h1></div><p>如是我聞：</p><p>一時，佛住舍衛國祇樹給<a class="t" id="t0171b25"></a>孤獨園。</p><p>爾時，世尊告諸比丘：「有善法聚、不<a class="t" id="t0171b26"></a>善法聚。云何善法聚？所謂四念處，是為正<a class="t" id="t0171b27"></a>說。所以者何？純一滿淨聚者，所謂四念處。云<a class="t" id="t0171b28"></a>何為四？謂身身觀念處，受、心、法法觀念處。<a class="t" id="t0171c01"></a>云何不善聚？不善聚者，所謂五蓋，是為<a class="t" id="t0171c02"></a>正說。所以者何？純一逸滿不善聚者，所謂<a class="t" id="t0171c03"></a>五蓋。何等為五？謂貪欲蓋、瞋恚蓋、睡眠蓋、<a class="t" id="t0171c04"></a>掉悔蓋、疑蓋。」</p><p>佛說此經已，諸比丘聞佛<a class="t" id="t0171c05"></a>所說，歡喜奉行。<a class="t" id="t0171c06"></a></p></article></section></div></body></html>