<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="47"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（四七）</h1></div><p>如是我聞：</p><p>一時，佛住舍衛國祇樹給孤<a class="t" id="t0012a10"></a>獨園。</p><p>爾時，世尊告諸比丘：「信心善男子應<a class="t" id="t0012a11"></a>作是念：『我應隨順法，我當於色多修厭離<a class="t" id="t0012a12"></a>住，於受、想、行、識多修厭離住。』信心善男子<a class="t" id="t0012a13"></a>即於色多修厭離住。於受、想、行、識多修厭<a class="t" id="t0012a14"></a>離住，故於色得厭，於受、想、行、識得厭。厭已，<a class="t" id="t0012a15"></a>離欲、解脫，解脫知見：『我生已盡，梵行已立，<a class="t" id="t0012a16"></a>所作已作，自知不受後有。』」</p><p>佛說此經已，<a class="t" id="t0012a17"></a>諸比丘聞佛所說，歡喜奉行。<a class="t" id="t0012a18"></a></p></article></section></div></body></html>