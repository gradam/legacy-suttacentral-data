<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="658"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（六五八）</h1></div><p>如是我聞：</p><p>一時，佛住舍衛國祇樹給<a class="t" id="t0183c28"></a>孤獨園。</p><p>爾時，世尊告諸比丘：「有五根——信根、<a class="t" id="t0183c29"></a>精進根、念根、定根、慧根。何等為信根？謂聖<a class="t" id="t0184a01"></a>弟子於如來所起信心，根本堅固，諸天、<a class="t" id="t0184a02"></a>魔、梵、沙門、婆羅門及諸世間法所不能<a class="t" id="t0184a03"></a>壞，是名信根。何等為精進根？謂四正斷。<a class="t" id="t0184a04"></a>何等為念根？謂四念處。何等為定根？謂四<a class="t" id="t0184a05"></a>禪。何等為慧根？謂四聖諦，此諸功德，皆<a class="t" id="t0184a06"></a>以慧為首。譬如堂閣，棟為其首。」</p><p>佛說此<a class="t" id="t0184a07"></a>經已，諸比丘聞佛所說，歡喜奉行。<a class="t" id="t0184a08"></a></p></article></section></div></body></html>
