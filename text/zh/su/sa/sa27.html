<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="27"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（二七）</h1></div><p>如是我聞：</p><p>一時，佛住舍衛國祇樹給孤<a class="t" id="t0005c21"></a>獨園。</p><p>爾時，有異比丘來詣佛所，頭面作禮，<a class="t" id="t0005c22"></a><span class="gaiji">却<!--gaiji,卻,1[去*ㄗ],2&#x5374;,3--></span>住一面，白佛言：「如世尊說法次法向，<a class="t" id="t0005c23"></a>云何法次法向？」</p><p>佛告比丘：「善哉！善哉！汝今欲<a class="t" id="t0005c24"></a>知法次法向耶？」</p><p>比丘白佛：「唯然，世尊！」</p><p>佛告<a class="t" id="t0005c25"></a>比丘：「諦聽，善思，當為汝說。比丘！於色向厭、<a class="t" id="t0005c26"></a>離欲、滅盡，是名法次法向；如是受、想、行、識，<a class="t" id="t0005c27"></a>於識向厭、離欲、滅盡，是名法次法向。」</p><p>時，彼<a class="t" id="t0005c28"></a>比丘聞佛所說，踊躍歡喜，作禮而去。<a class="t" id="t0005c29"></a></p></article></section></div></body></html>
