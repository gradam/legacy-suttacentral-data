<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa754"><article><div class="hgroup mirror"><p class="division"><span class="mirror-left">Saṃyuktāgama</span><span class="mirror-right">雜阿含經</span></p><h1 class="mirror-row"><span class="mirror-left">SA 754</span><span class="mirror-right">（七五四）</span></h1></div><p><a class="t-linehead" id="t-linehead0199a22"></a>如是我聞：</p><p>一時，佛住舍衛國祇樹給孤<a class="t" id="t0199a23"></a>獨園。</p><p><a class="t-linehead" id="t-linehead0199a23"></a>爾時，尊者舍利弗詣佛所，稽首佛足，<a class="t" id="t0199a24"></a>退坐一面，白佛言：「世尊！所謂賢聖等三昧<a class="t" id="t0199a25"></a>根本眾具。云何為賢聖等三昧根本眾具？」</p><p><a class="t-linehead" id="t-linehead0199a25"></a>佛<a class="t" id="t0199a26"></a>告舍利弗：「謂七正道分為賢聖等三昧，為<a class="t" id="t0199a27"></a>根本，為眾具。何等為七？謂正見、正志、正語、<a class="t" id="t0199a28"></a>正業、正命、正方便、正念。舍利弗！於此七道分<a class="t" id="t0199a29"></a>為基業已，得一其心，是名賢聖等三昧根<a class="t" id="t0199b01"></a>本眾具。」</p><p><a class="t-linehead" id="t-linehead0199b01"></a>佛說此經已，諸比丘聞佛所說，歡<a class="t" id="t0199b02"></a>喜奉行。</p><a class="t" id="t0199b03"></a></article><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside></section></div></body></html>
