<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1033"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一○三三）</h1></div><p>達磨提離長者修多羅亦如世尊為<a class="t" id="t0270a08"></a>給孤獨長者初修多羅廣說，第二修多羅亦<a class="t" id="t0270a09"></a>如是說。差別者：「若復長者依此四不壞淨<a class="t" id="t0270a10"></a>已，於上修習六念：謂念如來事，乃至念天。」<a class="t" id="t0270a11"></a></p><p>長者白佛言：「世尊！依四不壞淨，於上修六<a class="t" id="t0270a12"></a>隨念，我今悉成就，我常修念如來事，乃至念<a class="t" id="t0270a13"></a>天。」</p><p>佛告長者：「善哉！善哉！汝今自記阿那含<a class="t" id="t0270a14"></a>果。」</p><p>長者白佛：「唯願世尊受我請食。」爾時，世<a class="t" id="t0270a15"></a>尊默然受請。</p><p>長者知佛受請已，即具種種<a class="t" id="t0270a16"></a>淨美飲食，恭敬供養，世尊食已，復為長者<a class="t" id="t0270a17"></a>種種說法，示、教、照、喜已，從坐起而去。<a class="t" id="t0270a18"></a></p></article></section></div></body></html>