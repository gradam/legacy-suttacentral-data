<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="525"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（五二五）</h1></div><p>如是我聞：</p><p>一時，佛住波羅<span class="gaiji">［木*奈］<!--gaiji,,1[木*奈],2&#x3B88;,3--></span>國仙<a class="t" id="t0137c20"></a>人住處鹿野苑中。乃至尊者大目犍連言：「我<a class="t" id="t0137c21"></a>於路中見一眾生，舉體糞穢，以塗其身，<a class="t" id="t0137c22"></a>亦食糞穢，乘虛而行，臭穢苦惱，啼哭號呼。」<a class="t" id="t0137c23"></a>乃至佛告諸比丘：「此眾生者，過去世時，於<a class="t" id="t0137c24"></a>此波羅<span class="gaiji">［木*奈］<!--gaiji,,1[木*奈],2&#x3B88;,3--></span>城為自在王師婆羅門，以憎嫉<a class="t" id="t0137c25"></a>心，請迦葉佛聲聞僧，以糞著飯下，試惱<a class="t" id="t0137c26"></a>眾僧，緣斯罪故，已地獄中受無量苦，地獄<a class="t" id="t0137c27"></a>餘罪，今得此身，續受斯苦。諸比丘！如大目<a class="t" id="t0137c28"></a>犍連所見，真實不異，當受持之。」</p><p>佛說此經<a class="t" id="t0137c29"></a>已，諸比丘聞佛所說，歡喜奉行。<a class="t" id="t0138a01"></a></p></article></section></div></body></html>
