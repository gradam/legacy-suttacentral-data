<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="412"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（四一二）</h1></div><p>如是我聞：</p><p>一時，佛住王舍城迦蘭陀<a class="t" id="t0109c23"></a>竹園。</p><p>時，有眾多比丘集於食堂，作如是說：<a class="t" id="t0109c24"></a>「我知法、律，汝等不知我所說成就，我等所說<a class="t" id="t0109c25"></a>與理合；汝等所說不成就，不與理合，應前<a class="t" id="t0109c26"></a>說者，則在後說；應後說者，則在前說，而<a class="t" id="t0109c27"></a>共諍論言。我論是汝等不如，能答者當答。」<a class="t" id="t0109c28"></a></p><p>爾時，世尊於禪定中，以天耳聞諸比丘<a class="t" id="t0109c29"></a>諍論之聲……如是廣說，乃至「於四聖諦無間<a class="t" id="t0110a01"></a>等者，當勤起方便，起增上欲，學無間等。」</p><p>佛<a class="t" id="t0110a02"></a>說是經已，諸比丘聞佛所說，歡喜奉行。<a class="t" id="t0110a03"></a></p></article></section></div></body></html>
