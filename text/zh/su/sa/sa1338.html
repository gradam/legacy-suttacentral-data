<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1338"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一三三八）</h1></div><p>如是我聞：</p><p>一時，佛住舍衛國祇樹給<a class="t" id="t0369a10"></a>孤獨園。</p><p>時，有異比丘在拘薩羅人間，止一<a class="t" id="t0369a11"></a>林中。時，彼比丘有眼患，受師教，應嗅<span class="gaiji">鉢<!--gaiji,缽,1[金*本],2&#x9262;,3--></span><a class="t" id="t0369a12"></a>曇摩花。時，彼比丘受師教已，往至<span class="gaiji">鉢<!--gaiji,缽,1[金*本],2&#x9262;,3--></span>曇摩<a class="t" id="t0369a13"></a>池側，於池岸邊，迎風而坐，隨風嗅香。</p><p>時，<a class="t" id="t0369a14"></a>有天神，主此池者，語比丘言：「何以盜華？<a class="t" id="t0369a15"></a>汝今便是盜香賊也！」</p><p>爾時，比丘說偈答言：<a class="t" id="t0369a16"></a></p><blockquote class="gatha"><p>「不壞亦不奪，　　遠住隨嗅香，<a class="t" id="t0369a17"></a><br>汝今何故言，　　我是盜香賊？」<a class="t" id="t0369a18"></a></p></blockquote><p>爾時，天神復說偈言：<a class="t" id="t0369a19"></a></p><blockquote class="gatha"><p>「不求而不捨，　　世間名為賊，<a class="t" id="t0369a20"></a><br>汝今人不與，　　而自一向取，<a class="t" id="t0369a21"></a><br>是則名世間，　　真實盜香賊。」<a class="t" id="t0369a22"></a></p></blockquote><p>時，有一士夫取彼藕根，重負而去。</p><p>爾時，比<a class="t" id="t0369a23"></a>丘為彼天神而說偈言：<a class="t" id="t0369a24"></a></p><blockquote class="gatha"><p>「如今彼士夫，　　斷截分陀利，<a class="t" id="t0369a25"></a><br>拔根重負去，　　便是姦狡人，<a class="t" id="t0369a26"></a><br>汝何故不遮，　　而言我盜香。」<a class="t" id="t0369a27"></a></p></blockquote><p>時，彼天神說偈答言：<a class="t" id="t0369a28"></a></p><blockquote class="gatha"><p>「狂亂姦狡人，　　猶如乳母衣，<a class="t" id="t0369a29"></a><br>何足加其言，　　宜堪與汝語。<a class="t" id="t0369b01"></a><br>袈裟污不現，　　黑衣墨不污，<a class="t" id="t0369b02"></a><br>姦狡兇惡人，　　世間不與語。<a class="t" id="t0369b03"></a><br>蠅<span class="gaiji">脚<!--gaiji,腳,1[腳-谷+去],2&#x811A;,3-->污素帛，　　明者小過現，<a class="t" id="t0369b04"></a><br>如墨點珂貝，　　雖小悉皆現。<a class="t" id="t0369b05"></a><br>常從彼求淨，　　無結離煩惱，<a class="t" id="t0369b06"></a><br>如毛髮之惡，　　人見如泰山。」</span><a class="t" id="t0369b07"></a></p></blockquote><p>時，彼比丘復說偈言：<a class="t" id="t0369b08"></a></p><blockquote class="gatha"><p>「善哉善哉說，　　以義安慰我，<a class="t" id="t0369b09"></a><br>汝可常為我，　　數數說斯偈。」<a class="t" id="t0369b10"></a></p></blockquote><p>時，彼天神復說偈言：<a class="t" id="t0369b11"></a></p><blockquote class="gatha"><p>「我非汝買奴，　　亦非人與汝，<a class="t" id="t0369b12"></a><br>何為常隨汝，　　數數相告語，<a class="t" id="t0369b13"></a><br>汝今自當知，　　彼彼饒益事。」<a class="t" id="t0369b14"></a></p></blockquote><p>時，彼天子說是偈已，彼比丘聞其所說，歡<a class="t" id="t0369b15"></a>喜隨喜，從座起去，獨一靜處，專精思惟，斷諸<a class="t" id="t0369b16"></a>煩惱，得阿羅漢。<a class="t" id="t0369b17"></a></p></article></section></div></body></html>
