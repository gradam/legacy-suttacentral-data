<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="955"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（九五五）</h1></div><p>如是我聞：</p><p>一時，佛住舍衛國祇樹給<a class="t" id="t0243b05"></a>孤獨園。</p><p>爾時，世尊告諸比丘：「眾生無始生死，<a class="t" id="t0243b06"></a>長夜輪轉，不知苦之本際。譬如，比丘！若有<a class="t" id="t0243b07"></a>士夫轉五節輪，常轉不息；如是眾生轉<a class="t" id="t0243b08"></a>五趣輪，或墮地獄、畜生、餓鬼及人、天趣，常轉<a class="t" id="t0243b09"></a>不息。如是無始生死，長夜輪轉，不知苦之<a class="t" id="t0243b10"></a>本際。是故，比丘！當如是學：『斷除諸有，莫<a class="t" id="t0243b11"></a>令增長。』」</p><p>佛說此經已，諸比丘聞佛所說，歡<a class="t" id="t0243b12"></a>喜奉行。<a class="t" id="t0243b13"></a></p></article></section></div></body></html>