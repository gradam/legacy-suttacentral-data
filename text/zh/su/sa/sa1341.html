<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1341"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一三四一）</h1></div><p>如是我聞：</p><p>一時，佛住舍衛國祇樹給<a class="t" id="t0369c17"></a>孤獨園。</p><p>時，有異比丘在拘薩羅人間，住一<a class="t" id="t0369c18"></a>林中，唯好樂持戒，不能增長上進功德。</p><p>時，<a class="t" id="t0369c19"></a>彼林中止住天神作是念：「此非比丘法，住<a class="t" id="t0369c20"></a>於林中，唯樂持戒，不能增修上進功德，今<a class="t" id="t0369c21"></a>我當作方便而發悟之。」即說偈言：<a class="t" id="t0369c22"></a></p><blockquote class="gatha"><p>「非一向持戒，　　及修習多聞，<a class="t" id="t0369c23"></a><br>獨靜禪三昧，　　閑居修遠離。<a class="t" id="t0369c24"></a><br>比丘偏倚息，　　終不得漏盡，<a class="t" id="t0369c25"></a><br>平等正覺樂，　　遠非凡夫輩。」<a class="t" id="t0369c26"></a></p></blockquote><p>時，彼比丘天神勸進已，專精思惟，斷諸煩<a class="t" id="t0369c27"></a>惱，得阿羅漢。<a class="t" id="t0369c28"></a></p></article></section></div></body></html>