<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="669"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（六六九）</h1></div><p>如是我聞：</p><p>一時，佛住舍衛國祇樹給<a class="t" id="t0185a13"></a>孤獨園。</p><p>爾時，世尊告諸比丘……如上說。差別<a class="t" id="t0185a14"></a>者：「若所有法，是眾之所取，一切皆是四攝<a class="t" id="t0185a15"></a>事。或有一取施者，或一取愛語者，或一<a class="t" id="t0185a16"></a>取行利者，或一取同利者。過去世時，過<a class="t" id="t0185a17"></a>去世眾，以有所取者，亦是四攝事。未來世<a class="t" id="t0185a18"></a>眾，當有所取者，亦是四攝事。或一取施者，<a class="t" id="t0185a19"></a>或一取愛語，或一取行利者，或一取同利。」<a class="t" id="t0185a20"></a></p><p>爾時，世尊即說偈言：<a class="t" id="t0185a21"></a></p><blockquote class="gatha"><p>「布施及愛語，　　或有行利者，<a class="t" id="t0185a22"></a><br>同利諸行生，　　各隨其所應。<a class="t" id="t0185a23"></a><br>以此攝世間，　　猶車因釭運。<a class="t" id="t0185a24"></a><br>世無四攝事，　　母恩子養忘，<a class="t" id="t0185a25"></a><br>亦無父等尊，　　謙下之奉事。<a class="t" id="t0185a26"></a><br>以有四攝事，　　隨順之法故，<a class="t" id="t0185a27"></a><br>是故有大士，　　德被於世間。」<a class="t" id="t0185a28"></a></p></blockquote><p>佛說此經已，諸比丘聞佛所說，歡喜奉<a class="t" id="t0185a29"></a>行。<a class="t" id="t0185b01"></a></p></article></section></div></body></html>
