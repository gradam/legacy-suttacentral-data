<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa430"><article><div class="hgroup mirror"><p class="division"><span class="mirror-left">Saṃyuktāgama</span><span class="mirror-right">雜阿含經</span></p><h1 class="mirror-row"><span class="mirror-left">SA 430</span><span class="mirror-right">（四三〇）</span></h1></div><p><a class="t-linehead" id="t-linehead0112b03"></a>如是我聞：</p><p>一時，佛住王舍城迦蘭陀<a class="t" id="t0112b04"></a>竹園。</p><p><a class="t-linehead" id="t-linehead0112b04"></a>爾時，佛告諸比丘：「如人擲杖於虛空<a class="t" id="t0112b05"></a>中，尋即還墮，或根著地，或腹著地，或頭<a class="t" id="t0112b06"></a>著地。如是，沙門、婆羅門於此苦聖諦不如<a class="t" id="t0112b07"></a>實知，苦集聖諦、苦滅聖諦、苦滅道跡聖諦<a class="t" id="t0112b08"></a>不如實知，當知是沙門、婆羅門或墮地獄，<a class="t" id="t0112b09"></a>或墮畜生，或墮餓鬼。是故，比丘！於四聖諦<a class="t" id="t0112b10"></a>未無間等者，當勤方便，學無間等。」</p><p><a class="t-linehead" id="t-linehead0112b10"></a>佛說此<a class="t" id="t0112b11"></a>經已，諸比丘聞佛所說，歡喜奉行。</p><a class="t" id="t0112b12"></a></article><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside></section></div></body></html>
