<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="610"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（六一○）</h1></div><p>如是我聞：</p><p>一時，佛住舍衛國祇樹給<a class="t" id="t0171b15"></a>孤獨園。</p><p>爾時，世尊告諸比丘：「我當說修四<a class="t" id="t0171b16"></a>念處。諦聽，善思。云何修四念處？謂內身身觀<a class="t" id="t0171b17"></a>念住，精勤方便，正智正念，調伏世間憂悲，<a class="t" id="t0171b18"></a>外身、內外身觀住，精勤方便，正念正知，調<a class="t" id="t0171b19"></a>伏世間憂悲。如是受、心、法，內法、外法、內外法<a class="t" id="t0171b20"></a>觀念住，精勤方便，正念正知，調伏世間憂<a class="t" id="t0171b21"></a>悲，是名比丘修四念處。」</p><p>佛說此經已，諸比<a class="t" id="t0171b22"></a>丘聞佛所說，歡喜奉行。<a class="t" id="t0171b23"></a></p><p>過去、未來修四念處亦如是說。<a class="t" id="t0171b24"></a></p></article></section></div></body></html>
