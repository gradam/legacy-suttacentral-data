<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1302"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一三○二）</h1></div><p>如是我聞：</p><p>一時，佛住舍衛國祇樹給<a class="t" id="t0358a20"></a>孤獨園。</p><p>時，有尸毘天子，容色絕妙，於後夜<a class="t" id="t0358a21"></a>時來詣佛所，稽首佛足，退坐一面。其身光<a class="t" id="t0358a22"></a>明遍照祇樹給孤獨園。</p><p>時，彼尸毘天子說偈<a class="t" id="t0358a23"></a>問佛：<a class="t" id="t0358a24"></a></p><blockquote class="gatha"><p>「何人應同止？　　何等人共事？<a class="t" id="t0358a25"></a><br>應知何等法，　　是轉勝非惡？」<a class="t" id="t0358a26"></a></p></blockquote><p>爾時，世尊說偈答言：<a class="t" id="t0358a27"></a></p><blockquote class="gatha"><p>「與正士同止，　　正士共其事，<a class="t" id="t0358a28"></a><br>應知正士法，　　是轉勝非惡。」<a class="t" id="t0358a29"></a></p></blockquote><p>時，彼尸毘天子聞佛所說，歡喜隨喜，稽首佛<a class="t" id="t0358b01"></a>足，即沒不現。<a class="t" id="t0358b02"></a></p></article></section></div></body></html>