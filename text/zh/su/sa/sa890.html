<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="890"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（八九○）</h1></div><p>如是我聞：</p><p>一時，佛住舍衛國祇樹給<a class="t" id="t0224a29"></a>孤獨園。</p><p>爾時，世尊告諸比丘：「當為汝說無<a class="t" id="t0224b01"></a>為法，及無為道跡。諦聽，善思。云何無為法？<a class="t" id="t0224b02"></a>謂貪欲永盡，瞋恚、愚癡永盡，一切煩惱永盡，<a class="t" id="t0224b03"></a>是無為法。云何為無為道跡？謂八聖道分，<a class="t" id="t0224b04"></a>正見、正智、正語、正業、正命、正方便、正念、正定，<a class="t" id="t0224b05"></a>是名無為道跡。」</p><p>佛說此經已，諸比丘聞佛<a class="t" id="t0224b06"></a>所說，歡喜奉行。<a class="t" id="t0224b07"></a></p><p>如無為，如是難見、不動、不屈、不死、無漏、覆<a class="t" id="t0224b08"></a>蔭、洲渚、濟渡、依止、擁護、不流轉、離熾焰、離<a class="t" id="t0224b09"></a>燒然、流通、清涼、微妙、安隱、無病、無所有、<a class="t" id="t0224b10"></a>涅槃，亦如是說。<a class="t" id="t0224b11"></a></p></article></section></div></body></html>