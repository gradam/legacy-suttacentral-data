<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="216"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（二一六）</h1></div><p>如是我聞：</p><p>一時，佛在舍衛國祇樹給<a class="t" id="t0054b23"></a>孤獨園。</p><p>爾時，世尊告諸比丘：「言大海者，愚<a class="t" id="t0054b24"></a>夫所說，非聖所說，此大小水耳。云何聖所<a class="t" id="t0054b25"></a>說海？謂眼識色已，愛念、深著，貪樂身、口、<a class="t" id="t0054b26"></a>意業，是名為海。一切世間阿修羅眾，乃至<a class="t" id="t0054b27"></a>天、人，悉於其中貪樂沈沒，如狗肚藏，如<a class="t" id="t0054b28"></a>亂草蘊，此世、他世絞結纏鎖，亦復如是。耳<a class="t" id="t0054b29"></a>識聲、鼻識香、舌識味、身識觸，此世、他世絞結<a class="t" id="t0054c01"></a>纏<span class="gaiji">鏁<!--gaiji,鎖,1[金*巢],2&#x93C1;,3--></span>，亦復如是。」</p><p>佛說此經已，諸比丘聞佛<a class="t" id="t0054c02"></a>所說，歡喜奉行。<a class="t" id="t0054c03"></a></p><p>如身、口、意業，如是貪、恚、癡、老、病、死，亦如是<a class="t" id="t0054c04"></a>說。如五根三經，六根三經，亦如是說。<a class="t" id="t0054c05"></a></p></article></section></div></body></html>