<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="365"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（三六五）</h1></div><p class="suttainfo"><span class="t-juanname">雜阿含經卷第十五</span><a class="t" id="t0101a04"></a><a class="t" id="t0101a05"></a><br><span class="t-byline">宋天竺三藏求那跋陀羅譯</span><a class="t" id="t0101a06"></a><a class="t" id="t0101a06_2"></a></p><p>如是我聞：</p><p>一時，佛住舍衛國祇樹給孤<a class="t" id="t0101a07"></a>獨園。</p><p>爾時，世尊告諸比丘：「謂見法般涅槃。<a class="t" id="t0101a08"></a>云何如來說見法般涅槃？」</p><p>諸比丘白佛：「世尊<a class="t" id="t0101a09"></a>是法根、法眼、法依。善哉！世尊！唯願為說見<a class="t" id="t0101a10"></a>法般涅槃，諸比丘聞已，當受奉行。云何比<a class="t" id="t0101a11"></a>丘得見法般涅槃？」</p><p>佛告比丘：「諦聽，善思，當<a class="t" id="t0101a12"></a>為汝說。若有比丘於老、病、死，厭、離欲、滅<a class="t" id="t0101a13"></a>盡，不起諸漏，心善解脫，是名比丘得見法<a class="t" id="t0101a14"></a>般涅槃。」</p><p>佛說此經已，諸比丘聞佛所說，歡<a class="t" id="t0101a15"></a>喜奉行。<a class="t" id="t0101a16"></a></p></article></section></div></body></html>
