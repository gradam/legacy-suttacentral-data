<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1186"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一一八六）</h1></div><p>如是我聞：</p><p>一時，佛住迦毘羅衛國尼<a class="t" id="t0321b22"></a>拘律園中。</p><p>時，有縈髻羅豆婆遮婆羅門，本<a class="t" id="t0321b23"></a>俗人時，為佛善知識，來詣佛所，面相問訊<a class="t" id="t0321b24"></a>慰勞已，退坐一面。而說偈言：<a class="t" id="t0321b25"></a></p><blockquote class="gatha"><p>「外身縈髻者，　　是但名縈髻；<a class="t" id="t0321b26"></a><br>內心縈髻者，　　是結縛眾生。<a class="t" id="t0321b27"></a><br>今請問瞿曇，　　云何解縈髻？」<a class="t" id="t0321b28"></a></p></blockquote><p>爾時，世尊說偈答言：<a class="t" id="t0321b29"></a></p><blockquote class="gatha"><p>「受持於淨戒，　　內心修正覺，<a class="t" id="t0321c01"></a><br>專精勤方便，　　是則解縈髻。」<a class="t" id="t0321c02"></a></p></blockquote><p>時，縈髻婆羅門聞佛所說，歡喜隨喜，從座起<a class="t" id="t0321c03"></a>而去。<a class="t" id="t0321c04"></a></p></article></section></div></body></html>
