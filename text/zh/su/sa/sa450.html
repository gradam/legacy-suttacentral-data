<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="450"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（四五○）</h1></div><p>如是我聞：</p><p>一時，佛住舍衛國祇樹給孤<a class="t" id="t0115c16"></a>獨園。</p><p>爾時，世尊告諸比丘：「眾生常與界俱，<a class="t" id="t0115c17"></a>與界和合。不信時與不信界俱，犯戒時與<a class="t" id="t0115c18"></a>犯戒界俱，無慚無愧時與無慚無愧界俱；<a class="t" id="t0115c19"></a>信心時與信界俱，持戒時與持戒界俱，慚<a class="t" id="t0115c20"></a>愧心時與慚愧界俱。是故，諸比丘！當善分<a class="t" id="t0115c21"></a>別種種諸界。」</p><p>佛說是經已，諸比丘聞佛所<a class="t" id="t0115c22"></a>說，歡喜奉行。<a class="t" id="t0115c23"></a></p><p>如信、不信。如是精進、不精進，失念、不失念，<a class="t" id="t0115c24"></a>正受、不正受，多聞、少聞，慳者、施者，惡慧、善慧，<a class="t" id="t0115c25"></a>難養、易養，難滿、易滿，多欲、少欲，知足、不知足，<a class="t" id="t0115c26"></a>攝受、不攝受界俱，如上經。如是廣說。<a class="t" id="t0115c27"></a></p></article></section></div></body></html>