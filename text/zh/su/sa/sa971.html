<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="971"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（九七一）</h1></div><p>如是我聞：</p><p>一時，佛住王舍城迦蘭陀<a class="t" id="t0250c10"></a>竹園。</p><p>爾時，王舍城須摩竭陀池側有外道出<a class="t" id="t0250c11"></a>家名上坐，住彼池側，於自眾中作如是<a class="t" id="t0250c12"></a>語：「我說一偈，若能報者，我當於彼修行梵<a class="t" id="t0250c13"></a>行。」</p><p>時，有眾多比丘晨朝著衣持<span class="gaiji">鉢<!--gaiji,缽,1[金*本],2&#x9262;,3--></span>，入王舍<a class="t" id="t0250c14"></a>城乞食，聞有外道出家名曰上座，住須<a class="t" id="t0250c15"></a>摩竭陀池側，於自眾中作如是說：「我說一<a class="t" id="t0250c16"></a>偈，有能報者，我當於彼所修行梵行。」乞<a class="t" id="t0250c17"></a>食畢，還精舍，舉衣<span class="gaiji">鉢<!--gaiji,缽,1[金*本],2&#x9262;,3--></span>，洗足已，詣佛所，稽首<a class="t" id="t0250c18"></a>佛足，退坐一面，白佛言：「世尊！我今晨朝<a class="t" id="t0250c19"></a>與眾多比丘入城乞食，聞有外道出家名<a class="t" id="t0250c20"></a>曰上坐，住須摩竭陀池側，於自眾中作<a class="t" id="t0250c21"></a>如是說：『我說一偈，有能報者，我當於彼<a class="t" id="t0250c22"></a>修行梵行。』唯願世尊應自往彼，哀愍故！」</p><p>爾<a class="t" id="t0250c23"></a>時，世尊默然而許，即日晡時從禪覺，往至<a class="t" id="t0250c24"></a>須摩竭陀池側。</p><p>時，上坐外道出家遙見世<a class="t" id="t0250c25"></a>尊，即敷床座，請佛令坐。世尊坐已，告上<a class="t" id="t0250c26"></a>坐外道出家言：「汝實作是語：『我說一偈，若<a class="t" id="t0250c27"></a>能報者，我當於彼修行梵行』耶？汝今便可<a class="t" id="t0250c28"></a>說偈，我能報答。」</p><p>時，彼外道即累繩床以為<a class="t" id="t0250c29"></a>高座，自昇其上。即說偈言：<a class="t" id="t0251a01"></a></p><blockquote class="gatha"><p>「比丘以法活，　　不恐怖眾生，<a class="t" id="t0251a02"></a><br>意寂行捨離，　　持戒順息止。」<a class="t" id="t0251a03"></a></p></blockquote><p>爾時，世尊知彼上坐外道心。即說偈言：<a class="t" id="t0251a04"></a></p><blockquote class="gatha"><p>「汝於所說偈，　　能自隨轉者，<a class="t" id="t0251a05"></a><br>我當於汝所，　　作善士夫觀，<a class="t" id="t0251a06"></a><br>觀汝今所說，　　言行不相應，<a class="t" id="t0251a07"></a><br>寂止自調伏，　　莫恐怖眾生，<a class="t" id="t0251a08"></a><br>行意寂遠離，　　受持淨戒者，<a class="t" id="t0251a09"></a><br>順調伏寂止，　　身口心離惡，<a class="t" id="t0251a10"></a><br>善攝於住處，　　不令放逸者，<a class="t" id="t0251a11"></a><br>是則名隨順，　　調伏及寂止。」<a class="t" id="t0251a12"></a></p></blockquote><p>爾時，上坐外道出家作是念：「沙門瞿曇已<a class="t" id="t0251a13"></a>知我心。」即從床而下，合掌白佛言：「今我可<a class="t" id="t0251a14"></a>得於正法、律出家、受具足，成比丘法不？」<a class="t" id="t0251a15"></a></p><p>佛告上坐外道出家：「今汝可得於正法、律<a class="t" id="t0251a16"></a>出家、受具足，成比丘分。」</p><p>如是上坐外道出<a class="t" id="t0251a17"></a>家得出家，作比丘已，思惟：「所以善男子剃<a class="t" id="t0251a18"></a>除鬚髮，著袈裟衣，正信非家，出家學道……。」乃<a class="t" id="t0251a19"></a>至心善解脫，得阿羅漢。<a class="t" id="t0251a20"></a></p></article></section></div></body></html>
