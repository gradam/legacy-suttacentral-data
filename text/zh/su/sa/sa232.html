<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="232"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（二三二）</h1></div><p>如是我聞：</p><p>一時，佛住舍衛國祇樹給<a class="t" id="t0056b22"></a>孤獨園。</p><p>時，有比丘名三彌離提，往詣佛所，<a class="t" id="t0056b23"></a>稽首佛足，退坐一面，白佛言：「世尊！所謂世<a class="t" id="t0056b24"></a>間空，云何名為世間空？」</p><p>佛告三彌離提：「眼<a class="t" id="t0056b25"></a>空，常、恒、不變易法空，我所空。所以者何？此性<a class="t" id="t0056b26"></a>自爾，若色、眼識、眼觸、眼觸因緣生受，若苦、若<a class="t" id="t0056b27"></a>樂、不苦不樂，彼亦空，常、恒、不變易法空，我所<a class="t" id="t0056b28"></a>空。所以者何？此性自爾。耳、鼻、舌、身、意亦復<a class="t" id="t0056b29"></a>如是，是名空世間。」</p><p>佛說此經已，三彌離提<a class="t" id="t0056c01"></a>比丘聞佛所說，歡喜奉行。<a class="t" id="t0056c02"></a></p></article></section></div></body></html>