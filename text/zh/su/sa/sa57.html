<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa57">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 57</span><span class="mirror-right">（五七）</span></h1>
</div>
<p><a class="t-linehead" id="t-linehead0013c07"></a>如是我聞：</p>
<p>一時，佛住舍衛國祇樹給孤<a class="t" id="t0013c08"></a>獨園。</p>
<p><a class="t-linehead" id="t-linehead0013c08"></a>爾時，世尊著衣持鉢，入舍衛城乞食，<a class="t" id="t0013c09"></a>還持衣鉢，不語眾，不告侍者，獨一無二，<a class="t" id="t0013c10"></a>於西方國土人間遊行。</p>
<p><a class="t-linehead" id="t-linehead0013c10"></a>時，安陀林中有一比<a class="t" id="t0013c11"></a>丘，遙見世尊不語眾，不告侍者，獨一無<a class="t" id="t0013c12"></a>二。見已，進詣尊者阿難所，白阿難言：「尊者！<a class="t" id="t0013c13"></a>當知世尊不語眾，不告侍者，獨一無二<a class="t" id="t0013c14"></a>而出遊行。」</p>
<p><a class="t-linehead" id="t-linehead0013c14"></a>爾時，阿難語彼比丘：「若使世尊<a class="t" id="t0013c15"></a>不語眾，不告侍者，獨一無二而出遊行，不<a class="t" id="t0013c16"></a>應隨從。所以者何？今日世尊欲住寂滅<a class="t" id="t0013c17"></a>滅少事故。」</p>
<p><a class="t-linehead" id="t-linehead0013c17"></a>爾時，世尊遊行北至半闍國波<a class="t" id="t0013c18"></a>陀聚落，於人所守護林中，住一跋陀薩<a class="t" id="t0013c19"></a>羅樹下。時有眾多比丘詣阿難所，語阿<a class="t" id="t0013c20"></a>難言：「今聞世尊住在何所？」</p>
<p><a class="t-linehead" id="t-linehead0013c20"></a>阿難答曰：<a class="t" id="t0013c21"></a>「我聞世尊北至半闍國波陀聚落，人所守護<a class="t" id="t0013c22"></a>林中跋陀薩羅樹下。」</p>
<p><a class="t-linehead" id="t-linehead0013c22"></a>時，諸比丘語阿難曰：「尊<a class="t" id="t0013c23"></a>者知我等不見世尊已久，若不憚勞者，<a class="t" id="t0013c24"></a>可共往詣世尊？」哀愍故，阿難知時，默然而<a class="t" id="t0013c25"></a>許。</p>
<p><a class="t-linehead" id="t-linehead0013c25"></a>爾時，尊者阿難與眾多比丘夜過晨朝，<a class="t" id="t0013c26"></a>著衣持鉢，入舍衛城乞食。乞食已，還精<a class="t" id="t0013c27"></a>舍，舉臥具，持衣鉢，出至西方人間遊行，<a class="t" id="t0013c28"></a>北至半闍國波陀聚落人守護林中。時，尊者<a class="t" id="t0013c29"></a>阿難與眾多比丘置衣鉢，洗足已，詣世<a class="t" id="t0014a01"></a>尊所，頭面禮足，於一面坐。</p>
<p><a class="t-linehead" id="t-linehead0014a01"></a>爾時，世尊為眾<a class="t" id="t0014a02"></a>多比丘說法，示、教、利、喜。</p>
<p><a class="t-linehead" id="t-linehead0014a02"></a>爾時，座中有一比<a class="t" id="t0014a03"></a>丘作是念：「云何知、云何見，疾得漏盡？」爾時，<a class="t" id="t0014a04"></a>世尊知彼比丘心之所念，告諸比丘：「若有<a class="t" id="t0014a05"></a>比丘於此座中作是念：『云何知、云何見，疾<a class="t" id="t0014a06"></a>得漏盡？』者，我已說法言：『當善觀察諸陰，<a class="t" id="t0014a07"></a>所謂四念處、四正勤、四如意足、五根、五力、<a class="t" id="t0014a08"></a>七覺分、八聖道分。』我已說如是法，觀察諸<a class="t" id="t0014a09"></a>陰。而今猶有善男子不勤欲作、不勤樂、<a class="t" id="t0014a10"></a>不勤念、不勤信，而自慢惰，不能增進得<a class="t" id="t0014a11"></a>盡諸漏。若復善男子於我所說法，觀察<a class="t" id="t0014a12"></a>諸陰，勤欲、勤樂、勤念、勤信，彼能疾得盡諸<a class="t" id="t0014a13"></a>漏。愚癡無聞凡夫於色見是我，若見我<a class="t" id="t0014a14"></a>者，是名為行。彼行何因？何集？何生？何轉？無<a class="t" id="t0014a15"></a>明觸生愛，緣愛起彼行。彼愛何因？何集？何<a class="t" id="t0014a16"></a>生？何轉？彼愛受因、受集、受生、受轉。彼受何因？<a class="t" id="t0014a17"></a>何集？何生？何轉？彼受觸因、觸集、觸生、觸轉。彼<a class="t" id="t0014a18"></a>觸何因？何集？何生？何轉？謂彼觸六入處因、六<a class="t" id="t0014a19"></a>入處集、六入處生、六入處轉。彼六入處<a class="t" id="t0014a20"></a>無常、有為、心緣起法；彼觸、受、行、<span class="corr" title="[受&gt;愛]">愛</span>，亦無常、<a class="t" id="t0014a21"></a>有為、心緣起法……如是觀者，而見色是我……<a class="t" id="t0014a22"></a>不見色是我，而見色是我所……不見色是我<a class="t" id="t0014a23"></a>所，而見色在我……不見色在我，而見我在<a class="t" id="t0014a24"></a>色……不見我在色，而見受是我……不見受是<a class="t" id="t0014a25"></a>我，而見受是我所……不見受是我所，而見<a class="t" id="t0014a26"></a>受在我……不見受在我，而見我在受……不<a class="t" id="t0014a27"></a>見我在受，而見想是我……不見想是我，而<a class="t" id="t0014a28"></a>見想是我所……不見想是我所，而見想在我……<a class="t" id="t0014a29"></a>不見想在我，而見我在想……不見我在想，<a class="t" id="t0014b01"></a>而見行是我……不見行是我，而見行是我所……<a class="t" id="t0014b02"></a>不見行是我所，而見行在我……不見行在<a class="t" id="t0014b03"></a>我，而見我在行……不見我在行，而見識<a class="t" id="t0014b04"></a>是我……不見識是我，而見識是我所……不見<a class="t" id="t0014b05"></a>識是我所，而見識在我……不見識在我，而<a class="t" id="t0014b06"></a>見我在識……不見我在識，復作斷見、壞有<a class="t" id="t0014b07"></a>見。不作斷見、壞有見，而不離我慢。不離<a class="t" id="t0014b08"></a>我慢者，而復見我，見我者即是行。彼行何<a class="t" id="t0014b09"></a>因？何集？何生？何轉？如前所說，乃至我慢。作<a class="t" id="t0014b10"></a>如是知、如是見者，疾得漏盡。」</p>
<p><a class="t-linehead" id="t-linehead0014b10"></a>佛說經已，<a class="t" id="t0014b11"></a>諸比丘聞佛所說，歡喜奉行。</p>
<a class="t" id="t0014b12"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>