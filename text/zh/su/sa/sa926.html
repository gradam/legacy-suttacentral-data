<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa926">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 926</span><span class="mirror-right">（九二六）</span></h1>
</div>
<p><a class="t-linehead" id="t-linehead0235c27"></a>如是我聞：</p>
<p>一時，佛住那梨聚落深谷<a class="t" id="t0235c28"></a>精舍。</p>
<p><a class="t-linehead" id="t-linehead0235c28"></a>爾時，世尊告詵陀迦旃延：「當修真<a class="t" id="t0235c29"></a>實禪，莫習強良禪，如強良馬，繫槽櫪上，<a class="t" id="t0236a01"></a>彼馬不念：『我所應作、所不應作。』但念穀<a class="t" id="t0236a02"></a>草。如是，丈夫於貪欲纏多所修習故，彼<a class="t" id="t0236a03"></a>以貪欲心思惟，於出離道不如實知，心<a class="t" id="t0236a04"></a>常馳騁，隨貪欲纏而求正受；瞋恚、睡眠、掉悔、<a class="t" id="t0236a05"></a>疑多修習故，於出離道不如實知，以疑蓋<a class="t" id="t0236a06"></a>心思惟，以求正受。</p>
<p><a class="t-linehead" id="t-linehead0236a06"></a>「詵陀！若真生馬繫槽櫪<a class="t" id="t0236a07"></a>上，不念水草，但作是念：『駕乘之事。』如是，丈<a class="t" id="t0236a08"></a>夫不念貪欲纏，住於出離如實知，不以貪<a class="t" id="t0236a09"></a>欲纏而求正受，亦不瞋恚、睡眠、掉悔、疑纏，<a class="t" id="t0236a10"></a>多住於出離；瞋恚、睡眠、掉悔、疑纏如實知，不<a class="t" id="t0236a11"></a>以疑纏而求正受。</p>
<p><a class="t-linehead" id="t-linehead0236a11"></a>「如是，詵陀！比丘如是禪<a class="t" id="t0236a12"></a>者，不依地修禪，不依水、火、風、空、識、無所有、<a class="t" id="t0236a13"></a>非想非非想而修禪。不依此世、不依他<a class="t" id="t0236a14"></a>世，非日、月，非見、聞、覺、識，非得非求，非隨<a class="t" id="t0236a15"></a>覺，非隨觀而修禪。</p>
<p><a class="t-linehead" id="t-linehead0236a15"></a>「詵陀！比丘如是修禪<a class="t" id="t0236a16"></a>者，諸天主、伊濕波羅、波闍波提恭敬合掌，稽<a class="t" id="t0236a17"></a>首作禮而說偈言：</p>
<a class="t" id="t0236a18"></a><blockquote class="gatha">
<p>「『南無大士夫，　　南無士之上，<a class="t" id="t0236a19"></a><br>　　以我不能知，　　依何而禪定？』」</p>
</blockquote>
<a class="t" id="t0236a20"></a><p><a class="t-linehead" id="t-linehead0236a20"></a>爾時，有尊者跋迦利住於佛後，執扇扇<a class="t" id="t0236a21"></a>佛。時，跋迦利白佛言：「世尊！若比丘云何入<a class="t" id="t0236a22"></a>禪，而不依地、水、火、風，乃至覺觀，而修禪定？<a class="t" id="t0236a23"></a>云何比丘禪，諸天主、伊濕波羅、波闍波提合<a class="t" id="t0236a24"></a>掌恭敬，稽首作禮而說偈言：</p>
<a class="t" id="t0236a25"></a><blockquote class="gatha">
<p>「『南無大士夫，　　南無士之上，<a class="t" id="t0236a26"></a><br>　　以我不能知，　　依何而禪定？』」</p>
</blockquote>
<a class="t" id="t0236a27"></a><p><a class="t-linehead" id="t-linehead0236a27"></a>佛告跋迦利：「比丘於地想能伏地想，於水、<a class="t" id="t0236a28"></a>火、風想、無量空入處想、識入處想、無所有入<a class="t" id="t0236a29"></a>處、非想非非想入處想。此世他世，日、月、見、聞、<a class="t" id="t0236b01"></a>覺、識，若得若求，若覺若觀，悉伏彼想。跋迦<a class="t" id="t0236b02"></a>利！比丘如是禪者，不依地、水、火、風，乃至不<a class="t" id="t0236b03"></a>依覺、觀而修禪。跋迦利！比丘如是禪者，諸<a class="t" id="t0236b04"></a>天主、伊濕波羅、波闍波提恭敬合掌，稽首作<a class="t" id="t0236b05"></a>禮而說偈言：</p>
<a class="t" id="t0236b06"></a><blockquote class="gatha">
<p>「『南無大士夫，　　南無士之上，<a class="t" id="t0236b07"></a><br>　　以我不能知，　　何所依而禪？』」</p>
</blockquote>
<a class="t" id="t0236b08"></a><p><a class="t-linehead" id="t-linehead0236b08"></a>佛說此經時，詵陀迦旃延比丘遠塵離垢，<a class="t" id="t0236b09"></a>得法眼淨。跋迦利比丘不起諸漏，心得解<a class="t" id="t0236b10"></a>脫。</p>
<p><a class="t-linehead" id="t-linehead0236b10"></a>佛說此經已，跋迦利比丘聞佛所說，歡<a class="t" id="t0236b11"></a>喜奉行。</p>
<a class="t" id="t0236b12"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>