<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="545"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（五四五）</h1></div><p>如是我聞：</p><p>一時，佛住舍衛國祇樹給<a class="t" id="t0141b15"></a>孤獨園。爾時，尊者阿那律在舍衛國住松<a class="t" id="t0141b16"></a>林精舍。</p><p>時，尊者阿那律語諸比丘：「譬如大<a class="t" id="t0141b17"></a>樹，生而順下，隨浚隨輸，若伐其根，樹必當<a class="t" id="t0141b18"></a>倒，隨所而順下。如是比丘修四念處，長<a class="t" id="t0141b19"></a>夜順趣浚輸，向於遠離；順趣浚輸，向於出<a class="t" id="t0141b20"></a>要，順趣浚輸，向於涅槃。」</p><p>尊者阿那律說此<a class="t" id="t0141b21"></a>經已，諸比丘聞其所說，歡喜奉行。<a class="t" id="t0141b22"></a></p></article></section></div></body></html>
