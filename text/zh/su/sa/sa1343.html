<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1343"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一三四三）</h1></div><p>如是我聞：</p><p>一時，佛住舍衛國祇樹給<a class="t" id="t0370a12"></a>孤獨園。</p><p>時，有眾多比丘在拘薩羅人間，住<a class="t" id="t0370a13"></a>一林中，言語嬉戲，終日散亂，心不得定，縱<a class="t" id="t0370a14"></a>諸根門，馳騁六境。</p><p>時，彼林中止住天神見<a class="t" id="t0370a15"></a>是比丘不攝威儀，心不欣悅，而說偈言：<a class="t" id="t0370a16"></a></p><blockquote class="gatha"><p>「此先有瞿曇，　　正命弟子眾，<a class="t" id="t0370a17"></a><br>無常心乞食，　　無常受床臥，<a class="t" id="t0370a18"></a><br>觀世無常故，　　得究竟苦邊，<a class="t" id="t0370a19"></a><br>今有難養眾，　　沙門所居止，<a class="t" id="t0370a20"></a><br>處處求飲食，　　遍遊於他家，<a class="t" id="t0370a21"></a><br>望財而出家，　　無真沙門欲，<a class="t" id="t0370a22"></a><br>垂著僧伽梨，　　如老牛曳尾。」<a class="t" id="t0370a23"></a></p></blockquote><p>爾時，比丘語天神言：「汝欲厭我耶？」</p><p>時，彼天<a class="t" id="t0370a24"></a>神復說偈言：<a class="t" id="t0370a25"></a></p><blockquote class="gatha"><p>「不指其名姓，　　不非稱其人，<a class="t" id="t0370a26"></a><br>而總向彼眾，　　說其不善者，<a class="t" id="t0370a27"></a><br><span class="gaiji">踈<!--gaiji,疏,1[跳-兆+束],2&#x8E08;,3-->漏相現者，　　方便說其過，<a class="t" id="t0370a28"></a><br>勤修精進者，　　歸依恭敬禮。」</span><a class="t" id="t0370a29"></a></p></blockquote><p>彼諸比丘為天神勸發已，專精思惟，斷諸<a class="t" id="t0370b01"></a>煩惱，得阿羅漢。<a class="t" id="t0370b02"></a></p></article></section></div></body></html>
