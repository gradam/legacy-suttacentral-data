<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1310"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一三一○）</h1></div><p>如是我聞：</p><p>一時，佛在舍衛國祇樹給<a class="t" id="t0360b18"></a>孤獨園。</p><p>爾時，有彌耆迦天子，容色絕妙，於<a class="t" id="t0360b19"></a>後夜時來詣佛所，稽首佛足，退坐一面。其<a class="t" id="t0360b20"></a>身光明遍照祇樹給孤獨園。</p><p>時，彌耆迦天子<a class="t" id="t0360b21"></a>說偈問佛：<a class="t" id="t0360b22"></a></p><blockquote class="gatha"><p>「明照有幾種，　　能照明世間，<a class="t" id="t0360b23"></a><br>唯願世尊說，　　何等明最上？」<a class="t" id="t0360b24"></a></p></blockquote><p>爾時，世尊說偈答言：<a class="t" id="t0360b25"></a></p><blockquote class="gatha"><p>「有三種光明，　　能照耀世間，<a class="t" id="t0360b26"></a><br>晝以日為照，　　月以照其夜。<a class="t" id="t0360b27"></a><br>燈火晝夜照，　　照彼彼色像，<a class="t" id="t0360b28"></a><br>上下及諸方，　　眾生悉蒙照。<a class="t" id="t0360b29"></a><br>人天光明中，　　佛光明為上。」<a class="t" id="t0360c01"></a></p></blockquote><p>佛說此經已，彌耆迦天子聞佛所說，歡喜<a class="t" id="t0360c02"></a>隨喜，稽首佛足，即沒不現。<a class="t" id="t0360c03"></a></p></article></section></div></body></html>
