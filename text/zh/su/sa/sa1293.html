<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1293"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一二九三）</h1></div><p>如是我聞：</p><p>一時，佛住舍衛國祇樹給<a class="t" id="t0356a26"></a>孤獨園。</p><p>時，有一天子，容色絕妙，於後夜時<a class="t" id="t0356a27"></a>來詣佛所，稽首佛足，退坐一面。身諸光明<a class="t" id="t0356a28"></a>遍照祇樹給孤獨園。</p><p>時，彼天子說偈問佛：<a class="t" id="t0356a29"></a></p><blockquote class="gatha"><p>「一切相映障，　　知一切世間，<a class="t" id="t0356b01"></a><br>樂安慰一切，　　唯願世尊說，<a class="t" id="t0356b02"></a><br>云何是世間，　　最為難得者？」<a class="t" id="t0356b03"></a></p></blockquote><p>是時，世尊說偈答言：<a class="t" id="t0356b04"></a></p><blockquote class="gatha"><p>「為主而行忍，　　無財而欲施，<a class="t" id="t0356b05"></a><br>遭難而行法，　　富貴修遠離，<a class="t" id="t0356b06"></a><br>如是四法者，　　是則為最難。」<a class="t" id="t0356b07"></a></p></blockquote><p>時，彼天子復說偈言：<a class="t" id="t0356b08"></a></p><blockquote class="gatha"><p>「久見婆羅門，　　逮得般涅槃，<a class="t" id="t0356b09"></a><br>一切怖已過，　　永超世恩愛。」<a class="t" id="t0356b10"></a></p></blockquote><p>於是，天子聞佛所說，歡喜隨喜，稽首佛足，<a class="t" id="t0356b11"></a>即沒不現。<a class="t" id="t0356b12"></a></p><p class="endsection"><span class="t-juanname">雜阿含經卷第四十八</span><a class="t" id="t0356b13"></a><a class="t" id="t0356b14"></a><a class="t" id="t0356b15"></a></p></article></section></div></body></html>
