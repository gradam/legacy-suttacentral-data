<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1295"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一二九五）</h1></div><p>如是我聞：</p><p>一時，佛住舍衛國祇樹給<a class="t" id="t0356c05"></a>孤獨園。</p><p>時，有天子容色絕妙，於後夜時來<a class="t" id="t0356c06"></a>詣佛所，稽首佛足，退坐一面。其身光明遍<a class="t" id="t0356c07"></a>照祇樹給孤獨園。</p><p>時，彼天子說偈問佛：<a class="t" id="t0356c08"></a></p><blockquote class="gatha"><p>「車從何處起？　　誰能轉於車？<a class="t" id="t0356c09"></a><br>車轉至何所，　　何故壞磨滅？」<a class="t" id="t0356c10"></a></p></blockquote><p>爾時，世尊說偈答言：<a class="t" id="t0356c11"></a></p><blockquote class="gatha"><p>「車從諸業起，　　心識能於車，<a class="t" id="t0356c12"></a><br>隨因而轉至，　　因壞車則亡。」<a class="t" id="t0356c13"></a></p></blockquote><p>時，彼天子復說偈言：<a class="t" id="t0356c14"></a></p><blockquote class="gatha"><p>「久見婆羅門，　　逮得般涅槃，<a class="t" id="t0356c15"></a><br>一切怖已過，　　永超世恩愛。」<a class="t" id="t0356c16"></a></p></blockquote><p>於是，天子聞佛所說，歡喜隨喜，稽首佛足，<a class="t" id="t0356c17"></a>即沒不現。<a class="t" id="t0356c18"></a></p></article></section></div></body></html>