<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="576"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（五七六）</h1></div><p class="suttainfo"><span class="t-juanname">雜阿含經卷第二十二</span><a class="t" id="t0153c03"></a><a class="t" id="t0153c04"></a><br><span class="t-byline">宋天竺三藏求那跋陀羅譯</span><a class="t" id="t0153c05"></a><a class="t" id="t0153c05_2"></a></p><p>如是我聞：</p><p>一時，佛在舍衛國祇樹給<a class="t" id="t0153c06"></a>孤獨園。</p><p>時，有一天子，容色絕妙，於後夜時<a class="t" id="t0153c07"></a>來詣佛所，稽首佛足，退坐一面。身諸光明<a class="t" id="t0153c08"></a>遍照祇樹給孤獨園。</p><p>時，彼天子說偈白佛：<a class="t" id="t0153c09"></a></p><blockquote class="gatha"><p>「不處難陀林，　　終不得快樂，<a class="t" id="t0153c10"></a><br>忉利天宮中，　　得天帝名稱。」<a class="t" id="t0153c11"></a></p></blockquote><p>爾時，世尊說偈答言：<a class="t" id="t0153c12"></a></p><blockquote class="gatha"><p>「童蒙汝何知，　　阿羅漢所說，<a class="t" id="t0153c13"></a><br>一切行無常，　　是則生滅法，<a class="t" id="t0153c14"></a><br>生者既復滅，　　俱寂滅為樂。」<a class="t" id="t0153c15"></a></p></blockquote><p>時，彼天子復說偈言：<a class="t" id="t0153c16"></a></p><blockquote class="gatha"><p>「久見婆羅門，　　逮得般涅槃，<a class="t" id="t0153c17"></a><br>一切怖已過，　　永超世恩愛。」<a class="t" id="t0153c18"></a></p></blockquote><p>時，彼天子聞佛所說，歡喜隨喜，稽首佛足，<a class="t" id="t0153c19"></a>即沒不現。<a class="t" id="t0153c20"></a></p></article></section></div></body></html>