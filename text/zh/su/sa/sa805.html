<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="805"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（八○五）</h1></div><p>如是我聞：</p><p>一時，佛住舍衛國祇樹給<a class="t" id="t0206b26"></a>孤獨園。</p><p>爾時，世尊告諸比丘：「如我所說安<a class="t" id="t0206b27"></a>那般那念，汝等修習不？」</p><p>時，有比丘名阿梨<a class="t" id="t0206b28"></a>瑟吒，於眾中坐，即從座起，整衣服，為佛<a class="t" id="t0206b29"></a>作禮，右膝著地，合掌白佛言：「世尊！世尊所<a class="t" id="t0206c01"></a>說安那般那念，我已修習。」</p><p>佛告阿梨瑟吒比<a class="t" id="t0206c02"></a>丘：「汝云何修習我所說安那般那念？」</p><p>比丘白<a class="t" id="t0206c03"></a>佛：「世尊！我於過去諸行不顧念，未來諸行<a class="t" id="t0206c04"></a>不生欣樂，於現在諸行不生染著，於內<a class="t" id="t0206c05"></a>外對礙想善正除滅。我已如是修世尊所<a class="t" id="t0206c06"></a>說安那般那念。」</p><p>佛告阿梨瑟吒比丘：「汝實修<a class="t" id="t0206c07"></a>我所說安那般那念，非不修，然其比丘於<a class="t" id="t0206c08"></a>汝所修安那般那念所，更有勝妙過其上<a class="t" id="t0206c09"></a>者。何等是勝妙過阿梨瑟吒所修安那般那<a class="t" id="t0206c10"></a>念者？是比丘依止城邑、聚落……」如前廣說，乃<a class="t" id="t0206c11"></a>至「於滅出息觀察善學，是名，阿梨瑟吒比<a class="t" id="t0206c12"></a>丘！勝妙過汝所修安那般那念者。」</p><p>佛說此<a class="t" id="t0206c13"></a>經已，諸比丘聞佛所說，歡喜奉行。<a class="t" id="t0206c14"></a></p></article></section></div></body></html>
