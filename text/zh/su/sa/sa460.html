<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="460"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（四六一）</h1></div><p>如是我聞：</p><p>一時，佛住拘睒彌國瞿師羅<a class="t" id="t0118a09"></a>園。</p><p>爾時，瞿師羅長者詣尊者阿難所，稽首<a class="t" id="t0118a10"></a>禮足，於一面坐。白尊者阿難：「所說種種界。<a class="t" id="t0118a11"></a>云何為種種界？」</p><p>尊者阿難告瞿師羅長者：<a class="t" id="t0118a12"></a>「有三界。云何三？謂欲界、色界、無色界。」</p><p>爾時，<a class="t" id="t0118a13"></a>尊者阿難即說偈言：<a class="t" id="t0118a14"></a></p><blockquote class="gatha"><p>「曉了於欲界，　　色界亦復然，<a class="t" id="t0118a15"></a><br>捨一切有餘，　　得無餘寂滅。<a class="t" id="t0118a16"></a><br>於身和合界，　　永盡無餘證，<a class="t" id="t0118a17"></a><br>三耶三佛說，　　無憂離垢句。」<a class="t" id="t0118a18"></a></p></blockquote><p>尊者阿難說是經已，瞿師羅長者歡喜隨<a class="t" id="t0118a19"></a>喜，作禮而去。<a class="t" id="t0118a20"></a></p></article></section></div></body></html>