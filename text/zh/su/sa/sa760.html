<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="760"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（七六○）</h1></div><p>如是我聞：</p><p>一時，佛住舍衛國祇樹給孤<a class="t" id="t0199c28"></a>獨園。</p><p>爾時，世尊告諸比丘：「世有三法，不可<a class="t" id="t0199c29"></a>喜、不可愛、不可念。何等為三？謂老、病、死，<a class="t" id="t0200a01"></a>此三法不可喜、不可愛、不可念。世間若無<a class="t" id="t0200a02"></a>此三法不可喜、不可愛、不可念者，無有<a class="t" id="t0200a03"></a>如來、應、等正覺出於世間，世間亦不知有<a class="t" id="t0200a04"></a>如來說法教誡、教授。以世間有此三法不可<a class="t" id="t0200a05"></a>喜、不可愛、不可念故，如來、應、等正覺出於<a class="t" id="t0200a06"></a>世間，世間知有如來說法教誡、教授。」</p><p>諸比丘<a class="t" id="t0200a07"></a>白佛：「有道有跡，斷此三法不可喜、不可<a class="t" id="t0200a08"></a>愛、不可念者不？」</p><p>佛告比丘：「有道有跡，修<a class="t" id="t0200a09"></a>習多修習，斷此三法不可喜、不可愛、不可<a class="t" id="t0200a10"></a>念。何等為道？何等為跡？修習多修習，斷此<a class="t" id="t0200a11"></a>三法不可喜、不可愛、不可念？謂八聖道，正<a class="t" id="t0200a12"></a>見、正志、正語、正業、正命、正方便、正念、正定。」</p><p>佛<a class="t" id="t0200a13"></a>說此經已，諸比丘聞佛所說，歡喜奉行。<a class="t" id="t0200a14"></a></p></article></section></div></body></html>