<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1277"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一二七七）</h1></div><p>如是我聞：</p><p>一時，佛住舍衛國祇樹給<a class="t" id="t0351a15"></a>孤獨園。</p><p>時，有一天子，容色絕妙，於後夜時<a class="t" id="t0351a16"></a>來詣佛所，稽首佛足，身諸光明遍照祇樹<a class="t" id="t0351a17"></a>給孤獨園。</p><p>時，彼天子而說偈言：<a class="t" id="t0351a18"></a></p><blockquote class="gatha"><p>「不可常言說，　　亦不一向聽，<a class="t" id="t0351a19"></a><br>而得於道跡，　　堅固正超度。<a class="t" id="t0351a20"></a><br>思惟善寂滅，　　解脫諸魔縛，<a class="t" id="t0351a21"></a><br>能行說之可，　　不行不應說。<a class="t" id="t0351a22"></a><br>不行而說者，　　智者則知非，<a class="t" id="t0351a23"></a><br>不行己所應，　　不作而言作。<a class="t" id="t0351a24"></a><br>是則同賊非。」<a class="t" id="t0351a25"></a></p></blockquote><p>爾時，世尊告天子言：「汝今有所嫌責耶？」</p><p>天<a class="t" id="t0351a26"></a>子白佛：「悔過，世尊！悔過，善逝！」</p><p>爾時，世尊熙怡<a class="t" id="t0351a27"></a>微笑。</p><p>時，彼天子復說偈言：<a class="t" id="t0351a28"></a></p><blockquote class="gatha"><p>「我今悔其過，　　世尊不納受，<a class="t" id="t0351a29"></a><br>內懷於惡心，　　抱怨而不捨。」<a class="t" id="t0351b01"></a></p></blockquote><p>爾時，世尊說偈答言：<a class="t" id="t0351b02"></a></p><blockquote class="gatha"><p>「言說悔過辭，　　內不息其心，<a class="t" id="t0351b03"></a><br>云何得息怨？　　何名為修善？」<a class="t" id="t0351b04"></a></p></blockquote><p>時，彼天子復說偈言：<a class="t" id="t0351b05"></a></p><blockquote class="gatha"><p>「誰不有其過？　　何人無有罪？<a class="t" id="t0351b06"></a><br>誰復無愚癡？　　孰能常堅固？」<a class="t" id="t0351b07"></a></p></blockquote><p>時，彼天子復說偈言：<a class="t" id="t0351b08"></a></p><blockquote class="gatha"><p>「久見婆羅門，　　逮得般涅槃，<a class="t" id="t0351b09"></a><br>一切怖已過，　　永超世恩愛。」<a class="t" id="t0351b10"></a></p></blockquote><p>時，彼天子聞佛所說，歡喜隨喜，稽首佛足，即<a class="t" id="t0351b11"></a>沒不現。<a class="t" id="t0351b12"></a></p></article></section></div></body></html>