<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1001"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一○○一）</h1></div><p>如是我聞：</p><p>一時，佛住舍衛國祇樹<a class="t" id="t0262b23"></a>給孤獨園。</p><p>時，有一天子，容色絕妙，於後夜<a class="t" id="t0262b24"></a>時來詣佛所，稽首佛足，退坐一面。身諸<a class="t" id="t0262b25"></a>光明遍照祇樹給孤獨園。</p><p>時，彼天子而說偈<a class="t" id="t0262b26"></a>言：<a class="t" id="t0262b27"></a></p><blockquote class="gatha"><p>「冥運持命去，　　故令人短壽，<a class="t" id="t0262b28"></a><br>為老所侵迫，　　而無救護者。<a class="t" id="t0262b29"></a><br><span class="gaiji">覩<!--gaiji,睹,1[者*見],2&#x89A9;,3-->斯老病死，　　令人大恐怖，<a class="t" id="t0262c01"></a><br>唯作諸功德，　　樂住至樂所。」</span><a class="t" id="t0262c02"></a></p></blockquote><p>爾時，世尊說偈答言：<a class="t" id="t0262c03"></a></p><blockquote class="gatha"><p>「冥運持命去，　　故令人短壽，<a class="t" id="t0262c04"></a><br>為老所侵迫，　　而無救護者。<a class="t" id="t0262c05"></a><br>觀此有餘過，　　令人大恐怖，<a class="t" id="t0262c06"></a><br>當斷世貪愛，　　無餘涅槃樂。」<a class="t" id="t0262c07"></a></p></blockquote><p>時，彼天子復說偈言：<a class="t" id="t0262c08"></a></p><blockquote class="gatha"><p>「久見婆羅門，　　逮得般涅槃，<a class="t" id="t0262c09"></a><br>一切怖已過，　　永超世恩愛。」<a class="t" id="t0262c10"></a></p></blockquote><p>時，彼天子聞佛所說，歡喜隨喜，稽首佛足，即<a class="t" id="t0262c11"></a>沒不現。<a class="t" id="t0262c12"></a></p></article></section></div></body></html>