<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="725"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（七二五）</h1></div><p>如是我聞：</p><p>一時，佛住舍衛國祇樹給孤<a class="t" id="t0195b02"></a>獨園。</p><p>爾時，世尊告諸比丘：「說不善積聚者，<a class="t" id="t0195b03"></a>所謂五蓋，是為正說。所以者何？純一不善聚<a class="t" id="t0195b04"></a>者，謂五蓋故。何等為五？謂貪欲蓋、瞋恚蓋、<a class="t" id="t0195b05"></a>睡眠蓋、掉悔蓋、疑蓋。說善積聚者，謂七覺<a class="t" id="t0195b06"></a>分，是為正說。所以者何？純一滿淨者，是<a class="t" id="t0195b07"></a>七覺分故。何等為七？謂念覺分、擇法覺分、<a class="t" id="t0195b08"></a>精進覺分、喜覺分、猗覺分、定覺分、捨覺分。」<a class="t" id="t0195b09"></a></p><p>佛說此經已，諸比丘聞佛所說，歡喜奉行。<a class="t" id="t0195b10"></a></p></article></section></div></body></html>