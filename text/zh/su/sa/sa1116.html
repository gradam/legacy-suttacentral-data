<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1116"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一一一六）</h1></div><p>如是我聞：</p><p>一時，佛住舍衛國祇樹給<a class="t" id="t0295b25"></a>孤獨園。時，天帝釋晨朝來詣佛所，稽首佛<a class="t" id="t0295b26"></a>足，以帝釋神力，身諸光明遍照祇樹精舍。<a class="t" id="t0295b27"></a></p><p>時，釋提桓因說偈問佛言：<a class="t" id="t0295b28"></a></p><blockquote class="gatha"><p>「為殺於何等，　　而得安隱眠？<a class="t" id="t0295b29"></a><br>為殺於何等，　　而得無憂畏？<a class="t" id="t0295c01"></a><br>為殺何等法，　　瞿曇所讚歎？」<a class="t" id="t0295c02"></a></p></blockquote><p>爾時，世尊說偈答言：<a class="t" id="t0295c03"></a></p><blockquote class="gatha"><p>「害兇惡瞋恚，　　而得安隱眠，<a class="t" id="t0295c04"></a><br>害兇惡瞋恚，　　心得無憂畏。<a class="t" id="t0295c05"></a><br>瞋恚為毒根，　　滅彼苦種子，<a class="t" id="t0295c06"></a><br>滅彼苦種子，　　而得無憂畏。<a class="t" id="t0295c07"></a><br>彼苦種滅故，　　賢聖所稱歎。」<a class="t" id="t0295c08"></a></p></blockquote><p>爾時，釋提桓因聞佛所說，歡喜隨喜，作禮而<a class="t" id="t0295c09"></a>去。<a class="t" id="t0295c10"></a></p></article></section></div></body></html>
