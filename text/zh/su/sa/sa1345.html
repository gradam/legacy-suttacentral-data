<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1345"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一三四五）</h1></div><p>如是我聞：</p><p>一時，佛住舍衛國祇樹給孤<a class="t" id="t0370b28"></a>獨園。</p><p>時，有尊者見多比丘在拘薩羅人間，<a class="t" id="t0370b29"></a>住一林中，著糞掃衣。時，梵天王與七百梵<a class="t" id="t0370c01"></a>天乘其宮殿，來詣尊者見多比丘所，恭敬<a class="t" id="t0370c02"></a>禮事。</p><p>時，有天神，住彼林中者，而說偈言：<a class="t" id="t0370c03"></a></p><blockquote class="gatha"><p>「觀彼寂諸根，　　能感善供養，<a class="t" id="t0370c04"></a><br>具足三明達，　　得不傾動法，<a class="t" id="t0370c05"></a><br>度一切方便，　　少事糞掃衣，<a class="t" id="t0370c06"></a><br>七百梵天子，　　乘宮來奉詣，<a class="t" id="t0370c07"></a><br>見生死有邊，　　今禮度有岸。」<a class="t" id="t0370c08"></a></p></blockquote><p>時，彼天神說偈讚歎見多比丘已，即沒不現。<a class="t" id="t0370c09"></a></p></article></section></div></body></html>
