<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa1241">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 1241</span><span class="mirror-right">（一二四一）</span></h1>
</div>
<a class="t" id="t-juan47"></a>　<a class="t" id="t0340a15"></a><a class="t" id="t0340a16"></a><a class="t" id="t0340a17"></a><p class="suttainfo"><span class="t-juanname">雜阿含經卷第四十七</span><br><a class="t" id="t0340a18"></a><a class="t" id="t0340a19"></a><span class="t-byline">宋天竺三藏求那跋陀羅譯</span></p>
<a class="t" id="t0340a20"></a><p><a class="t-linehead" id="t-linehead0340a20"></a>如是我聞：</p>
<p>一時，佛住舍衛國祇樹給孤<a class="t" id="t0340a21"></a>獨園。</p>
<p><a class="t-linehead" id="t-linehead0340a21"></a>時，給孤獨長者來詣佛所，稽首佛足，<a class="t" id="t0340a22"></a>退坐一面，白佛言：「世尊！若有人在我舍<a class="t" id="t0340a23"></a>者，皆得淨信；諸在我舍而命終者，皆得生<a class="t" id="t0340a24"></a>天。」</p>
<p><a class="t-linehead" id="t-linehead0340a24"></a>佛言：「善哉！善哉！長者！是深妙說，是一向<a class="t" id="t0340a25"></a>受，於大眾中作師子吼言：『在我舍者，皆<a class="t" id="t0340a26"></a>得淨信；及其命終，皆生天上。』有何大德神<a class="t" id="t0340a27"></a>力比丘為汝說言：『凡在汝舍命終者，皆生<a class="t" id="t0340a28"></a>天上。』耶？」</p>
<p><a class="t-linehead" id="t-linehead0340a28"></a>長者白佛：「不也，世尊！」</p>
<p>復問：「云何？為<a class="t" id="t0340a29"></a>比丘尼、為諸天、為從我所面前聞說？」</p>
<p><a class="t-linehead" id="t-linehead0340a29"></a>長<a class="t" id="t0340b01"></a>者白佛：「不也，世尊！」</p>
<p><a class="t-linehead" id="t-linehead0340b01"></a>「云何？長者！汝緣自知見，<a class="t" id="t0340b02"></a>知『在我舍命終者，皆生天上』耶？」</p>
<p><a class="t-linehead" id="t-linehead0340b02"></a>長者白佛：<a class="t" id="t0340b03"></a>「不也，世尊！」</p>
<p><a class="t-linehead" id="t-linehead0340b03"></a>佛告長者：「汝既不從大德神力<a class="t" id="t0340b04"></a>比丘所聞，非比丘尼、非諸天，又不從我面<a class="t" id="t0340b05"></a>前聞說，復不緣自見知：『若有諸人於我舍<a class="t" id="t0340b06"></a>命終者，皆生天上。』汝今何由能作如是甚<a class="t" id="t0340b07"></a>深妙說，作一向受，於大眾中作師子吼，而<a class="t" id="t0340b08"></a>作是言：『有人於我舍命終者，皆生天上。』？」</p>
<p><a class="t-linehead" id="t-linehead0340b08"></a>長<a class="t" id="t0340b09"></a>者白佛：「無有比丘大德神力而來告我……」如<a class="t" id="t0340b10"></a>上廣說，乃至「悉皆生天。世尊！然我有眾生<a class="t" id="t0340b11"></a>主懷妊之時，我即教彼，為其子故，歸佛、<a class="t" id="t0340b12"></a>歸法、歸比丘僧；及其生已，復教三歸；及生<a class="t" id="t0340b13"></a>知見，復教持戒。設復婢使、下賤客人懷妊及<a class="t" id="t0340b14"></a>生，亦如是教。若人賣奴婢者，我輒往彼語言：<a class="t" id="t0340b15"></a>『賢者！我欲買人。汝當歸佛、歸法、歸比丘<a class="t" id="t0340b16"></a>僧，受持禁戒。』隨我教者，輒授五戒，然後隨<a class="t" id="t0340b17"></a>價而買；不隨我教，則所不取。若復止客，<a class="t" id="t0340b18"></a>若傭作人，亦復先要受三歸五戒，然後受<a class="t" id="t0340b19"></a>之。若復有來求為弟子，若復乞貸舉息，我<a class="t" id="t0340b20"></a>悉要以三歸五戒，然後受之。又復我舍供<a class="t" id="t0340b21"></a>養佛及比丘僧時，稱父母名，兄弟、妻子、宗<a class="t" id="t0340b22"></a>親、知識、國王、大臣、諸天、龍神，若存若亡，沙<a class="t" id="t0340b23"></a>門、婆羅門、內外眷屬、下至僕使，皆稱其名，<a class="t" id="t0340b24"></a>而為呪願。又從世尊聞稱名呪願因緣，皆<a class="t" id="t0340b25"></a>得生天，或因園田布施、或因房舍、或因床<a class="t" id="t0340b26"></a>臥具、或因常施、或施行路，下至一摶施與<a class="t" id="t0340b27"></a>眾生，此諸因緣，皆生天上。」</p>
<p><a class="t-linehead" id="t-linehead0340b27"></a>佛言：「善哉！善哉！長<a class="t" id="t0340b28"></a>者！汝以信心，故能作是說。如來於彼有無<a class="t" id="t0340b29"></a>上知見，審知汝舍有人命終，皆悉生天。」</p>
<p><a class="t-linehead" id="t-linehead0340b29"></a>爾<a class="t" id="t0340c01"></a>時，給孤獨長者聞佛所說，歡喜隨喜，作禮而<a class="t" id="t0340c02"></a>去。</p>
<a class="t" id="t0340c03"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>