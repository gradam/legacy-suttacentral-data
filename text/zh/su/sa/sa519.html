<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="519"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（五一九）</h1></div><p>如是我聞：</p><p>一時，佛住王舍城。乃至路<a class="t" id="t0137a08"></a>中見一眾生，以銅鐵羅網自纏其身，火常<a class="t" id="t0137a09"></a>熾然，還燒其體，痛徹骨髓，乘虛而行。佛告<a class="t" id="t0137a10"></a>諸比丘：「此眾生者，過去世時，於此王舍城<a class="t" id="t0137a11"></a>為捕魚師，緣斯罪故，已地獄中受無量苦，<a class="t" id="t0137a12"></a>地獄餘罪，今受此身，續受斯苦。諸比丘！<a class="t" id="t0137a13"></a>如大目犍連所見，真實不異，當受持之。」</p><p>佛<a class="t" id="t0137a14"></a>說此經已，諸比丘聞佛所說，歡喜奉行。<a class="t" id="t0137a15"></a></p><p>如捕魚師，捕鳥、網兔，亦復如是。<a class="t" id="t0137a16"></a></p></article></section></div></body></html>