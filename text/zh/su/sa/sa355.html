<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="355"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（三五五）</h1></div><p>如是我聞：</p><p>一時，佛住舍衛國祇樹給<a class="t" id="t0099c05"></a>孤獨園。</p><p>爾時，世尊告諸比丘：「當覺知老死，<a class="t" id="t0099c06"></a>覺知老死集、老死滅、老死滅道跡。如是，乃至<a class="t" id="t0099c07"></a>當覺知行、行集、行滅、行滅道跡。</p><p>「云何當覺<a class="t" id="t0099c08"></a>知老死？覺知緣生故有老死，如是老死覺<a class="t" id="t0099c09"></a>知。云何老死集？生集是老死集，如是老死集<a class="t" id="t0099c10"></a>覺知。云何老死滅覺知？謂生滅是老死滅，如<a class="t" id="t0099c11"></a>是老死滅覺知。云何老死滅道跡覺知？謂八<a class="t" id="t0099c12"></a>聖道是老死滅道跡，如是老死滅道跡覺知，<a class="t" id="t0099c13"></a>乃至云何行覺知？謂三行，身行、口行、意行，如<a class="t" id="t0099c14"></a>是行覺知。云何行集覺知？謂無明集是行集，<a class="t" id="t0099c15"></a>如是行集覺知。云何行滅覺知？無明滅是行<a class="t" id="t0099c16"></a>滅，如是行滅覺知。云何行滅道跡覺知？謂八<a class="t" id="t0099c17"></a>聖道是行滅道跡，如是行滅道跡覺知。」</p><p>佛<a class="t" id="t0099c18"></a>說是經已，諸比丘聞佛所說，歡喜奉行。<a class="t" id="t0099c19"></a></p></article></section></div></body></html>