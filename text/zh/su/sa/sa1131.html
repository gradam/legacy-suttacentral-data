<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1131"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一一三一）</h1></div><p>如是我聞：</p><p>一時，佛住舍衛國祇樹給<a class="t" id="t0299a18"></a>孤獨園。</p><p>爾時，世尊告諸比丘：「如四食於四<a class="t" id="t0299a19"></a>大，眾生安立，饒益攝受。何等為四？謂摶食、<a class="t" id="t0299a20"></a>觸食、意思食、識食。如是四種，福德潤澤、善<a class="t" id="t0299a21"></a>法潤澤，安樂食。何等為四？謂於佛不壞淨<a class="t" id="t0299a22"></a>成就，福德潤澤、善法潤澤、安樂食；法、僧不壞<a class="t" id="t0299a23"></a>淨，聖戒成就，福德潤澤、善法潤澤、安樂食。」<a class="t" id="t0299a24"></a></p><p>佛說此經已，諸比丘聞佛所說，歡喜奉行。<a class="t" id="t0299a25"></a></p></article></section></div></body></html>