<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1217"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一二一七）</h1></div><p>如是我聞：</p><p>一時，佛住舍衛國祇樹給<a class="t" id="t0331c19"></a>孤獨園。</p><p>時，尊者婆耆舍住舍衛國東園鹿子<a class="t" id="t0331c20"></a>母講堂，獨一思惟，不放逸住，專修自業，逮<a class="t" id="t0331c21"></a>得三明，身作證。</p><p>時，尊者婆耆舍作是念：「我<a class="t" id="t0331c22"></a>獨一靜處思惟，不放逸住，專修自業，起於三<a class="t" id="t0331c23"></a>明，身作證，今當說偈讚歎三明。」即說偈言：<a class="t" id="t0331c24"></a></p><blockquote class="gatha"><p>「本欲心狂惑，　　聚落及家家，<a class="t" id="t0331c25"></a><br>遊行遇見佛，　　授我殊勝法。<a class="t" id="t0331c26"></a><br>瞿曇哀愍故，　　為我說正法，<a class="t" id="t0331c27"></a><br>聞法得淨信，　　捨非家出家。<a class="t" id="t0331c28"></a><br>聞彼說法已，　　正住於法教，<a class="t" id="t0331c29"></a><br>勤方便繫念，　　堅固常堪能。<a class="t" id="t0332a01"></a><br>逮得於三明，　　於佛教已作，<a class="t" id="t0332a02"></a><br>世尊善顯示，　　日種苗胤說。<a class="t" id="t0332a03"></a><br>為生盲眾生，　　開其出要門，<a class="t" id="t0332a04"></a><br>苦苦及苦因，　　苦滅盡作證。<a class="t" id="t0332a05"></a><br>八聖離苦道，　　安樂趣涅槃，<a class="t" id="t0332a06"></a><br>善義善句味，　　梵行無過上。<a class="t" id="t0332a07"></a><br>世尊善顯示，　　涅槃濟眾生。」<a class="t" id="t0332a08"></a></p></blockquote></article></section></div></body></html>