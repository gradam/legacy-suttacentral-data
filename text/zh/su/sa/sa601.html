<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="601"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（六○一）</h1></div><p>如是我聞：</p><p>一時，佛住舍衛國祇樹給<a class="t" id="t0160c17"></a>孤獨園。</p><p>時，有天子容色絕妙，於後夜時來<a class="t" id="t0160c18"></a>詣佛所，稽首佛足，身諸光明遍照祇樹給<a class="t" id="t0160c19"></a>孤獨園。</p><p>時，彼天子說偈問佛：<a class="t" id="t0160c20"></a></p><blockquote class="gatha"><p>「薩羅小流注，　　當於何反流，<a class="t" id="t0160c21"></a><br>生死之徑路，　　於何而不轉，<a class="t" id="t0160c22"></a><br>世間諸苦樂，　　何由滅無餘？」<a class="t" id="t0160c23"></a></p></blockquote><p>爾時，世尊說偈答言：<a class="t" id="t0160c24"></a></p><blockquote class="gatha"><p>「眼耳鼻舌身，　　及彼意入處，<a class="t" id="t0160c25"></a><br>名色滅無餘，　　薩羅小還流，<a class="t" id="t0160c26"></a><br>生死道不轉，　　苦樂滅無餘。」<a class="t" id="t0160c27"></a></p></blockquote><p>時，彼天子復說偈言：<a class="t" id="t0160c28"></a></p><blockquote class="gatha"><p>「久見婆羅門，　　逮得般涅槃，<a class="t" id="t0160c29"></a><br>一切怖已過，　　永超世恩愛。」<a class="t" id="t0161a01"></a></p></blockquote><p>時，彼天子聞佛所說，歡喜隨喜，稽首佛足，<a class="t" id="t0161a02"></a>即沒不現。<a class="t" id="t0161a03"></a></p></article></section></div></body></html>
