<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="48"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（四八）</h1></div><p>如是我聞：</p><p>一時，佛住舍衛國祇樹給孤<a class="t" id="t0012a19"></a>獨園。</p><p>爾時，世尊告諸比丘：「信心善男子正信<a class="t" id="t0012a20"></a>非家出家，自念：『我應隨順法，於色當多<a class="t" id="t0012a21"></a>修厭住，於受、想、行、識多修厭住。』信心善男<a class="t" id="t0012a22"></a>子正信非家出家，於色多修厭住，於受、想、<a class="t" id="t0012a23"></a>行、識多修厭住已，於色得離，於受、想、行、<a class="t" id="t0012a24"></a>識得離。我說是等，悉離一切生、老、病、死、憂、<a class="t" id="t0012a25"></a>悲、惱、苦。」</p><p>佛說此經已，諸比丘聞佛所說，歡<a class="t" id="t0012a26"></a>喜奉行。<a class="t" id="t0012a27"></a></p></article></section></div></body></html>