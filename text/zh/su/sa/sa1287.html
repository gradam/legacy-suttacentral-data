<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1287"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一二八七）</h1></div><p>如是我聞：</p><p>一時，佛住舍衛國祇樹<a class="t" id="t0354c07"></a>給孤獨園。</p><p>時，有天子容色絕妙，於後夜時<a class="t" id="t0354c08"></a>來詣佛所，稽首佛足，其身光明遍照祇樹<a class="t" id="t0354c09"></a>給孤獨園。</p><p>時，彼天子說偈問佛：<a class="t" id="t0354c10"></a></p><blockquote class="gatha"><p>「與何人同處，　　復與誰共事，<a class="t" id="t0354c11"></a><br>知何等人法，　　名為勝非惡？」<a class="t" id="t0354c12"></a></p></blockquote><p>爾時，世尊說偈答言：<a class="t" id="t0354c13"></a></p><blockquote class="gatha"><p>「與正士同遊，　　正士同其事，<a class="t" id="t0354c14"></a><br>解知正士法，　　是則勝非惡。」<a class="t" id="t0354c15"></a></p></blockquote><p>時，彼天子復說偈言：<a class="t" id="t0354c16"></a></p><blockquote class="gatha"><p>「久見婆羅門，　　逮得般涅槃，<a class="t" id="t0354c17"></a><br>一切怖已過，　　永超世恩愛。」<a class="t" id="t0354c18"></a></p></blockquote><p>時，彼天子聞佛所說，歡喜隨喜，稽首佛足，即<a class="t" id="t0354c19"></a>沒不現。<a class="t" id="t0354c20"></a></p></article></section></div></body></html>
