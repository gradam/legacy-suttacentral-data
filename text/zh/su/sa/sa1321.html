<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1321"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一三二一）</h1></div><p>如是我聞：</p><p>一時，佛住王舍城迦蘭陀<a class="t" id="t0362c08"></a>竹園。</p><p>時，尊者阿那律陀於摩竭提國人間<a class="t" id="t0362c09"></a>遊行，到畢陵伽鬼子母住處宿。時，尊者阿那<a class="t" id="t0362c10"></a>律陀夜後分時，端身正坐，誦憂陀那、波羅<a class="t" id="t0362c11"></a>延那、見真諦、諸上座所說偈、比丘尼所說<a class="t" id="t0362c12"></a>偈、尸路偈、義品、牟尼偈、修多羅，悉皆廣誦。<a class="t" id="t0362c13"></a></p><p>爾時，畢陵伽鬼子夜啼，畢陵伽鬼子母為<a class="t" id="t0362c14"></a>其子說偈呵止言：<a class="t" id="t0362c15"></a></p><blockquote class="gatha"><p>「畢陵伽鬼子，　　汝今莫得啼，<a class="t" id="t0362c16"></a><br>當聽彼比丘，　　誦習法句偈。<a class="t" id="t0362c17"></a><br>若知法句者，　　能自護持戒，<a class="t" id="t0362c18"></a><br>遠離於殺生，　　實言不妄語，<a class="t" id="t0362c19"></a><br>能自捨非義，　　解脫鬼神道。」<a class="t" id="t0362c20"></a></p></blockquote><p>畢陵伽鬼子母說是偈時，畢陵伽鬼子啼聲<a class="t" id="t0362c21"></a>即止。<a class="t" id="t0362c22"></a></p></article></section></div></body></html>
