<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa285">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 285</span><span class="mirror-right">（二八五） 佛縛</span></h1>
</div>
<p><a class="t-linehead" id="t-linehead0079c27"></a>如是我聞：</p>
<p>一時，佛住舍衛國祇樹給孤<a class="t" id="t0079c28"></a>獨園。</p>
<p><a class="t-linehead" id="t-linehead0079c28"></a>爾時，世尊告諸比丘：「我憶宿命未成<a class="t" id="t0079c29"></a>正覺時，獨一靜處，專精禪思，生如是念：<a class="t" id="t0080a01"></a>『世間難入，所謂若生、若老、若病、若死、若遷、<a class="t" id="t0080a02"></a>若受生，然諸眾生，生、老、死上及所依不如<a class="t" id="t0080a03"></a>實知。』</p>
<p><a class="t-linehead" id="t-linehead0080a03"></a>「我作是念：『何法有故生有？何法緣<a class="t" id="t0080a04"></a>故生有？』即正思惟，起無間等知，有有故生<a class="t" id="t0080a05"></a>有，有緣故生有。</p>
<p><a class="t-linehead" id="t-linehead0080a05"></a>「復思惟：『何法有故有有？何<a class="t" id="t0080a06"></a>法緣故有有？』即正思惟，如實無間等起知，取<a class="t" id="t0080a07"></a>有故有有，取緣故有有。</p>
<p><a class="t-linehead" id="t-linehead0080a07"></a>「又作是念：『取復何<a class="t" id="t0080a08"></a>緣、何法有故取有？何法緣故取有？』即正思惟，<a class="t" id="t0080a09"></a>如實無間等起知，取法味著、顧念、心縛，愛欲<a class="t" id="t0080a10"></a>增長；彼愛有故取有，愛故緣取，取緣有，有緣<a class="t" id="t0080a11"></a>生，生緣老、病、死、憂、悲、惱、苦。如是如是純大<a class="t" id="t0080a12"></a>苦聚集。</p>
<p><a class="t-linehead" id="t-linehead0080a12"></a>「諸比丘！於意云何？譬如緣膏油及<a class="t" id="t0080a13"></a>炷，燈明得燒，數增油、炷，彼燈明得久住不？」</p>
<a class="t" id="t0080a14"></a><p><a class="t-linehead" id="t-linehead0080a14"></a>答言：「如是，世尊！」</p>
<p>「如是，諸比丘！於色取味著、<a class="t" id="t0080a15"></a>顧念、愛縛，增長愛緣故取，取緣有，有緣生，<a class="t" id="t0080a16"></a>生緣老、病、死、憂、悲、惱、苦。如是如是純大苦<a class="t" id="t0080a17"></a>聚集。</p>
<p><a class="t-linehead" id="t-linehead0080a17"></a>「我時復作是念：『何法無故無此老、病、<a class="t" id="t0080a18"></a>死？何法滅故老、病、死滅？』即正思惟，起如<a class="t" id="t0080a19"></a>實無間等，無生則無老、病、死，生滅故，則老、病、<a class="t" id="t0080a20"></a>死滅。</p>
<p><a class="t-linehead" id="t-linehead0080a20"></a>「復作是念：『何法無故無生？何法滅故<a class="t" id="t0080a21"></a>生滅？』即正思惟，起如實無間等，有無故生<a class="t" id="t0080a22"></a>無，有滅故生滅。</p>
<p><a class="t-linehead" id="t-linehead0080a22"></a>「又復思惟：『何法無故有無？何<a class="t" id="t0080a23"></a>法滅故有滅？』即正思惟，生如實無間等觀，取<a class="t" id="t0080a24"></a>無故有無，取滅故有滅。</p>
<p><a class="t-linehead" id="t-linehead0080a24"></a>「又作是念：『何法無<a class="t" id="t0080a25"></a>故取無？何法滅故取滅？』即正思惟，生如實<a class="t" id="t0080a26"></a>無間等觀，所取法無常、生滅、離欲、滅盡、捨離，<a class="t" id="t0080a27"></a>心不顧念，心不縛著，愛則滅，彼愛滅故取<a class="t" id="t0080a28"></a>滅，取滅故有滅，有滅故生滅，生滅故老、病、死、<a class="t" id="t0080a29"></a>憂、悲、惱、苦滅，如是如是純大苦聚滅。</p>
<p><a class="t-linehead" id="t-linehead0080a29"></a>「諸比<a class="t" id="t0080b01"></a>丘！於意云何？譬如油、炷然燈，若不增油治<a class="t" id="t0080b02"></a>炷，非彼燈明未來不生、盡、磨滅耶？」</p>
<p><a class="t-linehead" id="t-linehead0080b02"></a>比丘白<a class="t" id="t0080b03"></a>佛：「如是，世尊！」</p>
<p><a class="t-linehead" id="t-linehead0080b03"></a>「如是，諸比丘！於所取法<a class="t" id="t0080b04"></a>觀察無常、生滅、離欲、滅盡、捨離，心不顧念，<a class="t" id="t0080b05"></a>心不縛著，愛則滅，愛滅則取滅，乃至純大苦<a class="t" id="t0080b06"></a>聚滅。」</p>
<p><a class="t-linehead" id="t-linehead0080b06"></a>佛說此經已，諸比丘聞佛所說，歡喜<a class="t" id="t0080b07"></a>奉行。</p>
<a class="t" id="t0080b08"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>