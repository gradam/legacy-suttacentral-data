<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="100"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一○○）</h1></div><p>如是我聞：</p><p>一時，佛住舍衛國祇樹給<a class="t" id="t0028a04"></a>孤獨園。</p><p>時，有異婆羅門來詣佛所，面前問<a class="t" id="t0028a05"></a>訊，相慰勞已，退坐一面，白佛言：「瞿曇！所<a class="t" id="t0028a06"></a>謂佛者，云何為佛？為是父母制名？為是婆<a class="t" id="t0028a07"></a>羅門制名？」時，婆羅門即說偈言：<a class="t" id="t0028a08"></a></p><blockquote class="gatha"><p>「佛者是世間，　　超渡之勝名，<a class="t" id="t0028a09"></a><br>為是父母制，　　名之為佛耶？」<a class="t" id="t0028a10"></a></p></blockquote><p>爾時，世尊說偈答言：<a class="t" id="t0028a11"></a></p><blockquote class="gatha"><p>「佛見過去世，　　如是見未來，<a class="t" id="t0028a12"></a><br>亦見現在世，　　一切行起滅。<a class="t" id="t0028a13"></a><br>明智所了知，　　所應修已修，<a class="t" id="t0028a14"></a><br>應斷悉已斷，　　是故名為佛。<a class="t" id="t0028a15"></a><br>歷劫求選擇，　　純苦無暫樂，<a class="t" id="t0028a16"></a><br>生者悉磨滅，　　遠離息塵垢，<a class="t" id="t0028a17"></a><br>拔諸使刺本，　　等覺故名佛。」<a class="t" id="t0028a18"></a></p></blockquote><p>佛說偈已，彼婆羅門聞佛所說，歡喜隨喜，<a class="t" id="t0028a19"></a>從座起去。<a class="t" id="t0028a20"></a></p></article></section></div></body></html>
