<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1201"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一二○一）</h1></div><p>如是我聞：</p><p>一時，佛住舍衛國祇樹給<a class="t" id="t0326c14"></a>孤獨園。</p><p>時，有優<span class="gaiji">鉢<!--gaiji,缽,1[金*本],2&#x9262;,3--></span>羅色比丘尼，住舍衛國<a class="t" id="t0326c15"></a>王園比丘尼眾中，晨朝著衣持<span class="gaiji">鉢<!--gaiji,缽,1[金*本],2&#x9262;,3--></span>，入舍衛<a class="t" id="t0326c16"></a>城乞食。食已，還精舍，舉衣<span class="gaiji">鉢<!--gaiji,缽,1[金*本],2&#x9262;,3--></span>，洗足畢，持<a class="t" id="t0326c17"></a>尼師壇，著肩上，入安陀林，坐一樹下，入<a class="t" id="t0326c18"></a>晝正受。</p><p>時，魔波旬作是念：「今沙門瞿曇住<a class="t" id="t0326c19"></a>舍衛國祇樹給孤獨園。優<span class="gaiji">鉢<!--gaiji,缽,1[金*本],2&#x9262;,3--></span>羅色比丘尼住<a class="t" id="t0326c20"></a>舍衛國王園比丘尼眾中，晨朝著衣持<span class="gaiji">鉢<!--gaiji,缽,1[金*本],2&#x9262;,3--></span>，<a class="t" id="t0326c21"></a>入舍衛城乞食。食已，還精舍，舉衣<span class="gaiji">鉢<!--gaiji,缽,1[金*本],2&#x9262;,3--></span>，洗足<a class="t" id="t0326c22"></a>畢，持尼師壇，著肩上，入安陀林，坐一樹<a class="t" id="t0326c23"></a>下，入晝正受。我今當往，為作留難。」即化作<a class="t" id="t0326c24"></a>年少，容貌端正，至優<span class="gaiji">鉢<!--gaiji,缽,1[金*本],2&#x9262;,3--></span>羅色比丘尼所，而<a class="t" id="t0326c25"></a>說偈言：<a class="t" id="t0326c26"></a></p><blockquote class="gatha"><p>「妙華堅固樹，　　依止其樹下，<a class="t" id="t0326c27"></a><br>獨一無等侶，　　不畏惡人耶？」<a class="t" id="t0326c28"></a></p></blockquote><p>時，優<span class="gaiji">鉢<!--gaiji,缽,1[金*本],2&#x9262;,3--></span>羅色比丘尼作是念：「為何等人？欲<a class="t" id="t0326c29"></a>恐怖我？為是人？為非人？為姦狡人？」如是<a class="t" id="t0327a01"></a>思惟，即得覺知：「必是惡魔波旬欲亂我耳。」<a class="t" id="t0327a02"></a>即說偈言：<a class="t" id="t0327a03"></a></p><blockquote class="gatha"><p>「設使有百千，　　皆是姦狡人，<a class="t" id="t0327a04"></a><br>如汝等惡魔，　　來至我所者，<a class="t" id="t0327a05"></a><br>不能動毛髮，　　不畏汝惡魔。」<a class="t" id="t0327a06"></a></p></blockquote><p>魔復說偈言：<a class="t" id="t0327a07"></a></p><blockquote class="gatha"><p>「我今入汝腹，　　住於內藏中，<a class="t" id="t0327a08"></a><br>或住兩眉間，　　汝不能見我。」<a class="t" id="t0327a09"></a></p></blockquote><p>時，優<span class="gaiji">鉢<!--gaiji,缽,1[金*本],2&#x9262;,3--></span>羅色比丘尼復說偈言：<a class="t" id="t0327a10"></a></p><blockquote class="gatha"><p>「我心有大力，　　善修習神通，<a class="t" id="t0327a11"></a><br>大縛已解脫，　　不畏汝惡魔。<a class="t" id="t0327a12"></a><br>我已吐三垢，　　恐怖之根本，<a class="t" id="t0327a13"></a><br>住於不恐地，　　不畏於魔軍。<a class="t" id="t0327a14"></a><br>於一切愛喜，　　離一切闇冥，<a class="t" id="t0327a15"></a><br>已證於寂滅，　　安住諸漏盡。<a class="t" id="t0327a16"></a><br>覺知汝惡魔，　　自當消滅去。」<a class="t" id="t0327a17"></a></p></blockquote><p>時，魔波旬作是念：「優<span class="gaiji">鉢<!--gaiji,缽,1[金*本],2&#x9262;,3--></span>羅色比丘尼已知我<a class="t" id="t0327a18"></a>心。」內懷憂愁，即沒不現。<a class="t" id="t0327a19"></a></p></article></section></div></body></html>
