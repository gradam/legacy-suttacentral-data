<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="596"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（五九六）</h1></div><p>如是我聞：</p><p>一時，佛住舍衛國祇樹給<a class="t" id="t0159c20"></a>孤獨園。</p><p>時，有一天子，容色絕妙，於後夜<a class="t" id="t0159c21"></a>時來詣佛所，稽首佛足，退坐一面。身諸<a class="t" id="t0159c22"></a>光明遍照祇樹給孤獨園。</p><p>時，彼天子說偈<a class="t" id="t0159c23"></a>問佛：<a class="t" id="t0159c24"></a></p><blockquote class="gatha"><p>「此世多恐怖，　　眾生常惱亂，<a class="t" id="t0159c25"></a><br>已起者亦苦，　　未起亦當苦，<a class="t" id="t0159c26"></a><br>頗有離恐處，　　唯願慧眼說。」<a class="t" id="t0159c27"></a></p></blockquote><p>爾時，世尊說偈答言：<a class="t" id="t0159c28"></a></p><blockquote class="gatha"><p>「無有異苦行，　　無異伏諸根，<a class="t" id="t0159c29"></a><br>無異一切捨，　　而得見解脫。」<a class="t" id="t0160a01"></a></p></blockquote><p>時，彼天子復說偈言：<a class="t" id="t0160a02"></a></p><blockquote class="gatha"><p>「久見婆羅門，　　逮得般涅槃，<a class="t" id="t0160a03"></a><br>一切怖已過，　　永超世恩愛。」<a class="t" id="t0160a04"></a></p></blockquote><p>時，彼天子聞佛所說，歡喜隨喜，稽首佛足，<a class="t" id="t0160a05"></a>即沒不現。<a class="t" id="t0160a06"></a></p></article></section></div></body></html>