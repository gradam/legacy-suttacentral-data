<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="628"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（六二八）</h1></div><p>如是我聞：</p><p>一時，佛住巴連弗邑<span class="gaiji">鷄<!--gaiji,雞,1[奚*鳥],2&#x9DC4;,3--></span>林精<a class="t" id="t0175b13"></a>舍。時，尊者優陀夷、尊者阿難陀亦住巴連弗<a class="t" id="t0175b14"></a>邑<span class="gaiji">鷄<!--gaiji,雞,1[奚*鳥],2&#x9DC4;,3--></span>林精舍。</p><p>爾時，尊者優陀夷詣尊者阿<a class="t" id="t0175b15"></a>難所，共相問訊慰勞已，退坐一面，語尊者<a class="t" id="t0175b16"></a>阿難：「如來、應供、等正覺所知所見，為諸比<a class="t" id="t0175b17"></a>丘說聖戒，令不斷、不缺、不擇、不離、不戒<a class="t" id="t0175b18"></a>取，善究竟、善持，智者所歎、所不憎惡。何故<a class="t" id="t0175b19"></a>如來、應、等正覺所見，為諸比丘說聖戒，不<a class="t" id="t0175b20"></a>斷、不缺，乃至智者所歎、所不憎惡？」</p><p>尊者阿<a class="t" id="t0175b21"></a>難語優陀夷：「為修四念處故。何等為四？謂<a class="t" id="t0175b22"></a>身身觀念住，受、心、法法觀念住。」</p><p>時，二正士<a class="t" id="t0175b23"></a>共論議已，各還本處。<a class="t" id="t0175b24"></a></p></article></section></div></body></html>
