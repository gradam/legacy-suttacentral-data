<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="303"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（三○三）</h1></div><p>如是我聞：</p><p>一時，佛住王舍城耆闍崛<a class="t" id="t0086b25"></a>山中。</p><p>爾時，世尊晨朝著衣持<span class="gaiji">鉢<!--gaiji,缽,1[金*本],2&#x9262;,3--></span>，入王舍城<a class="t" id="t0086b26"></a>乞食，於路見玷牟留外道出家，<span class="corr" title="[小&gt;少] cf.【麗】">少</span>有所營，<a class="t" id="t0086b27"></a>至耆闍崛山遊行，遙見世尊，往詣其所，共<a class="t" id="t0086b28"></a>相慶慰，共相慶慰已，於一面住，白佛言：「瞿<a class="t" id="t0086b29"></a>曇！欲有所問，寧有閑暇為解說不？」</p><p>佛告<a class="t" id="t0086c01"></a>玷牟留外道出家：「今非論時，須入城乞食，<a class="t" id="t0086c02"></a>來還當為汝說。」</p><p>第二說亦如是。第三復請：<a class="t" id="t0086c03"></a>「沙門瞿曇！將於我所作留難不？欲有所<a class="t" id="t0086c04"></a>問，為我解說。」</p><p>佛告玷牟留外道出家：「隨汝<a class="t" id="t0086c05"></a>意問，當為汝說。」</p><p>玷牟留外道出家即問：「沙<a class="t" id="t0086c06"></a>門瞿曇！苦樂自作耶？」</p><p>佛告玷牟留外道出家：<a class="t" id="t0086c07"></a>「說苦樂自作者，此是無記。」</p><p>復問：「沙門瞿曇！<a class="t" id="t0086c08"></a>苦樂他作耶？」</p><p>佛告玷牟留外道出家：「說苦樂<a class="t" id="t0086c09"></a>他作者，此是無記。」</p><p>復問：「瞿曇！苦樂為自<a class="t" id="t0086c10"></a>他作耶？」</p><p>佛告玷牟留外道出家：「說苦樂自<a class="t" id="t0086c11"></a>他作者，此是無記。」</p><p>復問：「瞿曇！苦樂非自非<a class="t" id="t0086c12"></a>他無因作耶？」</p><p>佛告玷牟留外道出家：「說苦樂<a class="t" id="t0086c13"></a>非自非他無因作者，此是無記……」廣說如上<a class="t" id="t0086c14"></a>阿支羅迦葉經，乃至世尊為玷牟留外道出<a class="t" id="t0086c15"></a>家受第一記。<a class="t" id="t0086c16"></a></p><p class="endsection"><span class="t-juanname">雜阿含經卷第十二</span><a class="t" id="t0086c17"></a><a class="t" id="t0086c18"></a><a class="t" id="t0086c19"></a><a class="t" id="t0086c20"></a></p></article></section></div></body></html>