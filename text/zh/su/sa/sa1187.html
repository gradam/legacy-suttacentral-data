<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1187"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一一八七）</h1></div><p>如是我聞：</p><p>一時，佛住迦毘羅衛國尼<a class="t" id="t0321c05"></a>拘律園中。</p><p>時，有縈髻波羅豆婆遮婆羅門<a class="t" id="t0321c06"></a>來詣佛所，而前問訊，相慰勞已，退坐一面。<a class="t" id="t0321c07"></a>而說偈言：<a class="t" id="t0321c08"></a></p><blockquote class="gatha"><p>「身外縈髻者，　　是但名縈髻；<a class="t" id="t0321c09"></a><br>內心縈髻者，　　是結縛眾生。<a class="t" id="t0321c10"></a><br>我今問瞿曇，　　如此縈髻者，<a class="t" id="t0321c11"></a><br>云何作方便？　　於何斷縈髻？」<a class="t" id="t0321c12"></a></p></blockquote><p>爾時，世尊說偈答言：<a class="t" id="t0321c13"></a></p><blockquote class="gatha"><p>「眼耳及與鼻，　　舌身意入處，<a class="t" id="t0321c14"></a><br>於彼名及色，　　滅盡令無餘。<a class="t" id="t0321c15"></a><br>諸識永滅者，　　於彼斷縈髻。」<a class="t" id="t0321c16"></a></p></blockquote><p>佛說此經已，縈髻婆羅豆婆遮婆羅門聞佛<a class="t" id="t0321c17"></a>所說，歡喜隨喜，從座起去。<a class="t" id="t0321c18"></a></p></article></section></div></body></html>