<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1208"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一二○八）</h1></div><p>如是我聞：</p><p>一時，佛住瞻婆國揭伽<a class="t" id="t0329a24"></a>池側。</p><p>爾時，世尊月十五日布薩時，於大眾前<a class="t" id="t0329a25"></a>坐。月初出時。時，有尊者婆耆舍於大眾中，<a class="t" id="t0329a26"></a>作是念：「我今欲於佛前歎月譬偈。」作是<a class="t" id="t0329a27"></a>念已，即從坐起，整衣服，為佛作禮，合掌白<a class="t" id="t0329a28"></a>佛言：「世尊！欲有所說。善逝！欲有所說。」</p><p>佛<a class="t" id="t0329a29"></a>告婆耆舍：「欲說者便說！」</p><p>時，尊者婆耆舍即<a class="t" id="t0329b01"></a>於佛前而說偈言：<a class="t" id="t0329b02"></a></p><blockquote class="gatha"><p>「如月停虛空，　　明淨無雲翳，<a class="t" id="t0329b03"></a><br>光炎明暉曜，　　普照於十方。<a class="t" id="t0329b04"></a><br>如來亦如是，　　慧光照世間，<a class="t" id="t0329b05"></a><br>功德善名稱，　　周遍滿十方。」<a class="t" id="t0329b06"></a></p></blockquote><p>尊者婆耆舍說是偈時，諸比丘聞其所說，<a class="t" id="t0329b07"></a>皆大歡喜。<a class="t" id="t0329b08"></a></p></article></section></div></body></html>
