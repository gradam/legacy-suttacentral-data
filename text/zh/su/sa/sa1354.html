<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1354"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一三五四）</h1></div><p>如是我聞：</p><p>一時，佛住迦蘭陀竹園。</p><p>時，<a class="t" id="t0372a11"></a>有異比丘在恒河側，住一林中。</p><p>時，有一族<a class="t" id="t0372a12"></a>姓女，常為舅姑所責，至恒水岸邊，而說偈<a class="t" id="t0372a13"></a>言：<a class="t" id="t0372a14"></a></p><blockquote class="gatha"><p>「恒水我今欲，　　隨流徐入海，<a class="t" id="t0372a15"></a><br>不復令舅姑，　　數數見嫌責。」<a class="t" id="t0372a16"></a></p></blockquote><p>時，彼比丘見族姓女，聞其說偈，作是念：「彼<a class="t" id="t0372a17"></a>族姓女尚能說偈，我今何為不說偈答耶？」<a class="t" id="t0372a18"></a>即說偈言：<a class="t" id="t0372a19"></a></p><blockquote class="gatha"><p>「淨信我今欲，　　隨彼八聖水，<a class="t" id="t0372a20"></a><br>徐流入涅槃，　　不見魔自在。」<a class="t" id="t0372a21"></a></p></blockquote><p>時，彼比丘說此偈已，默然而住。<a class="t" id="t0372a22"></a></p></article></section></div></body></html>
