<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="1004"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（一○○四）</h1></div><p>如是我聞：</p><p>一時，佛住舍衛國祇樹給<a class="t" id="t0263a15"></a>孤獨園。</p><p>時，有天子容色絕妙，於後夜時來<a class="t" id="t0263a16"></a>詣佛所，稽首佛足，退坐一面。身諸光明遍<a class="t" id="t0263a17"></a>照祇樹給孤獨園。</p><p>時，彼天子而說偈言：<a class="t" id="t0263a18"></a></p><blockquote class="gatha"><p>「母子更相喜，　　牛主樂其牛，<a class="t" id="t0263a19"></a><br>眾生樂有餘，　　無樂無餘者。」<a class="t" id="t0263a20"></a></p></blockquote><p>爾時，世尊說偈答言：<a class="t" id="t0263a21"></a></p><blockquote class="gatha"><p>「母子更相憂，　　牛主憂其牛，<a class="t" id="t0263a22"></a><br>有餘眾生憂，　　無餘則無憂。」<a class="t" id="t0263a23"></a></p></blockquote><p>時，彼天子復說偈言：<a class="t" id="t0263a24"></a></p><blockquote class="gatha"><p>「久見婆羅門，　　逮得般涅槃，<a class="t" id="t0263a25"></a><br>一切怖已過，　　永超世恩愛。」<a class="t" id="t0263a26"></a></p></blockquote><p>時，彼天子聞佛所說，歡喜隨喜，稽首佛足，即<a class="t" id="t0263a27"></a>沒不現。<a class="t" id="t0263a28"></a></p></article></section></div></body></html>