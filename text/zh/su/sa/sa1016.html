<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1016"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一○一六）</h1></div><p>如是我聞：</p><p>一時，佛在舍衛國祇樹給<a class="t" id="t0265b19"></a>孤獨園。</p><p>時，有天子容色絕妙，來詣佛所，<a class="t" id="t0265b20"></a>稽首佛足，身諸光明遍照祇樹給孤獨園。<a class="t" id="t0265b21"></a></p><p>時，彼天子說偈問佛：<a class="t" id="t0265b22"></a></p><blockquote class="gatha"><p>「何法生眾生，　　何等前驅馳，<a class="t" id="t0265b23"></a><br>云何起生死，　　何者不解脫？」<a class="t" id="t0265b24"></a></p></blockquote><p>爾時，世尊說偈答言：<a class="t" id="t0265b25"></a></p><blockquote class="gatha"><p>「愛欲生眾生，　　意在前驅馳，<a class="t" id="t0265b26"></a><br>眾生起生死，　　苦法不解脫。」<a class="t" id="t0265b27"></a></p></blockquote><p>時，彼天子復說偈言：<a class="t" id="t0265b28"></a></p><blockquote class="gatha"><p>「久見婆羅門，　　逮得般涅槃，<a class="t" id="t0265b29"></a><br>一切怖已過，　　永超世恩愛。」<a class="t" id="t0265c01"></a></p></blockquote><p>時，彼天子聞佛所說，歡喜隨喜，稽首佛足，即<a class="t" id="t0265c02"></a>沒不現。<a class="t" id="t0265c03"></a></p></article></section></div></body></html>
