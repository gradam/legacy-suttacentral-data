<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="235"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（二三五）</h1></div><p>如是我聞：</p><p>一時，佛住舍衛國祇樹給<a class="t" id="t0057a17"></a>孤獨園。</p><p>爾時，世尊告諸比丘：「有師、有近住<a class="t" id="t0057a18"></a>弟子，則苦獨住，無師、無近住弟子，則樂獨<a class="t" id="t0057a19"></a>住。</p><p>「云何有師、有近住弟子，則苦獨住？緣眼、<a class="t" id="t0057a20"></a>色，生惡不善覺，貪、恚、癡俱，若彼比丘行此<a class="t" id="t0057a21"></a>法者，是名有師，若於此邊住者，是名近<a class="t" id="t0057a22"></a>住弟子。耳、鼻、舌、身、意亦復如是。如是有師、<a class="t" id="t0057a23"></a>有近住弟子，常苦獨住。</p><p>「云何無師、無近住<a class="t" id="t0057a24"></a>弟子，常樂獨住？緣眼、色，生惡不善覺，貪、<a class="t" id="t0057a25"></a>恚、癡俱，彼比丘不行，是名無師。不依彼<a class="t" id="t0057a26"></a>住，是名無近住弟子。是名無師、無近住弟子，<a class="t" id="t0057a27"></a>常樂獨住。若彼比丘無師、無近住弟子者，<a class="t" id="t0057a28"></a>我說彼得梵行福。所以者何？無師、無近住弟<a class="t" id="t0057a29"></a>子，比丘於我建立梵行，能正盡苦，究竟苦<a class="t" id="t0057b01"></a>集。」</p><p>佛說此經已，諸比丘聞佛所說，歡喜奉<a class="t" id="t0057b02"></a>行。<a class="t" id="t0057b03"></a></p></article></section></div></body></html>
