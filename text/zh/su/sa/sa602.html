<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="602"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（六○二）</h1></div><p>如是我聞：</p><p>一時，佛住在舍衛國祇樹<a class="t" id="t0161a04"></a>給孤獨園。</p><p>時，有天子容色絕妙，於後夜時<a class="t" id="t0161a05"></a>來詣佛所，稽首佛足，身諸光明遍照祇樹<a class="t" id="t0161a06"></a>給孤獨園。</p><p>時，彼天子說偈問佛：<a class="t" id="t0161a07"></a></p><blockquote class="gatha"><p>「伊尼耶鹿<span class="corr" title="[[跳-兆+尃]&gt;[跳-兆+專]]"><span class="gaiji">［跳-兆+專］<!--gaiji,,1[跳-兆+專],2&#x28114;,3--></span></span>，　　仙人中之尊，<a class="t" id="t0161a08"></a><br>少食不嗜味，　　禪思樂山林，<a class="t" id="t0161a09"></a><br>我今敬稽首，　　而問於瞿曇，<a class="t" id="t0161a10"></a><br>云何出離苦？　　云何苦解脫？<a class="t" id="t0161a11"></a><br>我今問解脫，　　於何而滅盡？」<a class="t" id="t0161a12"></a></p></blockquote><p>爾時，世尊說偈答言：<a class="t" id="t0161a13"></a></p><blockquote class="gatha"><p>「世間五欲德，　　心法說第六，<a class="t" id="t0161a14"></a><br>於彼欲無欲，　　解脫一切苦，<a class="t" id="t0161a15"></a><br>如是於苦出，　　如是苦解脫，<a class="t" id="t0161a16"></a><br>汝所問解脫，　　於彼而滅盡。」<a class="t" id="t0161a17"></a></p></blockquote><p>時，彼天子復說偈言：<a class="t" id="t0161a18"></a></p><blockquote class="gatha"><p>「久見婆羅門，　　逮得般涅槃，<a class="t" id="t0161a19"></a><br>一切怖已過，　　永超世恩愛。」<a class="t" id="t0161a20"></a></p></blockquote><p>時，彼天子聞佛所說，歡喜隨喜，稽首佛足，<a class="t" id="t0161a21"></a>即沒不現。<a class="t" id="t0161a22"></a></p></article></section></div></body></html>