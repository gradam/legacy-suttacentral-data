<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa602">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 602</span><span class="mirror-right">（六〇二）</span></h1>
</div>
<p><a class="t-linehead" id="t-linehead0161a03"></a>如是我聞：</p>
<p>一時，佛住在舍衛國祇樹<a class="t" id="t0161a04"></a>給孤獨園。</p>
<p><a class="t-linehead" id="t-linehead0161a04"></a>時，有天子容色絕妙，於後夜時<a class="t" id="t0161a05"></a>來詣佛所，稽首佛足，身諸光明遍照祇樹<a class="t" id="t0161a06"></a>給孤獨園。</p>
<p><a class="t-linehead" id="t-linehead0161a06"></a>時，彼天子說偈問佛：</p>
<a class="t" id="t0161a07"></a><blockquote class="gatha">
<p>「伊尼耶鹿<span class="corr" title="[[跳-兆＋尃]&gt;[跳-兆＋專]]"><span class="gaiji">［跳-兆＋專］<!--gaiji,,1[跳-兆＋專],2&#x28114;,3--></span></span>，　　仙人中之尊，<a class="t" id="t0161a08"></a><br>　少食不嗜味，　　禪思樂山林，<a class="t" id="t0161a09"></a><br>　我今敬稽首，　　而問於瞿曇，<a class="t" id="t0161a10"></a><br>　云何出離苦？　　云何苦解脫？<a class="t" id="t0161a11"></a><br>　我今問解脫，　　於何而滅盡？」</p>
</blockquote>
<a class="t" id="t0161a12"></a><p><a class="t-linehead" id="t-linehead0161a12"></a>爾時，世尊說偈答言：</p>
<a class="t" id="t0161a13"></a><blockquote class="gatha">
<p>「世間五欲德，　　心法說第六，<a class="t" id="t0161a14"></a><br>　於彼欲無欲，　　解脫一切苦，<a class="t" id="t0161a15"></a><br>　如是於苦出，　　如是苦解脫，<a class="t" id="t0161a16"></a><br>　汝所問解脫，　　於彼而滅盡。」</p>
</blockquote>
<a class="t" id="t0161a17"></a><p><a class="t-linehead" id="t-linehead0161a17"></a>時，彼天子復說偈言：</p>
<a class="t" id="t0161a18"></a><blockquote class="gatha">
<p>「久見婆羅門，　　逮得般涅槃，<a class="t" id="t0161a19"></a><br>　一切怖已過，　　永超世恩愛。」</p>
</blockquote>
<a class="t" id="t0161a20"></a><p><a class="t-linehead" id="t-linehead0161a20"></a>時，彼天子聞佛所說，歡喜隨喜，稽首佛足，<a class="t" id="t0161a21"></a>即沒不現。</p>
<a class="t" id="t0161a22"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>