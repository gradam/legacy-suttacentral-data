<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="339"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（三三九）</h1></div><p>如是我聞：</p><p>一時，佛住舍衛國祇樹給孤<a class="t" id="t0093a17"></a>獨園。</p><p>爾時，世尊告諸比丘：「有六常行。云何<a class="t" id="t0093a18"></a>為六，若比丘眼見色，不苦、不樂，正念正<a class="t" id="t0093a19"></a>智捨心住。耳聲、鼻香、舌味、身觸、意識法，不苦、<a class="t" id="t0093a20"></a>不樂，捨心住正念正智，是名比丘六常行。」</p><p>佛<a class="t" id="t0093a21"></a>說是經已，諸比丘聞佛所說，歡喜奉行。<a class="t" id="t0093a22"></a></p></article></section></div></body></html>