<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="998"><aside id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></aside><article><div class="hgroup"><p class="division">Saṃyuktāgama</p><p>雜阿含經</p><h1>（九九八）</h1></div><p>如是我聞：</p><p>一時，佛住舍衛國祇樹給<a class="t" id="t0261b18"></a>孤獨園。</p><p>時，有一天子，容色絕妙，於後夜時<a class="t" id="t0261b19"></a>來詣佛所，稽首佛足，退坐一面。身諸光明<a class="t" id="t0261b20"></a>遍照祇樹給孤獨園。</p><p>時，彼天子說偈問佛：<a class="t" id="t0261b21"></a></p><blockquote class="gatha"><p>「施何得大力？　　施何得妙色？<a class="t" id="t0261b22"></a><br>施何得安樂？　　施何得明目？<a class="t" id="t0261b23"></a><br>修習何等施，　　名曰一切施？<a class="t" id="t0261b24"></a><br>今啟問世尊，　　願為分別說。」<a class="t" id="t0261b25"></a></p></blockquote><p>爾時，世尊說偈答言：<a class="t" id="t0261b26"></a></p><blockquote class="gatha"><p>「施食得大力，　　施衣得妙色，<a class="t" id="t0261b27"></a><br>施乘得安樂，　　施燈得明目，<a class="t" id="t0261b28"></a><br>虛<span class="gaiji">舘<!--gaiji,館,1[舍*官],2&#x8218;,3-->以待賓，　　是名一切施，<a class="t" id="t0261b29"></a><br>以法而誨彼，　　是則施甘露。」</span><a class="t" id="t0261b30"></a></p></blockquote><p>時，彼天子復說偈言：<a class="t" id="t0261c01"></a></p><blockquote class="gatha"><p>「久見婆羅門，　　逮得般涅槃，<a class="t" id="t0261c02"></a><br>一切怖已過，　　永超世恩愛。」<a class="t" id="t0261c03"></a></p></blockquote><p>時，彼天子聞佛所說，歡喜隨喜，稽首佛足，即<a class="t" id="t0261c04"></a>沒不現。<a class="t" id="t0261c05"></a></p></article></section></div></body></html>