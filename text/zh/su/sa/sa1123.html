<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="1123"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一一二三）</h1></div><p>如是我聞：</p><p>一時，佛住迦毘羅衛國尼<a class="t" id="t0298b15"></a>拘律園中。</p><p>時，有釋氏名曰菩提，來詣佛<a class="t" id="t0298b16"></a>所，稽首佛足，退坐一面，白佛言：「善哉！世<a class="t" id="t0298b17"></a>尊！我等快得善利，得為世尊親屬。」</p><p>佛告菩<a class="t" id="t0298b18"></a>提：「莫作是語：『我得善利，得與世尊親屬<a class="t" id="t0298b19"></a>故然。』菩提！所謂善利者，於佛不壞淨，於法、<a class="t" id="t0298b20"></a>僧不壞淨，聖戒成就。是故，菩提！當作是學：<a class="t" id="t0298b21"></a>『我當於佛不壞淨，於法、僧不壞淨，聖戒成<a class="t" id="t0298b22"></a>就。』」</p><p>佛說此經已，釋氏菩提聞佛所說，歡喜<a class="t" id="t0298b23"></a>隨喜，作禮而去。<a class="t" id="t0298b24"></a></p></article></section></div></body></html>
