<!DOCTYPE html><html><head><meta charset="utf8"><title></title></head><body><div id="text" lang="zh"><section class="sutta" id="121"><div id="metaarea"><p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p><p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p></div><article><div class="hgroup"><p class="division">Saṃyuktāgama</p><p>雜阿含經</p><h1>（一二一）</h1></div><p>如是我聞：</p><p>一時，佛住摩拘羅山。時，有<a class="t" id="t0039c15"></a>侍者比丘名曰羅陀。</p><p>爾時，世尊告羅陀比<a class="t" id="t0039c16"></a>丘言：「諸所有色，若過去、若未來、若現在，若<a class="t" id="t0039c17"></a>內、若外，若<span class="gaiji">麁<!--gaiji,麤,1[色-巴+鹿],2&#x9E81;,3--></span>、若細，若好、若醜，若遠、若近，彼一<a class="t" id="t0039c18"></a>切皆是死法；所有受、想、行、識，若過去、若未來、<a class="t" id="t0039c19"></a>若現在，若內、若外，若<span class="gaiji">麁<!--gaiji,麤,1[色-巴+鹿],2&#x9E81;,3--></span>、若細，若好、若醜，若<a class="t" id="t0039c20"></a>遠、若近，彼一切皆是死法。」</p><p>佛告羅陀：「色為<a class="t" id="t0039c21"></a>常耶？為無常耶？」</p><p>答曰：「無常。世尊！」</p><p>復問：「若<a class="t" id="t0039c22"></a>無常者，是苦耶？」</p><p>答曰：「是苦。世尊！」</p><p>「受、想、行、識，<a class="t" id="t0039c23"></a>為常、為無常耶？」</p><p>答曰：「無常。世尊！」</p><p>復問：「若<a class="t" id="t0039c24"></a>無常者，是苦耶？」</p><p>答曰：「是苦。世尊！」</p><p>復問：「若無<a class="t" id="t0039c25"></a>常、苦者，是變易法，多聞聖弟子寧於中見<a class="t" id="t0039c26"></a>是我、異我、相在不？」</p><p>答曰：「不也，世尊！」</p><p>佛告<a class="t" id="t0039c27"></a>羅陀：「若多聞聖弟子於此五受陰如實觀<a class="t" id="t0039c28"></a>察非我、非我所者，於諸世間都無所取，<a class="t" id="t0039c29"></a>無所取者無所著，無所著故自覺涅<a class="t" id="t0040a01"></a>槃：『我生已盡，梵行已立，所作已作，自知不<a class="t" id="t0040a02"></a>受後有。』」</p><p>佛說此經已，羅陀比丘聞佛所<a class="t" id="t0040a03"></a>說，歡喜奉行。<a class="t" id="t0040a04"></a></p></article></section></div></body></html>
