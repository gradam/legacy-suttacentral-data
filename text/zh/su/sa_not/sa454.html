<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa454">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 454</span><span class="mirror-right">（四五四） 想</span></h1>
</div>
<p><a class="t-linehead" id="t-linehead0116b14"></a>如是我聞：</p>
<p>一時，佛住舍衛國祇樹給<a class="t" id="t0116b15"></a>孤獨園。</p>
<p><a class="t-linehead" id="t-linehead0116b15"></a>爾時，世尊告諸比丘：「緣種種界生<a class="t" id="t0116b16"></a>種種觸，緣種種觸生種種受，緣種種受生<a class="t" id="t0116b17"></a>種種想，緣種種想生種種欲，緣種種欲生<a class="t" id="t0116b18"></a>種種覺，緣種種覺生種種熱，緣種種熱生<a class="t" id="t0116b19"></a>種種求。</p>
<p><a class="t-linehead" id="t-linehead0116b19"></a>「云何種種界？謂十八界，眼界，乃至法<a class="t" id="t0116b20"></a>界。</p>
<p><a class="t-linehead" id="t-linehead0116b20"></a>「云何緣種種界生種種觸？乃至緣種種<a class="t" id="t0116b21"></a>熱生種種求？謂緣眼界生眼觸，緣眼觸<a class="t" id="t0116b22"></a>生眼受，緣眼受生眼想，緣眼想生眼欲，<a class="t" id="t0116b23"></a>緣眼欲生眼覺，緣眼覺生眼熱，緣眼熱<a class="t" id="t0116b24"></a>生眼求。如是耳、鼻、舌、身、意界緣生意觸，緣<a class="t" id="t0116b25"></a>意觸生意受，緣意受生意想，緣意想生<a class="t" id="t0116b26"></a>意覺，緣意覺生意熱，緣意熱生意求，是<a class="t" id="t0116b27"></a>名比丘緣種種界故生種種觸，乃至緣種<a class="t" id="t0116b28"></a>種熱生種種求。</p>
<p><a class="t-linehead" id="t-linehead0116b28"></a>「比丘！非緣種種求生種種<a class="t" id="t0116b29"></a>熱，非緣種種熱生種種覺，非緣種種覺<a class="t" id="t0116c01"></a>生種種想，非緣種種想生種種受，非緣<a class="t" id="t0116c02"></a>種種受生種種觸，非緣種種觸生種種界，<a class="t" id="t0116c03"></a>但緣種種界生種種觸，乃至緣種種熱生<a class="t" id="t0116c04"></a>種種求。」</p>
<p><a class="t-linehead" id="t-linehead0116c04"></a>佛說是經已，諸比丘聞佛所說，歡<a class="t" id="t0116c05"></a>喜奉行。</p>
<a class="t" id="t0116c06"></a><p class="endsutta"><span class="t-juanname">雜阿含經卷第十六</span></p>
</article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>