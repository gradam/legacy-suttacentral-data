<!DOCTYPE html><html><head><meta charset="utf8"><title></title></head><body><div class="text" lang="zh"><section class="sutta" id="ma201">
<article>
<div class="mirror hgroup">
<p class="division">
<span class="mirror-left">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left">Chapter 16</span>
<span class="mirror-right">大品</span></p>
<h1 class="mirror-row">
<span class="mirror-left">201. </span>
<span class="mirror-right">（二〇一）<span class="gaiji">［口＊荼］<!--gaiji,,1[口*荼],2&#x20EEC;,3--></span>帝經</span></h1>
</div><a class="t" id="t0766c01"></a>
<p><a class="t-linehead" id="t-linehead0766c01"></a>我聞如是：</p>
<p>一時，佛遊舍衛國，在勝林給孤<a class="t" id="t0766c02"></a>獨園。</p>
<p><a class="t-linehead" id="t-linehead0766c02"></a>爾時，<span class="gaiji">［口＊荼］<!--gaiji,,1[口*荼],2&#x20EEC;,3--></span>帝比丘雞和哆子生如是<a class="t" id="t0766c03"></a>惡見：「我知世尊如是說法：『今此識，往生不<a class="t" id="t0766c04"></a>更異。』」諸比丘聞已，往至<span class="gaiji">［口＊荼］<!--gaiji,,1[口*荼],2&#x20EEC;,3--></span>帝比丘所，問曰：<a class="t" id="t0766c05"></a>「<span class="gaiji">［口＊荼］<!--gaiji,,1[口*荼],2&#x20EEC;,3--></span>帝！汝實如是說：『我知世尊如是說法：「今<a class="t" id="t0766c06"></a>此識，往生不更異耶？」』」</p>
<p><a class="t-linehead" id="t-linehead0766c06"></a><span class="gaiji">［口＊荼］<!--gaiji,,1[口*荼],2&#x20EEC;,3--></span>帝比丘答曰：「諸賢！<a class="t" id="t0766c07"></a>我實知世尊如是說法：『今此識，往生不更異。』」</p><a class="t" id="t0766c08"></a>
<p><a class="t-linehead" id="t-linehead0766c08"></a>時，諸比丘訶<span class="gaiji">［口＊荼］<!--gaiji,,1[口*荼],2&#x20EEC;,3--></span>帝比丘曰：「汝莫作是說，<a class="t" id="t0766c09"></a>莫誣謗世尊，誣謗世尊者不善，世尊亦不<a class="t" id="t0766c10"></a>如是說。<span class="gaiji">［口＊荼］<!--gaiji,,1[口*荼],2&#x20EEC;,3--></span>帝比丘！今此識，因緣故起，世尊<a class="t" id="t0766c11"></a>無量方便說識因緣故起，有緣則生，無緣<a class="t" id="t0766c12"></a>則滅。<span class="gaiji">［口＊荼］<!--gaiji,,1[口*荼],2&#x20EEC;,3--></span>帝比丘！汝可速捨此惡見也。」</p>
<p><a class="t-linehead" id="t-linehead0766c12"></a><span class="gaiji">［口＊荼］<!--gaiji,,1[口*荼],2&#x20EEC;,3--></span><a class="t" id="t0766c13"></a>帝比丘為諸比丘所訶已，如此惡見其強力<a class="t" id="t0766c14"></a>執，而一向說：「此是真實，餘者虛妄。」如是再三。</p><a class="t" id="t0766c15"></a>
<p><a class="t-linehead" id="t-linehead0766c15"></a>眾多比丘不能令<span class="gaiji">［口＊荼］<!--gaiji,,1[口*荼],2&#x20EEC;,3--></span>帝比丘捨此惡見，從<a class="t" id="t0766c16"></a>坐起去，往詣佛所，稽首佛足，却坐一面，白<a class="t" id="t0766c17"></a>曰：「世尊！<span class="gaiji">［口＊荼］<!--gaiji,,1[口*荼],2&#x20EEC;,3--></span>帝比丘生如是惡見：『我知世尊<a class="t" id="t0766c18"></a>如是說法：「今此識，往生不更異。」』世尊！我等<a class="t" id="t0766c19"></a>聞已，往詣<span class="gaiji">［口＊荼］<!--gaiji,,1[口*荼],2&#x20EEC;,3--></span>帝比丘所，問曰：『<span class="gaiji">［口＊荼］<!--gaiji,,1[口*荼],2&#x20EEC;,3--></span>帝！汝實<a class="t" id="t0766c20"></a>如是說：「我知世尊如是說法：『今此識，往生不<a class="t" id="t0766c21"></a>更異也。』」』<span class="gaiji">［口＊荼］<!--gaiji,,1[口*荼],2&#x20EEC;,3--></span>帝比丘答我等曰：『諸賢！我實<a class="t" id="t0766c22"></a>知世尊如是說法：「今此識，往生不更異。」』世<a class="t" id="t0766c23"></a>尊！我等訶曰：『<span class="gaiji">［口＊荼］<!--gaiji,,1[口*荼],2&#x20EEC;,3--></span>帝比丘！汝莫作是說，莫<a class="t" id="t0766c24"></a>誣謗世尊，誣謗世尊者不善，世尊亦不如<a class="t" id="t0766c25"></a>是說。<span class="gaiji">［口＊荼］<!--gaiji,,1[口*荼],2&#x20EEC;,3--></span>帝比丘！今此識，因緣故起，世尊無<a class="t" id="t0766c26"></a>量方便說識因緣故起，識有緣則生，無緣<a class="t" id="t0766c27"></a>則滅。<span class="gaiji">［口＊荼］<!--gaiji,,1[口*荼],2&#x20EEC;,3--></span>帝比丘！汝可速捨此惡見也。』我等<a class="t" id="t0766c28"></a>訶已，如此惡見其強力執，而一向說：『此是<a class="t" id="t0766c29"></a>真實，餘者虛妄。』如是再三。世尊！如我等不<a class="t" id="t0767a01"></a>能令<span class="gaiji">［口＊荼］<!--gaiji,,1[口*荼],2&#x20EEC;,3--></span>帝比丘捨此惡見，從坐起去。」</p>
<p><a class="t-linehead" id="t-linehead0767a01"></a>世<a class="t" id="t0767a02"></a>尊聞已，告一比丘：「汝往<span class="gaiji">［口＊荼］<!--gaiji,,1[口*荼],2&#x20EEC;,3--></span>帝比丘所，作<a class="t" id="t0767a03"></a>如是語：『世尊呼汝！』」</p>
<p><a class="t-linehead" id="t-linehead0767a03"></a>於是，一比丘受世尊教，<a class="t" id="t0767a04"></a>即從坐起，稽首佛足，繞三匝而去，至<span class="gaiji">［口＊荼］<!--gaiji,,1[口*荼],2&#x20EEC;,3--></span><a class="t" id="t0767a05"></a>帝比丘所，即語彼曰：「世尊呼汝！」<span class="gaiji">［口＊荼］<!--gaiji,,1[口*荼],2&#x20EEC;,3--></span>帝比丘<a class="t" id="t0767a06"></a>即詣佛所，稽首佛足，却坐一面。</p>
<p><a class="t-linehead" id="t-linehead0767a06"></a>世尊問曰：<a class="t" id="t0767a07"></a>「汝實如是說：『我知世尊如是說法：「今此識，往<a class="t" id="t0767a08"></a>生不更異也。」』」</p>
<p><a class="t-linehead" id="t-linehead0767a08"></a><span class="gaiji">［口＊荼］<!--gaiji,,1[口*荼],2&#x20EEC;,3--></span>帝比丘答曰：「世尊！我實知<a class="t" id="t0767a09"></a>世尊如是說法：『今此識，往生不更異也。』」</p>
<p><a class="t-linehead" id="t-linehead0767a09"></a>世<a class="t" id="t0767a10"></a>尊問曰：「何者識耶？」</p>
<p><a class="t-linehead" id="t-linehead0767a10"></a><span class="gaiji">［口＊荼］<!--gaiji,,1[口*荼],2&#x20EEC;,3--></span>帝比丘答曰：「世尊！謂<a class="t" id="t0767a11"></a>此識說、覺、作、教作、起、等起，謂彼作善惡業<a class="t" id="t0767a12"></a>而受報也。」</p>
<p><a class="t-linehead" id="t-linehead0767a12"></a>世尊呵曰：「<span class="gaiji">［口＊荼］<!--gaiji,,1[口*荼],2&#x20EEC;,3--></span>帝！汝云何知我如<a class="t" id="t0767a13"></a>是說法？汝從何口聞我如是說法？汝愚<a class="t" id="t0767a14"></a>癡人！我不一向說，汝一向說耶？汝愚癡人！聞<a class="t" id="t0767a15"></a>諸比丘共訶汝時，應如法答：『我今當問諸<a class="t" id="t0767a16"></a>比丘也。』」</p>
<p><a class="t-linehead" id="t-linehead0767a16"></a>於是，世尊問諸比丘：「汝等亦如是<a class="t" id="t0767a17"></a>知我如是說法：『今此識，往生不更異耶？』」</p>
<p><a class="t-linehead" id="t-linehead0767a17"></a>時，<a class="t" id="t0767a18"></a>諸比丘答曰：「不也。」</p>
<p><a class="t-linehead" id="t-linehead0767a18"></a>世尊問曰：「汝等云何知<a class="t" id="t0767a19"></a>我說法？」</p>
<p><a class="t-linehead" id="t-linehead0767a19"></a>諸比丘答曰：「我等知世尊如是說<a class="t" id="t0767a20"></a>法，識因緣故起，世尊說識因緣故起，識有<a class="t" id="t0767a21"></a>緣則生，無緣則滅，我等知世尊如是說法。」</p><a class="t" id="t0767a22"></a>
<p><a class="t-linehead" id="t-linehead0767a22"></a>世尊歎曰：「善哉！善哉！諸比丘！汝等知我如是<a class="t" id="t0767a23"></a>說法。所以者何？我亦如是說，識因緣故起，<a class="t" id="t0767a24"></a>我說識因緣故起，識有緣則生，無緣則滅，<a class="t" id="t0767a25"></a>識隨所緣生，即彼緣。說緣眼色生識，生<a class="t" id="t0767a26"></a>識已說眼識，如是耳、鼻、舌、身，意法生識，生<a class="t" id="t0767a27"></a>識已說意識。猶若如火，隨所緣生，即彼緣，<a class="t" id="t0767a28"></a>說緣木生火，說木火也。緣草糞聚火，說<a class="t" id="t0767a29"></a>草糞聚火。如是識隨所緣生，即彼緣，說緣<a class="t" id="t0767b01"></a>眼色生識，生識已說眼識。如是耳、鼻、舌、身，<a class="t" id="t0767b02"></a>緣意法生識，生識已說意識。」</p>
<p><a class="t-linehead" id="t-linehead0767b02"></a>世尊歎曰：<a class="t" id="t0767b03"></a>「善哉！善哉！汝等知我如是說法。然此<span class="gaiji">［口＊荼］<!--gaiji,,1[口*荼],2&#x20EEC;,3--></span>帝<a class="t" id="t0767b04"></a>比丘愚癡之人，顛倒受解義及文也。彼因<a class="t" id="t0767b05"></a>自顛倒受解故，誣謗於我，為自傷害，有犯<a class="t" id="t0767b06"></a>有罪，諸智梵行者所不喜也，而得大罪。汝<a class="t" id="t0767b07"></a>愚癡人！知有此惡不善處耶？」</p>
<p><a class="t-linehead" id="t-linehead0767b07"></a>於是，<span class="gaiji">［口＊荼］<!--gaiji,,1[口*荼],2&#x20EEC;,3--></span>帝比<a class="t" id="t0767b08"></a>丘為世尊面呵責已，內懷憂慼，低頭默然，<a class="t" id="t0767b09"></a>失辯無言，如有所伺。</p>
<p><a class="t-linehead" id="t-linehead0767b09"></a>於是，世尊面呵<span class="gaiji">［口＊荼］<!--gaiji,,1[口*荼],2&#x20EEC;,3--></span>帝<a class="t" id="t0767b10"></a>比丘已，告諸比丘：「我當為汝說法究竟，無<a class="t" id="t0767b11"></a>煩無熱，恒有不變，諸智慧觀如是，諦聽，諦聽，<a class="t" id="t0767b12"></a>善思念之。」時，諸比丘受教而聽。</p>
<p><a class="t-linehead" id="t-linehead0767b12"></a>佛言：「真說<a class="t" id="t0767b13"></a>見耶？」</p>
<p><a class="t-linehead" id="t-linehead0767b13"></a>比丘答曰：「唯然。世尊！」</p>
<p>世尊告曰：「如來真<a class="t" id="t0767b14"></a>說見耶？」</p>
<p><a class="t-linehead" id="t-linehead0767b14"></a>比丘答曰：「唯然。世尊！」</p>
<p>世尊告曰：「如來<a class="t" id="t0767b15"></a>滅已，所有真彼亦滅法，見耶？」</p>
<p><a class="t-linehead" id="t-linehead0767b15"></a>比丘答曰：「唯然。<a class="t" id="t0767b16"></a>世尊！」</p>
<p><a class="t-linehead" id="t-linehead0767b16"></a>世尊告曰：「真說已見耶？」</p>
<p>比丘答曰：「唯然。<a class="t" id="t0767b17"></a>世尊！」</p>
<p><a class="t-linehead" id="t-linehead0767b17"></a>世尊告曰：「如來真說已見耶？」</p>
<p>比丘答曰：<a class="t" id="t0767b18"></a>「唯然。世尊！」</p>
<p><a class="t-linehead" id="t-linehead0767b18"></a>世尊告曰：「如來滅已，所有真彼亦<a class="t" id="t0767b19"></a>滅法，已見耶？」</p>
<p><a class="t-linehead" id="t-linehead0767b19"></a>比丘答曰：「唯然。世尊！」</p>
<p>世尊告曰：<a class="t" id="t0767b20"></a>「真說無有疑惑耶？」</p>
<p><a class="t-linehead" id="t-linehead0767b20"></a>比丘答曰：「不也。世尊！」</p>
<p>世<a class="t" id="t0767b21"></a>尊告曰：「如來真說無有疑惑耶？」</p>
<p><a class="t-linehead" id="t-linehead0767b21"></a>比丘答曰：<a class="t" id="t0767b22"></a>「不也。世尊！」</p>
<p><a class="t-linehead" id="t-linehead0767b22"></a>世尊告曰：「如來滅已，所有真彼<a class="t" id="t0767b23"></a>亦滅法，無有疑惑耶？」</p>
<p><a class="t-linehead" id="t-linehead0767b23"></a>比丘答曰：「不也。世尊！」</p><a class="t" id="t0767b24"></a>
<p><a class="t-linehead" id="t-linehead0767b24"></a>世尊告曰：「真說如是，慧見如真，所有疑惑彼<a class="t" id="t0767b25"></a>滅耶？」</p>
<p><a class="t-linehead" id="t-linehead0767b25"></a>比丘答曰：「唯然。世尊！」</p>
<p>世尊告曰：「如來真<a class="t" id="t0767b26"></a>說如是，慧見如真，所有疑惑彼滅耶？」</p>
<p><a class="t-linehead" id="t-linehead0767b26"></a>比丘答<a class="t" id="t0767b27"></a>曰：「唯然。世尊！」</p>
<p><a class="t-linehead" id="t-linehead0767b27"></a>世尊告曰：「如來滅已，所有真<a class="t" id="t0767b28"></a>彼亦滅法，如是慧見如真，所有疑惑彼滅耶？」</p><a class="t" id="t0767b29"></a>
<p><a class="t-linehead" id="t-linehead0767b29"></a>比丘答曰：「唯然。世尊！」</p>
<p>世尊告曰：「真說已無疑<a class="t" id="t0767c01"></a>惑耶？」</p>
<p><a class="t-linehead" id="t-linehead0767c01"></a>比丘答曰：「唯然。世尊！」</p>
<p>世尊告曰：「如來<a class="t" id="t0767c02"></a>真說已無疑惑耶？」</p>
<p><a class="t-linehead" id="t-linehead0767c02"></a>比丘答曰：「唯然。世尊！」</p>
<p>世<a class="t" id="t0767c03"></a>尊告曰：「如來已滅，所有真彼亦滅法，已無<a class="t" id="t0767c04"></a>疑惑耶？」</p>
<p><a class="t-linehead" id="t-linehead0767c04"></a>比丘答曰：「唯然。世尊！」</p>
<p>世尊歎曰：「善<a class="t" id="t0767c05"></a>哉！善哉！若汝等如是知、如是見，謂我此見<a class="t" id="t0767c06"></a>如是清淨，著彼、惜彼、守彼，不欲令捨者，<a class="t" id="t0767c07"></a>汝等知我長夜說栰喻法，知已所塞流開耶？」</p><a class="t" id="t0767c08"></a>
<p><a class="t-linehead" id="t-linehead0767c08"></a>比丘答曰：「不也。世尊！」</p>
<p>世尊歎曰：「善哉！善哉！若<a class="t" id="t0767c09"></a>汝等如是知、如是見，謂我此見如是清淨，<a class="t" id="t0767c10"></a>不著彼、不惜彼、不守彼，欲令捨者，汝等<a class="t" id="t0767c11"></a>知我長夜說栰喻法，知已所塞流開耶？」</p>
<p><a class="t-linehead" id="t-linehead0767c11"></a>比丘<a class="t" id="t0767c12"></a>答曰：「唯然。世尊！」</p>
<p><a class="t-linehead" id="t-linehead0767c12"></a>世尊歎曰：「善哉！善哉！若有<a class="t" id="t0767c13"></a>異學來問汝等：『賢者！汝等若有如是清淨<a class="t" id="t0767c14"></a>見，彼何義、何為、何功德？』汝等云何答耶？」</p>
<p><a class="t-linehead" id="t-linehead0767c14"></a>比丘<a class="t" id="t0767c15"></a>答曰：「世尊！若有異學來問我：『賢者！汝等若<a class="t" id="t0767c16"></a>有如是清淨見，彼何義、何為、何功德？』者，我等<a class="t" id="t0767c17"></a>當如是答：『諸賢！為厭義，為無欲義，為見<a class="t" id="t0767c18"></a>知如真義故。』世尊！若異學來問我者，我等<a class="t" id="t0767c19"></a>當如是答。」</p>
<p><a class="t-linehead" id="t-linehead0767c19"></a>世尊歎曰：「善哉！善哉！若異學來<a class="t" id="t0767c20"></a>問汝，汝等應如是答。所以者何？此所說觀，<a class="t" id="t0767c21"></a>一曰摶食麤細，二曰更樂，三曰意念，四曰<a class="t" id="t0767c22"></a>識也。此四食何因、何習？從何而生？由何有<a class="t" id="t0767c23"></a>耶？彼四食者，因愛、習愛，從愛而生，由愛有<a class="t" id="t0767c24"></a>也。愛何因、何習，從何而生？由何有耶？愛者，<a class="t" id="t0767c25"></a>因覺、習覺，從覺而生，由覺有也。覺何因、何<a class="t" id="t0767c26"></a>習？從何而生？由何有耶？覺者，因更樂、習更<a class="t" id="t0767c27"></a>樂，從更樂生，由更樂有也。更樂何因、何習？<a class="t" id="t0767c28"></a>從何而生？由何有耶？更樂者，因六處、習六<a class="t" id="t0767c29"></a>處，從六處生，由六處有也。六處何因、何習？<a class="t" id="t0768a01"></a>從何而生？由何有耶？六處者，因名色、習名<a class="t" id="t0768a02"></a>色，從名色生，由名色有也。名色何因、何習？<a class="t" id="t0768a03"></a>從何而生？由何有耶？名色者，因識習識，從<a class="t" id="t0768a04"></a>識而生，由識有也。識何因、何習？從何而生？由<a class="t" id="t0768a05"></a>何有耶？識者，因行、習行，從行而生，由行有<a class="t" id="t0768a06"></a>也。行何因、何習？從何而生？由何有耶？行者，<a class="t" id="t0768a07"></a>因無明、習無明，從無明生，由無明有也。</p><a class="t" id="t0768a08"></a>
<p><a class="t-linehead" id="t-linehead0768a08"></a>「是為緣無明有行，緣行有識，緣識有名<a class="t" id="t0768a09"></a>色，緣名色有六處，緣六處有更樂，緣更<a class="t" id="t0768a10"></a>樂有覺，緣覺有愛，緣愛有受，緣受有有，<a class="t" id="t0768a11"></a>緣有有生，緣生有老死、愁慼、啼哭、憂苦、懊<a class="t" id="t0768a12"></a>惱，如是此等大苦陰生。緣生有老死，此說<a class="t" id="t0768a13"></a>緣生有老死，於汝等意云何？」</p>
<p><a class="t-linehead" id="t-linehead0768a13"></a>比丘答曰：「世<a class="t" id="t0768a14"></a>尊！緣生有老死，我等意如是。所以者何？緣<a class="t" id="t0768a15"></a>生有老死也。」</p>
<p><a class="t-linehead" id="t-linehead0768a15"></a>「緣有有生，此說緣有有生，<a class="t" id="t0768a16"></a>於汝等意云何？」</p>
<p><a class="t-linehead" id="t-linehead0768a16"></a>比丘答曰：「世尊！緣有有生，<a class="t" id="t0768a17"></a>我等意如是。所以者何？緣有有生耶。」</p>
<p><a class="t-linehead" id="t-linehead0768a17"></a>「緣<a class="t" id="t0768a18"></a>受有有，此說緣受有有，於汝等意云何？」</p><a class="t" id="t0768a19"></a>
<p><a class="t-linehead" id="t-linehead0768a19"></a>比丘答曰：「世尊！緣受有有，我等意如是。所<a class="t" id="t0768a20"></a>以者何？緣受有有也。」</p>
<p><a class="t-linehead" id="t-linehead0768a20"></a>「緣愛有受，此說緣<a class="t" id="t0768a21"></a>愛有受，於汝等意云何？」</p>
<p><a class="t-linehead" id="t-linehead0768a21"></a>比丘答曰：「世尊！緣<a class="t" id="t0768a22"></a>愛有受，我等意如是。所以者何？緣愛有受<a class="t" id="t0768a23"></a>也。」</p>
<p><a class="t-linehead" id="t-linehead0768a23"></a>「緣覺有愛，此說緣覺有愛，於汝等意<a class="t" id="t0768a24"></a>云何？」</p>
<p><a class="t-linehead" id="t-linehead0768a24"></a>比丘答曰：「世尊！緣覺有愛，我等意如<a class="t" id="t0768a25"></a>是。所以者何？緣覺有愛也。」</p>
<p><a class="t-linehead" id="t-linehead0768a25"></a>「緣更樂有覺，<a class="t" id="t0768a26"></a>此說緣更樂有覺，於汝等意云何？」</p>
<p><a class="t-linehead" id="t-linehead0768a26"></a>比丘答<a class="t" id="t0768a27"></a>曰：「世尊！緣更樂有覺，我等意如是。所以者<a class="t" id="t0768a28"></a>何？緣更樂有覺也。」</p>
<p><a class="t-linehead" id="t-linehead0768a28"></a>「緣六處有更樂，此說<a class="t" id="t0768a29"></a>緣六處有更樂，於汝等意云何？」</p>
<p><a class="t-linehead" id="t-linehead0768a29"></a>比丘答曰：<a class="t" id="t0768b01"></a>「世尊！緣六處有更樂，我等意如是。所以者<a class="t" id="t0768b02"></a>何？緣六處有更樂也。」</p>
<p><a class="t-linehead" id="t-linehead0768b02"></a>「緣名色有六處，此<a class="t" id="t0768b03"></a>說緣名色有六處，於汝等意云何？」</p>
<p><a class="t-linehead" id="t-linehead0768b03"></a>比丘答<a class="t" id="t0768b04"></a>曰：「世尊！緣名色有六處，我等意如是。所以<a class="t" id="t0768b05"></a>者何？緣名色有六處也。」</p>
<p><a class="t-linehead" id="t-linehead0768b05"></a>「緣識有名色，此說<a class="t" id="t0768b06"></a>緣識有名色，於汝等意云何？」</p>
<p><a class="t-linehead" id="t-linehead0768b06"></a>比丘答曰：「世<a class="t" id="t0768b07"></a>尊！緣識有名色，我等意如是。所以者何？緣<a class="t" id="t0768b08"></a>識有名色也。」</p>
<p><a class="t-linehead" id="t-linehead0768b08"></a>「緣行有識，此說緣行有識，<a class="t" id="t0768b09"></a>於汝等意云何？」</p>
<p><a class="t-linehead" id="t-linehead0768b09"></a>比丘答曰：「世尊！緣行有識，<a class="t" id="t0768b10"></a>我等意如是。所以者何？緣行有識也。」</p>
<p><a class="t-linehead" id="t-linehead0768b10"></a>「緣無<a class="t" id="t0768b11"></a>明有行，此說緣無明有行，於汝等意云<a class="t" id="t0768b12"></a>何？」</p>
<p><a class="t-linehead" id="t-linehead0768b12"></a>比丘答曰：「世尊！緣無明有行，我等意如<a class="t" id="t0768b13"></a>是。所以者何？緣無明有行也。是為緣無<a class="t" id="t0768b14"></a>明有行，緣行有識，緣識有名色，緣名色<a class="t" id="t0768b15"></a>有六處，緣六處有更樂，緣更樂有覺，緣<a class="t" id="t0768b16"></a>覺有愛，緣愛有受，緣受有有，緣有有生，<a class="t" id="t0768b17"></a>緣生有老死、愁慼、啼哭、憂苦、懊惱可得生，<a class="t" id="t0768b18"></a>如是此淳大苦陰生。」</p>
<p><a class="t-linehead" id="t-linehead0768b18"></a>世尊歎曰：「善哉！善哉！比<a class="t" id="t0768b19"></a>丘！汝等如是說。所以者何？我亦如是說，緣<a class="t" id="t0768b20"></a>無明有行，緣行有識，緣識有名色，緣名<a class="t" id="t0768b21"></a>色有六處，緣六處有更樂，緣更樂有覺，<a class="t" id="t0768b22"></a>緣覺有愛，緣愛有受，緣受有有，緣有有<a class="t" id="t0768b23"></a>生，緣生有老死、愁慼、啼哭、憂苦、懊惱可得<a class="t" id="t0768b24"></a>生，如是此淳大苦陰生。生滅則老死滅，此<a class="t" id="t0768b25"></a>說生滅則老死滅，於汝等意云何？」</p>
<p><a class="t-linehead" id="t-linehead0768b25"></a>比丘答<a class="t" id="t0768b26"></a>曰：「世尊！生滅則老死滅，我等意如是。所以者<a class="t" id="t0768b27"></a>何？生滅則老死滅也。」</p>
<p><a class="t-linehead" id="t-linehead0768b27"></a>「有滅則生滅，此說有滅<a class="t" id="t0768b28"></a>則生滅，於汝等意云何？」</p>
<p><a class="t-linehead" id="t-linehead0768b28"></a>比丘答曰：「世尊！有<a class="t" id="t0768b29"></a>滅則生滅，我等意如是。所以者何？有滅則生<a class="t" id="t0768c01"></a>滅也。」</p>
<p><a class="t-linehead" id="t-linehead0768c01"></a>「受滅則有滅也，此說受滅則有滅，於<a class="t" id="t0768c02"></a>汝等意云何？」</p>
<p><a class="t-linehead" id="t-linehead0768c02"></a>比丘答曰：「世尊！受滅則有滅，<a class="t" id="t0768c03"></a>我等意如是。所以者何？受滅則有滅也。」</p>
<p><a class="t-linehead" id="t-linehead0768c03"></a>「愛滅<a class="t" id="t0768c04"></a>則受滅，此說愛滅則受滅，於汝等意云何？」</p><a class="t" id="t0768c05"></a>
<p><a class="t-linehead" id="t-linehead0768c05"></a>比丘答曰：「世尊！愛滅則受滅，我等意如是。<a class="t" id="t0768c06"></a>所以者何？愛滅則受滅也。」</p>
<p><a class="t-linehead" id="t-linehead0768c06"></a>「覺滅則愛滅，此說<a class="t" id="t0768c07"></a>覺滅則愛滅，於汝等意云何？」</p>
<p><a class="t-linehead" id="t-linehead0768c07"></a>比丘答曰：「世<a class="t" id="t0768c08"></a>尊！覺滅則愛滅，我等意如是。所以<span class="corr" title="[然&gt;者]">者</span>何？覺<a class="t" id="t0768c09"></a>滅則愛滅也。」</p>
<p><a class="t-linehead" id="t-linehead0768c09"></a>「更樂滅則覺滅，此說更樂滅則<a class="t" id="t0768c10"></a>覺滅，於汝等意云何？」</p>
<p><a class="t-linehead" id="t-linehead0768c10"></a>比丘答曰：「世尊！更樂<a class="t" id="t0768c11"></a>滅則覺滅，我等意如是。所以者何？更樂滅則<a class="t" id="t0768c12"></a>覺滅也。」</p>
<p><a class="t-linehead" id="t-linehead0768c12"></a>「六處滅則更樂滅，此說六處滅則更<a class="t" id="t0768c13"></a>樂滅，於汝等意云何？」</p>
<p><a class="t-linehead" id="t-linehead0768c13"></a>比丘答曰：「世尊！六處<a class="t" id="t0768c14"></a>滅則更樂滅，我等意如是。所以者何？六處滅<a class="t" id="t0768c15"></a>則更樂滅也。」</p>
<p><a class="t-linehead" id="t-linehead0768c15"></a>「名色滅則六處滅，此說名色滅<a class="t" id="t0768c16"></a>則六處滅，於汝等意云何？」</p>
<p><a class="t-linehead" id="t-linehead0768c16"></a>比丘答曰：「世尊！<a class="t" id="t0768c17"></a>名色滅則六處滅，我等意如是。所以者何？名<a class="t" id="t0768c18"></a>色滅則六處滅也。」</p>
<p><a class="t-linehead" id="t-linehead0768c18"></a>「識滅則名色滅，此說識滅<a class="t" id="t0768c19"></a>則名色滅，於汝等意云何？」</p>
<p><a class="t-linehead" id="t-linehead0768c19"></a>比丘答曰：「世尊！<a class="t" id="t0768c20"></a>識滅則名色滅，我等意如是。所以者何？識<a class="t" id="t0768c21"></a>滅則名色滅也。」</p>
<p><a class="t-linehead" id="t-linehead0768c21"></a>「行滅則識滅，此說行滅則<a class="t" id="t0768c22"></a>識滅，於汝等意云何？」</p>
<p><a class="t-linehead" id="t-linehead0768c22"></a>比丘答曰：「世尊！行滅<a class="t" id="t0768c23"></a>則識滅，我等意如是。所以者何？行滅則識滅<a class="t" id="t0768c24"></a>也。」</p>
<p><a class="t-linehead" id="t-linehead0768c24"></a>「無明滅則行滅，此說無明滅則行滅，於<a class="t" id="t0768c25"></a>汝等意云何？」</p>
<p><a class="t-linehead" id="t-linehead0768c25"></a>比丘答曰：「世尊！無明滅則行<a class="t" id="t0768c26"></a>滅，我等意如是。所以者何？無明滅則行滅<a class="t" id="t0768c27"></a>也。是為無明滅則行滅，行滅則識滅，識滅則<a class="t" id="t0768c28"></a>名色滅，名色滅則六處滅，六處滅則更樂滅，<a class="t" id="t0768c29"></a>更樂滅則覺滅，覺滅則愛滅，愛滅則受滅，受<a class="t" id="t0769a01"></a>滅則有滅，有滅則生滅，生滅則老死滅，愁慼、<a class="t" id="t0769a02"></a>啼哭、憂苦、懊惱可得滅，如是此淳大苦陰<a class="t" id="t0769a03"></a>滅。」</p>
<p><a class="t-linehead" id="t-linehead0769a03"></a>世尊歎曰：「善哉！善哉！比丘！汝等如是說。所<a class="t" id="t0769a04"></a>以者何？我亦如是說，無明滅則行滅，行滅則<a class="t" id="t0769a05"></a>識滅，識滅則名色滅，名色滅則六處滅，六處<a class="t" id="t0769a06"></a>滅則更樂滅，更樂滅則覺滅，覺滅則愛滅，愛<a class="t" id="t0769a07"></a>滅則受滅，受滅則有滅，有滅則生滅，生滅則<a class="t" id="t0769a08"></a>老死滅，愁慼、啼哭、憂苦、懊惱可得滅，如是<a class="t" id="t0769a09"></a>此淳大苦陰滅。」</p>
<p><a class="t-linehead" id="t-linehead0769a09"></a>世尊歎曰：「善哉！善哉！若汝等<a class="t" id="t0769a10"></a>如是知、如是見，汝等頗於過去作是念：『我<a class="t" id="t0769a11"></a>過去時有，我過去時無。云何過去時有？何由<a class="t" id="t0769a12"></a>過去時有耶？』」</p>
<p><a class="t-linehead" id="t-linehead0769a12"></a>比丘答曰：「不也。世尊！」</p>
<p>世尊歎曰：<a class="t" id="t0769a13"></a>「善哉！善哉！若汝等如是知、如是見，汝等頗<a class="t" id="t0769a14"></a>於未來作是念：『我未來當有，我未來當無。<a class="t" id="t0769a15"></a>云何未來有？何由未來有耶？』」</p>
<p><a class="t-linehead" id="t-linehead0769a15"></a>比丘答曰：「不也。<a class="t" id="t0769a16"></a>世尊！」</p>
<p><a class="t-linehead" id="t-linehead0769a16"></a>世尊歎曰：「善哉！善哉！若汝等如是知、如<a class="t" id="t0769a17"></a>是見，汝等頗於內有疑惑，此云何？此何等？<a class="t" id="t0769a18"></a>此眾生從何所來？趣至何處？何因已有？何<a class="t" id="t0769a19"></a>因當有耶？」</p>
<p><a class="t-linehead" id="t-linehead0769a19"></a>比丘答曰：「不也。世尊！」</p>
<p>世尊歎曰：「善<a class="t" id="t0769a20"></a>哉！善哉！若汝等如是知、如是見，汝等頗故<a class="t" id="t0769a21"></a>殺父母，害弟子阿羅訶，破壞聖眾，惡意<a class="t" id="t0769a22"></a>向佛出如來血耶？」</p>
<p><a class="t-linehead" id="t-linehead0769a22"></a>比丘答曰：「不也。世尊！」</p>
<p>世<a class="t" id="t0769a23"></a>尊歎曰：「善哉！善哉！若汝等如是知、如是見，汝<a class="t" id="t0769a24"></a>等頗故犯戒捨戒罷道耶？」</p>
<p><a class="t-linehead" id="t-linehead0769a24"></a>比丘答曰：「不也。世<a class="t" id="t0769a25"></a>尊！」</p>
<p><a class="t-linehead" id="t-linehead0769a25"></a>世尊歎曰：「善哉！善哉！若汝等如是知、如<a class="t" id="t0769a26"></a>是見，汝等頗捨此更求外尊求福田耶？」</p><a class="t" id="t0769a27"></a>
<p><a class="t-linehead" id="t-linehead0769a27"></a>比丘答曰：「不也。世尊！」</p>
<p>世尊歎曰：「善哉！善哉！若<a class="t" id="t0769a28"></a>汝等如是知、如是見，汝等頗作沙門、梵志<a class="t" id="t0769a29"></a>如是說：『諸尊！可知則知，可見則見耶？』」</p>
<p><a class="t-linehead" id="t-linehead0769a29"></a>比丘<a class="t" id="t0769b01"></a>答曰：「不也。世尊！」</p>
<p><a class="t-linehead" id="t-linehead0769b01"></a>世尊歎曰：「善哉！善哉！若汝等<a class="t" id="t0769b02"></a>如是知、如是見，汝等頗吉祥為清淨耶？」</p>
<p><a class="t-linehead" id="t-linehead0769b02"></a>比<a class="t" id="t0769b03"></a>丘答曰：「不也。世尊！」</p>
<p><a class="t-linehead" id="t-linehead0769b03"></a>世尊歎曰：「善哉！善哉！若汝<a class="t" id="t0769b04"></a>等如是知、如是見，汝等頗為諸沙門、梵志，<a class="t" id="t0769b05"></a>吉祥相應諸見雜苦雜之，雜煩熱雜懊惱，彼<a class="t" id="t0769b06"></a>是真實耶？」</p>
<p><a class="t-linehead" id="t-linehead0769b06"></a>比丘答曰：「不也。世尊！」</p>
<p>世尊歎曰：「善<a class="t" id="t0769b07"></a>哉！善哉！若汝等如是知、如是見，汝等頗身<a class="t" id="t0769b08"></a>生疹患，生甚重苦，乃至命欲斷，捨此更求<a class="t" id="t0769b09"></a>外：『頗有彼沙門、梵志，持一句呪，二句、三句、四<a class="t" id="t0769b10"></a>句、多句、百句，持此呪令脫我苦。』是謂求苦、<a class="t" id="t0769b11"></a>習苦、得苦盡耶？」</p>
<p><a class="t-linehead" id="t-linehead0769b11"></a>比丘答曰：「不也。世尊！」</p>
<p>世尊歎<a class="t" id="t0769b12"></a>曰：「善哉！善哉！若汝等如是知、如是見，汝等<a class="t" id="t0769b13"></a>頗受八有耶？」</p>
<p><a class="t-linehead" id="t-linehead0769b13"></a>比丘答曰：「不也。世尊！」</p>
<p>世尊歎<a class="t" id="t0769b14"></a>曰：「善哉！善哉！若汝等如是知、如是見，汝等<a class="t" id="t0769b15"></a>頗如是說：『我等恭敬沙門，敬重沙門，沙門<a class="t" id="t0769b16"></a>瞿曇是我尊師耶？』」</p>
<p><a class="t-linehead" id="t-linehead0769b16"></a>比丘答曰：「不也。世尊！」</p>
<p>世尊<a class="t" id="t0769b17"></a>歎曰：「善哉！善哉！若汝等自知、自見、自覺得最<a class="t" id="t0769b18"></a>正覺，汝等隨所問答耶？」</p>
<p><a class="t-linehead" id="t-linehead0769b18"></a>比丘答曰：「如是！世<a class="t" id="t0769b19"></a>尊！」</p>
<p><a class="t-linehead" id="t-linehead0769b19"></a>世尊歎曰：「善哉！善哉！我正御汝等，於畢<a class="t" id="t0769b20"></a>究竟無煩無熱，恒不變易法，正智所知、正智<a class="t" id="t0769b21"></a>所見、正智所覺，因此故我向者說，我為汝說<a class="t" id="t0769b22"></a>法，畢究竟不煩熱，恒不變易法，正智所知、正<a class="t" id="t0769b23"></a>智所見、正智所覺。復次三事合會入於母胎，<a class="t" id="t0769b24"></a>父母聚集一處、母滿精堪耐、香陰已至。此<a class="t" id="t0769b25"></a>三事合會入於母胎，母胎或持九月十月<span class="corr" title="[更&gt;便] cf.［麗】">便</span><a class="t" id="t0769b26"></a>生，生已以血長養，血者於聖法中，謂是母<a class="t" id="t0769b27"></a>乳也。彼於後時諸根轉大、根轉成就，食麤<a class="t" id="t0769b28"></a>飯<span class="gaiji">麨<!--gaiji,,1[麩-夫+少],2&#x9EA8;,3--></span>蘇油塗身，彼眼見色，樂著好色、憎<a class="t" id="t0769b29"></a>惡惡色，不立身念少心心解脫、慧解脫，<a class="t" id="t0769c01"></a>不知如真，所生惡不善法，不滅盡無餘，不<a class="t" id="t0769c02"></a>敗壞無餘。如是耳、鼻、舌、身、意知法，樂著好<a class="t" id="t0769c03"></a>法、憎惡惡法，不立身念少心心解脫、慧解<a class="t" id="t0769c04"></a>脫，不知如真，所生惡不善法，不滅盡無餘，<a class="t" id="t0769c05"></a>不敗壞無餘。彼如是隨憎不憎所受覺，或<a class="t" id="t0769c06"></a>樂或苦或不苦不樂，彼樂彼覺求著受彼覺，<a class="t" id="t0769c07"></a>彼樂彼覺求著受彼覺已，若樂覺者是為受，<a class="t" id="t0769c08"></a>彼緣受有有，緣有有生，緣生有老死，愁<a class="t" id="t0769c09"></a>慼啼哭憂苦懊惱可得生，如是此淳大苦陰<a class="t" id="t0769c10"></a>生。比丘！非為具足愛所繫相續，如<span class="gaiji">［口＊荼］<!--gaiji,,1[口*荼],2&#x20EEC;,3--></span>帝比<a class="t" id="t0769c11"></a>丘雞和哆子耶？」</p>
<p><a class="t-linehead" id="t-linehead0769c11"></a>比丘答曰：「如是，世尊！具足<a class="t" id="t0769c12"></a>愛所繫相續，如<span class="gaiji">［口＊荼］<!--gaiji,,1[口*荼],2&#x20EEC;,3--></span>帝比丘雞和哆子也。若<a class="t" id="t0769c13"></a>時如來出世，無所著、等正覺、明行成為、善逝、<a class="t" id="t0769c14"></a>世間解、無上士、道法御、天人師，號佛、眾祐。彼<a class="t" id="t0769c15"></a>眼見色，於好色而不樂著，於惡色而不<a class="t" id="t0769c16"></a>憎惡，立身念無量心，心解脫、慧解脫，知如<a class="t" id="t0769c17"></a>真，所生惡不善法，滅盡無餘，敗壞無餘。如<a class="t" id="t0769c18"></a>是耳、鼻、舌、身、意知法，不著好法、不惡惡法，<a class="t" id="t0769c19"></a>立身念無量心，心解脫、慧解脫，知如真，<a class="t" id="t0769c20"></a>所生惡不善法，滅盡無餘，敗壞無餘。彼如是<a class="t" id="t0769c21"></a>滅憎不憎所受覺，或樂或苦或不苦不樂，彼<a class="t" id="t0769c22"></a>不樂彼覺，不求不著不受覺，彼不樂彼<a class="t" id="t0769c23"></a>覺，不求不著不受覺已，若樂覺者彼便滅，<a class="t" id="t0769c24"></a>樂滅則受滅，受滅則有滅，有滅則生滅，生滅<a class="t" id="t0769c25"></a>則老死滅，愁慼啼哭憂苦懊惱可得滅，如<a class="t" id="t0769c26"></a>是此淳大苦陰滅。」</p>
<p><a class="t-linehead" id="t-linehead0769c26"></a>「比丘！非為具足愛盡解<a class="t" id="t0769c27"></a>脫耶？」</p>
<p><a class="t-linehead" id="t-linehead0769c27"></a>比丘答曰：「如是，世尊！具足愛盡解脫<a class="t" id="t0769c28"></a>也。」</p>
<p><a class="t-linehead" id="t-linehead0769c28"></a>說是法時，此三千大千世界三反震動，<a class="t" id="t0769c29"></a>動、盡動，戰、盡戰，震、盡震。是故此經稱愛盡解<a class="t" id="t0770a01"></a>脫。</p>
<p><a class="t-linehead" id="t-linehead0770a01"></a>佛說如是。彼諸比丘聞佛所說，歡喜奉<a class="t" id="t0770a02"></a>行。</p><a class="t" id="t0770a03"></a>
<p><a class="t-linehead" id="t-linehead0770a03"></a><span class="gaiji">［口＊荼］<!--gaiji,,1[口*荼],2&#x20EEC;,3--></span>帝經第十竟<span class="t-note">（四千六百九十一字）</span></p><a class="t" id="t0770a04"></a><p class="endsection"><span class="t-juanname">中阿含經卷第五十四<span class="t-note">（九千三百六十一字）</span></span></p><a class="t" id="t0770a05"></a>
<p class="endsutta">中阿含大品第二竟<span class="t-note">（三萬九千九百一十二字）</span><span class="t-note">（第五後<a class="t" id="t0770a06"></a>誦）</span></p>
</article><div id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p></div>
</section>
</div></body></html>
