<!DOCTYPE html>
<html><head><meta charset="utf8"><title></title></head><body><div class="text" lang="zh"><section class="sutta" id="ma175">
<article>
<div class="mirror hgroup">
<p class="division">
<span class="mirror-left">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left">Chapter 14</span>
<span class="mirror-right">心品</span></p>
<h1 class="mirror-row">
<span class="mirror-left">175. </span>
<span class="mirror-right">（一七五）受法經</span></h1>
</div><a class="t" id="t0712c05"></a>
<p><a class="t-linehead" id="t-linehead0712c05"></a>我聞如是：</p>
<p>一時，佛遊拘樓瘦劍磨瑟曇拘樓<a class="t" id="t0712c06"></a>都邑。</p>
<p><a class="t-linehead" id="t-linehead0712c06"></a>爾時，世尊告諸比丘：「此世間如是欲、<a class="t" id="t0712c07"></a>如是望、如是愛、如是樂、如是意，令不喜、不<a class="t" id="t0712c08"></a>愛、不可法滅，喜、愛、可法生。彼如是欲、如是<a class="t" id="t0712c09"></a>望、如是愛、如是樂、如是意，然不喜、不愛、不<a class="t" id="t0712c10"></a>可法生，喜、愛、可法滅，此是癡法。我法甚深，難<a class="t" id="t0712c11"></a>見、難覺、難達。如是我法甚深，難見、難覺、難<a class="t" id="t0712c12"></a>達，不喜、不愛、不可法滅，喜、愛、可法生，是不<a class="t" id="t0712c13"></a>癡法。</p>
<p><a class="t-linehead" id="t-linehead0712c13"></a>「世間真實有四種受法。云何為四？或<a class="t" id="t0712c14"></a>有受法現樂、當來受苦報，或有受法現苦、<a class="t" id="t0712c15"></a>當來受樂報，或有受法現苦、當來亦受苦<a class="t" id="t0712c16"></a>報，或有受法現樂、當來亦受樂報。</p>
<p><a class="t-linehead" id="t-linehead0712c16"></a>「云何受<a class="t" id="t0712c17"></a>法現樂、當來受苦報？或有一自樂自喜殺生，<a class="t" id="t0712c18"></a>因殺生，生樂生喜，彼自樂自喜不與取、邪<a class="t" id="t0712c19"></a>婬、妄言乃至邪見，因邪見，生樂生喜。如是<a class="t" id="t0712c20"></a>身樂、心樂，不善從、不善生，不趣智、不趣覺、<a class="t" id="t0712c21"></a>不趣涅槃，是謂受法現樂、當來受苦報。</p>
<p><a class="t-linehead" id="t-linehead0712c21"></a>「云<a class="t" id="t0712c22"></a>何受法現苦、當來受樂報？或有一自苦自憂<a class="t" id="t0712c23"></a>斷殺，因斷殺，生苦生憂，彼自苦自憂斷不<a class="t" id="t0712c24"></a>與取、邪婬、妄言乃至斷邪見，因斷邪見，生苦<a class="t" id="t0712c25"></a>生憂。如是身苦、心苦，善從、善生，趣智、趣覺、<a class="t" id="t0712c26"></a>趣於涅槃，是謂受法現苦、當來受樂報。</p>
<p><a class="t-linehead" id="t-linehead0712c26"></a>「云<a class="t" id="t0712c27"></a>何受法現苦、當來亦受苦報？或有一自苦自<a class="t" id="t0712c28"></a>憂殺生，因殺生，生苦生憂，彼自苦自憂不<a class="t" id="t0712c29"></a>與取、邪婬、妄言乃至邪見，因邪見生苦、生<a class="t" id="t0713a01"></a>憂。如是身苦、心苦，不善從、不善生，不趣智、<a class="t" id="t0713a02"></a>不趣覺、不趣涅槃，是謂受法現苦、當來亦<a class="t" id="t0713a03"></a>受苦報。</p>
<p><a class="t-linehead" id="t-linehead0713a03"></a>「云何受法現樂、當來亦受樂報？或<a class="t" id="t0713a04"></a>有一自樂自喜斷殺，因斷殺，生樂生喜，彼<a class="t" id="t0713a05"></a>自樂自喜斷不與取、邪婬、妄言乃至斷邪見，<a class="t" id="t0713a06"></a>因斷邪見，生樂生喜。如是身樂、心樂，善從、<a class="t" id="t0713a07"></a>善生，趣智、趣覺、趣於涅槃，是謂受法現樂<a class="t" id="t0713a08"></a>當來亦受樂報。</p>
<p><a class="t-linehead" id="t-linehead0713a08"></a>「若有受法現樂、當來受苦<a class="t" id="t0713a09"></a>報，彼癡者不知如真，此受法現樂、當來受<a class="t" id="t0713a10"></a>苦報，不知如真已，便習行不斷，習行不斷<a class="t" id="t0713a11"></a>已，便不喜、不愛、不可法生，喜、愛、可法滅。猶如<a class="t" id="t0713a12"></a>阿摩尼藥，一分好色香味，然雜以毒，或有<a class="t" id="t0713a13"></a>人為病故服，服時好色香味，可口而不傷<a class="t" id="t0713a14"></a>咽，服已在腹，便不成藥。如是此受法現樂、<a class="t" id="t0713a15"></a>當來受苦報，彼癡者不知如真，此受法現<a class="t" id="t0713a16"></a>樂、當來受苦報，不知如真已，便習行不斷，<a class="t" id="t0713a17"></a>習行不斷已，便不喜、不愛、不可法生，喜、愛、可<a class="t" id="t0713a18"></a>法滅，是謂癡法。</p>
<p><a class="t-linehead" id="t-linehead0713a18"></a>「若有受法現苦、當來受樂<a class="t" id="t0713a19"></a>報，彼癡者不知如真，此受法現苦、當來受樂<a class="t" id="t0713a20"></a>報，不知如真已，便不習行而斷之，不習<a class="t" id="t0713a21"></a>行斷已，便不喜、不愛、不可法生，喜、愛、可法滅，<a class="t" id="t0713a22"></a>是謂癡法。</p>
<p><a class="t-linehead" id="t-linehead0713a22"></a>「若有受法現苦、當來亦受苦報，<a class="t" id="t0713a23"></a>彼癡者不知如真，此受法現苦、當來亦受苦<a class="t" id="t0713a24"></a>報，不知如真已，便習行不斷，習行不斷<a class="t" id="t0713a25"></a>已，便不喜、不愛、不可法生，喜、愛、可法滅。猶如<a class="t" id="t0713a26"></a>大小便，復雜以毒，或有人為病故服，服時<a class="t" id="t0713a27"></a>惡色臭無味，不可口而傷咽，服已在腹便<a class="t" id="t0713a28"></a>不成藥。如是此受法現苦、當來亦受苦報，<a class="t" id="t0713a29"></a>彼癡者不知如真，此受法現苦、當來亦受苦<a class="t" id="t0713b01"></a>報，不知如真已，便習行不斷，習行不斷<a class="t" id="t0713b02"></a>已，便不喜、不愛、不可法生，喜、愛、可法滅，是謂<a class="t" id="t0713b03"></a>癡法。</p>
<p><a class="t-linehead" id="t-linehead0713b03"></a>「若有受法現樂、當來亦受樂報，彼癡<a class="t" id="t0713b04"></a>者不知如真，此受法現樂、當來亦受樂報，不<a class="t" id="t0713b05"></a>知如真已，便不習行而斷之，不習行斷<a class="t" id="t0713b06"></a>已，便不喜、不愛、不可法生，喜、愛、可法滅，是謂<a class="t" id="t0713b07"></a>癡法。彼習行法不知如真，不習行法不知<a class="t" id="t0713b08"></a>如真，習行法不知如真，不習行法不知如<a class="t" id="t0713b09"></a>真已，不習行法習，習行法不習，不習行法<a class="t" id="t0713b10"></a>習，習行法不習已，便不喜，不愛、不可法生，喜、<a class="t" id="t0713b11"></a>愛、可法滅，是謂癡法。</p>
<p><a class="t-linehead" id="t-linehead0713b11"></a>「若有受法現樂、當來<a class="t" id="t0713b12"></a>受苦報，彼慧者知如真，此受法現樂、當來<a class="t" id="t0713b13"></a>受苦報，知如真已，便不習行而斷之，不習<a class="t" id="t0713b14"></a>行斷已，便喜、愛、可法生，不喜、不愛、不可法滅，<a class="t" id="t0713b15"></a>是謂慧法。若有受法現苦、當來受樂報，彼<a class="t" id="t0713b16"></a>慧者知如真，此受法現苦、當來受樂報，知<a class="t" id="t0713b17"></a>如真已，便習行不斷，習行不斷已，便喜、愛、<a class="t" id="t0713b18"></a>可法生，不喜、不愛、不可法滅。猶如大小便和<a class="t" id="t0713b19"></a>若干種藥，或有人為病故服，服時惡色臭無<a class="t" id="t0713b20"></a>味，不可口而傷咽，服已在腹便成藥。如<a class="t" id="t0713b21"></a>是此受法現苦、當來受樂報，彼慧者知如真，<a class="t" id="t0713b22"></a>此受法現苦、當來受樂報，知如真已，便習<a class="t" id="t0713b23"></a>行不斷，習行不斷已，便喜、愛、可法生，不喜、不<a class="t" id="t0713b24"></a>愛、不可法滅，是謂慧法。</p>
<p><a class="t-linehead" id="t-linehead0713b24"></a>「若有受法現苦、當<a class="t" id="t0713b25"></a>來亦受苦報，彼慧者知如真，此受法現苦、當<a class="t" id="t0713b26"></a>來亦受苦報，知如真已，便不習行而斷之，<a class="t" id="t0713b27"></a>不習行斷已，便喜、愛、可法生，不喜、不愛、不可<a class="t" id="t0713b28"></a>法滅，是謂慧法。若有受法現樂、當來亦受<a class="t" id="t0713b29"></a>樂報，彼慧者知如真，此受法現樂、當來亦受<a class="t" id="t0713c01"></a>樂報，知如真已，便習行不斷，習行不斷已，<a class="t" id="t0713c02"></a>便喜、愛、可法生，不喜、不愛、不可法滅。猶如<a class="t" id="t0713c03"></a>酥、蜜和若干種藥，或有人為病故服，服時<a class="t" id="t0713c04"></a>好色香味，可口而不傷咽，服已在腹便成<a class="t" id="t0713c05"></a>藥。如是此受法現樂、當來亦受樂報，彼慧者<a class="t" id="t0713c06"></a>知如真，此受法現樂、當來亦受樂報，知如<a class="t" id="t0713c07"></a>真已，便習行不斷，習行不斷已，便喜、愛、可<a class="t" id="t0713c08"></a>法生，不喜、不愛、不可法滅，是謂慧法。彼習行<a class="t" id="t0713c09"></a>法知如真，不習行法知如真，習行法知如<a class="t" id="t0713c10"></a>真，不習行法知如真已，便習行法習，不習<a class="t" id="t0713c11"></a>行法不習，習行法習，不習行法不習已，便<a class="t" id="t0713c12"></a>喜、愛、可法生，不喜、不愛、不可法滅，是謂慧法。<a class="t" id="t0713c13"></a>世間真實有是四種受法者，因此故說。」</p>
<p><a class="t-linehead" id="t-linehead0713c13"></a>佛說<a class="t" id="t0713c14"></a>如是。彼諸比丘聞佛所說，歡喜奉行。</p><a class="t" id="t0713c15"></a>
<p class="endsutta"><a class="t-linehead" id="t-linehead0713c15"></a>受法經第四竟<span class="t-note">（一千五百七十五字）</span></p><a class="t" id="t0713c16"></a><p class="endsection"><span class="t-juanname">中阿含經卷第四十五<span class="t-note">（六千二百九十五字）</span></span></p>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p></aside>
</section>
</div></body></html>