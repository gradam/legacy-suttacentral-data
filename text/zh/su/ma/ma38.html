<!DOCTYPE html>
<html><head><meta charset="utf8"><title></title></head><body><div class="text" lang="zh"><section class="sutta" id="ma38">
<article>
<div class="mirror hgroup">
<p class="division">
<span class="mirror-left">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left">Chapter 4</span>
<span class="mirror-right">未曾有法品</span></p>
<h1 class="mirror-row">
<span class="mirror-left">38. The Householder Ugga (1)</span>
<span class="mirror-right">（三八）郁伽長者經</span></h1>
</div><a class="t" id="t0479c13"></a>
<p><a class="t-linehead" id="t-linehead0479c13"></a>我聞如是：</p>
<p>一時，佛遊鞞舍離，住大林中。</p><a class="t" id="t0479c14"></a>
<p><a class="t-linehead" id="t-linehead0479c14"></a>爾時，郁伽長者唯婦女侍從，在諸女前從鞞<a class="t" id="t0479c15"></a>舍離出，於鞞舍離大林中間唯作女妓，娛<a class="t" id="t0479c16"></a>樂如王。於是郁伽長者飲酒大醉，捨諸婦<a class="t" id="t0479c17"></a>女，至大林中，郁伽長者飲酒大醉，遙見世<a class="t" id="t0479c18"></a>尊在林樹間，端正姝好，猶星中月，光耀暐<a class="t" id="t0479c19"></a>曄，晃若金山，相好具足，威神巍巍，諸根寂定，<a class="t" id="t0479c20"></a>無有蔽礙，成就調御，息心靜默。彼見佛已，即<a class="t" id="t0479c21"></a>時醉醒，郁伽長者醉既醒已，便往詣佛，稽首<a class="t" id="t0479c22"></a>禮足，却坐一面。</p>
<p><a class="t-linehead" id="t-linehead0479c22"></a>爾時，世尊為彼說法，勸發渴<a class="t" id="t0479c23"></a>仰，成就歡喜，無量方便為彼說法，勸發渴仰，<a class="t" id="t0479c24"></a>成就歡喜已。如諸佛法先說端正法，聞者<a class="t" id="t0479c25"></a>歡悅，謂說施、說戒、說生天法，毀呰欲為災<a class="t" id="t0479c26"></a>患，生死為穢，稱歎無欲為妙，道品白淨。世<a class="t" id="t0479c27"></a>尊為彼說如是法已，佛知彼有歡喜心、具<a class="t" id="t0479c28"></a>足心、柔軟心、堪耐心、勝上心、一向心、無疑心、<a class="t" id="t0479c29"></a>無蓋心，有能、有力堪受正法，謂如諸佛<a class="t" id="t0480a01"></a>說正法要。世尊即為彼說苦、習、滅、道，彼時<a class="t" id="t0480a02"></a>郁伽長者即於坐中見四聖諦苦、習、滅、道，<a class="t" id="t0480a03"></a>猶如白素，易染為色，郁伽長者亦復如是，<a class="t" id="t0480a04"></a>即於坐中見四聖諦苦、習、滅、道。</p>
<p><a class="t-linehead" id="t-linehead0480a04"></a>於是，郁伽<a class="t" id="t0480a05"></a>長者已見法得法，覺白淨法，斷疑度惑，更<a class="t" id="t0480a06"></a>無餘尊，不復從他，無有猶豫，已住果證，<a class="t" id="t0480a07"></a>於世尊法得無所畏，即從坐起，為佛作禮，<a class="t" id="t0480a08"></a>白曰：「世尊！我今自歸於佛、法及比丘眾，唯願<a class="t" id="t0480a09"></a>世尊受我為優婆塞，從今日始，終身自歸，<a class="t" id="t0480a10"></a>乃至命盡。世尊！我從今日，從世尊自盡形<a class="t" id="t0480a11"></a>壽，梵行為首，受持五戒。」</p>
<p><a class="t-linehead" id="t-linehead0480a11"></a>郁伽長者從世尊<a class="t" id="t0480a12"></a>自盡形壽，梵行為首，受持五戒已，稽首佛<a class="t" id="t0480a13"></a>足，繞三匝而去。還歸其家，即集諸婦人，集<a class="t" id="t0480a14"></a>已，語曰：「汝等知不？我從世尊自盡形壽，梵<a class="t" id="t0480a15"></a>行為首，受持五戒，汝等欲得住於此者，<a class="t" id="t0480a16"></a>便可住此，行施作福，若不欲住者，各自還<a class="t" id="t0480a17"></a>歸，若汝欲得嫁者，我當嫁汝。」</p>
<p><a class="t-linehead" id="t-linehead0480a17"></a>於是，最大夫<a class="t" id="t0480a18"></a>人白郁伽長者：「若尊從佛自盡形壽，梵行<a class="t" id="t0480a19"></a>為首，受持五戒者，便可以我與彼某甲。」</p>
<p><a class="t-linehead" id="t-linehead0480a19"></a>郁<a class="t" id="t0480a20"></a>伽長者即為呼彼人，以左手執大夫人臂，<a class="t" id="t0480a21"></a>右手執金澡罐，語彼人曰：「我今以大夫人<a class="t" id="t0480a22"></a>與汝作婦。」</p>
<p><a class="t-linehead" id="t-linehead0480a22"></a>彼人聞已，便大恐怖，身毛皆竪，白<a class="t" id="t0480a23"></a>郁伽長者：「長者！欲殺我耶？欲殺我耶？」</p>
<p><a class="t-linehead" id="t-linehead0480a23"></a>長<a class="t" id="t0480a24"></a>者答曰：<span class="corr" title="[&gt;「我] cf.［麗】">「我</span>不殺汝，然我從佛自盡形壽，梵行<a class="t" id="t0480a25"></a>為首，受持五戒。是故我以最大夫人與汝<a class="t" id="t0480a26"></a>作婦耳。」郁伽長者已與大夫人，當與、與時<a class="t" id="t0480a27"></a>都無悔心。</p>
<p><a class="t-linehead" id="t-linehead0480a27"></a>是時，世尊無量百千大眾圍繞，於<a class="t" id="t0480a28"></a>中咨嗟稱歎郁伽長者，郁伽長者有八未曾<a class="t" id="t0480a29"></a>有法。</p>
<p><a class="t-linehead" id="t-linehead0480a29"></a>於是，有一比丘過夜平旦，著衣持鉢，<a class="t" id="t0480b01"></a>往詣郁伽長者家，郁伽長者遙見比丘來，即<a class="t" id="t0480b02"></a>從坐起，偏袒著衣，叉手向比丘白曰：「尊者<a class="t" id="t0480b03"></a>善來！尊者久不來此，願坐此床。」彼時，比丘<a class="t" id="t0480b04"></a>即坐其床，郁伽長者禮比丘足，却坐一面。</p><a class="t" id="t0480b05"></a>
<p><a class="t-linehead" id="t-linehead0480b05"></a>比丘告曰：「長者！汝有善利，有大功德。所以<a class="t" id="t0480b06"></a>者何？謂世尊為汝無量百千大眾圍繞，於<a class="t" id="t0480b07"></a>中咨嗟稱歎，郁伽長者有八未曾有法。長<a class="t" id="t0480b08"></a>者！汝有何法？」</p>
<p><a class="t-linehead" id="t-linehead0480b08"></a>郁伽長者答比丘曰：「尊者！世<a class="t" id="t0480b09"></a>尊初不說異，然我不知世尊為何因說？但<a class="t" id="t0480b10"></a>尊者聽，謂我有法。一時，世尊遊鞞舍離，住<a class="t" id="t0480b11"></a>大林中。尊者！我於爾時唯婦女侍從，我最在<a class="t" id="t0480b12"></a>前出鞞舍離，於鞞舍離大林中間唯作女<a class="t" id="t0480b13"></a>妓，娛樂如王。尊者！我於爾時飲酒大醉，捨<a class="t" id="t0480b14"></a>諸婦女，至大林中。尊者！我時大醉，遙見世<a class="t" id="t0480b15"></a>尊在林樹間，端正姝好，猶星中月，光耀暐<a class="t" id="t0480b16"></a>曄，晃若金山，相好具足，威神巍巍，諸根寂定，<a class="t" id="t0480b17"></a>無有蔽礙，成就調御，息心靜默，我見佛已，<a class="t" id="t0480b18"></a>即時醉醒。尊者！我有是法。」</p>
<p><a class="t-linehead" id="t-linehead0480b18"></a>比丘歎曰：「長者！<a class="t" id="t0480b19"></a>若有是法，甚奇！甚特！」</p>
<p><a class="t-linehead" id="t-linehead0480b19"></a>「尊者！我不但有是法，<a class="t" id="t0480b20"></a>復次，尊者！我醉醒已，便往詣佛，稽首禮足，却<a class="t" id="t0480b21"></a>坐一面。世尊為我說法，勸發渴仰，成就歡喜，<a class="t" id="t0480b22"></a>無量方便為我說法，勸發渴仰，成就歡喜已。<a class="t" id="t0480b23"></a>如諸佛法先說端正法，聞者歡悅，謂說施、<a class="t" id="t0480b24"></a>說戒、說生天法，毀呰欲為災患，生死為穢，<a class="t" id="t0480b25"></a>稱歎無欲為妙，道品白淨。世尊為我說如<a class="t" id="t0480b26"></a>是法已，佛知我有歡喜心、具足心、柔軟心、堪<a class="t" id="t0480b27"></a>耐心、勝上心、一向心、無疑心、無蓋心，有能、有<a class="t" id="t0480b28"></a>力堪受正法。謂如諸佛說正法要，世尊即<a class="t" id="t0480b29"></a>為我說苦、習、滅、道。我爾時即於坐中見四<a class="t" id="t0480c01"></a>聖諦苦、習、滅、道，猶如白素，易染為色，尊者！<a class="t" id="t0480c02"></a>我亦如是，即於坐中見四聖諦苦、習、滅、道，<a class="t" id="t0480c03"></a>尊者！我有是法。」</p>
<p><a class="t-linehead" id="t-linehead0480c03"></a>比丘歎曰：「長者！若有是法，<a class="t" id="t0480c04"></a>甚奇！甚特！」</p>
<p><a class="t-linehead" id="t-linehead0480c04"></a>「尊者！我不但有是法。復次，尊者！<a class="t" id="t0480c05"></a>我見法得法，覺白淨法，斷疑度惑，更無餘<a class="t" id="t0480c06"></a>尊，不復從他，無有猶豫，已住果證，於世<a class="t" id="t0480c07"></a>尊法得無所畏。尊者！我爾時即從坐起，稽<a class="t" id="t0480c08"></a>首佛足：『世尊！我今自歸於佛、法及比丘眾，唯<a class="t" id="t0480c09"></a>願世尊受我為優婆塞，從今<span class="corr" title="[目&gt;日]">日</span>始，終身自<a class="t" id="t0480c10"></a>歸，乃至命盡。世尊！我從今日，從世尊自盡<a class="t" id="t0480c11"></a>形壽，梵行為首，受持五戒。』尊者！若我從世<a class="t" id="t0480c12"></a>尊自盡形壽，梵行為首，受持五戒，未曾知<a class="t" id="t0480c13"></a>己犯戒。尊者！我有是法。」</p>
<p><a class="t-linehead" id="t-linehead0480c13"></a>比丘歎曰：「長者！若<a class="t" id="t0480c14"></a>有是法，甚奇！甚特！」</p>
<p><a class="t-linehead" id="t-linehead0480c14"></a>「尊者！我不但有是法。復<a class="t" id="t0480c15"></a>次，尊者！我爾時從世尊自盡形壽，梵行為<a class="t" id="t0480c16"></a>首，受持五戒已，稽首佛足，繞三匝而去，還歸<a class="t" id="t0480c17"></a>其家，集諸婦女，集已，語曰：『汝等知不？我從<a class="t" id="t0480c18"></a>世尊自盡形壽，梵行為首，受持五戒，汝等<a class="t" id="t0480c19"></a>欲得住於此者，便可住此，行施作福，若<a class="t" id="t0480c20"></a>不欲住者，各自還歸，若汝欲得嫁者，我當<a class="t" id="t0480c21"></a>嫁汝。』於是，最大夫人來白我曰：『若尊從佛<a class="t" id="t0480c22"></a>自盡形壽，梵行為首，受持五戒者，便可以<a class="t" id="t0480c23"></a>我與彼某甲。』尊者！我爾時即為呼彼人，以<a class="t" id="t0480c24"></a>左手執大夫人臂，右手執金澡罐，語彼<a class="t" id="t0480c25"></a>人曰：『我今以大夫人與汝作婦。』彼人聞已，<a class="t" id="t0480c26"></a>便大恐怖，身毛皆竪，而白我曰：『長者欲殺<a class="t" id="t0480c27"></a>我耶？長者欲殺我耶？』尊者！我語彼曰：『不欲<a class="t" id="t0480c28"></a>殺汝，然我從佛自盡形壽，梵行為首，受持<a class="t" id="t0480c29"></a>五戒。是故我以最大夫人與汝作婦耳。』尊<a class="t" id="t0481a01"></a>者！我已與大夫人，當與、與時都無悔心。尊<a class="t" id="t0481a02"></a>者！我有是法。」</p>
<p><a class="t-linehead" id="t-linehead0481a02"></a>比丘歎曰：「長者！若有是法，甚<a class="t" id="t0481a03"></a>奇！甚特！」</p>
<p><a class="t-linehead" id="t-linehead0481a03"></a>「尊者！我不但有是法。復次，尊者！我<a class="t" id="t0481a04"></a>詣眾園時，若初見一比丘，便為作禮，若彼<a class="t" id="t0481a05"></a>比丘經行者，我亦隨經行，若彼坐者，我亦於一<a class="t" id="t0481a06"></a>面坐，坐已聽法。彼尊為我說法，我亦為<a class="t" id="t0481a07"></a>彼尊說法，彼尊問我事，我亦問彼尊事，彼<a class="t" id="t0481a08"></a>尊答我事，我亦答彼尊事。尊者！我未曾憶<a class="t" id="t0481a09"></a>輕慢上中下長老上尊比丘。尊者！我有是<a class="t" id="t0481a10"></a>法。」</p>
<p><a class="t-linehead" id="t-linehead0481a10"></a>比丘歎曰：「長者！若有是法，甚奇！甚特！」</p>
<p>「尊<a class="t" id="t0481a11"></a>者！我不但有是法。復次，尊者！我在比丘眾<a class="t" id="t0481a12"></a>行布施時，天住虛空而告我曰：『長者！此是<a class="t" id="t0481a13"></a>阿羅訶，此是向阿羅訶，此是阿那含，此是向<a class="t" id="t0481a14"></a>阿那含，此是斯陀含，此是向斯陀含，此是須<a class="t" id="t0481a15"></a>陀洹，此是向須陀洹，此精進，此不精進。』尊者！<a class="t" id="t0481a16"></a>我施比丘眾時，未曾憶有分別意。尊者！我<a class="t" id="t0481a17"></a>有是法。」</p>
<p><a class="t-linehead" id="t-linehead0481a17"></a>比丘歎曰：「長者！若有是法，甚奇！甚<a class="t" id="t0481a18"></a>特！」</p>
<p><a class="t-linehead" id="t-linehead0481a18"></a>「尊者！我不但有是法。復次，尊者！我在比<a class="t" id="t0481a19"></a>丘眾行布施時，有天住虛空中而告我<a class="t" id="t0481a20"></a>曰：『長者！有如來、無所著、等正覺、世尊善說法，<a class="t" id="t0481a21"></a>如來聖眾善趣向。』尊者！我不從彼天信，不<a class="t" id="t0481a22"></a>從彼欲樂，不從彼所聞，但我自有淨智，知<a class="t" id="t0481a23"></a>有如來、無所著、等正覺、世尊善說法，如來聖<a class="t" id="t0481a24"></a>眾善趣向。尊者！我有是法。」</p>
<p><a class="t-linehead" id="t-linehead0481a24"></a>比丘歎曰：「長者！<a class="t" id="t0481a25"></a>若有是法，甚奇！甚特！」</p>
<p><a class="t-linehead" id="t-linehead0481a25"></a>「尊者！我不但有是法。<a class="t" id="t0481a26"></a>復次，尊者！謂佛所說五下分結，貪欲、瞋恚、身<a class="t" id="t0481a27"></a>見、戒取、疑、我見此五，無一不盡令縛我還<a class="t" id="t0481a28"></a>此世間，入於胎中。尊者！我有是法。」</p>
<p><a class="t-linehead" id="t-linehead0481a28"></a>比丘歎<a class="t" id="t0481a29"></a>曰：「長者！若有是法，甚奇！甚特！」</p>
<p><a class="t-linehead" id="t-linehead0481a29"></a>郁伽長者白<a class="t" id="t0481b01"></a>比丘曰：「願尊在此食。」</p>
<p><a class="t-linehead" id="t-linehead0481b01"></a>比丘為郁伽長者故，<a class="t" id="t0481b02"></a>默然受請。郁伽長者知彼比丘默然受已，<a class="t" id="t0481b03"></a>即從坐起，自行澡水，以極淨美種種豐饒食<a class="t" id="t0481b04"></a>噉含消，自手斟酌，令得飽滿，食訖收器，行<a class="t" id="t0481b05"></a>澡水竟，持一小床，別坐聽法。比丘為長者<a class="t" id="t0481b06"></a>說法，勸發渴仰，成就歡喜，無量方便為彼說<a class="t" id="t0481b07"></a>法，勸發渴仰，成就歡喜已，從坐起去，往詣佛<a class="t" id="t0481b08"></a>所，稽首禮足，却坐一面，謂與郁伽長者本<a class="t" id="t0481b09"></a>所共論，盡向佛廣說。</p>
<p><a class="t-linehead" id="t-linehead0481b09"></a>於是，世尊告諸比<a class="t" id="t0481b10"></a>丘：「我以是故，咨嗟稱歎郁伽長者有八<a class="t" id="t0481b11"></a>未曾有法。」</p>
<p><a class="t-linehead" id="t-linehead0481b11"></a>佛說如是。彼諸比丘聞佛所說，<a class="t" id="t0481b12"></a>歡喜奉行。</p>
<p class="endsutta"><a class="t-linehead" id="t-linehead0481b12"></a>郁伽長者經第七竟<span class="t-note">（二千三百二十九字）</span></p><a class="t" id="t0481b13"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p></aside>
</section>
</div></body></html>