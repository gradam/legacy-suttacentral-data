<!DOCTYPE html>
<html><head><meta charset="utf8"><title></title></head><body><div class="text" lang="zh"><section class="sutta" id="ma42">
<article>
<div class="mirror hgroup">
<p class="division">
<span class="mirror-left">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left">Chapter 5</span>
<span class="mirror-right">習相應品</span></p>
<h1 class="mirror-row">
<span class="mirror-left">“What is the Purpose?”</span>
<span class="mirror-right">（四二）何義經</span></h1>
</div>
<div class="suttainfo"><h2>習相應品第五<span class="t-note">（有十六經）</span><span class="t-note">（初一日誦）</span></h2>
<p><span class="t-juanname">中阿含經卷第十</span><br>
<a class="t" id="t0485a08"></a><a class="t" id="t0485a09"></a><span class="t-byline">東晉罽賓三藏瞿曇僧伽提婆譯</span></p><a class="t" id="t0485a10"></a><a class="t" id="t0485a11"></a>
<blockquote class="gatha">
<p>何義、不思、念、慚二　　戒敬各二、及本際<a class="t" id="t0485a12"></a><br>
二食、盡智、說涅槃　　彌醯、即為比丘說</p></blockquote><a class="t" id="t0485a13"></a></div><a class="t" id="t0485a14"></a>
<p><a class="t-linehead" id="t-linehead0485a14"></a>我聞如是：</p>
<p>一時，佛遊舍衛國，在勝林給孤獨<a class="t" id="t0485a15"></a>園。</p>
<p><a class="t-linehead" id="t-linehead0485a15"></a>爾時，尊者阿難則於晡時從燕坐起，往<a class="t" id="t0485a16"></a>詣佛所，稽首禮足，却住一面，白曰：「世尊！持<a class="t" id="t0485a17"></a>戒為何義？」</p>
<p><a class="t-linehead" id="t-linehead0485a17"></a>世尊答曰：「阿難！持戒者，令不悔<a class="t" id="t0485a18"></a>義。阿難！若有持戒者，便得不悔。」</p>
<p><a class="t-linehead" id="t-linehead0485a18"></a>復問：「世尊！<a class="t" id="t0485a19"></a>不悔為何義？」</p>
<p><a class="t-linehead" id="t-linehead0485a19"></a>世尊答曰：「阿難！不悔者，令歡<a class="t" id="t0485a20"></a>悅義。阿難！若有不悔者，便得歡悅。」</p>
<p><a class="t-linehead" id="t-linehead0485a20"></a>復問：「世<a class="t" id="t0485a21"></a>尊！歡悅為何義？」</p>
<p><a class="t-linehead" id="t-linehead0485a21"></a>世尊答曰：「阿難！歡悅者，令<a class="t" id="t0485a22"></a>喜義。阿難！若有歡悅者，便得喜。」</p>
<p><a class="t-linehead" id="t-linehead0485a22"></a>復問：「世尊！<a class="t" id="t0485a23"></a>喜為何義？」</p>
<p><a class="t-linehead" id="t-linehead0485a23"></a>世尊答曰：「阿難！喜者，令止義。<a class="t" id="t0485a24"></a>阿難！若有喜者，便得止身。」</p>
<p><a class="t-linehead" id="t-linehead0485a24"></a>復問：「世尊！止為<a class="t" id="t0485a25"></a>何義？」</p>
<p><a class="t-linehead" id="t-linehead0485a25"></a>世尊答曰：「阿難！止者，令樂義。阿難！若<a class="t" id="t0485a26"></a>有止者，便得覺樂。」</p>
<p><a class="t-linehead" id="t-linehead0485a26"></a>復問：「世尊！樂為何義？」</p>
<p>世<a class="t" id="t0485a27"></a>尊答曰：「阿難！樂者，令定義。阿難！若有樂者，<a class="t" id="t0485a28"></a>便得定心。」</p>
<p><a class="t-linehead" id="t-linehead0485a28"></a>復問：「世尊！定為何義？」</p>
<p>世尊答曰：<a class="t" id="t0485a29"></a>「阿難！定者，令見如實、知如真義。阿難！若有<a class="t" id="t0485b01"></a>定者，便得見如實、知如真。」</p>
<p><a class="t-linehead" id="t-linehead0485b01"></a>復問：「世尊！見如實、<a class="t" id="t0485b02"></a>知如真為何義？」</p>
<p><a class="t-linehead" id="t-linehead0485b02"></a>世尊答曰：「阿難！見如實、知如<a class="t" id="t0485b03"></a>真者，令厭義。阿難！若有見如實、知如真者，便<a class="t" id="t0485b04"></a>得厭。」</p>
<p><a class="t-linehead" id="t-linehead0485b04"></a>復問：「世尊！厭為何義？」</p>
<p>世尊答曰：「阿難！<a class="t" id="t0485b05"></a>厭者，令無欲義。阿難！若有厭者，便得無欲。」</p><a class="t" id="t0485b06"></a>
<p><a class="t-linehead" id="t-linehead0485b06"></a>復問：「世尊！無欲為何義？」</p>
<p>世尊答曰：「阿難！無<a class="t" id="t0485b07"></a>欲者，令解脫義。阿難！若有無欲者，便得解<a class="t" id="t0485b08"></a>脫一切婬、怒、癡。是為，阿難！因持戒便得不<a class="t" id="t0485b09"></a>悔，因不悔便得歡悅，因歡悅便得喜，因<a class="t" id="t0485b10"></a>喜便得止，因止便得樂，因樂便得定。阿<a class="t" id="t0485b11"></a>難！多聞聖弟子因定便得見如實、知如真，<a class="t" id="t0485b12"></a>因見如實、知如真，便得厭，因厭便得無欲，<a class="t" id="t0485b13"></a>因無欲便得解脫，因解脫便知解脫，生<a class="t" id="t0485b14"></a>已盡，梵行已立，所作已辦，不更受有，知如<a class="t" id="t0485b15"></a>真。阿難！是為法法相益，法法相因，如是此<a class="t" id="t0485b16"></a>戒趣至第一，謂度此岸，得至彼岸。」</p>
<p><a class="t-linehead" id="t-linehead0485b16"></a>佛說如<a class="t" id="t0485b17"></a>是。尊者阿難及諸比丘，聞佛所說，歡喜奉行。</p><a class="t" id="t0485b18"></a>
<p class="endsutta"><a class="t-linehead" id="t-linehead0485b18"></a>何義經第一竟<span class="t-note">（五百二十九字）</span></p><a class="t" id="t0485b19"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p></aside>
</section>
</div></body></html>