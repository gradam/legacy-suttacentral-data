<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="ma161">
<article>
<div class="mirror hgroup">
<p class="division">
<span class="mirror-left">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left">Chapter 12</span>
<span class="mirror-right">梵志品</span></p>
<h1 class="mirror-row">
<span class="mirror-left">161. </span>
<span class="mirror-right">（一六一）梵摩經</span></h1>
</div><p class="suttainfo"><span class="t-juanname">中阿含經卷第四十一</span></p><a class="t" id="t0685a03"></a><a class="t" id="t0685a04"></a>
<p><span class="t-byline">東晉罽賓三藏瞿曇僧伽提婆譯</span></p><a class="t" id="t0685a05"></a><a class="t" id="t0685a06"></a>
<p><a class="t-linehead" id="t-linehead0685a06"></a>我聞如是：</p>
<p>一時，佛遊鞞陀提國，與大比<a class="t" id="t0685a07"></a>丘眾俱。</p>
<p><a class="t-linehead" id="t-linehead0685a07"></a>爾時，彌薩羅有梵志，名曰梵摩，<a class="t" id="t0685a08"></a>極大富樂，資財無量，畜牧產業不可稱計，<a class="t" id="t0685a09"></a>封戶食邑種種具足食豐，彌薩羅乃至水<a class="t" id="t0685a10"></a>草木，謂摩竭陀王未生怨鞞陀提子特與<a class="t" id="t0685a11"></a>梵封。梵志梵摩有一摩納，名優多羅，為父<a class="t" id="t0685a12"></a>母所舉，受生清淨，乃至七世父母不絕種<a class="t" id="t0685a13"></a>族，生生無惡，博聞總持，誦過四典經，深<a class="t" id="t0685a14"></a>達因、緣、正、文、戲五句說。</p>
<p><a class="t-linehead" id="t-linehead0685a14"></a>梵志梵摩聞有沙<a class="t" id="t0685a15"></a>門瞿曇釋種子捨釋宗族，剃除鬚髮，著袈<a class="t" id="t0685a16"></a>裟衣，至信、捨家、無家、學道，遊鞞陀提國，與<a class="t" id="t0685a17"></a>大比丘眾俱。彼沙門瞿曇有大名稱，周聞<a class="t" id="t0685a18"></a>十方，彼沙門瞿曇如來、無所著、等正覺、明行<a class="t" id="t0685a19"></a>成為、善逝、世間解、無上士、道法御、天人師，號<a class="t" id="t0685a20"></a>佛、眾祐。彼於此世，天及魔、梵、沙門、梵志，從人<a class="t" id="t0685a21"></a>至天，自知自覺，自作證成就遊，彼說法，初<a class="t" id="t0685a22"></a>妙、中妙、竟亦妙，有義有文，具足清淨，顯現<a class="t" id="t0685a23"></a>梵行。</p>
<p><a class="t-linehead" id="t-linehead0685a23"></a>復次，聞彼沙門瞿曇成就三十二大人<a class="t" id="t0685a24"></a>之相，若成就大人相者，必有二處真諦不<a class="t" id="t0685a25"></a>虛。若在家者，必為轉輪王，聰明智慧，有四<a class="t" id="t0685a26"></a>種軍，整御天下，由己自在。如法法王成就<a class="t" id="t0685a27"></a>七寶，彼七寶者，輪寶、象寶、馬寶、珠寶、女寶、居<a class="t" id="t0685a28"></a><span class="corr" title="[土&gt;士]">士</span>寶、主兵臣寶，是謂為七。千子具足，顏貌端<a class="t" id="t0685a29"></a>政，勇猛無畏，能伏他眾。彼必統領此一切<a class="t" id="t0685b01"></a>地乃至大海，不以刀杖，以法教令，令得安<a class="t" id="t0685b02"></a>隱。若剃除鬚髮，著袈裟衣，至信、捨家、無家、<a class="t" id="t0685b03"></a>學道者，必得如來、無所著、等正覺，名稱流布，<a class="t" id="t0685b04"></a>周聞十方。</p>
<p><a class="t-linehead" id="t-linehead0685b04"></a>梵志梵摩聞已，告曰：「優多羅！我<a class="t" id="t0685b05"></a>聞如是：『彼沙門瞿曇釋種子捨釋宗族，剃<a class="t" id="t0685b06"></a>除鬚髮，著袈裟衣，至信、捨家、無家、學道，遊<a class="t" id="t0685b07"></a>鞞陀提國，與大比丘眾俱。』優多羅！『彼沙<a class="t" id="t0685b08"></a>門瞿曇有大名稱，周聞十方，彼沙門瞿曇如<a class="t" id="t0685b09"></a>來、無所著、等正覺、明行成為、善逝、世間解、無上<a class="t" id="t0685b10"></a>士、道法御、天人師，號佛、眾祐。彼於此世，天及<a class="t" id="t0685b11"></a>魔、梵、沙門、梵志，從人至天，自知自覺，自作證<a class="t" id="t0685b12"></a>成就遊，彼說法，初妙、中妙、竟亦妙，有義有<a class="t" id="t0685b13"></a>文，具足清淨，顯現梵行。』</p>
<p><a class="t-linehead" id="t-linehead0685b13"></a>「復次，優多羅！『彼沙門<a class="t" id="t0685b14"></a>瞿曇成就三十二大人之相，若成就大人相<a class="t" id="t0685b15"></a>者，必有二處真諦不虛，若在家者，必為轉<a class="t" id="t0685b16"></a>輪王，聰明智慧，有四種軍，整御天下，由己<a class="t" id="t0685b17"></a>自在。如法法王成就七寶，彼七寶者，輪寶、<a class="t" id="t0685b18"></a>象寶、馬寶、珠寶、女寶、居士寶、主兵臣寶，是謂<a class="t" id="t0685b19"></a>為七。千子具足，顏貌端政，勇猛無畏，能伏<a class="t" id="t0685b20"></a>他眾，彼必統領此一切地乃至大海，不以<a class="t" id="t0685b21"></a>刀杖，以法教令，令得安隱。若剃除鬚髮，著<a class="t" id="t0685b22"></a>袈裟衣，至信、捨家、無家、學道者，必得如來、無<a class="t" id="t0685b23"></a>所著、等正覺，名稱流布，周聞十方。』</p>
<p><a class="t-linehead" id="t-linehead0685b23"></a>「優多羅！汝<a class="t" id="t0685b24"></a>受持諸經，有三十二大人之相，若成就大<a class="t" id="t0685b25"></a>人相者，必有二處真諦不虛。若在家者，必<a class="t" id="t0685b26"></a>為轉輪王，聰明智慧，有四種軍，整御天下，<a class="t" id="t0685b27"></a>由己自在。如法法王成就七寶，彼七寶者，輪<a class="t" id="t0685b28"></a>寶、象寶、馬寶、珠寶、女寶、居士寶、主兵臣寶，是<a class="t" id="t0685b29"></a>謂為七。千子具足，顏貌端政，勇猛無畏，能<a class="t" id="t0685c01"></a>伏他眾，彼必統領此一切地乃至大海，不<a class="t" id="t0685c02"></a>以刀杖，以法教令，令得安隱。若剃除鬚<a class="t" id="t0685c03"></a>髮，著袈裟衣，至信、捨家、無家、學道者，必得<a class="t" id="t0685c04"></a>如來、無所著、等正覺，名稱流布，周聞十方。」</p>
<p><a class="t-linehead" id="t-linehead0685c04"></a>優<a class="t" id="t0685c05"></a>多羅答曰：「唯然。世尊！我受持諸經，有三十<a class="t" id="t0685c06"></a>二大人之相，若成就大人相者，必有二處<a class="t" id="t0685c07"></a>真諦不虛。若在家者，必為轉輪王，聰明智<a class="t" id="t0685c08"></a>慧，有四種軍，整御天下，由己自在。如法法<a class="t" id="t0685c09"></a>王成就七寶，彼七寶者，輪寶、象寶、馬寶、珠寶、<a class="t" id="t0685c10"></a>女寶、居士寶、主兵臣寶，是謂為七。千子具<a class="t" id="t0685c11"></a>足，顏貌端政，勇猛無畏，能伏他眾，彼必統<a class="t" id="t0685c12"></a>領此一切地乃至大海，不以刀杖，以法教<a class="t" id="t0685c13"></a>令，令得安隱。若剃除鬚髮，著袈裟衣，至信、<a class="t" id="t0685c14"></a>捨家、無家、學道者，必得如來、無所著、等正覺，<a class="t" id="t0685c15"></a>名稱流布，周聞十方。」</p>
<p><a class="t-linehead" id="t-linehead0685c15"></a>梵志梵摩告曰：「優多<a class="t" id="t0685c16"></a>羅！汝往詣彼沙門瞿曇所，觀彼沙門瞿曇<a class="t" id="t0685c17"></a>為如是，為不如是？實有三十二大人相<a class="t" id="t0685c18"></a>耶？」</p>
<p><a class="t-linehead" id="t-linehead0685c18"></a>優多羅摩納聞已，稽首梵志梵摩足，繞三<a class="t" id="t0685c19"></a>匝而去，往詣佛所，共相問訊，却坐一面，觀<a class="t" id="t0685c20"></a>世尊身三十二相。彼見世尊身有三十相，<a class="t" id="t0685c21"></a>於二相疑惑，陰馬藏及廣長舌。世尊念曰：<a class="t" id="t0685c22"></a>「此優多羅於我身觀三十二相，彼見有三<a class="t" id="t0685c23"></a>十相，於二相疑惑，陰馬藏及廣長舌。我今<a class="t" id="t0685c24"></a>寧可斷其疑惑。」世尊知已，即如其像作如<a class="t" id="t0685c25"></a>意足，如其像作如意足已，令優多羅摩<a class="t" id="t0685c26"></a>納見我身陰馬藏及廣長舌。</p>
<p><a class="t-linehead" id="t-linehead0685c26"></a>於是，世尊即如<a class="t" id="t0685c27"></a>其像作如意足，如其像作如意足已，優多<a class="t" id="t0685c28"></a>羅摩納見世尊身陰馬藏及廣長舌。廣長舌<a class="t" id="t0685c29"></a>者，從口出舌，盡覆其面。優多羅摩納見已，<a class="t" id="t0686a01"></a>而作是念：「沙門瞿曇成就三十二大人之相，<a class="t" id="t0686a02"></a>若成就大人相者，必有二處真諦不虛。若<a class="t" id="t0686a03"></a>在家者，必為轉輪王，聰明智慧，有四種軍，<a class="t" id="t0686a04"></a>整御天下，由己自在，如法法王成就七寶。<a class="t" id="t0686a05"></a>彼七寶者，輪寶、象寶、馬寶、珠寶、女寶、居士寶、<a class="t" id="t0686a06"></a>主兵臣寶，是謂為七。千子具足，顏貌端政，<a class="t" id="t0686a07"></a>勇猛無畏，能伏他眾，彼必統領此一切地乃<a class="t" id="t0686a08"></a>至大海，不以刀杖，以法教令，令得安隱。若<a class="t" id="t0686a09"></a>剃除鬚髮，著袈裟衣，至信、捨家、無家、學道<a class="t" id="t0686a10"></a>者，必得如來、無所著、等正覺，名稱流布，周<a class="t" id="t0686a11"></a>聞十方。」</p>
<p><a class="t-linehead" id="t-linehead0686a11"></a>優多羅摩納復作是念：「我寧可極<a class="t" id="t0686a12"></a>觀威儀禮節，及觀遊行所趣。」於是，優多羅<a class="t" id="t0686a13"></a>摩納尋隨佛行，於夏四月觀威儀禮節，及<a class="t" id="t0686a14"></a>觀遊行所趣。優多羅摩納過夏四月，悅可<a class="t" id="t0686a15"></a>世尊威儀禮節，及觀遊行所趣，白曰：「瞿曇！<a class="t" id="t0686a16"></a>我今有事，欲還請辭。」</p>
<p><a class="t-linehead" id="t-linehead0686a16"></a>世尊告曰：「優多羅！汝<a class="t" id="t0686a17"></a>去隨意。」</p>
<p><a class="t-linehead" id="t-linehead0686a17"></a>優多羅摩納聞世尊所說，善受善<a class="t" id="t0686a18"></a>持，即從坐起，繞三匝而去，往詣梵志梵摩<a class="t" id="t0686a19"></a>所。稽首梵志梵摩足，却坐一面。</p>
<p><a class="t-linehead" id="t-linehead0686a19"></a>梵志梵摩<a class="t" id="t0686a20"></a>問曰：「優多羅！實如所聞，沙門瞿曇有大名<a class="t" id="t0686a21"></a>稱，周聞十方，為如是，為不如是？實有三<a class="t" id="t0686a22"></a>十二大人相耶？」</p>
<p><a class="t-linehead" id="t-linehead0686a22"></a>優多羅摩納答曰：「唯然。尊！<a class="t" id="t0686a23"></a>實如所聞，沙門瞿曇有大名稱，周聞十方，<a class="t" id="t0686a24"></a>沙門瞿曇如是，非不如是，實有三十二相。<a class="t" id="t0686a25"></a>尊！沙門瞿曇足安平立，是謂，尊！沙門瞿曇<a class="t" id="t0686a26"></a>大人大人之相。復次，尊！沙門瞿曇足下生輪，<a class="t" id="t0686a27"></a>輪有千輻，一切具足，是謂，尊！沙門瞿曇<a class="t" id="t0686a28"></a>大人大人之相。復次，尊！沙門瞿曇足指纖長，<a class="t" id="t0686a29"></a>是謂，尊！沙門瞿曇大人大人之相。復次，尊！沙<a class="t" id="t0686b01"></a>門瞿曇足周正直，是謂，尊！沙門瞿曇大人大<a class="t" id="t0686b02"></a>人之相。復次，尊！沙門瞿曇足跟踝後兩邊平<a class="t" id="t0686b03"></a>滿，是謂，尊！沙門瞿曇大人大人之相。復次，尊，<a class="t" id="t0686b04"></a>沙門瞿曇足兩踝<span class="gaiji">傭<!--gaiji,傭,1[月*庸],2&#x267DB;,3--></span>，是謂，尊！沙門瞿曇大人<a class="t" id="t0686b05"></a>大人之相。復次，尊！沙門瞿曇身毛上向，是謂，<a class="t" id="t0686b06"></a>尊！沙門瞿曇大人大人之相。復次，尊！沙門瞿<a class="t" id="t0686b07"></a>曇手足網縵，猶如鴈王，是謂，尊！沙門瞿曇<a class="t" id="t0686b08"></a>大人大人之相。</p>
<p><a class="t-linehead" id="t-linehead0686b08"></a>「復次，尊！沙門瞿曇手足極妙，<a class="t" id="t0686b09"></a>柔弱軟軟，猶兜羅華，是謂，尊！沙門瞿曇大<a class="t" id="t0686b10"></a>人大人之相。復次，尊！沙門瞿曇肌皮軟細，塵<a class="t" id="t0686b11"></a>水不著，是謂，尊！沙門瞿曇大人大人之相。復<a class="t" id="t0686b12"></a>次，尊！沙門瞿曇一一毛，一一毛者，身一一孔<a class="t" id="t0686b13"></a>一毛生，色若紺青，如螺右旋，是謂，尊！沙門<a class="t" id="t0686b14"></a>瞿曇大人大人之相。復次，尊！沙門瞿曇鹿<a class="t" id="t0686b15"></a><span class="gaiji">［跳－兆＋專］<!--gaiji,,1[跳-兆+專],2&#x28114;,3--></span>腸，猶如鹿王，是謂，尊！沙門瞿曇大人大人<a class="t" id="t0686b16"></a>之相。復次，尊！沙門瞿曇陰馬藏，猶良馬王，<a class="t" id="t0686b17"></a>是謂，尊！沙門瞿曇大人大人之相。復次，尊！沙<a class="t" id="t0686b18"></a>門瞿曇身形圓好，猶尼拘類樹，上下圓相<a class="t" id="t0686b19"></a>稱，是謂，尊！沙門瞿曇大人大人之相。復次，<a class="t" id="t0686b20"></a>尊！沙門瞿曇身不阿曲，身不曲者，平立伸<a class="t" id="t0686b21"></a>手以摩其膝，是謂，尊！沙門瞿曇大人大人之<a class="t" id="t0686b22"></a>相。</p>
<p><a class="t-linehead" id="t-linehead0686b22"></a>「復次，尊！沙門瞿曇身黃金色，如紫磨金，<a class="t" id="t0686b23"></a>是謂，尊！沙門瞿曇大人大人之相。復次，尊！沙<a class="t" id="t0686b24"></a>門瞿曇身七處滿，七處滿者，兩手、兩足、兩肩<a class="t" id="t0686b25"></a>及項，是謂，尊！沙門瞿曇大人大人之相。復<a class="t" id="t0686b26"></a>次，尊！沙門瞿曇其上身大，猶如師子！是謂，<a class="t" id="t0686b27"></a>尊！沙門瞿曇大人大人之相。復次，尊！沙門瞿<a class="t" id="t0686b28"></a>曇師子頰車，是謂，尊！沙門瞿曇大人大人之<a class="t" id="t0686b29"></a>相。復次，尊！沙門瞿曇脊背平直，是謂，尊！沙<a class="t" id="t0686c01"></a>門瞿曇大人大人之相。復次，尊！沙門瞿曇兩<a class="t" id="t0686c02"></a>肩上連，通頸平滿，是謂，尊！沙門瞿曇大人大<a class="t" id="t0686c03"></a>人之相。復次，尊！沙門瞿曇四十齒，牙齒不<a class="t" id="t0686c04"></a>踈、齒白、齒通味第一味，是謂，尊！沙門瞿曇<a class="t" id="t0686c05"></a>大人大人之相。復次，尊！沙門瞿曇梵音可愛，<a class="t" id="t0686c06"></a>其聲猶如迦羅毘伽，是謂，尊！沙門瞿曇大<a class="t" id="t0686c07"></a>人大人之相。</p>
<p><a class="t-linehead" id="t-linehead0686c07"></a>「復次，尊！沙門瞿曇廣長舌，廣長<a class="t" id="t0686c08"></a>舌者，舌從口出，遍覆其面，是謂，尊！沙門瞿<a class="t" id="t0686c09"></a>曇大人大人之相。復次，尊！沙門瞿曇承淚處<a class="t" id="t0686c10"></a>滿，猶如牛王，是謂，尊！沙門瞿曇大人大人之<a class="t" id="t0686c11"></a>相。復次，尊！沙門瞿曇眼色紺青，是謂，尊！沙<a class="t" id="t0686c12"></a>門瞿曇大人大人之相。復次，尊！沙門瞿曇頂<a class="t" id="t0686c13"></a>有肉髻，團圓相稱，髮螺右旋，是謂，尊！沙門<a class="t" id="t0686c14"></a>瞿曇大人大人之相。復次，尊！沙門瞿曇眉間<a class="t" id="t0686c15"></a>生毛，潔白右縈，是謂，尊！沙門瞿曇大人大人<a class="t" id="t0686c16"></a>之相。是謂，尊！沙門瞿曇成就三十二大人之<a class="t" id="t0686c17"></a>相。</p>
<p><a class="t-linehead" id="t-linehead0686c17"></a>「若成就大人相者，必有二處真諦不虛。<a class="t" id="t0686c18"></a>若在家者，必為轉輪王，聰明智慧，有四種<a class="t" id="t0686c19"></a>軍，整御天下，由己自在。如法法王成就七<a class="t" id="t0686c20"></a>寶，彼七寶者，輪寶、象寶、馬寶、珠寶、女寶、居士<a class="t" id="t0686c21"></a>寶、主兵臣寶，是謂為七。千子具足，顏貌端<a class="t" id="t0686c22"></a>政，勇猛無畏，能伏他眾，彼必統領此一切地<a class="t" id="t0686c23"></a>乃至大海，不以刀杖，以法教令，令得安隱。<a class="t" id="t0686c24"></a>若剃除鬚髮，著袈<span class="corr" title="[娑&gt;裟]">裟</span>衣，至信、捨家、無家、學道<a class="t" id="t0686c25"></a>者，必得如來、無所著、等正覺，名稱流布，周<a class="t" id="t0686c26"></a>聞十方。</p>
<p><a class="t-linehead" id="t-linehead0686c26"></a>「復次，尊！我見沙門瞿曇著衣、已著<a class="t" id="t0686c27"></a>衣，被衣、已被衣，出房、已出房，出園、已<a class="t" id="t0686c28"></a>出園，行道至村間，入村、已入村，在巷，入<a class="t" id="t0686c29"></a>家、已入家，正床、已正床，坐、已坐，澡手、<a class="t" id="t0687a01"></a>已澡手，受飲食、已受飲食，食、已食，澡手<a class="t" id="t0687a02"></a>呪願，從坐起，出家、已出家，在巷，出村、已<a class="t" id="t0687a03"></a>出村，入園、已入園，入房、已入房。尊！沙<a class="t" id="t0687a04"></a>門瞿曇著衣齊整，不高不下，衣不近體，<a class="t" id="t0687a05"></a>風不能令衣遠離身。尊！沙門瞿曇被衣齊<a class="t" id="t0687a06"></a>整，不高不下，衣不近體，風不能令衣<a class="t" id="t0687a07"></a>遠離身。尊！沙門瞿曇常著新衣，隨順於聖，<a class="t" id="t0687a08"></a>以刀割截，染作惡色，如是彼聖染作惡色，<a class="t" id="t0687a09"></a>彼持衣者，不為財物，不為貢高，不為<a class="t" id="t0687a10"></a>自飾，不為莊嚴，但為障蔽蚊虻、風日之所<a class="t" id="t0687a11"></a>觸故，及為慙愧，覆其身故。</p>
<p><a class="t-linehead" id="t-linehead0687a11"></a>「彼出房時，身<a class="t" id="t0687a12"></a>不低仰，尊！沙門瞿曇出房時，終不低身，<a class="t" id="t0687a13"></a>尊！沙門瞿曇若欲行時，先舉右足，正舉正<a class="t" id="t0687a14"></a>下，行不擾亂，亦無惡亂。行時兩踝終不相<a class="t" id="t0687a15"></a>掁，尊！沙門瞿曇行時不為塵土所坌。所<a class="t" id="t0687a16"></a>以者何？以本善行故，彼出園時，身不低仰。<a class="t" id="t0687a17"></a>尊！沙門瞿曇出園時，終不低身，往到村間，<a class="t" id="t0687a18"></a>身極右旋，觀察如龍，遍觀而觀，不恐不怖，<a class="t" id="t0687a19"></a>亦不驚懼，觀於諸方。所以者何？以如來、無<a class="t" id="t0687a20"></a>所著、等正覺故，彼入村時，身不低仰。尊！沙<a class="t" id="t0687a21"></a>門瞿曇入村時，終不低身，彼在街巷不低<a class="t" id="t0687a22"></a>視，亦不仰視，唯直正視，於中不礙所知所<a class="t" id="t0687a23"></a>見。</p>
<p><a class="t-linehead" id="t-linehead0687a23"></a>「尊！沙門瞿曇諸根常定。所以者何？以本<a class="t" id="t0687a24"></a>善行故，彼入家時，身不低仰。尊！沙門瞿曇<a class="t" id="t0687a25"></a>入家時，終不低身。尊！沙門瞿曇迴身右旋，<a class="t" id="t0687a26"></a>正床而坐，彼於床上不極身力坐，亦不<a class="t" id="t0687a27"></a>以手案<span class="gaiji">髀<!--gaiji,髀,1[月*坒],2&#x43F6;,3--></span>坐床，彼坐床已，不悒悒，不煩<a class="t" id="t0687a28"></a>惱，亦復不樂。受澡水時，不高不下，不多<a class="t" id="t0687a29"></a>不少，彼受飲食，不高不下，不多不少。尊！<a class="t" id="t0687b01"></a>沙門瞿曇受食平鉢，等羹飲食。尊！沙門瞿<a class="t" id="t0687b02"></a>曇摶食，齊整徐著口中，摶食未至，不豫<a class="t" id="t0687b03"></a>張口，及在口中三嚼而咽，無飯及羹亦不<a class="t" id="t0687b04"></a>斷碎，有餘在口，復內後摶。</p>
<p><a class="t-linehead" id="t-linehead0687b04"></a>「尊！沙門瞿曇<a class="t" id="t0687b05"></a>以三事清淨，食欲得味，不欲染味彼食，<a class="t" id="t0687b06"></a>不為財物，不為貢高，不為自飾，不為<a class="t" id="t0687b07"></a>莊嚴，但欲存身，久住無患，用止故疹，不起<a class="t" id="t0687b08"></a>新病，存命無患，有力快樂。飯食已訖，受洗<a class="t" id="t0687b09"></a>手水，不高不下，不多不少。受澡鉢水，不<a class="t" id="t0687b10"></a>高不下，不多不少。彼洗手淨已，其鉢亦淨，<a class="t" id="t0687b11"></a>洗鉢淨已，其手亦淨，拭手已，便拭鉢，拭鉢<a class="t" id="t0687b12"></a>已，便拭手，彼洗拭鉢已，安著一面，不近不<a class="t" id="t0687b13"></a>遠，不數觀鉢，亦不為鉢。彼不毀呰此食，<a class="t" id="t0687b14"></a>亦不稱譽彼食，但慚默然已。為諸居士<a class="t" id="t0687b15"></a>說法，勸發渴仰，成就歡喜，無量方便為彼<a class="t" id="t0687b16"></a>說法，勸發渴仰，成就歡喜已，即從坐起，<a class="t" id="t0687b17"></a>便退而還，彼出家時，身不低仰。</p>
<p><a class="t-linehead" id="t-linehead0687b17"></a>「尊！沙門瞿曇<a class="t" id="t0687b18"></a>出家時，終不低身。彼在街巷不低視，亦不<a class="t" id="t0687b19"></a>仰視，唯直正視，於中不礙所知所見。尊！沙<a class="t" id="t0687b20"></a>門瞿曇諸根常定。所以者何？以本善行故，<a class="t" id="t0687b21"></a>彼出村時，身不低仰。尊！沙門瞿曇出村時，<a class="t" id="t0687b22"></a>終不低身，彼入園時，身不低仰。尊！沙門瞿<a class="t" id="t0687b23"></a>曇入園時，終不低身。彼中食後，收舉衣鉢，<a class="t" id="t0687b24"></a>澡洗手足，以尼師檀著於肩上，入房宴<a class="t" id="t0687b25"></a>坐。尊！沙門瞿曇饒益世間故，入房宴坐。<a class="t" id="t0687b26"></a>尊！沙門瞿曇則於晡時從宴坐起，面色<a class="t" id="t0687b27"></a>光澤。所以者何？以如來、無所著、等正覺故。</p><a class="t" id="t0687b28"></a>
<p><a class="t-linehead" id="t-linehead0687b28"></a>「尊！沙門瞿曇口出八種音聲，一曰甚深，二<a class="t" id="t0687b29"></a>曰毘摩樓簸，三曰入心，四曰可愛，五曰極<a class="t" id="t0687c01"></a>滿，六曰活瞿，七曰分了，八曰智也。多人所<a class="t" id="t0687c02"></a>愛，多人所樂，多人所念，令得心定。尊！<a class="t" id="t0687c03"></a>沙門瞿曇隨眾說法，聲不出眾外，唯在於<a class="t" id="t0687c04"></a>眾，為彼說法，勸發渴仰，成就歡喜，無量<a class="t" id="t0687c05"></a>方便為彼說法，勸發渴仰，成就歡喜已，<a class="t" id="t0687c06"></a>即從坐起，還歸本所。尊！沙門瞿曇其像<a class="t" id="t0687c07"></a>如是，但有殊勝復過於是。尊！我欲詣彼<a class="t" id="t0687c08"></a>沙門瞿曇，從學梵行。」</p>
<p><a class="t-linehead" id="t-linehead0687c08"></a>梵志梵摩告曰：「隨意。」</p><a class="t" id="t0687c09"></a>
<p><a class="t-linehead" id="t-linehead0687c09"></a>於是，優多羅摩納稽首梵志梵摩足，繞三匝<a class="t" id="t0687c10"></a>而去，往詣佛所，稽首佛足，却坐一面，白<a class="t" id="t0687c11"></a>曰：「世尊！願從世尊學道受具足，成就比丘，<a class="t" id="t0687c12"></a>得從世尊修行梵行。」</p>
<p><a class="t-linehead" id="t-linehead0687c12"></a>於是，世尊度優多羅<a class="t" id="t0687c13"></a>摩納，令學道受具足。度優多羅摩納，令<a class="t" id="t0687c14"></a>學道受具足已，遊行鞞陀提國，與大比丘<a class="t" id="t0687c15"></a>眾俱，展轉進前，到彌薩羅，住彌薩羅大天<a class="t" id="t0687c16"></a><span class="gaiji">［木＊奈］<!--gaiji,,1[木*奈],2&#x3B88;,3--></span>林。</p>
<p><a class="t-linehead" id="t-linehead0687c16"></a>彼彌薩羅梵志、居士聞沙門瞿曇釋種<a class="t" id="t0687c17"></a>子捨釋宗族，出家學道，遊行鞞陀提國，與<a class="t" id="t0687c18"></a>大比丘眾俱，展轉來至此彌薩羅，住大天<a class="t" id="t0687c19"></a><span class="gaiji">［木＊奈］<!--gaiji,,1[木*奈],2&#x3B88;,3--></span>林。沙門瞿曇有大名稱，周聞十方，沙門<a class="t" id="t0687c20"></a>瞿曇如來、無所著、等正覺、明行成為、善逝、世間<a class="t" id="t0687c21"></a>解、無上士、道法御、天人師，號佛、眾祐。彼於此<a class="t" id="t0687c22"></a>世，天及魔、梵、沙門、梵志，從人至天，自知自覺，<a class="t" id="t0687c23"></a>自作證成就遊。彼說法，初妙、中妙、竟亦妙，<a class="t" id="t0687c24"></a>有義有文，具足清淨，顯現梵行。若有見如<a class="t" id="t0687c25"></a>來、無所著、等正覺，敬重禮拜，供養承事者，快<a class="t" id="t0687c26"></a>得善利，我等寧可共往見彼沙門瞿曇！禮<a class="t" id="t0687c27"></a>拜供養。</p>
<p><a class="t-linehead" id="t-linehead0687c27"></a>彼彌薩羅梵志、居士各與等類眷<a class="t" id="t0687c28"></a>屬相隨，從彌薩羅出，北行至大天<span class="gaiji">［木＊奈］<!--gaiji,,1[木*奈],2&#x3B88;,3--></span>林，欲<a class="t" id="t0687c29"></a>見世尊禮拜供養。往詣佛已，或有彌薩羅<a class="t" id="t0688a01"></a>梵志、居士稽首佛足，却坐一面，或有與佛<a class="t" id="t0688a02"></a>共相問訊，却坐一面，或有叉手向佛，却坐<a class="t" id="t0688a03"></a>一面，或有遙見佛已，默然而坐。彼彌薩羅梵<a class="t" id="t0688a04"></a>志、居士各各坐已，佛為說法，勸發渴仰，成<a class="t" id="t0688a05"></a>就歡喜，無量方便為彼說法，勸發渴仰，成<a class="t" id="t0688a06"></a>就歡喜已，默然而住。</p>
<p><a class="t-linehead" id="t-linehead0688a06"></a>梵志梵摩聞沙門瞿曇<a class="t" id="t0688a07"></a>釋種子捨釋宗族，出家學道，遊行鞞陀提<a class="t" id="t0688a08"></a>國，與大比丘眾俱，展轉來至此彌薩羅國，<a class="t" id="t0688a09"></a>住大天<span class="gaiji">［木＊奈］<!--gaiji,,1[木*奈],2&#x3B88;,3--></span>林。彼沙門瞿曇有大名稱，周聞<a class="t" id="t0688a10"></a>十方，彼沙門瞿曇如來、無所著、等正覺、明行<a class="t" id="t0688a11"></a>成為、善逝、世間解、無上士、道法御、天人師，號<a class="t" id="t0688a12"></a>佛、眾祐。彼於此世，天及魔、梵、沙門、梵志，從人<a class="t" id="t0688a13"></a>至天，自知自覺，自作證成就遊。彼說法，初<a class="t" id="t0688a14"></a>妙、中妙、竟亦妙，有義有文，具足清淨，顯現<a class="t" id="t0688a15"></a>梵行。若有見如來、無所著、等正覺，敬重禮拜，<a class="t" id="t0688a16"></a>供養承事者，快得善利，我寧可往見沙門<a class="t" id="t0688a17"></a>瞿曇！禮拜供養。</p>
<p><a class="t-linehead" id="t-linehead0688a17"></a>梵志梵摩告御者曰：「汝速<a class="t" id="t0688a18"></a>嚴駕！我今欲往詣沙門瞿曇！」</p>
<p><a class="t-linehead" id="t-linehead0688a18"></a>御者受教，即<a class="t" id="t0688a19"></a>速嚴駕訖，還白曰：「嚴駕已畢，尊自知時。」<a class="t" id="t0688a20"></a>於是，梵摩乘極賢妙車，從彌薩羅出，北行<a class="t" id="t0688a21"></a>至大天<span class="gaiji">［木＊奈］<!--gaiji,,1[木*奈],2&#x3B88;,3--></span>林，欲見世尊禮拜供養。</p>
<p><a class="t-linehead" id="t-linehead0688a21"></a>爾時，世<a class="t" id="t0688a22"></a>尊在無量眾前後圍繞而為說法，梵志梵摩<a class="t" id="t0688a23"></a>遙見世尊在無量眾前後圍繞而為說法，<a class="t" id="t0688a24"></a>見已，恐怖。於是，梵摩即避在道側，至樹下<a class="t" id="t0688a25"></a>住，告一摩納：「汝往詣彼沙門瞿曇，為我問<a class="t" id="t0688a26"></a>訊聖體康強，安快無病，起居輕便，氣力如<a class="t" id="t0688a27"></a>常耶？作如是語：『瞿曇！我師梵摩問訊聖<a class="t" id="t0688a28"></a>體康強，安快無病，起居輕便，氣力如常耶？瞿<a class="t" id="t0688a29"></a>曇！我師梵摩欲來見沙門瞿曇！』」</p>
<p><a class="t-linehead" id="t-linehead0688a29"></a>於是，摩納<a class="t" id="t0688b01"></a>即受教行，往詣佛所，共相問訊，却坐一面，<a class="t" id="t0688b02"></a>白曰：「瞿曇！我師梵摩問訊聖體康強，安快無<a class="t" id="t0688b03"></a>病，起居輕便，氣力如常耶？瞿曇！我師梵摩<a class="t" id="t0688b04"></a>欲來見沙門瞿曇！」</p>
<p><a class="t-linehead" id="t-linehead0688b04"></a>世尊告曰：「摩納！令梵<a class="t" id="t0688b05"></a>志梵摩安隱快樂，令天及人、阿修羅、揵沓惒、<a class="t" id="t0688b06"></a>羅剎及餘種種身安隱快樂。摩納！梵志梵摩<a class="t" id="t0688b07"></a>欲來隨意。」</p>
<p><a class="t-linehead" id="t-linehead0688b07"></a>於是，摩納聞佛所說，善受善持，<a class="t" id="t0688b08"></a>即從坐起，繞佛三匝而去，還詣梵志梵摩<a class="t" id="t0688b09"></a>所，白曰：「尊！我已通沙門瞿曇，彼沙門瞿曇<a class="t" id="t0688b10"></a>今住待尊，唯尊知時。」</p>
<p><a class="t-linehead" id="t-linehead0688b10"></a>梵志梵摩即從車下，<a class="t" id="t0688b11"></a>步詣佛所。彼眾遙見梵志梵摩來，即從座<a class="t" id="t0688b12"></a>起，開道避之。所以者何？以有名德及多識<a class="t" id="t0688b13"></a>故。</p>
<p><a class="t-linehead" id="t-linehead0688b13"></a>梵志梵摩告彼眾曰：「諸賢！各各復坐，我<a class="t" id="t0688b14"></a>欲直往見沙門瞿曇。」於是，梵摩往詣佛所，<a class="t" id="t0688b15"></a>共相問訊，却坐一面。</p>
<p><a class="t-linehead" id="t-linehead0688b15"></a>爾時，梵摩不壞二根，<a class="t" id="t0688b16"></a>眼根及耳根。梵志梵摩坐已，諦觀佛身三十<a class="t" id="t0688b17"></a>二相，彼見三十相，於二相有疑，陰馬藏及<a class="t" id="t0688b18"></a>廣長舌。梵志梵摩即時以偈問世尊曰：</p><a class="t" id="t0688b19"></a>
<blockquote class="gatha">
<p>「如我昔曾所聞，　　三十二大人相，<a class="t" id="t0688b20"></a><br>
於中求不見二，　　尊沙門瞿曇身。<a class="t" id="t0688b21"></a><br>
為有陰馬藏不？　　一切人尊深密，<a class="t" id="t0688b22"></a><br>
云何為人最尊，　　不現視微妙舌？<a class="t" id="t0688b23"></a><br>
若尊有廣長舌，　　唯願令我得見，<a class="t" id="t0688b24"></a><br>
今實有疑惑心，　　願調御決我疑。」</p></blockquote><a class="t" id="t0688b25"></a>
<p><a class="t-linehead" id="t-linehead0688b25"></a>世尊作是念：「此梵志梵摩求我身三十二相，<a class="t" id="t0688b26"></a>彼見三十，於二有疑，陰馬藏及廣長舌，我<a class="t" id="t0688b27"></a>今寧可除彼疑惑。」世尊知已，作如其像如<a class="t" id="t0688b28"></a>意足，作如其像如意足已，梵志梵摩見世<a class="t" id="t0688b29"></a>尊身陰馬藏及廣長舌，於中廣長舌者，舌從<a class="t" id="t0688c01"></a>口出，盡覆其面。世尊止如意足已，為梵志<a class="t" id="t0688c02"></a>梵摩說此頌曰：</p><a class="t" id="t0688c03"></a>
<blockquote class="gatha">
<p>「謂汝昔曾所聞，　　三十二大人相，<a class="t" id="t0688c04"></a><br>
彼一切在我身，　　滿具足最上正。<a class="t" id="t0688c05"></a><br>
調御斷於我疑，　　梵志發微妙信。<a class="t" id="t0688c06"></a><br>
至難得見聞，　　最上正盡覺。<a class="t" id="t0688c07"></a><br>
出世為極難，　　最上正盡覺，<a class="t" id="t0688c08"></a><br>
梵志我正覺，　　無上正法王。」</p></blockquote><a class="t" id="t0688c09"></a>
<p><a class="t-linehead" id="t-linehead0688c09"></a>梵志梵摩聞已，而作是念：「此沙門瞿曇成就<a class="t" id="t0688c10"></a>三十二大人之相，謂成就大人相者，必有<a class="t" id="t0688c11"></a>二處真諦不虛。若在家者，必為轉輪王，聰明<a class="t" id="t0688c12"></a>智慧，有四種軍，整御天下。如法法王成就<a class="t" id="t0688c13"></a>七寶，彼七寶者，輪寶、象<span class="corr" title="[&gt;寶]">寶</span>、馬寶、珠寶、女寶、居士<a class="t" id="t0688c14"></a>寶、主兵臣寶，是謂為七。千子具足，顏貌端<a class="t" id="t0688c15"></a>政，勇猛無畏，能伏他眾，彼必統領此一切<a class="t" id="t0688c16"></a>地乃至大海，不以刀<span class="corr" title="[枝&gt;杖]">杖</span>，以法教令，令得安<a class="t" id="t0688c17"></a>隱。若剃除鬚髮，著袈<span class="corr" title="[娑&gt;裟]">裟</span>衣，至信、捨家、無家、<a class="t" id="t0688c18"></a>學道者，必得如來、無所著、等正覺，名稱流布，<a class="t" id="t0688c19"></a>周聞十方。」</p>
<p><a class="t-linehead" id="t-linehead0688c19"></a>於是，世尊而作是念：「此梵志梵<a class="t" id="t0688c20"></a>摩長夜無諛諂、無欺誑，所欲所問者，一<a class="t" id="t0688c21"></a>切欲知非為觸嬈，彼亦如是，我寧可說<a class="t" id="t0688c22"></a>彼甚深阿毘曇。」世尊知已，為梵志梵摩即<a class="t" id="t0688c23"></a>說頌曰：</p><a class="t" id="t0688c24"></a>
<blockquote class="gatha">
<p>「現世樂法故，　　饒益為後世，<a class="t" id="t0688c25"></a><br>
梵志汝問事，　　隨本意所思。<a class="t" id="t0688c26"></a><br>
彼彼諸問事，　　我為汝斷疑。」<a class="t" id="t0688c27"></a><br>
世尊已許問，　　梵志梵摩故，<a class="t" id="t0688c28"></a><br>
便問世尊事，　　隨本意所思：<a class="t" id="t0688c29"></a><br>
「云何為梵志，　　三達有何義？<a class="t" id="t0689a01"></a><br>
以何說無著，　　何等正盡覺？」</p></blockquote><a class="t" id="t0689a02"></a>
<p><a class="t-linehead" id="t-linehead0689a02"></a>爾時，世尊以頌答曰：</p><a class="t" id="t0689a03"></a>
<blockquote class="gatha">
<p>「滅惡不善法，　　立住擇梵行，<a class="t" id="t0689a04"></a><br>
修習梵志正，　　以此為梵志。<a class="t" id="t0689a05"></a><br>
明達於過去，　　見樂及惡道，<a class="t" id="t0689a06"></a><br>
得無明盡說，　　知是立牟尼。<a class="t" id="t0689a07"></a><br>
善知清淨心，　　盡脫婬怒癡，<a class="t" id="t0689a08"></a><br>
成就於三明，　　以此為三達。<a class="t" id="t0689a09"></a><br>
遠離不善法，　　正住第一義，<a class="t" id="t0689a10"></a><br>
第一世所敬，　　以此為無著。<a class="t" id="t0689a11"></a><br>
饒益天及人，　　與眼滅壞諍，<a class="t" id="t0689a12"></a><br>
普知現視盡，　　以此正盡覺。」</p></blockquote><a class="t" id="t0689a13"></a>
<p><a class="t-linehead" id="t-linehead0689a13"></a>於是，梵摩即從座起，欲稽首佛足，彼時大<a class="t" id="t0689a14"></a>眾同時俱發高大音聲：「沙門瞿曇甚奇！甚特！<a class="t" id="t0689a15"></a>有大如意足，有大威德，有大福祐，有大威<a class="t" id="t0689a16"></a>神。所以者何？此彌薩羅國所有梵志、居士者，<a class="t" id="t0689a17"></a>梵志梵摩於彼最第一，謂出生故。梵志梵<a class="t" id="t0689a18"></a>摩為父母所舉，受生清淨，乃至七世父母<a class="t" id="t0689a19"></a>不絕種族，生生無惡，彼為沙門瞿曇極<a class="t" id="t0689a20"></a>下意尊敬作禮，供養奉事。沙門瞿曇甚奇！甚<a class="t" id="t0689a21"></a>特！有大如意足，有大威德，有大福祐，有<a class="t" id="t0689a22"></a>大威神。所以者何？此彌薩羅國所有梵志、居<a class="t" id="t0689a23"></a>士者，梵志梵摩於彼最第一，謂學書故。梵<a class="t" id="t0689a24"></a>志梵摩博聞總持，誦過四典經，深達因、緣、<a class="t" id="t0689a25"></a>正、文、戲五句說。彼為沙門瞿曇極下意尊敬<a class="t" id="t0689a26"></a>作禮，供養奉事。</p>
<p><a class="t-linehead" id="t-linehead0689a26"></a>「沙門瞿曇甚奇！甚特！有大<a class="t" id="t0689a27"></a>如意足，有大威德，有大福祐，有大威神。所<a class="t" id="t0689a28"></a>以者何？此彌薩羅國所有梵志、居士者，梵志<a class="t" id="t0689a29"></a>梵摩於彼最第一，謂財物故。梵志梵摩極<a class="t" id="t0689b01"></a>大富樂，資財無量，畜牧產業不可稱計，封<a class="t" id="t0689b02"></a>戶食邑種種具足食豐，彌薩羅乃至水草<a class="t" id="t0689b03"></a>木，謂王摩竭陀未生怨鞞陀提子特與梵<a class="t" id="t0689b04"></a>封，彼為沙門瞿曇極下意尊敬作禮，供養奉<a class="t" id="t0689b05"></a>事。沙門瞿曇甚奇！甚特！有大如意足，有大<a class="t" id="t0689b06"></a>威德，有大福祐，有大威神。所以者何？此彌<a class="t" id="t0689b07"></a>薩羅國所有梵志、居士者，梵志梵摩於彼最<a class="t" id="t0689b08"></a>第一，謂壽命故。梵志梵摩極大長老，壽命具<a class="t" id="t0689b09"></a>足，年百二十六，彼為沙門瞿曇極下意尊敬<a class="t" id="t0689b10"></a>作禮，供養奉事。」</p>
<p><a class="t-linehead" id="t-linehead0689b10"></a>是時，世尊以他心智知彼<a class="t" id="t0689b11"></a>大眾心之所念，世尊知已，告梵志梵摩：「止！止！<a class="t" id="t0689b12"></a>梵志！但心喜足，可還復坐，為汝說法。」</p>
<p><a class="t-linehead" id="t-linehead0689b12"></a>梵<a class="t" id="t0689b13"></a>志梵摩稽首佛足，却坐一面，世尊為彼說<a class="t" id="t0689b14"></a>法，勸發渴仰，成就歡喜。無量方便為彼說<a class="t" id="t0689b15"></a>法，勸發渴仰，成就歡喜已，如諸佛法，先<a class="t" id="t0689b16"></a>說端政法，聞者歡悅，謂說施、說戒、說生天<a class="t" id="t0689b17"></a>法，毀呰欲為災患，生死為穢，稱嘆無欲<a class="t" id="t0689b18"></a>為妙，道品白淨。為說是已，佛知彼有歡喜<a class="t" id="t0689b19"></a>心、具足心、柔軟心、堪耐心、昇上心、一向心、<a class="t" id="t0689b20"></a>無疑心、無蓋心，有能有力受佛正法，謂<a class="t" id="t0689b21"></a>如諸佛所說正要，世尊具為彼說苦、習、滅、<a class="t" id="t0689b22"></a>道。梵志梵摩即於座上見四聖諦，苦、習、滅、<a class="t" id="t0689b23"></a>道，猶如白素，易染為色。如是梵摩即於<a class="t" id="t0689b24"></a>座上見四聖諦，苦、習、滅、道。</p>
<p><a class="t-linehead" id="t-linehead0689b24"></a>於是，梵摩見<a class="t" id="t0689b25"></a>法得法，覺白淨法，斷疑度惑，更無餘尊，<a class="t" id="t0689b26"></a>不復由他，無有猶豫，已住果證，於世尊<a class="t" id="t0689b27"></a>法得無所畏，即從座起，稽首佛足：「世尊！<a class="t" id="t0689b28"></a>我今自歸於佛、法及比丘眾，唯願世尊受我<a class="t" id="t0689b29"></a>為優婆塞，從今日始，終身自歸，乃至命盡。」</p><a class="t" id="t0689c01"></a>
<p><a class="t-linehead" id="t-linehead0689c01"></a>時，梵志梵摩<span class="corr" title="[又&gt;叉]">叉</span>手向佛，白曰：「世尊！唯願明<a class="t" id="t0689c02"></a>日垂顧受請，及比丘眾。」世尊為梵志梵摩<a class="t" id="t0689c03"></a>故，默然而受。</p>
<p><a class="t-linehead" id="t-linehead0689c03"></a>梵志梵摩知世尊默然受已，<a class="t" id="t0689c04"></a>稽首佛足，繞三匝而去，還歸其家。即於其<a class="t" id="t0689c05"></a>夜施設餚饌極妙上味、種種豐饒食噉含<a class="t" id="t0689c06"></a>消，施設已訖，平旦敷床，至時唱曰：「世尊！飯<a class="t" id="t0689c07"></a>食已辦，唯聖知時。」</p>
<p><a class="t-linehead" id="t-linehead0689c07"></a>於是，世尊過夜平旦，著<a class="t" id="t0689c08"></a>衣持鉢，比丘翼從，世尊在前，往詣梵志梵<a class="t" id="t0689c09"></a>摩家，於比丘眾前敷座而坐。梵志梵摩知<a class="t" id="t0689c10"></a>世尊及比丘眾眾坐已定，自行澡水，以上<a class="t" id="t0689c11"></a>味餚饌、種種豐饒食噉含消，自手酙酌，令極<a class="t" id="t0689c12"></a>飽滿，食訖收器，行澡水竟，取一小床，坐受<a class="t" id="t0689c13"></a>呪願。</p>
<p><a class="t-linehead" id="t-linehead0689c13"></a>梵志梵摩坐已，世尊為彼說呪願曰：</p><a class="t" id="t0689c14"></a>
<blockquote class="gatha">
<p>「呪火第一齋，　　通音諸音本，<a class="t" id="t0689c15"></a><br>
王為人中尊，　　海為江河長，<a class="t" id="t0689c16"></a><br>
月為星中明，　　明照無過日，<a class="t" id="t0689c17"></a><br>
上下維諸方，　　及一切世間，<a class="t" id="t0689c18"></a><br>
從人乃至天，　　唯佛最第一。」</p></blockquote><a class="t" id="t0689c19"></a>
<p><a class="t-linehead" id="t-linehead0689c19"></a>於是，世尊為梵志梵摩說呪願已，從座起<a class="t" id="t0689c20"></a>去，彌薩羅國住經數日，攝衣持鉢，則便遊<a class="t" id="t0689c21"></a>行至舍衛國，展轉前進，到舍衛國，住勝林<a class="t" id="t0689c22"></a>給孤獨園。於是，眾多比丘舍衛乞食時，聞彼<a class="t" id="t0689c23"></a>彌薩羅梵志梵摩以偈問佛事，彼便命終。諸<a class="t" id="t0689c24"></a>比丘聞已，食訖，中後收舉衣鉢，澡洗手足，<a class="t" id="t0689c25"></a>以尼師檀著於肩上，往詣佛所，稽首作<a class="t" id="t0689c26"></a>禮，却住一面，白曰：「世尊！我等眾多比丘<a class="t" id="t0689c27"></a>平旦著衣，持鉢入舍衛乞食時，聞彼彌薩<a class="t" id="t0689c28"></a>羅梵志梵摩以偈問佛事，彼便命終。世尊！<a class="t" id="t0689c29"></a>彼至何處，為生何許，後世云何？」</p>
<p><a class="t-linehead" id="t-linehead0689c29"></a>世尊答曰：<a class="t" id="t0690a01"></a>「比丘！梵志梵摩極有大利，最後知法，為法<a class="t" id="t0690a02"></a>故不煩勞我。比丘！梵志梵摩五下分結盡，<a class="t" id="t0690a03"></a>生彼得般涅槃，得不退法，不還此世。」爾時，<a class="t" id="t0690a04"></a>世尊記說梵摩得阿那含。</p>
<p><a class="t-linehead" id="t-linehead0690a04"></a>佛說如是。梵志<a class="t" id="t0690a05"></a>梵摩及諸比丘，聞佛所說，歡喜奉行。</p><a class="t" id="t0690a06"></a>
<p><a class="t-linehead" id="t-linehead0690a06"></a>梵摩經第十竟<span class="t-note">（六千七百七十六字）</span></p><a class="t" id="t0690a07"></a><p class="endsection"><span class="t-juanname">中阿含經卷第四十一<span class="t-note">（六千七百七十六字）</span></span></p><a class="t" id="t0690a08"></a>
<p class="endsutta">中阿含梵志品第一竟<span class="t-note">（三萬四百五十四字）</span></p>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p></aside>
</section>
</div></body></html>