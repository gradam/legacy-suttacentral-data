<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa-2.345"><article><div class="mirror hgroup"><p class="division"><span class="mirror-left">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left">SA-2 345</span><span class="mirror-right">（三四五）</span></h1></div><p><a class="z-linehead" id="z-linehead0488a26"></a>如是我聞：</p><p><a class="z-linehead" id="z-linehead0488a26"></a>一時，佛在舍衛國祇樹給孤<a class="t" id="t0488a27"></a>獨園。爾時，佛告諸比丘：「生死長遠。」乃至如上<a class="t" id="t0488a28"></a>所說。復告比丘：「此世間中，無有一人不作汝<a class="t" id="t0488a29"></a>父母、兄弟、姊妹、妻子、眷屬，及以和上、阿闍梨、所<a class="t" id="t0488b01"></a>尊之者，此世間中，無一眾生不殺害汝，為汝<a class="t" id="t0488b02"></a>怨。亦復無有一眾生等，不食於汝身肉之者。<a class="t" id="t0488b03"></a>如是無始生死，餘如上說。是故比丘，應勤方<a class="t" id="t0488b04"></a>便，斷離諸有，當作斯學。」</p><p><a class="z-linehead" id="z-linehead0488b04"></a>佛說是已，諸比丘聞<a class="t" id="t0488b05"></a>佛所說，歡喜奉行。</p><a class="t" id="t0488b06"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p></aside></section></div></body></html>
