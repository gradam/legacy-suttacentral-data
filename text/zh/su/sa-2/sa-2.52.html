<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa-2.52"><article><div class="mirror hgroup"><p class="division"><span class="mirror-left">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left">SA-2 52</span><span class="mirror-right">（五二）</span></h1></div><p><a class="t-linehead" id="t-linehead0390b27"></a>如是我聞：一時，佛在王舍城耆闍崛山<a class="t" id="t0390b28"></a>中。爾時，王舍城有九十六種外道，各各祠祀。<a class="t" id="t0390b29"></a>設有檀越，信心於外道遮勒者，言當先供養<a class="t" id="t0390c01"></a>我師遮勒；若信外道婆羅婆寔者，亦言先當<a class="t" id="t0390c02"></a>供養我師婆羅婆寔；若信外道乾陀者，咸言<a class="t" id="t0390c03"></a>先與我師乾陀大嚫後與餘者；若信外道名<a class="t" id="t0390c04"></a>三水者，言當供養我師三水；若信外道名老<a class="t" id="t0390c05"></a>聲聞者，言先供養我師老聲聞；若信外道大<a class="t" id="t0390c06"></a>聲聞者，亦言供養我師大聲聞；若信佛者，<a class="t" id="t0390c07"></a>咸言應先供養我師如來及以眾僧。</p><p><a class="t-linehead" id="t-linehead0390c07"></a><span class="corr" title="[是&gt;時] cf.【麗】">時</span>釋提<a class="t" id="t0390c08"></a>桓因作是念言：「今王舍城人生大邪見，佛僧<a class="t" id="t0390c09"></a>在世，若生邪見，名為不善。」帝釋爾時尋自變<a class="t" id="t0390c10"></a>身為老婆羅門，容貌端正，乘以白車，駕以<a class="t" id="t0390c11"></a>白馬，諸摩納等圍遶<span class="corr" title="[在&gt;左] cf.【麗】">左</span>右，向於寺場，當中<a class="t" id="t0390c12"></a>直過。時，王舍城人咸作是念：「今<span class="corr" title="[&gt;此] cf.【麗】">此</span>老婆羅門<a class="t" id="t0390c13"></a>先向何處，我等隨從。」爾時，帝釋知諸人等心<a class="t" id="t0390c14"></a>之所念，迴車南旋，向靈鷲山。到諸乘駕所住<a class="t" id="t0390c15"></a>之處，於中而止。下車前進，往至佛所，頂禮佛<a class="t" id="t0390c16"></a>足，在一面坐。</p><p><a class="t-linehead" id="t-linehead0390c16"></a>爾時，帝釋即說偈言：</p><a class="t" id="t0390c17"></a><blockquote class="gatha"><p>「轉法輪聖王，　　能度苦彼岸，<a class="t" id="t0390c18"></a><br>無怨憎恐怖，　　我今稽首禮。<a class="t" id="t0390c19"></a><br>設人欲修福，　　當於何處施？<a class="t" id="t0390c20"></a><br>又欲精求福，　　應生淨信敬。<a class="t" id="t0390c21"></a><br>今日修布施，　　來世得善報，<a class="t" id="t0390c22"></a><br>於何福田中，　　少施獲大果？」</p></blockquote><a class="t" id="t0390c23"></a><p><a class="t-linehead" id="t-linehead0390c23"></a>爾時，世尊在耆闍崛山中，為天帝釋敷演祠<a class="t" id="t0390c24"></a>中最為勝者，以偈答言：</p><a class="t" id="t0390c25"></a><blockquote class="gatha"><p>「四果及四向，　　禪定明行足，<a class="t" id="t0390c26"></a><br>功德力甚深，　　猶如大海水。<a class="t" id="t0390c27"></a><br>此名為實勝，　　調御之弟子，<a class="t" id="t0390c28"></a><br>於大黑闇中，　　能燃智慧燈。<a class="t" id="t0390c29"></a><br>常為諸眾生，　　說法而示道，<a class="t" id="t0391a01"></a><br>是名僧福田，　　廣大無漄際。<a class="t" id="t0391a02"></a><br>若施斯福田，　　是名為善與，<a class="t" id="t0391a03"></a><br>若祀斯福田，　　是名為善祀。<a class="t" id="t0391a04"></a><br>焚物而祭天，　　徒費而無補，<a class="t" id="t0391a05"></a><br>不名為善燒。　　若於福田所，<a class="t" id="t0391a06"></a><br>少作諸功業，　　後獲大富利，<a class="t" id="t0391a07"></a><br>乃名為善燒。　　帝釋應當知，<a class="t" id="t0391a08"></a><br>是名良福田，　　施僧次一人，<a class="t" id="t0391a09"></a><br>後必獲大果。　　此事是時說，<a class="t" id="t0391a10"></a><br>世間解所說，　　無量功德佛，<a class="t" id="t0391a11"></a><br>以百偈讚僧。　　祠祀中最上，<a class="t" id="t0391a12"></a><br>無過僧福田，　　若人種少善，<a class="t" id="t0391a13"></a><br>獲報無有量。　　是以善丈夫，<a class="t" id="t0391a14"></a><br>應當施於僧，　　能總持法者，<a class="t" id="t0391a15"></a><br>是則名為僧。　　譬如大海中，<a class="t" id="t0391a16"></a><br>多有眾珍寶，　　僧海亦如是，<a class="t" id="t0391a17"></a><br>多饒功德寶，　　若能施僧寶，<a class="t" id="t0391a18"></a><br>是名善丈夫。　　已獲歡喜信，<a class="t" id="t0391a19"></a><br>若能信心施，　　當知如此人，<a class="t" id="t0391a20"></a><br>得三時歡喜，　　以三時喜故，<a class="t" id="t0391a21"></a><br>能度三惡道，　　除祛諸塵垢，<a class="t" id="t0391a22"></a><br>離煩惱毒箭。　　淨心手自施，<a class="t" id="t0391a23"></a><br>自利亦利彼，　　能設如此祠，<a class="t" id="t0391a24"></a><br>是人則名為，　　世間明智者。<a class="t" id="t0391a25"></a><br>信心既清淨，　　得至無為處，<a class="t" id="t0391a26"></a><br>世間之極樂，　　智者得生彼。」</p></blockquote><a class="t" id="t0391a27"></a><p><a class="t-linehead" id="t-linehead0391a27"></a>帝釋聞是偈已，踊躍歡喜，於坐處沒，還於天<a class="t" id="t0391a28"></a>宮。帝釋還宮未久之間，王舍城中長者婆羅<a class="t" id="t0391a29"></a>門即從坐起，偏袒右肩，右膝著地，合掌向<a class="t" id="t0391b01"></a>佛，而白佛言：「唯願世尊，及比丘僧，於明晨<a class="t" id="t0391b02"></a>朝，受大祠歡喜請。」爾時，如來默然許之。時，<a class="t" id="t0391b03"></a>王舍城婆羅門長者知佛默然受已請已，頂<a class="t" id="t0391b04"></a>禮佛足，各還所止。時，諸人等既還家已，各<a class="t" id="t0391b05"></a>各辦諸香美飲食，清淨香潔供設。辦已，晨朝<a class="t" id="t0391b06"></a>敷座，具行淨水，遣使往詣靈鷲山中，白世尊<a class="t" id="t0391b07"></a>言：「食時已到。」爾時，如來著衣持鉢，眾僧圍<a class="t" id="t0391b08"></a>遶，世尊在前，往詣彼城，到大祠所。既至彼<a class="t" id="t0391b09"></a>已，如來敷座，於僧前坐，彼城中人，敷好床<a class="t" id="t0391b10"></a>座，與僧而坐。爾時，諸長者等察眾坐定，各<a class="t" id="t0391b11"></a>行淨水，諸婆羅門長者手自斟酌種種香美<a class="t" id="t0391b12"></a>飲食。時，諸人等各各勸益。</p><a class="t" id="t0391b13"></a><p><a class="t-linehead" id="t-linehead0391b13"></a>爾時，世尊觀諸眾僧飯食已訖，即時收鉢，付<a class="t" id="t0391b14"></a>於阿難。時，諸人等各自敷座，在佛前坐，專<a class="t" id="t0391b15"></a>心敬仰，求欲聽法。爾時，如來讚其所施，而<a class="t" id="t0391b16"></a>說偈言：</p><a class="t" id="t0391b17"></a><blockquote class="gatha"><p>「婆羅門經書，　　祠祀火為最。<a class="t" id="t0391b18"></a><br>外道典籍中，　　婆比室為最。<a class="t" id="t0391b19"></a><br>於諸世人中，　　王者最為首。<a class="t" id="t0391b20"></a><br>百川眾流中，　　巨海名為最。<a class="t" id="t0391b21"></a><br>星辰諸宿中，　　月光名為最。<a class="t" id="t0391b22"></a><br>於眾明之中，　　日光最為最。<a class="t" id="t0391b23"></a><br>上下及四方，　　世間及天人，<a class="t" id="t0391b24"></a><br>諸賢聖眾中，　　佛最第一尊。」</p></blockquote><a class="t" id="t0391b25"></a><p><a class="t-linehead" id="t-linehead0391b25"></a>爾時，世尊為王舍城人種種說法，示教利喜，<a class="t" id="t0391b26"></a>諸人踊躍，從坐而退。</p><p><a class="t-linehead" id="t-linehead0391b26"></a>佛說是已，諸比丘聞佛<a class="t" id="t0391b27"></a>所說，歡喜奉行。</p><a class="t" id="t0391b28"></a><blockquote class="gatha"><p>須毘羅仙人　　滅瞋、月八日<a class="t" id="t0391b29"></a><br>病并持一戒　　鳥巢及婆梨<a class="t" id="t0391c01"></a><br>貧人及大祠</p></blockquote><a class="t" id="t0391c02"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p></aside></section></div></body></html>
