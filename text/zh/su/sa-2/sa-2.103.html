<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa-2.103"><article><div class="mirror hgroup"><p class="division"><span class="mirror-left">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left">SA-2 103</span><span class="mirror-right">（一〇三）</span></h1></div><p><a class="z-linehead" id="z-linehead0410c21"></a>如是我聞：</p><p><a class="z-linehead" id="z-linehead0410c21"></a>一時，佛在舍衛國祇樹給孤<a class="t" id="t0410c22"></a>獨園。時，梵主天於其中夜，光明倍常，來詣佛<a class="t" id="t0410c23"></a>所，禮佛足已，在一面坐。梵主威光，照於時<a class="t" id="t0410c24"></a>會，赫然大明。即於坐上而說偈言：</p><a class="t" id="t0410c25"></a><blockquote class="gatha"><p>「剎利二足尊，　　種姓真正者，<a class="t" id="t0410c26"></a><br>明行已具足，　　人天中最勝。」</p></blockquote><a class="t" id="t0410c27"></a><p><a class="z-linehead" id="z-linehead0410c27"></a>佛告梵主言：「誠如是言，誠如是言。剎利二足<a class="t" id="t0410c28"></a>尊，種姓真正者，明行已具足，天人中最勝。」</p><a class="t" id="t0410c29"></a><p><a class="z-linehead" id="z-linehead0410c29"></a>時，梵主天聞佛所說，踊躍歡喜，頂禮佛足，於<a class="t" id="t0411a01"></a>彼坐沒，還於天宮。</p><a class="t" id="t0411a02"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p></aside></section></div></body></html>
