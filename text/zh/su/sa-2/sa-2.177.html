<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa-2.177"><article><div class="mirror hgroup"><p class="division"><span class="mirror-left">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left">SA-2 177</span><span class="mirror-right">（一七七）</span></h1></div><p><a class="z-linehead" id="z-linehead0438a19"></a>如是我聞：</p><p><a class="z-linehead" id="z-linehead0438a19"></a>一時，佛在舍衛國祇樹給孤<a class="t" id="t0438a20"></a>獨園。時有一天，光色倍常，於其夜中，來詣佛<a class="t" id="t0438a21"></a>所，威光普照，遍于祇洹，赫然大明，却坐一<a class="t" id="t0438a22"></a>面，而說偈言：</p><a class="t" id="t0438a23"></a><blockquote class="gatha"><p>「牟尼之世雄，　　猶如伊尼延，<a class="t" id="t0438a24"></a><br>少食不嗜味，　　寂然處林坐。<a class="t" id="t0438a25"></a><br>我今有少疑，　　欲問於瞿曇，<a class="t" id="t0438a26"></a><br>苦從誰出要？　　云何解脫苦？<a class="t" id="t0438a27"></a><br>苦於何處盡？　　願為決所疑。」</p></blockquote><a class="t" id="t0438a28"></a><p><a class="z-linehead" id="z-linehead0438a28"></a>爾時，世尊以偈答曰：</p><a class="t" id="t0438a29"></a><blockquote class="gatha"><p>「世間有五欲，　　意第六顯現，<a class="t" id="t0438b01"></a><br>除斷於喜欲，　　遠離一切苦，<a class="t" id="t0438b02"></a><br>是名苦出要，　　亦名苦解脫，<a class="t" id="t0438b03"></a><br>斯處名盡滅，　　是事汝當知。」</p></blockquote><a class="t" id="t0438b04"></a><p><a class="z-linehead" id="z-linehead0438b04"></a>天復以偈讚言：</p><a class="t" id="t0438b05"></a><blockquote class="gatha"><p>「往昔已曾見，　　婆羅門涅槃，<a class="t" id="t0438b06"></a><br>嫌怖久棄捨，　　能度世間愛。」</p></blockquote><a class="t" id="t0438b07"></a><p><a class="z-linehead" id="z-linehead0438b07"></a>爾時，此天說此偈已，歡喜還宮。</p><a class="t" id="t0438b08"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p></aside></section></div></body></html>
