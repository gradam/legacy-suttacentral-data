<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa-2.183"><article><div class="mirror hgroup"><p class="division"><span class="mirror-left">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left">SA-2 183</span><span class="mirror-right">（一八三）</span></h1></div><p><a class="z-linehead" id="z-linehead0439b12"></a>如是我聞：</p><p><a class="z-linehead" id="z-linehead0439b12"></a>一時，佛在舍衛國祇樹給孤<a class="t" id="t0439b13"></a>獨園。時有一天，光色倍常，於其夜中，來詣佛<a class="t" id="t0439b14"></a>所，威光普照，遍于祇洹，赫然大明，却坐一<a class="t" id="t0439b15"></a>面，而說偈言：</p><a class="t" id="t0439b16"></a><blockquote class="gatha"><p>「羅吒國商估，　　財產極巨富，<a class="t" id="t0439b17"></a><br>各各相貪利，　　貪求無厭足。<a class="t" id="t0439b18"></a><br>為財產鬪諍，　　愛欲結流漂，<a class="t" id="t0439b19"></a><br>如斯之等類，　　誰能捨欲愛？」</p></blockquote><a class="t" id="t0439b20"></a><p><a class="z-linehead" id="z-linehead0439b20"></a>爾時，世尊以偈答曰：</p><a class="t" id="t0439b21"></a><blockquote class="gatha"><p>「棄捨於眾緣，　　妻子及六畜，<a class="t" id="t0439b22"></a><br>一切所翫愛，　　除去欲貪癡。<a class="t" id="t0439b23"></a><br>捨欲而出家，　　此能斷欲結，<a class="t" id="t0439b24"></a><br>永捨於一切，　　漂沒及諍訟。」</p></blockquote><a class="t" id="t0439b25"></a><p><a class="z-linehead" id="z-linehead0439b25"></a>爾時天復以偈讚言：</p><a class="t" id="t0439b26"></a><blockquote class="gatha"><p>「往昔已曾見，　　婆羅門涅槃，<a class="t" id="t0439b27"></a><br>嫌怖久棄捨，　　能度世間愛。」</p></blockquote><a class="t" id="t0439b28"></a><p><a class="z-linehead" id="z-linehead0439b28"></a>爾時，此天說此偈已，歡喜還宮。</p><a class="t" id="t0439b29"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p></aside></section></div></body></html>
