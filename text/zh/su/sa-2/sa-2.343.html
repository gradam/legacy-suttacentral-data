<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa-2.343"><article><div class="mirror hgroup"><p class="division"><span class="mirror-left">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left">SA-2 343</span><span class="mirror-right">（三四三）</span></h1></div><p><a class="z-linehead" id="z-linehead0488a07"></a>如是我聞：</p><p><a class="z-linehead" id="z-linehead0488a07"></a>一時，佛在舍衛國祇樹給孤<a class="t" id="t0488a08"></a>獨園。爾時，眾中有一比丘，從坐而起，整衣服，<a class="t" id="t0488a09"></a>長跪合掌，白佛言：「世尊！從昔已來，多少劫過？」</p><a class="t" id="t0488a10"></a><p><a class="z-linehead" id="z-linehead0488a10"></a>佛告比丘：「吾可說之，汝不能解。」</p><p><a class="z-linehead" id="z-linehead0488a10"></a>比丘白佛<a class="t" id="t0488a11"></a>言：「可作方喻說不？」</p><p><a class="z-linehead" id="z-linehead0488a11"></a>佛言：「可作方喻。假設有<a class="t" id="t0488a12"></a>人，年滿百歲，於一日中，晨起、日中及日暮，三<a class="t" id="t0488a13"></a>時各憶百千劫事，如是日日憶念，滿足百年，<a class="t" id="t0488a14"></a>猶不能得過去劫數邊際。劫數長遠，亦復如<a class="t" id="t0488a15"></a>是。眾生於是長遠劫中，受眾苦極麁澁痛苦，<a class="t" id="t0488a16"></a>心不生憙，數受地獄、餓鬼、畜生，入於惡趣。是<a class="t" id="t0488a17"></a>故比丘，應斷後有，勤修方便，絕離諸有。汝等<a class="t" id="t0488a18"></a>比丘，應作是學。」</p><p><a class="z-linehead" id="z-linehead0488a18"></a>諸比丘聞佛所說，歡喜奉<a class="t" id="t0488a19"></a>行。</p><a class="t" id="t0488a20"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p></aside></section></div></body></html>
