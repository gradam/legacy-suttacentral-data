<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa-2.235"><article><div class="mirror hgroup"><p class="division"><span class="mirror-left">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left">SA-2 235</span><span class="mirror-right">（二三五）</span></h1></div><p><a class="t-linehead" id="t-linehead0459a23"></a>如是我聞：</p><p><a class="t-linehead" id="t-linehead0459a23"></a>一時，佛在舍衛國祇樹給孤<a class="t" id="t0459a24"></a>獨園。時有一天，光色倍常，於其夜中，來詣佛<a class="t" id="t0459a25"></a>所，威光顯照，遍于祇洹，赫然大明，却坐一<a class="t" id="t0459a26"></a>面，而說偈言：</p><a class="t" id="t0459a27"></a><blockquote class="gatha"><p>「云何生世間？　　云何得和合？<a class="t" id="t0459a28"></a><br>幾愛世間有？　　何物苦世間？」</p></blockquote><a class="t" id="t0459a29"></a><p><a class="t-linehead" id="t-linehead0459a29"></a>爾時，世尊以偈答言：</p><a class="t" id="t0459b01"></a><blockquote class="gatha"><p>「六愛生世間，　　六觸能和合，<a class="t" id="t0459b02"></a><br>六愛能得有，　　六情生諸苦。」</p></blockquote><a class="t" id="t0459b03"></a><p><a class="t-linehead" id="t-linehead0459b03"></a>爾時，天復以偈讚言：</p><a class="t" id="t0459b04"></a><blockquote class="gatha"><p>「往昔已曾見，　　婆羅門涅槃，<a class="t" id="t0459b05"></a><br>嫌怖久棄捨，　　能度世間愛。」</p></blockquote><a class="t" id="t0459b06"></a><p><a class="t-linehead" id="t-linehead0459b06"></a>爾時，此天說此偈已，歡喜而去。</p><a class="t" id="t0459b07"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p></aside></section></div></body></html>
