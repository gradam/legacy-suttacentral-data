<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa-2.308"><article><div class="mirror hgroup"><p class="division"><span class="mirror-left">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left">SA-2 308</span><span class="mirror-right">（三〇八）</span></h1></div><p><a class="z-linehead" id="z-linehead0478c06"></a>如是我聞：</p><p><a class="z-linehead" id="z-linehead0478c06"></a>一時，佛在舍衛國祇樹給孤<a class="t" id="t0478c07"></a>獨園。時有天子名曰摩佉，來詣佛所，光色熾<a class="t" id="t0478c08"></a>盛，赫然大明，禮佛足已，却住一面，而說偈言：</p><a class="t" id="t0478c09"></a><blockquote class="gatha"><p>「害誰安隱眠？　　害誰不憂愁？<a class="t" id="t0478c10"></a><br>滅何等一法，　　為聖所稱歎？」</p></blockquote><a class="t" id="t0478c11"></a><p><a class="z-linehead" id="z-linehead0478c11"></a>爾時，世尊以偈答曰：</p><a class="t" id="t0478c12"></a><blockquote class="gatha"><p>「害瞋安隱眠，　　害瞋得無憂，<a class="t" id="t0478c13"></a><br>瞋恚之毒根，　　詐親傷害人，<a class="t" id="t0478c14"></a><br>滅是等一法，　　賢聖所稱歎。」</p></blockquote><a class="t" id="t0478c15"></a><p><a class="z-linehead" id="z-linehead0478c15"></a>爾時，摩佉聞佛所說，歡喜頂禮，還于天宮。</p><a class="t" id="t0478c16"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p></aside></section></div></body></html>
