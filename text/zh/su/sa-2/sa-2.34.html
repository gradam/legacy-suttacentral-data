<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa-2.34"><article><div class="mirror hgroup"><p class="division"><span class="mirror-left">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left">SA-2 34</span><span class="mirror-right">（三四）</span></h1></div><p><a class="z-linehead" id="z-linehead0384b24"></a>如是我聞：</p><p><a class="z-linehead" id="z-linehead0384b24"></a>一時，佛在毘舍離獼猴彼岸<a class="t" id="t0384b25"></a>大講堂中。有一離車，名摩訶離，來詣佛所，禮<a class="t" id="t0384b26"></a>佛足已，在一面坐。白佛言：「世尊！頗曾見帝釋<a class="t" id="t0384b27"></a>不？」佛言：「我見。」離車白佛言：「有夜叉鬼，狀似<a class="t" id="t0384b28"></a>帝釋，世尊所見將無是彼夜叉鬼耶？」佛告離<a class="t" id="t0384b29"></a>車：「是帝釋身，我善識之。夜叉之形如帝釋者，<a class="t" id="t0384c01"></a>我亦識知。帝釋本行，及所行事，我亦盡知。帝<a class="t" id="t0384c02"></a>釋本為人時，極孝順父母；敬於尊長；所言柔<a class="t" id="t0384c03"></a>軟，斷於兩舌；除去慳嫉；常好布施；口常實<a class="t" id="t0384c04"></a>語；除於瞋恚，不起嫌恨。」</p><p><a class="z-linehead" id="z-linehead0384c04"></a>爾時，世尊即說偈言：</p><a class="t" id="t0384c05"></a><blockquote class="gatha"><p>「於父母所，　　極能孝順，　　於諸尊長，<a class="t" id="t0384c06"></a><br>深心恭敬，　　恒作軟善，　　恩柔好語，<a class="t" id="t0384c07"></a><br>斷於兩舌，　　慳貪瞋恚。　　三十三天，<a class="t" id="t0384c08"></a><br>各作是語：　　『如是行者，　　勝我等輩，<a class="t" id="t0384c09"></a><br>應當別住，　　以為天王。』」</p></blockquote><a class="t" id="t0384c10"></a><p><a class="z-linehead" id="z-linehead0384c10"></a>佛說是已，諸比丘聞佛所說，歡喜奉行。</p><a class="t" id="t0384c11"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p></aside></section></div></body></html>
