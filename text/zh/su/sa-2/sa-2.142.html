<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa-2.142"><article><div class="mirror hgroup"><p class="division"><span class="mirror-left">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left">SA-2 142</span><span class="mirror-right">（一四二）</span></h1></div><p><a class="z-linehead" id="z-linehead0428a16"></a>如是我聞：</p><p><a class="z-linehead" id="z-linehead0428a16"></a>一時，佛在舍衛國祇樹給孤<a class="t" id="t0428a17"></a>獨園。時，有一天光色倍常，於其夜中，來詣<a class="t" id="t0428a18"></a>佛所，威光顯赫，照于祇洹，赫然大明，却坐一<a class="t" id="t0428a19"></a>面，而說偈言：</p><a class="t" id="t0428a20"></a><blockquote class="gatha"><p>「若人有子孫，　　則便生歡喜。<a class="t" id="t0428a21"></a><br>財寶及六畜，　　有則皆歡喜。<a class="t" id="t0428a22"></a><br>若人受身時，　　亦復生歡喜。<a class="t" id="t0428a23"></a><br>若見無身者，　　則無歡悅心。」</p></blockquote><a class="t" id="t0428a24"></a><p><a class="z-linehead" id="z-linehead0428a24"></a>爾時，世尊以偈答言：</p><a class="t" id="t0428a25"></a><blockquote class="gatha"><p>「若人有子孫，　　則能生憂惱。<a class="t" id="t0428a26"></a><br>財寶及六畜，　　斯是苦惱本。<a class="t" id="t0428a27"></a><br>若復受身者，　　則為憂惱患。<a class="t" id="t0428a28"></a><br>若不受身者，　　則名寂滅樂。」</p></blockquote><a class="t" id="t0428a29"></a><p><a class="z-linehead" id="z-linehead0428a29"></a>天復說偈讚言：</p><a class="t" id="t0428b01"></a><blockquote class="gatha"><p>「往昔已曾見，　　婆羅門涅槃，<a class="t" id="t0428b02"></a><br>嫌怖久棄捨，　　能度世間愛。」</p></blockquote><a class="t" id="t0428b03"></a><p><a class="z-linehead" id="z-linehead0428b03"></a>爾時，此天聞佛所說，歡喜而去。</p><a class="t" id="t0428b04"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p></aside></section></div></body></html>
