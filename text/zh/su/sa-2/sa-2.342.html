<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa-2.342"><article><div class="mirror hgroup"><p class="division"><span class="mirror-left">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left">SA-2 342</span><span class="mirror-right">（三四二）</span></h1></div><p><a class="z-linehead" id="z-linehead0487c21"></a>如是我聞：</p><p><a class="z-linehead" id="z-linehead0487c21"></a>一時，佛在舍衛國祇樹給孤<a class="t" id="t0487c22"></a>獨園。爾時，佛告諸比丘：「生死長遠。」餘如上說。<a class="t" id="t0487c23"></a>於彼眾中有一比丘，即從坐起，偏袒右肩，胡跪<a class="t" id="t0487c24"></a>合掌，白佛言：「世尊！劫為久近？」</p><p><a class="z-linehead" id="z-linehead0487c24"></a>佛告比丘：「可為<a class="t" id="t0487c25"></a>汝說，汝不能解。」</p><p><a class="z-linehead" id="z-linehead0487c25"></a>比丘白佛：「為可作方喻以不？」</p><a class="t" id="t0487c26"></a><p><a class="z-linehead" id="z-linehead0487c26"></a>佛言：「可作方喻。」佛告比丘：「如有硬石，無有<a class="t" id="t0487c27"></a>孔穴，共同一體，縱廣高下，滿一由旬。假使有<a class="t" id="t0487c28"></a>人，以細羅縠衣，或初摩細濡，或以細<span class="gaiji">［疊＊毛］<!--gaiji,,1[疊＊毛],2&#x3CB2;,3--></span>，百<a class="t" id="t0487c29"></a>年一拂，令其壞盡，劫猶未盡。是故我說，劫之長<a class="t" id="t0488a01"></a>遠，邊際難得。劫之久近，其喻如是。如是長劫，<a class="t" id="t0488a02"></a>數百、數千、數萬、數千億萬眾生，於斯長劫之<a class="t" id="t0488a03"></a>中受大苦惱，麁澁痛苦，意所不憙，如似聚沫，<a class="t" id="t0488a04"></a>血渧所受，數受地獄、餓鬼、畜生，入於惡趣。<a class="t" id="t0488a05"></a>是故汝等，當斷後有，勤修行道，離於諸有因<a class="t" id="t0488a06"></a>緣，應作是學。」</p><p><a class="z-linehead" id="z-linehead0488a06"></a>諸比丘聞佛所說，歡喜奉行。</p><a class="t" id="t0488a07"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p></aside></section></div></body></html>
