<!doctype html><html><head><meta charset="utf8"><title></title></head><body><div id="text" lang="zh">
<section class="sutta" id="t57">
<article>
<div class="hgroup mirror"><h1 class="mirror-row"><span class="mirror-left">T57</span>
<span class="mirror-right">佛說漏分布經</span></h1></div>　<a class="t" id="t0851b24"></a><a class="t" id="t0851b25"></a><a class="t" id="t0851b26"></a><a class="t" id="t0851b27"></a><p class="suttainfo"><span class="t-juanname">佛說漏分布經<span class="t-note">（出《中阿含》令劫意）</span></span><br><a class="t" id="t0851b28"></a><a class="t" id="t0851b29"></a>
<span class="t-byline">後漢三藏安世高譯</span></p><a class="t" id="t0851c01"></a>
<p><a class="t-linehead" id="t-linehead0851c01"></a>聞如是：</p>
<p>一時，佛在拘留國行治處名為法。時，<a class="t" id="t0851c02"></a>拘留國人會在。時，佛告：「諸比丘！」比丘應：「唯然。」<a class="t" id="t0851c03"></a>比丘從佛聞。佛便告如是：「比丘聽。當為說<a class="t" id="t0851c04"></a>法，上起亦利、中起亦利、遍竟亦利，有利有方<a class="t" id="t0851c05"></a>便，具足現意行。當為聽真，諦受為念聽說。」<a class="t" id="t0851c06"></a>比丘應：「唯如是。」比丘便從佛聞。便說是：「比<a class="t" id="t0851c07"></a>丘！當知漏，亦當知漏從本有，亦當知從漏受<a class="t" id="t0851c08"></a>殃，亦當知漏分布，亦當知漏盡，亦當知受<a class="t" id="t0851c09"></a>何行令漏畢。</p><a class="t" id="t0851c10"></a>
<p><a class="t-linehead" id="t-linehead0851c10"></a>「比丘！當知痛，亦當知痛從本有，亦當知從痛<a class="t" id="t0851c11"></a>受殃，亦當知痛分布，亦當知痛盡，亦當知<a class="t" id="t0851c12"></a>受何行令痛畢。</p><a class="t" id="t0851c13"></a>
<p><a class="t-linehead" id="t-linehead0851c13"></a>「比丘！當知思想，亦當知思想從本有，亦當知<a class="t" id="t0851c14"></a>從思想受殃，亦當知思想分布，亦當知思想<a class="t" id="t0851c15"></a>盡，亦當知受何行令思想畢。</p><a class="t" id="t0851c16"></a>
<p><a class="t-linehead" id="t-linehead0851c16"></a>「比丘！當知愛欲，亦當知愛欲從本有，亦當知<a class="t" id="t0851c17"></a>從愛欲受殃，亦當知愛欲分布，亦當知愛欲<a class="t" id="t0851c18"></a>盡，亦當知受何行令愛欲畢。</p><a class="t" id="t0851c19"></a>
<p><a class="t-linehead" id="t-linehead0851c19"></a>「比丘！當知行，亦當知行從本有，亦當知從行<a class="t" id="t0851c20"></a>受殃，亦當知行分布，亦當知行盡，亦當知<a class="t" id="t0851c21"></a>受何行令行畢。</p><a class="t" id="t0851c22"></a>
<p><a class="t-linehead" id="t-linehead0851c22"></a>「比丘！當知苦，亦當知苦從本有，亦當知從苦<a class="t" id="t0851c23"></a>受殃，亦當知苦分布，亦當知苦盡，亦當知<a class="t" id="t0851c24"></a>受何行令苦畢。</p><a class="t" id="t0851c25"></a>
<p><a class="t-linehead" id="t-linehead0851c25"></a>「比丘！當知漏，亦當知漏從本有，亦當知從漏<a class="t" id="t0851c26"></a>受殃，亦當知漏分布，亦當知漏盡，亦當知<a class="t" id="t0851c27"></a>受何行令漏畢。</p><a class="t" id="t0851c28"></a>
<p><a class="t-linehead" id="t-linehead0851c28"></a>「何等為當知漏？謂有三漏：一為欲漏，二為有<a class="t" id="t0851c29"></a>漏，三為癡漏；如是為知漏。</p><a class="t" id="t0852a01"></a>
<p><a class="t-linehead" id="t-linehead0852a01"></a>「何等為當知漏從本有？謂癡為漏本，從是本<a class="t" id="t0852a02"></a>有；如是為知漏從本有。</p><a class="t" id="t0852a03"></a>
<p><a class="t-linehead" id="t-linehead0852a03"></a>「何等為當知從漏受殃？謂從癡行漏，所行如<a class="t" id="t0852a04"></a>從，殃亦如行受，或墮好處或墮惡處；如是<a class="t" id="t0852a05"></a>為知從漏受殃。</p><a class="t" id="t0852a06"></a>
<p><a class="t-linehead" id="t-linehead0852a06"></a>「何等為當知漏分布？謂墮地獄是為行異，或<a class="t" id="t0852a07"></a>墮畜生是為行異，或墮餓鬼是為行異，或墮<a class="t" id="t0852a08"></a>天上是為行異，或墮人中是為行異；如是為<a class="t" id="t0852a09"></a>知漏分布。</p><a class="t" id="t0852a10"></a>
<p><a class="t-linehead" id="t-linehead0852a10"></a>「何等為當知漏盡？謂癡已盡，漏便盡、如便盡；<a class="t" id="t0852a11"></a>如是為知漏盡。</p><a class="t" id="t0852a12"></a>
<p><a class="t-linehead" id="t-linehead0852a12"></a>「何等為當知受行令漏畢？謂是八種道行：一<a class="t" id="t0852a13"></a>為直見，二為直更，三為直語，四為直行，五<a class="t" id="t0852a14"></a>為直業，六為直方便，七為直念，八為直定；<a class="t" id="t0852a15"></a>如是為知受行令漏畢。若諸比丘！比丘已知<a class="t" id="t0852a16"></a>漏如是，知漏從本有如是，知從漏受殃如<a class="t" id="t0852a17"></a>是，知漏分布如是，知漏盡如是，知受行<a class="t" id="t0852a18"></a>令漏畢如是，是名為比丘悔厭世間，行清淨，<a class="t" id="t0852a19"></a>得道令漏盡畢。</p><a class="t" id="t0852a20"></a>
<p><a class="t-linehead" id="t-linehead0852a20"></a>「比丘！當知痛，亦當知痛從本有，亦當知從痛<a class="t" id="t0852a21"></a>受殃，亦當知痛分布，亦當知痛盡，亦當知<a class="t" id="t0852a22"></a>受何行令痛畢。</p><a class="t" id="t0852a23"></a>
<p><a class="t-linehead" id="t-linehead0852a23"></a>「何等為當知痛？謂有三痛：一為樂痛，二為<a class="t" id="t0852a24"></a>苦痛，三為亦不樂亦不苦痛；如是為知痛。</p><a class="t" id="t0852a25"></a>
<p><a class="t-linehead" id="t-linehead0852a25"></a>「何等為當知痛從本有？謂本思望；如是為知<a class="t" id="t0852a26"></a>痛從本有。</p><a class="t" id="t0852a27"></a>
<p><a class="t-linehead" id="t-linehead0852a27"></a>「何等為當知從痛受殃？謂有所思，更是為苦；<a class="t" id="t0852a28"></a>如是為知從痛受殃。</p><a class="t" id="t0852a29"></a>
<p><a class="t-linehead" id="t-linehead0852a29"></a>「何等為當知痛分布？在比丘！比丘樂痛更，<a class="t" id="t0852b01"></a>樂痛更知；苦痛更，苦痛更知；不樂不苦痛<a class="t" id="t0852b02"></a>更，不樂不苦痛更知；樂痛身更，樂痛身更<a class="t" id="t0852b03"></a>知；苦痛身更，苦痛身更知；不樂不苦痛身<a class="t" id="t0852b04"></a>更，不樂不苦痛身更知；樂痛念更，樂痛念<a class="t" id="t0852b05"></a>更知；苦痛念更，苦痛念更知；不樂不苦痛念<a class="t" id="t0852b06"></a>更，不樂不苦痛念更知；樂痛望得，樂痛望<a class="t" id="t0852b07"></a>得知；苦痛望得，苦痛望得知；不樂不苦痛<a class="t" id="t0852b08"></a>望得，不樂不苦痛望得知；樂痛不望得，樂<a class="t" id="t0852b09"></a>痛不望得知；苦痛不望得，苦痛不望得知；<a class="t" id="t0852b10"></a>不樂不苦痛不望得，不樂不苦痛不望得知。<a class="t" id="t0852b11"></a>樂痛家中居，樂痛家中居知；苦痛家中居，<a class="t" id="t0852b12"></a>苦痛家中居知；不樂不苦痛家中居，不樂不<a class="t" id="t0852b13"></a>苦痛家中居知；樂痛離家中居，樂痛離家中<a class="t" id="t0852b14"></a>居知；苦痛離家中居，苦痛離家中居知；不<a class="t" id="t0852b15"></a>樂不苦痛離家中居，不樂不苦痛離家中居<a class="t" id="t0852b16"></a>知；如是為知痛分布。</p><a class="t" id="t0852b17"></a>
<p><a class="t-linehead" id="t-linehead0852b17"></a>「何等為當知痛盡？謂念思却，痛便盡；如是為<a class="t" id="t0852b18"></a>知痛盡。</p><a class="t" id="t0852b19"></a>
<p><a class="t-linehead" id="t-linehead0852b19"></a>「何等為當知受行令痛畢？謂是八種道行：一<a class="t" id="t0852b20"></a>為直見，二為直更，三為直語，四為直行，五<a class="t" id="t0852b21"></a>為直業，六為直方便，七為直念，八為直定；<a class="t" id="t0852b22"></a>如是為知受行令痛畢。若比丘！比丘已知痛<a class="t" id="t0852b23"></a>如是，知痛從本有如是，知從痛受殃如是，<a class="t" id="t0852b24"></a>知痛分布如是，知痛盡如是，知受行令痛畢<a class="t" id="t0852b25"></a>如是，名為比丘悔厭世間，行清淨，得道令痛<a class="t" id="t0852b26"></a>盡畢。</p>
<p><a class="t-linehead" id="t-linehead0852b26"></a>「比丘！當知思想，亦當知思想從本<a class="t" id="t0852b27"></a>有，亦當知從思想受殃，亦當知思想分布，<a class="t" id="t0852b28"></a>亦當知思想盡，亦當知受何行令思想畢。</p>
<p><a class="t-linehead" id="t-linehead0852b28"></a>「何<a class="t" id="t0852b29"></a>等為當知思想？謂有四思想：一為少思想，<a class="t" id="t0852c01"></a>二為多思想，三為無有量思想，四為無所有<a class="t" id="t0852c02"></a>不用思想；如是為知思想。</p><a class="t" id="t0852c03"></a>
<p><a class="t-linehead" id="t-linehead0852c03"></a>「何等為當知思想從本有？謂本為思想；如是<a class="t" id="t0852c04"></a>為知思想從本有。</p><a class="t" id="t0852c05"></a>
<p><a class="t-linehead" id="t-linehead0852c05"></a>「何等為當知從思想受殃？謂如思想為，如思<a class="t" id="t0852c06"></a>想行，是名為行；如是為知從思想受殃。</p><a class="t" id="t0852c07"></a>
<p><a class="t-linehead" id="t-linehead0852c07"></a>「何等為當知思想分布？謂色思想為異，聲思<a class="t" id="t0852c08"></a>想亦異，香思想亦異，味思想亦異，身更麤<a class="t" id="t0852c09"></a>細思想亦異；如是為知思想分布。</p><a class="t" id="t0852c10"></a>
<p><a class="t-linehead" id="t-linehead0852c10"></a>「何等為當知思想盡？謂思想已盡，思想便盡；<a class="t" id="t0852c11"></a>如是為知思想盡。</p><a class="t" id="t0852c12"></a>
<p><a class="t-linehead" id="t-linehead0852c12"></a>「何等為當知受行令思想畢？謂是八種道行：<a class="t" id="t0852c13"></a>一為直見，二為直更，三為直語，四為直行，<a class="t" id="t0852c14"></a>五為直業，六為直方便，七為直念，八為直<a class="t" id="t0852c15"></a>定；如是為知受行令思想畢。若諸比丘！比丘<a class="t" id="t0852c16"></a>已知思想如是，知思想從本有如是，知從思<a class="t" id="t0852c17"></a>想受殃如是，知思想分布如是，知思想盡如<a class="t" id="t0852c18"></a>是，知受行令思想畢如是，是名為比丘悔厭<a class="t" id="t0852c19"></a>世間，行清淨，得道令思想盡畢。</p><a class="t" id="t0852c20"></a>
<p><a class="t-linehead" id="t-linehead0852c20"></a>「比丘！當知愛欲，亦當知愛欲從本有，亦當知<a class="t" id="t0852c21"></a>從愛欲受殃，亦當知愛欲分布，亦當知愛欲<a class="t" id="t0852c22"></a>盡，亦當知受何行令愛欲畢。</p><a class="t" id="t0852c23"></a>
<p><a class="t-linehead" id="t-linehead0852c23"></a>「何等為當知愛欲？謂愛欲為五種欲，得欲、最<a class="t" id="t0852c24"></a>在心欲、愛色隨意可貪相近。何等為五？一<a class="t" id="t0852c25"></a>為眼可色欲，得欲、最在心欲、愛色隨意可貪相<a class="t" id="t0852c26"></a>近；二為耳可聲欲，得欲、最在心欲、愛色隨意<a class="t" id="t0852c27"></a>可貪相近；三為鼻可香欲，得欲、最在心欲、愛<a class="t" id="t0852c28"></a>色隨意可貪相近；四為口得味欲，得欲、最在<a class="t" id="t0852c29"></a>心欲、愛色隨意可貪相近；五為身得麤細更<a class="t" id="t0853a01"></a>知欲，得欲、最在心欲、愛色隨意可貪相近；如<a class="t" id="t0853a02"></a>是為知愛欲。</p><a class="t" id="t0853a03"></a>
<p><a class="t-linehead" id="t-linehead0853a03"></a>「何等為當知愛欲從本有？謂本為思；如是為<a class="t" id="t0853a04"></a>知愛欲從本有。</p><a class="t" id="t0853a05"></a>
<p><a class="t-linehead" id="t-linehead0853a05"></a>「何等為當知從愛欲受殃？若為所愛欲已，生<a class="t" id="t0853a06"></a>欲望諍待向待，便如殃思待，便從是致殃隨，<a class="t" id="t0853a07"></a>或好處或惡處；如是為知從愛欲受殃。</p><a class="t" id="t0853a08"></a>
<p><a class="t-linehead" id="t-linehead0853a08"></a>「何等為當知愛欲分布？謂色愛欲為異，聲愛<a class="t" id="t0853a09"></a>欲亦異，香愛欲亦異，味愛欲亦異，身更麤<a class="t" id="t0853a10"></a>細愛欲亦異；如是為知愛欲分布。</p><a class="t" id="t0853a11"></a>
<p><a class="t-linehead" id="t-linehead0853a11"></a>「何等為當知愛欲盡？謂思已盡，愛便盡；如是<a class="t" id="t0853a12"></a>為知愛欲盡。</p><a class="t" id="t0853a13"></a>
<p><a class="t-linehead" id="t-linehead0853a13"></a>「何等為當知受行令愛欲畢？謂是八種道行：<a class="t" id="t0853a14"></a>一為直見，二為直更，三為直語，四為直行，<a class="t" id="t0853a15"></a>五為直業，六為直方便，七為直念，八為直<a class="t" id="t0853a16"></a>定；如是為知受行令愛欲畢。若諸比丘！已知<a class="t" id="t0853a17"></a>愛欲如是，知愛欲從本有如是，知從愛欲受<a class="t" id="t0853a18"></a>殃如是，知愛欲分布如是，知愛欲盡如是，<a class="t" id="t0853a19"></a>知受行令愛欲畢如是，是名為比丘悔厭世<a class="t" id="t0853a20"></a>間，行清淨，得道令愛欲盡畢。</p><a class="t" id="t0853a21"></a>
<p><a class="t-linehead" id="t-linehead0853a21"></a>「比丘！當知行，亦當知行從本有，亦當知從行<a class="t" id="t0853a22"></a>受殃福，亦當知行分布，亦當知行盡，亦當知<a class="t" id="t0853a23"></a>受何行令行畢。</p><a class="t" id="t0853a24"></a>
<p><a class="t-linehead" id="t-linehead0853a24"></a>「何等為當知行？謂所思念向、不離，是為行；如<a class="t" id="t0853a25"></a>是為知行。</p><a class="t" id="t0853a26"></a>
<p><a class="t-linehead" id="t-linehead0853a26"></a>「何等為當知行從本有？謂從愛欲有為，從愛<a class="t" id="t0853a27"></a>行有本；如是為知行從本有。</p>
<p><a class="t-linehead" id="t-linehead0853a27"></a>「何等為當知從<a class="t" id="t0853a28"></a>行受殃福？謂有黑行為黑殃，令致墮下；有<a class="t" id="t0853a29"></a>清白行，令清白福，行得上上；是為知從行<a class="t" id="t0853b01"></a>受殃福。</p><a class="t" id="t0853b02"></a>
<p><a class="t-linehead" id="t-linehead0853b02"></a>「何等為當知行分布？謂有黑行，從黑受殃；<a class="t" id="t0853b03"></a>有清白行，從清白受清白福；有黑白行，令<a class="t" id="t0853b04"></a>致黑白殃福；有亦非黑亦非清白行，令從是<a class="t" id="t0853b05"></a>受福；行行盡畢，如是為知行分布。</p><a class="t" id="t0853b06"></a>
<p><a class="t-linehead" id="t-linehead0853b06"></a>「何等為當知行盡？謂愛已盡，行便盡；如是為<a class="t" id="t0853b07"></a>知行盡。</p><a class="t" id="t0853b08"></a>
<p><a class="t-linehead" id="t-linehead0853b08"></a>「何等為當知受行令行畢？謂是八種道行：一<a class="t" id="t0853b09"></a>為直見，二為直更，三為直語，四為直行，五<a class="t" id="t0853b10"></a>為直業，六為直方便，七為直念，八為直定；<a class="t" id="t0853b11"></a>如是為知受行令行畢。若諸比丘！比丘已知<a class="t" id="t0853b12"></a>行如是，知行從本有如是，知從行受殃如<a class="t" id="t0853b13"></a>是，知行分布如是，知行盡如是，知受行令<a class="t" id="t0853b14"></a>行畢如是，是名為比丘悔厭世間，行清淨，得<a class="t" id="t0853b15"></a>道令行盡畢。</p><a class="t" id="t0853b16"></a>
<p><a class="t-linehead" id="t-linehead0853b16"></a>「比丘！當知苦，亦當知苦從本有，亦當知從苦<a class="t" id="t0853b17"></a>受殃，亦當知苦分布，亦當知苦盡，亦當知<a class="t" id="t0853b18"></a>受何行令苦畢。</p><a class="t" id="t0853b19"></a>
<p><a class="t-linehead" id="t-linehead0853b19"></a>「何等為當知苦？謂當知生為苦，當知老為<a class="t" id="t0853b20"></a>苦，當知病為苦，當知死為苦，當知近不相<a class="t" id="t0853b21"></a>於為苦，當知愛別離為苦，當知所求不得<a class="t" id="t0853b22"></a>為苦，當知卒五陰為苦；如是為知苦。</p><a class="t" id="t0853b23"></a>
<p><a class="t-linehead" id="t-linehead0853b23"></a>「何等為當知苦從本有？謂本為癡，癡為苦本；<a class="t" id="t0853b24"></a>如是為知苦從本有。</p><a class="t" id="t0853b25"></a>
<p><a class="t-linehead" id="t-linehead0853b25"></a>「何等為當知從苦受殃？謂癡、未聞經、世間<a class="t" id="t0853b26"></a>人，已身中更苦痛劇，劇苦最痛所不可意，<a class="t" id="t0853b27"></a>應當從是念斷。為從外求念外有為，依外從<a class="t" id="t0853b28"></a>求，為有沙門婆羅門，一言二言三言四言五<a class="t" id="t0853b29"></a>言百言，持呪祠，令從是能得解身苦，如是<a class="t" id="t0853c01"></a>求苦殃或苦殃；如是為知從苦受殃。</p><a class="t" id="t0853c02"></a>
<p><a class="t-linehead" id="t-linehead0853c02"></a>「何等為當知苦分布？謂有苦少受殃久，或有<a class="t" id="t0853c03"></a>苦少受殃疾解，或有苦多受殃久，或有苦多<a class="t" id="t0853c04"></a>受殃疾解；如是為知苦分布。</p><a class="t" id="t0853c05"></a>
<p><a class="t-linehead" id="t-linehead0853c05"></a>「何等為當知苦盡？謂癡已盡，苦便盡；如是為<a class="t" id="t0853c06"></a>知苦盡。</p><a class="t" id="t0853c07"></a>
<p><a class="t-linehead" id="t-linehead0853c07"></a>「何等為當知受行令苦畢？謂是八種道行：一<a class="t" id="t0853c08"></a>為直見，二為直更，三為直語，四為直行，五<a class="t" id="t0853c09"></a>為直業，六為直方便，七為直念，八為直定；<a class="t" id="t0853c10"></a>如是為知受行令苦畢。若諸比丘！比丘已知<a class="t" id="t0853c11"></a>苦如是，知苦從本有如是，知從苦受殃如<a class="t" id="t0853c12"></a>是，知苦分布如是，知苦盡如是，知受行令<a class="t" id="t0853c13"></a>苦畢如是，是名為比丘悔厭世間，行清淨，得<a class="t" id="t0853c14"></a>道令苦盡畢。」</p>
<p><a class="t-linehead" id="t-linehead0853c14"></a>佛說如是。比丘受著意，佛所說<a class="t" id="t0853c15"></a>樂行，從行致清淨無為。</p><a class="t" id="t0853c16"></a>
<p class="endsutta"><span class="t-juanname">佛說漏分布經</span></p>
</article>
<aside id="metaarea">This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href="http://tripitaka.cbeta.org/T01" target="blank">CBETA</a>.</aside>
</section></div></body></html>
