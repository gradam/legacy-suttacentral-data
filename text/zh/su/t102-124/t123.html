<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="t123"><article><div class="mirror hgroup"><h1 class="mirror-row"><span class="mirror-left">T 123</span><span class="mirror-right">佛說放牛經</span></h1></div>　<a class="t" id="t0546a10"></a><a class="t" id="t0546a11"></a><a class="t" id="t0546a13"></a><p class="suttainfo"><span class="t-juanname">佛說放牛經</span><br><a class="t" id="t0546a14"></a><a class="t" id="t0546a15"></a><span class="t-byline">後秦龜茲國三藏鳩摩羅什譯</span></p><a class="t" id="t0546a16"></a><p><a class="t-linehead" id="t-linehead0546a16"></a>聞如是：</p><p><a class="t-linehead" id="t-linehead0546a16"></a>一時，婆伽婆在舍衛國祇樹給孤獨<a class="t" id="t0546a17"></a>園。是時，佛告諸比丘：「有十一法，放牛兒不知<a class="t" id="t0546a18"></a>放牛便宜，不曉養牛。何等十一？一者放牛兒<a class="t" id="t0546a19"></a>不知色，二者不知相，三者不知摩刷，四者不<a class="t" id="t0546a20"></a>知護瘡，五者不知作烟，六者不知擇道行，七<a class="t" id="t0546a21"></a>者不知愛牛，八者不知何道渡水，九者不知<a class="t" id="t0546a22"></a>逐好水草，十者<span class="gaiji">［（殼－一）／牛］<!--gaiji,,1[（殼－一）／牛],2&#x246D3;,3--></span>牛不遺殘，十一者不知分<a class="t" id="t0546a23"></a>別養可用不可用。如是十一事，放牛兒不曉<a class="t" id="t0546a24"></a>養護其牛者，牛終不滋息，日日有減。比丘！不<a class="t" id="t0546a25"></a>知行十一事，如放牛兒者，終不成沙門，此法<a class="t" id="t0546a26"></a>中終不種法律根栽，無有葉枝覆蔭；不行十<a class="t" id="t0546a27"></a>一事強為沙門者，死墮三惡道。何等比丘十<a class="t" id="t0546a28"></a>一行？比丘不知色，不知相應摩刷，不知摩刷<a class="t" id="t0546a29"></a>應護瘡，不知護瘡應作烟，不知作烟，不知擇<a class="t" id="t0546b01"></a>道行，不知愛牛，不知何道渡水，不知食處，不<a class="t" id="t0546b02"></a>知敬長老。</p><p><a class="t-linehead" id="t-linehead0546b02"></a>「比丘！云何不知色？比丘！不知四<a class="t" id="t0546b03"></a>大，不知四大所造色，比丘！如是不知。比丘！云<a class="t" id="t0546b04"></a>何不知相？比丘！不知癡因緣相、不知黠因緣<a class="t" id="t0546b05"></a>相。云何不知癡因緣相？比丘！不知黑緣，不知<a class="t" id="t0546b06"></a>白緣，不知黑白緣。云何不知黠相？不知黑<a class="t" id="t0546b07"></a>緣，不知白緣，不知白黑緣。比丘！如是不知<a class="t" id="t0546b08"></a>相。比丘！云何應摩刷而不摩刷？比丘！設欲心<a class="t" id="t0546b09"></a>發便樂著，不捨、不忘、不斷絕，起愚癡貪慳<a class="t" id="t0546b10"></a>及餘惡心，盡懷不吐捨。如是，比丘！應摩刷<a class="t" id="t0546b11"></a>而不摩刷也。比丘！云何應護瘡而不護瘡？比<a class="t" id="t0546b12"></a>丘！見色起想、聞聲愛著，思想形體不知為惡，<a class="t" id="t0546b13"></a>不護眼根、耳、鼻、舌、身、心，盡馳外塵而不能護。<a class="t" id="t0546b14"></a>如是，比丘！應護瘡而不護瘡。云何，比丘！應作<a class="t" id="t0546b15"></a>烟而不作烟？比丘！所學聞不知為人說。如<a class="t" id="t0546b16"></a>是，比丘！應起烟而不起烟。云何，比丘！不知擇<a class="t" id="t0546b17"></a>道行？比丘！不入直道行，行於非道。云何行非<a class="t" id="t0546b18"></a>道？比丘！入婬女里及酒會博戲處。如是，比丘！<a class="t" id="t0546b19"></a>為不知行道。云何比丘不知愛？比丘！講說法<a class="t" id="t0546b20"></a>寶時，不至心愛樂聽。如是，比丘！為不知愛。<a class="t" id="t0546b21"></a>云何，比丘！不知渡水？比丘！不知四諦。何等<a class="t" id="t0546b22"></a>四諦？比丘！不知苦諦、苦習諦、苦盡諦、苦盡道<a class="t" id="t0546b23"></a>諦。如是，比丘！為不知渡水。云何，比丘！不知<a class="t" id="t0546b24"></a>食處？比丘！不知四意止。何等四意止？比丘！<a class="t" id="t0546b25"></a>不知內觀身、外觀身、內外觀身，不知內觀痛、<a class="t" id="t0546b26"></a>外觀痛、內外觀痛，不知內觀意、外觀意、內外<a class="t" id="t0546b27"></a>觀意，不知內觀法、外觀法、內外觀法。如是，比<a class="t" id="t0546b28"></a>丘！為不知食處。云何，比丘！不知食不盡？比<a class="t" id="t0546b29"></a>丘！設為國王長者清信士女請食，設種種餚<a class="t" id="t0546c01"></a>饌至心進上，比丘不知齊限，食已有餘復欲<a class="t" id="t0546c02"></a>持歸。如是，比丘！為不知食不盡。云何，比丘！不<a class="t" id="t0546c03"></a>知敬長老？比丘！恭敬供養之云何不知？設有<a class="t" id="t0546c04"></a>長老比丘，久習道德學問廣博，小比丘不至<a class="t" id="t0546c05"></a>心禮敬，見之不起不為避坐，輕慢調戲不以<a class="t" id="t0546c06"></a>善心待。如是，比丘！不知敬長老。其有比丘，不<a class="t" id="t0546c07"></a>知行十一法，於吾法中不應為沙門，不種法<a class="t" id="t0546c08"></a>律根栽，無枝葉覆蔭皆自朽壞，不如還為白<a class="t" id="t0546c09"></a>衣。若強為沙門者必入三惡道。</p><p><a class="t-linehead" id="t-linehead0546c09"></a>「比丘！知放牛<a class="t" id="t0546c10"></a>兒十一行養護，其能使滋息。云何十一？此<a class="t" id="t0546c11"></a>放牛兒為：知色，知相，摩刷，護瘡，起烟，擇道，<a class="t" id="t0546c12"></a>渡水，愛牛，逐水草，<span class="gaiji">［（殼－一）／牛］<!--gaiji,,1[（殼－一）／牛],2&#x246D3;,3--></span>知遺殘齊限多少，分<a class="t" id="t0546c13"></a>別牛好惡，養視可用者。如是放牛者，便能養<a class="t" id="t0546c14"></a>護增益其牛。」</p><p><a class="t-linehead" id="t-linehead0546c14"></a>佛於是頌曰：</p><a class="t" id="t0546c15"></a><blockquote class="gatha"><p>「放牛兒審諦，　　牛主有福德，<a class="t" id="t0546c16"></a><br>六頭牛六年，　　成六十不減。<a class="t" id="t0546c17"></a><br>放牛兒聰明，　　知分別諸相，<a class="t" id="t0546c18"></a><br>如此放牛兒，　　先世佛所譽。</p></blockquote><a class="t" id="t0546c19"></a><p><a class="t-linehead" id="t-linehead0546c19"></a>「如是十一法，比丘當行，便能於是法中種法<a class="t" id="t0546c20"></a>律根栽，枝葉茂盛覆蔭大地，不復朽壞。何等<a class="t" id="t0546c21"></a>十一？比丘知色、知相、知摩刷、知覆瘡、知時<a class="t" id="t0546c22"></a>作烟、知行道、知愛、知渡水、知食處、知不盡、<a class="t" id="t0546c23"></a>知敬長老舊學耆艾恭敬供養。云何比丘知<a class="t" id="t0546c24"></a>色？比丘！知四大造起色，如是，比丘！為知色。云<a class="t" id="t0546c25"></a>何比丘知相？比丘！別癡別黠。云何癡？非所思<a class="t" id="t0546c26"></a>而思、非所行而行、非所說而說，是為癡。云何<a class="t" id="t0546c27"></a>為黠？思可思、行可行、說可說，是為黠。能別癡<a class="t" id="t0546c28"></a>黠，是為知相。云何比丘應摩刷知摩刷？比丘！<a class="t" id="t0546c29"></a>設生欲心能制遠避如吐惡見，設起瞋恚慳<a class="t" id="t0547a01"></a>貪及餘諸惡，能制遠避如吐惡見。如是，比丘！<a class="t" id="t0547a02"></a>應刷知刷。云何比丘應護瘡而護？比丘！眼<a class="t" id="t0547a03"></a>見色不分別好惡、守護眼根不著外色、遠捨<a class="t" id="t0547a04"></a>諸惡護於眼根，耳聽聲、鼻嗅香、舌嗜味、身貪<a class="t" id="t0547a05"></a>細滑意多念，制不令著，護此諸根不染、外塵<a class="t" id="t0547a06"></a>如吐惡見。如是，比丘！為知護瘡。云何比丘時<a class="t" id="t0547a07"></a>時放烟？比丘！如所學所聞所知，以是廣說，<a class="t" id="t0547a08"></a>如是比丘為知放烟。云何比丘知行道？比丘<a class="t" id="t0547a09"></a>行審諦八道，知不可行處，婬里、酒家、博戲處，<a class="t" id="t0547a10"></a>終不妄入，如是比丘為知行道。云何比丘知<a class="t" id="t0547a11"></a>愛？比丘！見說法寶時，至心聽受踊躍愛樂，如<a class="t" id="t0547a12"></a>是比丘名為知愛。云何比丘知渡水處？比<a class="t" id="t0547a13"></a>丘！知四諦。云何四諦？苦諦、苦習諦、苦盡諦、<a class="t" id="t0547a14"></a>苦盡道諦。如是比丘為知渡水。云何比丘知<a class="t" id="t0547a15"></a>食處？比丘！知四意止。云何四意止？比丘！觀內<a class="t" id="t0547a16"></a>身、觀外身、觀內外身，觀內痛、觀外痛、觀內外<a class="t" id="t0547a17"></a>痛，觀內意觀、外意觀、內外意，觀內法、觀外法、<a class="t" id="t0547a18"></a>觀內外法，如是比丘為知食處。云何比丘知<a class="t" id="t0547a19"></a>食不盡？比丘！若國王長者清信士女，以信樂<a class="t" id="t0547a20"></a>心請於比丘，供養飲食種種餚饌，加敬進勸，<a class="t" id="t0547a21"></a>比丘知節供身則止，思惟佛語：『施者雖豐，當<a class="t" id="t0547a22"></a>自知限，不為盡受。』如是比丘知食不盡。云何<a class="t" id="t0547a23"></a>比丘知敬長老舊學耆艾恭敬供養？比丘！當<a class="t" id="t0547a24"></a>親近是輩禮敬供養，出入迎逆見來避坐，<a class="t" id="t0547a25"></a>任力進上，勿以懈慢。如是比丘知，敬長老。<a class="t" id="t0547a26"></a>比丘！能行是十一事者，於此法中種法律根<a class="t" id="t0547a27"></a>栽枝葉滋茂，多所覆蔭清淨無垢。」</p><p><a class="t-linehead" id="t-linehead0547a27"></a>爾時，世尊<a class="t" id="t0547a28"></a>以偈頌曰：</p><a class="t" id="t0547a29"></a><blockquote class="gatha"><p>「有信精進學，　　受食知節限，<a class="t" id="t0547b01"></a><br>恭敬於長老，　　是行佛稱譽。<a class="t" id="t0547b02"></a><br>如此十一法，　　比丘學是者，<a class="t" id="t0547b03"></a><br>晝夜定心意，　　六年得羅漢。」</p></blockquote><a class="t" id="t0547b04"></a><p><a class="t-linehead" id="t-linehead0547b04"></a>諸比丘聞佛所說，歡喜受行。</p><a class="t" id="t0547b05"></a><p class="endsutta"><span class="t-juanname">佛說放牛經</span></p>
</article><aside id="metaarea"><p>This is an independent sūtra, which in the Taishō canon is collected alongside the Saṃyuktāgama collections.<p>It is Taishō vol. 2 sūtra no. 123. The text is from <a href="http://tripitaka.cbeta.org/T02" target="_blank">CBETA</a>.</p></aside></section></div></body></html>
