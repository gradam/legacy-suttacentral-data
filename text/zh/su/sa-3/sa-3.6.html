<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa-3.6"><article><div class="mirror hgroup"><p class="division"><span class="mirror-left">Saṃyuktāgama (3rd)</span><span class="mirror-right">雜阿含經</span></p><h1 class="mirror-row"><span class="mirror-left">SA-3 6</span><span class="mirror-right">（六）</span></h1></div><p><a class="z-linehead" id="z-linehead0494c21"></a>聞如是：</p><p><a class="z-linehead" id="z-linehead0494c21"></a>一時佛在舍衛國祇樹給孤獨園。<a class="t" id="t0494c22"></a>佛告比丘：「治生有三方便，未致利能致，已<a class="t" id="t0494c23"></a>致不減。何等為三？是間比丘有治生者，晨<a class="t" id="t0494c24"></a>念多方便盡力向治生，日中亦爾、晡時亦爾，<a class="t" id="t0494c25"></a>求多方便盡力索令有利。比丘治生三法亦<a class="t" id="t0494c26"></a>如是，未得好法能得致，已得好法不減。何<a class="t" id="t0494c27"></a>等為三？是間諸比丘，有比丘晨時多受道思<a class="t" id="t0494c28"></a>念意不離，日中、晡時亦爾，多合定意受行意<a class="t" id="t0494c29"></a>不離，能多增道。」</p><p><a class="z-linehead" id="z-linehead0494c29"></a>佛說如是。</p><a class="t" id="t0495a01"></a>
</article><aside id="metaarea"><p>This translation of a Saṃyuktāgama (雜阿含經)  is included in the Taishō edition of the Chinese Buddhist canon in vol. 2, sūtra 101. The text is from <a href="http://tripitaka.cbeta.org/T02n0101" target="_blank">CBETA</a>.</p></aside></section></div></body></html>
