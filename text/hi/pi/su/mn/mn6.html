<!DOCTYPE html>
<html>
<head>
<meta charset="UTF-8">
<meta author="राहुल सांकृत्यायन द्वारा अनूदित">
<title></title>
</head>
<body>
<div id="text" lang="hi">
<section class="sutta" id="mn6">
<article>
<div class="hgroup">
<p class="division">मज्झिम निकाय</p>
<h1>6. आकङ्खेय्य-सुत्तन्त</h1>
</div>
<p><a class="rs-vp" id="rs-vp1.57"></a>ऐसा मैने सुना—</p>
<p>एक समय भगवान् श्रावस्ती में अनाथपिंडिक के आराम जेतवन में विहार करते थे। वहाँ भगवान् ने भिक्षुओं को संबोधित किया—“भिक्षुओ!”</p>
<p>“भदन्त!” (कह) उन भिक्षुओं ने भगवान् को उत्तर दिया।</p>
<p>भगवान् ने यह कहा—“भिक्षुओ! शील सम्पन्न होकर विहरो; प्रतिमोक्ष-संवर (= सदाचार-नियम रूपी संरक्षण) से संरक्षित हो विहरो; आचार-गोचर (= धर्माचरण) से संयुक्त हो, छोटी सी भी बुराई से भय खाते शिक्षापदों (= आचार-नियमो) को ग्रहणकर, उनका अभ्यास करो। भिक्षुओ! यदि भिक्षु चाहता है कि वह सब्रह्मचारी (= गुरूभाई) भिक्षुओं का प्रिय=मनाप और सम्मान-भाजन होवे; तो वह शीलों का पूरा करने वाला बने, भीतर से चित्त को शमन करने मे तत्पर, अखंडित ध्यान (तथा) विपश्यना (= प्रज्ञा) से युक्त हो, सूने घरो की शरण ले।</p>
<p>“भिक्षुओ! यदि भिक्षु चाहता है, कि चीवर (= वस्त्र), पिडपात (= भिक्षान्न), शयनासन (= वासस्थान) (और) ग्लान-प्रत्यय-भैषज्य-परिष्कार (रोगी पथ्य और औषध की चीज़ें) का पाने वाला हो, तो वह शीलों का ही पूरा करने वाला बने ॰।</p>
<p>“भिक्षुओं! यदि भिक्षु चाहता है, कि जिनके चीवर, पिंडपात, शयनासन, ग्लान-प्रत्यय-भैपज्य-परिष्कार का मै उपयोग करता हूँ, उनके वह (दान-) कार्य महाफल वाले=महानृशंस वाले हों, तो वह शीलों का ही पूरा करने वाला बने ॰।</p>
<p>“॰ जो मेरे जाति वाले रक्त-संबंधी मृत-प्रेत (लोकान्तर-प्राप्त) हैं। (और जो कि) प्रसन्न-चित्त से मेरी याद करते हैं, उनका वह कर्म महाफल=महानृशंस होवे, तो वह ॰।</p>
<p>“॰ मै अ-रति (= उचाट) को हराने वाला होऊँ, अ-रति मुझे न हरा सके, उत्पन्न अ-रति को मै पराजित करके विहरूँ; तो वह ॰।</p>
<p>“॰ मै भय-भैरव को हराने वाला होऊँ ॰; तो वह ॰।</p>
<p>“॰ इसी जन्म में सुख-पूर्वक विहार करने वाला, चित्त-सम्बन्धी चारों ध्यानों का पूर्णतया बिना दिक्कत और कठिनाई के लाभी (= पाने वाला) होऊँ; तो वह ॰।</p>
<p>“॰ जो वह रूप् (-लोक)1 से परे आरूप्य (= लोक-संबंधी) शान्त विमोक्ष (= मुक्ति) हैं, उन्हें मैं काया से प्राप्त कर विहरूँ; तो वह ॰।</p>
<p><a class="rs-vp" id="rs-vp1.58"></a>“॰ तीनों संयोजनों1 के क्षय से स्रोत-आपन्न बन पतन-रहित, नियत, संबोधि (= परमज्ञान)-परायण होऊँ, तो वह ॰।</p>
<p>“॰ तीनों संयोजनों के क्षय से, राग-द्वेष-मोह के क्षीण होने से सकृदागामी होऊँ, इस लोक में एक ही बार और आकर दुःख का अन्त करूँ; तो वह ॰।</p>
<p>“॰ पाँच अवरभागीय संयोजनों के क्षय से औपपातिक (= दिव्ययोनि-उत्पन्न) उस (अगले जन्म लेने वाले) लोक में निर्वाण प्राप्त करने वाला होऊँ, उस लोक से फिर लौटकर (यहाँ) आने वाला न होऊँ, तो वह ॰।</p>
<p>“॰ मै अनेक प्रकार की ऋद्धियों का अनुभव करूँ—एक होकर अनेक हो जाऊँ, आविर्भाव, तिरोभाव, दीवार-प्राकार-पर्वत में निर्लिप्त हो वैसे ही चलूँ, जैसे आकाश में पक्षी उडते हैं; पृथिवी में वैसे ही डूबूँ उतराऊँ, जैसे पानी में; पानी पर (भी) वैसे ही बिना भीगे चलूँ, जैसे पृथिवी पर; आकाश में आसान मारकर वैसे ही चलूँ, जैसे पक्षी=शकुन; ऐसे महाऋद्धिवाले=महानुभाव इन चाँद और सूर्य को भी हाथ से छूऊँ, परिमार्जन करूँ; (इसी) काया से ब्रह्मलोकपर्यन्त (सब) को अपने वश मे कर लूँ; तो वह ॰।</p>
<p>“॰ मैं अ-मानुष विशुद्ध दिव्य श्रोत्र-इन्द्रिय से उभय प्रकार के शब्दो को सुनूँ—दिव्य (शब्दों) को भी, और मानुष (शब्दों) को भी, दूरवाले को भी और समीप वाले (शब्द) को भी; तो वह ॰।</p>
<p>“॰ मैं दूसरे सत्वों दूसरी व्यक्तियो के चित्तों को (अपने) चित्त से देखकर जान लूँ—सराग चित्त होने पर ‘सराग चित्त है’—जान जाऊँ, वीतराग चित्त॰, स-द्वेषचित्त॰, वीतद्वेष चित्त॰, स-मोह चित्त॰, वीत-मोह चित्त॰, संक्षिप्त (= एकाग्र)-चित्त॰, विक्षिप्त चित्त॰, महद् गत (= विशाल) चित्त॰, अ-महद्गत चित्त॰, स-उत्तर (= जिससे बढकर भी कोई हो) चित्त॰, अनुत्तर (= अनुपम) चित्त॰, समाहित चित्त॰, अ-समाहित चित्त॰, चित्त॰, विमुक्त चित्त॰, अ-विमुक्त चित्त॰; तो वह ॰।</p>
<p>“॰ अनेक प्रकार के पूर्व-निवासों (= पूर्वजन्मों) को जानूँ, जैसे कि—एक जन्म को भी ॰ 2; तो वह ॰।</p>
<p>“॰ मैं अ-मानुष विशुद्ध दिव्य चक्षु से अच्छे-बुरे, सुवर्ण-दुर्वर्ण॰2 प्राणियों को ॰ 3 देखूँ—यह आप प्राणी ॰ ; तो वह ॰।</p>
<p>“॰ मैं आस्रवों के क्षय से जो आस्रव-रहित चित्त की विमुक्ति है, प्रज्ञाद्वारा विसुक्ति (= मुक्ति) है, उसे इसी जन्म में स्वयं जान कर, साक्षात्कार कर, प्राप्त कर, विहार करूँ; तो वह ॰।</p>
<p>“भिक्षुओ! शील4—सम्पन्न हो विहरो ॰3।</p>
<p>भगवान् ने यह कहा, सन्तुष्ट हो उन भिक्षुओं ने भगवान् के भाषण का अनुमोदन किया।</p>
</article>
<aside id="metaarea">
<p>Translated by <span class="author">Rahul Sankrityayan</span>.</p>
<p>Text digitized by <a href="http://www.hitechos.com/" target="_blank">Hi-Tech Outsourcing Services</a>.</p>
<p>Based on the 1933 edition of <cite class="book">Majjhim-nikay</cite>, scanned and made available on the Digital Library of India.</p>
<p>Prepared for SuttaCentral by <span class="editor">Bhikkhu Sujao</span>.</p>
</aside>
</section>
</div>
</body>
</html>
