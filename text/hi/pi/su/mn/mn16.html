<!DOCTYPE html>
<html>
<head>
<meta charset="UTF-8">
<meta author="राहुल सांकृत्यायन द्वारा अनूदित">
<title></title>
</head>
<body>
<div id="text" lang="hi">
<section class="sutta" id="mn16">
<article>
<div class="hgroup">
<p class="division">मज्झिम निकाय</p>
<h1>16. चेतोखिल-सुंत्तन्त</h1>
</div>
<p><a class="rs-vp" id="rs-vp1.100"></a>ऐसा मैने सुना—</p>
<p>एक समय भगवान् श्रावस्ती में अनाथपिंडिक के आराम जेतवन में विहार करते थे। वहाँ भगवान् ने भिक्षुंओं को सम्बोधित किया—“भिक्षुओ!”</p>
<p>“भदन्त”—(कह) उन भिक्षुओ ने भगवान् को उत्तर दिया।</p>
<p>1—भगवान् ने यह कहा—“भिक्षुओ! जिस किसी भिक्षु के पाँच चेतोखिल (= चित्त के कील) नष्ट (= प्रहीण) नहीं हुये, पाँच चित्त में बद्ध हैं, छिन्न नहीं है; वह इस धर्म-विनय (= बुद्ध-धर्म) में वृद्धि=विरूढि को प्राप्त होगा, यह सम्भव नहीं। कौन से इसके पाँच चेतोखिल अप्रहीण हों?—यहाँ भिक्षुओ? भिक्षु शास्ता (= आचार्य) में कांक्षा=विचिकित्सा (= संदेह) करता है, (संशय से) मुक्त नहीं होता, प्रसन्न (= श्रद्धालु) नहीं होता; (इसलिये) उसका चित्त आतप्य (= तीव्र उद्योग) के लिये, अनुयोग, सातत्य (= निरन्तर अभ्यास) (और) प्रधान (= दृढ़ उद्योग) के लिये नहीं झुकता। जो कि उसका चित्त आतप्य के लिये नहीं झुकता, यह उसका प्रथम चेतोखिल अ-प्रहीण है।</p>
<p>“और फिर भिक्षुओ! भिक्षु धर्म मे ॰ द्वितीय ॰।</p>
<p>“और फिर भिक्षुओ! भिक्षु संध मे ॰ तृतीय ॰।</p>
<p>“॰ शील में ॰ चतुर्थ ॰।</p>
<p>“॰ सब्रह्मचारियों के विषय में कुपित, असन्तुष्ट, दूषित-चित्त, खिलजात (= काँटा बना) होता है। जो कि भिक्षुओ! जो वह भिक्षु सब्रह्मचारियों के विषय में ॰ खिलजात होता है, (इसलिये) उसका चित्त तीव्र उद्योग के लिये नहीं झुकता; जो कि उसका चित्त तीव्र उद्योग ॰ के लिये नहीं झुकता, यह उसका पंचम चेतोखिल अप्रहीण है।</p>
<p>“यह उसके पाँचों चेतोखिल अप्रहीण होते हैं।</p>
<p>“कौन से इसके पाँच चित्त-बंधन (जेतसोविनिबंध) अ-समुच्छिन्न (= न कटे) होते हैं?—यहाँ भिक्षुओ! भिक्षु कामों (= भोगों) में अ-वीतराग=अ-वीतच्छन्द=अ-वीत-प्रेम, अविगतपिपास (= जिसकी प्यास हटी नहीं), अ-विगत-परिदाह (= जिसकी जलन गई नहीं), अ-विगत तृष्णा होता है। जो कि भिक्षुओ! भिक्षु कामो मे ॰ अविगत तृष्णा होता है; इसलिये उसका चित्त ॰ नहीं झुकता; यह उसका प्रथम चित्त-बन्धन छिन्न नहीं हुआ है।</p>
<p>“और फिर भिक्षुओ! भिक्षु काया में अ-वीत-राम ॰ ; यह उसका द्वितीय ॰।</p>
<p>“॰ रूप में अवीतराग ॰॰; यह तृतीय ॰।</p>
<p><a class="rs-vp" id="rs-vp1.101"></a>“और फिर भिक्षुओ! यथेच्छ उदरपूर भोजन करके शय्या-सुख, स्पर्श-सुख, मृद्ध (= आलस्य)-सुख में फँसा विहरता है। जो कि, भिक्षुओ! ॰; यह उसका चतुर्थ ॰।</p>
<p>“और फिर भिक्षुओ! भिक्षु किसी देव-निकाय देवयानि का प्रणिधान (= दृढ़ कामना) करके ब्रह्मचर्य चरण करता है—इस शील, व्रत, तप, या ब्रह्मचर्य से मैं देवता या देवता में से कोई होऊँ। जो कि भिक्षुओ! ॰; यह उसका पंचम चित्त-बंधन छिन्न नहीं हुआ है।</p>
<p>“यह उसके पाँच चेतासो-विनिबंध (= चित्त-बंधन) अ-समुच्छित होते है। भिक्षुओ! जिस किसी भिक्षु के यह पाँच चेतोखिल अप्रहीण हैं, यह पाँच चित्त-विनिबन्धन अ-समुच्छित हैं, वह इस धर्म में वृद्धि=विरूढ़ि को प्राप्त होगा, यह संभव नहीं।</p>
<p>2—“भिक्षुओ! जिस किसी भिक्षु के पाँच चेतोखिल प्रहीण हैं, पाँच चेतसो विनिबंध समुच्छित हैं। वह इस धर्म में वृद्धि=विरूढ़ि को प्राप्त होगा, यह संभव है।</p>
<p>“कौन से उसके पाँच चेतोखिल प्रहीण हैं? ॰ यहाँ भिक्षुओ! भिक्षु शास्ता में कांक्षा=विचिकित्सा नहीं करता, (संशय-)मुक्त होता है, प्रसन्न होता है; (इसलिये) उसका चित्त आतप्य ॰ के लिये झुकता है। जो कि उसका चित्त तीव्र उद्योग के लिये झुकता है; यह उसका प्रथम चेतोखिल प्रहीण हुआ।</p>
<p>“और फिर भिक्षुओ! भिक्षु धर्म में ॰ ; ॰ द्वितीय ॰।</p>
<p>“॰ संघ में ॰ ; ॰ तृतीय ॰।</p>
<p>“॰ शिक्षा में ॰ ; ॰ चतुर्थ ॰।</p>
<p>“॰ सब्रह्मचारियेां के विषय में कुपित, असन्तुष्ट, दूषित-चित्त, खिलजात (= काँटे सा) नहीं होता; जो वह ॰ ; पंचम ॰।</p>
<p>“यह उसके पाँच चेतोखिल प्रहीण होते हैं।</p>
<p>“कौन से इसके पाँच चेतसो-विनिबंध (= चित्त के बंधन) समुच्छित होते है?—यहाँ भिक्षुओ! भिक्षु कामों में वीतराग=वीतच्छन्द=वीतप्रेम, विगत-पिपास, विगत-परिदाह, विगत-तृष्ण होता है; जो कि भिक्षुओ! भिक्षु कामो में वीतराग ॰ होता है; इसलिये उसका चित्त आतप्य॰ झुकता है; यह उसका प्रथम चेतसो-विनिबंध समुच्छिन्न हुआ।</p>
<p>“और फिर भिक्षुओ! भिक्षु काया में वीतराग ॰ द्वितीय ॰।</p>
<p>“॰ रूप में वीतराग ॰ तृतीय ॰।</p>
<p>“॰ यथेच्छ उदरपूर भोजन करके शय्या-सुख, स्पर्श-सुख, मृद्ध-सुख में फँसा नहीं विहरता। जो कि भिक्षुओ ॰ चतुर्थ ॰।</p>
<p>“और फिर भिक्षुओ! भिक्षु किसी देवनिकाय का प्रणिधान करके ब्रह्मचर्य चरण नहीं करता—॰। जो कि भिक्षुओ! ॰ यह उसका पंचम चेतसो विनिबंध छिन्न हुआ।</p>
<p>“यह उसके पाँच चेतसो-विनिबंध समुच्छिन्न हुये।</p>
<p>“भिक्षुओ! जिस किसी भिक्षु के पाँच चेतोखिल प्रहीण हैं, पाँच चेतसो-विनिबन्ध समुच्छिन्न है, वह इस धर्म में वृद्धि=विरूढ़ि को प्राप्त होगा, यह सम्भव है।</p>
<p>“वह (1) छन्द-समाधि-प्रधान-संस्कार-युक्त ऋद्धिपाद की भावना करता है; (2) वह<a class="rs-vp" id="rs-vp1.102"></a> वीर्य-समाधि=प्रधान-संस्कार-युक्त ऋद्धिपाद की भावना करता है; (3) वह चित्त समाधि के प्रधान संस्केार से युक्त ॰; (4) वह समाधि-इन्द्रिय के प्रधान संस्कार से युक्त ऋद्धिपाद की भावना करता है। विमर्श समाधि के प्रधान-संस्कार से युक्त ऋद्धिपाद की भावना है। (यह) पाँचवाँ (विमर्श) समाधि-प्रधान संस्कार युक्त ऋद्धिपाद, उत्सोढि (= उत्साह) है। भिक्षुओ! सो वह भिक्षु उत्सोढि के पन्द्रह अंगों से युक्त निर्वेद (= वैराग्य) के लिये योग्य है, संबोधि (= परमज्ञान) के लिये योग्य हैं, सर्वोत्तम (= अनुत्तर) योगक्षेम (= निर्वाण) की प्राप्ति के लिये योग्य है।</p>
<p>‘जैसे भिक्षुओ! आठ, दस या बारह मुर्गी के अंडे हो; वह मुर्गी द्वारा भली प्रकार सेये=परिस्वेदित, परिभावित हो; चाहे मुर्गी की यह इच्छा न भी हो—’अहोवत! मेरे चूज़े (= कुक्कुट-पोतक) पादनख से या मुखतुंड से अंडे को फोडकर स्वस्तिपूर्वक निकल आयें।’ तो भी वह चूज़े पादनख से, या मुखतुंड से अंडे को फोडकर स्वस्तिपूर्वक निकल आने के योग्य है; ऐसे ही भिक्षुओ! उत्सोढि के पन्द्रह अंगो से युक्त भिक्षु निर्वेद के लिये योग्य है, सम्बोधि के लिये योग्य है, अनुत्तर योगक्षेम की प्राप्ति के लिये योग्य है।”</p>
<p>भगवान् ने यह कहा, उन भिक्षुओं ने सन्तुष्ट हो, भगवान् के भाषण का अभिनन्दन किया।</p>
</article>
<aside id="metaarea">
<p>Translated by <span class="author">Rahul Sankrityayan</span>.</p>
<p>Text digitized by <a href="http://www.hitechos.com/" target="_blank">Hi-Tech Outsourcing Services</a>.</p>
<p>Based on the 1933 edition of <cite class="book">Majjhim-nikay</cite>, scanned and made available on the Digital Library of India.</p>
<p>Prepared for SuttaCentral by <span class="editor">Bhikkhu Sujao</span>.</p>
</aside>
</section>
</div>
</body>
</html>
