<!DOCTYPE html>
<html>
<head>
<meta charset="राहुल सांकृत्यायन द्वारा अनूदित">
<title></title>
</head>
<body>
<div id="text" lang="hi">
<section class="sutta" id="mn71">
<article>
<div class="hgroup">
<p class="division">मज्झिम निकाय</p>
<h1>71 तेविज्ज-वच्छगोत्त-सुत्तन्त</h1>
</div>
<p><a class="rs-vp" id="rs-vp1.314"></a>ऐसा मैंने सुना—</p>
<p>एक समय भगवान् वैशालीमें महावनकी कूटागार-शालामें विहार करते थे।</p>
<p>उस समय वच्छ-गोत्त (= वत्सगोत्र) परिबा्रजक एक-पुण्डरीक परिब्राजकाराममे वास करता था। भगवान् पूर्वाहृ-समय पहिनकर, पात्रचीवर ले, वैशालीमें पिड-चारके लिये प्रविष्ट हुये। तब भगवानको ऐसा हुआ—अभी वैशालीमें पिडचार करनेके लिये बहुत सबेरा है। क्यों न मैं जहाँ एक-पुण्डरीक परिब्राजकाराम है, जहाँ वच्छ-गोत्त परिब्राजक है, वहाँ चलू। तब भगवान् ० वहाँ गये।</p>
<p>वच्छ-गोत्त परिब्राजकने दूरसे ही भगवान्को आते देखा। देख कर भगवान् से बोला—</p>
<p>“आइये भन्ते! भगवान्! स्वागत भन्ते! भगवान् बहुत दिन हो गया भन्ते! भगवान् को यहाँ आये। बैठिये भन्ते। भगवान्। यह आसन बिछा है।”</p>
<p>भगवान् बिछे आसनपर बैठ गये। वत्स गोत्र परिबा्रजक भी एक नीचा आसन लेकर, एक ओर बैठ गया। एक ओर बैठे वत्स-गोत्र परिब्राजकने भगवान् से कहा—</p>
<p>“सुना है भन्ते!—“श्रमण गौतम सर्वज्ञ=सर्वदर्शी है, निखिल ज्ञान-दर्शन (= ज्ञानके साक्षात्कार करने) का दावा करते है। चलते, खडे, सोते, जागते (भी उनको) निरंतर सदा ज्ञान-दर्शन उपस्थित रहता है, । क्या भन्ते। (ऐसा कहनेवाले) भगवान्के प्रति यथार्थ कहनेवाले हैं, और भगवान्को असत्य=अभूतसे निन्दा (= अभ्याख्यान) तो नही करते? धर्मके अनुकुल (तो) वर्णन करते हैं? कोई सह-धार्मीक (= धर्मानुकूल) वादका अ-ग्रहण, गर्हा (= निंदा ) तो नहीं होती।”</p>
<p>“वत्स! जो कोई मुझे ऐसा कहते हैं—“श्रमण गौतम सर्वज्ञ है ०। वह मेरे बारेमें यथार्थ कहनेवाले नहीं हैं। अ-सत्य (= अभूत) से मेरी निंदा करते हैं।”</p>
<p>“कैसे कहते हुये भन्ते! हम भगवान्के यथार्थवादी होंगे, भगवान्को अभूत (= असत्य) से नहीं निन्देंगे०?</p>
<p>“वत्स!— श्रमण गौतम त्रैविद्य (= तीन विद्याआंे का जानने वाला) है, —ऐसा कहते हुये, मेरे बारेमें यथार्थवादी होगा ०। (1) वत्स! मैं जब चाहता हूँ, अनेक किये पूर्व निवासो (= पूर्वजन्मों) को स्मरण कर सकता हूँ, जैसे कि—एक जाति (= जन्म) ०। इस प्रकार आकार (= शरीर आकृति आदि), नाम (= उद्देश) के सहित अनेक पूर्वजन्मोको स्मरण करता हूँ। (2) वत्स! मैं जब चाहता हूँ, अ-मानुप विशुद्ध दिव्य-चक्षुसे मरते, उत्पन्न होते, नीच-ऊॅंच, <a class="rs-vp" id="rs-vp1.315"></a> सुवर्ण-दुर्वर्ण, सुगत-दुर्गत ० कर्मानुसार (गति को) प्राप्त सत्वोंको जानता हूँ। (3) वत्स! मैं आस्त्रवों (= राग-द्वेष आदि) के क्षयसे आस्त्रव-रहित चित्तकी विमुक्ति (= मुक्ति) प्रज्ञाद्वारा विमुक्तिको इसी जन्ममें स्वयं साक्षात् कर=प्राप्त कर विहरता हूँ।”</p>
<p>ऐसा कहनेपर वत्स गोत्र परिबा्रजकने भगवान्से कहा—</p>
<p>“भो गौतम! क्या कोई गृहस्थ, जो गृहस्थके संयोजनों को (= बंधनो) को बिना छोडे, कायाको छोड दुःखका अन्त करनेवाला (= निर्वाण प्राप्त करनेवाला) हो?”</p>
<p>“नही वत्स! ऐसा कोई गृहस्थ नही ०।</p>
<p>“भो गौतम! है कोई गृहस्थ, जो गृहस्थके संयोजनोंको बिना छोडे, काया छोडने (= मरने) पर, स्वर्गको प्राप्त होनेवाला हो?”</p>
<p>“वत्स! एक ही नही सौ, सो नही दोसौ, ०तीनसौ, ० चारसौ, ० पाचसौ, और भी बहुतसे गृहस्थ है, (जो) गृहस्थके संयोजनोंको बिना छोडे, मरनेपर स्वर्गगामी होते हैं।”</p>
<p>“भो गौतम! है कोई आजीवक, जो मरनेपर दुःखका अन्त करनेवाला हो?”</p>
<p>“नही, वत्स! ०।”</p>
<p>“भो गौतम! है कोई आजीवक जो मरनेपर स्वर्गगामी हो ?”</p>
<p>“वत्स! यहा से एकानवे कल्प तक मैं स्मरण करता हूँ, किसीको भी स्वर्ग जानेवाला नहीं जानता, सिवाय एककेः और वह भी कर्म-वादी=क्रियावादी था।”</p>
<p>“भो गौतम! यदि ऐसा है तो यह तीर्थायतन (= पंथ) शून्य ही है, यहाँ तक कि स्वर्ग-गामियोंसे भी।”</p>
<p>“वत्स! ऐसा होते यह , पंथ, शून्य ही है ०।</p>
<p>भगवान्ने यह कहा! वत्स-गोत्र परिबा्रजकने सन्तुष्ट हो, भगवान्के भाषणका अनु-मोदन किया।</p>
</article>
<aside id="metaarea">
<p>Translated by <span class="author">Rahul Sankrityayan</span>.</p>
<p>Text digitized by <a href="http://www.hitechos.com/" target="_blank">Hi-Tech Outsourcing Services</a>.</p>
<p>Based on the 1933 edition of <cite class="book">Majjhim-nikay</cite>, scanned and made available on the Digital Library of India.</p>
<p>Prepared for SuttaCentral by <span class="editor">Bhikkhu Sujao</span>.</p>
</aside>
</section>
</div>
</body>
</html>
