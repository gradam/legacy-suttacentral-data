<!DOCTYPE html>
<html>
<head>
<meta charset="राहुल सांकृत्यायन द्वारा अनूदित">
<title></title>
</head>
<body>
<div id="text" lang="hi">
<section class="sutta" id="mn25">
<article>
<div class="hgroup">
<p class="division">मज्झिम निकाय</p>
<h1>25. निवाप-सुत्तन्त</h1>
</div>
<p><a class="rs-vp" id="rs-vp1.133"></a>ऐसा मैंने सुना—</p>
<p>एक समय भगवान् श्रावस्ती में अनाथपिंडिक के आराम जेतवन में विहार करते थे। वहाँ भगवान् ने भिक्षुओं को संबोधित किया—“भिक्षुओ!”</p>
<p>“भदन्त!” (कह) उन भिक्षुओं ने भगवान् को उत्तर दिया।</p>
<p>भगवान् ने यह कहा—“भिक्षुओ! नैवापिक (= बहेलिया) मृगों को (यह सोचकर) निवाप (मृगो के शिकार के लिये जंगल के भीतर बोये खेत) नहीं बोता, कि इस मेरे बोये निवाप को खाकर मृग दीर्घायु वर्णवान् (= सुन्दर) (हो) चिरकाल तक गुजारा करें। भिक्षुओ! नैवापिक मृगों के लिये (यह सोच) निवाप बोता है, कि मृग इस मेरे बोये निवाप को अनुप-खज्ज (= खा कर) मूर्छित (= बेसुध) हो भोजन करेंगे, …मूर्छित हो भोजन कर मद को प्राप्त होंगे, मद को प्राप्त हो प्रमादी होंगे; प्रमादी हो इस निवाप के विषय में स्वेच्छज्ञचारी होंगे।</p>
<p>“भिक्षुओ! पहिले मृगों ने नैवापिक के इस बोये निवाप को…मूर्छित हो भोजन किया;..मूर्छित हो भोजन कर मद को प्राप्त हुये, मद को प्राप्त (= मत्त) हो प्रमादी हुये; प्रमादी होकृस्वेच्छाचारी हुये। इस प्रकार भिक्षुओ! वह पहिले मृग नैवापिक के चमत्कार (= ऋद्धयनुभाव) से मुक्त नहीं हुये।</p>
<p>“वहाँ भिक्षुओ! दूसरे मृगों ने यह सोचा—‘जिन उन पहिले मृगों ने नैवापिक के इस बोये निवाप को…मूर्छित हो भोजन किया ॰; नैवापिक के चमत्कार से मुक्त नहीं हुये। क्यों न हम निवाप-भोजन से सर्वथा ही विरत हो जायें, भयभोग से विरत हो अरण्य-स्थानों में अवगाहन कर विहरें।’ (तब) यह निवाप-भोजन से सर्वथा विरत हुये, भय-भोग (= भयपूर्ण भोग) से विरत हो अरण्य-स्थानों को अवगाहन कर विहरने लगे। ग्रीष्म के अन्तिम मास में घास-पानी (= तृण-उदक) के क्षय होने से, उनका शरीर अत्यन्त दुर्बल हो गया। अत्यन्त दुर्बल कायावाले उन (मृगांे) का वल-वीर्य नष्ट हो गयां बलवीर्य के नष्ट हो जाने पर नैवापिक के बोये हुये उसी निवापकों खाने के लिये लौटे। उन्होने …मूर्छित हो भोजन किया ॰ इस प्रकार भिक्षुओ! वह दूसरे मृग भी नैवापिक के चमत्कार (= जादू) से मुक्त नहीं हुये।</p>
<p>“भिक्षुओ! तीसरे मृगों ने यह सोचा—‘जिन उन पहिले मृगो ने नैवापिक के इस बोये निवाप को…मूर्छित हो भोजन किया ॰ मुक्त नहीं हुये। (तब) जिन उन दूसरे मृगों ने यह सोचा—॰ निवाप-भोजन से सर्वथा विरत हुये ॰ वह दूसरे मृग भी नैवापिक के …(फन्दे) से मुक्त नहीं हुये। क्यों न हम नैवापिक के बोये इस निवाप का आश्रय लें। वहाँ आश्रय ले..इस…<a class="rs-vp" id="rs-vp1.134"></a> निवापको…अ-मूर्छित (= न बेसुध) हो भोजन करें, अ-मूर्छित हो भोजन करने से हम मद को प्राप्त न होंगे; मद को न प्राप्त होने से प्रमादी नहीं होंगे, प्रमादी न होने से नैवापिक के इस निवाप में स्वेच्छाचारी नहीं होंगे’। (यह सोच) उन्होेंने नैवापिक के बोये उस निवाप का आश्रय लिया। आश्रय ले…निवाप को…अमूर्छित हो भोजन किया, ॰ मद को प्राप्त नहीं हुये, ॰ प्रमादी नहीं हुये, ॰ स्वेच्छाचारी नहीं हुये। तब भिक्षुओ! नैवापिक और नैवापिक-परिषद् को यह हुआ—‘यह चौथे मृग शठ पाखंडी (= केटूभी) हैं; यह तीसरे मृग ऋद्धिमान परजन हैं; यह इस छोडे़ निवाप को खाते हैं, किन्तु हम इनके गमन-आगमन को नहीं जानते। क्यों न हम इस छोडे निवाप के सारे प्रदेश को बडे़ बडे़ डंडों के रूँधान से चारों ओर से घेर दें, जिसमें कि (इन) तीसरे मृगों के आश्रय को देखें; जहाँ पर कि वह पकडे जा सकते है’। (यह सोच) उन्होने ॰ डंडो के रूँधान से घेर दिया। (फिर) भिक्षुओ! नैवापिक और नैवापिक-परिषद् ने तीसरे मृगों के आश्रय (= स्थान) को देखा, जहाँ कि वह पकड़े गये। इस प्रकार भिक्षुओ! वह तीसरे मृग भी नैवापिक के…(फंदे से) मुक्त नहीं हुये।</p>
<p>“भिक्षुओ! चैथे मृगों ने यह सोचा—‘जिन पहिले मृगों ने ॰ मूर्छित हो भोजन किया ॰ मुक्त नहीं हुये। जिन दूसरे मृगों ने ॰, निवाप भोजन से सर्वथा विरत हुये ॰ मुकत नहीं हुये। जिन तीसरे मृगों ने ॰ अ-मूर्छित हो भोजन किया ॰ मुकत नहीं हुये। क्यों न हम (वहाँ) आश्रय (= स्थान) ग्रहण करे, जहाँ नैवापिक और नैवापिक-परिषद् की गति नहीं है। वहाँ आश्रय ग्रहण कर नैवापिक के इस बोये निवाप को अमूर्छित हो भोजन करें;…अमूर्छित हो भोजन करने से मद को न प्राप्त होंगे, ॰। ॰‘स्वंच्छाचारी न होंगे’ उन्होंने (तब) जहाँ नैवापिक और नैवापिक-परिषद् की गति न थी, वहाँ आश्रय ग्रहण किया। ॰ अमूर्छित हो भोजन किया ॰ स्वेच्छाचारी नहीं हुये। तब भिक्षुओ! नैवापिक और नैवापिक-परिषद् को यह हुआ—‘यह चैथे मृग शठ (= सथ) पाखंडी (= केटुभी) हैं, यह चैथे मृग ऋद्धिमान् (= होशियार) परजन हैं। (यह) हमारे छोडे़ निवाप को भोजन करते हैं, किन्तु हम इनके गमन-आगमन को नहीं जानते। क्यों न हम ॰ चारों ओर से घेर दें; जिसमें कि चैथे मृगों के आश्रय को देखें; जहाँ पर कि वह पकड़े जा सकते हैं।’ (यह सोच) उन्होने ॰ सारे प्रदेश को घेर दियां (किन्तु) भिक्षुओ! नैवापिक और नैवापिक-परिषद् ने चैथे मृगों के आश्रय को नहीं देख पाया, जहाँ पर कि वह पकडे जाते। तब भिक्षुओ! नैवापिक और नैवापिक-परिषद को यह हुआ—‘यदि हम चैथे मृगों को घट्टित करेंगे। इस प्रकार सारे मृग इस बोये निवाप को छोड देंगे; क्यों न हम चैथे मृगों की उपेक्षा कर दें।’ (तब) भिक्षुओ! नैवापिक और नैवापिक-परिषद् ने चैथे मृगों को उपेक्षित किया। इस प्रकार भिक्षुओ! चैथे मृग नैवापिक के…(फंदे) से छूटे।</p>
<p>“भिक्षुओ! अर्थ को समझाने के लिये मैंने यह उपमा (= दृष्टान्त) कही है। भिक्षुओ! निवाप यह पाँच काम-गुणों (= भोगों) का नाम है;…नैवापिक यह पापी मार का नाम है;…नैवापिक-परिषद् यह मार-परिषद् का नाम है; भिक्षुओ! मृग-समूह यह श्रमण-ब्राह्मणों का नाम है।</p>
<p>“भिक्षुओ! उन पहिले श्रमण-ब्राह्मणों ने उस बोये निवाप (अर्थात्) मार के इस लोक-आमिष (= विषयों) को…मूर्छित हो भोजन किया;…वह मूर्छित हो भोजन कर मद को प्राप्त<a class="rs-vp" id="rs-vp1.135"></a> हुये, मद को प्राप्त हो प्रमादी हुये, प्रमादी हो मार के इस निवाप में, इस लोकामिप में स्वेच्छाचारी हुये। इस प्रकार भिक्षुओ! वह पहिले श्रमण-ब्राह्मण मार के…(फन्दे) से नहीं छूटे। जैसे कि वह पहिले मृग (थे), भिक्षुओ! उन्हीं के समान मैं (इन) पहिले श्रमण-ब्राह्मणों को कहता हूँ।</p>
<p>“भिक्षुओ! दूसरे श्रमण-ब्राह्मणों ने यह सोचा—‘जिन उन प्रथम श्रमण-ब्राह्मणों ने मार के बाये इस निवाप को=लोकामिष को मूर्छित हो खाया ॰। इस प्रकार ॰ वह ॰ मार के…(फंदे) से नहीं छूटे। क्यों न हम लोक-आमिष रूपी निवाप-भोजन से सर्वथा ही विरत हो जायें; भय-भोग से विरत हो अरण्य-स्थानों को अवगाहन कर विहरें’। (तब वह) लोक-आमिष रूपी निवाप-भोजन से सर्वथा ही विरत हो गये; ॰ अरण्य स्थानों को अवगाहन कर विहरने लगे—वह वहाँ शाकााहरी भी हुये, सर्वो (= श्यामाक)-भोजी भी हुये, नीवार (= तीन्नी) भक्षी भी हुये ॰ (जमीन पर) पडे फलो के खाने वाले भी हुये। ग्रीष्म के अन्तिम समय में घास पानी के क्षय होने से ॰ बल-वीर्य नष्ट हो जाने से (उनकी) चित्त की विमुक्ति (= मुक्ति=शांति) नष्ट हो गई, चित्त की विमुक्ति के नष्ट होने पर, लोक-आमिष रूपी मार के बोये उसी निवाप को लौट कर खाने लगे। उन्होंने ॰ मूर्छित हो खाया ॰। इस प्रकार भिक्षुओ! वह दूसरे श्रमण-ब्राह्मण भी मार के…(फंदे) से नहीं छूटे। जैसे कि वह दूसरे मृग (थे) भिक्षुओ! उन्हीं के समान मैं (इन) दूसरे श्रमण-ब्राह्मणों को कहता हूँ।</p>
<p>“भिक्षुओ! तीसरे श्रमण-ब्राह्मणों ने यह सोचा—‘जिन उन प्रथम श्रमण-ब्राह्मणों ने ॰ मूर्छित हो भोजन किया ॰ (वह) मारके…(फंदे) से नहीं छूटे। ॰ दूसरे श्रमण-ब्राह्मण ॰ भोजन से सर्वथा विरत हो गये ॰, —(फिर) उसी निवाप को लौट कर खाने लगे ॰ वह मार के…(फंदे) से नहीं छूटे। क्यों न हम मार के बोये लोकामिष-रूपी इस निवाप का आश्रय लें। वहाँ आश्रय ले…इस…लोकामिष रूपी निवाप को अमूर्छित (= न-बेसुध) हो भोजन करें। ॰ लोकामिष रूपी निवापों में स्वेच्छाचारी नहीं होंगे।’ (तब) उन्होंनें मार के बोये लोक-आमिष-रूपी निवाप का आश्रय लिया। आश्रय लेकर…निवाप को अमूर्छित हो भोजन किया ॰ वह मार के बोये लोकामिष-रूपी निवाप में स्वेच्छाचारी नहीं हुये। किन्तुं उनकी यह दृष्टियाँ (= धारणायें) हुईं—(1) ‘लोक शाश्वत (= नित्य) है’, (2) ‘लोक अशाश्वत है’, (3) ‘लोक अन्तवान् है’, (4) ‘अन्त-रहित (= अनन्तवान्) लोक है’, (5) ‘सोई जीव है सोई शरीर है’, (6) ‘जीव अन्य, शरीर अन्य है’, (7) ‘तथागत (= बुद्ध, मुक्त) मरने के बाद होते है’, (8) ‘तथागत मरने के बाद नहीं होते’, (9) ‘तथागत मरने के बाद होते भी हैं, नहीं भी होते है’, (1॰) ‘तथागत मरने के बाद न होते हैं, न नहीं होते है’।—इस प्रकार भिक्षुओ! वह तीसरे श्रमण-ब्राह्मण भी मार के..(फंदे) में नहीं छूटे। जैसे कि वह तीसरे मृग (थे), भिक्षुओ! उन्हीं के समान मैं (इन) तीसरे श्रमण-ब्राह्मणों को समझता हूँ।</p>
<p>“भिक्षुओ! उन चैथे श्रमण-ब्राह्मणों ने सोचा—‘जिन उन प्रथम श्रमण-ब्राह्मणों ने ॰ मूर्छित हो भोजन किया ॰ (वह) मार के…(फंदे) से नहीं छूटे। जो यह दूसरे श्रमण ब्राह्मण ॰ भोजन से सर्वथा विरत हो गये ॰ (फिर) उसी निवाप को लौटकर खाने लगे ॰ वह (भी) मारके…(फंदे) से नहीं छूटे। जो वह तीसरे श्रमण-ब्राह्मण ॰ अमूर्छित हो भोजन करने लगे ॰, उनकी यह दृष्टियाँ (= धारणायें) हुईं—॰, (और) वह तीसरे श्रमण-ब्राह्मण भी मार के…(फंदे) से नहीं छूटे। क्यों न हम वहाँ आश्रय ग्रहण करें, जहाँ मार और मार-परिषद्<a class="rs-vp" id="rs-vp1.136"></a> की गति नहीं है। वहाँ आश्रय ग्रहण कर मार के बोये इस लोकामिष-रूपी निवाप को…अमूर्छित हो भोजन करें। ..अमूर्छित हो भोजन करने से मद को न प्राप्त होंगे, ॰ स्वेच्छाचारी न होंगे। (तब) उन्होंने वहाँ आश्रय ग्रहण किया जहाँ मार और मार-परिषद् की गति नहीं। वहाँ आश्रय ग्रहण कर…अमूर्छित हो उन्होंने मार के बोये लोकामिष-रूपी निवाप को भोजन किया। ॰ लोकामिष-रूपी निवाप में स्वेच्छाचारी नहीं हुये। इस प्रकार भिक्षुओ! यह चतुर्थ श्रमण-ब्राह्मण मार के…(फंदे) से छूटे। जैसे भिक्षुओ! चैथे मृग थे, उन्हीं के समान मैं इन चैथे श्रमण-ब्राह्मणों को कहता हूँ।</p>
<p>“भिक्षुओ! कैसे मार और मार-परिषद् की गति नहीं होती?—(1) यहाँ भिक्षुओ! भिक्षु कामों से रहित बुरी बातों से रहित ॰ प्रथम-ध्यान को प्राप्त हो विहरता है। भिक्षुओ! इसे कहते हैं—‘भिक्षु ने मार को अंधा कर दिया, मार-चक्षु से अपद (= अगम्य) वन कर वह पापी से अदर्शन हो गया। (2) और फिर ॰ द्वितीय-ध्यान को प्राप्त हो विहरता है। ॰ अदर्शन हो गया। (3) और फिर ॰ तृतीय-ध्यान को प्राप्त हो विहरता है। ॰ अदर्शन हो गया। (4) और फिर चतुर्थ-ध्यान को प्राप्त हो विहरता है। ॰ अदर्शन हो गया। (5) और फिर ॰—‘आकाश अनन्त है’—इस आकाश-आनन्त्य-आयतन को प्राप्त हो विहरता है। ॰ अदर्शन हो गया। (6) और फिर ॰ विज्ञान-आनन्त्य-आयतन को प्राप्त हो विहरता है। ॰ अदर्शन हो गया। (7) और फिर ॰ आकिंचन्यायतन को प्राप्त हो विहरता है। ॰ अदर्शन हो गया। (8) और फिर ॰ नैव-संज्ञा-न-असंज्ञा-आयतन को प्राप्त हो विहरता है। मार-चक्षु से अ-पद (= अगम्य) बन कर पापी से अदर्शन हो गया; लोक से विसक्तिक (= अनासक्त) हो उत्तीर्ण हो गया है।”</p>
<p>भगवान् ने यह कहा, सन्तुष्ट हो उन भिक्षुओं ने भगवान् के भाषण का अनुमोदन किया।</p>
</article>
<aside id="metaarea">
<p>Translated by <span class="author">Rahul Sankrityayan</span>.</p>
<p>Text digitized by <a href="http://www.hitechos.com/" target="_blank">Hi-Tech Outsourcing Services</a>.</p>
<p>Based on the 1933 edition of <cite class="book">Majjhim-nikay</cite>, scanned and made available on the Digital Library of India.</p>
<p>Prepared for SuttaCentral by <span class="editor">Bhikkhu Sujao</span>.</p>
</aside>
</section>
</div>
</body>
</html>
