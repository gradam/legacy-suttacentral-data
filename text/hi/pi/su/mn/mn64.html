<!DOCTYPE html>
<html>
<head>
<meta charset="UTF-8">
<meta author="राहुल सांकृत्यायन द्वारा अनूदित">
<title></title>
</head>
<body>
<div id="text" lang="hi">
<section class="sutta" id="mn64">
<article>
<div class="hgroup">
<p class="division">मज्झिम निकाय</p>
<h1>64. महा-मालुंक्य-सुत्तन्त</h1>
</div>
<p><a class="rs-vp" id="rs-vp1.289"></a>ऐसा मैंने सुना—</p>
<p>एक समय भगवान् श्रावस्ती में अनाथपिंडिक के आराम जेतवन में विहार करते थे।</p>
<p>वहाँ भगवान् ने भिक्षुओं को संबोधित किया-” “भिक्षुओ!”</p>
<p>“भदन्त!”— (कह) उन भिक्षुओं ने भगवान् को उत्तर दिया।</p>
<p>भगवान् ने यह कहा—“याद है न भिक्षुओ! तुम्हें, मेरे उपदेशे पाँच अवरभागीय संयोजन?”</p>
<p>ऐसा पूछने पर आयुष्मान् मालुंक्यपुत्त ने भगवान् से यह कहा—“भन्ते! याद है, मुझे भगवान् के उपदेशे पाँच अवर-भागीय संयोजन।”</p>
<p>“मालुंक्यपुत्त! तो मेरे उपदेश तुझे कैसे याद हैं ॰?”</p>
<p>“भन्ते! (1) सत्काय-दृष्टि (= नित्य-आत्मवाद) को मैंने भगवान् का उपदेशा अवरभागीय (= ओरंभागीय)-संयोजन धारण किया है। (2) विचिकित्सा (= संशय) को ॰। (3) शीलव्रत परामर्श (= शील और व्रत को ही सब कुछ मानना) को ॰। (4) कामच्छन्द (= भोग में अनुराग) को ॰। (5) व्यापाद को ॰।</p>
<p>“मालुंक्यपुत्त! इस प्रकार पाँच अवरभागीय-संयोजनों को किसे उपदेश देते तूने मुझे सुना? मालुंक्यपुत्त! अन्य दूसरे तीर्थ (= मत) के परिब्राजक ऐसे बच्चों के बहलावे से बहलाते है।…उतान (ही) सो सकने वाले अबोध छोटे बच्चे को सत्काय (= आत्म-वाद) भी नहीं होता, फिर कहाँ से उसे सत्काय-दृष्टि उत्पन्न होगी? (हाँ) सत्काय-दृष्टि का अनुशय (= संस्कार) तो रहता है, उसके साथ चिमटा। ॰ छोटे बच्चे को धर्म (= मानसिक विचार) भी नहीं होते, कहाँ से उसे विचिकित्सा उत्पन्न होगी? (हाँ) विचिकित्सा का अनुशय तो रहता है, उसके (मन के) साथ चिमटा। ॰ छोटे बच्चे को शील (= सदाचार) भी नहीं होता, कहाँ से उसे शीलों में शीलव्रत-परामर्श उत्पन्न होगा, शील-व्रत-परामर्श-अनुशय तो रहता है ॰। ॰ छोटे बच्चे को काम भी नहीं तोते, कहाँ से उसे कामों में कामच्छन्द उत्पन्न होगा? ॰ कामच्छन्दानुशय तो रहता है ॰। ॰ छोटे बच्चे को शक्ति भी नहीं होती, कहाँ से उसे व्यापाद (= उत्पीडनेच्छा) उत्पन्न होगा? ॰ व्यापाद-अनुशय तो रहता है उसके साथ चिमटा। मालुंक्यपुत्त! अन्य दूसरे तीर्थवाले परिब्राजक ऐसे बच्चों को बहलावे से बहलाते हैं।”</p>
<p>ऐसा कहने पर आयुष्मान् आनन्द ने भगवान् से यह कहा—</p>
<p>“भगवान्! इसी का काल है, सुगत! इसी का काल है, कि भगवान् पाँच अवरभागीय-संयोजनों का उपदेश करें, भगवान् से सुनकर भिक्षु धारण करेंगे।”</p>
<p>“तो आनन्द! सुनों, अच्छी तरह मन में करो, कहता हूँ।”</p>
<p><a class="rs-vp" id="rs-vp1.290"></a>“अच्छा, भन्ते!—(कह) आयुष्मान् आनन्द ने भगवान् को उत्तर दिया।</p>
<p>भगवान् यह कहा—“यहाँ आनन्द! आर्यो के दर्शन से वंचित ॰ अज्ञ, अनाडी सत्काय-दृष्टि से पर्युस्थित=सत्काय-दृष्टि से परेत (= व्याप्त) चित्त से विहरता है। वह उत्पन्न सत्कायदृष्टि से निकलने के (रास्ते को) ठीक से नहीं जानता। उसकी वह न हटाई (= अप्रति-विनीत), दृढताप्राप्त सत्काय-दृष्टि अवरभागीय-संयोजन है। वह विचिकित्सा से पर्युस्थित, विचिकित्सा से व्याप्त-चित्त हो विहरता है। वह उत्पन्न विचिकित्सा से निकलने के (रास्ते को) ठीक से नहीं जानता। उसकी वह न हटाई, दृढता-प्राप्त विचिकित्सा अवरभागीय संयोजन है। वह शील-व्रत-परामर्श से ॰। ॰ काम-राग से (= कामाच्छन्द) ॰। ॰ व्यापाद ॰।</p>
<p>“और आनन्द! आर्यों के दर्शन से अभिज्ञ, आर्यधर्म से परिचित, आर्यधर्म में सुविनित (= सुशिक्षित), सत्पुरूषों के दर्शन से अभिज्ञ, सत्पुरूष-धर्म से परिचित, सत्पुरूष धर्म में सुविनित आर्य श्रावक सत्काय-दृष्टि से पर्युत्थित=सत्काय-दृष्टि से व्याप्त चित्त हो नहीं विहरता। वह उत्पन्न हुई सत्काय-दृष्टि से कलने के (रास्ते को) ठीक से जानता है; (जिसके कारण) उसकी वह सत्काय-दृष्टि अनुशय (= संस्कार)-रहित बन नष्ट हो जायेगी। वह विचिकित्सा से ॰। वह शीलव्रत-परामर्श से ॰। वह काम-राग से ॰। वह व्यापाद से ॰।</p>
<p>“आनन्द! पाँच अवरभागीय-संयोजनों के प्रहाण (= नाश) के लिये जो मार्ग है=जो प्रतिपद् है, …उसके बिना वह पाँच अवरभागीय-संयोजनों को जानेगा, देखेगा, या नाशेगा, यह सम्भव नहीं। जैसे, आनन्द! सारवान् खडे महावृक्ष की छाल को बिना काटे, गुद्दे (= फेग्गु) को बिना काटे, सार का काटना हो सकेगा, यह संभव नहीं; ऐसे ही आनन्द! पाँच अवरभागीय-संयोजनों के प्रहाण के लिये ॰ सम्भव नहीं। आनन्द! ॰ जो मार्ग है=जो प्रतिपद् है, उसे पाकर यह पाँच अवरभागीय-संयोजनों को जानेगा ॰, यह सम्भव है। जैसे, आनन्द! सारवान् खडे महावृक्ष की छाल को काटकर, गुद्दे को काटकर सार का काटना होगा, यह संभव है; ऐसे ही आनन्द! ॰। जैसे, आनन्द! गंगानदी जल से करार तक भरी काक-पेया (= करार पर बैठे बैठे कौये के पीने योग्य, लबालब्) हो; तब एक दुर्बल पुरूष (यह कहता) आवे—मैं इस गंगानदी के प्रवाह को बाँह से तिर्छे काटकर; सकुशल पार चला जाऊँगा। (और) वह गंगानदी के प्रवाह को बाँह से तिर्छे काटकर सकुशल पार नहीं जा सके। ऐसे ही आनन्द! सत्काय के निरोध (= नाश) के लिये धर्म-उपदेश किये जाते समय जिसका चित्त प्रसन्न नहीं होता=प्रस्कंदित नहीं होता, स्थिर नहीं होता, विमुक्त नहीं होता; उसे दुर्बल पुरूष की भाँति जानना चाहिये। जैसे आनन्द! गंगानदी जल से करार तक भरी, काक-पेया हो; तब एक बलवान् पुरूष (यह कहता) आवे—मैं ॰ पार कर जाऊँगा। (और) वह ॰ सकुशल पार जा सके। ऐसे ही आनन्द! सत्काय-निरोध के लिये धर्म-उपदेश के समय जिसका चित्त प्रसन्न होता है ॰ उसे बलवान् पुरूष की भाँति जानना चाहिये।</p>
<p>“आनन्द! पाँच अवरभागीय-संयोजनों के नाश के लिये क्या मार्ग है=क्या प्रतिपद् हैं?—यहाँ आनन्द! भिक्षु उपधि (= विषय) को त्यागकर, अकुशल-धर्मो (= बुराइयों) को हटाकर कायिक-दौप्ठुल्यां (= चंचलता) को सर्वथा शांत कर, कामों से विरहित ॰ प्रथम-ध्यान को प्राप्त हो विहरता है। वह जो कुछ रूप, वेदना, संज्ञा, संस्कार और विज्ञान से संबंध रखने वाले धर्म (= पदार्थ) हैं, उन्हंे अनित्य, दुःख, रोग, गंड (= फोडे), शल्य, घाव, अबाघा (= पीडा), पराये, प्रलोक (= नाशमान), शून्य, और अन्-आत्मा के तौर पर देखता है। वह उन धर्मों से<a class="rs-vp" id="rs-vp1.291"></a> चित्त को निवारण…करके अमृत (= निर्वाण) धातु (= पद) की ओर चित्त को एकाग्र करता है—यह शांत प्रणीत (= उत्तम) है, जो कि यह संस्कारों का शमन, सारी उपधियों का परित्याग, तृष्णा का क्षय, विराग, निरोध (रूपी) निर्वाण है। वह उस (अमृत पद, तृष्णाक्षय) में स्थित हो आस्रवों (= चिंत्त-मलों) के क्षय को प्राप्त होता है। यदि आस्रवों के क्षय को नहीं प्राप्त होता, तो उसी धर्म-अनुराग से=उसी धर्म-नन्दी से पाँचों अवरभागीय संयोजनों के क्षयय से, औपपाति (= देवता) हो, वहाँ (देवलोक में) जा निर्वाण को प्राप्त होने वाला होता है, (वह) उस लोक से लौटकर आने वाला नहीं होता। आनन्द! यह भी मार्ग=प्रतिपद् है, पाँच अवरभागीय संयोजनों के नाश के लिये।</p>
<p>“और फिर आनन्द! भिक्षु वितर्क विचार के शांत होने पर ॰ द्वितीय-ध्यान को प्राप्त हो विहरता है। ॰ तृतीय-ध्यान को ॰। ॰ चतुर्थ-ध्यान को ॰। और फिर आनन्द! भिक्षु रूप-संज्ञा के सर्वथा छोडने ॰ आकाशानन्त्यायतन को प्राप्त हो विहरता है ॰। ॰ विज्ञानानन्त्यायतन ॰। ॰ आकिंचन्यायतन ॰। ॰ नैवसंज्ञा-नासंज्ञायतन को प्राप्त हो विहरता है। वह जो कुछ वहाँ वेदना, संज्ञा ॰ उस लोक से लौटकर आने वाला नहीं होता। आनन्द! यह भी मार्ग=प्रतिपद् है।”</p>
<p>“भन्ते! यदि यही मार्ग=प्रतिपद् है, पाँच अवरभागीय-संयोजनों के प्रहाण (= नाश) के लिये; तो भन्ते! क्यों कोई भिक्षु चेतो-विमुक्ति (= छूटे चित्त-मलों) वाले होते है, कोई प्रज्ञा-विमुक्ति वाले?”</p>
<p>“आनन्द! इसे मैं इन्द्रिय (= मानसिक शक्ति के)-भेद के कारण कहता हूँ।”</p>
<p>भगवान् ने यह कहा, सन्तुष्ट हो आयुष्मान् आनंद ने भगवान् के भाषण को अभिनंदित किया।</p>
</article>
<aside id="metaarea">
<p>Translated by <span class="author">Rahul Sankrityayan</span>.</p>
<p>Text digitized by <a href="http://www.hitechos.com/" target="_blank">Hi-Tech Outsourcing Services</a>.</p>
<p>Based on the 1933 edition of <cite class="book">Majjhim-nikay</cite>, scanned and made available on the Digital Library of India.</p>
<p>Prepared for SuttaCentral by <span class="editor">Bhikkhu Sujao</span>.</p>
</aside>
</section>
</div>
</body>
</html>
