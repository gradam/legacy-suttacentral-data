<!DOCTYPE html>
<html>
<head>
<meta author="Rahul Sankrityayan">
<title></title>
</head>
<body>
<div id="text" lang="hi">
<section class="sutta" id="dn3">
<article>
<div class="hgroup">
<p class="division">दीध-निकाय</p>
<h1>3. अम्बट्ठ-सुत्त (१।३)</h1>
</div>
<p>१—अम्बष्टका शाक्योपर आक्षेप । २—शाक्योकी उत्पत्ति । ३—जात-पाँतका खडन । ४—विध्या और आचरण । ५—विध्याचरण के चार विघ्न ।</p>
<p>ऐसा मैने सुना—एक समय भगवान् पाँच सौ भिक्षुओके महान् भिक्षु-सघके साथ कोसल (देश) मे विचरते जहाँ इच्छानगल नामक ब्राह्मण-ग्राम था, वहाँ पहुँचे। वहाँ भगवान् इच्छानगलके इच्छानगल-वनखण्डमे विहरते थे ।</p>
<p>उस समय पौष्करसाति ब्राह्मण, कोसलराज, प्रसेनजित-द्वारा प्रदत्त, राजभोग्य राजदायज्ज ब्रह्म-देय, जनाकीर्ण, तृणकाष्ठ-उदकधान्यसम्पन्न उक्कट्ठाका स्वामी था ।</p>
<p>पौष्करसाति ब्राह्मणने सुना—‘शाक्य-कुलसे प्रब्रजित शाक्य-पुत्र श्रमण गौतम० कोसल-देशमे चारिका करते, इच्छानगलमे ० विहार कर रहे है। उन भगवान् गौतमका ऐसा मगल-कीर्ति शब्द फैला हुआ है । वह भगवान् अर्हत् सम्यक् सबुद्ध, विद्या-आचरण-सम्पन्न, सुगत, लोकविद्, अनुपम पुरुष-दम्यसारथी, देव-मनुष्योके शास्ता, बुद्ध भगवान् है । वह देव-मार सहित इस लोक, श्रमण-ब्राह्मण-देव-मनुष्य-सहित प्रजाको स्वय जानकर,साक्षात् कर, समझाते है । वह आदि-कल्याण, मध्य-कल्याण पर्यवसान-कल्याण वाले धर्मका उपदेश करते है । अर्थ-सहित=व्यजन-सहित, केवल परिपूर्ण परिशुद्ध ब्रह्मचर्यको प्रकाशित करते है । इस प्रकारके अर्हतोका दर्शन अच्छा होता है । उस समय पौष्करसाति ब्राह्मणका अम्बष्ट नामक माणवक अध्यायक, मत्र-धर, निघण्टु, केटुभ (=कल्प), अक्षर-प्रभेद, शिक्षा (=निरुक्त) सहित तीनो वेद, पाँचवे इतिहासका पारड्गत, पद-ज्ञ (=कवि), वैयाकरण, लोकायत (शास्त्र) तथा महापुरूष-लक्षण (=सामुद्रिक शास्त्र) मे निपुण, अपनी पडिताई, प्रवचनमे—‘जो मै जानता हूँ, सो तू जानता है, जो तू जानता है वह मै जानता हूँ (—कहकर आचार्यद्वारा) स्वीकृत किया गया था ।</p>
<p>तब पौष्करसाति ब्राह्मणने अम्बष्ट माणवकको सम्बोधित किया—</p>
<p>“तात । अम्बष्ट । ० इच्छानगलमे विहार करते है ०, इस प्रकारके अर्हतोका दर्शन अच्छा होता है । आओ तात । अम्बष्ट । जहाँ श्रमण गौतम है, वहाँ जाओ। जाकर श्रमण गौतमको जानो, कि आप गौतमका (कीर्ति) शब्द यथार्थ फैला हुआ है, या अ-यथार्थ ? क्या ० वैसे है या नही, जिसमे कि हम आप गौतमको जाने ।</p>
<p>“कैसे भो । मै आप गौतमको जानूँगा—कि आप गौतम ० वैसे है यै नही ?”</p>
<p>“तात । अम्बष्ट । हमारे मत्रोमे बत्तीस महापुरूष-लक्षण आये है । जिनसे युक्त महापुरुषकी दो ही गति होती है, तीसरी नही । यदि वह घरमे रहता है, ० चक्रवर्ती राजा होता है । यदि घर से बेघर हो प्रब्रजित होता है,.. अर्हत् सम्यक् सबुद्ध होता है । तात । अम्बष्ट । मै मत्रोका दाता हूँ, तू मत्रोका प्रतिग्रहीता है ।”</p>
<p>पौष्कर-साति ब्राह्मणसे “हाँ, भो।” कह अम्बष्ट माणवक, आसनसे उठ, अभिवादनकर, प्रदक्षिणाकर, घोळीके रथपर चढ, बहुतसे माणवकोके साथ जिधर इच्छानगल बन-खण्ड था, उधर</p>
<p>चला। जितनी रथकी भूमि थी, उतना रथसे जाकर, यानसे उतर, पैदल ही आरामसे प्रविष्ट हुआ । उस समय बहुतसे भिक्षु खुली जगहमे टहल रहे थे । तब अम्बष्ट माणवक जहॉ वह भिक्षु थे वहाँ गया, जाकर उन भिक्षुओसे बोला—</p>
<p>“भो । आप गौतम इस समय कहाँ विहार कर रहे है ॽ हम आप गौतमके दर्शनके लिये यहाँ आये है ।</p>
<p>तब उन भिक्षुओको यह हुआ—‘यह कुलिन प्रसिद्ध (=अम्बष्ट) माणवक, अभिज्ञात (=प्रख्यात) पौष्करसाति ब्राह्मणका शिष्य है । इस प्रकारके कुल-पुत्रौके साथ कथा-सलाप भगवान्-को भारी नही होता ।’ और अमबट्ठ माणवकसे कहा—</p>
<p>“अम्बट्ठ । यह बन्द दर्वाजेवाला विहार (=कोठरी) है, चुपचाप धीरेसे वहॉ जाओ और बराडे(=अलिन्दे)मे प्रवेशकर खासकर, जजीरको खटखटाओ, बिलाईको हिलाओ । भगवान् तुम्हारे लिये द्वार खोल देगे ।”</p>
<p>१—अम्बष्टका शाक्योंपर आक्षेप</p>
<p>तब अम्बट्ठ माणवकने जहाँ वह वद दर्वाजेवाला विहार था, चुपचाप धीरेसे वहाँ जा ० बिलाईको हिलाया । भगवानने द्वार खोल दिया । अम्बष्ट माणवकने भीतर प्रवेश किया । (दूसरे) माणवकोने भी प्रवेशकर भगवानके साथ समोदन किया (और) वह एक ओर बैठ गये । (उस समय) अम्बट्ठ माणवक (स्वय) बैठे हुये भी, भगवान् के टहलते वक्त कुछ पूछ रहा था, स्वय खळे हुये भी बैठे हुये भगवानसे कुछ पूछ रहा था ।</p>
<p>तब भगवानने अम्बष्ट माणवकसे यह कहा—</p>
<p>“अम्बष्ट । क्या बुद्ध=महल्लक आचार्य-प्राचार्य ब्राह्मणोके साथ कथा-सलाप, ऐसे ही होता है, जैसा कि तू चलते खळे बैठे हुये मेरे साथ कर रहा है ॽ”</p>
<p>“नही हे गौतम । चलते ब्राह्मणोके साथ चलते हुये, खळे ब्राह्मणोके साथ खळे हुये, बैठे ब्राह्मणोके साथ बैठे हुये बात करनी चाहिये । सोये ब्राह्मणके साथ सोये बात कर सकते है । किन्तु हे गौतम ! जो मुडक, श्रमण, इभ्य (=नीच) काले, ब्रह्मा (=बन्धु) के पैरकी सतान है, उनके साथ ऐसे ही कथासलाप होता है, जैसा कि (मेरा) आप गौतमके साथ ।”</p>
<p>“अम्बट्ठ । याचक (=अर्थी) की भॉति तेरा यहॉ आना हुआ है । (मनुष्य) जिस अर्थके लिये आवे, उसी अर्थको (उसे) मनमे करना चाहिये । अम्बष्ट । (जान पळता है) तूने (गुरुकुलमे) नही वास किया है, वास करे बिना ही क्या (गुरुकुल-) वासका अभिमान करता है ॽ”</p>
<p>तब अम्बष्ट माणवकने भगवानके (गुरुकुल-) अ-वास कहनेसे कुपित, असतुष्ट हो, भगवानको ही खुनसाते (=खुन्सेन्तो) भगवानको ही निन्दते, भगवानको ही ताना देते—‘श्रमण गौतम दुष्ट है’ (सोच) यह कहा—“हे गौतम । शाक्य-जाति चड है । है गौतम शाक्य-जाति क्षुद्र (=लघुक) है । हे गोतम । शाक्य-जाति बकवादी (=रभस) है । नीच (=इभ्य) समान होनेसे शाक्य, ब्राह्मणोका सत्कार नही करते, ब्राह्मणोका गौरव नही करते, ० नही मानते, ० नही पूजते, ० नही (=खातिर) करते । हे गौतम । सो यह अयोग्य है, जो कि नीच, नीच-समान शाक्य, ब्राह्मणोका सत्कार नही करते ० ।”</p>
<p>इस प्रकार अम्बट्ठने शाक्योपर इभ्य (=नीच) कह यह प्रथम आक्षेप किया ।</p>
<p>“अम्बट्ठ । शाक्योने तेरा क्या कसूर किया है ॽ”</p>
<p>“हे गौतम । एक समय मै (अपने) आचार्य ब्राह्मण पौष्करसातिके किसी कामसे कपिल वस्तु गया और जहाँ शाक्योका सस्थागार (=प्रजातन्त्र-भवन) था, वहाँ पहुँचा । उस समय बहुतसे शाक्य तथा शाक्य-कुमार सस्थागारमे ऊँचे ऊँचे आसनोपर, एक दूसरेको अगुली गळाते हँस रहे</p>
<p>थे, खेल रहे थे । मुझे ही मानो हँस रहे थे । (उनमेसे) किसीने मुझे आसनपर बैठनेको नही कहा । सो हे गौतम । अच्छन्न=अयुक्त है, जो यह इभ्य तथा इभ्य-समान शाक्य ब्राह्मणोका सत्कार नही करते ०।”</p>
<p>इस प्रकार अम्बट्ठ माण्वकने शाक्योपर दूसरा आक्षेप किया ।</p>
<p>“लटुकिका (=गौरय्या) चिळिया भी अम्बट्ठ अपने घोसलेपर स्वच्छन्द-आलाप करती है । कपिलवस्तु शाक्योका अपना (धर) है, अम्बट्ठ । इस थोळी बातसे तुम्हे अमर्प न करना चाहिये ।”</p>
<p>“हे गौतम । चार वर्ण है—क्षत्रिय, ब्राह्मण, वैश्य और शूद्र । इनमे हे गौतम । क्षत्रिय, वैश्य और शूद्र यह तीनो वर्ण, ब्राह्मणके ही सेवक है । गौतम । सो यह ० अयुक्त है ० ।”</p>
<p>इस प्रकार अम्बट्ठ माणवकने इभ्य कह, शाक्योपर तीसरी बार आक्षेप किया ।</p>
<p>तव भगवानको यह हुआ—यह अम्बट्ठ माणवक बहुत बढ बढकर शाक्योपर इभ्य कह आक्षोप कर रहा है, क्यो न मै (इससे) गोत्र पूछूँ । तब भगवानने अम्बट्ठ माणवकसे कहा—“किस गोत्रके हो, अम्बट्ठ।”</p>
<p>“काष्णर्यायन हूँ, हे गौतम ।”</p>
<p>२—शाक्योंकी उत्पत्ति</p>
<p>“अम्बट्ठ । तुम्हारे पुराने नाम गोत्रके अनुसार, शाक्य आर्य(=स्वामि)-पुत्र होते है । तुम शाक्योके दासी-पुत्र हो । अम्बष्ट । शाक्य, राजा इक्ष्वाकु (=ओक्काक) को पितामह कह धारण करते (=मानते) है । पूर्वकालमे अम्बट्ठ । राजा इक्ष्वाकुने अपनी प्रिया मनापा रानीके पुत्रको राज्य देनेकी इच्छासे, ओक्कामुख (=उल्कामुख), करण्डु, हत्थिनिक, और सिनीसूर (नामक) चार बळे लळकोको राज्यसे निर्वासित कर दिया। वह निर्वासित हो, हिमालयके पास सरोवरके किनारे (एक) बळे शाक (=सागौन) –वनमे वास करने लगे । (गोरी) जातिके बिगळनेके डरसे उन्होने अपनी बहिनोके साथ सवास (=सभोग) किया । तब अम्बट्ठ । राजा इक्ष्वाकुने अपने अमात्यो और दरबारियोसे पूछा—‘कहाँ है भो । इस समय कुमार ?’</p>
<p>‘देव । हिमवानके पास सरोवरके किनारे महाशाकवन (=साक-सड) है, वही इस वक्त कुमार रहते है । वह जातिके बिगळनेके डरसे अपनी बहिनोके साथ सवास करते है ।’</p>
<p>“तब अम्बट्ठ । राजा इक्ष्वाकुने उदान कहा—‘अहो । कुमार । शाक्य (=समर्थ) है रे । । महाशाक्य है रे कुमार ।’ तबसे अम्बट्ठ । वह शाक्यके नामहीसे प्रसिद्ध हुए, वही (इक्ष्वाकु) उनका पूर्वपुरुष था । अम्बट्ठ । राजा इक्ष्वाकुकी दिशा नामकी दासी थी । उससे कृष्ण (=कण्ह) नामक पुत्र पैदा हुआ । पैदा होतेही कृष्णने कहा—‘अम्मा । धोओ मुझे, अम्मा । नहलाओ मुझे, इस गदगी (=अशुचि) से मुक्त करो, मै तुम्हारे काम आऊँगा ।’ अम्बट्ठ । जैसे आजकल मनुष्य पिशाचोको देखकर ‘पिशाच’ कहते है, वैसेही उस समय पिशाचोको, कृष्ण कहते थे । उन्होने कहा—इसने पैदा होते ही बात की, (अत यह) ‘कृष्ण पैदा हुआ’, ‘पिचाश पैदा हुआ’ । उसी (कृष्ण) से (उत्पन्न वश) आगे काष्णर्यायन प्रसिद्ध हुआ । वही काष्णर्यायनोका पूर्व-पुरुष था । इस प्रकार अम्बष्ट । तुम्हारे माता-पिताओके गोत्रको ख्याल करनेसे, शाक्य आर्य-पुत्र होते है, तुम शाक्योके दासी-पुत्र हो ।”</p>
<p>ऐसा कहनेपर उन माणवकोने भगवानसे कहा—</p>
<p>“आप गौतम । अम्बष्ट माणवकको कळे दासी-पुत्र-वचनसे मत लजावे । हे गौतम । अम्बष्ट माणवक सुजात है, कुल-पुत्र है ० बहुश्रुत ०, सुवक्ता ०, पडित है । अम्बष्ट माणवक इस बातमे आप गौतमके साथ वाद कर सकता है ।”</p>
<p>तब भगवानने उन माणवकोसे कहा—</p>
<p>“यदि तुम माणवकोको होता है—‘अम्बष्ट माणवक दुर्जात है, ० अ-कुलपुत्र है, ० अल्पश्रुत ०,० दुर्वक्ता ०, दुष्प्रज्ञ (=अ-पङित्त) ०। अम्बष्ट माणवक श्रमण गौतमके साथ इस विषयमे वाद नही कर सकता । तो अम्बष्ट माणवक बैठे, तुम्ही इस विषयमे मेरे साथ वाद करो । यदि तुम माणवकोको ऐसा है—अम्बष्ट माणवक सुजात है ०।०। तो तुम लोग ठहरो, अम्बष्ट माणवकको मेरे साथ वाद करने दो ।”</p>
<p>“हे गौतम । अम्बष्ट माणवक सुजात है, ०। अम्बष्ट माणवक इस विषयमे आप गौतमके साथ वाद कर सकता है । हम लोग चुप रहते है। अम्बष्ट माणवक ही आप गौतमके साथ वाद करेगा ।”</p>
<p>तब भगवानने अम्बष्ट माणवकसे कहा—</p>
<p>“अम्बष्ट । यहॉ तुमपर धर्म-सम्बन्धी प्रश्न आता है, न इच्छा होते हुए भी उत्तर देना होगा, यदि नही उत्तर दोगे, या इधर उधर करोगे, या चुप होगे, या चले जाओगे, तो यही तुम्हारा शिर सात टुकळे हो जायगा । तो अम्बष्ट । क्या तुमने बृध्द-महल्लक ब्राह्मणो आचार्य-प्राचार्यो श्रमणोसे सुना है (कि) कबसे काष्ण्यॉयन है, और उनका पूर्व-पुरुष कौन था ॽ”</p>
<p>ऐसा पूछनेपर अम्बष्ट माणवक चुप हो गया ।</p>
<p>दुसरी बार भी भगवानने अम्बष्ट माणवकसे यह पूछा—० ।</p>
<p>तब भगवानने अम्बष्ट माणवकसे कहा—</p>
<p>“अम्बष्ट । उत्तर दो, यह तुम्हारा चुप रहनेका समय नही । जो कोई तथागतसे तीन बार अपने धर्म-सम्बन्धी प्रश्न पूछे जानेपर भी उतर नही देगा, उसका शिर यही सात टुकळे हो जायगा ।”</p>
<p>उस समय बज्रपाणि यक्ष बळे भारी आदीप्त-सप्रज्वलित=चमकते लोह-खड (=अय-कूट) को लेकर, अम्बष्ट माणवकके ऊपर आकाशमे खळा था—‘यदि यह अम्बष्ट माणवक तथागतसे तीन बार अपने धर्म-सम्बन्धी प्रश्न पूछे जानेपर भी उत्तर नही देगा, (तो) यही इसके शिरको सात टुकळे करूँगा ।’ उस बज्रपाणि यक्षको (या तो) भगवान् देखते थे, या अम्बष्ट माणवक । तब उसे देख अम्बष्ट माणवक भयभीत, उद्विग्न, रोमाचित हो, भगवानसे त्राण-लयन-शरण चाहता, बैठकर भगवानसे बोला—</p>
<p>“क्या आप गौतमने कहा, फिरसे आप गौतमने कहे तो ॽ”</p>
<p>“तो कया मानते हो, अम्बष्ट । क्या तुमने सुना है ० ॽ”</p>
<p>“ऐसा ही है हे गौतम । जैसा कि आपने कहा । तबसे ही काप्ण्र्यायन हुए, और वही काप्ण्र्यायनोका पूर्व-पुरुष था ।”</p>
<p>ऐसा कहनेपर (दुसरे) माणवक उन्नाद=उच्चशब्द=महा-शब्द (=कोलाहल) करने लगे—</p>
<p>“अम्बष्ट माणवक दुर्जात है । अ-कुलपुत्र है। अम्बष्ट माणवक शाक्योका दासी-पुत्र है । शाक्य, अम्बष्ट माणवकके आर्य (=स्वामि)-पुत्र होते है । सत्यवादी श्रमण गौतमको हम अश्रद्धेय बनाना चाहते थे ।”</p>
<p>तब भगवानने देखा—‘यह माणवक, अम्बष्ट माणवकको दासी-पुत्र कहकर अधिक लजाते है, क्यो न मै (इसे) छुळाऊँ।’ तब भगवानने माणवकोसे कहा—</p>
<p>“माणवको । तुम अम्बष्ट माणवकको दासी-पुत्र कहकर बहुत अधिक मत लजवाओ । वह कृष्ण महान् ऋषि थे । उन्होने दक्षिण-देशमे जाकर ब्रह्ममत्र पठकर, राजा इक्ष्वाकुके पास जा (उसकी) क्षुद्र-रूपी कन्याको मॉगा । तब राजा इक्ष्वाकुने—‘अरे यह मेरी दासीका पुत्र होकर क्षुद्र-रूपी कन्याको मॉगता है’ (सोच), कुपित हो असन्तुष्ट हो, वाण चढाया। लेकीन उस वाणको न वह छोळ सकता था, न समेट सकता था । तब अमात्य और पार्षद (=दर्बारी) कृष्ण ऋषिके पास जाकर बोले—</p>
<p>‘भदन्त । राजाका मगल हो, भदन्त । राजाका मगल (=स्वस्ति) हो ।’</p>
<p>‘राजाका मगल होगा, यदि राजा नीचेकी ओर वाण(=क्षुरप्र को छोळेगा । (लेकिन) जितना राजाका राज्य है, उतनी पृथ्वी फट जायगी ।’</p>
<p>‘भदन्त । राजाका मगल हो, जनपद (=देश) का मगल हो ।’</p>
<p>‘राजाका मगल होगा, जनपदका भी मगल होगा, यदि राजा ऊपरकी ओर वाण छोळेगा, (लेकिन) जहॉ तक राजाका राज्य है, सात वर्ष तक वहाँ वर्षा न होगी।’</p>
<p>‘भदन्त । राजाका मगल हो, दैव वर्षा करे ।’</p>
<p>‘० देव भी वर्षा करेगा, यदि राजा ज्येष्ठ कुमारपर वाण छोळे । कुमार स्वस्ति पूर्वक (रहेगा किन्तु) गजा हो जायेगा ।’</p>
<p>“तब माणवको । अमात्योने इक्ष्वाकुसे कहा—‘ ज्येष्ठ कुमारपर वाण छोळे, कुमार स्वस्ति-सहित (किन्तु) गजा हो जायेगा । राजा इक्ष्बाकुने ज्येष्ठ कुमारपर वाण छोळ दिया । उस ब्रमदण्डसे भयभीत, उद्विग्न, रोमाचित, तर्जित राजा इक्ष्बाकुने ऋषिको कन्या प्रदान की । माणवको । अम्बष्ट माणवको दासी-पुत्र कह, तुम मत बहुत अघिक लजवाओ । वह कृष्ण महान् ऋषि थे ।”</p>
<p>३—जात-पाँतका खंडन</p>
<p>तब भगवानने अम्बष्ट माणवको सम्बोधित किया—</p>
<p>“तो अम्बष्ट । यदि (एक) क्षत्रिय-कुमार ब्राह्मण-कन्याके साथ सहवास करे, उनके सहवाससे पुत्र उत्पन्न हो । जो क्षत्रिय-कुमारसे ब्राह्मण-कन्यामे पुत्र उत्पन्न होगा, क्या वह ब्राह्मणोमे आसन और पानी पायेगा ?” “पायेगा हे गौतम ।”</p>
<p>“कया ब्राह्मण श्राद्घ, स्थालि-पाक, यज्ञ या पाहुनाईमे उसे (साथ) खिलायेगे ?”</p>
<p>“खिलायेगे हे गौतम ।”</p>
<p>“कया ब्राह्मण उसे मत्र (=वेद) बँचायेगे ?” बँचायेगे हे गौतम ।”</p>
<p>“उसे (ब्राह्मणी) स्त्री (पाने)मे रुकावट होगी, या नही ?”</p>
<p>“नही रुकावट होगी ।”</p>
<p>“कया क्षत्रिय । उसे क्षत्रिय-अभिषेकसे अभिषिक्त करेगे ?”</p>
<p>“नही, हे गौतम । कयोकि माताकी ओरसे हे गौतम । वह ठीक नही है ।”</p>
<p>“तो . अम्बष्ट । यदि एक ब्राह्मण-कुमार क्षत्रिय-कन्याके साथ सहवास करे, और उनके सहवाससे पुत्र उत्पन्न हो । जो वह ब्राह्मण-कुमारसे क्षत्रिय-कन्यासे पुत्र उत्पन्न हुआ है, क्या वह ब्राह्मणोसे आसन पानी पायेगा ?”</p>
<p>“पायेगा हे गौतम ।”</p>
<p>“कया ब्राह्मण श्राद्ध, स्थालिपाक, यज्ञ या पाहुनाईमे उसे (साथ) खिलायेगे ?”</p>
<p>“खिलायेगे हे गौतम ।”</p>
<p>“ब्राह्ण उसे मत्र बँचायेगे, या नही ?”</p>
<p>“बँचायेगे हे गौतम ।”</p>
<p>“क्या उसे (ब्राह्मण-) स्त्री (पाने) मे रुकावत होगी ?”</p>
<p>“रुकावह न होगी हे गौतम ।”</p>
<p>“कया उसे क्षत्रिय क्षत्रिय-अभिषेकसे अभिषिकत करेगे ?”</p>
<p>“नही, हे गौतम ।”</p>
<p>“सो किस हेतु ?”</p>
<p>“(कयोकि) हे गौतम । पिताकी ओरसे वह ठीक नही है ।”</p>
<p>“इस प्रकार अम्बष्ट । स्त्रीकी ओरसे भी, पुरूषकी ओरसे भी क्षत्रिय ही श्रेष्ठ है, ब्राह्मण हीन है । तो . अम्बष्ट यदि ब्राहमण किसी ब्राह्मणको छुरेसे मुडित करा, घोळेके चाबुकसे मारकर, राष्ट्र या नगरसे निर्वासित कर दे । क्या वह ब्राह्मणोमे आसन, पानी पायेगा ?”</p>
<p>“नही, हे गौतम ।”</p>
<p>“क्या ब्राह्मण श्राद्ध स्थालिपाक, यज्ञ, पाहुनाईसे उसे खिलायेगे ?”</p>
<p>“नही, हे गौतम ।”</p>
<p>“ब्राह्मण उसे मत्र बँचायेगे या नही ?”</p>
<p>“नही, हे गौतम ।”</p>
<p>“उसे (ब्राह्मण-)स्त्री (पाने)मे रूकावट होगी या नही ?”</p>
<p>“रूकावट होगी, हे गौतम ।”</p>
<p>“तो अम्बष्ट । यदि क्षत्रिय (एक पुरुषको) किसी कारणसे छुरेसे मुडित करा, घोळेके चाबुकसे मारकर, राष्ट्र या नगरसे निर्वासित कर दे । क्या वह ब्राह्मणोमे आसन पानी पायेगा ?”</p>
<p>“पायेगा हे गौतम ।”</p>
<p>“क्या ब्राह्मण ० उसे खिलायेगे ?” “खिलायेगे हे गौतम ।”</p>
<p>“क्या ब्राह्मण उसे मत्र वँचायेगे ?”</p>
<p>“वँचायेंगे हे गौतम ।”</p>
<p>“उसे स्त्रीमे रुकावट होगी, या नही ?”</p>
<p>“रुकावट नही होगी हे गौतम ।”</p>
<p>“अम्बट्ठ । क्षत्रिय बहुतही निहिन (=नीच) हो गया रहता है, जबकि उसको क्षत्रिय किसी कारणसे मुडित कर ० । इस प्रकार अम्बष्ट । जब वह क्षत्रियोमे परम नीचताको प्राप्त है, तब भी क्षत्रिय ही श्रेष्ठ है, ब्राह्मण हीन है । ब्रह्मा सनत्कुमारने भी अम्बवष्ट । यह गाथा कही है—</p>
<p>४—विद्या और आचरण</p>
<p>‘गोत्र लेकर चलनेवाले जनोमे क्षत्रिय श्रेष्ठ है ।</p>
<p>‘जो विद्या और आचरणसे युक्त है, वह देवमनुष्योमे श्रेष्ठ है ॥१॥”</p>
<p>“सो अम्बष्ट । यह गाथा ब्रह्मा सनत्कुमारने उचित ही गायी(=सुगीता) है, अनुचित नही गायी है,—सुभाषित है, दुर्भाषित नही है, सार्थक है, निरर्थक नही है, मै भी सहमत हूँ, मै भी अम्बष्ट कहता हूँ—‘गोत्र लेकर० ।”</p>
<p>“क्या है, हे गौतम । चरण, और क्या है विद्या ?”</p>
<p>“अम्बष्ट । अनुपम विद्या-आचरण-सम्पदाको जातिवाद नही कहते, नही गोत्र-वाद कहते, नही मान-वाद—‘मेरे तू योग्य है’, ‘मेरे तू योग्य नही है’ कहते है । जहॉ अम्बष्ट । आवाह-विवाह होता है, वही यह जातिवाद, गोत्रवाद, मानवाद, ‘मेरे तू योग्य है’, ‘मेरे तू योग्य नही है’ कहा जाता है । अम्बट्ठ । जो कोई जातिवादमे बँधे है, गोत्रवादमे बँधे है, (अभि-)मान-वादमे बँधे है, आवाह-विवाहमे बँधे है, वह अनुपम विद्या-चरण-सम्पदासे दूर है । अम्बष्ट । जाति-वाद-बन्धन, गोत्र-वाद-बन्धन, मान-वाद-बन्धन, आवाह-विवाह-बन्धन छोळकर, अनुपम विद्या-चरण-सम्पदाका साक्षात्कार किया जाता है ।</p>
<p>“क्या है, हे गौतम । चरण, और क्या है विद्या ?”</p>
<p>“अम्बष्ट । संसारमे तथागत उत्पन्न होते है ०१ ।०। इसी प्रकार भिक्षु शरीरके चीवर-पेटके</p>
<p>खानेसे सन्तुष्ट होता है । ० । इस तरह अम्बष्ट । भिक्षु शील-सम्पन्न होता है ० १ ।</p>
<p>२वह प्रीति-सुखवाले प्रथम ध्यानको प्राप्त हो विहरता है । यह भी उसके चरणमे होता ।० द्वितीय ध्यान ० । ० तृतीय ध्यान ० । ० चतुर्थ ध्यानको प्राप्त हो विहरता है, यह भी उसके चरणमे होता है । अम्बष्ट । यह चरण है । ० सच्चे ज्ञानके प्रत्यक्ष करनेके लिए, (अपने) चित्तको नवाता है, झुकाता है । सो इस प्रकार एकाग्र चित्त ०३ । इस तरह आकार-प्रकार के साथ अनेक पूर्व-(जन्म-) निवासोको जानता है । यह भी अम्बष्ट । उसकी विद्यामे है । ० विशुद्ध अलोकिक दिव्यचक्षुसे ०४ प्राणियोको देखता है । यह भी अम्बष्ट । उसकी विद्यामे है । ०५ ‘जन्म खतम हो गया, ब्रह्मचर्य पूरा हो गया, करना था सो कर लिया, अब यहॉ (करने)के लिये कुछ नही रहा’—यह भी जानता है । यह भी उसकी विद्यामे है । यह अम्बष्ट । विद्या है । अम्बष्ट । ऐसा भिक्षु विद्या-सम्पन्न कहा जाता है । इसी प्रकार चरण-सम्पन्न, इस प्रकार विद्या-चरण-सम्पन्न होता है । इस विद्या-सम्पदा, तथा चरण-सम्पदासे बढकर दूसरी विद्या-सम्पदा या चरण-सम्पदा नही है ।</p>
<p>५—विद्याचरणके चार विघ्र</p>
<p>"अम्बष्ट । इस अनुपम विद्या-चरण-सम्पदाके चार विघ्न होते है । कोनसे चार ? (१) कोई श्रमण या ब्राह्मण अम्बष्ट । इस अनुपम विद्या-चरण सम्पदाको पूरा न करके, बहुतसा विविध झोरी-मत्रा (=वाणप्रस्थीक सामान) लेकर—‘फल मूलाहारी होऊँ’ (सोच) वन-वासके लिय जाता है । वह विद्या-चरणसे भिन्न वस्तुका सेवन करता है । इस अनुपम विद्या-चरण-सम्पदाका यह प्रथम विघ्न है । (२)और फिर अम्बष्ट । जब कोई श्रमण या ब्राह्मण इस अनुपम विद्या-चरण-सम्पदाको पूरा न करके, फलाहारिता को भी पूरा न करके, कुदाल ले ‘कन्द-मूल फलाहरी होऊँ’ (सोच) विद्या-चरणसे भिन्न वस्तुको सेवन करता है ।० यह द्वितीय विघ्न है । (३) और फिर अम्बष्ट । ० फलाहारिताको न पूरा करके, गॉवके पास या निगम (=कस्बा) के पास अग्निशाला बना अग्नि-परिचण (=होम आदि) करता रहता है ० । ० यह तृतीय विघ्न है । (४) और फिर अम्बष्ट । ० अग्नि-परिचर्याको भी न पूरा करके, चौरस्तेपर चार द्वारोवाला आगार बनाकर रहता है, कि यहॉ चारो दिशाओसे जो श्रमण या ब्राह्मण आयेगा, उसका मै यथाशक्ति=यथावल सत्कार करूँगा । अनुपम विद्या-चरण-सम्पदाके अम्बष्ट । यह चार विघ्न है ।</p>
<p>“तो अम्बष्ट । क्या आचार्य-सहित तुम इस अनुपम विद्याचरण-सम्पदाका उपदेश करते हो ?”</p>
<p>“नही हे गोतम । कहॉ आचार्य-सहित मै और कहॉ अनुपम विद्या-चरण-सम्पदा । हे गौतम । आचार्य-सहित मै अनुपम विद्या-चरण-सम्पदासे दूर हूँ ।”</p>
<p>“तो अम्बष्ट । इस अनुपम विद्या-चरण-सम्पदाको पूरा न कर, झोली आदि (=खारी-विविध) लेकर ‘फलाहारी होऊँ’ (सोच), क्या तुम आचार्य-सहित वनवासके लिये वनमे प्रवेश करते हो ?</p>
<p>“नही हे गौतम ।”</p>
<p>“० । ० । चौरस्तेपर चार द्वारोवाला आगार बनाकर रहते हो, कि जो यहाँ चारो दिशाओसे श्रमण या ब्राह्मण आयेगा, उसका यथाशक्ति सत्कार करूँगा ?” “नही हे गोतम ।”</p>
<p>“इस प्रकार अम्बष्ट । आचार्य-सहित तुम इस अनुपम विद्या-चरण-सम्पदासे भी हीन हो, ओर यह जो अनुपम विद्या-चरण-सम्पदाके चार विघ्न (=अपाय-मुख) है, उनसे भी हीन । तुमने अम्बष्ट । क्यो आचार्य ब्राह्मण पौष्कर-सातिसे सीखकर यह वाणी कही—‘कहाँ इव्भ, (=नीचा,इभ्य) काले,</p>
<p>पैरसे उत्पन्न मुडक श्रमण है, और कहॉ त्रैविद्य (=त्रिवेदी) ब्राह्मणोका साक्षात्कार’ ? स्वंय अपायिक (=दुर्गतिगामी) भी, (विद्या-चरण) न पूरा करते (हुए भी), अम्बष्ट । अपने आचार्य ब्राह्मण पौष्करसातिका यह दोष देखो । अम्बष्ट । पौष्करसाति ब्राह्मण राजा प्रसेनजित् कोसलका दिया खाता है । राजा प्रसेनजित् कोसल उसको दर्शन भी नही देता । जब उसके साथ मंत्रणा भी करनी होती है, तो कपळेकी आळसे मत्रणा करता है । अम्बष्ट । जिसकी धार्मिक दी हुई भिक्षाको (पौष्करसाति) ग्रहण करता है, वह राजा प्रसेनजित् कोसल उसे दर्शन भी नही देता ।। देखो अम्बष्ट । अपने आचार्य ब्राह्मण पौष्करसातिका यह दोष ।। तो क्या मानते हो अम्बष्ट । राजा प्रसेनजित् कोसल हाथीपर बैठा, या रथके ऊपर खळा उग्रोके साथ या राजन्योके साथ कोई सलाह करे, और उस स्थानसे हटकर एक ओर खळा हो जाय । तब (कोई) शूद्र या शूद्र-दास आजाय, वह उस स्थानपर खळा हो, उसी सलाहको करे—जिसे कि राजा प्रसेनजित् कोसलने की थी, तो वह राज-कथनको कहता है, राजमंत्रणाकी मंत्रित करता है, इतनेसे क्या वह राजा या राज-अमात्य हो जाता है ?”</p>
<p>“नही हे गौतम ।”</p>
<p>“इसी प्रकार के अम्बष्ट । जो वह ब्राह्मणोके पूर्वज ऋषि मंत्र-कर्ता, मंत्र-प्रवक्ता (थे), जिनके कि पुराने गीत, प्रोक्त, समीहित (=चिन्तित) मंत्रपद(=वेद)को ब्राह्मण आजकल अनुगान, अनुभाषण करते है, भाषितको अनुभाषित, वाचितको अनुवाचित करते है, जैसे कि—अट्टक, वामक, वामदेव, विश्वामित्र, यमदग्नि, अगिरा, भरद्वाज, वशिष्ट, कश्यप, भृगु। ‘उनके मंत्रोको आचार्य-सहित मै अध्ययन करता हूँ’, क्या इतनेसे तुम ऋषि या ऋषित्वके मार्गपर आरूढ कहे जाओगे ? यह संभव नही ।</p>
<p>“तो क्या अम्बष्ट । वृद्ध=महल्लक ब्राह्मणो, आचार्यो-प्राचार्योको कहते सुना है कि जो वह ब्राह्मणोके पूर्वज ऋषि ० अट्टक ० (थे), क्या वह ऐसे सुस्नात, सुविलिप्त (=अगराग लगाये), केश मोछ सँवारे मणिकुण्डल आभरण पहिने, स्वच्छ (=श्वेत) वस्त्र-धारी, पॉच काम-भोगोमे लिप्त, युक्त, घिरे रहते थे, जैसे कि आज आचार्य-सहित तुम ?”</p>
<p>“नही, हे गौतम ।”</p>
<p>“क्या वह ऐसा शालिका भात, शुद्ध मासका तीवन (=उपसेचन), कालिमारहित सूप, अनेक प्रकारकी तरकारी (=व्यंजन) भोजन करते थे, जैसे कि आज आचार्य-सहित तुम ?”</p>
<p>“नही, हे गौतम ।”</p>
<p>“क्या वह ऐसी (साळी) वेष्टित कमनीयगात्रा स्त्रियोके साथ रमते थे, जैसे कि आज आचार्य-सहित तुम ?”</p>
<p>“क्या वह ऐसी कटे बालोवाली घोळियोके रथपर लम्बे डंडेवाले कोळोसे वाहनोको पीटते गमन करते थे, जैसे कि ० तुम ?”</p>
<p>“नही, हे गौतम ।”</p>
<p>“क्या वह ऐसे खॉई खोदे, परिघ (=काष्ट-प्राकार) उठाये, नगर-रक्षिकाओमे (=नगरूपकारिकासु) दीर्घ-आयु-पुरूषोसे रक्षा करवाते थे, जैसे कि ० तुम ?”</p>
<p>“नही, हे गौतम ।”</p>
<p>“इस प्रकार अम्बष्ट । न आचार्य-सहित तुम ऋषि हो, न ऋषित्वके मार्गपर आरूढ । अम्बष्ट । मेरे विषयमे जो तुम्हे संशय=विमति हो वह प्रश्न करो, मैं उसे उत्तरसे दूर करूँगा।”</p>
<p>यह कह भगवान् विहारसे निकल, चऋम (=टहलने)के स्थानपर खळे हुए । अम्बष्ट माणवक भी विहारसे निकल चऋमपर खळा हुआ । तब अम्बष्ट माणवक भगवानके पीछे पीछे टहलता भगवान् के</p>
<p>शरीरमे ३२ महापुरूष-लक्षणोको ढूँढता था । अम्बष्ट माणवकने दोको छोळ बत्तीस महापुरूष-लक्षणोमेसे अधिकाश भगवानके शरीरमे देख लिये । ० ।</p>
<p>तब अम्बष्ट माणवकको ऐसा हुआ—‘श्रमण गौतम बत्तीस महापुरूष-लक्षणोसे समन्वित, परिपूर्ण है, और भगवानसे बोला—“हन्त । हे गौतम । अब हम जायेगे, हम बहुत कृत्यवाले बहुत कामवाले है ।”</p>
<p>“अम्बष्ट । जिसका तुम काल समझते हो ।”</p>
<p>तब अम्बष्ट माणवक वडवा(=धोळी)-रथपर चढकर चला गया ।</p>
<p>उस समय पौष्कर-साति ब्राह्मण, बळे भारी ब्राह्मण-गणके साथ, उककटठासे निकलकर, अपने आराम (=बगीचे)मे, अम्बष्ट माणवककी ही प्रतिक्षा करते बैठा था । तब अम्बष्ट माणवक जहाँ अपना आराम था वहाँ गया । जितना यान (=रथ)का रास्ता था, उतना यानसे जाकर, यानसे उतरकर पैदल ही जहाँ पौष्कर-साति ब्राह्मण था, वहॉ गया । जाकर ब्राह्मण पौष्कर-सातिको अभिवादनकर एक ओर बैठे गया । एक ओर बैठे अम्बष्ट माणवकसे पौष्कर-साति ब्राह्मणने कहा—</p>
<p>“क्या तात । अम्बष्ट । उन भगवान् गौतमको देखा ॽ”</p>
<p>“भो । हमने उन भगवान गौतमको देखा ।”</p>
<p>“क्या तात । अम्बष्ट । उन भगवान् गौतमका यथार्थ यश फैला हुआ है, या अयथार्थ ॽ क्या आप गौतम वैसे ही है, या दूसरे ॽ”</p>
<p>“भो । यथार्थमे उन भगवान् गौतमके लिये शब्द (=यश) फैला हुआ है । आप गौतम वैसेही है, अन्यथा नही । आप गौतम बत्तीस महापुरूष-लक्षणोसे समन्वित परिपूर्ण है ।”</p>
<p>“तात । अम्बष्ट । क्या श्रमण गौतमके साथ तुम्हारा कुछ कथा-सलाप हुआ ॽ”</p>
<p>“भो । मेरा श्रमण गौतमके साथ कथा-सलाप हुआ ।”</p>
<p>“तात । अम्बष्ट । श्रमण गौतमके साथ क्या कथा-सलाप हुआ ॽ”</p>
<p>तब अम्बष्ट माणवकने जितना भगवानके साथ कथा-सलाप हुआ था, सब पौष्कर-साति ब्राह्मणसे कह दिया । ऐसा कहनेपर ब्राह्मण पौष्कर-साति०ने अम्बष्ट माणवकसे कहा—</p>
<p>“अहो । हमारा पंडितवा-पन ।। अहो । हमारा बहुश्रुतवा-पन ।। अहोवत । रे ।। हमारा त्रैविधक-पन । इस प्रकारके नीच कामसे पुरूष, काया छोळ मरनेके बाद, अपाय=दुर्गति=विनिपात=निरय (=नरक)मे ही उत्पन्न होता है, जो अम्बट्ठ । उन आप गौतमसे इस प्रकार चिढाते हुए तुमने बात की । और आप गौतम हम (ब्राह्मणो)के लिये भी ऐसे खोल खोलकर बोले । अहोवत । रे ।। हमारा त्रैविधकपन ।।। ” (यह कह पौष्कर-सातिने) कुपित, असंतुष्ट हो, अम्बष्ट माणवकको पैदलही वहॉसे हटाया, और उसी वक्त भगवानके दर्शनार्थ जोनेको (तैयार) हुआ । तब उन ब्राह्मणोने पौष्करसाति ब्राह्मणसे यह कहा—</p>
<p>“भो । श्रमण गौतमके दर्शनार्थ जानेको आज बहुत विकाल है । दूसरे दिन आप पौष्कर-साति श्रमण गौतमके दर्शनार्थ जावे ।”</p>
<p>इस प्रकार पौष्कर-साति ब्राह्मण अपने घरमे उत्तम खाद्य भोज्य तैयार करा, यानोपर रखवा, मशाल (=उल्का)की रोशनीमे उक्कट्ठासे निकल, जहॉ इच्छानगल वन-खण्ड था, वहॉ गया । जितनी यानकी भूमी थी, उतनी यानसे जाकर, यानसे उतर पैदलही जहॉ भगवान् थे वहाँ पहुँचा । जाकर ऊगवानके साथ सम्मोदनकर (कुशल-प्रश्न पूछ) एक ओर बैठ गया । एक ओर बैठे पौष्कर-साति ब्राह्मणने भगवानसे कहा—</p>
<p>“हे गौतम । क्या हमारा अन्तेवासी अम्बष्ट माणवक यहाँ आया था ?”</p>
<p>“ब्राह्मण । तेरा अन्तेवासी अम्बष्ट माणवक यहॉ आया था ।”</p>
<p>“हे गौतम । अम्बष्ट माणवकके साथ क्या कथा-सलाप हुआ ॽ”</p>
<p>“ब्राह्मण । अम्बष्ट माणवकके साथ मेरा कुछ कथा-सलाप हुआ ।”</p>
<p>“हे गौतम । अम्बष्ट माणवकके साथ क्या कथा-सलाप हुआ ॽ”</p>
<p>तब भगवानने, अम्बष्ट माणवकके साथ जितना कथा-सलाप हुआ था, (वह) सब पौष्करसाति</p>
<p>ब्राह्मणसे कह दिया । ऐसा कहनेपर पौष्कर-साति ब्राह्मणने भगवानसे कहा—</p>
<p>“बालक है, हे गौतम । अम्बष्ट माणवक । क्षमा करे, हे गौतम । अम्बष्ट माणवकको ।”</p>
<p>“सुखी होवे, ब्राह्मण। अम्बष्ट माणवक ।”</p>
<p>तब पौष्कर-साति ब्राह्मण भगवानके शरीरमे ३२ महापुरुष-लक्षणोको ढूँढने लगा ०१ ।</p>
<p>पौष्कर-साति ब्राह्मणको हुआ— ‘श्रमण गौतम बत्तीस महापुरुष-लक्षणोसे समन्वित, परिपूर्ण है’, और भगवानसे बोला—</p>
<p>“भिक्षुसध सहित आप गौतम आजका भोजन स्वीकार करे ।”</p>
<p>भगवानने मौनसे स्वीकार किया ।</p>
<p>तब पौष्करसाति ब्राह्मणने भगवानकी स्वीकृति जान, भगवानसे कालनिवेदन किया—</p>
<p>“(भोजनका) काल है, हे गौतम । भात तैयार है ।” तब भगवान् पहिनकर पात्र-चीवर ले, जहाँ ब्राह्मण</p>
<p>पौष्कर-सातिके परोसनेका स्थान था, वहॉ गये । जाकर बिछे आसनपर बैठ गये । तब पौष्कर-साति</p>
<p>ब्राह्मणने भगवानको अपने हाथसे उत्तम खाद्यभोज्यसे सतर्पित-सप्रवारित किया, और माणवकोने</p>
<p>भिक्षु-संघको । पौष्कर-साति ब्राह्मण भगवानके भोजनकर, पात्रसे हाथ हटा लेनेपर, एक दुसरे नीचे</p>
<p>आसनको ले, एक ओर बैठ गया । एक ओर बैठे हुए, पौष्कर-साति ब्राह्मणको भगवानने आनुपूर्वी-कथा</p>
<p>कहो ०१ जैसै कि दानकी कथा, शील-कथा, स्वर्ग-कथा, भोगोके दुष्परिणाम, अपकार, मलिन-</p>
<p>करण, और निष्कामता (=भोग-त्याग) के माहात्म्यको प्रकाशित किया । जब भगवानने</p>
<p>पौष्कर-साति ब्राह्मणको उपयुक्त-चित्त, मृदु-चित्त, आवरणरहित-चित्त, उद्गत-चित्त—प्रसन्न-चित्त</p>
<p>जाना, तो जो बुध्दोका खीचने वाला धर्म उपदेश है—दुख, कारण, विनाश, मार्ग—उसे</p>
<p>प्रकाशित किया, जैसे शुध्द, निर्मल वस्त्रको अच्छी तरह रग पकळता है, वैसेही पौष्कर-साति</p>
<p>ब्राह्मणको उसी आसनपर विरज विमल धर्म-चक्षु—‘जो कुछ उत्पन्न होनेवाला (=समुदय-धर्म)</p>
<p>है, वह नाशवान् (=निरोध-धर्म) है’ —उत्पन्न हुआ ।</p>
<p>तब पौष्कर-साति ब्राह्मणने दृष्ट-धर्म ० हो भगवानसे कहा—</p>
<p>“आश्चर्य । हे गौतम ।। अद्भुत हे गौतम ।।। ०२ (अपने) पुत्र-सहित भार्या-सहित,</p>
<p>परिषढ्-सहित, अमात्य- सहित, मै भगवान् गौतमकी शरण जाता हूँ, धर्म और भिक्षु-संधकी भी ।</p>
<p>आजसे आप गौतम मुझे अजलिवध्द शरणागत उपासक धारण करे । जैसे उक्कट्ठामे आप गौतम</p>
<p>दूसरे उपासक-कुलोमे आते है, वैसेही पुष्कर-साति कुलमे भी आवे । वहाँपर माणवक (=तरूण</p>
<p>ब्राह्मण) या माणविका जाकर भगवान् गौतमको अभिवादन करेगे, आसन या जल देगे । या</p>
<p>(आपके प्रति) चित्तको प्रसन्न करेगे । वह उनके लिये चिरकाल तक हित-सुखके लिये होगा ।”</p>
<p>“सुन्दर (=कल्याण) कहा, ब्राह्मण ।”</p>
</article>
<aside id="metaarea">
<p>Translation of the Dīgha Nikāya by <span class="author">Rahul Sankrityayan</span>, 1936.</p>
<p>The digital text was prepared from the scanned images available at the <a href="http://www.dli.gov.in/cgi-bin/metainfo.cgi?&amp;title1=Suttpitakaka%20Dirgh%20-%20Nikay%20&amp;author1=Sankrityayan,%20Rahul&amp;subject1=Literature&amp;year=1936%20&amp;language1=hindi&amp;pages=379&amp;barcode=99999990069074&amp;author2=&amp;identifier1=&amp;publisher1=Mahabodhi%20Sabha,%20Sarnath%20&amp;contributor1=&amp;vendor1=NONE&amp;scanningcentre1=Banasthali%20University&amp;slocation1=NONE&amp;sourcelib1=Digamber%20Jain%20Atishay%20Kshetra,%20Jain%20Vidhya%20Sansthan%20Library,%20Shri%20Mahaveer%20Ji,%20(Karauli%20)&amp;scannerno1=0&amp;digitalrepublisher1=Digital%20Library%20Of%20India&amp;digitalpublicationdate1=2010-08-00&amp;numberedpages1=&amp;unnumberedpages1=&amp;rights1=Copyright%20permitted&amp;copyrightowner1=&amp;copyrightexpirydate1=&amp;format1=Tagged%20Image%20File%20Format%20&amp;url=/data9/upload/0266/643" target="_blank">Digital Library of India</a>, typed by eDataMine, and supervised and prepared for SuttaCentral by <span class="editor">Bhikkhu Sujato</span> and <span class="editor">Dilbag Bhangu</span>.</p>
</aside>
</section>
</div>
</body>
</html>
