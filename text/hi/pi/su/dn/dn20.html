<!DOCTYPE html>
<html>
<head>
<meta author="Rahul Sankrityayan">
<title></title>
</head>
<body>
<div id="text" lang="hi">
<section class="sutta" id="dn20">
<article>
<div class="hgroup">
<p class="division">दीध-निकाय</p>
<h1>20. सहासमय-सुत्त (२।७)</h1>
</div>
<p>१—बुद्धके दर्शनार्थ देवताओका आगमन । २—देवताओके नाम-गॉव आदि । ३ —मारका भी सदलबल पहुँचना ।</p>
<p>ऐसा मैने सुना—एक समय भगवान् पाँचसौ सभी अर्हत् भिक्षुओके बळे संघके साथ शाक्य देशमे कपिलवस्तुके महावनमे विहार कर रहे थे । उस समय भगवान् और भिक्षुसंघके दर्शनके लिये दश-लोकधातुओके बहुतसे देवता इक़ट्ठे हुए थे ।</p>
<p>१—बुद्धके दर्शनार्थ देवताओका आगमन</p>
<p>तब चारो शुद्धावास लोक के देवताओके मनमे यह हुआ—यह भगवान् शाकयदेशमे ० विहार कर रहे है । ० इकट्ठे हुए है । क्यो न हम भी भगवानके पास गाथा कहे ।</p>
<p>तब वे देवता, जैसे बलवान् ० वैसे शुद्धावास देवलोकमे अन्तर्धान हो भगवानके सामने प्रकट हुए । तब वे देवता भगवानको अभिवादनकर एक ओर खळे हो गये । एक ओर खळे हो एक देवताने भगवानसे गाथामे यह कहा——</p>
<p>“इस वनमे देवताओका यह महासमूह एकत्रित हुआ है । हम लोग भी</p>
<p>इस अजेय संघके दर्शनार्थ इस धर्म सम्मेलनमे आये हुए है ।।१।।”</p>
<p>तब दुसरे देवताने भगवानके सामने गाथामे यह कहा—</p>
<p>“भिक्षु लोग अपने चित्तको सीधाकर (वैसेही) समाहित (=ध्यानमे लीन) होते है,</p>
<p>पण्डित लोग लगाम ताने सारथीकी भॉति अपनी इन्द्रियोको वशमे रखते है ।।२।।”</p>
<p>तब दूसरे देवताने—</p>
<p>“राग आदि रुपी कण्टक, परिघ (=अर्गल) तथा रोळेको नष्टकर ज्ञानी (जन) शुद्ध,</p>
<p>विमल, दान्त और श्रेष्ठ होकर विचरण करते है ।।३।।”</p>
<p>तब दुसरे देवताने—</p>
<p>“जो लोग बुद्धकी शरणमे गये है वे नरकमे नही पळेगे ।</p>
<p>मनुष्य-शरीरको छोळ कर देव-शरीरको पावेगे ।।४।।”</p>
<p>तब भगवानने भिक्षुओको संबोधित किया——“भिक्षुओ । तथागत और भिक्षुसंघके दर्शनार्थ दसो लोकधातुके बहुतसे देवता इकट्ठे हुए है । भिक्षुओ । अतीतकालमे जो अर्हत् सम्यक् सम्बुद्ध हो गये है उन्हे भी (देखनेके लिये) इतने ही देवता इकट्ठे हुए थे, जितने कि इस समय मुझे देखनेके लिये ।</p>
<p>“भिक्षुओ । मै देवशरीरधारियोके नामको कहता हूँ, ० वर्णन करता हूँ, ० के नामका उपदेश करता हूँ । उसे सुनो, मनमे लाओ ।”</p>
<p>२०—सहासमय-सुत्त</p>
<p>२—देवताओके नाम-गाँव आदि</p>
<p>“अच्छा भन्ते ।” कह, उन भिक्षुओने भगवानको उत्तर दिया ।</p>
<p>भगवानने कहा—</p>
<p>“पृथ्वीपर भिन्न भिन्न स्थानोमे, पहाळकी कन्दराओमे रहनेवाले</p>
<p>जो संयमी और समाहित (ध्यानारूढ) देवता है उनके विषयमे मै कहता हूँ ।।५।।</p>
<p>सिंहके समान दृढ, भयरहित, रोमांचरहित,</p>
<p>पवित्र मनवाले, शुद्ध, प्रसन्न, निर्दोष, ।।६।।</p>
<p>पॉचसौ बुद्धधर्म (=शासन)मे रत श्रावकोको</p>
<p>कपिलवस्तुके वनमे बुद्ध (=शास्ता)ने संबोधित किया ।।७।।</p>
<p>‘जो देवशरीरधारी आये हुए है, उन्हे भिक्षुओ । जानो (दिव्यचक्षुसे देखो) ।’</p>
<p>उन (भिक्षुओ)ने बुद्धकी आज्ञाको सुनकर उत्साह (साहस ?) किया ।।८।।</p>
<p>‘देवोके देखने योग्य उन्हे ज्ञान उत्पन्न हो गया ।</p>
<p>और कितनोने सौ, हजार और सत्तर हजार देवता देखे ।।९।।</p>
<p>कितनोने सौ हजार देवता देखे ।</p>
<p>कितनोने सभी दिशाओको अनन्त देवोसे पूर्ण देखा ।।१०।।</p>
<p>तब सर्वदृष्टा शास्ताने वह सब देख और जान</p>
<p>धर्म (=शासन)मे रत श्रावकोको संबोधित किया ।।११।।</p>
<p>जितने देवशरीरधारी आये हुए है उन्हे भिक्षुओ । जानो,</p>
<p>मैं क्रमानुसार उनके विषयमे कहता हूँ ।।१२।।</p>
<p>“कपिलवस्तुमे रहनेवाले ऋद्धिमान्, द्युतिमान्, सुन्दर और यशस्वी सात हजार भूमि देवता,</p>
<p>यक्ष प्रसन्नतापूर्वक इस वनमे भिक्षुओके सम्मेलन (को देखनेके लिये) आये हुए है ।।१३।।</p>
<p>“हिमालयपर रहनेवाले ऋद्धिमान्, ० रग विरगके छै हजार यक्ष प्रसन्नतापूर्वक० ।।१४।।</p>
<p>“सातागिरि पहाळपर रहनेवाले ० ।।१५।।</p>
<p>और दूसरे सोलह हजार यक्ष ० ।।१६।।</p>
<p>वेस्सामित्त पर्वतपर रहनेवाले पॉचसौ यक्ष ० ।।१७।।</p>
<p>“राजगृहका कुम्भीर यक्ष, जो वेपुल्लपर्वतपर रहता है,</p>
<p>और एक लाखसे भी अधिक यक्ष जिसकी सेवा करते है,</p>
<p>वह भी वनके इस सम्मेलनमे आया हुआ है ।।१८।।</p>
<p>“गन्धर्वोके अधिपति यशस्वी महाराज धतरट्ठ (=धृतराष्ट्र) पूर्व दिशामे विराजमान है ।।१९।।</p>
<p>“ऋद्धिमान् ० इन्द्र (=इन्द्र) नामधारी उनके अनेक महाबली पुत्र ० आये है ।।२०।।</p>
<p>“कुम्भण्डो (=कष्माड)के अधिपति यशस्वी</p>
<p>महाराज विरूढक दक्षिण दिशामे विराजमान है ।।२१।।</p>
<p>“ऋद्धिमान् ० इन्द्र नामधारी उनके भी अनेक महाबली पुत्र ० आये है ।।२२।।</p>
<p>“नागोके अधिपति ० विरूपाक्ष पश्चिम दिशामे विराजमान है ।।२३।।</p>
<p>“ऋद्धिमान् ० इन्द्र नामधारी उनके भी अनेक महाबली पुत्र ० आये है ।।२४।।</p>
<p>“यक्षोके अधिपति ० वैश्रवण (=कुबेर) उत्तर दिशामे बिराजमान है ।।२५।।</p>
<p>“ऋद्धिमान् ० इन्द्र नामधारी उनके भी अनेक महाबली पुत्र ० आये है ।।२६।।</p>
<p>“पूर्वमे धृतराष्ट्र, दक्षिणमे विरूढक, पश्चिममे विरूपाक्ष (और) उत्तरमे वैश्रवण ।।२७।।</p>
<p>‘कपिलवस्तुके वनमे ये चारो महाराज चारो दिशाओमे चमक रहे है ।।२८।।</p>
<p>‘उनके मायाधारी, वश्चक ओर शठ दासभृत्य भी आये हुए है,</p>
<p>जिनके नाम—माया, कूटेण्ट, वेटेण्ड, विटुच्च विटुर ।।२९।।</p>
<p>चन्दन, कामसेटृ, किनुघण्डु, निघण्डु, पनाद, ओपमञ्ञ</p>
<p>और देवपुत्र मातलि, चित्तसेनो ओर जननायक गन्धर्व नल राजा ।।३०।।</p>
<p>“पञ्चशिख तिम्बरु, सूर्यवर्चस् तथा ओर दूसरे गन्धर्वराजा</p>
<p>राजाओके साथ प्रसन्नतापूर्वक ० आये है ।।३१।।</p>
<p>आकाशवासी और वैशालीमे रहनेवाले नाग अपनी अपनी सभाके साथ आये है । कम्बल अश्वतर (=अस्सतर) अपने बन्धु-बान्धवोके साथ प्रयाग (प्रयागवाले) भी आये है ।।३२।।</p>
<p>यामुन (=यमुनावासी) ओर धृतराष्ट्र नामक यशस्वी नाग आये है ।</p>
<p>महानाग ऐरावण भी वनके सम्मेलनमे आये है ।।३३।।</p>
<p>वे विशुद्ध दिव्यचक्षुवाले पक्षी, जो नागराजाओके वाहन है,</p>
<p>आकाशमार्गसे इस वनमे पहुँचे है । चित्र ओर सुपर्ण उनके नाम है ।।३४।।</p>
<p>“वहॉ नागराजाओको भय न था । भगवान् बुद्धने गरुडोसे उन्हे रक्षा प्रदान की थी ।</p>
<p>मीठे वचनोमे परस्पर सलाप करते हुए वह नाग ओर गरुड बुद्धकी शरणमे गये ।।३५।।</p>
<p>समुद्रके आश्रित असुर, जिन्हे इन्द्रने पराजित किया था ।</p>
<p>वे ऋद्धिमान् ओर यशस्वी (असुर) इन्द्रके भाई हो गये ।।३६।।</p>
<p>‘कालक (नामक असुर) बळे भयंकर रुपमे आया ।</p>
<p>वेमचिति, सुचित, पहराद (प्रह्लाद) और नमुचि नामक असुर धनुष लिये हुए आये ।।३७।।</p>
<p>“सभी राहु नामवाले बलिके सौ पुत्र अपनी सेनाओको सजाकर राहुभद्रके पास गये । (और बोले) हे भदन्त । वनमे भिक्षुओकी समिति हो रही है ।।३८।।</p>
<p>जल, पृथ्वी, तेज तथा वायुके देवता वहॉ आये है । वरुण, वारण, सोम</p>
<p>और यश यशस्वी, मैत्री तथा करुणा शरीरवाले देव वहॉ आये है ।।३९।।</p>
<p>“ये दस, दस प्रकारके शरीरवाले, सभी रंग विरंगे ऋद्धिमान् ० ।।४०।।</p>
<p>“वेण्डुदेव, सहली, असम ओर दो सम,</p>
<p>चन्द्रमाके देवता चन्द्रमाको आगे करके आये है ।।४१।।</p>
<p>“सूर्यके देवता सूर्यको आगे करके आये है ।</p>
<p>मन्दबलाहक देवता नक्षत्रोको आगे करके आये है ।</p>
<p>वसु देवताओमे श्रेष्ठ वासव, शक्र, इन्द्र भी आये है ।।४२।।</p>
<p>“ये दस, दस प्रकारके शरीरवाले, सभी रंग विरंगे ऋद्धिमान् ० ।।४३।।</p>
<p>“अग्नि-शिखासे दहकते सहभू देव आये है । अलसीके फूलकी</p>
<p>आभाके सदृश शरीरवाले अरिट्ठक राजा आये है ।।४४।।</p>
<p>वरुण, सहधम्म, अच्चुत, अनेजक, सूलेय्य,</p>
<p>रुचिर ओर वासवन-निवासी देवता आये है ।।४५।।</p>
<p>“ये दस, दस प्रकारके शरीरवाले, सभी रंग बिरंगे ० ।।४६।।</p>
<p>“समान, महासमान मानुस (=मानुष), मानुषोत्तम (=मानुसुत्तम),</p>
<p>क्रीडाप्रदूषिक (=खिड्डापदूसिक) और मनोपदूसिक देवता आये है ।।४७।।</p>
<p>“लोहित नगरके रहनेवाले हरि देवता आये है ।</p>
<p>पारग और महापारग नामक यशस्वी देवता आये है ।।४८।।</p>
<p>“ये दस, दस प्रकारके शरीरवाले, सभी रग विरगे ० ।।४९।।</p>
<p>“सुक्क, करम्भ और अरुण, वेसनसके साथ आये है ।</p>
<p>अवदातगृह नामक प्रमुख विचक्षण देवता आये है ।।५०।।</p>
<p>“सदामत्त, हारगज, और यशस्वी मिस्सक आये है।</p>
<p>पज्जुन्न अपने रहनेकी दिशासे गरजते हुए आये है ।।५१।।</p>
<p>“ये दस, दस प्रकारके शरीरवाले ० ।।५२।।</p>
<p>“खेमिय, तुषित, याम और यशस्वी कट्ठक (आये है) । लम्बितक, लोमसेट्ठ,</p>
<p>जोति और आसव नामक निम्माणरति और परिनिर्म्मित देवता आये है ।।५३।।</p>
<p>“ये दस, दस प्रकारके शरीरवाले ० ।।५४।।</p>
<p>“और दूसरे इसी प्रकारके साठ देव-समुदाय</p>
<p>नाना नाम और जातिके आये है ।।५५।।</p>
<p>“जन्मरहित, रागादिरहित, भव-पार (=जिसने चार ओधोको पार कर लिया है),</p>
<p>आस्त्रवरहित, कालिमारहित चन्द्रमा जैसे नागको देखगे ।।५६।।</p>
<p>“सुब्रह्मा, परमत्थ और ऋद्धिमानके पुत्र,</p>
<p>सनत्कुमार और तिस्स भी ० आये है ।।५७।।</p>
<p>“ब्रह्मलोकवासी हजारोके ऊपर रहेनेवाला ब्रह्मलोकमे उत्पन्न,</p>
<p>द्युतिमान् भीमकायधारी और यशस्वी महाब्रह्मा ।।५८।।</p>
<p>प्रत्येक वशवर्ती लोकके दस स्वामी (=ईश्वर) आये है ।</p>
<p>उनसे धिरा हारित भी आया है ।।५९।।</p>
<p>३-मारका भी सदलबल पहुचना</p>
<p>“इन्द्र और ब्रह्माके साथ सभी देवोके आनेपर मार सेना भी आ धमकी ।</p>
<p>मारकी यह मूर्खता देखो ।।६०।।</p>
<p>“आओ, पकळो, बॉधो, रागसे सभीको वशमे कर लो,</p>
<p>चोरो ओरसे घेर लो, कोई किसीको न छोळो ।।६१।।</p>
<p>“हाथसे जमीनको ठोक, भैख स्वर (महानाद) करके, जैसे वर्षाकालमे</p>
<p>मेघ बिजलीके साथ गरजता है, उस तरह (गर्जकर)</p>
<p>मारने अपनी बळी भारी सेनाको भेजा ।।६३।।</p>
<p>“तब क्रोधसे भरा मार आया । उन सबोको जानकर सर्वद्रष्टा भगवान् ० ।।६३।।</p>
<p>“शास्ताने शासनमे रत श्रावकोको संबोधित किया—</p>
<p>‘मार-सेना आई हुई है । इसे भिक्षुओ । जान लो’ ।।६४।।</p>
<p>“बुद्धकी बातको सुनकर वे वीर्यपूर्वक सचेत हो गये ।</p>
<p>(मार सेना) वीतराग (भिक्षुओ)से (हारकर) भाग चली ।</p>
<p>उनके एक बालको भी टेढा न कर सकी ।।६५।।</p>
<p>“वे सभी प्रसिद्ध, संग्राम-विजयी निर्भय और यशस्वी श्रावक वीतराग आर्योके साथ मुदित है” ।।६६।।</p>
</article>
<aside id="metaarea">
<p>Translation of the Dīgha Nikāya by <span class="author">Rahul Sankrityayan</span>, 1936.</p>
<p>The digital text was prepared from the scanned images available at the <a href="http://www.dli.gov.in/cgi-bin/metainfo.cgi?&amp;title1=Suttpitakaka%20Dirgh%20-%20Nikay%20&amp;author1=Sankrityayan,%20Rahul&amp;subject1=Literature&amp;year=1936%20&amp;language1=hindi&amp;pages=379&amp;barcode=99999990069074&amp;author2=&amp;identifier1=&amp;publisher1=Mahabodhi%20Sabha,%20Sarnath%20&amp;contributor1=&amp;vendor1=NONE&amp;scanningcentre1=Banasthali%20University&amp;slocation1=NONE&amp;sourcelib1=Digamber%20Jain%20Atishay%20Kshetra,%20Jain%20Vidhya%20Sansthan%20Library,%20Shri%20Mahaveer%20Ji,%20(Karauli%20)&amp;scannerno1=0&amp;digitalrepublisher1=Digital%20Library%20Of%20India&amp;digitalpublicationdate1=2010-08-00&amp;numberedpages1=&amp;unnumberedpages1=&amp;rights1=Copyright%20permitted&amp;copyrightowner1=&amp;copyrightexpirydate1=&amp;format1=Tagged%20Image%20File%20Format%20&amp;url=/data9/upload/0266/643" target="_blank">Digital Library of India</a>, typed by eDataMine, and supervised and prepared for SuttaCentral by <span class="editor">Bhikkhu Sujato</span> and <span class="editor">Dilbag Bhangu</span>.</p>
</aside>
</section>
</div>
</body>
</html>
