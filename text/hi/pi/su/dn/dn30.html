<!DOCTYPE html>
<html>
<head>
<meta author="Rahul Sankrityayan">
<title></title>
</head>
<body>
<div id="text" lang="hi">
<section class="sutta" id="dn30">
<article>
<div class="hgroup">
<p class="division">दीध-निकाय</p>
<h1>30. लक्खण-सुत (३।७)</h1>
</div>
<p>१—बत्तीस महापुरूष-लक्षण । २—किस कर्म विपाकसे कौन लक्षण ।</p>
<p>ऐसा मैने सुना । एक समय भगवानd श्रावस्तीमे अनाथपिण्डिकके आराम जेतवनमे विहार करते थे ।</p>
<p>वहाँ भगवानने भिक्षुओको संबोधित किया—“भिक्षुओ ।”</p>
<p>“भदन्त ।” कह उन भिक्षुओने भगवानको उत्तर दिया ।</p>
<p>१—बत्तीस महापुरूष-लक्षण</p>
<p>भगवानने यह कहा—“भिक्षुओ । महापुरूषोके बत्तीस महापुरूष-लक्षण है, जिनसे युक्त महापुरूषोकी दो ही गतियॉ होती है तीसरी नही ।—(१) यदि वह घरमे रहता है तो धार्मिक, धर्मराजा, चारो ओर विजय पानेवाला, शान्ति-स्थापक, सात रत्नोसे युक्त चक्रवर्ती राजा होता है । उसके ये सात रत्न होते है—चक्र-रत्न, हस्ति-रत्न, अश्व-रत्न, मणि-रत्न, स्त्री-रत्न गृहपति-रत्न, और सातवॉ पुत्र-रत्न—एक हजारसे भी अधिक सूर-वीर, दूसरेकी सेनाओका मर्दन करनेनाले उसके पुत्र होते है । वह सागरपर्यन्त इस पृथ्वीको दण्ड और शस्त्रके बिना ही धर्मसे जीत कर रहता है । (२) यदि वह घरसे बेघर होकर प्रब्रजित होता है, (तो) संसारके आवरणको हटा देनेवाला अर्हत् सम्यक् सम्बुद्ध होता है ।</p>
<p>भिक्षुओ । वह महापुरूषोके बत्तीस लक्षण१ कौनसे है, जिनसे युक्त होनेसे० ॽ यदि वह घरमे रहता है तो० । यदि वह घरसे बेघर हो प्रब्रजित होता है० । भिक्षुओ । (१) सुप्रतिष्ठित-पाद (=जिसका पैर जमीन पर बराबर बैठता हो) है, यह भी महापुरूष लक्षणोमे एक है । (२) नीचे पैरके तलवेमे सर्वाकार-परिपूर्ण नाभि-नेमि (=पुट्ठी)-युक्त सहस्त्र अरोवाला चक्र होता है । (३) आयतपार्ष्णि (=चौळी घुट्ठीवाला) है । (४) ० दीर्घ-अगुल० । (५) ० मृदु-तरूण-ह्स्त पाद० । (६)० जाल-हस्त-पाद (=अंगुलिया) ० । झिल्लीसे जुळी (७) ० उस्सखपाद(=गुल्फ जिस पादमे ऊपर अवस्थित है)०। (८) ० एणी-जघ (=मृग जैसा-पेडुलीवाला) ० । (९) ० (सीधे) खळे, बिना झुके दोनो घुटनोको अपने हाथके तलवेसे छूता है (आजानुबाहु) ० । (१०) कोषाच्छादित वस्ति-गुह्य (=पुरूष-इन्द्रिय) ० । (११) सुवर्ण वर्ण० काचन समान त्वचावाला० । (१२) सुक्ष्म-छबि (छबि=ऊपरी चमळा) है० जिससे काया पर मैल-धूल नही चिपटती० । (१३) एकैक लोभ, एक एक रोम कूपमे एक एक रोम वाला ० । (१४) ० ऊर्ध्वाग्र-लोभ ० उसके अजन समान नीले तथा प्रदक्षिणा (=बायेसे दाहिनी ओर)से कुडलित लोमोके सिरे ऊपरको उठे है० । (१५) ब्राह्म-ऋजु-गात्र (-लम्बे अकुटिल शरीरवाला) ० । (१६) सप्त-उत्सद (=सातो अंगोमे पूर्ण आकारवाला) ० ।</p>
<p>(१७) सिंह-पूर्वार्द्ध-काय (=जिसका छाती आदि शरीरका ऊपरी भाग सिंहकी भॉति विशाल है) ० । (१८) चिंतान्तरास (=जिसका दोनो कंधोका विचला भाग चितपूर्ण है) ० । (१९) न्यग्रोध-परिमंडल ० जितनी शरीरकी ऊँचाई, उतना व्यायाम (=चोळाई) (और) जितना व्यायाम उतनी ही शरीरकी ऊँचाई । (२०) समवर्त-स्कन्ध (=समान परिमाणके कंधेवाला) ० । (२१) रसग्ग-सग्गी (=सुन्दर शिराओवाला) ० । (२२) सिंह-हनु (=सिंह-समान पूर्ण ठोळीवाला) ० । (२३) चव्वालीस-दन्त ० । (२४) सम-दन्त ० । (२५) अविवर-दन्त) (=दाँतोके बीच कोई छेद न होना) ० । (२६) सु-शुक्ल-दाढ (=खूब सफेद दाढवाला) ० । (२७) प्रभूत-जिह्व (=लम्बी-जीभवाला) ० । (२८) ब्रह्मस्वर, करविक (पक्षीसे) स्वरवाला ० । (२९) अभिनील-नेत्र (=अलसीके पुष्य जैसी नीली आँखोवाला) ० । (३०) गो-पक्ष्म (गाय जैसी पलकवाला) ० । (३१) मैहोके बीचमे श्वेत कोमल कपास सी ऊर्णा (=रोमराजी) है ० । (३२) उष्णीषशीर्षा (=पगळी शिरवाला) ० है । भिक्षुओ । यह महापुरुष-लक्षणोमे है ।</p>
<p>२—किस कर्म-विपाकमें कोन लक्षण</p>
<p>“भिक्षुओ । इन बत्तीस महापुरुष-लक्षणोको बाहरके ऋषि भी जानते है, किंतु यह नही जातने कि किस कर्मके करनेसे किस लक्षणका लाभ होता है ।</p>
<p>१—कायिक सदाचार— (१) “भिक्षुओ । तथागत पूर्व-जन्म=पूर्व-भव, पूर्व-निवासमे मनुष्य हो, कायिकसदाचार,—दान, शीलाचरण, उपोसथ-व्रत, माता-पिता, श्रमण-ब्राह्मणकी सेवा, बळे लोगोके सत्कार और दूसरे सुकर्मोको स्थिर दृढ हो करनेवाले थे । उन पुण्य कर्मोके संचय, विपुलतासे काया छोळ मरनेके बाद सुगति स्वर्गलोकमे जन्मते है । वहाँ अन्य देवोसे दिव्य आयु, वर्ण, सुख, यश, प्रभुत्व, रूप, शब्द, गन्ध, रस, स्पर्श दस बातोमे बढ जाते है । वे वहॉसे च्युत हो यहॉ आ इस महापुरुष-लक्षणको पा सुप्रतिष्ठितपाद होते है ० । उस लक्षणसे युक्त हो, यदि घरमे रहते है, तो ० चक्रवर्ती राजा होते है । राजा हो क्या पाते है ? किसी भी मनुष्य शत्रुसे अजेय होना—राजा हो यही पाते है । यदि ० प्रव्रजित होते है, तो ० अर्हत्, सम्यक् सबुद्ध होते है । बुद्ध हो क्या पाते है ? आन्तरिक शत्रु=अमित्र—राग, द्वेष, मोह, और श्रमण, ब्राह्मण, देव, मार ब्रह्मा था संसारमे किसी भी दूसरे विरोधी, बाह्य शत्रुसे अजेय रहते है ।” बुद्ध हो भगवानने यह बात कही । वहॉ यह कहा गया है―—</p>
<p>सत्य, धर्म, दम, संयम, शौच शील और उपोसथ-कर्म,</p>
<p>दान, अहिंसा, और अच्छे कामोमे रत रहकर, दृढ हो उन्होने आचरण किया ।।१।।</p>
<p>वह उस कर्मसे स्वर्ग गये, और क्रीडा, रति तथा सुखको अनुभव करते रहे ।</p>
<p>फिर, वहॉसे च्युत हो यहॉ आ, उन्होने सम-पादोसे पृथ्वीको स्पर्श किया ।।२।।</p>
<p>सामुद्रिक वालोने आकर कहा—सम्प्रतिष्ठित पादवालेकी पराजय कभी नही होती ।</p>
<p>गृहस्थ हो या प्रब्रजित, यह लक्षण इस बातका द्योतक है ।।३।।</p>
<p>घरपर रहते वह विजयी शत्रुओ द्वारा अजेय रहता है ।</p>
<p>उस कर्मके फलसे इस संसारमे वह किसी भी मनुष्यसे जेय नही होता ।।४।।</p>
<p>यदि वह विचक्षण निष्कामताकी ओर रूचिवाला हो प्रब्रज्या लेता है,</p>
<p>तो वह श्रेष्ठ नरोत्तम फिर आवागमनमे नही पळता, यही उसकी धर्मता है ।।५।।</p>
<p>२—प्रिय कारिता—(२) “भिक्षुओ । तथागत पूर्व-जन्म ० मे मनुष्य होकर लोगोके बळे प्रियकारी थे । उन्होने उद्वेग, चंचलता और भयको हटा, धार्मिक बातोकी रक्षाका विधानकर विधिपूर्वक दान दिया । (अत) वे ० सुगतिको प्राप्त हुये । (फिर) वहाँसे च्युत हो यहाँ आ पैरके तलवेमे चक—इस</p>
<p>महापुरुष-लक्षणको पाते है । वे इस लक्षणसे युक्त हो यदि घरमे रहते है ० । राजा होकर क्या पाते है ॽ ब्राह्मण, गृहपति, नैगम (=नागरिक सभासद्), जानपद (=दीहाती सभासद्), कोपाध्यक्ष, मन्त्री, शरीररक्षक, द्वारपाल, सभासद्, राजा और अधीनस्थ कुमार—यह उनका बहुत बळा परिवार होता है । राजा होकर यह पाते है । यदि ० प्रब्रजित होते है, ० अर्हत् सम्यक् संबुद्ध होते है । बुद्ध होकर क्या पाते है ॽ यह भिक्षु-भिक्षुणी, उपासक-उपासिका, देव-मनुष्य, असुर-नाग-गन्धर्व यह उनका बहुत बळा परिवार होता है । बुद्ध होकर यही पाते है ।” भगवानने यह बात कही । वहाँ यह कहा गया है—</p>
<p>पहले, पूर्व जन्मोमे मनुष्य हो बहुतोके सुखदायक थे ।</p>
<p>उद्वेग, त्रास और भयको दूर करनेवाले, रक्षा=आवरण=गृप्तिमे लगे रहे थे ।।६।।</p>
<p>सो उस कर्मसे देवलोकमे जा, उन्होने सुख, क्रीडा रतिको अनुभव किया ।</p>
<p>वहाँसे च्युत हो फिर यहाँ आ, दोनो पैरोमे सहस्त्र अरोवाले फैली पुट्ठीके चक्रको पाये ।।७।।</p>
<p>सौ पुण्य लक्षणोवाले कुमारको देख, आये हुये ज्योतिषियोने कहा—</p>
<p>यह शत्रुमर्दन (तथा) बळे परिवारवाले होगे क्योकि (इनके पैरमे) समन्तनेमि चक्र है ।।८।।</p>
<p>यदि ऐसा (पुरुष) प्रब्रजित नही हो तो चक्र चलाता है, पृथ्वीका शासन करता है ।</p>
<p>क्षत्रिय उस महायशके अनुगामी सेवक बनते है ।।९।।</p>
<p>यदि वह विचक्षण निष्कामताकी ओर रुचिवाला हो प्रब्रजित हो जाता है ।</p>
<p>तो देव, मनुष्य, असुर, प्राणी, राक्षस, गन्धर्व, नाग, पक्षी, चतुष्पाद ।</p>
<p>उस देव-मनुष्योसे पूजित अनुपम महायशस्वीकी सेवा करते है ।।१०।।</p>
<p>३—जीवहिंसाका त्याग—(३-५) “भिक्षुओ । तथागत पूर्व जन्म ० मे मनुष्य होकर जीवहिंसाको छोळ, जीव-हिंसासे विरत रहते थे—दण्ड और शस्त्र छोळ, कृपालु, लज्जालु, दयालु सभी जीवोके हितेच्छु विहार करते थे । सो उस कर्मके करनेके कारण ० तीन लक्षणोको पोते है—(३) घुट्ठी बळी (४) अँगुली लम्बी (५) लम्बा सीधा शरीर होता है । ० राजा हो क्या पाते है ॽ दीर्घ आयुवाले हो, बहुत दिन जीते है । कोई मनुष्य शत्रु उन्हे मार नही सकता । ० बुद्ध होकर क्या पाते है ॽ ० कोई श्रमण-ब्राह्मण या देव ० नही मार सकता ०।” वहाँ यह कहा गया है—</p>
<p>अपनी मृत्यु, क्षय और भयको देख, वह दूसरेको मारनेसे विरत रहे ।</p>
<p>उस सुचरितसे स्वर्ग सुकृतके फल-विपाकको भोगा ।।१।।</p>
<p>वहॉसे च्युत हो यहाँ आ तीन लक्षण पाये—</p>
<p>घुट्ठी बळी होती है, ब्रह्माके ऐसा सीधा, शुभ और सुजात शरीर होता है ।।१२।।</p>
<p>और शिशुकी भुजाके समान मनोहर सुन्दर भुजाये तथा अँगुली मृदु, तरुण और लम्बी होती है ।</p>
<p>महापुरुषके इन तीन श्रेष्ठ लक्षणोसे युक्त कुमारको दीर्घजीवी बतलाते है ।।१३।।</p>
<p>यदि गृहस्थ होता है तो दीर्घायु होता है, और यदि प्रब्रजित होता है तो उससे भी अधिक दिन जीता है ।</p>
<p>(स्व-) वशी हो ऋद्धिभावनाके लिये जीता है इस प्रकार वह लक्षण दीर्घायुता का है ।।१४।।</p>
<p>४—सुन्दर भोजनका दान—(६) “जो कि भिक्षुओ । ० सुन्दर और स्वादिष्ट खाद्य, भोज्य, चोष्य, लेह्य, पेयका दान देते थे । ० इस कर्मके करनेसे ० लक्षण ० —सप्त-उत्सद—दोनो हाथ, दोनो पैर, दोनो कंधे और गर्दन भरे रहते है । ० राजा होकर सुन्दर भोजन, और पान पाते है ० । ० बुद्ध होकर सुन्दर भोजन और पान पाता है ।’</p>
<p>० यह कहा गया है—</p>
<p>सुन्दर और स्वादिष्ट खाद्य भोज्य लेह्य अशनके दाता थे ।</p>
<p>इस सुचरित कर्मसे वह नन्दन-काननमे बहुत दिनो तक प्रमोद करते रहे ।।१५।।</p>
<p>यहाँ आकर वह सप्त-उत्सद प्राप्त करते है उनके हाथ पैरके तलवे मृदु होते है ।</p>
<p>लक्षणज्ञ उनको खाद्य भोज्यका लाभी होना बतलाते है ।।१६।।</p>
<p>यह (लक्षण) गृहस्थ होनेपर भी यही बतलाता है, प्रब्रजित होने पर भी वह उसे पाते है ।</p>
<p>उन्हे उत्तम खाद्य-भोज्यका लाभी, (तथा) सभी गृहस्थ-बंधनोका छेदक कहा गया है ।।१७।।</p>
<p>५—मेल कराना—(७-८) “जो कि भिक्षुओ । ० दान, प्रिय वचन, अर्थंचर्या (=उपकारका काम) और समानताका व्यवहार—इन चार संग्रह-वस्तुओसे लोगो का संग्रह करते थे उस कर्मके करनेसे ० लक्षण०—(७) हाथ पैर मृदु तरुण, तथा (८) जालवाले होते है । ० राजा होनेपर ब्राह्मण, गृहपति, कोषाध्यक्ष ० सभी परिजन उनके मेलमे रहते है । ० बुद्ध होनेपर भिक्षु, भिक्षुणी ० उनके सभी परिजन मेलमे रहते है ।”०</p>
<p>दान, अर्थ-चर्या, प्रिय वचन और समान भावसे,</p>
<p>करके बहुत लोगोका संग्रह, उस अप्रमाद गुणसे स्वर्ग जाता है ।।१८।।</p>
<p>वहाँसे च्युत हो यहॉ आ मृदु=तरुण और जालवाले ।</p>
<p>अत्यन्त रुचिर, सुन्दर और दर्शनीय शिशु जैसे हाथ पैरको पाता हे ।।१९।।</p>
<p>परिजनका प्रिय होता है, संग्रह करके इस पृथ्वीको वश मे करता है ।</p>
<p>प्रियवक्ता और हित-सुखका अन्वेषक बन प्रिय गुणोका आचरण करता है ।।२०।।</p>
<p>यदि सभी काम-भोगोको छोळता है, तो जितेन्द्रि हो लोगोको धर्म कहता है,</p>
<p>उसके धर्मोपदेशसे प्रसन्न हो लोग धर्मानुसार आचरण करते है ।।२१।।</p>
<p>६—अर्थ-धर्मका उपदेश—(९-१०) “भिक्षुओ । ० लोगोको अर्थ-संबंधी, और धर्म-संबंधी बाते करते, निर्देश करते थे, प्राणियोके हित और सुखके लिये धर्म-यज्ञ करते थे ० दो लक्षण—उत्सग-पाद (=ऊपरे उठ गुल्फोवाला पैर), और ऊध्वॉग्रलोम (=शरीरके लोम ऊपरकी ओर गिरे रहते है, साधारण लोगोके लोम नीचेकी ओर) । ० राजा होकर कामभोगियोमे अग्र, श्रेष्ठ=प्रमुख उत्तम और प्रवर होते है ० । बुद्ध होकर सभी सत्वोमे अग्र, श्रेष्ठ ० ।”</p>
<p>० यह कहा गया—</p>
<p>पहले बहुतोको अर्थधर्म संबंधी-बाते कही, उपदेश की ।</p>
<p>प्राणियोके हित और सुखका दाता बन, मत्सर रहित हो धर्म-यज्ञ किया ।।२२।।</p>
<p>उस सुचरित कर्मसे वह सुगतिको प्राप्त हो प्रमुदित होता है ।</p>
<p>यहॉ आकर उत्तम और प्रमुख होनेके लिये दो लक्षण पाता है ।।२३।।</p>
<p>उसके लोम ऊपरकी ओर गिरे रहते है, पैरकी घुट्ठी(=गुल्फ) मिली होती है।</p>
<p>वह मास, रुधिर तथा चमळेसे अच्छी तरह ढकी, और चरणके ऊपर शोभायमान रहती है ।।२४।।</p>
<p>वैसा व्यक्ति घरमे रहता है तो काम-भोगियोसे श्रेष्ठ होता है ।</p>
<p>उससे बढकर कोई नही होता । वह सारे जम्बूद्वीपको जीतकर रहता है ।।२५।।</p>
<p>अनुपम गृह-त्यागकर प्रब्रजित हो सभी प्राणियोमे श्रेष्ठ होता है ।</p>
<p>उससे बढकर कोई नही होता, वह सारे लोकको जीतकर विहार करता है ।।२६।।</p>
<p>७—सत्कार पूर्वक शिक्षण—(११) “जो कि भिक्षुओ । पहले जन्ममे ० शिल्प, विद्या,</p>
<p>आचरण और (नाना) कर्मोको बळे सत्कारपूर्वक सिखाते थे—कि (विद्यार्थी) शीघ्र जान जाये, शीघ्र सीख जाये, देर तक हैरान न हो । ० लक्षण—मृगके समान जघा होती है । ० चक्रवर्ती राजा हो राजाके योग्य, राजाके अनुकूल (वस्तुओ) को शीघ्र पाते है ० । ० बुद्ध होकर श्रमणोके योग्य० वस्तुओ तथा भोगो को शीघ्र पाते है ० ।”</p>
<p>“०यहाँ कहा गया है—</p>
<p>‘शिल्प, विद्या और आचरणके कर्मोको कैसे शीघ्र जान ले, यह चाहता है ।’</p>
<p>जिसमे किसीको कष्ट न हो, इसलिये बहुत शीघ्र पढाता है, क्लेश नही देता ।।२७।।</p>
<p>उस सुखदायक पुण्यकर्मको करके परिपूर्ण सुन्दर जंघाको पाता है ।</p>
<p>(जो कि) गोल, सुजात, चढाव-उतार, ऊर्ध्वरोमा तथा सूक्ष्म चर्म-वेष्ठित होती है ।।२८।।</p>
<p>उस पुरूषको लोग एणीजघ कहते है, इस लक्षणको शीघ्र सम्पत्तिदायक बताते है,</p>
<p>यदि वह घरहीमे रहना पसंद करता है, और संसारमे आकर प्रब्रजित नही होता ।।२९।।</p>
<p>यदि वैसा विचक्षण (पुरूष) निष्कामताकी इच्छासे प्रब्रजित होता है,</p>
<p>तो योग्यताके अनुकूल ही वह अनुपम गृहत्यागी उसे शीघ्र पा लेता है ।।३०।।</p>
<p>८—हितकी जिज्ञासा—(१२) “जो कि भिक्षुओ । वह ० श्रमणो—ब्राह्मणोके पास जाकर प्रश्न करते थे—“भन्ते । क्या कुशल (=भलाई) है, और क्या अ-कुशल ॽ क्या सदोष है, क्या निर्दोष ॽ क्या सेवनीय है, क्या अ-सेवनीय है ॽ क्या करना मेरे लिये चिरकाल तक अहित, दुखके लिये होगा ॽ क्या करना मेरे लिये चिरकाल तक हित, सुखके लिये होगा ॽ वह इस कर्मके करनेसे ० ० लक्षण ०—० सूक्ष्म-छबि (=पतलेचिकने चर्मवाला) होते है । ० उनके शरीरपर धूली नही जमती ।० चक्रवर्ती राजा होकर महाप्रज्ञ होते है । काम-भोगियोमे न तो कोई उनके समान और न कोई उनसे बढकर प्रज्ञावाले होते है । बुद्ध होकर महाप्रज्ञ, पृथुप्रज्ञ, तीव्रबुद्धि, क्षिप्रबुद्धि, तीक्ष्णप्रज्ञ, निर्वेधिकप्रज्ञ होते है । समस्त प्राणियोमे उनके समान या बढकर कोई नही होता । ०</p>
<p>० यहाँ कहा गया है—</p>
<p>पहले पूर्व-जन्मोमे, जाननेकी इच्छासे प्रब्रजितोके पास</p>
<p>उनकी सेवा करके प्रश्न किया करता था, और उनके उपदेशोपर ध्यान देता था ।।३१।।</p>
<p>प्रज्ञा-प्रदाता कर्मोसे मनुष्य होकर सूक्ष्म-छबि होता है ।</p>
<p>उत्पत्तिके लक्षणको जाननेवाले कहते है—वह सुक्ष्मबातोको झट समझ जायेगा ।।३२।।</p>
<p>यदि वह प्रब्रजित नही होता, तो चक्रवर्ती राजा होकर पृथ्वीपर राज करता है ।</p>
<p>न्याय करने, अर्थोके अनुशासन और परिग्रहमे उसके समान या उससे बढकर कोई नही होता ।।३३।।</p>
<p>यदि वह ० प्रब्रजित हो जाता है,</p>
<p>तो अनुपम विशेष प्रज्ञाका लाभ करता है, वह श्रेष्ठ महामेघासे बोधि प्राप्त करता है ।।३४।।</p>
<p>९—अक्रोध और वस्त्र-दान—(१३) “जो कि भिक्षुओ । ० क्रोधरहित बहुत परेशानकरने वाले नही थे, और बहुत कहनेपर भी द्वेष, कोप, द्रोहको नही प्राप्त होते थे, बहुत कहनेपर भी उन्हे बाते नही लगती थी, न वह कुपित होते थे, न मारपीट करते थे और न कुछ कहते थे । क्रोध, द्वेष, दौर्मनस्य नही प्रकट करते थे । और उन्होने अलसी, कपास, कौषेय और कम्बलके सूक्ष्मवस्त्रोके सूक्ष्म और मृदु आस्तरणो (=बिछौनो) और प्रावरणो (=ओढनो) का दान किया था । सो उस कर्मके करनेसे ० स्वर्ग ० । वहाँसे च्युत हो यहाँ आ यह लक्षण पाये—सुवर्ण-वर्ण=काचनके समान चर्मवाले । ० चक्रवर्ती राजा होकर अलसी, कपास, कौषेय और कम्बलके सूक्ष्म</p>
<p>वस्त्रोके सूक्ष्म और मृदु आस्तरणो और प्रावरणोके पानेवाले होते है । ० बुद्ध होकर ० प्रावरणोके पानेवाले होते है ० । ० यहॉ कहा गया है—</p>
<p>वह पूर्वजन्ममे अ-क्रोधी रहा, और सूक्ष्म तलवाले सूक्ष्म वस्त्रोको,</p>
<p>जैसे पृथ्वीको सूर्य वैसे दान करता रहा ।।३५।।</p>
<p>उसके कारण यहॉसे मरकर स्वर्गमे उत्पन्न हुआ, और पुण्यफलको भोगकर,</p>
<p>कल्पतरुको जैसे इन्द्र वैसे कनकके शरीर जैसे (शरीर) वाला हो यहॉ उत्पन्न हुआ ।।३६।।</p>
<p>प्रब्रज्याकी चाह छोळ यदि गृहमे रहता है, तो महती पृथ्वीको जीतकर शासन करता है ।</p>
<p>वह सात रत्नोको तथा शुचि, विमल, सूक्ष्म चर्मको भी पाता है ।।३७।।</p>
<p>यदि बेघरवाला होता है, तो सुन्दर आच्छादन और प्रावरणके वस्त्रोको पाता है ।</p>
<p>वह पूर्वके कियेका फल भोगता है, (क्योकि) कियेका लोप नही होता ।।३८।।</p>
<p>१०—मेल करना—(१४) “जो कि भिक्षुओ । ० चिरकालसे लुप्त, अतिचिरकालसे चले गये जातिभाइयो, मित्रो, सुह्यदो और सखाओको मिलानेवाले थे । माताको पुत्रसे मिलानेवाले थे, पुत्रको मातासे मिलानेवाले थे, पिताको पुत्रसे ० । पुत्रको पितासे ० । भाईको भाईसे ० । भाईको भगिनीसे ० । भगिनीको भाईसे । मिलाकर मोद करते थे । सो उस कर्मके करनेसे ० स्वर्ग ० । वहॉसे च्युत हो यहॉ आ यह महापुरुष-लक्षण पाते है—कोषाच्छादित-वस्तिगुह्य (=पुरुष-इन्द्रिय) इस लक्षणसे युक्त होते है । ० चक्रवर्ती राजा होकर ० वहुत पुत्रोवाले होते है । उनके शूर, वीर, परसेना-प्रमर्दक सहस्त्रसे अधिक पुत्र होते है ० । ० बुद्ध होकर ० बहुत पुत्रो (=शिष्यो) वाले होते है । उनके शूर, वीर पर (=मार)-सेना-प्रमर्दक अनेको हजार पुत्र होते है ० ।” यहाँ यह कहा गया है—</p>
<p>पहले अतीतके पूर्वजन्मोमे चिर-लुप्त चिर-प्रवासी</p>
<p>जातिवालो, सुह्यदो, सखाओको उसने मिलाया, मिलाकर मोद करता था ।।३९।।</p>
<p>उस कर्मसे स्वर्ग जा, उसने सुख, क्रीडा, रतिको अनुभव किया ।</p>
<p>वहॉसे च्युत हो फिर यहॉ आ कोशाच्छादित ढँकी वस्तिको पाता है ।।४०।।</p>
<p>गृहस्थ होनेपर उसके बहुतसे पुत्र, सहस्त्रसे अधिक आत्मज होते है,</p>
<p>जो कि शूर, वीर, शत्रु-सन्तापक, प्रीति-उत्पादक और प्रियवद होते है ।।४१।।</p>
<p>प्रब्रजित रहनेपर उसके बहुतसे वचनानुगामी पुत्र होते है ।</p>
<p>गृहस्थ हो या प्रब्रजित, वह लक्षण इस बातका धोतक है ।।४२।।</p>
<p>११—योग्य-अयोग्य पुरुषका ख्याल—(१५, १६) “जो कि भिक्षुओ । ०जनता(=महाजन)के सग्राहक, सम-विषम पुरुषका ज्ञान सखते थे, विशेष पुरूषका ज्ञान रखते थे—‘यह इसके योग्य है’, ‘यह उसके योग्य है’ । इस प्रकार पहले उस उस विषयमे पुरुषोकी विशेषता (का ख्याल) करनेवाले थे । सो उस कर्मके करनेसे ० स्वर्ग ० । वहॉसे च्युत हो, यहाँ आ दो महापुरुष-लक्षण पाते है— (१५) न्यग्रोघ परिमंडल, और (१६) (आजानु-बाहु)सीधे खळे बिना झुके वह दोनो जानुको अपने हाथके तलवोसे छूते है, परिमार्जित करते है । ० चक्रवर्ती राजा होकर ० आढय=महाधनी, महाभोगवान्, बहुत सोने चॉदीवाले, बहुत वित्त-उपकरणवाले, बहु-धनधान्यवाले, भरे कोश-कोठारवाले होते है ० । ० बुद्ध होकर ० आढय, महाधनी, महाभोगवान् होते है । उनके यह धन होते है, जैसे कि श्रद्धा-धन, शीलधन, ही (=लज्जा)-धन, अपत्रपा (=सकोच)-धन, श्रुत (=विधा)-धन, त्याग धन, प्रज्ञा-धन ० । ० यहॉ यह कहा गया है—</p>
<p>तुलना, परीक्षा और चिन्तन करके जनताके संग्रहको देख,</p>
<p>यह इसके योग्य है—इस प्रकार पहले वह पुरुषोमे विशेषताका (ख्याल) करता था ।।४३।।</p>
<p>(इसीसे) पृथिवीपर खळ हो बिना झुके हाथसे दोनो जानुओको छूता है ।</p>
<p>और बचे हुए पुण्यके विपाकसे (बर्गद) वृक्ष जैसे परिमंडल (भरे शरीरवाला) होता है ।।४४।।</p>
<p>नाना प्रकारके लक्षणोके जानकार, चतुर पुरुषोने यह भविष्य कथन किया—</p>
<p>(वह) छोटे बच्चेपनसे अनके प्रकारके गृहस्थोके योग्य (भोगो) को पाता है ।।४५।।</p>
<p>यहाँ राजा हो भोगोका भोगनेवाला होता है, असके गृहस्थोके योग्य (भोग) बहुत होते है ।</p>
<p>यदि सारे भोगोका त्याग करता है तो अनुपम, उत्तम, श्रेष्ठ धनको पाता है ।।४६।।</p>
<p>१२—परहिताकांक्षा—(१७-१९) “जो कि भिक्षुओ । ० बहुत जनोका अर्थाकाक्षी=हिता-काक्षी,=प्राशु-आकाक्षी, मंगलाकाक्षी थे—इनकी श्रद्धा बढे, शील बढे, पुत्र बढे, त्याग बढे, धर्म बढे, प्रज्ञा बढे, धन-धान्य बढे, खेत-घर बढे, दोपाये-चौपाये बढे, पुत्र-दारा बढे, दास-कमकर बढे, जातिभाई बढे, मित्र बढे, बंधु बढे । सो उस कर्मके करनेसे ० स्वर्ग ० । वहाँसे च्युत हो, यहाँ आ तीन महापुरुष-लक्षणोको पाते है—(१७) सिंह-पूर्वार्द्ध काय होते है, (१८) चितातरास (=दोनो कंधोके बीचका भाग भरा), (१९) समवर्त्त-स्कंध (=समान परिमाणकी गर्दन) होते है । ० चक्रवर्ती राजा होकर ० अपरिहाण धर्मा होते है—उनका धन-धान्य क्षीण (=परिहाण) नही होता, खेत-घर, दोपाये-चौपाये, पुत्र-दारा, दास-कमकर जाति-भाई, बंधु, मित्र—सभी सम्पत्ति क्षीण नही होती ० । ० बुद्ध होकर ० अपरिहाणधर्मा होते है—उनकी श्रद्धा, शील, श्रुत, त्याग, प्रज्ञा—सभी सम्पत्ति क्षीण नही होती ० । ० यहॉ यह कहा गया है—</p>
<p>दूसरोकी श्रद्धा, शील, श्रुत, बुद्धि, त्याग, धर्म, बहुतसी भलाइयो,</p>
<p>धन, धान्य, घर-खेत, पुत्र, दारा, चौपाये, ।।४७।।</p>
<p>जाति-भाई, बन्घु, मित्र, बल, वर्ण, और सुख दोनो,</p>
<p>न क्षीण हो—यह चाहता था, और उन्हे समुन्नत (देखना) चाहता था ।।४८।।</p>
<p>(इस) पूर्वके किये सुचरित कर्मसे वह सिंहपूर्वार्द्ध-कार्य,</p>
<p>समवर्त्तस्कंध, और चितान्तरास होता है, इसका पूर्व कारण क्षय न (चाहना) है ।।४९।।</p>
<p>गृहस्थ रहनेपर धन-धान्य, पुत्र-दारा, चौपायोसे बढता है ।</p>
<p>धनत्यागी प्रब्रजित हो महान् धर्मता सम्बोधि (=बुद्धत्त्व) को पाता है ।।५०।।</p>
<p>१३—पीळा न देना—(२०) “जो कि भिक्षुओ । ० हाथ, डला, दण्ड या शस्त्रसे प्राणि-योको पीडा न देते थे । सो उस कर्मके करनेसे ० स्वर्ग ० । वहॉसे च्युत हो, यहॉ आ इस महापुरुष-लक्षणको पाते है—रसग्गसग्गी=उनके कंठमे शिराये (=रसवाहिनियाँ) समान वाहिनी और ऊपरकी और जानेवाली उत्पन्न होती है । ० चकवर्ती राजा होकर ० नीरोग=निरातक, न-अतिशीत-न-अति उष्ण, समान विपाक-वाली पाचनशक्ति (=गहनी) से युक्त होते है ० । ० बुद्ध होकर ० नीरोग, निरातक ० समान विपाक-वाली पाचनशक्तिसे युक्त होते है । ० यहॉ यह कहा गया है—</p>
<p>हाथ, दड, डले, या शस्त्रसे मारने-पाटनेसे</p>
<p>पीडा देने या डरानेके लिये नही सताया, वह जनाताको न सतानेवाला था ।।५१।।</p>
<p>उससे वह मरकर सुगति पा आनन्द करता है, सुखफलवाले कर्मोसे सुख पाता है,</p>
<p>(उसकी) पाचनशक्ति स्वयं ठीक रहती है । यहाँ आकर वह रसग्गसग्गी होता है ।।५२।।</p>
<p>इसीसे अतिचतुरो और विचक्षणोने कहा—यह नर बहुत सुखी होगा ।</p>
<p>गृहस्थ हो या प्रब्रजित, वह लक्षण इस बातका द्योतक है ।।५३।।</p>
<p>१४—प्रिय दृष्टि—(२१,२२) “जो कि भिक्षुओ । ० तिर्छि उल्टी नजर न देखते थे, सरल सीधे मन, और प्रिय चक्षुसे लोगोको देखते थे । सो उस कर्मके करनेसे ० स्वर्ग ० । वहॉसे च्युत</p>
<p>हो, यहॉ आ इन दो महापुरुष-लक्षणोको पाते है—(२१) आभिनीलनेत्र, और (२२) गोपक्ष्म ० । ० चक्रवर्ती राजा होकर ० जनता (=बहुजन)के प्रिय-दर्शन होते हे, ब्राह्मण, वैश्य, नागरिक सभासद्(=नैगम), दीहाती सभासद् (=जानपद), गणक १ (=एकीटेन्ट), महामात्य, अनीकस्थ (=सेनानायक), घ्वारपाल, अमात्य, पारिपध राजा, भोग्य (=भोगिय) कुमारोका प्रिय=मनाप होते है ० । ० बुद्ध होकर जनताके प्रिय दर्शन होते है, भिक्षु, भिक्षुणी, उपासक, उपासिका, देव, मनुष्य, असुर, नाग, गघर्व—सबके प्रिय=मनाप होते है ।’ ० यहॉ यह कहा गया है—</p>
<p>न तिर्छी न उल्टी नजरसे देखता था,</p>
<p>सरल तथा सीधे मन, प्रिय चक्षुसे लोगोको देखता था ।।५४।।</p>
<p>सुगति (=स्वर्ग) में वह फलविपाक भोगता है, मोद करता है ।</p>
<p>और यहां (आ) अभिनील नेत्र, और गोपक्ष्म सुन्दर्शन होता है ।।५५।।</p>
<p>अभियुक्त=चतुर, लक्षणोमे बहु पंडित,</p>
<p>सूक्ष्म नेत्रो (की परख) मे कुशल पुरुष उसे प्रियदर्शन कहते है ।।५६।।</p>
<p>प्रिय दर्शन (पुरुष) गृहस्थ रहनेपर लोगोका प्रिय होता है ।</p>
<p>यदि गृहस्थ न हो श्रमण होता है, तो बहुतोका प्रिय, शोकनाशक होता है ।।५७।।</p>
<p>१५—सुकार्यमे अगुआपन—(२३) “जो कि भिक्षुओ । ० अच्छे कामोमे बहुत जनोके अगुआ ये, कायिक सुचरित, मानसिक सुचरित, दान देने, शील ग्रहण करने, उपोसथ (=उपवास) करने, माता-पिता-श्रमण-ब्राह्मणकी सेवा, कुल ज्येष्ठके सम्मान, और (दूसरे) उन उन अच्छे कामोमे लोगोके प्रधान थे । सो उस कर्मके करनेसे ० स्वर्ग ० । वहॉसे च्युत हो यहॉ आ इस महापुरुष-लक्षणको पाते है, उप्णीष-शीर्षा होते है ० । ० चक्रवर्त्ती राजा होकर ० —ब्राह्मण-वैश्य, नैगम-जानपद, गणक, महामात्त्य, अनीकस्थ, द्वारपाल (=दीवारिक), अमात्त्य, पारिषध, राजा, भोगीय, कुमार—जनता उनकी अनुयायिनि होती है ० । ० वृद्ध होकर ० भिक्षु-भिक्षुणी, उपासक-उपासिका, देव, मनुष्य, असुर, नाग, गघर्व—महाजन उनके अनुयायी होते है ०।० यहॉ यह कहा गया है—</p>
<p>घर्मके सु-आचरणमे प्रमुख था, धर्मचर्य़ामें रत था,</p>
<p>जनताका अगुआ था, अत (उसने) स्वर्गमे पुण्यका फल भोगा ।।५८।।</p>
<p>सुचरितका फल अनुभवकर यहॉ आ उप्णीष-शीर्षत्त्व फल पाया ।</p>
<p>लक्षण-पारखियोने भविष्यकथन किया—यह बहुत जनोका प्रधान होगा ।।५९।।</p>
<p>यहॉ मनुष्य (लोक)मे पहले उसके पास प्रतिभोग्य (=बलि) ले जाते है,</p>
<p>यदि क्षत्रिय भूपति होता है, तो बहुतसे प्रतिहारक२ पाता है ।।६०।।</p>
<p>यदि वह मनुज प्रब्रजित होता है, तो धर्मोका जानकार=विसवी होता है।</p>
<p>गुणमें अनुरक्त हो, उसके अनुशासन पर बहुतसे चलनेवाले होते है ।।६९।।</p>
<p>१६—सत्यवादिता—(२४-२५) “जो कि भिक्षुओ । ० झूठको त्याग सत्यवादी, सत्यसध, स्थाता=विश्वासपात्र, लोगोके अविश्वासपात्र नही थे सो उस कर्मके करनेसे ० स्वर्ग ० । वहॉसे च्युत हो, यहॉ आ इन दो महापुरुष-लक्षणोको पाते है— (२४) एकैकलोमा और (२५) उनके दोनो भौहोके बीच श्वेत कोमल रुईकी जैसी ऊर्णा उत्पन्न होती है० । ० चक्रवर्त्ती राजा</p>
<p>होकर ० ब्राह्मण-वैश्य ० कुमार—महाजन उनके समीपवर्ती होते है ० । ० बुद्ध होकर भिक्षु-भिक्षुणी ० नाग-गंधर्व—महाजन उनके समीपवर्ती होते है ० । ० यहाँ यह कहा गया है—</p>
<p>पूर्वजन्ममे उसने सत्त्यप्रतिज्ञ, दोहरी बात न बोलनेवाला हो झूठको त्यागा था,</p>
<p>किसीका वह अ-विश्वासी न था, भूत=तथ्य (=सत्य)ही बोलता था ।।६२।।</p>
<p>(इसीसे) भौहोके बीच श्वेत, सुशुकल कोमल तूल जैसी ऊर्णा उत्पन्न हुई ।</p>
<p>रोम-कूपोमे दोहरे (रोम) नही जन्मे, वह एकैक लोभचिताग था ।।६३।।</p>
<p>बहुतसे उत्पत्तिके लक्षणोके जानकर लक्षणज्ञोने आकर उसका भविष्यकथन किया—</p>
<p>इसकी ऊर्णा और लोभ जैसे सुस्थित है, उससे इसके बहुत मे पाशर्ववर्ती होगे ।।६४।।</p>
<p>गृहस्थ रहनेपर लोग पाश्र्ववर्ती होगे (यह) किये कर्मोसे (उनका) अग्रस्थायी होगा ।</p>
<p>त्यागमय अनुपम प्रब्रज्या ले बुद्ध होनेपर लोग उपवर्तन पाश्वचर होगे ।।६५।।</p>
<p>१७—झगळा मिटाना—(२६, २७) “जो कि भिक्षुओ । ० चुगली त्याग, चुगलकी बातसे विरत थे, इनमे फूट डालनेके लिये यहाँ सुनकर वहाँ कहनेवाले न थे, न उनमे फूट डालनेके लिये वहाँ सुनकर यहाँ कहनेवाले थे । बल्कि फूटे हुओको मिलानेवाले, मिले हुओके अनुप्रदाता हो, एकता-प्रेमी, एकता-रस, एकतानन्दी हो एकता करनेवाली वाणीके बोलनेवाले थे । सो उस कर्मके करनेसे ० स्वर्ग ० । वहाँसे च्युत हो, यहाँ आ इन दो महापुरुष-लक्षणोको पाते है—(२६) चौवालीस दाँतोवाले, (२७) अ-विरल दाँतोवाले ० । ० चक्रवर्ती राजा होकर ० अभेद्य-परिषद् होते है, उनकी परिपद्—ब्राह्मण-वैश्य नैगम, जानपद, गणक, महामात्य, अनीकस्थ, द्वारपाल, अमात्य, पारिपद्य, राजा, भोग्य कुमार अभेद्य (=न फूटनेवाले) होते है ० । ० बुद्ध होकर अभेद्य-परिषद् होते है, उनकी परिषद् भिक्षु-भिक्षुणी ० नाग, गंधर्व अभेद्य होते है ० । ० यहाँ यह ०—</p>
<p>एकतावालोको फोळनेवाली, फूट बढानेवाली, विवादकारी,</p>
<p>कलहप्रवर्द्धक, अकृत्यकारी, और मिलोको फोळनेवाली बातको नही बोलते थे ।।६६।।</p>
<p>अविवाद-वर्द्धक, फूटोको मिलानेवाले सुवचनको ही बोलते थे,</p>
<p>लोगोके कलहको दूर करते थे, एकता-सहितोके साथ आनन्द और प्रमोद करते थे ।।६७।।</p>
<p>इससे स्वर्गमे वह फलविपाकको अनुभव करता, वहाँ मोद करता रहा,</p>
<p>यहाँ (जन्मकर) उसके मुखमे चालीस अविरल, जुळे दाँत होते है ।।६८।।</p>
<p>यदि क्षत्रिय भूपति होता है, तो उसकी परिषद् न फूटनेवाली होती है ।</p>
<p>यदि विरज विमल श्रमण होता है, तो उसकी परिषद् अनुरक्त अचल होती है ।।६९।।</p>
<p>१८—मधुरभाषिता—(२८, २९) “जो कि भिक्षुओ । ० कठोर वचन त्याग कठोर वचनसे विरत रहते थे । जो वह वाणी नेला सरल कर्णसुखा, प्रेमणीया, हृदयगमा, पौरी (=सभ्य, नागरिक), बहु-जनकान्ता=बहुजनमनापा है, वैसी वाणीके बोलनेवाले थे । सो उस कर्मके करनेसे ० स्वर्ग ० । वहॉसे च्युत हो यहॉ आ इन दो महापुरुष-लक्षणोको पाते है—(२८) ब्रह्मस्वर, (२९) करविंकभाणी ० । ० चक्रवर्ती राजा होकर ० आदेय-वाक् होते है, उनकी बातको ब्राह्मण-वैश्य ० कुमार ग्रहण करते है ० । ० बुद्ध होकर आदेय-वाक् होते है, उनकी बातको भिक्षु-भिक्षुणी ० नाग, गंधर्व ग्रहण करते है ० । ० यहॉ यह कहा गया है—</p>
<p>गाली झगळा और पीडादायक, वाधक, बहुजनमर्दक,</p>
<p>कठोर तीखे वचनको वह नही बोलता था, सुसंगत सकारण मधुर वचनको ही बोलता था ।।७०।।</p>
<p>मनको प्रिय, हृदयगम, कर्णसुख वचनको वह बोलता था</p>
<p>(इस) वाचिक सुचरितके फलको (उसने) अनुभव किया, स्वर्गमे पुण्यफलको भोगा ।।७१।।</p>
<p>सुचरितके फलको भोगकर यहॉ आ वह ब्रह्मस्वर है,</p>
<p>उसकी जिह्वा विपुल ऐर पृथुल होती है, और वह आदेय-वाक् होता है ।।७२।।</p>
<p>बात करनेपर गृहस्थको संतुष्ट करता है । यदि वह मनुष्य प्रब्रजित होता है,</p>
<p>बहुतोको बहुतसा सुभाषित सुनानेवाले (उस पुरूष) के वचनको जनता ग्रहण करती है ।।७३।।</p>
<p>११—भावपूर्ण वचन—(३०) “जो कि भिक्षुओ । ० बकवाद छोळ बकवादसे विरत रहते थे, कालवादी (=समय देखकर बोलनेवाले), भूत(=यथार्थ)-वादी, अर्थवादी, धर्मवादी, विनयवादी हो, तात्पर्य-सहित, पर्यन्त-सहित, अर्थ-सहित, भावपूर्ण (=निधानवती) वाणी बोलनेवाले थे । सो उस कर्मके करनेसे ० स्वर्ग ० । वहॉसे च्युत हो यहाँ आ इस महापुरूष-लक्षणको पाते है−सिंह-हनु होते है । ० चक्रवर्ती राजा होकर ० किसी मानव शत्रु=प्रत्यर्थिकसे अजेय होते है ० । ० बुद्ध होकर राग, द्वेष, मोह—भीतरी शत्रुओ, तथा किसी भी श्रमण-ब्राह्मण, देव, मार, ब्रह्मा—संसारके बाहरी शत्रुओसे अजेय होते है ० । ० यहॉ यह कहा गया है—</p>
<p>बुद्धके वचनमे बकवाद नही थी, अ-सयत बातका वहॉ रास्ता न था,</p>
<p>(वचनसे उसने) अहितको हटा, और बहुजनोके हित-सुखको कहा था ।।७४।।</p>
<p>इसलिये यहाँसे च्युत हो स्वर्गमे उत्पन्न हो (उसने) सुकृतके फलविपाकको भोगा,</p>
<p>च्युत हो यहाँ आकर सिंह-हनुत्त्वको प्राप्त किया ।।७५।।</p>
<p>(इससे वह) मनुजेन्द्र, मनुजाधिपति, महानुभाव, सुदुर्जेय राजा होता है,</p>
<p>देवपुरमे कल्पद्रुमके नीचे इन्द्रसा समान ही होता है ।।७६।।</p>
<p>यदि वैसा पुरूष वैसे शरीरवाला होता है, तो यहॉ दिशाओ, प्रतिदिशाओ और विदिशाओमे,</p>
<p>गंधर्व, असुर, यक्ष, राक्षस, सुर द्वारा सुजेय नही होता ।।७७।।</p>
<p>२०—सच्ची जीविका—(३१, ३२) “जो कि भिक्षुओ । ० मिथ्या-आजीव (=बुरी रोजी) को छोळ सम्यग्-आजीवसे जीविका चलाते थे—तराजूकी ठगी, कस (=बटखरे)की ठगी, मान(=नाप)की ठगी, रिश्वत (=उत्कोटन), वचना, कृतघनता (=निकति), साचियोग (=कुटिलता), छेदन, बंध, बंधन, विपरामोस (=डाका), आलोप (=लूटना), सहसाकार (=खून आदि कार्य)से विरत थे । सो उन कर्मके करनेसे ० स्वर्ग ० । वहाँसे च्युत हो यहॉ आ इन दो महापुरूष लक्षणोको पाते है—(३१) समदन्त होते है, और (३२) सु-शुक्ल-दाढ । ० चक्रवर्ती राजा होकर ० शुचि-परिवार होते है, उनके परिवार—ब्राह्मण-वैश्य ० कुमार शुचि होते है ० । ० बुद्ध होकर ० शुचि-परिवार होते है, उनके परिवार—भिक्षु-भिक्षुणी ० नाग, गंधर्व शुचि होते है । बुद्ध होकर यह पाते है ।” भगवानने यह बात कही । वहॉ यह (गाथाये) कही गई है—</p>
<p>मिथ्या-आजीवको छोळ उसने सम्यक, शुचि धर्मानुकूलजीविका की ।</p>
<p>अ-हितको हटाया, और बहुत जनोके हित-सुखका आचरण किया ।।७८।।</p>
<p>निपुण, विद्धान, सत्पुरूषो द्वारा प्रशंसित (कर्मो)को करके वह पुरूष स्वर्गमे सुख-फल</p>
<p>अनुभव करता है, श्रेष्ठ देवलोकके समान रति क्रीडासे युक्त हो रमण करता है ।।७९।।</p>
<p>वहाँसे च्युत हो बँचे सुकृतके फलसे मनुष्य-योनि पा</p>
<p>समान और शुद्ध सुशुक्ल दॉतोको पाता है ।।८०।।</p>
<p>चतुरो द्वारा सम्मत बहुतसे सामुद्रिक-ज्ञाता मनुष्योने आकर उसका भविष्य-कथन किया—</p>
<p>समदन्त और शुचि-सुशुक्ल-दन्त, शुचि परिवारगणसे युक्त होता है ।।८१।।</p>
<p>राजाका शुचि परिवार बहुत जनोवाला होता है, वह महापृथिवीका शासन करता है,</p>
<p>किन्तु जबर्दस्तीसे नही, न (वहॉ) देशको पीडा होती है, वह जनताके हित-सुखको करता है ।।८२।।</p>
<p>यदि साधु होता है, तो पापरहित, उघळे कपाटवाला, डर-बाघा-रहित,</p>
<p>शमित-मल श्रमण होता है, और इस लोक परलोक दोनोहीको देखता है ॥८३॥</p>
<p>उसके उपदेशानुगामी बहुतसे गृहस्थ और साधु निन्दित अ-शुचि, पापको हटाते है,</p>
<p>वह शुचि परिवारसे युक्त होता है, और मलके काँटे तथा कलि-क्लेश (=पापके मालिन्य) को हटाता है ॥८४॥</p>
</article>
<aside id="metaarea">
<p>Translation of the Dīgha Nikāya by <span class="author">Rahul Sankrityayan</span>, 1936.</p>
<p>The digital text was prepared from the scanned images available at the <a href="http://www.dli.gov.in/cgi-bin/metainfo.cgi?&amp;title1=Suttpitakaka%20Dirgh%20-%20Nikay%20&amp;author1=Sankrityayan,%20Rahul&amp;subject1=Literature&amp;year=1936%20&amp;language1=hindi&amp;pages=379&amp;barcode=99999990069074&amp;author2=&amp;identifier1=&amp;publisher1=Mahabodhi%20Sabha,%20Sarnath%20&amp;contributor1=&amp;vendor1=NONE&amp;scanningcentre1=Banasthali%20University&amp;slocation1=NONE&amp;sourcelib1=Digamber%20Jain%20Atishay%20Kshetra,%20Jain%20Vidhya%20Sansthan%20Library,%20Shri%20Mahaveer%20Ji,%20(Karauli%20)&amp;scannerno1=0&amp;digitalrepublisher1=Digital%20Library%20Of%20India&amp;digitalpublicationdate1=2010-08-00&amp;numberedpages1=&amp;unnumberedpages1=&amp;rights1=Copyright%20permitted&amp;copyrightowner1=&amp;copyrightexpirydate1=&amp;format1=Tagged%20Image%20File%20Format%20&amp;url=/data9/upload/0266/643" target="_blank">Digital Library of India</a>, typed by eDataMine, and supervised and prepared for SuttaCentral by <span class="editor">Bhikkhu Sujato</span> and <span class="editor">Dilbag Bhangu</span>.</p>
</aside>
</section>
</div>
</body>
</html>
