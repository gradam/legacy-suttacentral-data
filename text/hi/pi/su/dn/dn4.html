<!DOCTYPE html>
<html>
<head>
<meta author="Rahul Sankrityayan">
<title></title>
</head>
<body>
<div id="text" lang="hi">
<section class="sutta" id="dn4">
<article>
<div class="hgroup">
<p class="division">दीध-निकाय</p>
<h1>4 सोणदण्ङ-सुत्त (१।४)</h1>
</div>
<p>१—ब्राह्ण बनानेवाले घर्म (जात-पात-खङन) । २—शील । ३—प्रज्ञा ।</p>
<p>ऐसा मैने सुना—एक समय पॉचसौ भिक्षुओके महाभिक्षु-संघके साथ भगवान् अग (देश)मे विचरते, जहॉ चम्पा है, वहॉ पहुँचे । वहॉ चम्पामे भगवान् गर्गरा (गग्गरा) पुष्करिणीके तीरपर विहार करते थे।</p>
<p>उस समय सोणदण्ङ (=स्वर्णदण्ड) ब्राह्ण, मगघराज श्रेणिक बिम्बिसार-द्वारा दत्त, जना-कीर्ण, तृण-काष्ठ-उदक-घान्य-सहित राज-भोग्य राज-दाय, ब्रह्मदेय, चम्पाका स्वामी था ।</p>
<p>चम्पा-निवासी ब्राह्मण गृहस्थोने सुना—शाकयकुलसे प्रब्रजित० श्रमण गौतम चम्पामे गर्गरा पुष्करिणीके तीर विहार कर रहे हे । उन भगवान् गौतमका ऐसा मंगल-कीर्ति-शब्द फैला हुआ है—०१ । इस प्रकारके अर्हतोका दर्शन अच्छा होता है । तब चम्पा-वासी ब्राह्मण-गृहस्थ चम्पासे निकलकर झुङके झुङ जिघर गर्गरा पुष्करिणी है, उघर जाने लगे । उस समय सोणदण्ङ ब्राह्मण, दिनके शयनके लिये (अपने) प्रासादपर गया हुआ था । सोणदण्ङ ब्राह्मणने चम्पा-निवासी ब्राह्मण-गृहस्थोको ० जिघर गर्गरा पुष्करिणी है, उधर ० जाते देखा । देखकर क्षत्ता (=प्राइवेट सेक्रेटरी)को सम्बोघित किया—०१०।</p>
<p>उस समय चम्पामे नाना देशोके पाँच-सौ ब्राह्मण किसी कामसे वास करते थे । उन ब्राह्मणोने सुना—सोणदण्ङ ब्राह्मण श्रमण गौतमके दर्शनार्थ जायेगा । तब वह ब्राह्मण जहॉ सोणदण्ङ ब्राह्मण था, वहॉ गये । जाकर सोणदण्ङ ब्राह्मणसे बोले—० २० ।</p>
<p>तब सोणदण्ङ ब्राह्मण महान् ब्राह्मण-गणके साथ, जहॉ गर्गरा पुष्करिणी थी, वहाँ गया । तब वनखङकी आळमे जानेपर, सोणदण्ङ ब्राह्मणके चित्तमे वितर्क उत्पन्न हुआ—‘यदि मै ही श्रमण गौतमसे प्रश्न पृछूँ, तब यदि श्रमण गौतम मुझे ऐसा कहे—ब्राह्मण । यह प्रश्न इस तरह नही पूछना चाहिये, ब्राह्मण । इस प्रकारसे, यह प्रश्न पूछा जाना चाहिये । तब यह परिषद् मेरा तिरस्कार करेगी—अज्ञ (=बाल)= अव्यक्त है, सोणदण्ङ ब्राह्मण, श्रमण गौतमसे ठीकसे (=योनिसो) प्रश्न भी नही पूछ सकता । जिसका यह परिषद् तिरस्कार करेगी, उसका यश भी क्षीण होगा । जिसका यश क्षीण होगा, उसके भोग भी क्षीण होगे । यशसे ही भोग मिलते है । और यदि मुझसे श्रमण गौतम प्रश्न पूछे, यदि मै प्रश्नके उत्तर द्वारा उनका चित्त सन्तुष्ट न कर सकूँ । तब मुझे, यदि श्रमण गौतम ऐसा कहे—ब्राह्मण । इस प्रश्नका ऐसे उत्तर नही देना चाहिये, ब्राह्मण । इस प्रश्नका उत्तर इस प्रकार देना चाहिये । तो यह परिषद् मेरा तिरस्कार करेगी ० । मै यदि इतना समीप आकर भी श्रमण गौतमको बिना देखे ही लौट जाऊँ, तो इससे भी यह परिषद् मेरा तिरस्कार करेगी—बाल=अव्यक्त है, मोणदण्ङ ब्राह्मण, मानी है, भयभीत है, श्रमण गौतमके दर्शनार्थ जानेमे समर्थ नही हुआ । इतना समीप आकर भी श्रमण गौतमको बिना देखे ही, कैसे लौट गया ? जिसका यह परिषद् तिरस्कार करेगी ०।”</p>
<p>तब सोणदण्ङ ब्राह्मण जहॉ भगवान् थे, वहॉ गया, जाकर भगवानके साथ ० समोदन कर ०</p>
<p>एक ओर बैठ गया । चम्पा-निवासी ब्राह्मण-गृहपति भी—कोई कोई भगवानको अभिवादनकर एक ओर बैठ गये, कोई-कोई समोदनकर ०, कोई-कोई जिधर भगवान् थे, उधर हाथ जोळकर ०, कोई-कोई नाम गोत्र सुनाकर ०, कोई-कोई चुपचाप एक ओर बैठ गये ।</p>
<p>वहॉ भी सोणदण्ड ब्राह्मणके (चित्तमे) बहुतसा वितर्क उठ रहा था—‘यदि मै ही श्रमण गौतमसे प्रश्न पूछूँ ० । अहोवत । यदि श्रमण गौतम (मेरी) अपनी त्रैविघक पडिताईमे प्रश्न पूछता, तो मै प्रश्नका उत्तर देकर उसके चित्तको संतुष्ट करता ।’</p>
<p>१—ब्राह्मण बनानेवाले धर्म</p>
<p>तब सोणदण्ड ब्राह्मणके चित्तके वितर्कको भगवानने (अपने) चित्तसे जानकर सोचा—यह सोणदण्ड ब्राह्मण अपने चित्तसे मारा जा रहा है । क्यो न मे सोणदण्ड ब्राह्मणको (उसकी) अपनी त्रैविघक पडिताईमे ही प्रश्न पूछूँ । तब भगवानने सोणदण्ड ब्राह्मणसे कहा—</p>
<p>“ब्राह्मण । ब्राह्मण लोग कितने अंगो (=गुणो)से युक्त (पुरुष)को ब्राह्मण कहते है, और वह ‘मै ब्राह्मण हूँ’ कहते हुए सच कहता है, झूठ बोलनेवाला नही होता ?”</p>
<p>तब सोणदण्ड ब्राह्मणको हुआ—‘अहो । जो मेरा इच्छित=आकाक्षित=अभिप्रेत=प्रार्थित था—अहोवत । यदि श्रमण गौतम मेरी अपनी त्रैविघक पडिताईमे प्रश्न पूछता ० । सो श्रमण गौतम मुझसे अपनी त्रैविघक पडिताईमे ही पूछ रहा है । मै अवश्य प्रश्नोत्तरसे उसके चित्तको संतुष्ट करूँगा । तब सोणदण्द ब्राह्मण शरीरको उठाकर, परिषद्की ओर नजर दौळा भगवानसे बोला—</p>
<p>“हे गौतम । ब्राह्मण लोग पॉच अंगोसे युक्त (पुरुष)को, ब्राह्मण कहते है ० । कौनसे पाँच ?</p>
<p>(१) ब्राह्मण दोनो ओरसे सुजात हो ० । (२) अध्यायक (=वेदपाठी) मंत्रधर ० त्रिवेद-पारगत ० । (३) अभिरुप=दर्शनीय ० अत्यन्त (गौर) वर्णसे युक्त हो । (४) शीलवान्०। (५) पंडित, मेघावी, यज्ञ-दक्षिणा (=सुजा) ग्रहण करनेवालोमे प्रथम या द्वितीय हो । इन पॉच अंगोसे युक्तको ० ।”</p>
<p>“ब्राह्मण । इन पॉच अंगोमे एकको छोळ, चार अंगोसे भी ब्राह्मण कहा जा सकता है ० ?”</p>
<p>“कहा जा सकता है, हे गौतम । इन पॉच अंगोमेसे हे गौतम । वर्ण (३)को छोळते है । वर्ण (=रग) क्या करेगा । यदि ब्राह्मण दोनो ओरसे सुजात हो ० । अध्यायक, मंत्रधर० ० हो । शीलवान् ० हो ० । पंडित मेधावी ० हो । इन चार अंगोसे युक्तको, हे गौतम । ब्राह्मण लोग ब्राह्मण कहते है ० ।”</p>
<p>“ब्राह्मण । इन चार अंगोमेसे एक अंगको छोळ, तीन अंगोसे युक्तको भी ब्राह्मण कहा जा सकता है ० ?”</p>
<p>“कहा जा सकता है, हे गौतम । इन चारो अंगोमेसे हे गौतम । मंत्रो (=वेद) (२) को छोळते है । मंत्र क्या करेगे, यदि भो । ब्राह्मण दोनो ओरसे सुजात० हो । शीलवान्० हो । पंडित मेधावी ० हो । इन तीन अंगोसे युक्तको हे गौतम । ब्राह्मण कहते है ० ।”</p>
<p>“ब्राह्मण । इन तीन अंगोमेसे एक अंगको छोळ, दो अंगोसे युक्तको भी ब्राह्मण कहा जा सकता है ० ?”</p>
<p>“कहा जा सकता है, हे गौतम । इन तीनोमेसे हे गौतम । जाति (१) को छोडते है, जाति (=जन्म) क्या करेगी, यदि भो । ब्राह्मण शीलवान् ० हो । पंडित मेधावी ० हो । इन दो अंगोसे युक्तको ब्राह्मण कहते है ० ।”</p>
<p>ऐसा कहनेपर उन ब्राह्मणोने सोणदण्ड ब्राह्मणसे कहा—</p>
<p>“आप सोणदण्ड । ऐसा मत कहे, आप सोणदण्ड ऐसा मत कहे । आप सोणदण्ड वर्ण (=रग) का प्रत्याख्यान (=अपवाद) करते है, मंत्र (=वेद) का प्रत्याख्यान करते है, जाति (=जन्म) का प्रत्याख्यान करते है, एक अंशसे आप सोणदण्ड श्रमण गौतमके ही वादको स्वीकार कर रहे है ।”</p>
<p>तब भगवानने उन ब्राह्मणोसे कहा—</p>
<p>“यदि ब्राह्मणो । तुमको यह हो रहा है—सोणदण्ङ ब्राह्मण अल्पश्रुत है, ० अ-सुवक्ता है, ०</p>
<p>दुष्प्रज्ञ है । सोणदण्ङ ब्राह्मण इस बातमे श्रमण गौतमके साथ वाद नही कर सकता । तो सोणदण्ङ ब्राह्मण</p>
<p>ठहरे, तुम्ही मेरे साथ वाद करो । यदी ब्राह्मणो । तुमको ऐसा होता है— सोणदण्ङ ब्राह्मण वहुश्रुत है, ०</p>
<p>सुवक्ता है, ० पंङित है, सोणदण्ङ ब्राह्मण इस बातमे श्रमण गौतमके साथ वाद कर सकता है, तो तुम</p>
<p>ठहरो, सोणदण्ङ ब्राह्मणको मेरे साथ वाद करने दो ।”</p>
<p>ऐसा कहनेपर सोणदण्ङ ब्राह्मणने भगवानसे कहा—</p>
<p>“आप गौतम ठहरे, आप गौतम मोन धारण करे, मैही धर्मके साथ इनका उत्तर दूँगा ।”</p>
<p>तब सोणदण्ङ ब्राह्मणने उन ब्राह्मणोसे कहा—</p>
<p>“आप लोग ऐसा मत कहे, आप लोग ऐसा मत कहे—आप सोणदण्ङ वर्णका प्रत्याख्यान</p>
<p>करते है ० । मै वर्ण या मंत्र (=वेद) या जाति (=जन्म) का प्रत्याख्यान नही करता ।”</p>
<p>उस समय सोणदण्ङ ब्राह्मणका भांजा अंगक नामक माणवक उस परिषद्मे बैठा था । तब</p>
<p>सोणदण्ङ ब्राह्मणने उन ब्राह्मणोसे कहा—</p>
<p>“आप सब हमारे भांजे अंगक माणवकको देखते है ॽ”</p>
<p>“हॉ. भो ।”</p>
<p>“भो । (१) अंगक माणवक अभिरूप दर्शनीय प्रासादिक, परम (गौर) वर्ण पुष्कलतासे युक्त ० दै । इस परिषद्मे श्रमण गौतमको छोळकर, वर्ण (=रग) मे इसके बराबरका (दूसरा) कोई नही है । (२) अंगक माणवक अध्यायक, (=वेद-पाठी) मंत्रधर निघण्टु-कल्प-अक्षरप्रमेद-सहित तीनो वेद और पाँचवे इतिहासमे पारगत है, पदक (=कवि), वैयाकरण, लोकायत-महापुरुष-लक्षण-(शास्त्रो) मे निपुण है । मैही उसे मंत्रो (=वेद) को पढानेवाला हूँ । (३) अंगक माणवक दोनो ओरसे सुजात है ०। मै इसके माता पिता दोनोको जानता हुँ ०। (यदि) अंगक माणवक प्राणोको भी मारे, चोरी भी करे, परस्त्रीगमन भी करे, मृषा (=झूठ) भी बोले, मध भी पीवे । यहाँपर अब भी। वर्ण क्या करेगा ॽ मंत्र और जाति क्या (करेगी) ॽ जब की ब्राह्मण (१) शीलवान् (=सदाचारी) बृध्दशील (=बढे शीलवाला), बृध्दशीलतासे युक्त होता है, (२) पंङित और मेधावी होता है, सुजा (=यज्ञ-दक्षिणा) – ग्रहण करनेवालोमे प्रथम या ध्दितीय होता है । इन दोनो अंगोसे युक्तको ब्राह्मण लोग ब्राह्मण कहते है । (वह) ‘मै ब्राह्मण हूँ’ कहते, सच कहता है, झूठ बोलनेवाला नही होता ।”</p>
<p>“ब्राह्मण । इन दो अंगोमेंसे एक अंगको छोळ, एक अंगसे युक्तको भी ब्राह्मण कहा जा सकता है ॽ ०।”</p>
<p>“नही, हे गौतम । शीलसे प्रक्षालित है प्रज्ञा (=ज्ञान) । प्रज्ञासे प्रक्षालित है शील (=आचार) ।</p>
<p>जहॉ शील है, वहॉ प्रज्ञा है, जहॉ प्रज्ञा है, वहॉ शील है । शीलवान्को प्रज्ञा (होती है), प्रज्ञावानको शील । किन्तु। शील लोकमे प्रज्ञाओका अगुआ (=अग्र) कहा जाता है । जैसे हे गौतम । हाथसे हाथ धोवे, पैरसे पैर धोवे, ऐसेही हे गौतम। शील-प्रक्षालित प्रज्ञा है ०।”</p>
<p>“यह ऐसाही है, ब्राह्मण । शील-प्रक्षालित प्रज्ञा है, प्रज्ञा-प्रक्षालित शील है । जहॉ शील हे, वहॉ प्रज्ञा, जहॉ प्रज्ञा है वहॉ शील । शीलवानको प्रज्ञा होती है, प्रज्ञावानको शील । किन्तु लोकमे शील प्रज्ञाका सर्दार कहा जाता है । ब्राह्मण । शील क्या है ॽ प्रज्ञा क्या है ॽ”</p>
<p>“हे गौतम । इस विषयमे हम इतनाही भर जानते है । अच्छा हो यदि आप गौतमही ... (इसे कहे) ।”</p>
<p>“तो ब्राह्मण । सुनो, अच्छी तरह मनमे करो, कहता हूँ ।”</p>
<p>“अच्छा भो । ” (कह) सोणदण्ड ब्राह्मणने भगवानको उत्तर दिया । भगवानने कहा—</p>
<p>२—शील</p>
<p>“ब्राह्मण । तथागत लोकमे उत्पन्न होते१ ० । इस प्रकार भिक्षु शीलसम्पन्न होता है । यह भी ब्राह्मण वह शील है ।</p>
<p>३—प्रज्ञा</p>
<p>“० प्रथम ध्यान ०१ । ० द्वितीय ध्यान ० । ० तृतीयध्यान ० । ० चतुर्थध्यान ० । ० ज्ञानदर्शनके लिये चित्तको लगाता है ० । ० अब कुछ यहॉ करनेको नही है’ यह जानता है । यह भी उसकी प्रज्ञामे है । ब्राह्मण । यह है प्रज्ञा ।”</p>
<p>ऐसा कहनेपर सोणदण्ड ब्राह्मणने भगवानसे यह कहा—</p>
<p>“आश्चर्य । हे गौतम ।। आश्चर्य । हे गौतम ।। ०२ । आजसे आप गौतम मुझे अजलिबद्ध शरणागत उपासक धारण करे । भिक्षु-संध सहित आप मेरा कलका भोजन स्वीकार करे ।”</p>
<p>भगवानने मौनसे स्वीकार किया । तब सोणदण्ड ब्राह्मण भगवानकी स्वीकृति जान, आसनसे उठकर, भगवानको अभिवादनकर प्रदक्षिणाकर चला गया । ० ।</p>
<p>तब सोणदण्ड ब्राह्मणने उस रातके बीतनेपर अपने घरमे उत्तम खाध-भोज्य तय्यार करा भगवानको काल सूचित किया—‘हे गौतम । (चलनेका) काल है, भोजन तय्यार है’ ।</p>
<p>तब भगवान् पूर्वाहण समय पहिनकर, पात्र-चीवर ले भिक्षु-संघके साथ जहॉ ब्राह्मण सोणदण्डका घर था, वहाँ गये । जाकर बिछे आसन पर बैठे । तब सोणदण्ड ब्राह्मणने बुद्ध-सहित भिक्षु-संघको अपने हाथसे उत्तम खाध-भोज्य द्धारा सतर्पित=सप्रवारित किया । तब सोणदण्ड ब्राह्मण भगवानके भोजन कर पात्रसे हाथ हटा लेनेपर, एक छोटा आसन ले, एक ओर बैठा गया । एक ओर बैठे हुए सोणदण्ड ब्राह्मणने भगवानसे कहा—</p>
<p>“यदि हे गौतम । परिषदमे बैठे हुए मै आसनसे उठकर, आप गौतमको अभिवादन करू, तो मुझे वह परिषद तिरस्कृत करेगी । वह परिषद् जिसका तिरस्कार करेगी, उसका यश भी क्षीण होगा । जिसका यश क्षीण होगा, उसका भोग भी क्षीण होगा । यशसे ही तो हमारे भोग मिले है । मै यदि हे गौतम । परिषद्मे बैठे हाथ जोळुँ, तो उसे आप गौतम मेरा प्रत्युपस्थान (=खळा होना) समझे । मै यदि हे गौतम । परिषद्मे बेठा साफा (=वेष्ठन) हटाऊँ, उसे आप गौतम मेरा शिरसे अभिवादन समझे । मै यदि हे गौतम । यानमे बैठा हुआ, यानसे उतरकर, आप गौतमको अभिवादन करूँ, उससे वह परिषद् मेरा तिरस्कार करेगी ० । मै यदि हे गौतम । यानमे बैठाही पतोद-लट्ठी (=कोळेका डंडा) ऊपर उठाऊँ, तो उसे आप गौतम मेरा यानसे उतरना धारण करे । यदि मै हे गौतम । यानमे बैठा हाथ उठाऊँ, उसे आप गौतम मेरा शिरसे अभिवादन स्वीकार करे ।”</p>
<p>तब भगवान् सोणदण्ड ब्राह्मणको धार्मिक-कथासे ० समुत्तेजित ० कर, आसनसे उठकर चल दिये ।</p>
</article>
<aside id="metaarea">
<p>Translation of the Dīgha Nikāya by <span class="author">Rahul Sankrityayan</span>, 1936.</p>
<p>The digital text was prepared from the scanned images available at the <a href="http://www.dli.gov.in/cgi-bin/metainfo.cgi?&amp;title1=Suttpitakaka%20Dirgh%20-%20Nikay%20&amp;author1=Sankrityayan,%20Rahul&amp;subject1=Literature&amp;year=1936%20&amp;language1=hindi&amp;pages=379&amp;barcode=99999990069074&amp;author2=&amp;identifier1=&amp;publisher1=Mahabodhi%20Sabha,%20Sarnath%20&amp;contributor1=&amp;vendor1=NONE&amp;scanningcentre1=Banasthali%20University&amp;slocation1=NONE&amp;sourcelib1=Digamber%20Jain%20Atishay%20Kshetra,%20Jain%20Vidhya%20Sansthan%20Library,%20Shri%20Mahaveer%20Ji,%20(Karauli%20)&amp;scannerno1=0&amp;digitalrepublisher1=Digital%20Library%20Of%20India&amp;digitalpublicationdate1=2010-08-00&amp;numberedpages1=&amp;unnumberedpages1=&amp;rights1=Copyright%20permitted&amp;copyrightowner1=&amp;copyrightexpirydate1=&amp;format1=Tagged%20Image%20File%20Format%20&amp;url=/data9/upload/0266/643" target="_blank">Digital Library of India</a>, typed by eDataMine, and supervised and prepared for SuttaCentral by <span class="editor">Bhikkhu Sujato</span> and <span class="editor">Dilbag Bhangu</span>.</p>
</aside>
</section>
</div>
</body>
</html>
