<!DOCTYPE html>
<html>
<head>
<meta charset="UTF-8">
<meta author="பா. இ. அரசு">
<title></title>
</head>
<body>
<div id="text" lang="ta">
<section class="sutta" id="snp4.3">
<article>
<div class="hgroup">
<p class="division" lang="pi">சுத்த நிபாதம் 4.3</p>
<h1>துத்தத்தக்க சூத்திரம்: மாசுபடிந்தவர்</h1>
</div>
<blockquote class="gatha">
<p>மனிதர்களில் ஒரு சிலர் தீய நோக்கத்தோடு வாதிடுவர்,<br>வேறு சிலர் உண்மைக்காக வாதிடுவர்,<br>ஆனால் ஒரு முனிவரோ தோன்றும்<br>சர்ச்சைகள் எதிலும் தலையிடுவதில்லை,<br>அதனால அவர் எங்கும்<br>கட்டுப் படுத்தப் படுவதில்லை.</p>
<p>ஒருவர் தனது ஆசைகளினால்<br>அழைத்துச் செல்லப் படுபவர்<br>அதன்படி நடந்து கொள்பவர்,<br>தானாகவே முடிவெடுப்பவர்<br>தனது கருத்துகளுக்கு அப்பால்<br>அவர் எப்படிச் செல்வது?<br>தனக்குத் தெரிந்த வழியின்படியே<br>தொடர்ந்து வாதிடுவார்.</p>
<p>கேட்காமலே தனது<br>பயிற்சிகளைப் பற்றியும்,<br>ஒழுக்கங்களைப் பற்றியும்<br>தம்பட்டம் அடிப்பவர்களைச்<br>சான்றோர் இயற்கையிலேயே சாலாதார் (பெருமையில்லாதோர்) என்பர்<br>—அவர்கள் தாங்களாகவே<br>தங்களைப் பற்றிக் கூறிக் கொள்வார்கள்.</p>
<p>ஆனால் அமைதியான துறவி,<br>தன்னுள் முழுமையான<br>விடுதலை பெற்றவர்<br>தனது ஒழுக்கங்களைப் பற்றிப் பெருமையடித்துக் கொள்ளாதவர்<br>—“அப்படிப்பட்டவன் நான்” –<br>(என்று கூறாதவர்,<br>‘நான்’ என்ற கருத்தைச் சேர்க்காதவர்)<br>அவரைச் சான்றோர்<br>இயல்பிலேயே மேன்மையானவர் என்பர்—<br>உலகைப் பொருத்தவரை<br>அவருக்கு இறுமாப்பு இல்லை.</p>
<p>ஒருவர் பின்பற்றும் கோட்பாடுகள் தூய்மையற்றவையாக இருந்தால்—<br>அவை தனக்குச் சாதகமாக உருவாக்கப்பட்டவையானால், உண்டாக்கப்பட்டவையானால்,<br>முக்கியத்துவம் தரப்பட்டவையானால்—<br>அவர் நிலையற்ற அமைதியை<br>நம்பியிருக்கிறார்.</p>
<p>பல கோட்பாடுகளைக் கேட்டபின்<br>அவற்றோடு பற்றுக் கொள்வதனால்<br>அப்பற்றுகளுக்கு அப்பால் விலகிச்<br>செல்வது கடினம்.<br>அப்பற்றுகளின் காரணமாகவே ஒருவர்<br>(புதிதாகக்) கேட்ட கோட்பாட்டை<br>நிராகரிப்பதும், ஏற்றுக் கொள்வதும்<br>நிகழ்கிறது.</p>
<p>ஆனால் தூய்மையானவர்<br>இந்த உலகில் தோற்றத்தைப் (பவம்) பற்றியும், தோன்றாமை பற்றியும்<br>முன் அபிப்பிராயம் ஏதும் கொண்டிருப்பதில்லை.<br>அகம்பாவமும் மயக்கமும் கைவிட்டவர்<br>எதைக் கொண்டு (ஈடுபட) போவார்?<br>அவர் இதனோடு தொடர்பற்றவர்.</p>
<p>ஆனால் சம்பந்தப்பட்டவர்கள்<br>கோட்பாடு சம்பந்தமாக<br>விவாதத்தில் ஈடுபடுகின்றனர்.<br>ஆனால் எப்படி—எதை வைத்து—<br>ஈடுபாடு கொள்ளாதவரிடம்<br>விவாதிப்பது?<br>அவர் எதையும் ஏற்றுக் கொள்ளவும் இல்லை,<br>நிராகரிக்கவும் இல்லை.<br>அவரோ அனைத்தையும் இங்கேயே கைவிட்டு<br>விட்டவர்—ஒன்றுவிடாமல்.</p>
</blockquote>
</article>
<aside id="metaarea">
<p>Translated by: <span class="author">பா. இ. அரசு</span></p>
<p>Original translations taken from the website: <a href="http://bautham.net/suttas/sn" target="_blank">http://bautham.net/suttas/sn</a>.</p>
<p>பாலி மொழியிலிருந்து ஆங்கிலத்தில் மொழிபெயர்த்தவர்: தணிசாரோ பிக்கு</p>
<p>Translated from the Pali by: Thanissaro Bhikkhu</p>
<p>தமிழில் / Tamil Translation:    பா. இ. அரசு    P. I. Arasu  Toronto, Canada</p>
<p>பிழை திருத்தம் / Proof Reading:    திரு. பா. கா. இளங்கோ. எம். ஏ.,  ஈரோடு    Mr.  P. K. Ilango M. A.,   Erode</p>
<p>பதிப்புரிமை:  தமிழ் மொழிபெயர்ப்பும்  மேற்கூறிய நிபந்தனைகளுக்குக் கட்டுப் பட்டது. இலவச வினியோகம் மட்டுமே.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
