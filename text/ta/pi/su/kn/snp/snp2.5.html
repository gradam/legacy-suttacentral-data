<!DOCTYPE html>
<html>
<head>
<meta charset="UTF-8">
<meta author="நவாலியூர் சோ. நடராசன்">
<title></title>
</head>
<body>
<div id="text" lang="ta">
<section class="sutta" id="snp2.5">
<article>
<div class="hgroup">
<p class="division" lang="pi">சுத்த நிபாதம் 2.5</p>
<h1>சூசிலோம சூத்திரம்—யாக்ஷை சூசிலோமவிற்கு</h1>
</div>
<p>இவ்வாறு நான் கேள்வியுற்றேன்:</p>
<p>ஒருமுறை புத்த பகவான் கயாவில் சூசிலோம என்ற யாக்ஷையின் இடத்தில் இருந்த கல் படுக்கையில் தங்கியிருந்தார். அப்போது யாக்ஷைகளான காரா மற்றும் சூசிலோம இருவரும் அருகில் நின்று இவ்வாறு பேசிக் கொண்டனர்:</p>
<p>“அது ஒரு துறவி.” என்றான் காரா.</p>
<p>“அவன் உண்மையான துறவி அல்ல. ‘சாதாரணத் துறவி’ தான்; ஆனால் பொறு. நான் சென்று அவன் உண்மையான துறவியா அல்லது ‘சாதாரணத் துறவி’ யா என்று விசாரித்து விட்டு வருகிறேன்.”</p>
<p>பின் யாக்ஷை சூசிலோம பகவரிடம் சென்று தன் உடலை பகவர் மீது அழுத்தினான். இதைக் கண்ட பகவர் பின் வாங்கினார். யாக்ஷை அவரிடம், “என்ன, என்னைக் கண்டு பயமா துறவியே?” என்று கேட்டான்.</p>
<p>“நண்பனே உன்னை கண்டு எனக்குப் பயம் இல்லை, ஆனால் உன் தொடுகையில் கேடு உள்ளது.”</p>
<p>“உன்னிடம் ஒரு கேள்வி கேட்பேன், துறவியே. பதில் கூறாவிட்டால், உன் மனத்தைக் கட்டிப் போட்டு அல்லது நெஞ்சைப் பிளந்து அல்லது கால்களைப் பற்றிக் கங்கை ஆற்றின் மறுகரையில் வீசி விடுவேன்,” என்று மிரட்டினான்.</p>
<p>“நண்பரே! தேவர்கள், மாரர்கள், பிரமர்கள் வாழும் உலகிலோ அல்லது துறவிகள், பிராமணர்கள், தெய்வங்கள், ஆவிகள், மனிதர்கள் வாழும் உலகங்களிலோ எவராலும் என் மனத்தைக் கட்டிப்போட அல்லது என் நெஞ்சைப் பிளக்க அல்லது கால்களைப் பற்றிக் கங்கை ஆற்றின் அக்கரையில் வீசுக்கூடியவர் யாரையும் காணவில்லை; இருந்தாலும் நண்பரே, கேட்க விரும்புவதைக் கேள்.”</p>
<p>பகவரை சூசிலோம பா வடிவில் கேட்டான்:</p>
<blockquote class="gatha">
<p><span class="speaker">சூசிலோம:</span><br>எங்கிருந்து வந்தன காமம், வெறுப்புக்கான காரணங்கள்?<br>பிடிப்பது, பிடிக்காதது, பீதி ஆகியவை எவற்றிலிருந்து பிறந்தன?<br>எண்ணங்கள் தோன்றி மனத்தை எவ்வாறு தொந்தரவு செய்கின்றன?<br>சிறுவர்கள் (பிடிபட்ட) காக்கையைத் துன்புறுத்துவது போல?</p>
<p><span class="speaker">புத்தர்:</span><br>ஆணவத்திலிருந்து காமமும், வெறுப்பும் தோன்றின,<br>பிடிப்பது, பிடிக்காதது, பீதி ஆகியவையும் அங்கிருந்தே தோன்றின,<br>எண்ணங்களும் அங்கிருந்தே தோன்றி மனத்தை உருக்குலைக்கின்றன.<br>சிறுவர்கள் (பிடிபட்ட) காக்கையைத் துன்புறுத்துவது போல.</p>
<p>ஆசையிலிருந்து பிறந்த அவை<br>ஆணவத்தில் தோன்றுகின்றன<br>ஆலமரக் கிளைகளில் பிறக்கும் வேர்களைப்போல,<br>புலன் ஆசைகளுக்குப் பற்றுக் கொள்கின்றன,<br>வனத்திலுள்ள மரங்கள் துர்நாற்றமுள்ள கொடிகளால் (ஒரு வகைக் கொடி) சுற்றப் படுவதுபோல.</p>
<p>கேள், யாக்ஷையே, இவற்றின் காரணங்களைத்<br>தெரிந்தவர்—அவற்றை வெற்றி கொள்கின்றனர்.<br>இதுவரை கடக்க முடியாத, கடக்கக் கடினமான<br>வெள்ளத்தைக் கடந்துவிட்டு, இனிமேல் மீண்டும் பிறப்பதில்லை.</p>
</blockquote>
</article>
<aside id="metaarea">
<p>Translated by: <span class="author">நவாலியூர் சோ. நடராசன்</span></p>
<p>Original translations taken from the website: <a href="http://bautham.net/suttas/sn" target="_blank">http://bautham.net/suttas/sn</a>.</p>
<p>பாலி மொழியிலிருந்து ஆங்கிலத்தில் மொழிபெயர்த்தவர்: லாரண்ஸ் கந்திபாலோ மில்ஸ்</p>
<p>Translated from the Pali by: Laurence Khantipalo Mills</p>
<p>தமிழில் / Tamil Translation:    பா. இ. அரசு    P. I. Arasu  Toronto, Canada</p>
<p>பிழை திருத்தம் / Proof Reading:    திரு. பா. கா. இளங்கோ. எம். ஏ.,  ஈரோடு    Mr.  P. K. Ilango M. A.,   Erode</p>
<p>பதிப்புரிமை:  தமிழ் மொழிபெயர்ப்பும்  மேற்கூறிய நிபந்தனைகளுக்குக் கட்டுப் பட்டது. இலவச வினியோகம் மட்டுமே.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
