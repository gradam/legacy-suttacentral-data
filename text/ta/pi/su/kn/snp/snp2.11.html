<!DOCTYPE html>
<html>
<head>
<meta charset="UTF-8">
<meta author="பா. இ. அரசு">
<title></title>
</head>
<body>
<div id="text" lang="ta">
<section class="sutta" id="snp2.11">
<article>
<div class="hgroup">
<p class="division" lang="pi">சுத்த நிபாதம் 2.11</p>
<h1>ராகுல சூத்திரம்: ராகுலருக்குப் போதனை</h1>
</div>
<blockquote class="gatha">
<p><span class="speaker">புத்தர்:</span><br>எந்நேரமும் ஆசிரியருடன் வாழ்வதால்,<br>ஆசிரியரை நீ அவமதிக்கின்றாயா?<br>மனித இனத்திற்கு அவர் தீப்பந்தம் பிடிப்பவர் (வெளிச்சம் காட்டுவோர்)<br>அவரை நீ போற்றுகின்றாயா?</p>
<p><span class="speaker">ராகுலர்:</span><br>எந்நேரமும் ஆசிரியருடன் வாழ்ந்தாலும்,<br>ஆசிரியரை நான் அவமதிப்பதில்லை.<br>மனித இனத்திற்குத் தீப்பந்தம் பிடிக்கும்<br>அவரை நான் போற்றுகின்றேன்.</p>
<p><span class="speaker">புத்தர்:</span><br>ஐந்து புலன் ஆசைகளையும்<br>மனத்தை மகிழ்விக்கும் நம் அன்புக்கினிய உருவங்களையும் மறந்த பின்,<br>நம்பிக்கையோடு இல்லறவாழ்வை நீத்துத்<br>துக்கத்தை முடிப்பவனாக இரு.</p>
<p>மேன்மையான நண்பர்களோடு நட்புக் கொள்,<br>தனிமையும் அமைதியும் கொண்ட ஒதுக்கிடமான பயிற்சி செய்யும்<br>இடத்தை அமைத்துக் கொள்,<br>உணவு உண்பதில் மிதமாக இரு.</p>
<p>ஆடைகளும் உணவும் பிச்சைகேட்டு வாங்கு,<br>குடிலும், மருந்தும் அவ்வாறே—<br>இவற்றால் வேட்கை உண்டாகாது,<br>எனவே மீண்டும் உலகுக்குத் திரும்பாதே.</p>
<p>பதிமோக்கா விதிகளோடு அடங்கி வாழ்<br>ஐந்து புலன்களோடும்<br>உடல் நற்கடைப்பிடியோடும்<br>பயிற்சி செய்து பற்றில்லாமலும் இரு.</p>
<p>கவர்ச்சியான பொருட்களை<br>விட்டு விலகியிரு,<br>அவற்றிற்குக் காமத்தோடு<br>தொடர்பு இருக்கலாம்.<br>அழகற்றவைகளின் மீது,<br>ஒருமுகத்தோடு<br>மன ஒருக்கம் பெற்று<br>மனத்தை வளர்.</p>
<p>அறிகுறியற்ற நிலையை வளர்<br>அகம்பாவம் உண்டாகும் மனப்போக்கை விட்டுவிடு—<br>இதனை முழுதும் உணர்ந்தால்,<br>மிக அமைதியான நிலையை நீ உணர்வாய்.</p>
</blockquote>
<p>இவ்வாறு பகவர் அடிக்கடி போதித்து போற்றுதற்குரிய ராகுலரை ஊக்குவித்தார்.</p>
</article>
<aside id="metaarea">
<p>Translated by: <span class="author">பா. இ. அரசு</span></p>
<p>Original translations taken from the website: <a href="http://bautham.net/suttas/sn" target="_blank">http://bautham.net/suttas/sn</a>.</p>
<p>பாலி மொழியிலிருந்து ஆங்கிலத்தில் மொழிபெயர்த்தவர்: லாரண்ஸ் கந்திபாலோ மில்ஸ்</p>
<p>Translated from the Pali by: Laurence Khantipalo Mills</p>
<p>தமிழில் / Tamil Translation:    பா. இ. அரசு    P. I. Arasu  Toronto, Canada</p>
<p>பிழை திருத்தம் / Proof Reading:    திரு. பா. கா. இளங்கோ. எம். ஏ.,  ஈரோடு    Mr.  P. K. Ilango M. A.,   Erode</p>
<p>பதிப்புரிமை:  தமிழ் மொழிபெயர்ப்பும்  மேற்கூறிய நிபந்தனைகளுக்குக் கட்டுப் பட்டது. இலவச வினியோகம் மட்டுமே.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
