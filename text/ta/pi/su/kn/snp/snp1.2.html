<!DOCTYPE html>
<html>
<head>
<meta charset="UTF-8">
<meta author="நவாலியூர் சோ. நடராசன்">
<title></title>
</head>
<body>
<div id="text" lang="ta">
<section class="sutta" id="snp1.2">
<article>
<div class="hgroup">
<p class="division" lang="pi">சுத்த நிபாதம் 1.2</p>
<h1>தனிய சூத்திரம்: தனிய என்ற மாட்டுப் பண்ணைக்காரன்</h1>
</div>
<blockquote class="gatha">
<p><span class="speaker">தனிய, மாட்டுப்பண்ணைக்காரன்:</span><br>“அரிசி வெந்துவிட்டது,<br>பால் கரக்கும் எனது வேலையும் முடிந்தது.<br>என் மக்களோடு நான் வாழ்கிறேன்<br>மாஹி நதிக்கரை ஓரம்;<br>எனது குடிலுக்குக் கூரை உள்ளது, என் வீட்டு நெருப்பு எரிகிறது:<br>எனவே மழை தெய்வமே! வேண்டுமானால்,<br>மழை பெய்ய விடு.”</p>
<p><span class="speaker">புத்தர்:</span><br>“கோபத்திலிருந்து விடுபட்டு விட்டேன்,<br>என் பிடிவாதம் அகன்று விட்டது,<br>ஓர் இரவுக்காக வாழ்கிறேன்<br>மாஹி நதிக்கரை ஓரம்;<br>என் குடிலின் கூரை திறந்திருக்கிறது,<br>என் நெருப்பு அணைந்து விட்டது:<br>எனவே மழை தெய்வமே! வேண்டுமானால்,<br>மழை பெய்ய விடு.”</p>
<p><span class="speaker">தனிய:</span><br>“கொசுக்களும் மாட்டில் மொய்க்கும்<br>ஈக்களும் காணவில்லை.<br>மாடுகள் புல் வெளியில் மேய்ந்து கொண்டிருக்கின்றன,<br>அங்கு புல் செழிப்பாக உள்ளது.<br>மழை பெய்தாலும் மாடுகள் தாங்கிக் கொள்ளும்:<br>எனவே மழை தெய்வமே! வேண்டுமானால்,<br>மழை பெய்ய விடு.”</p>
<p><span class="speaker">புத்தர்:</span><br>“நன்றாகச் செய்யப்பட்ட ஓர் தெப்பம்,<br>கட்டப்பட்டிருக்கிறது.<br>ஆற்றைக் கடந்து,<br>அக்கரைக்குச் சென்று விட்டதால்,<br>வெள்ளத்தை அடக்கி விட்டேன்.<br>இனி தெப்பம் எனக்குத்<br>தேவைப்படவில்லை:<br>எனவே மழை தெய்வமே! வேண்டுமானால்,<br>மழை பெய்ய விடு.”</p>
<p><span class="speaker">தனிய:</span><br>“என் மனைவி நன்னடத்தை உள்ளவள்,<br>அவள் அசட்டையுடையவள் அல்ல.<br>உள்ளம் கவர்பவள், என்னுடன் நீண்ட நாள் வாழ்ந்திருக்கின்றாள்.<br>அவளைப் பற்றித் தீய செய்தி எதையும் நான் கேட்டதில்லை:<br>எனவே மழை தெய்வமே! வேண்டுமானால்,<br>மழை பெய்ய விடு.”</p>
<p><span class="speaker">புத்தர்:</span><br>“என் மனம் ஒழுக்கம் உடையது, விடுவிக்கப்பட்டது,<br>நீண்ட நாள் பேணி வளர்க்கப்பட்டது,<br>நன்றாகப் பழக்கப் படுத்தப்பட்டது,<br>என்னுள் எந்தத் தீவினையையும் காண முடியாது:<br>எனவே மழை தெய்வமே! வேண்டுமானால்,<br>மழை பெய்ய விடு.”</p>
<p><span class="speaker">தனியா:</span><br>“என் வருமானத்தைக் கொண்டு<br>என் தேவைகளைப் பூர்த்தி செய்கிறேன்.<br>எனது மக்கள் ஒற்றுமையோடு வாழ்கின்றனர்,<br>நோயில்லாமல் உள்ளனர்.<br>அவர்களைப் பற்றித் தீய செய்தி எதையும்<br>நான் கேட்டதில்லை:<br>எனவே மழை தெய்வமே! வேண்டுமானால்,<br>மழை பெய்ய விடு.”</p>
<p><span class="speaker">புத்தர்:</span><br>“நான் யாருக்காவும் பணி புரியவில்லை,<br>உலகெங்கும் சுற்றித் திரிகிறேன்<br>எனது பரிசோடு [நான் விழிபுற்றதனால் கிடைத்த]<br>சம்பாதிக்க வேண்டியதற்குக்<br>காரணம் காணவில்லை:<br>எனவே மழை தெய்வமே! வேண்டுமானால்,<br>மழை பெய்ய விடு.”</p>
<p><span class="speaker">தனியா:</span><br>“மாடுகளும், இளங்காளைகளும்,<br>சினை மாடுகளும், இனப்பெருக்கம் செய்யும் மாடுகளும்,<br>மந்தைக்குத் தலைவனான ஒரு பெரும் காளையும் உள்ளன:<br>எனவே மழை தெய்வமே! வேண்டுமானால்,<br>மழை பெய்ய விடு.”</p>
<p><span class="speaker">புத்தர்:</span><br>“மாடுகளும் இல்லை, இளங்காளைகளும் இல்லை,<br>சினை மாடுகளும் இல்லை, இனப்பெருக்கம் செய்யும் மாடுகளும் இல்லை,<br>மந்தைக்குத் தலைவனான ஒரு பெரும் காளையும் இல்லை :<br>எனவே மழை தெய்வமே! வேண்டுமானால்,<br>மழை பெய்ய விடு.”</p>
<p>மரக் கழிகள் நடப்பட்டுள்ளன, அசைக்கமுடியாதவை அவை.<br>நன்றாகப் பின்னப்பட்ட புதிய<br>நாணல்புல் தடுப்புகள்<br>இளம் காளைகளும் உடைக்க முடியாதவை:<br>எனவே மழை தெய்வமே! வேண்டுமானால்,<br>மழை பெய்ய விடு.”<br></p>
<p><span class="speaker">புத்தர்:</span><br>“கட்டுகளை நான்,<br>பெரும் காளையும்,<br>பெரும் யானையும்<br>அழுகிய கொடிகளைப் பிய்த்தெடுப்பது போல,<br>உடைத்தெறிந்தேன்.<br>நான் இனி என்றும் கருப்பையில் புக மாட்டேன் (மறுபிறப்பு எடுக்க மாட்டேன்):<br>எனவே மழை தெய்வமே! வேண்டுமானால்,<br>மழை பெய்ய விடு.”</p>
<p>பெரும் முகில்<br>மழையை<br>உடனடியாகக் கொட்டியது,<br>மேடு பள்ளங்களை நிரப்பியது.<br>மழைத் தெய்வம் கொட்டுவதைக் கேட்ட<br>தனியா கூறினார்:<br>“நாம் எவ்வளவு நன்மை பெற்றோம்<br>ஆசீர்வதிக்கப்பட்டவரை<br>நாம் பெற்றதினால்!</p>
<p>நாம் அவரிடம்,<br>அறிவாற்றல் பெற்ற அந்த ஒருவரிடம்<br>அடைக்கலம் புகுவோம்.</p>
<p>நீங்கள் எங்கள் குருவாவீர்களாக, மாமுனியே.<br>என் மனைவியும் நானும் ஒழுக்கத்தோடு உள்ளோம்.<br>நாம் புனித வாழ்வைத் தொடர்வோம்<br>சரியாகப் புனித வாழ்க்கைக்குச் சென்றவரிடம்.<br>மூப்பின் மரணத்தின்<br>அக்கறைக்குச் சென்று,<br>துக்கத்துக்கும், அழுத்தத்திற்கும்<br>முடிவு கட்டுவோம்.”</p>
<p><span class="speaker">மாரன்:</span><br>குழந்தைகள் உள்ளோர்<br>குழந்தைகளால் மகிழ்கின்றனர்.<br>மாடுகள் வைத்திருப்போர்<br>மாடுகளால் மகிழ்கின்றனர்.<br>ஒருவனின் மகிழ்ச்சி<br>அவர் சேர்த்த பொருட்செல்வத்தினால் உண்டாகிறது.<br>எனவேதான் பொருட்கள் இல்லாதவன்<br>மகிழ்ச்சி அடைவதில்லை.”</p>
<p><span class="speaker">புத்தர்:</span><br>குழந்தைகள் உள்ளோர்<br>குழந்தைகளால் துயரப்படுகின்றனர்<br>மாடுகள் வைத்திருப்போர்<br>மாடுகளால் துயரப்படுகின்றனர்<br>ஒருவனின் துயரம்<br>அவர் சேர்த்த பொருட் செல்வத்தினால் உண்டாகிறது.<br>ஏனவே தான் பொருட்கள் இல்லாதவன்<br>துயரப்படுவதில்லை.”</p>
</blockquote>
</article>
<aside id="metaarea">
<p>Translated by: <span class="author">நவாலியூர் சோ. நடராசன்</span></p>
<p>Original translations taken from the website: <a href="http://bautham.net/suttas/sn" target="_blank">http://bautham.net/suttas/sn</a>.</p>
<p>பாலி மொழியிலிருந்து ஆங்கிலத்தில் மொழிபெயர்த்தவர்: தணிசாரோ பிக்கு</p>
<p>Translated from the Pali by: Thanissaro Bhikkhu</p>
<p>தமிழில் / Tamil Translation:    பா. இ. அரசு    P. I. Arasu  Toronto, Canada</p>
<p>பிழை திருத்தம் / Proof Reading:    திரு. பா. கா. இளங்கோ. எம். ஏ.,  ஈரோடு    Mr.  P. K. Ilango M. A.,   Erode</p>
<p>பதிப்புரிமை:  தமிழ் மொழிபெயர்ப்பும்  மேற்கூறிய நிபந்தனைகளுக்குக் கட்டுப் பட்டது. இலவச வினியோகம் மட்டுமே.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
