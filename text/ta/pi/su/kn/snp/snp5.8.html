<!DOCTYPE html>
<html>
<head>
<meta charset="UTF-8">
<meta author="பா. இ. அரசு">
<title></title>
</head>
<body>
<div id="text" lang="ta">
<section class="sutta" id="snp5.8">
<article>
<div class="hgroup">
<p class="division" lang="pi">சுத்த நிபாதம் 5.8</p>
<h1>நந்த-மாணவ-பூச்சா: நந்தரின் கேள்விகள்</h1>
</div>
<blockquote class="gatha">
<p><span class="speaker">நந்தர்:</span><br>முனிவர் என்று கூறப்படுபவர்<br>இந்த உலகில் இருப்பதாகக் கூறப்படுகிறது<br>—எவ்வழியில் அவர்கள் முனிவராவார்கள்?<br>ஒருவரை முனிவர் என்று கூறுவது<br>அவர் பெற்ற அறிவின் காரணமாகவா<br>அல்லது அவர் நடந்து கொள்ளும்<br>வாழ்க்கை முறையின் காரணமாகவா?</p>
<p><span class="speaker">புத்தர்:</span><br>கருத்துக்களின் காரணமாகவோ,<br>கல்வி (மரபு வழி) அல்லது அறிவின்<br>காரணமாகவோ,<br>சான்றோர் ஒருவரை முனிவர் என்று கூறுவதில்லை, நந்தா.<br>தனிமையில்,<br>ஏக்கமில்லாதவாறு,<br>மனச்சஞ்சலமில்லாமல் வாழ்பவர்:<br>அவரையே நான் முனிவர் என்கிறேன்.</p>
<p><span class="speaker">நந்தர்:</span><br>தூய்மையைக்<br>கருத்துக்கள் மற்றும் கல்வி சம்பந்தப் பட்டது என்றும்,<br>தூய்மையை<br>ஒழுக்கவிதிகள் மற்றும் பயிற்சி சம்பந்தப் பட்டது என்றும்<br>தூய்மையை<br>மற்ற கணக்கற்ற வழிகளில் விவரிக்கும் பிராமணர்களும், துறவிகளும்:<br>அவர்கள் இவ்வாறு விவரித்தபடி வாழ்வதன் காரணமாகப் பிறப்பையும், மூப்பையும் கடந்து சென்றவர்களா?<br>நான் கேட்கிறேன் பகவரே,<br>தயவு கூர்ந்து பதில் தரவும்.</p>
<p><span class="speaker">புத்தர்:</span><br>தூய்மையைக்<br>கருத்துக்கள் மற்றும் கல்வி சம்பந்தப்பட்டது என்றும்,<br>தூய்மையை<br>ஒழுக்கவிதிகள் மற்றும் பயிற்சி சம்பந்தப் பட்டது என்றும்,<br>தூய்மையை<br>மற்ற கணக்கற்ற வழிகளில் விவரிக்கும் பிராமணர்களும், துறவிகளும்:<br>அவர்களுள் எவரும் இவ்வாறு விவரித்தபடி வாழ்வதன் காரணமாகப்<br>பிறப்பையும், மூப்பையும் கடந்து செல்லவில்லை என்கிறேன்.</p>
<p><span class="speaker">நந்தர்:</span><br>தூய்மையைக்<br>கருத்துக்கள் மற்றும் கல்வி சம்பந்தப்பட்டது என்றும்,<br>தூய்மையை<br>ஒழுக்கவிதிகள் மற்றும் பயிற்சி சம்பந்தப்பட்டது என்றும்,<br>தூய்மையை<br>மற்ற கணக்கற்ற வழிகளில் விவரிக்கும் பிராமணர்களும், துறவிகளும்:<br>முனிவரே, அவர்கள் நீங்கள் கூறுவதுபோல வெள்ளத்தைக் கடக்கவில்லையென்றால்,<br>பின் தேவரும், மனிதரும் வாழும் இவ்வுலகில்<br>பிறப்பையும், மூப்பையும் யார் தான் கடக்கின்றனர்?<br>நான் கேட்கிறேன் பகவரே,<br>தயவு கூர்ந்து பதில் தரவும்.</p>
<p><span class="speaker">புத்தர்:</span><br>நான் எல்லாப் பிராமணர்களும் துறவிகளும்<br>பிறப்பினாலும், மூப்பினாலும் சூழப்பட்டவர்கள்<br>என்று சொல்லவில்லை.<br>இங்குள்ளவர்களுள் எவரெல்லாம்<br>கண்டதை, கேட்டதை, உணர்ந்ததை,<br>ஒழுக்கவிதிகளை மற்றும் பயிற்சிகளைக்<br>கைவிட்டனரோ<br>—அவர்கள் அனைவரும்—<br>வேட்கையை அறிந்தவர்கள்,<br>மாசற்றவர்கள்:<br>அவர்களைத் தான்<br>நான் வெள்ளத்தைத் தாண்டியவர்கள் என்கிறேன்.</p>
<p><span class="speaker">நந்தர்:</span><br>கோதமரே, மாமுனிவரின் வார்த்தைகளைக் கேட்டு நான் மகிழ்கிறேன்!<br>பற்றிலிருந்து விடுபடுவதைப் பற்றி நன்கு விளக்கியுள்ளீர்கள்.<br>இங்குள்ளவர்களுள் எவரெல்லாம்<br>கண்டதை, கேட்டதை, உணர்ந்ததை,<br>ஒழுக்கவிதிகளை மற்றும் பயிற்சிகளை<br>கைவிட்டனரோ<br>—அவர்கள் அனைவரும்—<br>அவர்களது எண்ணற்ற வழிகளைக் கைவிட்டவர் அனைவரும்,<br>—மீண்டும் கூறுகிறேன், அனைவரும்—<br>வேட்கையை அறிந்தவர்கள்,<br>மாசற்றவர்கள்:<br>நானும் அவர்கள் வெள்ளத்தைத் தாண்டியவர்கள் என்றே கூறுகிறேன்.</p>
</blockquote>
</article>
<aside id="metaarea">
<p>Translated by: <span class="author">பா. இ. அரசு</span></p>
<p>Original translations taken from the website: <a href="http://bautham.net/suttas/sn" target="_blank">http://bautham.net/suttas/sn</a>.</p>
<p>பாலி மொழியிலிருந்து ஆங்கிலத்தில் மொழிபெயர்த்தவர்: தணிசாரோ பிக்கு</p>
<p>Translated from the Pali by: Thanissaro Bhikkhu</p>
<p>தமிழில் / Tamil Translation:    பா. இ. அரசு    P. I. Arasu  Toronto, Canada</p>
<p>பிழை திருத்தம் / Proof Reading:    திரு. பா. கா. இளங்கோ. எம். ஏ.,  ஈரோடு    Mr.  P. K. Ilango M. A.,   Erode</p>
<p>பதிப்புரிமை:  தமிழ் மொழிபெயர்ப்பும்  மேற்கூறிய நிபந்தனைகளுக்குக் கட்டுப் பட்டது. இலவச வினியோகம் மட்டுமே.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
