<!DOCTYPE html>
<html>
<head>
<meta charset="UTF-8">
<meta author="பா. இ. அரசு">
<title></title>
</head>
<body>
<div id="text" lang="ta">
<section class="sutta" id="snp1.11">
<article>
<div class="hgroup">
<p class="division" lang="pi">சுத்த நிபாதம் 1.11</p>
<h1>விஜய சூத்திரம்: வெற்றி</h1>
</div>
<blockquote class="gatha">
<p>நடக்கும்போதும், நிற்கும்போதும்<br>உட்கார்ந்திருக்கும்போதும் படுத்திருக்கும்போதும்,<br>அது வளைகிறது விரிகிறது:<br>இது தான் உடலின் இயக்கம்.</p>
<p>நரம்பினாலும் எலும்பினாலும் இணைக்கப்பட்டு,<br>தசையினாலும் தோலினாலும் போர்த்தப்பட்டு,<br>நிறத்தினால் மறைக்கப்பட்டு,<br>உள்ளது உள்ளபடி<br>உடல் சரியாகப் பார்க்கப்படுவதில்லை:<br>குடலால் நிரப்பப்பட்டு, வயிற்றால் நிரப்பப்பட்டு,<br>கல்லீரல் வீக்கம் தெரிய,<br>சிறுநீர்ப்பை, நுரையீரல், இதயம்,<br>சிறுநீரகம், மண்ணீரல்,<br>சளி, வியர்வை, எச்சில், கொழுப்பு,<br>இரத்தம், எலும்பு சேரும் இடத்தில் உள்ள நீர், பித்தம், எண்ணெய்.<br>இது போதாதென்று,<br>ஒன்பது அருவிகளாக<br>அசுத்தம் ஒழுகிக் கொண்டே இருக்கின்றது:<br>கண்களிலிருந்து: கண்மலம்,<br>காதிலிருந்து: காதுமலம்,<br>மூக்கிலிருந்து: சளி<br>வாயிலிருந்து: சிலசமயம் வாந்தி,<br>சிலசமயம் கோழை,<br>சிலசமயம் பித்தம்.<br>உடலிலிருந்து: வியர்வைத் துளிகள்.<br>இது போதாதென்று,<br>குழிவுள்ள தலையில் கட்டிகட்டியாக<br>மூளையும் அடைக்கப்பட்டிருக்கிறது.</p>
<p>பேதமையால் சூழப்பட்ட முட்டாள்<br>உடலை அழகானதென்று நினைக்கின்றான்.<br>ஆனால் அது இறந்துகிடக்கும் போது,<br>புடைத்து, நீலநிறம் கொண்டு,<br>சுடுகாட்டில் கிடத்தப்பட்டிருக்கும்போது,<br>உறவினரும் அக்கறை காட்டுவதில்லை.<br>நாய்கள் அதை உண்ண,<br>நரிகளும், ஓநாய்களும் புழுக்களும்<br>காக்கைகளும் பிணந்தின்னிக் கழுகுகளும்,<br>அவற்றோடு அங்குள்ள மற்ற விலங்குகளும்<br>போட்டிபோட்டு உண்கின்றன</p>
<p>விழிப்புற்றவரின் வார்த்தைகளைக் கேட்ட<br>விவேகம் உள்ள துறவி அதைப் புரிந்துள்ளார்,<br>உள்ளதை உள்ளபடி அறிந்துள்ளார்:<br>“இது இருந்தால் அது இருக்கிறது.<br>அது இருந்தால் இது இருக்கிறது. ”<br>உள்ளும் வெளியும், (தன் உடல், மற்றவர் உடல்)<br>உடல் மீது உள்ள ஆசையை<br>மங்க விட வேண்டும்.<br>ஆசையும் பற்றும் மங்கிப் போக,<br>விவேகம் உள்ள துறவி இந்த நிலைக்கு வந்து சேர்கிறார்:<br>சாவற்ற,<br>அமைதியான,<br>நிப்பாண,<br>மாற்றமில்லா நிலை.</p>
<p>இந்த இரண்டு கால் கொண்ட, அழுக்குள்ள, பல்வேறு தீ நாற்றங்கள் அடங்கிய,<br>இங்கும் அங்கும் கசியும் உடல்:<br>இப்படிப்பட்ட இயல்பு கொண்ட<br>தன் உடலைப் போற்றவும்<br>மற்றவர் உடலைத் தூற்றவும்<br>யார் தான் நினைப்பார்:<br>இதைக் கண்மூடித்தனம்<br>என்று சொல்லாமல்<br>வேறு என்ன சொல்வது?</p>
</blockquote>
</article>
<aside id="metaarea">
<p>Translated by: <span class="author">பா. இ. அரசு</span></p>
<p>Original translations taken from the website: <a href="http://bautham.net/suttas/sn" target="_blank">http://bautham.net/suttas/sn</a>.</p>
<p>பாலி மொழியிலிருந்து ஆங்கிலத்தில் மொழிபெயர்த்தவர்: தணிசாரோ பிக்கு</p>
<p>Translated from the Pali by: Thanissaro Bhikkhu</p>
<p>தமிழில் / Tamil Translation:    பா. இ. அரசு    P. I. Arasu  Toronto, Canada</p>
<p>பிழை திருத்தம் / Proof Reading:    திரு. பா. கா. இளங்கோ. எம். ஏ.,  ஈரோடு    Mr.  P. K. Ilango M. A.,   Erode</p>
<p>பதிப்புரிமை:  தமிழ் மொழிபெயர்ப்பும்  மேற்கூறிய நிபந்தனைகளுக்குக் கட்டுப் பட்டது. இலவச வினியோகம் மட்டுமே.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
