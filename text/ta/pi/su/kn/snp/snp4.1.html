<!DOCTYPE html>
<html>
<head>
<meta charset="UTF-8">
<meta author="நவாலியூர் சோ. நடராசன்">
<title></title>
</head>
<body>
<div id="text" lang="ta">
<section class="sutta" id="snp4.1">
<article>
<div class="hgroup">
<p class="division" lang="pi">சுத்த நிபாதம் 4.1</p>
<h1>காம சூத்திரம்: புலன் இன்பங்கள்</h1>
</div>
<blockquote class="gatha">
<p>புலன் இன்பங்களுக்கு ஏங்கும் ஒருவர்,<br>அதை அடைந்து விட்டால், ஆம்,<br>அவர் உள்ளம் குதூகலப்படுகிறது.<br>அந்த மானிடன் விரும்பியதைப் பெறுகிறான்.<br>ஆனால் அவன்<br>—ஏங்கும், ஆசைப்படும்—<br>இன்பங்கள் குன்றினால்,<br>அவன் உள்ளம் நொறுக்கப் படுகிறது,<br>அம்பினால் துளைக்கப் பட்டது போல.</p>
<p>புலன் இன்பங்களைத் தவிர்க்கும் ஒருவர்<br>—தன் காலால் பாம்பின்<br>தலையை மிதிக்காமல் இருப்பது போல—<br>கடைப்பிடியோடு,<br>உலகப் பற்றுக்கு<br>அப்பால் செல்கிறான்.</p>
<p>வயல், மண், பொன்,<br>மந்தை, குதிரைகள்,<br>பணியாட்கள், அலுவலர்கள்,<br>பெண், உறவினர்,<br>பற்பல புலன் இன்பங்கள்—<br>இவற்றுக்குப் பேராசைப்படும் ஒருவன்<br>பலவீனத்தால் கீழ்ப்படுத்தப் படுகிறான்<br>பிரச்சனைகளால் நசுக்கப் படுகிறான்.<br>அவனைத் துன்பம் தாக்குகிறது<br>பிளவுபட்ட படகை நீர் தாக்குவது போல.</p>
<p>எனவே ஒருவர், எப்போதும் கடைப்பிடியோடு<br>புலன் சிற்றின்பங்களைத் தவிர்த்திட வேண்டும்.<br>அவற்றை விட்டுவிட்ட பின்<br>வெள்ளத்தைத் தாண்டி விடலாம்.</p>
<p>படகிலுள்ள நீரை வெளியேற்றியபின்<br>பாதுகாப்பாக அக்கரை சேர்வது போல.</p>
</blockquote>
</article>
<aside id="metaarea">
<p>Translated by: <span class="author">நவாலியூர் சோ. நடராசன்</span></p>
<p>Original translations taken from the website: <a href="http://bautham.net/suttas/sn" target="_blank">http://bautham.net/suttas/sn</a>.</p>
<p>பாலி மொழியிலிருந்து ஆங்கிலத்தில் மொழிபெயர்த்தவர்: தணிசாரோ பிக்கு</p>
<p>Translated from the Pali by: Thanissaro Bhikkhu</p>
<p>தமிழில் / Tamil Translation:    பா. இ. அரசு    P. I. Arasu  Toronto, Canada</p>
<p>பிழை திருத்தம் / Proof Reading:    திரு. பா. கா. இளங்கோ. எம். ஏ.,  ஈரோடு    Mr.  P. K. Ilango M. A.,   Erode</p>
<p>பதிப்புரிமை:  தமிழ் மொழிபெயர்ப்பும்  மேற்கூறிய நிபந்தனைகளுக்குக் கட்டுப் பட்டது. இலவச வினியோகம் மட்டுமே.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
