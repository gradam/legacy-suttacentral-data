<!DOCTYPE html>
<html>
<head>
<meta charset="UTF-8">
<meta author="பா. இ. அரசு">
<title></title>
</head>
<body>
<div id="text" lang="ta">
<section class="sutta" id="snp5.2">
<article>
<div class="hgroup">
<p class="division" lang="pi">சுத்த நிபாதம் 5.2</p>
<h1>அஜீத மாணவ பூச்சா: அஜீதரின் கேள்விகள்</h1>
</div>
<p><span class="speaker">போற்றுதற்குரிய அஜீதர்:</span><br>“உலகம் எதனால் சூழப் பட்டுள்ளது?<br>எதன் காரணமாக அது தெரியப்படவில்லை (பிரகாசிப்பதில்லை)? எதன் விளைவாக அது கறை படிந்துள்ளது? அதன் பெரும் ஆபத்தும் பயமும் என்ன?”</p>
<p><span class="speaker">பகவர்:</span><br>“உலகம் அறியாமையால் சூழப்பட்டுள்ளது, அஜீதா. தவறான திசையில் செலுத்தப்படும் விருப்பமும், கஞ்சத்தனமும், விவேகமற்றிருப்பதும் அதன் உண்மை நிலையை மறைத்து விடுகின்றன. ஏக்கங்கள் அதனைக் கறைப் படுத்துகின்றன. அதன் பெரும் அபாயமும், பயமும் துக்கம் – அழுத்தம்தான்.</p>
<p><span class="speaker">அஜீதர்:</span><br>“ஓடைகள் எல்லா இடங்களிலும் ஓடுகின்றன. ஓடைகளைத் தடை செய்வது எவை? அவற்றை எப்படிக் கட்டுப் படுத்துவது? இறுதியில் அவற்றை எப்படித் தடுத்து நிறுத்துவது?”</p>
<p><span class="speaker">பகவர்:</span><br>“எந்த ஓடைகளானாலும், கடைப்பிடியே அவற்றைத் தடுத்துக் கட்டுப் படுத்துகின்றது. விவேகம் அவற்றை நிறுத்துகிறது.”</p>
<p><span class="speaker">அஜீதர்:</span><br>“ விவேகமும், கடைப்பிடியும் தான்.<br>ஐயா, இப்போது அரு—உரு (அருவம்—மனம், உருவம்—உடல்)) இவற்றை விளக்குங்கள்: அது எப்போது முடிவுறும்?”</p>
<p><span class="speaker">பகவர்:</span><br>“உனது கேள்விக்குப் பதில் தருகிறேன் அஜீதா: உணர்வுகளின் முடிவில் தான் அரு-உரு முழுமையாக முடிகிறது,.”</p>
<p><span class="speaker">அஜீதர்:</span><br>“முழுமையாகத் தம்மத்தை அறிந்தவர்கள், பயிற்சி மேற்கொண்டு வருபவர்கள், இங்குள்ள மற்றவர்கள், இவர்களின் நடத்தைக்கான விதிமுறைகளை விளக்குங்கள்.”</p>
<p><span class="speaker">பகவர்:</span><br>“புலன் இன்பங்களின் மேல் வேட்கை கொள்ளாமல், தூய்மையான, அமைதியான உள்ளத்துடன், ஒரு பிக்கு, கடைப்பிடியோடு துறவு செல்ல வேண்டும். எல்லாச் சூழலிலும் அவர் திறமையுடன் இருக்க வேண்டும்.”</p>
</article>
<aside id="metaarea">
<p>Translated by: <span class="author">பா. இ. அரசு</span></p>
<p>Original translations taken from the website: <a href="http://bautham.net/suttas/sn" target="_blank">http://bautham.net/suttas/sn</a>.</p>
<p>பாலி மொழியிலிருந்து ஆங்கிலத்தில் மொழிபெயர்த்தவர்: ஜான் D. அயர்லாந்</p>
<p>Translated from the Pali by: John D. Ireland</p>
<p>தமிழில் / Tamil Translation:    பா. இ. அரசு    P. I. Arasu  Toronto, Canada</p>
<p>பிழை திருத்தம் / Proof Reading:    திரு. பா. கா. இளங்கோ. எம். ஏ.,  ஈரோடு    Mr.  P. K. Ilango M. A.,   Erode</p>
<p>பதிப்புரிமை:  தமிழ் மொழிபெயர்ப்பும்  மேற்கூறிய நிபந்தனைகளுக்குக் கட்டுப் பட்டது. இலவச வினியோகம் மட்டுமே.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
