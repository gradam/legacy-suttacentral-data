<!DOCTYPE html>
<html>
<head>
<meta charset="UTF-8">
<meta author="பா. இ. அரசு">
<title></title>
</head>
<body>
<div id="text" lang="ta">
<section class="sutta" id="snp2.1">
<article>
<div class="hgroup">
<p class="division" lang="pi">சுத்த நிபாதம் 2.1</p>
<h1>இரத்தின சூத்திரம்: புதையல்</h1>
</div>
<blockquote class="gatha">
<p>இங்கு கூடியிருக்கும் உயிரினங்கள் எவையானாலும்<br>—பூமியில் வாழ்வனவானாலும், ஆகாயத்தில் வாழும் ஆவிகளானாலும்—<br>நீங்கள் அனைவரும் மகிழ்வோடு இருப்பீர்களாக!<br>நான் சொல்லப் போவதை மிகக் கவனமாகக் கேளுங்கள்.</p>
<p>ஆவிகளே, நீங்கள் அனைவரும் கவனமாகக் கேளுங்கள்.<br>மனித இனத்திடம் அன்பு காட்டுங்கள்.<br>இரவும் பகலும் அவர்கள் காணிக்கை செலுத்துகின்றனர்.<br>எனவே விவேகத்துடன் அவர்களைப் பாதுக்காக்கவும்.</p>
<p>எத்தகைய செல்வம் – இங்கும் வேறெங்கும்,<br>சொர்க்கத்தில் உள்ள அளப்பரிய பொற்குவியலும்,<br>எங்களுக்கு அவை ததாகதருக்கு ஈடாகாது.<br>புத்தருள் இதுவும் ஒரு கண்கவரும் செல்வக் குவியல்.<br>இந்த வாய்மையினால் நன்மை நிலவட்டும்.</p>
<p>இந்த இணையற்ற சாந்தமான மரணமில்லா முடிவு,<br>அவாவை அடக்கி மன ஒருக்கத்தால் கண்டுபிடித்த சாக்கிய மாமுனிவர்:<br>தம்மத்திற்கு ஒப்பானது ஏதும் இல்லை.<br>தம்மத்துள் இதுவும் ஒரு கண்கவரும் செல்வக் குவியல்.<br>இந்த வாய்மையினால் நன்மை நிலவட்டும்.</p>
<p>அற்புதமானவர், விழிப்புற்றவர் (புத்தர்) பெரிதும் போற்றிய மன ஒருக்கத்திற்கு (ஒருமைப்பாட்டுக்கு)<br>எடுத்துச் செல்லும் தியானம் உடனே நல் விளைவுகள் தருவது.<br>அந்த ஒருக்கத்திற்கு ஒப்பானது ஏதும் இல்லை.<br>தம்மத்துள் இதுவும் ஒரு கண்கவரும் செல்வக் குவியல்.<br>இந்த வாய்மையினால் நன்மை நிலவட்டும்.</p>
<p>எட்டு நபர்கள்—நான்கு ஜோடிகள்—<br>அமைதி உடையவர் போற்றுவார்:<br>அவர்கள் மகிழ்ச்சியானவரின் சீடர்கள், நன்கொடைபெறத் தகுதியானவர்கள்.<br>அவர்களுக்குக் கொடுக்கப் படுவது நற்பலன் விளைவிக்கும்.<br>சங்கத்துள் இதுவும் ஒரு கண்கவரும் செல்வக் குவியல்.<br>இந்த வாய்மையினால் நன்மை நிலவட்டும்.</p>
<p>யாரெல்லாம் நம்பிக்கையுடன், உறுதியான மனத்துடன்<br>கோதமரின் போதனைப்படி நடக்கின்றனரோ அவரெல்லாம்<br>நோக்கத்தை அடைந்தவுடன் மரணமற்ற நிலையை அனுபவிக்கின்றனர்.<br>தாங்கள் பெற்ற விடுதலையோடு மகிழ்கின்றனர்.<br>சங்கத்துள் இதுவும் ஒரு கண்கவரும் செல்வக் குவியல்.<br>இந்த வாய்மையினால் நன்மை நிலவட்டும்.</p>
<p>ஒர் இந்திரர் தூண், பூமியில் நாட்டப்பட்டது<br>நான்கு காற்றுகளாலும் அசைக்க முடியாதது:<br>நான் கூறுகிறேன்—அது தான் ஒரு நேர்மைமிக்க மனிதனைப்போல,<br>அவர்—நான்கு மேன்மையான உண்மைகளைக்<br>கண்டு கொண்டவர்—அறிந்தவர்.<br>சங்கத்துள் இதுவும் ஒரு கண்கவரும் செல்வக் குவியல்.<br>இந்த வாய்மையினால் நன்மை நிலவட்டும்.</p>
<p>ஆழமான விவேகம் உள்ளவர் (புத்தர்) நன்றாகக் கற்பித்த<br>மேன்மையான உண்மைகளைத் தெளிவாகப் பார்த்தவர்கள்—<br>[பின்னர்] விவேகமில்லாமல் நடந்து கொண்டாலும்<br>எட்டாவது முறை மறுபிறப்பெடுக்க மாட்டார்.<br>சங்கத்துள் இதுவும் ஒரு கண்கவரும் செல்வக் குவியல்.<br>இந்த வாய்மையினால் நன்மை நிலவட்டும்.</p>
<p>மனக்கண் திறந்தவர்,<br>மூன்று விஷயங்களைக் கைவிடுகிறார்:<br>நான்,எனது என்ற எண்ணம், சந்தேகம்,<br>சடங்கு சாங்கியங்களுக்கான பற்று.<br>நான்கு இழப்புகளிலிருந்து,<br>முழுமையாக விடுவிக்கப் படுகிறார்.<br>ஆறு பெருந்தவறுகளை<br>அவரால் செய்யவும் முடியாது.<br>சங்கத்துள் இதுவும் ஒரு கண்கவரும் செல்வக் குவியல்.<br>இந்த வாய்மையினால் நன்மை நிலவட்டும்.</p>
<p>எந்தத் தவறான செய்கையைச் செய்தாலும்<br>—உடலால், பேச்சால், மனத்தால்—<br>அதை மறைக்க முடியாது:<br>இந்த இயலாமை மார்க்கத்தைக் கண்டவனின் ஒரு இயல்பு.<br>சங்கத்துள் இதுவும் ஒரு கண்கவரும் செல்வக் குவியல்.<br>இந்த வாய்மையினால் நன்மை நிலவட்டும்.</p>
<p>கோடைகாலத்தின் முதல் மாதத்தில்<br>அடர்ந்த சோலையில் பூத்துச் சொரியும் மரங்களின் உச்சியைப்போல,<br>அவர் கற்பித்த முதன்மையான அறமும்,<br>சிறந்த பயன் தரும், கட்டவிழ்க்கும் நெறிமுறை.<br>புத்தருள் இதுவும் ஒரு கண்கவரும் செல்வக் குவியல்.<br>இந்த வாய்மையினால் நன்மை நிலவட்டும்.</p>
<p>முதல்வர்,<br>முதன்மையான—அறிஞர்,<br>முதன்மையான—தயாளர்,<br>முதன்மையான—மேன்மையைக் கொண்டுவருபவர்<br>அவரை மிஞ்சியவர் எவரும் இல்லை, அவர் மேலான அறத்தைக் கற்பித்தார்.<br>புத்தருள் இதுவும் ஒரு கண்கவரும் செல்வக் குவியல்.<br>இந்த வாய்மையினால் நன்மை நிலவட்டும்.</p>
<p>பழயது முடிந்தது, இனிப் புதுப்பிறப்பில்லை.<br>மேலும் பிறப்பெடுக்க அவர்கள் மனம் விரும்புவதில்லை,<br>அவர்கள், விதைப்பதில்லை, வளர்க்க விருப்பமில்லை,<br>விவேகமுள்ளவர், இந்த நெருப்பு அணைவது போல மறைவார்.<br>சங்கத்துள் இதுவும் ஒரு கண்கவரும் செல்வக் குவியல்.<br>இந்த வாய்மையினால் நன்மை நிலவட்டும்.</p>
<p>இங்கு கூடியிருக்கும் உயிரினங்கள் எவையானாலும்<br>—பூமியில் வாழ்வனவானாலும், ஆகாயத்தில் வாழும் ஆவிகளானாலும்—<br>புத்தருக்கு மரியாதை செலுத்துவோம்<br>உயிரினங்களால் கும்பிடப்படும் ததாகதர்,<br>மனிதர் தெய்வீகமானவர்.<br>நன்மை<br>நிலவட்டும்.</p>
<p>இங்கு கூடியிருக்கும் உயிரினங்கள் எவையானாலும்<br>—பூமியில் வாழ்வனவானாலும், ஆகாயத்தில் வாழும் ஆவிகளானாலும்—<br>தன்மத்துக்கு மரியாதை செலுத்துவோம்<br>உயிரினங்களால் கும்பிடப்படும் ததாகதருக்கு மரியாதை செலுத்துவோம்,<br>மனிதர் தெய்வீகமானவர்.<br>நன்மை<br>நிலவட்டும்.</p>
<p>இங்கு கூடியிருக்கும் உயிரினங்கள் எவையானாலும்<br>—பூமியில் வாழ்வனவானாலும், ஆகாயத்தில் வாழும் ஆவிகளானாலும்—<br>சங்கத்துக்கு மரியாதை செலுத்துவோம்<br>உயிரினங்களால் கும்பிடப்படும் ததாகதருக்கு மரியாதை செலுத்துவோம்,<br>மனிதர் தெய்வீகமானவர்.<br>நன்மை<br>நிலவட்டும்.</p>
</blockquote>
</article>
<aside id="metaarea">
<p>Translated by: <span class="author">பா. இ. அரசு</span></p>
<p>Original translations taken from the website: <a href="http://bautham.net/suttas/sn" target="_blank">http://bautham.net/suttas/sn</a>.</p>
<p>பாலி மொழியிலிருந்து ஆங்கிலத்தில் மொழிபெயர்த்தவர்: தணிசாரோ பிக்கு</p>
<p>Translated from the Pali by: Thanissaro Bhikkhu</p>
<p>தமிழில் / Tamil Translation:    பா. இ. அரசு    P. I. Arasu  Toronto, Canada</p>
<p>பிழை திருத்தம் / Proof Reading:    திரு. பா. கா. இளங்கோ. எம். ஏ.,  ஈரோடு    Mr.  P. K. Ilango M. A.,   Erode</p>
<p>பதிப்புரிமை:  தமிழ் மொழிபெயர்ப்பும்  மேற்கூறிய நிபந்தனைகளுக்குக் கட்டுப் பட்டது. இலவச வினியோகம் மட்டுமே.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
