<!DOCTYPE html>
<html>
<head>
<meta charset="UTF-8">
<meta author="நவாலியூர் சோ. நடராசன்">
<title></title>
</head>
<body>
<div id="text" lang="ta">
<section class="sutta" id="snp4.2">
<article>
<div class="hgroup">
<p class="division" lang="pi">சுத்த நிபாதம் 4.2</p>
<h1>குஹத்தக்க சூத்திரம்—உடலின் குகை</h1>
</div>
<blockquote class="gatha">
<p>குகை (உடல்) மீது பற்றுக் கொண்டு,<br>பெரிதும் மூடப்பட்டு,<br>குழப்பத்தில் முழுகியவன்<br>தனிமையிலிருந்து வெகு தொலைவில் இருக்கின்றான்—<br>ஏனென்றால் உலகில்<br>புலன் இன்பங்கள்<br>புலன் ஆசைகள்<br>ஆகியவற்றைக் கைவிடுவது என்பது அவ்வளவு எளிதல்ல.</p>
<p>பேராசையினால் கட்டப் பட்டு,<br>பவத்தின் வயம் சிக்கியவர்<br>எளிதில் விடுபடுவதில்லை<br>ஏனெனெறால் விடுதலை என்பது<br>மற்றவர்களால் தரப்படுவதல்ல.</p>
<p>முன்னும், பின்னும்<br>புலன் இன்பங்களின் மேல்<br>பசி கொண்டவர்கள்<br>இங்கேயும், இதற்கு முந்தையும்—<br>புலன் இன்பங்களுக்காகப்<br>ஆசைப் படுவோர்,<br>இதையும் அதையும் செய்தவராக, பேதமையோடு, உலோபியாக<br>சுருதி இல்லாத வழிகளில் பழக்கப்பட்ட<br>(உலகியலுக்கு மாறான வழியில்)<br>அவர்கள்—துன்பத்தில் சிக்கியவராக—புலம்புகின்றனர்:<br>“இங்கிருந்து சென்றபின் என்<br>கதி என்னவாகுமோ?”</p>
<p>எனவே மானிடர் இங்கேயே இப்போதே<br>பயில வேண்டும்.<br>இந்த உலகில் சுருதி இல்லாத வழியில்<br>(உலக இயல்புக்கு மாறுபட்ட வழியில்—தீய வழியில்)<br>ஈடுபடுவதை அறிந்தபின்,<br>முன் செய்த காரணத்தால்<br>முறையற்ற வழியில் தொடர்ந்து<br>நடந்து கொள்ள வேண்டாம்.<br>அத்தகைய வாழ்வு குறுகியது<br>என்பது ஞானியின் வாக்கு.</p>
<p>அவர்களைப் பார்க்கிறேன்.<br>இந்த உலகில், அலைக்கழிக்கப் பட்டவர்களாக,<br>தோற்றங்களுக்காக (இப்படி ஆக வேண்டும் அப்படி ஆக வேண்டும் என்ற)<br>வேட்கையில் மூழ்கிய மக்கள்.<br>அவர்கள் கீழான மனிதர்கள்.<br>மரணத்தின் வாயிலில்<br>மறுபிறப்பிற்கான வேட்கையிலிருந்து<br>தப்ப முடியாதவர்கள்.</p>
<p>பாருங்கள் அவர்களை,<br>‘நான்’, ‘எனது’ என்ற எண்ணங்களோடு தத்தளிப்பதை,<br>நீர் வற்றிக் கொண்டிருக்கும் ஓர் ஓடையில்<br>தத்தளிக்கும் மீன்களைப்போல—<br>இதைக் கண்ட பின்<br>‘எனது’ என்று சொந்தம் கொண்டாடாமல்<br>தோற்றங்கள் மீது<br>பற்றுக் கொள்ளாமல்<br>இரு புறத்தும்<br>ஆசையை அடக்கி,<br>புலன் ஊற்றை அறிந்து<br>பேராசையில்லாமல் வாழுங்கள்.</p>
<p>தன்னைத் தானே நிந்திக்குமாறு<br>எதையும் செய்யாத<br>மெய்ஞ்ஞானமுள்ள ஒருவர்<br>கண்டதை,<br>கேட்டதைப்<br>பற்றிக் கொள்வதில்லை.<br>மனக்குறிப்புகளை அறிந்தவராக<br>வெள்ளத்தைத் தாண்டி விடுகிறார்—<br>முனிவர் பொருட்களோடு<br>பற்றுக் கொள்வதில்லை.<br>பின் அம்பை நீக்கியவராக,<br>விவேகத்துடன் வாழும் அவர்<br>இம்மைக்கும் மறுமைக்கும்—<br>இரண்டுக்கும் ஏங்குவதில்லை.</p>
</blockquote>
</article>
<aside id="metaarea">
<p>Translated by: <span class="author">நவாலியூர் சோ. நடராசன்</span></p>
<p>Original translations taken from the website: <a href="http://bautham.net/suttas/sn" target="_blank">http://bautham.net/suttas/sn</a>.</p>
<p>பாலி மொழியிலிருந்து ஆங்கிலத்தில் மொழிபெயர்த்தவர்: தணிசாரோ பிக்கு</p>
<p>Translated from the Pali by: Thanissaro Bhikkhu</p>
<p>தமிழில் / Tamil Translation:    பா. இ. அரசு    P. I. Arasu  Toronto, Canada</p>
<p>பிழை திருத்தம் / Proof Reading:    திரு. பா. கா. இளங்கோ. எம். ஏ.,  ஈரோடு    Mr.  P. K. Ilango M. A.,   Erode</p>
<p>பதிப்புரிமை:  தமிழ் மொழிபெயர்ப்பும்  மேற்கூறிய நிபந்தனைகளுக்குக் கட்டுப் பட்டது. இலவச வினியோகம் மட்டுமே.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
