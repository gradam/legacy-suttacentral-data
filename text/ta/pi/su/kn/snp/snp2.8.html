<!DOCTYPE html>
<html>
<head>
<meta charset="UTF-8">
<meta author="பா. இ. அரசு">
<title></title>
</head>
<body>
<div id="text" lang="ta">
<section class="sutta" id="snp2.8">
<article>
<div class="hgroup">
<p class="division" lang="pi">சுத்த நிபாதம் 2.8</p>
<h1>நவ சூத்திரம்—ஒரு ஓடம்</h1>
</div>
<blockquote class="gatha">
<p>ஏனெனில்:<br>தன்மத்தை கற்றுக் கொடுக்கும் ஒருவரைப்<br>போற்றும் போது<br>—தேவர்கள் இந்திரனைப் போற்றுவது போல—<br>அவர் (கற்பிப்பவர்) கற்றவர், போற்றப்பட்டவர்,<br>உங்கள் மீது உள்ள நம்பிக்கையின் காரணமாக<br>அறவழியைக் காட்டுவார்.</p>
<p>நீங்கள், தெளிவாக, விவேகத்துடன்,<br>பயிற்சிதரும் ஒரு ஆசிரியருடன் நட்புக் கொள்ளும் போது<br>அறத்தை அறவழியில் பயிற்சி செய்து,<br>பிரதிபலித்து,<br>முக்கியத்துவம் கொடுத்து,<br>கற்றவராகின்றீர்கள்,<br>தெளிந்த மனம் உடையவராகின்றீர்கள்,<br>மெய்ஞானம் உடையவராகின்றீர்கள்.<br></p>
<p>ஆனால் அற்பமான முட்டாளோடு பழகினால்<br>அவன் பொறாமைக்காரன்,<br>நோக்கத்திற்கு வராதவன்<br>நீங்கள் மரணம் அடையும் போது<br>அறத்தை இங்கேயே (இவ்வாழ்விலேயே) தெளிவுபடுத்திக் கொள்ளாததால்<br>உங்கள் சந்தேகங்கள் நிவர்த்திக்கப் படாது.</p>
<p>இது ஆற்றங்கரைக்குச் சென்ற ஒருவனைப் போல—<br>கரை புரண்டு ஓடும் காட்டாற்று வெள்ளம்—<br>அதில் அடித்துச் செல்லப் படுகின்றான் அவன்:<br>மற்றவர்களுக்கு எப்படி அவன் அக்கரைக்குச் செல்ல உதவ முடியும்?</p>
<p>அதேபோல:<br>எவனொருவன்<br>அறத்தைத் தெளிவு படுத்திக் கொள்ளவில்லையோ<br>அதன் கற்றவர் கூறிய<br>பொருளைப் புரிந்து கொள்ள வில்லையோ<br>சந்தேகங்களைக் கடக்க வில்லையோ:<br>அவன் எவ்வாறு மற்றவர்களைப்<br>புரிந்து கொள்ளச் செய்ய முடியும்?</p>
<p>ஆனால் ஒரு திடமான ஓடத்தில்<br>—சுக்கானும் துடுப்பும் உள்ள ஓடத்தில்—<br>செல்லும் ஒருவன்<br>கவனத்துடனும் (நற்கடைப்பிடியுடனும்) திறமையுடனும்<br>ஓடத்தைச் செலுத்தும் திறமை கொண்டவன்,<br>மற்ற பலருக்கும் ஆற்றைக் கடக்க உதவி செய்ய முடியும்.</p>
<p>அதேபோல<br>அறிவை அடைந்தவன், கற்றவன்,<br>தன்னைத்தானே வளர்த்துக் கொண்டவன், தடுமாற்றம் இல்லாதவன்<br>மற்றவர்களையும் அறிந்து கொள்ள வைக்க முடியும்—<br>அவர்கள் செவிகொடுக்க விரும்பினால்,<br>அவர்கள் கற்கத் தயாராக இருந்தால்.</p>
<p>எனவே:<br>நீங்கள்<br>நேர்மையான ஒருவரிடம்<br>நட்புக்கொள்ள வேண்டும்—<br>கற்றவர், அறிவாளி.</p>
<p>அவ்வாறு பயின்றால்<br>நோக்கத்தைத் தெரிந்து கொண்டு,<br>அறத்தை அனுபவிக்கும் போது,<br>உங்களுக்குக் கிடைப்பது பேரானந்தம்.</p>
</blockquote>
</article>
<aside id="metaarea">
<p>Translated by: <span class="author">பா. இ. அரசு</span></p>
<p>Original translations taken from the website: <a href="http://bautham.net/suttas/sn" target="_blank">http://bautham.net/suttas/sn</a>.</p>
<p>பாலி மொழியிலிருந்து ஆங்கிலத்தில் மொழிபெயர்த்தவர்: தணிசாரோ பிக்கு</p>
<p>Translated from the Pali by: Thanissaro Bhikkhu</p>
<p>தமிழில் / Tamil Translation:    பா. இ. அரசு    P. I. Arasu  Toronto, Canada</p>
<p>பிழை திருத்தம் / Proof Reading:    திரு. பா. கா. இளங்கோ. எம். ஏ.,  ஈரோடு    Mr.  P. K. Ilango M. A.,   Erode</p>
<p>பதிப்புரிமை:  தமிழ் மொழிபெயர்ப்பும்  மேற்கூறிய நிபந்தனைகளுக்குக் கட்டுப் பட்டது. இலவச வினியோகம் மட்டுமே.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
