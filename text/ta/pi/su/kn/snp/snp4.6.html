<!DOCTYPE html>
<html>
<head>
<meta charset="UTF-8">
<meta author="பா. இ. அரசு">
<title></title>
</head>
<body>
<div id="text" lang="ta">
<section class="sutta" id="snp4.6">
<article>
<div class="hgroup">
<p class="division" lang="pi">சுத்த நிபாதம் 4.6</p>
<h1>ஜரா சூத்திரம்: முதுமை</h1>
</div>
<blockquote class="gatha">
<p>எவ்வளவு குறுகிய வாழ்வு இது!<br>நூறாண்டுக்குள்ளேயே மரணமுறுகிறோம்,<br>அதைவிட அதிக ஆண்டுகள் வாழ்ந்தாலும்,<br>வயோதிகத்தால் மரணிக்கிறோம்.</p>
<p>‘தனது’ என்று நினைத்துக் கொண்டு<br>மக்கள் துயரப் படுகின்றனர்.<br>ஆனால் சொந்தமானது எதுவும் நிலைப்பதில்லை<br>எதுவும் தொடர்ந்து<br>சொந்தமாவதும் இல்லை.<br>இந்தப் பிரிவை<br>உள்ளபடி பார்த்த பின்<br>ஒருவர் இல்லறவாழ்வைத்<br>தொடரக்கூடாது.</p>
<p>மரணத்தின் போது ஒருவர்<br>‘தனது’ என நினைத்ததைக் கைவிடுகிறார்.<br>இதை அறிந்த மெய்ஞ்ஞானம் உள்ளோர்<br>‘தனது’ என்று நினைக்க<br>நாட்டம் கொள்வதில்லை.</p>
<p>எப்படி ஒருவன் தூங்கி விழித்தபின்<br>கண்ட கனவைக்<br>காண்பதில்லையோ,<br>அதே போலத் தங்கள்<br>பாசத்திற்கு உள்ளான<br>இறந்தவரை—அவர்கள் காலம் முடிந்தது—<br>ஒருவர் மீண்டும் பார்ப்பதில்லை.</p>
<p>அவர்களைப் பார்த்த போதும், கேட்ட போதும்<br>மக்கள் அவர்களை இந்தப் பெயராலும், அந்தப் பெயராலும் அழைத்தனர்.<br>ஆனால் அவர்கள் இறந்தபின்னர் சுட்டிக் காட்டப் பெயர் மட்டுமே மிஞ்சுகிறது.</p>
<p>துயரம், புலம்பல், சுயநலம்<br>ஆகியவை துறக்கப் படுவதில்லை<br>‘தனது’ என்று பேராசைப் படுவோரால்.<br>எனவே முனிவர்கள்<br>சொத்துகளைக் கைவிட்டுப்<br>பாதுகாப்பைக் கண்டவராக<br>எல்லாம் துறந்தவராக<br>அலைகின்றனர்.</p>
<p>ஒரு துறவி ஒதுங்கியவராக,<br>தனிமையான இடத்தில்<br>மகிழ்ச்சியோடு வாழ்கிறார்;<br>எங்கு வசிப்பினும்<br>அகம்பாவத்தைக் காட்டிக் கொள்ளாதவர் :<br>இது அவருக்கு அனுகூலமானது என்று கூறுவர்.</p>
<p>எங்கும்<br>முனிவர்<br>தனிமையாகச் செயற்படுவதால்<br>எவரையும்<br>அன்புக்கினியவரென்றோ, எதிரி என்றோ<br>கருதுவதில்லை.</p>
<p>அவருள்<br>புலம்பலும் சுயநலமும்<br>வெள்ளைத் தாமரை மீது நீர் போல<br>ஒட்டுவதில்லை.</p>
<p>தாமரை இலைமேல் நீர்த்துளிபோல,<br>சிவப்பு அல்லி மலர் நீரால்<br>ஈரப் படாதது போல<br>முனிவர்<br>பார்த்ததை, கேட்டதை, உணர்ந்தவைகளால்<br>பாதிக்கப் படுவதில்லை;</p>
<p>ஏனென்றால் மெய்ஞ்ஞானமுடையவர்<br>பார்த்தவை, கேட்டவை, உணர்ந்தவைகளால்<br>ஏமாற்றப் படுவதில்லை.</p>
<p>வேறு எந்த வழியிலும் அவர்<br>தூய்மையைத் தேடுவதில்லை.<br>ஏனென்றால் அவர் புலன் பொருட்களால்<br>இன்பப் படுவதுமில்லை<br>துன்பப் படுவதுமில்லை.</p>
</blockquote>
</article>
<aside id="metaarea">
<p>Translated by: <span class="author">பா. இ. அரசு</span></p>
<p>Original translations taken from the website: <a href="http://bautham.net/suttas/sn" target="_blank">http://bautham.net/suttas/sn</a>.</p>
<p>பாலி மொழியிலிருந்து ஆங்கிலத்தில் மொழிபெயர்த்தவர்: தணிசாரோ பிக்கு</p>
<p>Translated from the Pali by: Thanissaro Bhikkhu</p>
<p>தமிழில் / Tamil Translation:    பா. இ. அரசு    P. I. Arasu  Toronto, Canada</p>
<p>பிழை திருத்தம் / Proof Reading:    திரு. பா. கா. இளங்கோ. எம். ஏ.,  ஈரோடு    Mr.  P. K. Ilango M. A.,   Erode</p>
<p>பதிப்புரிமை:  தமிழ் மொழிபெயர்ப்பும்  மேற்கூறிய நிபந்தனைகளுக்குக் கட்டுப் பட்டது. இலவச வினியோகம் மட்டுமே.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
