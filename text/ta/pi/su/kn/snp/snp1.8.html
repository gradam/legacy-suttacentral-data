<!DOCTYPE html>
<html>
<head>
<meta charset="UTF-8">
<meta author="பா. இ. அரசு">
<title></title>
</head>
<body>
<div id="text" lang="ta">
<section class="sutta" id="snp1.8">
<article>
<div class="hgroup">
<p class="division" lang="pi">சுத்த நிபாதம் 1.8</p>
<h1>கரணிய மெத்த சூத்திரம்: அன்பு—மைத்திரி பற்றிய புத்தரின் வார்த்தைகள்</h1>
</div>
<blockquote class="gatha">
<p>நற்பண்புகளில் திறமை வாய்ந்த ஒருவர்<br>அமைதிக்கான வழியை அறிந்தவர்,<br>இதைச் செய்ய வேண்டும்:</p>
<p>அவர்கள் ஆற்றல்மிக்கவர்களாகவும்<br>நேர்மையானவர்களாகவும்,<br>பேச்சில் நேர்மையுடனும், சாந்தமாகவும்,<br>அடக்கத்துடனும், ஆனால் அகம்பாவமற்றவராகவும்,<br>நிறைவுடனும் எளிதில் திருப்தியடையக் கூடியவருமாகவும்,<br>கடமைகள் பாரமாகாமலும்<br>வழிமுறைகளில் சிக்கனமாகவும் இருப்பார்களாக.</p>
<p>அமைதியாகவும், சாந்தமாகவும் நுண்ணறிவோடும் திறமையோடும்,<br>கர்வமில்லாமலும் அதிகாரத் தோற்றமில்லாமலும்<br>சான்றோர் கண்டிக்கத்தக்க<br>சிறு தவறினையும் அவர்கள்<br>செய்யாமல் இருப்பார்களாக.</p>
<p>இவ்வாறு வேண்டிக்கொள்ளவேண்டும்:<br>எல்லா உயிர்களும் மகிழ்ச்சியோடும் பாதுகாப்போடும்,<br>ஆறுதலோடும் இருப்பார்களாக.<br>எத்தகைய உயிரினமாக இருந்தாலும்;<br>பலவீனமானவையாக இருந்தாலும் வலிமையானவையாக இருந்தாலும்,<br>ஒன்றையும் விடாமல்,<br>பெரியவையும், மகத்தானவையும், நடுத்தரமானவையும், குள்ளமானவையும் சிறியவையும்,<br>காணமுடிபவையும், காணமுடியாதவையும்,<br>அருகில் வாழ்பவையும் தூரத்தில் வாழ்பவையும்,<br>பிறந்தவையும் பிறக்கப்போகிறவையும்—<br>எல்லா உயிர்களும் ஆறுதலோடு இருப்பார்களாக!</p>
<p>யாரும் யாரையும் ஏமாற்றாமல்,<br>எந்த நிலையில் உள்ள எந்த உயிரினத்தையும் வெறுக்காமல் இருப்பார்களாக.<br>கோபத்தின் காரணமாகவோ வெறுப்பினாலோ<br>மற்றவர்களுக்குத் தீங்கு விளைவிக்க விரும்பாமலும் இருப்பார்களாக.</p>
<p>ஒரு தாய் தன் உயிரையும் பணயம் வைத்துத்<br>தன் குழந்தையை, தன் ஒரே குழந்தையை எப்படிப் பாதுகாப்பாளோ<br>அதேபோல எல்லையற்ற அன்புள்ளத்தோடு<br>எல்லா உயிர்களையும் போற்றிக் காக்க வேண்டும்;</p>
<p>அன்பை உலக முழுதும் பரவச்செய்து:<br>மேலே விண்ணளவும்,<br>கீழே ஆழ்நிலத்திற்கும்;<br>நாற்புறத்திலும் எல்லையற்ற தொலைவிற்கும் பரவச் செய்து,<br>வெறுப்பிலிருந்தும், மனவெரிச்சலிலிருந்தும் விடுபட்டு,<br>நின்றாலும், நடந்தாலும், அமர்ந்தாலும், படுத்தாலும்<br>அயராமல்,<br>இந்த எண்ணத்தை நினைவில் கொண்டிருக்க வேண்டும்.</p>
<p>இதுவே மனத்தின் உன்னத நிலையாம்.<br>ஒரே கருத்தை விடாப்பிடியாகப் பிடித்துக் கொண்டிராதவனாக,<br>தூய உள்ளம் கொண்டவனாக, தெளிந்த பார்வையின் காரணமாக<br>எல்லாப் புலன் ஆசைகளிடமிருந்தும் விடுபட்டவனாக இருப்பவன்<br>இவ்வுலகில் மறுபிறப்பெடுப்பதில்லை.</p>
</blockquote>
</article>
<aside id="metaarea">
<p>Translated by: <span class="author">பா. இ. அரசு</span></p>
<p>Original translations taken from the website: <a href="http://bautham.net/suttas/sn" target="_blank">http://bautham.net/suttas/sn</a>.</p>
<p>பாலி மொழியிலிருந்து ஆங்கிலத்தில் மொழிபெயர்த்தவர்கள்: அமராவதி சங்கத்தார்</p>
<p>Translated from the Pali by: The Amaravati Sangha</p>
<p>தமிழில் / Tamil Translation:    பா. இ. அரசு    P. I. Arasu  Toronto, Canada</p>
<p>பிழை திருத்தம் / Proof Reading:    திரு. பா. கா. இளங்கோ. எம். ஏ.,  ஈரோடு    Mr.  P. K. Ilango M. A.,   Erode</p>
<p>பதிப்புரிமை:  தமிழ் மொழிபெயர்ப்பும்  மேற்கூறிய நிபந்தனைகளுக்குக் கட்டுப் பட்டது. இலவச வினியோகம் மட்டுமே.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
