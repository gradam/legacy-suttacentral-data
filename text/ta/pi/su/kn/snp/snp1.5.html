<!DOCTYPE html>
<html>
<head>
<meta charset="UTF-8">
<meta author="நவாலியூர் சோ. நடராசன்">
<title></title>
</head>
<body>
<div id="text" lang="ta">
<section class="sutta" id="snp1.5">
<article>
<div class="hgroup">
<p class="division" lang="pi">சுத்த நிபாதம் 1.5</p>
<h1>சுண்டா சூத்திரம்: சுண்டனுக்கு</h1>
</div>
<blockquote class="gatha">
<p><span class="speaker">சுண்டன் என்ற தட்டான்:</span><br>“ஏக மெய்ஞ்ஞானம் கொண்ட முனிவரைக் கேட்கிறேன்,<br>விழிப்புற்றவர், தன்மத் தலைவன்,<br>வேட்கையிலிருந்து விடுபட்டவர்,<br>இரண்டு கால் ஜீவன்களுள் மேன்மையானவர்,<br>சிறந்த தேரோட்டி:<br>“எத்தனை வகையான சமணர்<br>உலகில் உள்ளனர்?<br>தயவு செய்து கூறுங்கள்.”</p>
<p><span class="speaker">புத்தர்:</span><br>“நான்கு சமணர்கள், சுண்டா. ஐந்தாவது இல்லை.<br>நேரடியாகக் கேட்டமையால், விளக்கிக் கூறுகிறேன்:<br>மார்க்கத்தில் வெற்றி பெற்றவர்,<br>மார்க்கத்தைக் கற்பிக்கும் ஆசிரியர்,<br>மார்க்கவழி நடப்பவர் மற்றும்,<br>மார்க்கத்தைக் கறைப்படுத்துபவர்.”</p>
<p><span class="speaker">சுண்டன்:</span><br>“விழிப்புற்றோர் யாரை<br>மார்க்கத்தில் வெற்றி பெற்றவர் என்பார்கள்?<br>மார்க்கத்தைக் கற்பிக்கும் தன்னிகரில்லா ஆசிரியர் யார்?<br>மார்க்கவழி நடப்பவர் யார்?<br>மார்க்கத்தைக் கறைப்படுத்துபவர் யார்?”</p>
<p><span class="speaker">புத்தர்:</span><br>“அவர் குழப்பத்தைக் கடந்து விட்டவர்,<br>தைத்த அம்பை எடுத்து விட்டவர்,<br>கட்டு நீங்கியதனால் பெருமகிழ்ச்சி அடைந்தவர்,<br>அவாவிலிருந்து விடுபட்டவர்,<br>தேவர்களும் உள்ள உலகின் தலைவர்:<br>இப்படிப்பட்டவரை<br>விழிப்புற்றோர்<br>மார்க்கத்தில் வெற்றி<br>பெற்றவர் என்பார்கள்.</p>
<p>“இவர் முதன்மையானதை முதன்மையானது என்று அறிவார்,<br>இவருக்கு அறத்தைப் பகுப்பாய்வு செய்து காட்டத் தெரியும்,<br>அப்படிப்பட்ட முனிவர், சந்தேகங்களைத் தீர்ப்பவர், நிதானமானவர்:<br>அவர் துறவிகளுள் இரண்டாமவர்,<br>மார்க்கத்தைக் கற்பிக்கும் ஆசிரியர்.</p>
<p>நற் கடைப்பிடியுள்ளவர், அடங்கியிருப்பவர்,<br>சிறப்பாகக் கற்பிக்கப்பட்ட தன்மக்கோட்பாடுகளை,<br>மார்க்கத்தை,<br>எவையெல்லாம் தடங்களில்லாமல் உள்ளதோ, அவற்றைப் பின்பற்றுபவர்<br>அவர் துறவிகளுள் மூன்றாமவர்,<br>மார்க்கவழி நடப்பவர்.</p>
<p>நல்ல பண்புகளைக் கடைப்பிடிப்பவர் போலப்<br>பாசங்கு செய்து,<br>தற்பெருமை அடித்துக் கொண்டு, குடும்பங்களைக் கெடுத்து,<br>மற்றவர் செயல்களில் தலையிட்டு<br>ஏமாற்றி, தன்னடக்கம் இல்லாமல்,<br>மதிப்பற்ற வேஷமிட்டுச் சுற்றுபவர்:<br>அவரே மார்க்கத்தைக் கறைப்படுத்துபவர்.</p>
<p>இவற்றை அறிந்த இல்லறத்தார்<br>—மேன்மையானோரின் விவேகமுள்ள சீடர்—<br>எல்லாத் துறவிகளும் ஒன்றல்ல<br>என்று அறிந்தவர்,<br>இதைத் தெரிந்தவர், அவரது நம்பிக்கை கெடுவதில்லை.<br>ஏனென்றால்<br>கெட்டுப்போனவரும் கெடாதவரும்,<br>தூய்மையற்றவரும் தூய்மையானவரும்<br>எப்படிச் சம நிலையில் இருக்க முடியும்?</p>
</blockquote>
</article>
<aside id="metaarea">
<p>Translated by: <span class="author">நவாலியூர் சோ. நடராசன்</span></p>
<p>Original translations taken from the website: <a href="http://bautham.net/suttas/sn" target="_blank">http://bautham.net/suttas/sn</a>.</p>
<p>பாலி மொழியிலிருந்து ஆங்கிலத்தில் மொழிபெயர்த்தவர்: தணிசாரோ பிக்கு</p>
<p>Translated from the Pali by: Thanissaro Bhikkhu</p>
<p>தமிழில் / Tamil Translation:    பா. இ. அரசு    P. I. Arasu  Toronto, Canada</p>
<p>பிழை திருத்தம் / Proof Reading:    திரு. பா. கா. இளங்கோ. எம். ஏ.,  ஈரோடு    Mr.  P. K. Ilango M. A.,   Erode</p>
<p>பதிப்புரிமை:  தமிழ் மொழிபெயர்ப்பும்  மேற்கூறிய நிபந்தனைகளுக்குக் கட்டுப் பட்டது. இலவச வினியோகம் மட்டுமே.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
