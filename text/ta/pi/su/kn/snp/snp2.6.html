<!DOCTYPE html>
<html>
<head>
<meta charset="UTF-8">
<meta author="நவாலியூர் சோ. நடராசன்">
<title></title>
</head>
<body>
<div id="text" lang="ta">
<section class="sutta" id="snp2.6">
<article>
<div class="hgroup">
<p class="division" lang="pi">சுத்த நிபாதம் 2.6</p>
<h1>தம்மச்சாரிய சூத்திரம்: ஒரு பிக்குவின் வாழ்வில் தவறான நடத்தை</h1>
</div>
<blockquote class="gatha">
<p>இல்லற வாழ்க்கையை நீத்துத்<br>துறவற வாழ்க்கை மேற்கொண்டு<br>அறவழி வாழும் நெறிநின்ற வாழ்க்கையே<br>சிறந்த செல்வம் என்பார்கள். ஆனால்,<br>இல்லறத்தை நீத்துத் துறவறம் மேற்கொண்ட பின்னும்,<br>கண்டபடி காட்டுமிராண்டி போல,<br>இழிந்த மொழிகளைப்பேசி, பிறர்க்குத்<br>தீங்கிழைப்பதில் மகிழ்வுற்றுத் தீய வாழ்வு வாழ்ந்தால்<br>அவர்களின் மன மாசுகளே அதிகரிக்கும்,</p>
<p>அத்தகைய அறியாமையால் சூழப்பட்ட பிக்கு<br>பிறரோடு சண்டையிடுவதில் மகிழ்வுற்றால்<br>எவ்வளவு விளக்கிக் கூறினாலும் அவர்<br>புத்தரின் தம்மத்தைப் புரிந்து கொள்ள மாட்டார்;</p>
<p>அறியாமையின் விளைவாக<br>மேன்மையானோருக்குத் தீங்கிழைப்பது,<br>நரகவாழ்வு அனுபவிக்க இட்டுச் செல்லும்<br>பெரும் குற்றம் என்பதை அவர் அறியார்.</p>
<p>அப்படிப்பட்ட பிக்கு மரணத்தின் பின்<br>துக்கமே அனுபவிப்பார்.<br>ஒரு பிறப்பிலிருந்து மற்றதற்கு<br>மேலும் மேலும் கீழ் உலகங்களுக்கே செல்வார்.</p>
<p>அத்தகைய மாசுகள் உள்ள ஒருவர்<br>பல ஆண்டுகள் பயன்படுத்தப் பட்ட,<br>சுத்தம் செய்ய மிகக் கடினமான,<br>முழுமையாக நிரம்பிய<br>பொதுக்கழிவறையைப் போன்றவர்.</p>
<p>ஓ பிக்குகளே, அப்படிப்பட்ட ஒருவரைக்<br>காண்பீர்களானால் – துறவு பூண்டும் இல்லற இன்பத்தில் பற்றுக் கொண்டு<br>தீய ஆசைகளையும், தீய எண்ணங்களையும், தீய நடத்தைகளையும் கொண்ட அவரை,<br>நீங்கள் அனைவரும் ஒன்று சேர்ந்து<br>ஒதுக்கி வைத்து, அவரிடமிருந்து நீங்கள் ஒதுங்கியிருந்து,<br>குப்பை கூலத்தைப் பெருக்கி எறிவது போல விலக்கித் தள்ளி விடுங்கள்.</p>
<p>நெல்லில் உள்ள பதரைக் கொழித்துப் பிரித்தெடுப்பதைப்போல<br>அந்தப் போலித் துறவிகளை,<br>அகம்பாவம் கொண்ட துறவிகளை,<br>தீய ஆசைகளையும் தவறான வழிகளையும் கொண்ட அவர்களை ஊதித் தள்ளுங்கள்.</p>
<p>பின் தூய வாழ்வு வாழுங்கள், தூய்மையானவரோடு சேருங்கள்<br>நற்கடைப்பிடியுடன் வாழுங்கள்<br>இணக்கத்துடன் வாழுங்கள், அறிவோடு—<br>துக்கத்தின் முடிவை வந்தடைவீர்கள்.</p>
</blockquote>
</article>
<aside id="metaarea">
<p>Translated by: <span class="author">நவாலியூர் சோ. நடராசன்</span></p>
<p>Original translations taken from the website: <a href="http://bautham.net/suttas/sn" target="_blank">http://bautham.net/suttas/sn</a>.</p>
<p>பாலி மொழியிலிருந்து ஆங்கிலத்தில் மொழிபெயர்த்தவர்: லாரண்ஸ் கந்திபாலோ மில்ஸ்</p>
<p>Translated from the Pali by: Laurence Khantipalo Mills</p>
<p>தமிழில் / Tamil Translation:    பா. இ. அரசு    P. I. Arasu  Toronto, Canada</p>
<p>பிழை திருத்தம் / Proof Reading:    திரு. பா. கா. இளங்கோ. எம். ஏ.,  ஈரோடு    Mr.  P. K. Ilango M. A.,   Erode</p>
<p>பதிப்புரிமை:  தமிழ் மொழிபெயர்ப்பும்  மேற்கூறிய நிபந்தனைகளுக்குக் கட்டுப் பட்டது. இலவச வினியோகம் மட்டுமே.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
