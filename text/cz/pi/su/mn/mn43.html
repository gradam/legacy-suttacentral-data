<!DOCTYPE html>
<html>
<head>
<title></title>
</head>
<body>
<div id="text" lang="cz">
<section class="sutta" id="mn43">
<article>
<div class="hgroup">
<p class="division">Sbírka středně dlouhých rozprav</p>
<h1>43 Delší série otázek a odpovědí</h1>
</div>
<p><span class="evam">Tak jsem slyšel</span>. Jednou Vznešený prodléval v Sávatthí, Džétově háji, Anáthapindikově zahradě. Tehdy ctihodný Mahá Kotthita k večeru vstal ze svého meditačního ústraní, přišel k ctihodnému Sáriputtovi, vyměnil si s ním přátelské pozdravy, usedl stranou a takto ctihodného Sáriputtu oslovil:</p>
<h2>Nemoudrý (Duppaňňo) a Moudrý (Paňňavá)</h2>
<p>„Příteli, říká se: ‚Nemoudrý, nemoudrý‘ (duppaňňo). Vzhledem k čemu je však někdo nazýván nemoudrým?“</p>
<p>„Jelikož nezná (nappadžánáti), příteli, vzhledem k tomu, že nezná, je někdo nazýván nemoudrým.</p>
<p>A co nezná? ‚Toto je strast‘ (idam dukkhan,ti)—to nezná. ‚Toto je vznik strasti‘ (ajam dukkhasamudajo,ti)—to nezná. ‚Toto je ustání strasti‘ (ajam dukkhanirodho,ti)—to nezná. ‚Toto je cesta vedoucí k ustání strasti‘ (ajam dukkhanirodhagáminí patipadá,ti)—to nezná. Jelikož to nezná, příteli, vzhledem k tomu, že to nezná, je někdo nazýván nemoudrým.“</p>
<p>Když se ctihodný Mahá Kotthita, se slovy: ‚Dobře, příteli,‘ spokojen zaradoval ze slov ctihodného Sáriputty, položil mu další otázku:</p>
<p>„Příteli, říká se: ‚Moudrý, moudrý‘ (paňňavá). Vzhledem k čemu je však někdo nazýván moudrým?“</p>
<p>„Jelikož zná [ví] (padžánáti), příteli, vzhledem k tomu, že zná, je někdo nazýván moudrým.</p>
<p>A co zná? ‚Toto je strast‘ (idam dukkhan,ti)—to zná. ‚Toto je vznik strasti‘ (ajam dukkhasamudajo,ti)—to zná. ‚Toto je ustání strasti‘ (ajam dukkhanirodho,ti)—to zná. ‚Toto je cesta vedoucí k ustání strasti‘ (ajam dukkhanirodhagáminí patipadá,ti)—to zná.</p>
<p>Jelikož to zná, příteli, vzhledem k tomu, že to zná, je někdo nazýván moudrým.“</p>
<h2>Vědomí (Viňňánam)</h2>
<p>„Příteli, říká se: ‚Vědomí, vědomí‘ (viňňánam). Vzhledem k čemu se však něco nazývá vědomím?“</p>
<p>„Jelikož rozpoznává (vidžánáti), vzhledem k tomu, že rozpoznává, se něco nazývá vědomím.</p>
<p>A co rozpoznává? Rozpoznává to, co je příjemné [slastné] (sukhantipi). Rozpoznává to, co je nepříjemné [strastné] (dukkhantipi). Rozpoznává to, co je ani-příjemné-ani-nepříjemné (adukkhamasukhantipi).</p>
<p>Jelikož to rozpoznává, příteli, vzhledem k tomu, že to rozpoznává, se něco nazývá vědomím.“</p>
<p>Příteli, moudrost [porozumění] (paňňá) a vědomí (viňňánam)—jsou tyto věci [stavy] spojené (imé dhammá samsatthá) nebo oddělené (visamsatthá)? A je možné oddělit jednu z těchto věcí od druhé, za účelem popsání rozdílu mezi nimi?“</p>
<p>„Příteli, moudrost a vědomí—tyto věci jsou spojené, neoddělené. A není možné oddělit jednu z těchto věcí od druhé, za účelem popsání rozdílu mezi nimi. Neboť co člověk zná [ví] (jam padžánáti), to rozpoznává (tam vidžánáti) a co rozpoznává, to zná. Proto jsou tyto věci spojené, neoddělené, a není možné oddělit jednu z těchto věcí od druhé, za účelem popsání rozdílu mezi nimi.“</p>
<p>„Příteli, moudrost a vědomí—jaký je rozdíl mezi těmito věcmi, které jsou spojené, neoddělené?“</p>
<p>„Příteli, moudrost a vědomí—rozdíl (nánákaranam) mezi těmito věcmi, které jsou spojené, neoddělené, je tento: moudrost by měla být rozvinuta (paňňá bhávétabbá), vědomí by mělo být plně pochopeno (viňňánam pariňňejjam).</p>
<h2>Pociťování (Védaná) a Vnímání (Saňňá)</h2>
<p>„Příteli, říká se: ‚Pociťování, pociťování‘ (védaná). Vzhledem k čemu se však něco nazývá pociťováním?“</p>
<p>„Jelikož pociťuje (védéti), vzhledem k tomu, že pociťuje, se něco nazývá pociťováním.</p>
<p>A co pociťuje? Pociťuje to, co je příjemné [slastné] (sukhantipi). Pociťuje to, co je nepříjemné [strastné] (dukkhantipi). Pociťuje to, co je ani-příjemné-ani-nepříjemné (adukkhamasukhantipi).</p>
<p>Jelikož to pociťuje, příteli, vzhledem k tomu, že to pociťuje, se něco nazývá pociťováním.“</p>
<p>„Příteli, říká se: ‚Vnímání, vnímání‘ (saňňá). Vzhledem k čemu se však něco nazývá vnímáním?“</p>
<p>„Jelikož vnímá (saňdžánáti), vzhledem k tomu, že vnímá, se něco nazývá vnímáním.</p>
<p>A co vnímá? Vnímá to, co je modré (nílakampi). Vnímá to, co je žluté (pítakampi). Vnímá to, co je červené (lohitakampi). Vnímá to, co je bílé (odátampi).</p>
<p>Jelikož to vnímá, příteli, vzhledem k tomu, že to vnímá, se něco nazývá vnímáním.“</p>
<p>„Příteli, pociťování (védaná), vnímání (saňňá) a vědomí (viňňánam)—jsou tyto věci [stavy] spojené nebo oddělené? A je možné oddělit jednu z těchto věcí od druhé, za účelem popsání rozdílu mezi nimi?“</p>
<p>„Příteli, pociťování, vnímání a vědomí—tyto věci jsou spojené, neoddělené. A není možné oddělit jednu z těchto věcí od druhé, za účelem popsání rozdílu mezi nimi. Neboť co člověk pociťuje (jam védéti), to vnímá (tam saňdžánáti), a co vnímá, to rozpoznává (tam vidžánáti). Proto jsou tyto věci spojené, neoddělené, a není možné oddělit jednu z těchto věcí od druhé, za účelem popsání rozdílu mezi nimi.“</p>
<h2>Co může být poznáno (Nejjam)</h2>
<p>„Příteli, co může být poznáno (nejjan,ti) očištěným mentálním vědomím (parisuddhéna manoviňňánéna), oproštěným od pěti smyslových schopností (nissatthéna paňčahi indrijéhi)?“</p>
<p>„Příteli, očištěným mentálním vědomím, oproštěným od pěti smyslových schopností, může být poznána oblast nekonečného prostoru (ákásánaňčájatanam) takto: ‚[toto je] nekonečný prostor‘ (ananto ákáso,ti), oblast nekonečného vědomí (viňňánaňčájatanam) může být poznána takto: ‚[toto je] nekonečné vědomí‘ (anantam viňňánan,ti), oblast ničeho (ákiňčaňňájatanam) může být poznána takto: ‚nic zde není‘ (natthi kiňčí,ti).“</p>
<p>„Příteli, čím je poznáván (padžánátí,ti) stav (dhammam), který může být poznán (nejjam)?“</p>
<p>„Příteli, stav, který může být poznán, je poznáván okem moudrosti (paňňáčakkhuná).“</p>
<p>„Příteli, co je smyslem [cílem] moudrosti (paňňá kimatthijá,ti)?“</p>
<p>„Příteli, smyslem moudrosti je přímé poznání (paňňá abhiňňatthá), jeho smyslem je plné pochopení (pariňňatthá), jeho smyslem je opuštění (pahánatthá,ti).“</p>
<h2>Správný názor (Sammáditthi)</h2>
<p>„Příteli, kolik podmínek (paččajá) je třeba pro vyvstání správného názoru (sammáditthijá uppádájá,ti)?“</p>
<p>„Příteli, pro vyvstání správného názoru jsou třeba dvě podmínky—slovo [hlas] druhého (parato ča ghoso) a důkladná [správně zaměřená] pozornost (joniso ča manasikáro). Tyto dvě podmínky jsou třeba pro vyvstání správného názoru.“</p>
<p>„Příteli, kolika členy (angehi) je podpořen správný názor (anuggahitá sammáditthi), jehož plodem je osvobození mysli (čétovimuttiphalá), jehož plodem a užitkem je osvobození mysli (čétovimuttiphalánisamsá), a jehož plodem je osvobození moudrostí (paňňávimuttiphalá), jehož plodem a užitkem je osvobození moudrostí (paňňávimuttiphalánisamsá)?“</p>
<p>„Příteli, správný názor, jehož plodem je osvobození mysli, jehož plodem a užitkem je osvobození mysli, a jehož plodem je osvobození moudrostí, jehož plodem a užitkem je osvobození moudrostí, je podpořen pěti členy (paňčahi angehi). Zde, příteli, je správný názor podpořen ctností (sílánuggahitá), podpořen učeností (sutánuggahitá), podpořen rozhovorem [o Dhammě] (sákaččhánuggahitá), podpořen [meditačním] utišením (samathánuggahitá) a podpořen jasným viděním [vhledem] (vipassanánuggahitá). T ěmito pěti členy je podpořen správný názor…“</p>
<h2>Bytí (Bhava)</h2>
<p>„Příteli, kolik je [druhů] bytí (bhavá)?“</p>
<p>„Příteli, jsou tři [druhy] bytí—smyslné bytí (kámabhavo), hmotné bytí (rúpabhavo) a nehmotné bytí (arúpabhavo).“</p>
<p>„Příteli, jak je vygenerováno opětovné bytí v budoucnu (ájatim punabbhavábhinibbatti hotí,ti)?“</p>
<p>„Příteli, když bytosti omezené nevědomostí (avidždžánívaranánam) a spoutané toužením (tanhásamjodžanánam) nacházejí potěšení zde či jinde (tatratatrábhinandaná). Tak je vygenerováno opětovné bytí v budoucnu.“</p>
<p>„Příteli, jak není vygenerováno opětovné bytí v budoucnu (ájatim punabbhavábhinibbatti na hotí,ti)?“</p>
<p>„Příteli, s vymizením nevědomosti (avidždžávirágá) a s vyvstáním vědění (vidždžuppádá) toto toužení ustává (tanhánirodhá). Tak není vygenerováno opětovné bytí v budoucnu.“</p>
<h2>První meditační pohroužení (Pathamam džhánam)</h2>
<p>„Příteli, co je to první džhána?“</p>
<p>„Zde, příteli, odloučen od smyslných požitků (viviččéva káméhi), odloučen od neprospěšných stavů (vivičča akusaléhi dhamméhi), mnich vstupuje a prodlévá v první džháně, která je doprovázena myšlením (savitakkam) a rozvažováním (savičáram) a je naplněna nadšením a blahem zrozeným z odloučení (vivékadžam pítisukham). Toto se nazývá první džhánou.“</p>
<p>„Příteli, kolik členů (angikam) má první džhána?“</p>
<p>„Příteli, první džhána má pět členů (paňčangikam). Zde, příteli, u mnicha, který vstoupil do první džhány, nastalo myšlení (vitakko), rozvažování (vičáro), nadšení (píti), blaho (sukha) a sjednocení [jednobodovost] mysli (čittekaggatá). První džhána má těchto pět členů.“</p>
<p>„Příteli, první džhána je opuštění kolika členů a obdaření kolika členy?“</p>
<p>„Příteli, první džhána je opuštění pěti členů (paňčangavippahínam) a obdaření pěti členy (paňčangasamannágatam).</p>
<h2>Pět smyslových schopností (Paňčindrijam)</h2>
<p>„Příteli, těchto pět smyslových schopností (paňčindrijáni) každá zaujímá [vlastní] oddělenou oblast (nánávisajáni), oddělenou sféru působnosti (nánágočaráni), a jedna nezakouší oblasti a sféry ostatní—totiž smyslová schopnost oka (čakkhundrijam), smyslová schopnost ucha (sotindrijam), smyslová schopnost nosu (ghánindrijam), smyslová schopnost jazyka (dživhindrijam) a smyslová schopnost těla (kájindrijam). Příteli, co je útočištěm (kim patisaranam), co zakouší (ko paččanubhotí) oblasti a sféry těchto pěti smyslových schopností…?“</p>
<p>„Příteli, těchto pět smyslových schopností každá zaujímá [vlastní] oddělenou oblast, oddělenou sféru působnosti, a jedna nezakouší oblasti a sféry ostatní—totiž smyslová schopnost oka, smyslová schopnost ucha, smyslová schopnost nosu, smyslová schopnost jazyka a smyslová schopnost těla. Příteli, mysl je jejich útočištěm (mano patisaranam), mysl zakouší (mano paččanubhotí) oblasti a sféry těchto pěti smyslových schopností…“</p>
<p>„Příteli, těchto pět smyslových schopností… v závislosti na čem stojí (kim patičča titthantí,ti)?“</p>
<p>„Příteli, těchto pět smyslových schopností… stojí v závislosti na životní vitalitě (ájum patičča titthantí,ti).“</p>
<p>„Životní vitalita, příteli, v závislosti na čem stojí?“</p>
<p>„Životní vitalita stojí v závislosti na žáru (áju usmam patičča titthatí,ti).“</p>
<p>„Žár, příteli, v závislosti na čem stojí?“</p>
<p>„Žár stojí v závislosti na životní vitalitě (usmá ájum patičča titthatí,ti).“</p>
<p>„Příteli, nyní jsme takto porozuměli slovům ctihodného Sáriputty: ‚Životní vitalita stojí v závislosti na žáru.‘ … ‚Žár stojí v závislosti na životní vitalitě.‘ Jak by měl být nahlížen smysl těchto slov?“</p>
<p>„Dám ti přirovnání (upamam), příteli, neboť s pomocí přirovnání mohou někteří moudří jedinci (viňňú purisá) porozumět smyslu řečeného.</p>
<p>Jako když hoří olejová lampa, tak její záře je viděna v závislosti na jejím plameni a její plamen je viděn v závislosti na její záři. Právě tak, příteli, životní vitalita stojí v závislosti na žáru a žár stojí v závislosti na životní vitalitě.“</p>
<h2>Životní formace (Ájusankhárá)</h2>
<p>„Příteli, jsou životní formace (ájusankhárá) pociťovanými stavy (védanijá dhammá) nebo jsou životní formace jedna věc a pociťované stavy jiná věc?“</p>
<p>„Příteli, životní formace nejsou pociťovanými stavy. Kdyby životní formace byly pociťovanými stavy, tak by u mnicha, který vstoupil do stavu ustání vnímání a pociťování (saňňávédajitanirodham), nemohlo být rozeznáno vynoření (vutthánam) z tohoto stavu. Jelikož jsou životní formace jedna věc a pociťované stavy jiná věc, tak u mnicha, který vstoupil do stavu ustání vnímání a pociťování, může být rozeznáno vynoření z tohoto stavu.“</p>
<p>„Příteli, kolika věcmi když je toto tělo opuštěno, tak leží odhozené a odložené jako nevnímavý kus dřeva?“</p>
<p>„Příteli, když je toto tělo opuštěno třemi věcmi—životní vitalitou (áju), žárem (usmá) a vědomím (viňňánam)—tak leží odhozené a odložené jako nevnímavý kus dřeva.“</p>
<p>„Příteli, jaký je rozdíl mezi tím, kdo zemřel (mato), kdo naplnil svůj čas (kálankato), a mnichem, který vstoupil do stavu ustání vnímání a pociťování (saňňávédajitanirodham samápanno)?“</p>
<p>„Příteli, u toho, kdo zemřel, kdo naplnil svůj čas, ustaly a utichly formace těla (kájasankhárá niruddhá patippassaddhá), ustaly a utichly formace řeči (váčísankhárá), ustaly a utichly formace mysli (čittasankhárá), životní vitalita zcela vymizela (áju parikkhíno), žár vyhasl (usmá vúpasantá) a smyslové schopnosti jsou zcela zničené (indrijáni paribhinnáni).</p>
<p>U mnicha, který vstoupil do stavu ustání vnímání a pociťování, ustaly a utichly formace těla, ustaly a utichly formace řeči, ustaly a utichly formace mysli, ale životní vitalita nevymizela (áju na parikkhíno), žár nevyhasl (usmá avúpasantá) a smyslové schopnosti jsou zářivě čisté (indrijáni vippasannáni). Takový je rozdíl mezi tím, kdo zemřel, kdo naplnil svůj čas, a mnichem, který vstoupil do stavu ustání vnímání a pociťování.“</p>
<h2>Osvobození mysli (Čétovimutti)</h2>
<p>„Příteli, kolik je podmínek (kati paččajá) pro dosažení (samápattijá) ani-slastného-ani-strastného osvobození mysli? (adukkhamasukája čétovimuttijá)“</p>
<p>„Příteli, jsou čtyři podmínky pro dosažení ani-slastného-ani-strastného osvobození mysli. Zde, příteli, s opuštěním slasti i strasti (sukhassa ča paháná dukkhassa ča paháná), s ukončením dřívější radosti i žalu (pubbéva somanassadomanassánam atthangamá), mnich vstupuje a prodlévá ve čtvrtém meditačním pohroužení (čatuttham džhánam), které je ani-slastné-ani-strastné (adukkhamasukham) a je očištěnou vyrovnaností a uvědoměním (upekkhásatipárisuddhim). To jsou čtyři podmínky (čattáro paččajá) pro dosažení ani-slastného-ani-strastného osvobození mysli.“</p>
<p>„Příteli, kolik je podmínek pro dosažení bezznakového osvobození mysli? (animittája čétovimuttijá)“</p>
<p>„Příteli, jsou dvě podmínky pro dosažení bezznakového osvobození mysli—Nevěnování pozornosti žádným znakům (sabbanimittánaňča amanasikáro) a věnování pozornosti prvku bezznakovosti (animittája ča dhátujá manasikáro). To jsou dvě podmínky (dvé paččajá) pro dosažení bezznakového osvobození mysli.“</p>
<p>„Příteli, kolik je podmínek pro udržení [ustálení] (thitijá) bezznakového osvobození mysli?“</p>
<p>„Příteli, jsou tři podmínky pro udržení bezznakového osvobození mysli—nevěnování pozornosti žádným znakům (sabbanimittánaňča amanasikáro), věnování pozornosti prvku bezznakovosti (animittája ča dhátujá manasikáro) a dřívější příprava [tohoto udržení] (pubbé ča abhisankháro). To jsou tři podmínky (tajo paččajá) pro udržení bezznakového osvobození mysli.“</p>
<p>„Příteli, kolik je podmínek pro vynoření se (vutthánájá) z bezznakového osvobození mysli?“</p>
<p>„Příteli, jsou dvě podmínky pro vynoření se z bezznakového osvobození mysli—věnování pozornosti všem znakům (sabbanimittánaňča manasikáro) a nevěnování pozornosti prvku bezznakovosti (animittája ča dhátujá amanasikáro). To jsou dvě podmínky pro vynoření se z bezznakového osvobození mysli.“</p>
<p>„Příteli, neomezené osvobození mysli (appamáná čétovimutti), osvobození mysli skrze nicotu (ákiňčaňňá čétovimutti), osvobození mysli skrze prázdnotu (suňňatá čétovimutti) a bezznakové osvobození mysli (animittá čétovimutti)—liší se tyto stavy významově (nánatthá) i slovním vyjádřením (nánábjaňdžaná) nebo jsou významově jednotné (ékatthá) a liší se pouze slovním vyjádřením?“</p>
<p>„Příteli, neomezené osvobození mysli, osvobození mysli skrze nicotu, osvobození mysli skrze prázdnotu a bezznakové osvobození mysli—je způsob (parijájo), kterým se tyto stavy liší významově i slovním vyjádřením, a je způsob, kterým jsou tyto stavy významově jednotné a liší se pouze slovním vyjádřením.“</p>
<p>„A co je, příteli, způsob, kterým se tyto stavy liší významově i slovním vyjádřením?“</p>
<p>„Zde, příteli, mnich prodlévá s myslí naplněnou laskavostí (mettásahagaténa čétasá)… s myslí naplněnou soucitem (karunásahagaténa čétasá)… s myslí naplněnou blahovůlí (muditásahagaténa čétasá)… s myslí naplněnou vyrovnaností (upekkhásahagaténa čétasá) a proniká s ní jednu světovou stranu, stejně i druhou, třetí a čtvrtou, směrem nahoru, dolu, napříč a všude, všechny i sebe. Takto prodlévá, pronikaje celý svět myslí naplněnou laskavostí… soucitem… blahovůlí… vyrovnaností, myslí rozšířenou (vipuléna), zmohutnělou (mahaggaténa), neomezenou (appamánéna), prostou zášti (averéna) a zlovůle (abjábadždžhéna). To se nazývá neomezené osvobození mysli (appamáná čétovimutti).“</p>
<p>„A co je, příteli, osvobození mysli skrze nicotu?“</p>
<p>„Zde, příteli, mnich s úplným překonáním oblasti nekonečného vědomí (viňňánaňčájatanam), poznávaje: ‚Nic zde není‘ (natthi kiňčíti), vstupuje a prodlévá v oblasti nicoty (ákiňčaňňájatanam). To se nazývá osvobození mysli skrze nicotu (ákiňčaňňá čétovimutti).“</p>
<p>„A co je, příteli, osvobození mysli skrze prázdnotu?“</p>
<p>„Zde, příteli, se mnich odebere do lesa nebo ke kořeni stromu nebo do prázdného příbytku a uvažuje takto: ‚Toto je prázdné „já“ i všeho co náleží k „já“.‘ [V tomto není žádné „já“ ani nic co by náleželo k „já“] To se nazývá osvobození mysli skrze prázdnotu (suňňatá čétovimutti).“</p>
<p>„A co je, příteli, bezznakové osvobození mysli?“</p>
<p>„Zde, příteli, s nevěnováním pozornosti žádným znakům (sabbanimittánam amanasikárá) mnich vstupuje a prodlévá v bezznakovém soustředění mysli (animittam čétosamádhim). To se nazývá bezznakové osvobození mysli (animittá čétovimutti).</p>
<p>To je způsob, kterým se tyto stavy liší významově i slovním vyjádřením.“</p>
<p>„A co je, příteli, způsob, kterým jsou tyto stavy významově jednotné a liší se pouze slovním vyjádřením?“</p>
<p>„Příteli, vášeň je tvůrce omezenosti (rágo pamánakarano), nenávist je tvůrce omezenosti (doso pamánakarano), zaslepenost je tvůrce omezenosti (moho pamánakarano). U mnicha, který odstranil své zákaly (khínásavassa bhikkhuno), jsou tyto věci opuštěné, vytržené i s kořenem jako pařez palmovníku, zbavené možnosti existence a nemohou již v budoucnu znovu vyvstat. Ze všech [druhů] neomezených osvobození mysli (appamáná čétovimuttijo) se neotřesitelné osvobození mysli (akuppá čétovimutti) ukazuje jako nejvyšší (aggamakkhájati). Neboť neotřesitelné osvobození mysli je prázdné vášně (suňňá rágéna), prázdné nenávisti (suňňá doséna) a prázdné zaslepenosti (suňňá mohéna).</p>
<p>Vášeň je „něco“ (rágo kiňčano), nenávist je „něco“ (doso kiňčano), zaslepenost je „něco“ (moho kiňčano). U mnicha, který odstranil své zákaly, jsou tyto věci opuštěné, vytržené i s kořenem jako pařez palmovníku, zbavené možnosti existence a nemohou již v budoucnu znovu vyvstat. Ze všech [druhů] osvobození mysli skrze nicotu (ákiňčaňňá čétovimuttijo) se neotřesitelné osvobození mysli (akuppá čétovimutti) ukazuje jako nejvyšší. Neboť neotřesitelné osvobození mysli je prázdné vášně (suňňá rágéna), prázdné nenávisti (suňňá doséna) a prázdné zaslepenosti (suňňá mohéna).</p>
<p>Vášeň je tvůrce znaků (rágo nimittakarano), nenávist je tvůrce znaků (doso nimittakarano), zaslepenost je tvůrce znaků (moho nimittakarano). U mnicha, který odstranil své zákaly, jsou tyto věci opuštěné, vytržené i s kořenem jako pařez palmovníku, zbavené možnosti existence a nemohou již v budoucnu znovu vyvstat. Ze všech [druhů] bezznakových osvobození mysli (animittá čétovimuttijo) se neotřesitelné osvobození mysli (akuppá čétovimutti) ukazuje jako nejvyšší. Neboť neotřesitelné osvobození mysli je prázdné vášně (suňňá rágéna), prázdné nenávisti (suňňá doséna) a prázdné zaslepenosti (suňňá mohéna).</p>
<p>To je způsob, kterým jsou tyto stavy významově jednotné a liší se pouze slovním vyjádřením.“</p>
<p>Tak pravil ctihodný Sáriputta. Spokojený ctihodný Mahá Kotthita se zaradoval ze slov ctihodného Sáriputty.</p>
</article>
<aside id="metaarea">
<p>Překlad <span class="author">Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: http://dhammadesana.wz.cz/</p>
</aside>
</section>
</div>
</body>
</html>
