<!DOCTYPE html>
<html>
<head>
<meta author="Štěpán Chromovský">
<title></title>
</head>
<body>
<div id="text" lang="cz">
<section id="vagga">
<section class="sutta" id="24" data-uid="an2.24">
<article>
<div class="hgroup">
<p>Anguttara-nikája</p>
<p>2. Kapitola</p>
<h1>24. To, co bylo a nebylo řečeno</h1>
</div>
<p>Mniši, tito dva obviňují [hanobí] Tathágatu. Kteří dva?</p>
<p>Ten, kdo vykládá to, co nebylo řečeno či prohlášeno Tathágatou, jakožto řečené či prohlášené Tathágatou. A ten, kdo vykládá to, co bylo řečeno či prohlášeno Tathágatou, jakožto neřečené či neprohlášené Tathágatou.</p>
<p>Tito dva obviňují [hanobí] Tathágatu.</p>
<p>Mniši, tito dva neobviňují [nehanobí] Tathágatu. Kteří dva?</p>
<p>Ten, kdo vykládá to, co nebylo řečeno či prohlášeno Tathágatou, jakožto neřečené či neprohlášené Tathágatou. A ten, kdo vykládá to, co bylo řečeno či prohlášeno Tathágatou, jakožto řečené či prohlášené Tathágatou.</p>
<p>Tito dva neobviňují [nehanobí] Tathágatu.</p>
</article>
</section>
<section class="sutta" id="25" data-uid="an2.25">
<article>
<div class="hgroup">
<h1>25 Vyložený a nevyložený smysl</h1>
</div>
<p>Mniši , tito dva obviňují [hanobí] Tathágatu. Kteří dva?</p>
<p>Ten, kdo vykládá rozpravu, jejíž smysl by měl být odvozen, jakožto rozpravu, jejíž smysl byl vyložen. A ten, kdo vykládá rozpravu, jejíž smysl byl vyložen, jakožto rozpravu, jejíž smysl by měl být odvozen.</p>
<p>Tito dva obviňují [hanobí] Tathágatu.</p>
</article>
</section>
<section class="sutta" id="26" data-uid="an2.26">
<article>
<div class="hgroup">
<h1>26 Vyložený a nevyložený smysl</h1>
</div>
<p>Mniši, tito dva neobviňují [nehanobí] Tathágatu. Kteří dva?</p>
<p>Ten, kdo vykládá rozpravu, jejíž smysl by měl být odvozen, jakožto rozpravu, jejíž smysl by měl být odvozen. A ten, kdo vykládá rozpravu, jejíž smysl byl vyložen, jakožto rozpravu, jejíž smysl byl vyložen.</p>
<p>Tito dva neobviňují [nehanobí] Tathágatu.</p>
</article>
</section>
<aside id="metaarea">
<p>© Přátelé Dhammy, překlad <span class="author">Štěpán Chromovský</span></p>
<p>Used with kind permission of Přátelé Dhammy: http://dhammadesana.wz.cz/</p>
</aside>
</section>
</div>
</body>
</html>
