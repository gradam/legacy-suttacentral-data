<!DOCTYPE html>
<html>
<head>
<meta author="Štěpán Chromovský">
<title></title>
</head>
<body>
<div id="text" lang="cz">
<section class="sutta" id="kp5">
<article>
<div class="hgroup">
<p class="division">Krátké pasáže</p>
<p>Mangala-sutta</p>
<h1>5 Rozprava o štěstí</h1>
</div>
<p>Tak jsem slyšel. Jednou Vznešený prodléval v Sávatthí, v Džétově háji, Anáthapindikově zahradě. Tehdy jistá bohyně, když noc již velmi pokročila, svou nadměrnou krásou celý Džétův háj ozářila, k Vznešenému přistoupila, a takto přistupujíc, Vznešeného uctivě pozdravila a stranou se postavila. Stranou stojíc, ona bohyně Vznešeného ve verších oslovila:</p>
<blockquote class="gatha">
<p><a class="sc" data-uid="kp1" id="1"></a>Mnoho bohů a lidí<br>
o štěstí přemítá,<br>
přeje si bezpečí [zdar].<br>
Pověz mi, co je štěstí nejvyšší.</p>
<p><a class="sc" data-uid="kp2" id="2"></a>Nesdružovat se s pošetilými,<br>
ale s moudrými se sdružovat,<br>
uctívat ty, kdo jsou úcty hodní.<br>
To je štěstí nejvyšší.</p>
<p><a class="sc" data-uid="kp3" id="3"></a>Pobývat na vhodném místě,<br>
dříve vykonané zásluhy,<br>
správně se usměrnit.<br>
To je štěstí nejvyšší.</p>
<p><a class="sc" data-uid="kp4" id="4"></a>Rozsáhlé znalosti a dobře naučené řemeslo,<br>
dobré vycvičení v kázni,<br>
dobře pronášená řeč.<br>
To je štěstí nejvyšší.</p>
<p><a class="sc" data-uid="kp5" id="5"></a>Podporování matky a otce,<br>
péče o potomky a manželku,<br>
klidné zaměstnání.<br>
To je štěstí nejvyšší.</p>
<p><a class="sc" data-uid="kp6" id="6"></a>Štědrost a řádné chování,<br>
péče o příbuzné,<br>
nezávadné činy<br>
To je štěstí nejvyšší.</p>
<p><a class="sc" data-uid="kp7" id="7"></a>Zanechání a zdržování se zlého,<br>
ukázněnost ohledně opojných nápojů,<br>
dbalost vůči Dhammě.<br>
To je štěstí nejvyšší.</p>
<p><a class="sc" data-uid="kp8" id="8"></a>Uctivost a skromnost,<br>
spokojenost a vděčnost,<br>
naslouchání Dhammě ve správný čas.<br>
To je štěstí nejvyšší.</p>
<p><a class="sc" data-uid="kp9" id="9"></a>Trpělivost a přívětivost,<br>
navštěvování asketů,<br>
rozhovor o Dhammě ve správný čas.<br>
To je štěstí nejvyšší.</p>
<p><a class="sc" data-uid="kp10" id="10"></a>Správná askeze a čistý život,<br>
vidění ušlechtilých pravd,<br>
uskutečnění odpoutání.<br>
To je štěstí nejvyšší.</p>
<p><a class="sc" data-uid="kp11" id="11"></a>Dotčena věcmi světa,<br>
koho mysl se nechvěje,<br>
je bez trápení, bez vášně, bezpečná.<br>
To je štěstí nejvyšší.</p>
<p><a class="sc" data-uid="kp12" id="12"></a>Ti, kdo takto konají,<br>
nikde nejsou poraženi,<br>
všude kráčejí bezpečně [se zdrarem].<br>
To jsou štěstí nejvyšší.</p>
</blockquote>
</article>
<aside id="metaarea">
<p>© Přátelé Dhammy, překlad <span class="author">Štěpán Chromovský</span></p>
<p>Used with kind permission of Přátelé Dhammy: http://dhammadesana.wz.cz/</p>
</aside>
</section>
</div>
</body>
</html>
