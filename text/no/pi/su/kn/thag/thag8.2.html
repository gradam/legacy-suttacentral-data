<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thag8.2">
<article>
<div class="hgroup">
<p class="division">Brødrenes sanger</p>
<p class="subdivision">Sanger med åtte vers</p>
<h1>8.2. Sirimitta</h1>
</div>
<blockquote class="gatha"><p><a class="kl" id="kl502"></a>Uten hat, uten sinne og nag,<br>uten svik og trang til å sladre—<br>en slik munk behøver ikke<br>å sørge i dødens time.</p>
<p><a class="kl" id="kl503"></a>Uten hat, uten sinne og nag,<br>uten svik og trang til å sladre—<br>en munk som vokter sine sanser<br>sørger ikke i dødens time.</p>
<p><a class="kl" id="kl504"></a>Uten hat, uten sinne og nag,<br>uten svik og trang til å sladre—<br>en munk med fin og høvisk atferd<br>sørger ikke i dødens time.</p>
<p><a class="kl" id="kl505"></a>Uten hat, uten sinne og nag,<br>uten svik og trang til å sladre—<br>en munk som røkter vennskap godt<br>sørger ikke i dødens time.</p>
<p><a class="kl" id="kl506"></a>Uten hat, uten sinne og nag,<br>uten svik og trang til å sladre—<br>en munk med visdom og innsikt<br>sørger ikke i dødens time.</p>
<p><a class="kl" id="kl507"></a>Den som har urokkelig tillit<br>til Han som har funnet sannheten,<br>og som fører seg høvisk og fint<br>til glede for de edle av sinn,</p>
<p><a class="kl" id="kl508"></a>den som har tillit til ordenen<br>og løfter blikket mot sannheten,<br>han kan sannelig kalles rik!<br>Han har ikke levd forgjeves!</p>
<p><a class="kl" id="kl509"></a>Derfor bør den vise, som husker<br>De Våknes lære, leve med<br>tillit, god og høvisk atferd<br>og blikket rettet mot sannheten.</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>