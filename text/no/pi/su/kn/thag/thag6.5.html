<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thag6.5">
<article>
<div class="hgroup">
<p class="division">Brødrenes sanger</p>
<p class="subdivision">Sanger med seks vers</p>
<h1>6.5. Malunkyaputta</h1>
</div>
<blockquote class="gatha"><p><a class="kl" id="kl399"></a>For ham som er sløv og tankeløs<br>vokser begjæret som slyngplanter—<br>han spretter forvirret hit og dit,<br>slik en ape leter etter frukt.</p>
<p><a class="kl" id="kl400"></a>Han som gir etter for begjæret<br>og klamrer seg fast til verden,<br>vil se sine sorger vokse<br>som birana-gress i regnvær.</p>
<p><a class="kl" id="kl401"></a>Han som overvinner begjæret,<br>den giftige lenken til verden,<br>vil se sine sorger falle<br>som dråpen fra lotusblomsten.</p>
<p><a class="kl" id="kl402"></a>Jeg ønsker det aller beste<br>for dere som er samlet her!<br>Grav opp begjæret, grav! som etter<br>birana-gressets duftende rot.<br>Ikke la Mara knekke dere<br>slik elvestrømmen knekker sivstrå.</p>
<p><a class="kl" id="kl403"></a>Lev etter Buddhas ord, la ikke<br>anledningen gå fra dere!<br>De som lar sjansen gå, vil sørge,<br>for disse har pine i vente.</p>
<p><a class="kl" id="kl404"></a>Slapphet er kvelende støv: slapphet<br>født av slapphet er kvelende støv.<br>Flittig og sulten på kunnskap<br>bør man trekke ut sin egen pil.</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>