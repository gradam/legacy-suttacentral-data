<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thag16.5">
<article>
<div class="hgroup">
<p class="division">Brødrenes sanger</p>
<p class="subdivision">Sanger med omkring tyve vers</p>
<h1>16.5. Malunkyaputta</h1>
</div>
<blockquote class="gatha"><p><a class="kl" id="kl794"></a>Om du betrakter synlige former<br>med sviktende oppmerksomhet<br>og bare ser det du ønsker å se,<br>brenner lidenskapen i sinnet,<br>flommer hjertet over av lengsel<br>etter alt det vakre du ser.</p>
<p><a class="kl" id="kl795"></a>Og lengselen får de synlige<br>formene til å øke i glans<br>mens sinnet ditt plages av begjær,<br>grådighet og grusomhet.<br>Slik samler du lidelsen i deg—<br>fjernt fra den svale, kjølige lindring.</p>
<p><a class="kl" id="kl796"></a>Om du lytter til hørbare lyder<br>med sviktende oppmerksomhet<br>og bare hører det du vil høre,<br>brenner lidenskapen i sinnnet,<br>flommer hjertet over av lengsel<br>etter alt det vakre du hører.</p>
<p><a class="kl" id="kl797"></a>Og lengselen får de hørbare<br>lyder til å øke i velklang<br>mens sinnet ditt plages av begjær,<br>grådighet og grusomhet.<br>Slik samler du lidelsen i deg—<br>fjernt fra den svale, kjølige lindring.</p>
<p><a class="kl" id="kl798"></a>Om du trekker inn alle slags dufter<br>med sviktende oppmerksomhet<br>og bare kjenner de dufter du vil,<br>brenner lidenskapen i sinnet,<br>flommer hjertet over av lengsel<br>etter alle de deilige dufter.</p>
<p><a class="kl" id="kl799"></a>Og lengselen får de deilige<br>dufter til å øke i sødme<br>mens sinnet plages av begjær,<br>grådighet og grusomhet.<br>Slik samler du lidelsen i deg—<br>fjernt fra den svale, kjølige lindring.</p>
<p><a class="kl" id="kl800"></a>Om du smaker forskjellig slags smak<br>med sviktende oppmerksomhet<br>og bare kjenner den smak du ønsker,<br>brenner lidenskapen i sinnet,<br>flommer hjertet over av lengsel<br>etter det som smaker så godt.</p>
<p><a class="kl" id="kl801"></a>Og lengselen får den deilige<br>smaken til å øke i fylde<br>mens sinnet ditt plages av begjær,<br>grådighet og grusomhet.<br>Slik samler du lidelsen i deg,<br>fjernt fra den svale, kjølige lindring.</p>
<p><a class="kl" id="kl802"></a>Om du kjenner hudens berøring<br>med sviktende oppmerksomhet<br>og bare er vár den berøring du ønsker,<br>brenner lidenskapen i sinnet,<br>flommer hjertet over av lengsel<br>etter den deiligste berøring.</p>
<p><a class="kl" id="kl803"></a>Og lengselen får berøringen<br>til å øke i mykhet og varme<br>mens sinnet ditt plages av begjær,<br>grådighet og grusomhet.<br>Slik samler du lidelsen i deg,<br>fjernt fra den svale, kjølige lindring.</p>
<p><a class="kl" id="kl804"></a>Om du betrakter tanker og ideer<br>med sviktende oppmerksomhet<br>og bare tenker det du vil tenke,<br>brenner lidenskapen i sinnet,<br>flommer hjertet over av lengsel<br>etter de store ideenes verden.</p>
<p><a class="kl" id="kl805"></a>Og lengselen får tankene<br>og ideene til å øke i glans<br>mens sinnet ditt plages av begjær,<br>grådighet og grusomhet.<br>Slik samler du lidelsen i deg,<br>fjernt fra den svale, kjølige lindring.</p>
<p><a class="kl" id="kl806"></a>Om du betrakter synlige former<br>med fullkommen oppmerksomhet<br>og ser ting akkurat slik de er,<br>pines du ikke av lidenskap,<br>slår ditt hjerte jevnt og rolig,<br>uavhengig av hva du ser.</p>
<p><a class="kl" id="kl807"></a>Når du slik betrakter en form,<br>betrakter du også din lengsel—<br>du ser at den falmer og svinner bort<br>under din skarpe oppmerksomhet.<br>Lidelsen slipper taket i deg<br>og du når den svale, kjølige lindring.</p>
<p><a class="kl" id="kl808"></a>Om du lytter til hørbare lyder<br>med fullkommen oppmerksomhet<br>og hører dem akkurat slik de er,<br>pines du ikke av lidenskap,<br>slår ditt hjerte jevnt og rolig<br>uavhengig av hva du hører.</p>
<p><a class="kl" id="kl809"></a>Når du slik lytter til en lyd<br>hører du også din lengsel—<br>du hører den fjerne seg, svinne bort<br>under din skarpe oppmerksomhet.<br>Lidelsen slipper taket i deg<br>og du når den svale, kjølige lindring.</p>
<p><a class="kl" id="kl810"></a>Om du trekker inn alle slags dufter<br>med fullkommen oppmerksomhet<br>og lukter dem akkurat slik de er,<br>pines du ikke av lidenskap,<br>slår ditt hjerte jevnt og rolig<br>uavhengig av lukten du kjenner.</p>
<p><a class="kl" id="kl811"></a>Når du slik trekker inn en duft<br>lukter du også din lengsel—<br>den svekkes i hjertet ditt, svinner bort<br>under din skarpe oppmerksomhet.<br>Lidelsen slipper taket i deg<br>og du når den svale, kjølige lindring.</p>
<p><a class="kl" id="kl812"></a>Om du smaker forskjellig slags smak<br>med fullkommen oppmerksomhet<br>og smaker alt akkurat slik det er,<br>pines du ikke av lidenskap,<br>slår ditt hjerte jevnt og rolig<br>uavhengig av smaken du kjenner.</p>
<p><a class="kl" id="kl813"></a>Når du slik kjenner på en smak<br>smaker du også din lengsel—<br>den svekkes i hjertet ditt, svinner bort<br>under din skarpe oppmerksomhet.<br>Lidelsen slipper taket i deg<br>og du når den svale, kjølige lindring.</p>
<p><a class="kl" id="kl814"></a>Om du kjenner hudens berøring<br>med fullkommen oppmerksomhet<br>og føler alt akkurat slik det er,<br>pines du ikke av lidenskap,<br>slår ditt hjerte jevnt og rolig<br>uavhengig av berøringen du kjenner.</p>
<p><a class="kl" id="kl815"></a>Når du slik blir var en berøring<br>kjenner du også din lengsel—<br>den svekkes i hjertet ditt, svinner bort<br>under din skarpe oppmerksomhet.<br>Lidelsen slipper taket i deg<br>og du når den svale, kjølige lindring.</p>
<p><a class="kl" id="kl816"></a>Om du betrakter tanker og ideer<br>med fullkommen oppmerksomhet<br>og ser dem akkurat slik de er,<br>pines du ikke av lidenskap,<br>slår ditt hjerte jevnt og rolig<br>uavhengig av hva du tenker.</p>
<p><a class="kl" id="kl817"></a>Når du slik betrakter en idé<br>betrakter du også din lengsel—<br>du ser at den falmer og svinner bort<br>under din skarpe oppmerksomhet.<br>Lidelsen slipper taket i deg<br>og du når den svale, kjølige lindring.</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>