<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thag6.11">
<article>
<div class="hgroup">
<p class="division">Brødrenes sanger</p>
<p class="subdivision">Sanger med seks vers</p>
<h1>6.11 Nhataka den vise</h1>
</div>
<blockquote class="gatha"><p><a class="kl" id="kl435"></a>Vonde kramper river i deg,<br>du som bor alene i skogen<br>med mye strev og lite mat—<br>hvordan går det, munk? Klarer du deg?</p>
<p><a class="kl" id="kl436"></a>Når denne storslagne lykken<br>gjennomstrømmer hele kroppen<br>tåler jeg alt strev, all møye—<br>her under trærne vil jeg bo!</p>
<p><a class="kl" id="kl437"></a>Jeg dyrker gode egenskaper<br>som gir meg krefter til å trene—<br>dypt forankret i visdom er jeg<br>fri fra sinnets sorte strømmer.</p>
<p><a class="kl" id="kl438"></a>Befridd for kaos og mørke<br>er hjertet mitt strålende rent—<br>jeg ser på det, og vet: jeg er<br>fri fra sinnets sorte strømmer.</p>
<p><a class="kl" id="kl439"></a>Mørket som strømmet og slet i meg,<br>både i tanke og handlig,<br>er helt og fullstendig skåret bort:<br>aldri mer skal det gjenoppstå!</p>
<p><a class="kl" id="kl440"></a>Livsgnisten, kuttet ved roten,<br>lever, som blomsten, ennå en stund.<br>Sorg og smerte finnes ikke mer—<br>aldri skal jeg fødes igjen!</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>