<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thag4.11">
<article>
<div class="hgroup">
<p class="division">Brødrenes sanger</p>
<p class="subdivision">Sanger med fire vers</p>
<h1>4.11 Sappaka</h1>
</div>
<blockquote class="gatha"><p><a class="kl" id="kl307"></a>Når hegren med sin skimmerhvite, skjønne fjærdrakt<br>skremmes opp i angst for sorte skyer<br>og flykter for å lete etter ly,<br>fryder jeg meg,<br>dveler jeg med glede<br>ved den vakre elven Ajakarani.</p>
<p><a class="kl" id="kl308"></a>Når hegren med de stjernelyse, blanke vinger<br>skremmes opp i angst for sorte skyer<br>og ikke finner noe skjulested,<br>fryder jeg meg,<br>dveler jeg med glede<br>ved den vakre elven Ajakarani.</p>
<p><a class="kl" id="kl309"></a>Hvem ville ikke fryde seg<br>ved disse rosenepletrærne<br>som pryder elvebredden her<br>ved min tørre, svale grotte?</p>
<p><a class="kl" id="kl310"></a>Og froskene i elven kvekker dypt og fredfullt<br>uten angst for glupsk og grådig fiende:<br>“Nei, her er ingen grunn til å flykte!<br>Vi fryder oss,<br>vi dveler trygt og rolig<br>i den vakre elven Ajakarani!”</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>