<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thag6.12">
<article>
<div class="hgroup">
<p class="division">Brødrenes sanger</p>
<p class="subdivision">Sanger med seks vers</p>
<h1>6.12 Brahmadatta</h1>
</div>
<blockquote class="gatha"><p><a class="kl" id="kl441"></a>Skulle vel raseriet komme<br>fra en som ikke har aggresjon,<br>men har funnet fullkommen innsikt<br>og lever i likevekt og fred?</p>
<p><a class="kl" id="kl442"></a>Verre er det med den hissige<br>som besvarer sinne med sinne—<br>den som besvarer sinne med ro,<br>seirer i et vanskelig slag.</p>
<p><a class="kl" id="kl443"></a>Den handler til sin egen fordel<br>og også til andres beste,<br>som møter en annens sinne<br>med sindighet og vennlig ro.</p>
<p><a class="kl" id="kl444"></a>De som ikke kjenner læren<br>tror at den som helbreder begge,<br>både seg selv og den andre,<br>er en feig, uvitende tosk.</p>
<p><a class="kl" id="kl445"></a>Om aggresjonen vokser i deg—<br>tenk på lignelsen om sagen!<br>Om du blir grådig etter mat—<br>tenk på barnekjøttlignelsen!</p>
<p><a class="kl" id="kl446"></a>Om du kjenner sanselig begjær<br>og lengsel etter livets lyster—<br>bind lysten slik du binder ei ku<br>som spiser kornet på åkeren!</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>