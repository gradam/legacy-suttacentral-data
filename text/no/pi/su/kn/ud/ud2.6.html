<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="ud2.6">
<article>
<div class="hgroup">
<p class="division">Høytidelige uttalelser 2.6</p>
<p class="subdivision">Mucalindavagga—Kapitlet med Mucalinda</p>
<h1>Den gravide kvinnen</h1>
</div>
<p><span class="evam">Slik har jeg hørt det</span>:</p>
<p>En gang var Mesteren i Savatthi og holdt til i Anathapindikas park Jetalunden. Da var kona til en omvandrende asket gavid, og det var like før fødselen. Hun sa til mannen sin:</p>
<p>“Gå og få tak i noe olje, som jeg kan bruke under fødselen.”</p>
<p>“Men hvor skal jeg finne olje?” spurte han.</p>
<p>Hun ba ham igjen om å få tak i olje, og han svarte på samme måte. Da ba hun ham om det for tredje gang.</p>
<p>Ved et av varehusene til kong Pasenadi av Kosala ble det delt ut olje til asketer og brahmaner. Men de fikk bare det de kunne drikke på stedet, og de kunne ikke ta noe med seg. Den omvandrende asketen bestemte seg for å gå dit og drikke så mye han bare kunne, for på den måten å ta med seg olje hjem til sin kone.</p>
<p>Dermed gikk han til kongens varehus. Der drakk han så mye olje at han verken klarte å spy noe ut igjen eller sende ut som avføring. Han var plaget av sterke smerter og ble liggende på marken og vri seg.</p>
<p>Mesteren hadde stått opp, kledd på seg og tatt kappe og bolle, og kom gående inn i byen for å motta matgaver. Der fikk han se asketen ligge og vri seg i sterke smerter. Da han fikk vite hva som hadde foregått, uttalte han med dyp følelse:</p>
<blockquote class="gatha"><p>“Lykkelig den som ikke eier noe!<br>De som har vunnet visdom, er uten eiendom.<br>Se hvor plaget den er, som eier noe!<br>Menneskene er bundet til hverandre.”</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>