<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="ud7.4">
<article>
<div class="hgroup">
<p class="division">Høytidelige uttalelser 7.4</p>
<p class="subdivision">Culavagga—Det lille kapitlet</p>
<h1>Den andre teksten om bindinger</h1>
</div>
<p><span class="evam">Slik har jeg hørt det</span>:</p>
<p>En gang var Mesteren i Savatthi og holdt til i Anathapindikas park Jetalunden. På den tiden var folk flest i Savatthi sterkt bundet til sansenytelser. De var som beruset, svimle, sultne, opphengt i og besatt av sansenytelser.</p>
<p>En morgen sto Mesteren tidlig opp, kledde på seg, tok bolle og kappe og gikk til byen for å motta matgaver. Der så han at folk flest var sterkt bundet til sansenytelser. De var som beruset, svimle, sultne, opphengt i og besatt av sansenytelser.</p>
<p>Da Mesteren så dette, utbrøt han:</p>
<blockquote class="gatha"><p>“Blendet av sanselige lyster<br>som legger seg om dem som et nett<br>og dekker dem helt som ei kappe,<br>går de mot fødsel og død<br>som fisken blir fanget i ruse,<br>som kalven søker sin mor.”</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>