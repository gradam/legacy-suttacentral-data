<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="ud7.10">
<article>
<div class="hgroup">
<p class="division">Høytidelige uttalelser 7.10</p>
<p class="subdivision">Culavagga—Det lille kapitlet</p>
<h1>Brannen i Kosambi</h1>
</div>
<p><span class="evam">Slik har jeg hørt det</span>:</p>
<p>En gang da Mesteren var i Kosambi, holdt han til i Ghositalunden. En dag da kong Udena var ute i parken, ble det brann i harembygningene i palasset hans, og fem hundre kvinner, deriblant Samavati, brant inne.</p>
<p>Mange munker hadde kledd tidlig på seg, tatt bolle og kappe og gått inn til Kosambi for å motta matgaver. De hørte hva som hadde skjedd, og da de kom tilbake, gikk de til Mesteren og fortalte det. Så spurte de:</p>
<p>“Og hva kommer nå til å skje med disse kvinnene, som er dine legdisipler, Mester?”</p>
<p>“Noen av disse legkvinnene hadde gått ut i strømmen, munker. Noen kommer til å vende tilbake bare én gang, og noen av dem kommer ikke til å vende tilbake. Alle disse kvinnene kommer til å få nyte fruktene av sin trening etter døden.”</p>
<p>Og Mesteren utbrøt:</p>
<blockquote class="gatha"><p>“Verden er koblet til vrangforestillinger<br>og kan fortone seg ganske lovende.<br>Tosken binder seg til sine involveringer<br>og er innhyllet i mørke.<br>Han tror han skal få evig liv,<br>men for den som kan se,<br>er det ingenting der.”</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>