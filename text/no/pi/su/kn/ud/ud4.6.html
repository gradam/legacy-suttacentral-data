<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="ud4.6">
<article>
<div class="hgroup">
<p class="division">Høytidelige uttalelser 4.6</p>
<p class="subdivision">Meghiyavagga—Kapitlet med Meghiya</p>
<h1>Bharadvaja med almissebollen</h1>
</div>
<p><span class="evam">Slik har jeg hørt det</span>:</p>
<p>En gang da Mesteren var i Savatthi og holdt til i Anathapindikas park Jetalunden, satt munken Bharadvaja med almissebollen like i nærheten av ham med kroppen rak og beina i kors. Han var en skogsmunk som bare levde av de matgavene han fikk i bollen sin. Han hadde tre kapper som var sydd sammen av kasserte filler. Han var en kravløs og tilfreds eneboer som holdt seg for seg selv, som trente flittig og iherdig for å utvikle sitt sinn til det høyeste.</p>
<p>Da Mesteren så dette, uttalte han med dyp følelse:</p>
<blockquote class="gatha"><p>“Å verken klandre eller skade noen,<br>å følge reglene i treningsdisiplinen,<br>vise måtehold med mat,<br>sitte og ligge alene,<br>og utvikle sitt sinn til det høyeste—<br>det er de oppvåknedes lære.”</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>