<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="ud1.6">
<article>
<div class="hgroup">
<p class="division">Høytidelige uttalelser 1.6</p>
<p class="subdivision">Bodhivagga—Kapitlet om oppvåkningen</p>
<h1>Kassapa den store</h1>
</div>
<p><span class="evam">Slik har jeg hørt det</span>:</p>
<p>En gang oppholdt Mesteren seg ved Ekornforingsplassen i Bambuslunden i Rajagaha. På den tiden lå Kassapa den store syk i Pippali-grotten og hadde store smerter. Men etter en tid ble han bedre igjen. Han sto opp fra sykeleiet og bestemte seg for å gå inn til Rajagaha og motta matgaver.</p>
<p>Fem hundre guddommer fikk det travelt med å bringe ham matgaver. Men Kassapa sa nei takk til disse gavene. Tidlig om morgenen kledde han på seg, tok kappe og bolle og gikk inn til byen for å motta matgaver. Han valgte å gå i de gatene der det bodde fattige vevere. Mesteren fikk se at Kassapa gikk i dette strøket for å motta matgaver, og uttalte med dyp følelse:</p>
<blockquote class="gatha"><p>“Den som ikke er avhengig av andre,<br>som lever tilbaketrukket og ukjent for andre,<br>som har selvkontroll og står fast på kjernen,<br>som har utslettet negative tendenser i seg selv<br>og fridd seg fra alle feil,<br>han vil jeg kalle en brahman.”</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>