<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="ud3.10">
<article>
<div class="hgroup">
<p class="division">Høytidelige uttalelser 3.10</p>
<p class="subdivision">Nandavagga—Kapitlet med Nanda</p>
<h1>Verden</h1>
</div>
<p><span class="evam">Slik har jeg hørt det</span>:</p>
<p>En gang satt Mesteren under Mucalinda i Uruvela, ved bredden av elven Nerañjara. Han hadde nettopp nådd full oppvåkning, og han satt i en uke og gledet seg over sinnets frigjøring.</p>
<p>Da uken var omme, reiste han seg fra meditasjonen og så ut over verden med våkent blikk. Han så hvordan mange var plaget av sorger, og at mange brant som i feber av begjær, hat og uvitenhet.</p>
<p>Da Mesteren så og forsto dette, uttalte han med dyp følelse:</p>
<blockquote class="gatha"><p>“Denne verden er plaget av sorger,<br>og mange klager når sykdom rammer dem.<br>Uansett hva man innbiller seg,<br>så vil det med tiden endre seg.</p>
<p>Verden er i stadig utvikling og forandring<br>og mange domineres av lengsler og setter pris på forandringer.<br>Men det man setter pris på, skaper også frykt,<br>og denne frykten skaper sorg og smerte.<br>Denne treningen går ut på å slippe tak i lengselen etter forandringer.</p></blockquote>
<p>Jeg vil hevde at alle brahmaner og filosofer som sier lengslene har frigjort dem fra lengsler, slett ikke er blitt fri fra lengsler. Men brahmaner og filosofer som sier de har blitt fri fra lengsler ved å slippe taket i alle lengsler, de har virkelig blitt fri fra lengsler.</p>
<p>Disse sorgene oppstår som følge av involveringer, og slipper man taket i alle involveringer, har man heller ingen sorger. Se på denne verden! Mange vesener er så dominert av uvitenhet at de binder seg til andre vesener. Men alle lengsler og all tilblivelse er forgjengelig</p>
<blockquote class="gatha"><p>Den som ser tingene som de er, med fullkommen visdom,<br>frir seg fra lengsler etter å skape og ødelegge.<br>Når han har fridd seg fra alt begjær,<br>finner han indre fred etter at alt begjær er utslettet.</p>
<p>Det blir ingen ny tilværelse<br>for en munk som slik har funnet indre fred,<br>og blitt fri fra alle involveringer.<br>Màra er slått! Han har vunnet kampen!<br>Han er fri fra alle lengsler.”</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>