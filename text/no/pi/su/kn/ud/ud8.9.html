<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="ud8.9">
<article>
<div class="hgroup">
<p class="division">Høytidelige uttalelser 8.9</p>
<p class="subdivision">Pataligamavagga—Kapitlet med Pataligama</p>
<h1>Den første teksten om Dabba</h1>
</div>
<p><span class="evam">Slik har jeg hørt det</span>:</p>
<p>En gang da Mesteren oppholdt seg ved Ekornforingsplassen i Bambuslunden i Rajagaha, kom munken Dabba Mallaputta bort til ham, hilste ærbødig på ham og satte seg ned hos ham. Så sa han:</p>
<p>“Nå er tiden inne for meg til å oppnå nibbana, Mester.”</p>
<p>“Gjør som du vil, Dabba.”</p>
<p>Dabba reiste seg og tok høflig farvel med Mesteren ved å gå medsols rundt ham. Deretter steg han til værs og ble sittende i lufta i lotusstilling mens han ble fortært av ild og oppnådde nibbana. Kroppen hans ble fullstendig fortært av ilden så det ble verken aske eller sot tilbake. På samme måte som olje eller smør forbrenner uten at det blir aske eller sot tilbake, ble også kroppen til Dabba Mallaputta fullstendig fortært av ilden så det ble verken aske eller sot tilbake da han oppnådde det endelige nibbana.</p>
<p>Da Mesteren så dette, utbrøt han:</p>
<blockquote class="gatha"><p>“Kroppen er gått i oppløsning,<br>sanseprosessene har stanset,<br>og alle følelsene har kjølnet.<br>Alle personlighetsfaktorene har opphørt<br>og bevisstheten har tatt slutt.”</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>