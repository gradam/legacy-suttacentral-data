<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="ud6.10">
<article>
<div class="hgroup">
<p class="division">Høytidelige uttalelser 6.10</p>
<p class="subdivision">Jaccandhavagga—Kapitlet med de blinde mennene</p>
<h1>Når en arahant står fram</h1>
</div>
<p><span class="evam">Slik har jeg hørt det</span>:</p>
<p>En gang da Mesteren var i Savatthi og holdt til i Anathapindikas park Jetalunden, kom Ananda bort til ham, hilste høflig og satte seg ned hos ham. Så sa han:</p>
<p>“Så lenge det ikke står fram en arahant, en som har kommet fram til sannheten, en som har nådd fram til den fullkomne oppvåkning på egen hånd, så lenge blir omvandrende filosofer fra andre sekter respektert, hedret, høyt verdsatt, tilbedt og dyrket, og de får alt de trenger av kapper, mat, bolig og medisiner. Men så snart det står fram en arahant, en som har kommet fram til sannheten, en som har nådd fram til den fullkomne oppvåkning på egen hånd, blir ikke lenger omvandrende filosofer fra andre sekter respektert, hedret, høyt verdsatt, tilbedt og dyrket, og de får ikke lenger  alt de trenger av kapper, mat, bolig og medisiner. Nå er det du og munkeforsamlingen som blir respektert, hedret, høyt verdsatt, tilbedt og dyrket, og får alt som trengs trenger av kapper, mat, bolig og medisiner, Mester.”</p>
<p>“Det stemmer, Ananda. Det er som du sier.”</p>
<p>Og da Mesteren innså dette, utbrøt han:</p>
<blockquote class="gatha"><p>“Ildfluene lyser i mørket,<br>inntil sola selv står opp.<br>Men så snart sola står opp,<br>blekner det lyset de hadde.<br>Slik lyser også filosofene<br>inntil den oppvåknede selv står fram.<br>Så lenge en oppvåknet ikke har stått fram i verden,<br>kan verken filosofene eller elevene deres finne renhet.<br>De som har feilaktige teorier,<br>klarer ikke å fri seg fra lidelser.”</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>