<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="it107">
<article>
<div class="hgroup">
<p class="division">Slik er det sagt 107</p>
<p class="subdivision">Bahukarasutta</p>
<h1>Til stor hjelp</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“Brahmaner og husherrer som støtter dere med kapper, mat, boliger og medisiner er til stor hjelp for dere, munker. Og dere er til stor hjelp for brahmaner og husherrer siden dere underviser dem i en lære som er vakker på begynnelsen, vakker på midten og vakker på slutten, som er hel og komplett både i form og innhold, og dere forklarer hvordan de kan praktisere det opphøyde liv. På denne måten hjelper vi hverandre til å leve det opphøyde liv for å krysse floden og gjøre fullstendig slutt på lidelsen, munker.”</p>
<p>Dette sa Mesteren. Og om dette er det sagt:</p>
<blockquote class="gatha"><p>“Fastboende og hjemløse er like avhengige av hverandre<br>for å virkeliggjøre den gode lære og vinne full frihet fra bindinger.<br>De hjemløse får kapper, boliger og det de trenger<br>til sitt daglig liv fra de fastboende.</p>
<p>De fastboende, som foretrekker å bo hjemme, har tillit<br>til Mesteren, til arahanten som mediterer i visdom.<br>Når de vandrer lærens vei, kommer de til himmelen<br>og frydes i den lykken de søker i gudenes verden.”</p></blockquote>
<p>Dette har Mesteren sagt. Det har jeg hørt.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
