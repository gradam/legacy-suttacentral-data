<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="iti24">
<article>
<div class="hgroup">
<p class="division">Slik er det sagt 24</p>
<p class="subdivision">Atthhipuñjasutta</p>
<h1>Knokkelhaugen</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“Hvis noen hadde samlet sammen og tatt vare på alle knoklene en person etterlater seg etter utallige liv gjennom en hel verdensalder, ville det ha blitt en knokkelhaug så stor som Vipula-fjellet, munker.”</p>
<p>Dette sa Mesteren. Og meningen er denne:</p>
<blockquote class="gatha"><p>“Om vi samler knoklene etter én person<br>han etterlater seg gjennom en verdensalder,<br>blir det en haug så stor som et fjell<br>sa den store vismannen.</p>
<p>Om vi regner på dette,<br>blir haugen så stor som Vipula-fjellet<br>nord for Gribbetoppen,<br>fjellfestningen i Magadha.</p>
<p>Men når en person har den rette forståelsen<br>av de fire edle sannhetene:<br>lidelsen, lidelsens opphav,<br>lidelsens opphør og den åttedelte vei</p>
<p>som fører til lidelsens opphør,<br>blir han i høyden gjenfødt sju ganger<br>før han gjør slutt på all lidelse<br>og bryter alle bånd.”</p></blockquote>
<p>Dette sa Mesteren, og slik har jeg hørt det.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
