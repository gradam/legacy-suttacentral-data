<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="iti103">
<article>
<div class="hgroup">
<p class="division">Slik er det sagt 103</p>
<p class="subdivision">Samanabrahmanasutta</p>
<h1>Filosofer og brahmaner</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“De filosofene eller bramnanene som ikke forstår som det er at ‘dette er lidelse', som ikke forstår som det er at ‘dette er lidelsens opphav', som ikke forstår som det er at ‘dette er slutten på lidelsen', og som ikke forstår som det er at ‘dette er veien til å gjøre slutt på lidelsen',—de blir ikke anerkjent som filosofer av andre filosofer eller som brahmaner av andre brahmaner. Disse har ikke selv forstått og virkeliggjort noen filosofstatus eller brahmanstatus her og nå.</p>
<p>De filosofene eller bramnanene som forstår som det er at ‘dette er lidelse', som forstår som det er at ‘dette er lidelsens opphav', som forstår som det er at ‘dette er slutten på lidelsen', og som forstår som det er at ‘dette er veien til å gjøre slutt på lidelsen',—de blir anerkjent som filosofer av andre filosofer og som brahmaner av andre brahmaner. Disse har selv forstått og virkeliggjort sin filosofstatus og brahmanstatus her og nå.”</p>
<p>Dette sa Mesteren. Og om dette er det sagt:</p>
<blockquote class="gatha"><p>“De som ikke forstår lidelsen og hvordan den oppstår,<br>og heller ikke forstår hvordan lidelsen utryddes fullstendig<br>og heller ikke kjenner veien til å gjøre slutt på lidelsen,<br>de mangler frigjøring av sinnet, frigjøring gjennom visdom.<br>De er ikke i stand til å få en slutt på det,<br>men er underlagt fødsel og død.</p>
<p>De som forstår lidelsen og hvordan den oppstår,<br>som også forstår hvordan lidelsen utryddes fullstendig<br>og som kjenner veien til å gjøre slutt på lidelsen,<br>de opplever frigjøring av sinnet, frigjøring gjennom visdom.<br>De er i stand til å få en slutt på det,<br>og er ikke underlagt fødsel og død.”</p></blockquote>
<p>Dette har Mesteren sagt. Det har jeg hørt.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
