<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="iti40">
<article>
<div class="hgroup">
<p class="division">Slik er det sagt 40</p>
<p class="subdivision">Vijjasutta</p>
<h1>Kunnskap</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“Uvitenhet fører til usunne sinnstilstander, og mangel på selvrespekt og mangel på respekt for andre følger med dette, munker. Kunnskap fører derimot til sunne sinnstilstander med selvrespekt og respekt for andre.”</p>
<p>Dette sa Mesteren. Og meningen er denne:</p>
<blockquote class="gatha"><p>“Alle vonde tilstander i denne verden eller den neste<br>springer ut av uvitenhet sammen med lengsler og grådighet.<br>Siden den som har onde ønsker, verken har selvrespekt<br>eller respekt for andre, begår han onde handlinger<br>og disse fører ham til helvete.<br>Derfor bør munken skaffe seg kunnskap<br>og overvinne alle lengsler, all grådighet og all uvitenhet.<br>Hvis han skaffer seg kunnskap, vinner han over helvete.”</p></blockquote>
<p>Dette sa Mesteren, og slik har jeg hørt det.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
