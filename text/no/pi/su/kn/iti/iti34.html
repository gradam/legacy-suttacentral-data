<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="iti34">
<article>
<div class="hgroup">
<p class="division">Slik er det sagt 34</p>
<p class="subdivision">Atapisutta</p>
<h1>Pågangsmot</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“En munk som ikke har pågangsmot og innsatsvilje, klarer ikke å nå full oppvåkning. Han klarer ikke å oppnå nibbana, og han klarer heller ikke å oppnå full frihet fra alt som binder. Men en munk som har pågangsmot og innsatsvilje, kan klare å nå full oppvåkning. Han kan klare å oppnå nibbana, og han kan klare å oppnå full frihet fra alt som binder.”</p>
<p>Dette sa Mesteren. Og meningen er denne:</p>
<blockquote class="gatha"><p>“En munk uten pågangsmot og innsatsvilje,<br>en slappfisk som mangler energi,<br>en skamløs sløving som mangler respekt,<br>er ute av stand til å oppnå<br>den høyeste, fullkomne oppvåkning.</p>
<p>Men den som øver oppmerksomhet,<br>som er klok og praktiserer meditasjon,<br>som har pågangsmot og innsatsvilje,<br>som ikke gir opp for tidlig,<br>kan knuse dødens og fødselens lenker<br>og oppnå den høyeste, fullkomne oppvåkning.”</p></blockquote>
<p>Dette sa Mesteren, og slik har jeg hørt det.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
