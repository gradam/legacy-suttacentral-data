<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="it88">
<article>
<div class="hgroup">
<p class="division">Slik er det sagt 88</p>
<p class="subdivision">Antaramalasutta</p>
<h1>Indre forurensninger</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“Det finnes tre indre forurensninger, indre fiender, indre rivaler, indre mordere og indre motstandere, munker. Hvilke tre? Grådighet er en indre forurensning, en indre fiende, en indre rival, en indre morder og en indre motstander. Det samme er hat og vrangforestillinger. Så dette er de tre indre forurensningene, indre fiendene, indre rivalene, indre morderne og indre motstanderne, munker.”</p>
<p>Dette sa Mesteren. Og om dette er det sagt:</p>
<blockquote class="gatha"><p>“Grådighet skaper problemer og forderver sinnet.<br>Folk forstår ikke hvilke farer som er knyttet til dette.<br>Den grådige vet ikke hva som er bra og ser ikke læren.<br>En man som beherskes av grådighet, er en som vandrer i mørket.<br>Den som beseirer grådigheten, blir ikke fordervet av den.<br>Grådigheten glir av ham som dråpen av lotusblomsten.</p>
<p>Hat skaper problemer og forderver sinnet.<br>Folk forstår ikke hvilke farer som er knyttet til dette.<br>Den hatefulle vet ikke hva som er bra og ser ikke læren.<br>En man som beherskes av hat, er en som vandrer i mørket.<br>Den som beseirer hatet, blir ikke fordervet av det.<br>Hatet glir av ham som dråpen av lotusblomsten.</p>
<p>Vrangforestilinger skaper problemer og forderver sinnet.<br>Folk forstår ikke hvilke farer som er knyttet til dette.<br>Den som har vrangforestilllinger, vet ikke hva som er bra og ser ikke læren.<br>En man som beherskes av vrangforestillinger, er en som vandrer i mørket.<br>Den som beseirer vrangforestillingene, blir ikke fordervet av dem.<br>Vrangforestillingene glir av ham som dråpen av lotusblomsten.”</p></blockquote>
<p>Dette har Mesteren sagt. Det har jeg hørt</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
