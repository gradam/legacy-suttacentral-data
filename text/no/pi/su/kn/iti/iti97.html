<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="iti97">
<article>
<div class="hgroup">
<p class="division">Slik er det sagt 97</p>
<p class="subdivision">Kalyanasilasutta</p>
<h1>Vakker moral</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“En munk som har en vakker moral, følger en vakker lære og har en vakker visdom blir i denne læren og disiplinen kalt en som lever livet fullt ut, munker. Han er den beste blant mennesker.</p>
<p>Hvordan har en munk vakker moral? Det er når han lever i samsvar med munkenes disiplinnormer, holder seg innenfor de gitte grensene, ser fare i selv den minste overtredelse, påtar seg treningsreglene og følger disse. Da har han en vakker moral.</p>
<p>Hvordan følger han en vakker lære? Det er når han praktiserer meditasjon slik at han utvikler de sju aspektene av læren som fører til oppvåkning. Da følger han en vakker lære. Hvordan har han en vakker visdom? Det er når han gjør slutt på forurensningene i sinnet og oppnår en positiv frigjøring av sinnet gjennom visdom, idet han ser og forstår tingene direkte som de er, og tar vare på denne innsikten.</p>
<p>På denne måten har en munk en vakker moral, følger en vakker lære og har en vakker visdom. I denne læren og disiplinen blir han kalt en som lever livet fullt ut, munker. Han er den beste blant mennesker.”</p>
<p>Dette sa Mesteren. Og om dette er det sagt:”</p>
<blockquote class="gatha"><p>Den som ikke gjør noe galt,<br>verken med kropp, tale eller tanker,<br>han har en vakker moral<br>og kalles en respektfull munk.</p>
<p>Den som har utviklet til fulle<br>de sju aspektene som fører til oppvåkning,<br>han følger en vakker lære<br>og kalles en munk som ikke går over streken.</p>
<p>Den som forstår lidelsen<br>og har gjort slutt på den her og nå,<br>han har en vakker visdom<br>og kalles en munk uten lave tendenser.</p>
<p>Når han har disse egenskapene<br>og verken har problemer eller tvil,<br>vandrer han uavhengig omkring i verden,<br>fordi han har lagt alt bak seg.”</p></blockquote>
<p>Dette har Mesteren sagt. Det har jeg hørt.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
