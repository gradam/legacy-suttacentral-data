<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="iti87">
<article>
<div class="hgroup">
<p class="division">Slik er det sagt 87</p>
<p class="subdivision">Andhakaranasutta</p>
<h1>Det som gjør blind</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“Det finnes tre usunne tanker som forårsaker blindhet, munker. De sperrer for synet, stenger for kunnskaper, ødelegger visdommen, skaper problemer og fører ikke til nibbana. Hvilke tre? Tanker om sansenytelser forårsaker blindhet, munker. De sperrer for synet, stenger for kunnskaper, ødelegger visdommen, skaper problemer og fører ikke til nibbana. Tanker om vold forårsaker blindhet, munker. De sperrer for synet, stenger for kunnskaper, ødelegger visdommen, skaper problemer og fører ikke til nibbana. Tanker om å skade andre forårsaker blindhet, munker. De sperrer for synet, stenger for kunnskaper, ødelegger visdommen, skaper problemer og fører ikke til nibbana.</p>
<p>Det finnes tre sunne tanker som ikke forårsaker blindhet, munker. De åpner øyene, åpner for kunnskap og øker visdommen, skaper ingen problemer og fører til nibbana. Hvilke tre? Tanker på å gi avkall forårsaker ikke blindhet, munker. De åpner øyene, åpner for kunnskap og øker visdommen, skaper ingen problemer og fører til nibbana. Tanker på ikke-vold forårsaker ikke blindhet, munker. De åpner øyene, åpner for kunnskap og øker visdommen, skaper ingen problemer og fører til nibbana. Tanker om å unngå å skade andre forårsaker ikke blindhet, munker. De åpner øyene, åpner for kunnskap og øker visdommen, skaper ingen problemer og fører til nibbana.”</p>
<p>Dette sa Mesteren. Og om dette er det sagt:</p>
<blockquote class="gatha"><p>“Tre sunne tanker bør man tenke,<br>tre usunne bør man unngå.<br>Har man kontroll over tankenes strøm,<br>finner man ro i sinnet,<br>slik regnet vasker bort gammelt støv.<br>Slik finner man fullkommen fred i sitt indre.”</p></blockquote>
<p>Dette har Mesteren sagt. Det har jeg hørt</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
