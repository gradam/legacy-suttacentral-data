<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="iti101">
<article>
<div class="hgroup">
<p class="division">Slik er det sagt 101</p>
<p class="subdivision">Sulabhasutta</p>
<h1>Lett å få tak i</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“Det er fire ting som er billige, lette å få tak i og som det ikke er knyttet noen feil til, munker. Hvilke fire? En kappe sydd sammen av lapper fra avfallshaugen er billig, lett å få tak i og det er ikke knyttet noen feil til den. Matgaver er billige, lette å få tak i og det er ikke knyttet noen feil til dem. En soveplass under et tre er billig, lett å få tak i og det er ikke knyttet noen feil til den. Medisin av gjæret urin er billig, lett å få tak i og det er ikke knyttet noen feil til den. Når en munk nøyer seg med slikt som er billig, lett å få tak i og det ikke er knyttet noen feil til, vil jeg si at dette er noe som sømmer seg for ham som munk.”</p>
<p>Dette sa Mesteren. Og om dette er det sagt:</p>
<blockquote class="gatha"><p>“En munk som er fornøyd<br>med noe det ikke knytter seg feil til,<br>som er billig og lett å få tak i,<br>bekymrer seg ikke for hvor han skal bo,<br>og heller ikke for hva han skal spise<br>eller hva han skal ha på kroppen sin.<br>Han vandrer dit veien fører ham.<br>Dette er livet slik det sømmer seg for en munk<br>som er tilfreds og tar sin trening på alvor.”</p></blockquote>
<p>Dette har Mesteren sagt. Det har jeg hørt.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
