<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="iti93">
<article>
<div class="hgroup">
<p class="division">Slik er det sagt 93</p>
<p class="subdivision">Aggisutta</p>
<h1>Ilden</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“Det finnes tre former for ild, munker. Hvilke tre? Lidenskapens ild, hatets ild og vrangforestillingenes ild. Dette er de tre formene for ild.”</p>
<p>Dette sa Mesteren. Og om dette er det sagt:</p>
<blockquote class="gatha"><p>“Lidenskapens ild brenner menneskene<br>og lystene får dem til å miste vett og forstand.<br>Hatets ondskapsfulle ild får folk til å drepe.<br>Vrangforestillingenes ild skaper dumskap<br>slik at man ikke forstår den sanne lære.</p>
<p>Folk som ikke kjenner disse formene for ild,<br>kan ha det godt med kroppen og seg selv.<br>Men de øker folketallet i helvete<br>og blir født som dyr eller demoner,<br>for de sitter fast i Maras lenker.</p>
<p>De som trener dag og natt,<br>etter veiledninger fra ham<br>som har oppnådde den fullkomne oppvåkning,<br>de slukker lidenskapens ild,<br>idet de hele tiden ser det urene.</p>
<p>Hatets ild slukker de med vennlighet,<br>disse ypperste av mennesker.<br>Vrangforestillingenes ild slukker de<br>med skarp og gjennomtrengende visdom.</p>
<p>Når de vise har slukket disse flammene<br>ved å trene iherdig dag og natt,<br>oppnår de det endelige nibbana<br>og gjør fullstendig slutt på lidelsen.</p>
<p>De vise som kjenner tekstene,<br>som har skarpt blikk og dyp visdom,<br>ser at tilblivelsen er til ende<br>og at de ikke kommer til å bli gjenfødt.”</p></blockquote>
<p>Dette har Mesteren sagt. Det har jeg hørt.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
