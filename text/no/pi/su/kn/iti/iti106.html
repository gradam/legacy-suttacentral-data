<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="iti106">
<article>
<div class="hgroup">
<p class="division">Slik er det sagt 106</p>
<p class="subdivision">Sabrahmakasutta</p>
<h1>Å leve sammen med Brahma</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“De familiene der barna respekterer foreldrene sine, lever sammen med Brahma. De familiene der barna respekterer foreldrene sine, lever sammen med fortidens guder. De familiene der barna respekterer foreldrene sine, lever sammen med fortidens lærere. De familiene der barna respekterer foreldrene sine, lever sammen med mennesker som fortjener den største respekt.</p>
<p>Brahma, fortidens guder, fortidens lærere og mennesker som fortjener den største respekt er her det samme som foreldre. Hvorfor? Fordi foreldrene gjør mye for barna sine. De oppdrar dem, sørger for at de får mat og lærer dem om verden.”</p>
<p>Dette sa Mesteren. Og om dette er det sagt:</p>
<blockquote class="gatha"><p>“Foreldrene kalles Brahma og fortidens guder.<br>Barna bør respektere dem for de har omsorg for sine barn.<br>Derfor bør den vise hedre dem og vise dem respekt,<br>gi dem mat og drikke, klær og et sted å bo,<br>salve og bade dem og vaske deres føtter.<br>Alle roser den vise som tar seg av sine foreldre,<br>og etterpå får han det godt i himmelen.”</p></blockquote>
<p>Dette har Mesteren sagt. Det har jeg hørt.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
