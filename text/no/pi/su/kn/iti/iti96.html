<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="iti96">
<article>
<div class="hgroup">
<p class="division">Slik er det sagt 96</p>
<p class="subdivision">Kamayogasutta</p>
<h1>Sanselighetens lenker</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“Den som er bundet av sanselighetens lenker og av tilblivelsens lenker, er en som kommer tilbake hit. Den som har løst seg fra sanselighetens og tilblivelsens lenker, kommer ikke tilbake hit. Han er en arahant som har utslettet de negative tendensene i sinnet.”</p>
<p>Dette sa Mesteren. Og om dette er det sagt:</p>
<blockquote class="gatha"><p>“Levende vesener vandrer i kretsløpet<br>bundet av sanselighetens og tilblivelsens lenker<br>og opplever fødsel og død.<br>Har de ikke blitt kvitt sanseligheten,<br>så er de ikke kvitt usunne tendenser i sinnet.</p>
<p>Da er de lenket til tilblivelse, og kalles<br>slike som ikke vender tilbake.<br>Men de som er fri for all tvil og stolthet,<br>har knust all tilblivelse.<br>De som er kvitt alle usunne tendenser,<br>har lagt verden bak seg.”</p></blockquote>
<p>Dette har Mesteren sagt. Det har jeg hørt.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
