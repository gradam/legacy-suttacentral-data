<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thig5.5">
<article>
<div class="hgroup">
<p class="division">Søstrenes sanger 5.5</p>
<p class="subdivision">Sanger med fem vers</p>
<h1>Nanduttara</h1>
</div>
<blockquote class="gatha"><p><a class="kl" id="kl87"></a>Jeg tilba ilden, sol og måne,<br>æret alle himmel-guder.<br>Gikk som pilegrim til elver<br>der jeg vasket kroppen hellig.</p>
<p><a class="kl" id="kl88"></a>Underkastet mange riter<br>raket jeg halve hodet glatt,<br>redde jeg sengen i gresset<br>og avholdt meg hver kveld fra mat.</p>
<p><a class="kl" id="kl89"></a>Vakre smykker ga meg glede,<br>duft-oljer smurte huden myk,<br>slik kjælte jeg for kroppen min,<br>oppildnet av sanselig lyst.</p>
<p><a class="kl" id="kl90"></a>Så ble jeg grepet av læren<br>og gikk med søstrene, hjemløs—<br>jeg så kroppen klart! Med roten<br>dro jeg lysten ut av hjertet!</p>
<p><a class="kl" id="kl91"></a>Alle lengsler er utryddet<br>og med den hvert håp og ønske.<br>Alle bånd er skåret over:<br>Sinnet flyter fritt og stille.</p>
</blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>