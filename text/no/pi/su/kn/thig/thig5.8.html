<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thig5.8">
<article>
<div class="hgroup">
<p class="division">Søstrenes sanger 5.8</p>
<p class="subdivision">Sanger med fem vers</p>
<h1>Sona</h1>
</div>
<blockquote class="gatha"><p><a class="kl" id="kl102"></a>Ti barn har kroppen min båret—<br>se dette skrukkete skinnet!<br>Gammel ble jeg, før min lengsel<br>ledet meg til nonnens hytte.</p>
<p><a class="kl" id="kl103"></a>Hun ga meg del i læren<br>om sinnets dragning mot verden,<br>jeg gjemte hennes ord og gikk<br>glattraket inn i ordenen.</p>
<p><a class="kl" id="kl104"></a>Og sannelig! Mens jeg trente,<br>ble øyet renset, blikket klart—<br>liv på liv kom frem i minnet,<br>steder hvor jeg bodde før.</p>
<p><a class="kl" id="kl105"></a>Dypt konsentrert fornemmet jeg<br>alle tings tomhet forenet<br>i voksende, stemmeløs sang!<br>Straks ble jeg sval og fri, uten bånd.</p><blockquote class="gatha"><p><a class="kl" id="kl106"></a>Sinnets bølger kjenner jeg nå—<br>de har ingen makt over meg.<br>Alderdom, dra pokker i vold!<br>Aldri mer skal jeg gjenfødes!</p>
</blockquote>
</blockquote></article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>