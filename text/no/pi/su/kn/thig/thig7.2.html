<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thig7.2">
<article>
<div class="hgroup">
<p class="division">Søstrenes sanger 7.2</p>
<p class="subdivision">Sanger med syv vers</p>
<h1>Cala</h1>
</div>
<blockquote class="gatha"><p><a class="kl" id="kl182"></a>Modnet er oppmerksomheten;<br>jeg er vis, en våken nonne.<br>Lykkelig har jeg tatt bolig<br>i det store, stille lyset.</p>
<p><a class="kl" id="kl183"></a>“Hvem har bedt deg rake hodet<br>slik asketer gjør? Og du som<br>finner riter meningsløse!<br>Hvorfor spjåke seg til som en tosk?”</p>
<p><a class="kl" id="kl184"></a>De som følger andre ordener,<br>tror og mener i hytt og vær—<br>lar seg lede av overtro,<br>kjenner ikke sinnet til bunns.</p>
<p><a class="kl" id="kl185"></a>I sakyaslekten ble han født—<br>Den våkne, han uten like.<br>Læren han ga meg, sønderrev<br>uvitenhetens tåkeslør,</p>
<p><a class="kl" id="kl186"></a>lidelsen og dens årsaker:<br>Viste meg så befrielsen,<br>den edle åttedelte vei<br>som fører til lidelsens lindring.</p>
<p><a class="kl" id="kl187"></a>Etter å ha hørt hans tale<br>levde jeg for ivrig trening.<br>Jeg fant snart min store frihet—<br>Buddhas vei var gått til ende.</p>
<p><a class="kl" id="kl188"></a>Død er hangen til nytelse—<br>sinnets mørke trådd under fot.<br>Forsvinn, du onde! Du har tapt!<br>Det du sier, er uten brodd!</p>
</blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>