<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thig5.10">
<article>
<div class="hgroup">
<p class="division">Søstrenes sanger 5.10</p>
<p class="subdivision">Sanger med fem vers</p>
<h1>Patacara</h1>
</div>
<blockquote class="gatha"><p><a class="kl" id="kl112"></a>En som pløyer sine åkrer,<br>sår i jordens varme furer,<br>sørger godt for barn og hustru—<br>livet hans er fylt av rikdom!</p>
<p><a class="kl" id="kl113"></a>Hvorfor skulle ikke jeg<br>som flittig passer reglene<br>og ydmykt dyrker Buddhas lære,<br>nå den største skatt, nirvana?</p>
<p><a class="kl" id="kl114"></a>Mens jeg vasket mine føtter,<br>så jeg vaskevannet renne<br>over stein og ned en skråning<br>før det sildret ut i sand—</p>
<p><a class="kl" id="kl115"></a>—med dette holdt jeg sinnet fast<br>i tømme som en fullblodshest<br>til kvelden kom. Jeg tente lampen,<br>bar den til mitt natteleie.<br>Lenge satt jeg der i stillhet:<br>Grunnet. Så. Betraktet flammen,</p>
<p><a class="kl" id="kl116"></a>grep så lampenålen: Veken<br>trakk jeg ned i oljemørket—<br>og som denne lampen sluknet,<br>stilnet sinnet. Jeg ble fri!</p>
</blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>