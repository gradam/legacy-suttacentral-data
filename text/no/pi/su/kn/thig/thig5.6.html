<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thig5.6">
<article>
<div class="hgroup">
<p class="division">Søstrenes sanger 5.6</p>
<p class="subdivision">Sanger med fem vers</p>
<h1>Mittakali</h1>
</div>
<blockquote class="gatha"><p><a class="kl" id="kl92"></a>I tillit til Mesterens ord<br>forlot jeg alt og ble hjemløs—<br>vandret hit og dit for gaver,<br>de troendes ros og respekt.</p>
<p><a class="kl" id="kl93"></a>Jeg overså det sanne mål,<br>strebet ivrig mot det falske.<br>Slavebundet av mitt hovmod<br>var jeg visst en tosket nonne!</p>
<p><a class="kl" id="kl94"></a>Men, akk! Angst og pine grep meg<br>i mitt lille rom. Jeg tenkte:<br>“Nå er jeg på ville veier,<br>sinnet mitt er styrt av begjær!</p>
<p><a class="kl" id="kl95"></a>Livet er kort. Jeg innhentes<br>snart av sykdom og alderdom,<br>kroppen min går snart til grunne,<br>her er ingen tid til sommel!”</p>
<p><a class="kl" id="kl96"></a>Alt som bølget gjennom sinnet,<br>viste meg sitt sanne ansikt:<br>Jeg sprang opp i frihetsjubel!<br>Buddhas vei var gått til ende.</p>
</blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>