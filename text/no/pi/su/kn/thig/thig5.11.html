<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thig5.11">
<article>
<div class="hgroup">
<p class="division">Søstrenes sanger 5.11</p>
<p class="subdivision">Sanger med fem vers</p>
<h1>Patacara og de tretti nonnene</h1>
</div>
<blockquote class="gatha"><p><a class="kl" id="kl117"></a>“Han som med støter og morter<br>flittig knuser ris og brødkorn,<br>sørger godt for hustru og barn.<br>Han har fylt livet med rikdom!</p>
<p><a class="kl" id="kl118"></a>Søstre! Følg Mesterens lære—<br>det vil dere aldri angre!<br>Til hver og en: Vask føttene,<br>sett deg ved din mesters side,<br>fordypet i meditasjon.<br>Søstre—følg Mesterens lære!”</p>
<p><a class="kl" id="kl119"></a>Søstrene hørte hennes ord,<br>Patacaras klare budskap.<br>Alle vasket sine føtter,<br>satte seg ved hennes side,<br>fordypet i meditasjon.<br>Slik fulgte de Buddhas lære.</p>
<p><a class="kl" id="kl120"></a>Om kvelden, da det var blitt mørkt,<br>husket søstrene mange liv.<br>Ved midnatt ble alles øyne<br>himmel-rene, synet fullendt.<br>Ved daggry strålte visdom klart;<br>splintret mørkets tykke murer.</p>
<p><a class="kl" id="kl121"></a>Søstrene reiste seg ydmykt:<br>“Vi har nøye fulgt dine råd!<br>Og som de tretti gudene<br>æret Indra, den ubeseirede,<br>ærer vi deg. Vår visdom stråler<br>gjennom sinnets sorte strømmer.”</p>
</blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>