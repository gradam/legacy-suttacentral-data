<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thig5.3">
<article>
<div class="hgroup">
<p class="division">Søstrenes sanger 5.3</p>
<p class="subdivision">Sanger med fem vers</p>
<h1>Siha</h1>
</div>
<blockquote class="gatha"><p><a class="kl" id="kl77"></a>Jeg fór vill. Sansenes virvler<br>rev og slet i tanken, dro meg<br>mot forvirringens bratte stup,<br>nektet meg å mestre sinnet.</p>
<p><a class="kl" id="kl78"></a>Besatt av begjær som et dyr<br>jaget jeg øyeblikkets lykke—<br>fulgte blindt den røde sangen<br>i mitt hjerte, fant ingen ro.</p>
<p><a class="kl" id="kl79"></a>Slik gikk jeg i syv lange år—<br>fargeløs, blek og altfor tynn.<br>Ikke én time—natt eller dag—<br>var smertefri, uten plager.</p>
<p><a class="kl" id="kl80"></a>Til slutt tok jeg et rep og sprang,<br>skrek i skogens mørke gjemmer!<br>“Bedre er det å henge her<br>enn å leve som en usling!”</p>
<p><a class="kl" id="kl81"></a>Jeg laget en renneløkke.<br>Bandt den fast i en kraftig grein<br>før jeg la den om nakken:—Da!<br>Tankene klarnet! Jeg ble fri!</p>
</blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>