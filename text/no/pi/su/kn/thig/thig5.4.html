<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thig5.4">
<article>
<div class="hgroup">
<p class="division">Søstrenes sanger 5.4</p>
<p class="subdivision">Sanger med fem vers</p>
<h1>Nanda den fagre</h1>
</div>
<blockquote class="gatha"><p><a class="kl" id="kl82"></a>Nanda, se denne kroppens masse<br>av sykt og heslig kjøtt i forfall.<br>Samle blikk og tanke om dette<br>urene; la det styrke ditt sinn.</p>
<p><a class="kl" id="kl83"></a>Som dette er ditt legeme.<br>Som ditt legeme er dette<br>skinnet fullt av råtten stank—<br>slikt kan bare glede dårer!</p>
<p><a class="kl" id="kl84"></a>Betrakt dette synet hver dag<br>og natt. Betrakt det utrettelig<br>til din egen sunne forstand<br>bryter muren, stråler fritt!</p>
<p><a class="kl" id="kl85"></a>Jeg så. Jeg studerte grundig<br>og iherdig denne kroppen<br>slik den er: Dens trekk og linjer,<br>åndedrett og hjerteslag.</p>
<p><a class="kl" id="kl86"></a>Gjennom dette slapp jeg taket<br>i all jordisk lyst og lengsel—<br>strebet flittig mot friheten<br>og stilnet, lik en kjølig kulp.</p>
</blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>