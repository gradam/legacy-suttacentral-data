<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thig6.3">
<article>
<div class="hgroup">
<p class="division">Søstrenes sanger 6.3</p>
<p class="subdivision">Sanger med seks vers</p>
<h1>Khema</h1>
</div>
<blockquote class="gatha"><p><a class="kl" id="kl139"></a>Khema—å, du nyutsprungne<br>rose! Jeg er ung og smidig;<br>la oss leke elskovsleker,<br>synge blodets sanger sammen!</p>
<p><a class="kl" id="kl140"></a>Denne massen av kjøtt og bein<br>som kalles kropp, må jeg bære—<br>men alt jeg føler, er avsky.<br>I mitt blod bruser ingen sang.</p>
<p><a class="kl" id="kl141"></a>Lystens sverd og lanser hogger<br>sjel og sinn i usle trevler.<br>Det du kaller “elskovsleker”,<br>kaller jeg verdiløst sludder!</p>
<p><a class="kl" id="kl142"></a>Vekk er hangen til nytelse,<br>mørke tanker er jaget bort—<br>forsvinn, du onde! Du har tapt!<br>Alt du sier, er uten brodd!</p>
<p><a class="kl" id="kl143"></a>Dere tyder horoskoper,<br>dyrker ild-ånder i skogen:<br>Tosker! Ingenting vet dere<br>om hva som er rent og urent.</p>
<p><a class="kl" id="kl144"></a>Men jeg hedrer Den opplyste,<br>den klokeste av alle menn—<br>fri er jeg! Vidunderlig fri!<br>Buddhas ord fordriver alt ondt!</p>
</blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>