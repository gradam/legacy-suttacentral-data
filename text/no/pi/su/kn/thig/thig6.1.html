<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thig6.1">
<article>
<div class="hgroup">
<p class="division">Søstrenes sanger 6.1</p>
<p class="subdivision">Sanger med seks vers</p>
<h1>Patacara og fem hundre nonner</h1>
</div>
<blockquote class="gatha"><p><a class="kl" id="kl127"></a>Hvor kom han fra? Hvor gikk han hen?<br>Denne skapning, hvis nærvær var<br>så flyktig, av ukjent opphav—<br>for ham gråter du: “Å, min sønn!”</p>
<p><a class="kl" id="kl128"></a>Men om du kjente hans veier<br>—hvor han har vært, og hvor han skal—<br>sørget du ikke mer. For slik<br>er mennesket av natur.</p>
<p><a class="kl" id="kl129"></a>Ubedt kom han til verden.<br>Uten lov gikk han bort igjen.<br>Hvor han enn kom fra, var tiden<br>han var her kun et åndedrag.<br>Han gikk herfra gjennom én dør,<br>en annen fører ham videre.</p>
<p><a class="kl" id="kl130"></a>Som en udødelig går han<br>gjennom det store kretsløpet.<br>Som han er kommet, er han gått.<br>Så hvorfor sørge og klage?</p>
<p><a class="kl" id="kl131"></a>Selv nådde jeg ikke pilen<br>i hjertet mitt. Hun trakk den ut!<br>Den, som forgiftet liv og sinn<br>med lengsel etter den døde.</p>
<p><a class="kl" id="kl132"></a>Nå er den sviende giften<br>brent bort, såret grodd til et arr.<br>Som flyktning går jeg til læren—<br>til Buddha, til søstrenes orden.</p>
</blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>