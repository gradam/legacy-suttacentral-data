<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thig6.7">
<article>
<div class="hgroup">
<p class="division">Søstrenes sanger 6.7</p>
<p class="subdivision">Sanger med seks vers</p>
<h1>Gutta</h1>
</div>
<blockquote class="gatha"><p><a class="kl" id="kl163"></a>Gutta, se målet! Du forlot<br>dine kjære for hjemløshet.<br>Ha lyset i sikte. Gjør deg fri<br>fra sinnets tilfeldige sprang.</p>
<p><a class="kl" id="kl164"></a>Mennesker blir forført: Raver<br>gjennom Maras rike i rus,<br>flirende, uten en tanke—<br>kretsløpet ruller uavbrutt!</p>
<p><a class="kl" id="kl165"></a>Vær ikke sansenes slave;<br>utrydd vold og hovmods laster;<br>fri deg fra sedvanens sirkler<br>og vankelmotets hengemyr;</p>
<p><a class="kl" id="kl166"></a>dette er lenker som binder<br>til livshjulets ville runddans.<br>Kast lenkene, søster Gutta!<br>Aldri mer skal de tynge deg.</p>
<p><a class="kl" id="kl167"></a>Slit i stykker lyst og uro,<br>innbilskhet og tankeløshet.<br>Kutt alle bånd i stumper; slik<br>vil sorg og smerte smuldre bort.</p>
<p><a class="kl" id="kl168"></a>Kast vrak på all ny eksistens,<br>treng inn i tilblivelsens gåte!<br>Når visdommens kjerne blir din,<br>skal du vandre med lysende ro!</p>
</blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>