<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thig6.5">
<article>
<div class="hgroup">
<p class="division">Søstrenes sanger 6.5</p>
<p class="subdivision">Sanger med seks vers</p>
<h1>Anopama</h1>
</div>
<blockquote class="gatha"><p><a class="kl" id="kl151"></a>Jeg ble født i et rikmannshus<br>med gods og gull i overflod—<br>makeløs var jeg i skjønnhet,<br>min fars datter i alt og ett.</p>
<p><a class="kl" id="kl152"></a>Prinser elsket meg til vanvidd,<br>rikmenns sønner svermet rundt meg.<br>Mange bud ble sendt til min far:<br>“Jeg ber: Gi meg Anopama!</p>
<p><a class="kl" id="kl153"></a>Hva hun enn veier, den skjønne<br>smekre liljen, Anopama—<br>jeg gir åtte ganger vekten,<br>målt i gull og edelstener!”</p>
<p><a class="kl" id="kl154"></a>Men jeg hadde sett Den våkne,<br>opplyst av sannhetens stråler!<br>Jeg bøyde meg dypt; satte meg<br>ydmykt ved Mesterens føtter.</p>
<p><a class="kl" id="kl155"></a>Han ga meg del i læren—han,<br>Gotama—av medlidenhet,<br>og der jeg satt, modnet mitt sinn,<br>nærmet seg innsiktens blomstring.</p>
<p><a class="kl" id="kl156"></a>Så skar jeg av mitt lange hår<br>og gikk med søstrene, hjemløs:<br>I natt er den syvende natten<br>siden jeg fant kjølig hvile.</p>
</blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>