<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="it42">
<article>
<div class="hgroup">
<p class="division">Mindre tekster 42</p>
<p class="subdivision">Sukkadhammasutta</p>
<h1>Verdens voktere</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“Det finnes to lyse holdninger som er verdens voktere, munker. Hvilke to? Det er selvrespekt og det er respekt for andre. Hvis disse to lyse holdningen ikke hadde voktet verden, ville ingen ha gjort noen forskjell mellom sin mor, sin mors søster, sin morbrors hustru, sin lærers hustru eller andre kvinner som fortjener respekt. Verden ville ha forfalt i promiskuitet som blant geiter, sauer, høns, svin, hunder og sjakaler. Men siden disse to lyse holdningene vokter verden, vet man forskjell på sin mor, sin mors søster, sin morbrors hustru, sin lærers hustru eller andre kvinner som fortjener respekt.”</p>
<p>Dette sa Mesteren. Og meningen er denne:</p>
<blockquote class="gatha"><p>“De som verken har selvrespekt<br>eller respekt for andre,<br>har mistet sine lyse røtter<br>og går mot fødsel og død.</p>
<p>Men de som har selvrespekt og respekt for andre,<br>har alltid et solid fotfeste.<br>De styrker sin edle livsførsel,<br>og for disse gode mennesker skjer ingen ny tilblivelse.”</p></blockquote>
<p>Dette sa Mesteren, og slik har jeg hørt det.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
