<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="it46">
<article>
<div class="hgroup">
<p class="division">Mindre tekster 46</p>
<p class="subdivision">Sikkhanisamsasutta</p>
<h1>De fordeler treningen kan gi</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“Dere bør bestrebe dere etter å oppnå de fordeler treningen kan gi, munker, det vil si for å oppnå videre visdom og frigjøringens essens, og for å mestre oppmerksomheten. Hvis dere gjør dette, kan dere regne med ett av to resultater: innsikt her og nå, eller, om det fortsatt er noe som henger igjen, er dere i det minste sikret mot tilbakefall.”</p>
<p>Dette sa Mesteren. Og meningen er denne:</p>
<blockquote class="gatha"><p>“Vismannen som bærer sitt siste legeme,<br>som har beseiret Mara og lagt alderdommen bak seg,<br>har fullført treningen og ikke forlatt sannheten.<br>Han har den høyeste visdom<br>og han ser slutten på tilblivelsen.</p>
<p>Derfor bør dere alltid meditere ivrig<br>og ha god konsentrasjon.<br>Vær iherdige, så vil også dere se slutten på tilblivelsen.<br>Overvinn Mara med hele hans hær, munker,<br>og legg all tilblivelse og død bak dere.”</p></blockquote>
<p>Dette sa Mesteren, og slik har jeg hørt det.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
