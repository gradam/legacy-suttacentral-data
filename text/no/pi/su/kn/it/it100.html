<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="it100">
<article>
<div class="hgroup">
<p class="division">Mindre tekster</p>
<p class="subdivision">Slik er det sagt</p>
<p>Catukkanipata</p>
<h1>100</h1>
</div>
<p>Jeg har hørt at Mesteren, den ærverdige, har sagt:</p>
<p>«Jeg er en brahman, munker. Jeg gir rundhåndet til alle som ber meg om det. Jeg bærer nå mitt siste legeme, og jeg er en uforlignelig lege og kirurg. Dere er mine egne sønner, munker. Dere er født av mine egne ord, født av læren, formet av læren og arvinger til læren, ikke arvinger til materielle ting.</p>
<p>Det finnes to slags gaver, munker: materielle gaver og lærens gave. Den høyeste av disse to gavene er lærens gave.</p>
<p>Det finnes to ting man kan dele med andre, munker: materielle ting og læren. Den høyeste av disse to er å dele læren med andre.</p>
<p>Det finnes to måter å hjelpe andre på, munker: gi materiell hjelp eller hjelpe andre ved å gi dem læren. Den høyeste av disse to er å hjelpe andre ved å gi dem læren.</p>
<p>Det finnes to slags ofringer, munker: materielle ofringer og lærens gave. Den høyeste av disse to ofringene er lærens gave.»</p>
<p>Dette sa Mesteren. Og om denne saken er det sagt at:</p>
<blockquote class="gatha">
<p>Den som har kommet fram til sannheten<br>
og som av medfølelse med alle levende vesener<br>
har gitt lærens gave uten å holde noe tilbake—<br>
en slik person, som har gått hinsides all tilblivelse,<br>
blir hyllet av både guder og mennesker.</p>
</blockquote>
<p>Dette har også Mesteren sagt. Det har jeg hørt.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
</aside>
</section>
</div>
</body>
</html>
