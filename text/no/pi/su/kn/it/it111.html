<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="it111">
<article>
<div class="hgroup">
<p class="division">Slik er det sagt 111</p>
<p class="subdivision">Sampannasilasutta</p>
<h1>Oppfør dere godt</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“Oppfør dere godt, munker. Følg ordensreglene, så vil dere nyte godt av den beskyttelse som ordensreglene gir. Sørg for å opptre slik det sømmer seg. Se den faren som ligger i selv den minste overtredelse, og tren dere etter de treningsreglene dere har påtatt dere. Men når dere gjør alt dette, munker, hva mer gjenstår så å gjøre?</p>
<p>Hvis du går og er uten grådighet, uten hat, uten sløvhet og treghet, uten uro og bekymringer og uten uvisshet, da blir du fylt av energi og besluttsomhet. Oppmerksomheten din blir fast og du blir ikke glemsom. Kroppen din blir rolig og uten aggresjon, og sinnet ditt blir konsentrert på ett punkt. Og i så fall kan man si du er en energisk, intens, omtenksom og engasjert munk som alltid er rolig og avbalansert.  Hvis du står, sitter eller ligger og er uten grådighet osv., kan man si det samme.”</p>
<p>Dette sa Mesteren. Og om dette er det sagt:</p>
<blockquote class="gatha"><p>“Om du står eller går—kontrollen er din.<br>Sitter, ligger—kontrollen er din.<br>Bøyer, strekker—kontrollen er din.</p>
<p>Du ser fenomener og grupper<br>oppstå og bli borte<br>overalt og på alle kanter<br>i den verden du lever i.</p>
<p>Praktiserer du dette intenst,<br>lever i fred og uten stress,<br>trener du alltid oppmerksomt<br>og samler tanken på riktig måte—<br>vil de si du er en<br>som alltid er engasjert.”</p></blockquote>
<p>Dette har Mesteren sagt. Det har jeg hørt.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
