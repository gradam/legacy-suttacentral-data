<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="it21">
<article>
<div class="hgroup">
<p class="division">Mindre tekster 21</p>
<p class="subdivision">Pasannacittasutta</p>
<h1>Den som har et edelt sinn</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“Jeg kan se hvordan en person tenker, munker, og når jeg ser en som har et edelt sinn, vet jeg at hvis han skulle dø her og nå, vil han komme rett til himmelen. Og hvorfor? Fordi sinnet hans er edelt, munker. Det er derfor noen personer kommer til himmelen etter at de er døde.”</p>
<p>Dette sa Mesteren. Og meningen er denne:</p>
<blockquote class="gatha"><p>“Da den oppvåknede fikk se en person med edelt sinn,<br>forklarte han saken for munkene:<br>‘Hvis denne personen skulle dø her og nå,<br>kommer  han rett til himmelen, siden sinnet hans er edelt.<br>Han får det slik han selv har lagt opp til det.<br>Den som har et edelt sinn, får det godt selv.”</p></blockquote>
<p>Dette sa Mesteren, og slik har jeg hørt det.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
