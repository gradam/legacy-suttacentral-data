<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="it85">
<article>
<div class="hgroup">
<p class="division">Mindre tekster 85</p>
<p class="subdivision">Asubhanupassisutta</p>
<h1>Betraktning av det urene</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“Dere bør betrakte det urene i kroppen, munker. Dere bør etablere konsentrasjon på innpust og utpust, og dere bør betrakte alle sammensatte fenomener som forgjengelige. Når dere betrakter det urene i kroppen, forsvinner den lidenskapelige lengselen etter rene elementer. Når dere etablerer konsentrasjon på innpust og utpust, forsvinner skadelige tanker om ytre ting. Når dere betrakter alle sammensatte fenomener som forgjengelige, forsvinner uvitenheten og kunnskap oppstår.”</p>
<p>Dette sa Mesteren. Og om dette er det sagt:</p>
<blockquote class="gatha"><p>“En iherdig munk som betrakter det urene i kroppen,<br>som er oppmerksom på pusten, som også<br>har latt alle sammensatte fenomener falle til ro,<br>det er en munk som ser alt slik det er.<br>Han er en munk med rett syn,<br>noe som fører til at han blir fri,<br>rolig til sinns og med full innsikt.<br>Han er en vismann som har kvittet seg med lenkene.”</p></blockquote>
<p>Dette har Mesteren sagt. Det har jeg hørt.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
