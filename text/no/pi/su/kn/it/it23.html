<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="it23">
<article>
<div class="hgroup">
<p class="division">Mindre tekster 23</p>
<p class="subdivision">Ubhayatthasutta</p>
<h1>Dobbelt resultat</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“Det finnes én ting som gir dobbelt resultat hvis den blir utviklet og praktisert mye, fordi den gir godt resultat både her og nå og senere. Hvilken ene ting er det? Det er å være utrettelig i det som er sunt og godt. Dette er den ene tingen som gir dobbelt resultat hvis den blir  utviklet og praktisert mye, fordi den gir godt resultat både her og nå og senere.”</p>
<p>Dette sa Mesteren. Og meningen er denne:</p>
<blockquote class="gatha"><p>“De vise roser utrettelig praksis<br>i å gjøre gode gjerninger.<br>Den vise oppnår to mål<br>ved sin utrettelige praksis.</p>
<p>Han når målet i denne verden,<br>og han når målet i den neste.<br>Den som oppnår målet,<br>kan kalles en klok mann, en vismann.”</p></blockquote>
<p>Dette sa Mesteren, og slik har jeg hørt det.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
