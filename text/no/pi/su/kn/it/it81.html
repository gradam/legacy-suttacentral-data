<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="it81">
<article>
<div class="hgroup">
<p class="division">Mindre tekster 81</p>
<p class="subdivision">Sakkarasutta</p>
<h1>Heder og ære</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“Jeg har sett folk motta så mye heder og ære at de blir helt ødelagt, og etter døden, når kroppen går i oppløsning, havner de i helvete. Jeg har sett folk motta så lite heder og ære at de blir helt ødelagt, og etter døden, når kroppen går i oppløsning, havner de i helvete. Jeg har også sett folk motta både for mye og for lite heder og ære slik at de blir helt ødelagt, og etter døden, når kroppen går i oppløsning, havner de i helvete. Jeg sier ikke dette fordi jeg har hørt det av noen annen filosof eller brahman. Jeg sier det fordi jeg har sett det selv.”</p>
<p>Dette sa Mesteren. Og om dette er det sagt:</p>
<blockquote class="gatha"><p>“Den som ikke lar sin sinnsro bli rokket<br>av heder og ære eller mangel på dette,<br>men trener iherdig, og alltid mediterer,<br>som har et skarpt syn og innsikt i teoriene,<br>som gleder seg over at involveringene faller bort,<br>det kan sannelig kalles et godt menneske.”</p></blockquote>
<p>Dette har Mesteren sagt. Det har jeg hørt.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
