<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="snp1.1">
<article>
<div class="hgroup">
<p class="division">En tekstsamling 1.1</p>
<p class="subdivision">Uragavagga—Slangekapitlet</p>
<h1>Slangen</h1>
</div>
<blockquote class="gatha"><p><a class="kl" id="kl1"></a>Hvis en munk blir sint, men driver bort sitt sinne,<br>slik medisinen driver ut slangens gift,<br>da frir han seg fra både denne og den andre bredd,<br>slik slangen frir seg fra sitt gamle skinn.</p>
<p><a class="kl" id="kl2"></a>Hvis en munk skjærer bort sin lidenskap,<br>slik man plukker en lotus fra tjernet,<br>da frir han seg fra både denne og den andre bredd,<br>slik slangen frir seg fra sitt gamle skinn.</p>
<p><a class="kl" id="kl3"></a>Hvis en munk skjærer bort sitt begjær,<br>slik man tørrlegger en strømmende elv,<br>da frir han seg fra både denne og den andre bredd,<br>slik slangen frir seg fra sitt gamle skinn.</p>
<p><a class="kl" id="kl4"></a>Hvis en munk har feid bort all innbilskhet,<br>slik flommen feier bort en bro av siv,<br>da frir han seg fra både denne og den andre bredd,<br>slik slangen frir seg fra sitt gamle skinn.</p>
<p><a class="kl" id="kl5"></a>Hvis en munk ikke tar tilflukt i det eksisterende,<br>slik man ikke søker blomster på blomsterløse trær,<br>da frir han seg fra både denne og den andre bredd,<br>slik slangen frir seg fra sitt gamle skinn.</p>
<p><a class="kl" id="kl6"></a>Hvis en munk ikke er oppfarende,<br>og har overvunnet meninger om eksistens og ikke eksistens,<br>da frir han seg fra både denne og den andre bredd,<br>slik slangen frir seg fra sitt gamle skinn.</p>
<p><a class="kl" id="kl7"></a>Hvis en munk frir seg fra spekulasjoner<br>og ikke bryr seg om slike tanker,<br>da frir han seg fra både denne og den andre bredd,<br>slik slangen frir seg fra sitt gamle skinn.</p>
<p><a class="kl" id="kl8"></a>Hvis en munk verken stresser eller sløver,<br>men slipper taket i alle tankekonstruksjoner,<br>da frir han seg fra både denne og den andre bredd,<br>slik slangen frir seg fra sitt gamle skinn.</p>
<p><a class="kl" id="kl9"></a>Hvis en munk verken stresser eller sløver,<br>men vet at alt i verden er illusorisk,<br>da frir han seg fra både denne og den andre bredd,<br>slik slangen frir seg fra sitt gamle skinn.</p>
<p><a class="kl" id="kl10"></a>Hvis en munk verken stresser eller sløver,<br>men vet at alt er illusorisk og ikke noe å strebe etter,<br>da frir han seg fra både denne og den andre bredd,<br>slik slangen frir seg fra sitt gamle skinn.</p>
<p><a class="kl" id="kl11"></a>Hvis en munk verken stresser eller sløver,<br>men vet at alt er illusorisk og ikke gir grunnlag for lidenskaper,<br>da frir han seg fra både denne og den andre bredd,<br>slik slangen frir seg fra sitt gamle skinn.</p>
<p><a class="kl" id="kl12"></a>Hvis en munk verken stresser eller sløver,<br>men vet at alt er illusorisk og ikke noe å hisse seg opp over,<br>da frir han seg fra både denne og den andre bredd,<br>slik slangen frir seg fra sitt gamle skinn.</p>
<p><a class="kl" id="kl13"></a>Hvis en munk verken stresser eller sløver,<br>men vet at alt er illusorisk og ikke noe å bli forvirret over,<br>da frir han seg fra både denne og den andre bredd,<br>slik slangen frir seg fra sitt gamle skinn.</p>
<p><a class="kl" id="kl14"></a>Hvis en munk ikke har noen latente tendenser,<br>men har rykket opp alle usunne røtter i sinnet,<br>da frir han seg fra både denne og den andre bredd,<br>slik slangen frir seg fra sitt gamle skinn.</p>
<p><a class="kl" id="kl15"></a>Hvis en munk ikke har noen uro i sitt indre,<br>som trekker ham ned i elendighet,<br>da frir han seg fra både denne og den andre bredd,<br>slik slangen frir seg fra sitt gamle skinn.</p>
<p><a class="kl" id="kl16"></a>Hvis en munk ikke har noe begjær i sitt indre,<br>som binder ham til eksistensen,<br>da frir han seg fra både denne og den andre bredd,<br>slik slangen frir seg fra sitt gamle skinn.</p>
<p><a class="kl" id="kl17"></a>Hvis en munk har fridd seg fra de fem hindringene,<br>er uten bekymringer, sorger og tvil,<br>da frir han seg fra både denne og den andre bredd,<br>slik slangen frir seg fra sitt gamle skinn.</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>