<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="snp2.10">
<article>
<div class="hgroup">
<p class="division">En tekstsamling 2.10</p>
<p class="subdivision">Culavagga—Det lille kapitlet</p>
<h1>Stå opp!</h1>
</div>
<blockquote class="gatha"><p><a class="kl" id="kl333(331)"></a>Stå opp og gå og sett dere!<br>Hvorfor ligger dere fortsatt og sover?<br>Hvordan kan den syke sove bort tiden<br>når han er såret av en pil?</p>
<p><a class="kl" id="kl334(332)"></a>Stå opp og gå og sett dere!<br>Øv flittig på indre ro!<br>Ikke la dødens konge finne dere sløve,<br>slik at dere blir underkastet hans velde.</p>
<p><a class="kl" id="kl335(333)"></a>Fri dere fra denne bindingen<br>som guder og mennesker blir hengende fast ved.<br>Ikke la anledningen gå dere forbi,<br>for de som har gjort det, sørger i helvete.</p>
<p><a class="kl" id="kl336(334)"></a>Latskapen skaper forurensninger,<br>og av disse oppstår det flere forurensninger.<br>Trekk ut pilen fra deg selv<br>med flid og visdom.</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>