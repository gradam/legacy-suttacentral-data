<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="snp1.8">
<article>
<div class="hgroup">
<p class="division">En tekstsamling 1.8</p>
<p class="subdivision">Uragavagga—Slangekapitlet</p>
<h1>Vennlighet</h1>
</div>
<blockquote class="gatha"><p><a class="kl" id="kl143"></a>Den som vil følge fredens vei<br>og gjøre det som er godt og nyttig,<br>bør følge disse råd:<br>Forstandig og rettskaffen bør han være,<br>ja, ytterst redelig,<br>omgjengelig, mild og forsonlig.</p>
<p><a class="kl" id="kl144"></a>tilfreds og fornøyd med lite,<br>uten for mange gjøremål og med få krav,<br>med kontroll over seg selv og sine sanser,<br>beskjeden og uten grådighet.</p>
<p><a class="kl" id="kl145"></a>Han bør la være å gjøre noe<br>som forstandige folk kunne ha grunn til å  kritisere.<br>Tankene hans bør være:<br>Måtte alle levende vesener finne lykke og fred,<br>og bli lykkelige til sinns!</p>
<p><a class="kl" id="kl146"></a>Ja, alt som har liv,<br>sterke som svake uten unntak,<br>om de så er lange, store,<br>middels eller små, tynne eller tykke,</p>
<p><a class="kl" id="kl147"></a>om vi ser dem eller ikke,<br>nære eller fjerne,<br>om de lever nå eller venter på å bli født,<br>måtte alle levende vesener bli lykkelige til sinns!</p>
<p><a class="kl" id="kl148"></a>Måtte ingen svikte en annen<br>og heller ikke føle forakt for noen,<br>og heller aldri ønske en annen noe vondt,<br>verken ut fra motvilje eller i oppfarende sinne!</p>
<p><a class="kl" id="kl149"></a>Liksom en mor er villig<br>til å våge livet for å beskytte sitt eneste barn,<br>nettopp slik er det grenseløse sinnelag<br>som han bør utvikle overfor alt som lever.</p>
<p><a class="kl" id="kl150"></a>Ja, til alle kanter bør han utstråle<br>en følelse av vennlighet til hele verden,<br>en vennlighet uten stengsler,<br>uten uvilje, uten motvilje.</p>
<p><a class="kl" id="kl151"></a>I hver våken stund—<br>enten han går, står, sitter eller ligger—<br>bør han ha dette for øye.<br>Dette kalles en høyverdig livsførsel.</p>
<p><a class="kl" id="kl152"></a>Den som lever slik med god moral,<br>innsiktsfull og udogmatisk,<br>og som temmer sine sanselige lyster,—<br>han skal aldri mer gjennomgå en ny gjenfødelse.</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>