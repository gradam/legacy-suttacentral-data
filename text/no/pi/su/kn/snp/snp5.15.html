<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="snp5.15">
<article>
<div class="hgroup">
<p class="division">En tekstsamling 5.15</p>
<p class="subdivision">Parayanavagga—Kapitlet om å komme fram til målet</p>
<h1>Posalas spørsmål</h1>
</div>
<blockquote class="gatha"><p>Posala:<br><a class="kl" id="kl1118(1112)"></a>“Jeg har kommet for å stille et spørsmål<br>til ham som forteller om fortiden,<br>til ham som er uten begjær og har skåret over all tvil,<br>til ham som har gått forbi alle fenomener.</p>
<p><a class="kl" id="kl1119(1113)"></a>Hvordan er kunnskapen til den<br>som ser at alle former løser seg opp,<br>som slipper taket i alt korporlig,<br>som ser at det ikke finnes noe<br>verken utvendig eller innvendig?<br>Jeg spør deg, sakya:<br>Hvordan veileder man en slik person?”</p>
<p>Mesteren:<br><a class="kl" id="kl1120(1114)"></a>“Den som har kommet fram til sannheten,<br>kjenner alle bevissthetstilstander.<br>Han vet hvor en person står, og han vet<br>hvordan han finner frigjøring og kommer seg videre.</p>
<p><a class="kl" id="kl1121(1115)"></a>Han ser at nytelser kommer av intet,<br>og derfor skaper de bindinger.<br>Dette er noe han forstår og har innsikt i.<br>Dette er den sanne kunnskap<br>til en brahman som har gjennomført treningen.”</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>