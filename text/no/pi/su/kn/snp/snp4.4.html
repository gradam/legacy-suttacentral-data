<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="snp4.4">
<article>
<div class="hgroup">
<p class="division">En tekstsamling 4.4</p>
<p class="subdivision">Atthakavagga—Åtterkapitlet</p>
<h1>Den rensede</h1>
</div>
<blockquote class="gatha"><p><a class="kl" id="kl794(788)"></a>Jeg ser renhet som den høyeste sunnhet.<br>En mann blir renset ved sin innsikt.<br>Når han vet at det er det høyeste,<br>vet han også at det er renhet.</p>
<p><a class="kl" id="kl795(789)"></a>Hvis en mann er blitt renset ved sin innsikt,<br>så frir seg fra lidelse gjennom kunnskap.<br>Om han har involveringer, blir han renset av en annen,<br>for han får innsikt ved å lytte til andres ord.</p>
<p><a class="kl" id="kl796(790)"></a>En brahman som verken binder seg til godt eller vondt,<br>som har sluppet taket i teorier om selvet,<br>erklærer ikke at det finnes renhet<br>i annet enn det man ser, hører, tenker eller praktiserer.</p>
<p><a class="kl" id="kl797(791)"></a>Den som forlater det ene og binder seg til noe annet,<br>er bundet av begjæret og klarer ikke å fri seg fra det.<br>De slipper det ene bare for å gripe det andre,<br>som en ape som hopper fra grein til grein.</p>
<p><a class="kl" id="kl798(792)"></a>En som selv har valgt seg sine mål,<br>går det opp og ned for alt etter hva han opplever.<br>Men den som har dyp visdom og følger læren ut fra kunnskap,<br>ham går det ikke opp og ned for.</p>
<p><a class="kl" id="kl799(793)"></a>Han kan ikke plasseres i noen kategori,<br>verken av det som blir sett, hørt eller tenkt.<br>Hvordan kan noen i verden ha tvil om ham<br>når han har innsikt og opptrer i full åpenhet?</p>
<p><a class="kl" id="kl800(794)"></a>De står ikke fram og roser seg selv,<br>de sier ikke: ‘Dette er den høyeste renhet!'<br>De har løst opp begjærets knuter<br>og ønsker seg ikke noe som helst her i verden.</p>
<p><a class="kl" id="kl801(795)"></a>Brahmanen overskrider sine grenser.<br>Han griper ikke etter verken det han vet eller det han ser.<br>Han er ikke oppildnet av lidenskaper<br>og legger heller ingen vekt på å være lidenskapsløs.<br>Han griper ikke etter noe lenger.</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>