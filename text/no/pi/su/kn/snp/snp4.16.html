<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="snp4.16">
<article>
<div class="hgroup">
<p class="division">En tekstsamling 4.16</p>
<p class="subdivision">Atthakavagga—Åtterkapitlet</p>
<h1>Sariputta</h1>
</div>
<blockquote class="gatha"><p>Sariputta:<br><a class="kl" id="kl961(955)"></a>“Aldri før har jeg sett eller hørt,<br>noen lærer stige ned fra Tusita himmelen<br>omgitt av sin store elevskare<br>og tale så vakkert!</p>
<p><a class="kl" id="kl962(956)"></a>Han, seeren selv, kan ses<br>i hele verden med alle dens guder.<br>Han har fordrevet alt mørke,<br>og han alene bringer glede.</p>
<p><a class="kl" id="kl963(957)"></a>På vegne av de mange<br>som fortsatt strever i sine bindinger<br>vil jeg derfor stille et spørsmål<br>til den oppvåknede som er fri fra bindinger.</p>
<p><a class="kl" id="kl964(958)"></a>Når en munk har fått nok av verden<br>og trekker seg tilbake i ensomhet<br>under et tre eller på en gravplass,<br>i fjellene eller i en grotte,</p>
<p><a class="kl" id="kl965(959)"></a>med en enkel soveplass,<br>hvilke skremmende ting kan han oppleve?<br>Hva er det han ikke bør bli redd for<br>der i sin stille og ensomme bolig?</p>
<p><a class="kl" id="kl966(960)"></a>Hvor mange farer finnes i verden<br>for munken i hans ensomme bolig?<br>Hva må munken overvinne<br>for å komme videre på veien?</p>
<p><a class="kl" id="kl967(961)"></a>Hvordan bør han tale?<br>Hvor bør han ferdes?<br>Hvilke regler bør<br>en målbevisst munk følge?</p>
<p><a class="kl" id="kl968(962)"></a>Hvilken trening bør han følge<br>med visdom og oppmerksomhet,<br>slik at feilene hans blir blåst vekk,<br>slik smeden blåser urenheter vekk fra sølvet?”</p>
<p>Mesteren svarte:<br><a class="kl" id="kl969(963)"></a>“Siden jeg vet dette, skal jeg fortelle deg det.<br>En som har blitt lei av verden,<br>foretrekker å oppholde seg langt fra folk<br>og søke oppvåkning i samsvar med læren.</p>
<p><a class="kl" id="kl970(964)"></a>Det finnes fem farer<br>som den vise munken ikke trenger å frykte<br>hvis han er oppmerksom og lever med måte:<br>angrep fra mygg, knott, større dyr og mennesker.</p>
<p><a class="kl" id="kl971(965)"></a>Han trenger heller ikke være redd for<br>dem som følger en annen lære<br>selv ikke når han ser hvilke fare den innebærer.<br>Den som søker det gode,<br>trenger heller ikke være redd for andre farer.</p>
<p><a class="kl" id="kl972(966)"></a>Han bør tåle sykdom og sult,<br>hete og kulde likeså.<br>Om han enn blir sterkt plaget av disse,<br>bør han iherdig fortsette sin trening.</p>
<p><a class="kl" id="kl973(967)"></a>Han bør ikke stjele og ikke lyve,<br>men vise vennlighet til alle levende vesener.<br>Om han merker han blir opphisset,<br>bør han roe seg ned og tenke<br>at det er noe som tilhører mørket.</p>
<p><a class="kl" id="kl974(968)"></a>Han bør ikke hengi seg til sinne og arroganse,<br>men rykke dem opp med roten og stå fast.<br>Deretter bør han gjøre seg til herre<br>over følelser av ‘liker' og ‘liker ikke'.</p>
<p><a class="kl" id="kl975(969)"></a>Han bør prioritere visdom<br>og glede seg over det som er godt,<br>slik at han svekker det som er skadelig.<br>I sin ensomme bolig bør han ikke bli misfornøyd,<br>men overvinne de fire tingene som skaper misnøye:</p>
<p><a class="kl" id="kl976(970)"></a>‘Hva skal jeg spise? Hvor skal jeg spise?<br>Jeg sov dårlig sist natt! Får jeg sove til natten?'<br>Slike tanker skaper misnøye.<br>Men en hjemløs munk bør ikke tenke slik.</p>
<p><a class="kl" id="kl977(971)"></a>Får han mat og klær når han trenger det,<br>bør han si seg fornøyd med det han har.<br>Med en slik holdning som vern kan han vandre i landsbyen<br>uten å gi sinte svar selv om han skulle bli krenket.</p>
<p><a class="kl" id="kl978(972)"></a>Han bør gå med senket blikk<br>og ikke bare virre omkring.<br>Han bør være årvåken og han bør like å meditere.<br>Han bør praktisere sinnslikevekt og konsentrasjon<br>og bryte tendenser til spekulasjoner og bekymringer.</p>
<p><a class="kl" id="kl979(973)"></a>Om noen skulle kritisere han,<br>tar han det med godt humør og oppmerksomhet.<br>Han myker opp sin holdning<br>overfor sine medvandrere.<br>Han taler gode ord til rett tid,<br>og han bryr seg ikke om rykter.</p>
<p><a class="kl" id="kl980(974)"></a>Det finnes fem andre forurensninger<br>som den oppmerksomme bør bestrebe seg på å fordrive.<br>Det er lidenskapelig lengsel etter inntrykk<br>fra synlige former, lyder, smaker, dufter og berøringer.</p>
<p><a class="kl" id="kl981(975)"></a>Når munken har fordrevet<br>lysten etter disse tingene,<br>lever han i oppmerksomhet og med frigjort sinn.<br>Deretter bør han ofte utforske læren<br>og jage bort mørket med konsentrasjon.”</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>