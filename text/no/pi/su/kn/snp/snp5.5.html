<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="snp5.5">
<article>
<div class="hgroup">
<p class="division">En tekstsamling 5.5</p>
<p class="subdivision">Parayanavagga—Kapitlet om å komme fram til målet</p>
<h1>Mettagus spørsmål</h1>
</div>
<blockquote class="gatha"><p>Mettagu:<br><a class="kl" id="kl1055(1049)"></a>“Jeg vil spørre deg, Mester,<br>og håper du kan svare, for jeg mener<br>du har store kunnskaper og et velutviklet sinn.<br>Hvor kommer verdens mange forskjellige lidelser fra?”</p>
<p>Mesteren:<br><a class="kl" id="kl1056(1050)"></a>“Du spør meg hvordan lidelse oppstår?<br>Det skal jeg fortelle deg, for dette vet jeg.<br>Verdens mange forskjellige lidelser<br>oppstår ut fra involveringer.</p>
<p><a class="kl" id="kl1057(1051)"></a>Den som vet så lite at han involverer seg,<br>er en tosk som opplever lidelse gang på gang.<br>Derfor vil den som vet, ikke involvere seg,<br>siden han ser hvordan lidelser oppstår.”</p>
<p>Mettagu:<br><a class="kl" id="kl1058(1052)"></a>“Siden du har svart på det jeg spurte om,<br>vil jeg stille deg et spørsmål til, og håper du vil svare.<br>Hvordan kan de vise krysse floden<br>av fødsel, alderdom, sorg og jammer?<br>Forklar dette for meg, du vise,<br>for dette er jo noe du forstår deg på.”</p>
<p>Mesteren:<br><a class="kl" id="kl1059(1053)"></a>“Ja, det skal jeg forklare for deg,<br>for dette har jeg selv erfart og bygger ikke på rykter.<br>Når du har forståelse og vandrer i oppmerksomhet,<br>kan du krysse verden uten å bli sittende fast.”</p>
<p>Mettagu:<br><a class="kl" id="kl1060(1054)"></a>“Dette liker jeg å høre, store vismann,<br>for dette er den høyeste lære.<br>Når man har forståelse og vandrer i oppmerksomhet,<br>kan man krysse verden uten å bli sittende fast.”</p>
<p>Mesteren:<br><a class="kl" id="kl1061(1055)"></a>“Hvis du skyver fra deg trangen til å nyte<br>og klamre seg til alle ting du kjenner til,<br>både oppe, nede, i midten og på tvers,<br>og ikke lar sinnet ditt lengte etter dem,</p>
<p><a class="kl" id="kl1062(1056)"></a>og lever slik som munk,<br>oppmerksomt og utrettelig,<br>mens du slipper taket i all eiertrang,<br>da vil du forstå fødsel, alderdom, klage og jammer<br>og legge alle lidelser bak deg.”</p>
<p>Mettagu:<br><a class="kl" id="kl1063(1057)"></a>“Dette er godt å høre, store vismann.<br>Du forklarer det godt, Gotama,<br>for dette fører ikke til involveringer.<br>Du har sikkert selv lagt lidelsene bak deg, Mester,<br>siden du har sett dette som det er.</p>
<p><a class="kl" id="kl1064(1058)"></a>De som du alltid vil veilede,<br>har nok også lagt lidelsene bak seg, vismann!<br>Derfor har jeg kommet hit og bøyer meg for deg, du helt!<br>Vær så vennlig å alltid være min veileder!</p>
<p><a class="kl" id="kl1065(1059)"></a>En brahman som er anerkjent for sin kunnskap,<br>som ikke søker nytelser og som ikke binder seg til noe,<br>vil sikkert kunne krysse floden<br>slik at han får et åpent og fryktløst sinn.</p>
<p><a class="kl" id="kl1066(1060)"></a>Og om en mann her har slik kunnskap<br>som ikke lenger søker tilblivelse eller ødeleggelse,<br>som er uten begjær, uten plager og uten ønsker,<br>da har han lagt fødsel og alderdom bak seg.”</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>