<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="snp2.6">
<article>
<div class="hgroup">
<p class="division">En tekstsamling 2.6</p>
<p class="subdivision">Culavagga—Det lille kapitlet</p>
<h1>Et liv i sannhet</h1>
</div>
<blockquote class="gatha"><p><a class="kl" id="kl277(274)"></a>Man sier at et liv i sannhet,<br>det opphøyde liv, er den største rikdom.<br>Hvis den som har forlatt hjemmet<br>og gått ut i hjemløshet,</p>
<p><a class="kl" id="kl278(275)"></a>er en kranglevoren tosk<br>som liker å gjøre skade,<br>så gjør han livet dårlig for seg selv<br>og forurenser sin egen tilværelse.</p>
<p><a class="kl" id="kl278(276)"></a>En munk som bare liker å krangle,<br>blir hindret av sin egen dumhet.<br>Selv om han hører Buddha forklare læren,<br>forstår han ingenting av den.</p>
<p><a class="kl" id="kl279(277)"></a>Han skader dem som har foredlet sitt sinn<br>fordi han blir dominert av uvitenhet.<br>Han gjenkjenner ikke de forurensningene<br>som er rake veien til helvete.</p>
<p><a class="kl" id="kl280(278)"></a>En munk som har falt,<br>går fra eksistens til eksistens,<br>fra mørke til mørke,<br>og etterpå opplever han lidelse.</p>
<p><a class="kl" id="kl281(279)"></a>Han er som en gammel dass,<br>full av skitt etter mange års bruk,<br>og full av urenheter—<br>vanskelig å gjøre ren.</p>
<p><a class="kl" id="kl282(280)"></a>Hvis dere kjenner en slik en<br>som fortsatt er bundet til hus og hjem,<br>som har usunne ønsker og usunne tanker,<br>og som oppfører seg dårlig<br>og vandrer utenfor sitt rette område,</p>
<p><a class="kl" id="kl283(281)"></a>da må dere stå sammen, munker,<br>og ikke ha omgang med han.<br>Blås bort støvet,<br>og fei vekk søpla.</p>
<p><a class="kl" id="kl284(283)"></a>Få bort rusket, det vil si<br>de som tror de er munker, men ikke er det.<br>Når dere har fått bort alle dårlige tanker,<br>all dårlig oppførsel, og<br>all vandring utenfor det rette området,</p>
<p><a class="kl" id="kl285(283)"></a>skal de rene bo sammen med de rene<br>i enighet og oppmerksomhet.<br>Når dere står sammen på denne måten,<br>kan dere gjør slutt på all lidelse.</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>