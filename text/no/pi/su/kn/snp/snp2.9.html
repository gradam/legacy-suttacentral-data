<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="snp2.9">
<article>
<div class="hgroup">
<p class="division">En tekstsamling 2.9</p>
<p class="subdivision">Culavagga—Det lille kapitlet</p>
<h1>Hvordan bør man oppføre seg?</h1>
</div>
<blockquote class="gatha"><p><a class="kl" id="kl326(324)"></a>Hvordan bør en mann oppføre seg?<br>Hvordan bør han leve, og hva bør han gjøre<br>hvis han vil legge et godt grunnlag<br>for å nå fram til det høyeste målet?</p>
<p><a class="kl" id="kl327(325)"></a>Han bør respektere de eldre,<br>ikke være misunnelig, og vite når<br>det er riktig å oppsøke lærere.<br>Han bør lytte respektfull til gode veiledninger<br>så sant han finner anledning til det.</p>
<p><a class="kl" id="kl328(326)"></a>Han bør legge bort sin stolthet og<br>oppsøke de eldre av og til, med ydmykt sinn.<br>Han bør huske å praktisere læren, selvkontroll<br>og det høyeste mål og det opphøyde liv.</p>
<p><a class="kl" id="kl329(327)"></a>Han bør glede seg og fryde seg over læren,<br>stå fast på læren og gjøre seg grundig kjent med den.<br>Han bør ikke uttale seg nedsettende om læren,<br>men la de sanne og gode ordene være hans veileder.</p>
<p><a class="kl" id="kl330(328)"></a>Han vandrer med indre fasthet<br>og gir slipp på latter, tomprat, klaging,<br>hatefulle ord, juks, svindel, grådighet, stolthet,<br>hissighet, bitterhet og selvgodhet.</p>
<p><a class="kl" id="kl331(329)"></a>Han forstår kjernen i veiledningene,<br>og han forstår meditasjonens dybder.<br>En som vingler og ikke følger med,<br>vinner ingen lærdom eller visdom.</p>
<p><a class="kl" id="kl332(330)"></a>De som gleder seg over de edles lære,<br>som er edle i tanker, ord og handlinger,<br>de står fast på fred, mildhet og konsentrasjon,<br>og de oppnår lærdom og visdom.</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>