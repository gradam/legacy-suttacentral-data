<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="snp4.1">
<article>
<div class="hgroup">
<p class="division">En tekstsamling 4.1</p>
<p class="subdivision">Atthakavagga—Åtterkapitlet</p>
<h1>Sanselige nytelser</h1>
</div>
<blockquote class="gatha"><p><a class="kl" id="kl772(766)"></a>Hvis en mann ønsker seg sanselige nytelser<br>og klarer å oppnå dette,<br>blir han glad for det,<br>siden han har fått det han ønsket seg.</p>
<p><a class="kl" id="kl773(767)"></a>Men hvis de sansenytelsene han ønsket,<br>blir mindre eller forsvinner,<br>da sørger denne mannen<br>som om han skulle være gjennomboret av en pil.</p>
<p><a class="kl" id="kl774(768)"></a>Den som holder seg unna sansenytelser<br>slik han lar være å tråkke på hodet til en slange,<br>higer ikke etter noe i verden,<br>men beseirer den med oppmerksomhet.</p>
<p><a class="kl" id="kl775(769)"></a>Den som trakter etter åkrer, eiendeler,<br>gull, kveg, hester, tjenere, menn og kvinner,<br>etter slektninger og etter mange sansenytelser,</p>
<p><a class="kl" id="kl776(770)"></a>blir overvunnet av svakhet,<br>han blir knust av bekymringer.<br>Han drukner i lidelser<br>som når vannet fyller en båt som er lekk.</p>
<p><a class="kl" id="kl777(771)"></a>Derfor vil den som er oppmerksom,<br>alltid holde seg unna sansenytelser.<br>Da kommer han trygt over til den andre bredden<br>liksom den som har lenset båten sin.</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>