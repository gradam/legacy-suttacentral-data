<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="snp1.6">
<article>
<div class="hgroup">
<p class="division">En tekstsamling 1.6</p>
<p class="subdivision">Uragavagga—Slangekapitlet</p>
<h1>Taperen</h1>
</div>
<p><span class="evam">Slik har jeg hørt det</span>:</p>
<p>En gang oppholdt Mesteren seg i Anathapindikas park Jetalunden i Savatthi. Tidlig en morgen kom en guddom og lyste opp hele Jetalunden. Han gikk bort til Mesteren og hilste høflig på ham. Mens han sto der, sa han:</p>
<blockquote class="gatha"><p><a class="kl" id="kl91"></a>“Jeg vil spørre deg, Gotama:<br>Hvorfor blir noen tapere?<br>Hva er grunnen, Mester,<br>til at noen blir tapere?”</p>
<p><a class="kl" id="kl92"></a>Mesteren:<br>“Det er lett å kjenne den vellykkede,<br>der er lett å kjenne taperen.<br>Den vellykkede elsker sannhet,<br>taperen hater sannhet.”</p>
<p><a class="kl" id="kl93"></a>Guddommen:<br>“Ja, det kan jeg forstå.<br>Dette er den første taperen.<br>Hva er grunnen, Mester,<br>til at den andre blir taper?”</p>
<p><a class="kl" id="kl94"></a>Mesteren:<br>“Han er venner med dårlige mennesker<br>og ikke venner med de som er gode.<br>Han roser en dårlig lære,<br>og derfor blir han en taper.”</p>
<p><a class="kl" id="kl95"></a>Guddommen:<br>“Ja, det kan jeg forstå.<br>Dette er den andre taperen.<br>Hva er grunnen, Mester,<br>til at den tredje blir taper?”</p>
<p><a class="kl" id="kl96"></a>Mesteren:<br>“Han sover mye og liker selskap,<br>han er en mann som ikke anstrenger seg.<br>Han er doven og han er snarsint,<br>og derfor blir han en taper.”</p>
<p><a class="kl" id="kl97"></a>Guddommen:<br>“Ja, det kan jeg forstå.<br>Dette er den tredje taperen.<br>Hva er grunnen, Mester,<br>til at den fjerde blir taper?”</p>
<p><a class="kl" id="kl98"></a>Mesteren:<br>“Han som ikke hjelper sin mor<br>og ikke sin far når de er blitt gamle,<br>selv om han er i stand til det,<br>han blir den fjerde taperen.”</p>
<p><a class="kl" id="kl99"></a>Guddommen:<br>“Ja, det kan jeg forstå.<br>Dette er den fjerde taperen.<br>Hva er grunnen, Mester,<br>til at den femte blir taper?”</p>
<p><a class="kl" id="kl100"></a>Mesteren:<br>“Den som lyver og bedrar<br>en brahman eller en munk,<br>eller en annen eiendomsløs mann,<br>han blir den femte taperen.”</p>
<p><a class="kl" id="kl101"></a>Guddommen:<br>“Ja, det kan jeg forstå.<br>Dette er den femte taperen.<br>Hva er grunnen, Mester,<br>til at den sjette blir taper?”</p>
<p><a class="kl" id="kl102"></a>Mesteren:<br>“Den som har store eiendommer,<br>mye penger og mye mat,<br>og som nyter godene alene,<br>han blir den sjette taperen.”</p>
<p><a class="kl" id="kl103"></a>Guddommen:<br>“Ja, det kan jeg forstå.<br>Dette er den sjette taperen.<br>Hva er grunnen, Mester,<br>til at den sjuende blir taper?”</p>
<p><a class="kl" id="kl104"></a>Mesteren:<br>“Den som hoverer over sin fødsel,<br>sin rikdom eller sin ætt,<br>som er urimelig stolt av sine ferdigheter,<br>han blir den sjuende taperen.”</p>
<p><a class="kl" id="kl105"></a>Guddommen:<br>“Ja, det kan jeg forstå.<br>Dette er den sjuende taperen.<br>Hva er grunnen, Mester,<br>til at den åttende blir taper?”</p>
<p><a class="kl" id="kl106"></a>Mesteren:<br>“Den som sløser bort<br>alt han tjener<br>på kvinner, drikk og spill,<br>han blir den åttende taperen.”</p>
<p><a class="kl" id="kl107"></a>Guddommen:<br>“Ja, det kan jeg forstå.<br>Dette er den åttende taperen.<br>Hva er grunnen, Mester,<br>til at den niende blir taper?”</p>
<p><a class="kl" id="kl108"></a>Mesteren:<br>“Den som ikke er fornøyd med sin egen hustru,<br>men oppsøker prostituerte,<br>og oppsøker andres hustruer,<br>han blir den niende taperen.”</p>
<p><a class="kl" id="kl109"></a>Guddommen:<br>“Ja, det kan jeg forstå.<br>Dette er den niende taperen.<br>Hva er grunnen, Mester,<br>til at den tiende blir taper?”</p>
<p><a class="kl" id="kl110"></a>Mesteren:<br>“Når en mann som ikke lenger er ung,<br>tar hjem en pike med bryster som meloner,<br>da ligger han søvnløs av sjalusi.<br>Han blir den tiende taperen.”</p>
<p><a class="kl" id="kl111"></a>Guddommen:<br>“Ja, det kan jeg forstå.<br>Dette er den tiende taperen.<br>Hva er grunnen, Mester,<br>til at den ellevte blir taper?”</p>
<p><a class="kl" id="kl112"></a>Mesteren:<br>“Den som lar en mann eller kvinne<br>som er henfallen til drikk og sløsing,<br>få myndighet og makt,<br>han blir den ellevte taperen.”</p>
<p><a class="kl" id="kl113"></a>Guddommen:<br>“Ja, det kan jeg forstå.<br>Dette er den ellevte taperen.<br>Hva er grunnen, Mester,<br>til at den tolvte blir taper?”</p>
<p><a class="kl" id="kl114"></a>Mesteren:<br>“Når en mann som er født som adelsmann,<br>eier lite, men har store ambisjoner,<br>vil han prøve å overta makten.<br>Han blir den tolvte taperen.</p>
<p><a class="kl" id="kl115"></a><br>Dette er taperne her i verden.<br>Når den vise innser dette,<br>den edle som har kommet fram til innsikt,<br>velger han et bedre liv.”</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>