<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="snp5.2">
<article>
<div class="hgroup">
<p class="division">En tekstsamling 5.2</p>
<p class="subdivision">Parayanavagga—Kapitlet om å komme fram til målet</p>
<h1>Ajitas spørsmål</h1>
</div>
<blockquote class="gatha"><p>Ajita:<br><a class="kl" id="kl1038(1032)"></a>“Hva er verden innhyllet i?<br>Hvorfor skinner den ikke?<br>Hva er den nedsølt med?<br>Hva er folk mest redde for?”</p>
<p>Mesteren:<br><a class="kl" id="kl1039(1033)"></a>“Verden er innhyllet i uvitenhet.<br>Grådighet og sløvhet gjør at den ikke skinner.<br>Den er nedsølt med begjær, sier jeg.<br>Lidelse er det folk er mest redde for.”</p>
<p>Ajita:<br><a class="kl" id="kl1040(1034)"></a>“Overalt renner det strømmer.<br>Hva kan stoppe dem?<br>Si hvordan vi kan verne oss mot strømmene<br>og hva vi kan demme dem opp med.”</p>
<p>Mesteren:<br><a class="kl" id="kl1041(1035)"></a>“De strømmene som finnes her i verden,<br>kan stoppes med oppmerksomhet.<br>Jeg skal si deg hvordan du verner deg mot dem,<br>for du kan bygge en demning av visdom.”</p>
<p>Ajita:<br><a class="kl" id="kl1042(1036)"></a>“Men fortell meg også dette:<br>hvor kan visdom og oppmerksomhet,<br>navn og form opphøre, min herre?<br>Forklar meg det jeg her spør deg om.”</p>
<p>Mesteren:<br><a class="kl" id="kl1043(1037)"></a>“Jeg skal forklare deg det<br>du spurte om her, Ajita:<br>hvor navn og form helt kan opphøre.<br>De opphører når bevisstheten stopper.”</p>
<p>Ajita:<br><a class="kl" id="kl1044(1038)"></a>“Fortell meg da, min herre,<br>hvordan de lever, de som<br>har innsett sannheten,<br>og de som fortsatt er under trening.”</p>
<p>Mesteren:<br><a class="kl" id="kl1045(1039)"></a>“En munk lenger ikke etter nytelser.<br>Han har et rolig og urokkelig sinn.<br>Han kjenner alle sinnstilstander<br>og han vandrer i full oppmerksomhet.”</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>