<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="snp5.12">
<article>
<div class="hgroup">
<p class="division">En tekstsamling 5.12</p>
<p class="subdivision">Parayanavagga—Kapitlet om å komme fram til målet</p>
<h1>Jatukannis spørsmål</h1>
</div>
<blockquote class="gatha"><p>Jatukanni:<br><a class="kl" id="kl1102(1096)"></a>“Jeg har hørt om en helt uten lyster og begjær.<br>Jeg har kommet for å spørre deg, du som ser så skarpt,<br>du som har krysset floden og er uten begjær.<br>Si meg veien til fred, Mester, forklar meg det som det er!</p>
<p><a class="kl" id="kl1103(1097)"></a>For Mesteren har seiret over lystene<br>og vandrer liksom solen i sin fulle stråleglans.<br>Du som har så mye visdom, forklar læren for meg<br>som har så lite visdom, slik at jeg kan forstå<br>hvordan jeg overvinner fødsel og alderdom.”</p>
<p>Mesteren:<br><a class="kl" id="kl1104(1098)"></a>“Vis fra deg trangen til nytelser,<br>finn trygghet i å gi avkall.<br>Ikke godta eller avvis noe som helst.</p>
<p><a class="kl" id="kl1105(1099)"></a>La det gamle bare visne,<br>så blir det ikke mer for deg senere.<br>Hvis du i mellomtiden ikke griper noe nytt,<br>kan du vandre i fred.</p>
<p><a class="kl" id="kl1106(1100)"></a>Den som ikke har noen lidenskapelig lengsel<br>etter noe som helst, verken fysisk eller mentalt,<br>er utenfor dødens rekkevidde, brahman.”</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>