<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="snp5.7">
<article>
<div class="hgroup">
<p class="division">En tekstsamling 5.7</p>
<p class="subdivision">Parayanavagga—Kapitlet om å komme fram til målet</p>
<h1>Upasivas spørsmål</h1>
</div>
<blockquote class="gatha"><p>Upasiva:<br><a class="kl" id="kl1075(1069)"></a>“Jeg klarer ikke å krysse den store floden<br>alene, sakya, uten noe å støtte meg til.<br>Gi meg et meditasjonsemne, du som er alt,<br>som jeg kan støtte meg til for å komme over.”</p>
<p>Mesteren<br><a class="kl" id="kl1076(1070)"></a>“Rett oppmerksomheten mot intetheten<br>og støtt deg til det at det ikke eksisterer.<br>Slik kan du krysse floden.<br>Slipp taket i nytelser og avstå fra samtaler.<br>Både dag og natt bør du ha blikket rettet<br>mot utslettelsen av begjæret.”</p>
<p>Upasiva:<br><a class="kl" id="kl1077(1071)"></a>“Den som ikke lenger lengter etter nytelser,<br>som støtter seg til intetheten<br>og har kvittet seg med alle oppfatninger,<br>som har funnet den høyeste frigjøring<br>og frihet fra identifikasjoner—<br>klarer han å unngå tilbakefall?”</p>
<p>Mesteren:<br><a class="kl" id="kl1078(1072)"></a>“Den som ikke lenger lengter etter nytelser,<br>som støtter seg til intetheten<br>og har kvittet seg med alle oppfatninger,<br>som har funnet den høyeste frigjøring<br>og frihet fra identifikasjoner—<br>han skulle klare å unngå tilbakefall.”</p>
<p>Upasiva:<br><a class="kl" id="kl1079(1073)"></a>“Hvis man klarer å unngå tilbakefall<br>gjennom en periode på mange år, du som ser alt,<br>og man finner frihet og fred—<br>har man da også bevissthet?”</p>
<p>Mesteren:<br><a class="kl" id="kl1080(1074)"></a>“Det er som når en flamme blafrer i vinden,<br>tar slutt og ikke lenger kan kalles det samme.<br>Slik blir vismannen befridd fra sinn og kropp.<br>De tar slutt og kan ikke lenger kalles det samme.”</p>
<p>Upasiva:<br><a class="kl" id="kl1081(1075)"></a>“Men tar han da slutt, eller gjør han ikke det?<br>Eller lever han lykkelig i all evighet?<br>Forklar dette for meg, du vise,<br>ut fra hvordan du kjenner denne læren.”</p>
<p>Mesteren:<br><a class="kl" id="kl1082(1076)"></a>“Når han har tatt slutt, kan han ikke lenger måles.<br>Det finnes ikke lenger noe begreper som kan brukes om ham.<br>Når alle fenomener er uttømt,<br>er også språkets muligheter uttømt.”</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>