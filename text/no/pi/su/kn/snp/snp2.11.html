<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="snp2.11">
<article>
<div class="hgroup">
<p class="division">En tekstsamling 2.11</p>
<p class="subdivision">Culavagga—Det lille kapitlet</p>
<h1>Veiledning til Rahula</h1>
</div>
<blockquote class="gatha"><p><a class="kl" id="kl337(335)"></a>“Kan det stadige samværet med vismannen<br>føre til at du forakter ham?<br>Blir han som løfter fakkelen for menneskeheten<br>hedret og verdsatt av deg?”</p>
<p><a class="kl" id="kl338(336)"></a>“Det stadige samværet med vismannen<br>fører ikke til at jeg forakter ham.<br>Jeg hedrer og verdsetter alltid<br>han som løfter fakkelen for menneskeheten.”</p>
<p><a class="kl" id="kl339(337)"></a>“Slipp taket i sansenytelsene,<br>legg tidligere gleder bak deg.<br>Ha tillit og forlat hjemmet.<br>Da skal du gjøre slutt på lidelsene.</p>
<p><a class="kl" id="kl340(338)"></a>Ha omgang med gode venner<br>og slå deg til på et ensomt sted<br>som ligger avsides der det er stille og rolig,<br>og vis måtehold når du spiser.</p>
<p><a class="kl" id="kl341(339)"></a>Ikke føl noen lengsel<br>etter kappe og matgaver,<br>ikke føl tilknytning til din ensomme hytte.<br>Ikke vend tilbake til verden.</p>
<p><a class="kl" id="kl342(340)"></a>La treningsreglene beskytte deg<br>og vokt dine fem sanseporter.<br>Ha oppmerksomheten rettet mot kroppen<br>og ikke bry deg om den ytre verden.</p>
<p><a class="kl" id="kl343(341)"></a>Unngå det som ser tiltalende ut<br>og som vekker lidenskaper i deg.<br>Tenk heller på det som er utiltalende<br>og konsentrer sinnet ditt om dette.</p>
<p><a class="kl" id="kl344(342)"></a>Mediter på det som er uten kjennetegn<br>og fordriv alle tendenser til stolthet.<br>Når du har lagt fra deg all stolthet,<br>kan du leve i fred.”</p></blockquote>
<p>Mesteren veiledet ofte Rahula med disse versene.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>