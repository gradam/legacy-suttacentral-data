<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="snp4.5">
<article>
<div class="hgroup">
<p class="division">En tekstsamling 4.5</p>
<p class="subdivision">Atthakavagga—Åtterkapitlet</p>
<h1>Det høyeste</h1>
</div>
<blockquote class="gatha"><p><a class="kl" id="kl802(796)"></a>Når en mann holder på sine egne meninger<br>og sier at de er det høyeste i verden,<br>sier han at alle andre meninger er mindreverdige.<br>Derfor klarer han ikke å heve seg over debatten.</p>
<p><a class="kl" id="kl803(797)"></a>Det han ser som fordel for seg selv<br>i det som er sett, hørt eller tenkt,<br>det griper han fatt i<br>og betrakter alt annet som mindreverdig.</p>
<p><a class="kl" id="kl804(798)"></a>De gode sier at forestillinger<br>som får noen til å betrakte andre som mindreverdige,<br>er bindinger. Derfor baserer ikke munken seg<br>på det han ser, hører eller tenker, og heller ikke på ritualer.</p>
<p><a class="kl" id="kl805(799)"></a>Han lager seg ingen teorier her i verden,<br>verken ut fra kunnskap eller ut fra ritualer.<br>Han regner ikke seg selv som likeverdig med noen.<br>og heller ikke som bedre eller dårligere enn noen.</p>
<p><a class="kl" id="kl806(800)"></a>Han slipper taket i teorier om selvet<br>og klamrer seg heller ikke til noen kunnskap.<br>Han tar ikke parti for noen fraksjon<br>og hevder ingen teorier selv.</p>
<p><a class="kl" id="kl807(801)"></a>Den som ikke har aspirasjoner<br>verken til tilblivelse eller ikke-tilblivelse,<br>verken her eller hinsides,<br>han har ingen fast bopel i noen doktrine.</p>
<p><a class="kl" id="kl808(802)"></a>Han identifiserer ikke selv det minste<br>av det han ser, hører eller tenker her.<br>Hvem kan tvile på en slik brahman<br>som ikke klamrer seg til noen teori?</p>
<p><a class="kl" id="kl809(803)"></a>Han verken utformer eller foretrekker<br>noen teori og binder seg ikke til noen av dem.<br>En slik brahman lar seg ikke lede av ritualer.<br>Han har krysset over til den andre bredden<br>og kommer ikke tilbake igjen derfra.</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>