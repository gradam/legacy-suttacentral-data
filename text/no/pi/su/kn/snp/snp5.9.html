<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="snp5.9">
<article>
<div class="hgroup">
<p class="division">En tekstsamling 5.9</p>
<p class="subdivision">Parayanavagga—Kapitlet om å komme fram til målet</p>
<h1>Hemakas spørsmål</h1>
</div>
<blockquote class="gatha"><p>Hemaka:<br><a class="kl" id="kl1090(1084)"></a>“Før jeg hørte Gotamas lære<br>var det mange som sa: ‘Slik og slik har det vært,<br>og slik og slik kommer det til å skje.'<br>Men alt dette var bare prat.<br>Det fikk meg imidlertid til å tenke,<br>og jeg kom til at jeg ikke kunne godta noe av det.</p>
<p><a class="kl" id="kl1091(1085)"></a>Men forklar læren for meg,<br>du vismann som har knust begjæret,<br>den læren som gjør at man kan vandre i oppmerksomhet<br>og krysse verden uten å bli sittende fast i den!”</p>
<p>Mesteren:<br><a class="kl" id="kl1092(1086)"></a>“Veien til en indre fred som ikke dør,<br>er å slippe taket i all grådighet<br>etter alt slikt som du liker, Hemata,<br>blant det du ser, hører, tenker og sanser.</p>
<p><a class="kl" id="kl1093(1087)"></a>De som har innsett dette,<br>og praktiserer oppmerksomhet,<br>har funnet indre fred her og nå.<br>De er alltid rolige,<br>og de krysser verden uten å bli sittende fast i den.”</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>