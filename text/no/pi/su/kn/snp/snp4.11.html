<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="snp4.11">
<article>
<div class="hgroup">
<p class="division">En tekstsamling 4.11</p>
<p class="subdivision">Atthakavagga—Åtterkapitlet</p>
<h1>Tvister og disputter</h1>
</div>
<blockquote class="gatha"><p><a class="kl" id="kl868(862)"></a>“Hva kommer alle disse tvistene og disputtene av?<br>De fører jo bare til sorg, jammer og selvopptatthet,<br>til arroganse og til sladder og skravling!<br>Fortell meg hva alt dette kommer av!”</p>
<p><a class="kl" id="kl869(863)"></a>“Tvister og disputter som fører til sorg,<br>til jammer, selvopptatthet og arroganse,<br>og som fører til sladder og skravling,<br>skyldes at vi foretrekker det ene framfor det andre.<br>Tvister og disputter trekker med seg<br>selvopptatthet og sladder som skyldes debatten.”</p>
<p><a class="kl" id="kl870(864)"></a>“Hva kommer det av at man foretrekker<br>det ene framfor det andre?<br>Hvilke lengsler finnes det her i verden?<br>Hva er opphavet til de forhåpninger og målsettinger<br>som menneskene har til framtiden?”</p>
<p><a class="kl" id="kl871(865)"></a>“Vi foretrekker noe ut fra våre egne begjær.<br>Dette er de lengsler som finnes her i verden.<br>Dette er opphavet til de forhåpninger og målsettinger<br>som menneskene har til framtiden.”</p>
<p><a class="kl" id="kl872(866)"></a>“Hva kommer begjæret av her i verden?<br>Hvorfor velger vi noe framfor noe annet?<br>Det medfører bare sinne, løgn og usikkerhet<br>og andre tilstander som filosofen har omtalt.”</p>
<p><a class="kl" id="kl873(867)"></a>“Begjæret kommer av at vi opplever<br>noe som tiltalende og noe som utiltalende.<br>Menneskene foretar sine valg<br>ut fra former de ser oppstå og gå til grunne.”</p>
<p><a class="kl" id="kl874(868)"></a>“Sinne, løgn og usikkerhet<br>kommer nettopp av denne splittelsen.<br>Den som er usikker, bør lytte til de vise<br>og øve seg i den læren de forklarer.”</p>
<p><a class="kl" id="kl875(869)"></a>“Hva kommer det av at vi opplever<br>noe som tiltalende og noe som utiltalende?<br>Hva er det som ikke må eksistere<br>om vi ikke skal oppleve det slik?<br>Fortell meg også hva som er opphavet<br>til tilblivelse og tilintetgjørelse.”</p>
<p><a class="kl" id="kl876(870)"></a>“Det vi opplever som tiltalende<br>og utiltalende, skyldes sanseinntrykk.<br>Uten sanseinntrykk oppstår ikke dette.<br>Tilblivelse og tilintetgjørelse<br>har også opphav i dette, sier jeg.”</p>
<p><a class="kl" id="kl877(871)"></a>“Hva er da opphavet til sanseinntrykk?<br>Og hvorfor vil vi så gjerne eie noe?<br>Hva er det som ikke må eksistere<br>om vi ikke skal ha denne følelsen av “mitt”?<br>Hva skal bort for at vi ikke skal oppleve sanseinntrykk?”</p>
<p><a class="kl" id="kl878(872)"></a>“Sanseinntrykk er avhengig av splittelsen<br>i subjekt og objekt (navn og form),<br>og eiertrangen skyldes ønsker.<br>Uten ønsker oppstår ingen følelse av “mitt”,<br>og uten objekter oppstår ingen sanseinntrykk.”</p>
<p><a class="kl" id="kl879(873)"></a>“Hva må man oppnå for at objekter skal forsvinne?<br>Hvordan forsvinner lykke og lidelse?<br>Si meg hvordan dette forsvinner,<br>for dette er noe jeg gjerne vil vite.”</p>
<p><a class="kl" id="kl880(874)"></a>“Ikke hold på dine identifikasjoner<br>og ikke avvis dine identifikasjoner—<br>ikke vær uten identifikasjoner<br>og ikke identifiser det som er forsvunnet.<br>Når du oppnår dette, forsvinner objektene,<br>for oppfatningen av vår mangfoldige verden<br>er basert på identifikasjoner.”</p>
<p><a class="kl" id="kl881(875)"></a>“Nå har du forklart oss det vi spurte om.<br>Kunne du være så snill å svare på et spørsmål til?<br>Sier de vise at det bare er slik<br>individet kan oppnå renhet?<br>Eller sier de det også kan gjøres annerledes?”</p>
<p><a class="kl" id="kl882(876)"></a>“Noen vismenn sier det bare er slik<br>individet kan oppnå renhet.<br>Men noen eksperter sier også<br>at det kan skje uten tilknytning til det fysiske.</p>
<p><a class="kl" id="kl883(877)"></a>Men en vismann som utforsker dette grundig,<br>vet at de baserer seg på teorier.<br>Når han vet dette, er han fri og tar ikke opp debatten.<br>Den vise opplever ikke flere eksistenser.”</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>