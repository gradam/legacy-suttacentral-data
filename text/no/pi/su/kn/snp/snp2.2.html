<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="snp2.2">
<article>
<div class="hgroup">
<p class="division">En tekstsamling 2.2</p>
<p class="subdivision">Culavagga—Det lille kapitlet</p>
<h1>Det som stinker</h1>
</div>
<blockquote class="gatha"><p><a class="kl" id="kl242(239)"></a>“De som spiser korn. bønner og grønnsaker,<br>rotfrukter, frukter fra urter og trær,<br>som de har fått på rettmessig vis,<br>lyver ikke for å oppnå nytelser.</p>
<p><a class="kl" id="kl243(240)"></a>Den som spiser utsøkte retter<br>som er vellaget og vel tilberedt og gitt som gave,<br>som legger i seg den fineste ris,<br>han spiser det som stinker, Kassapa.</p>
<p><a class="kl" id="kl244(241)"></a>Du sier at du ikke spiser det som stinker,<br>du høyættede brahman.<br>Du spiser den fineste ris<br>med vel tilberedt fuglekjøtt til.<br>Men la meg spørre deg, Kassapa:<br>Hva forstår du med det som stinker?</p>
<p><a class="kl" id="kl245(242)"></a>Det å drepe levende vesener,<br>å myrde, binde og lemleste,<br>å stjele og lyve, svindel og bedrag,<br>å være arrogant fordi man har studert—<br>det er dette som stinker.<br>Ikke det å spise kjøtt.</p>
<p><a class="kl" id="kl246(243)"></a>Hemningsløs jakt på nytelser,<br>å være glupsk etter delikatesser,<br>uansett om de er blandet med urenheter,<br>å være nihilist, være ubalansert<br>og ikke ville lytte til veiledninger—<br>det er dette som stinker.<br>Ikke det å spise kjøtt.</p>
<p><a class="kl" id="kl247(244)"></a>Å baktale andre med harde ord,<br>å svikte venner, å være hard og stolt,<br>å ikke gi gaver til noen—<br>det er dette som stinker.<br>Ikke det å spise kjøtt.</p>
<p><a class="kl" id="kl248(245)"></a>Sinne, arroganse, stivsinn<br>og et hissig temperament,<br>innbilskhet, misunnelse, meningsløs skravling,<br>selvros og omgang med dårlige mennesker—<br>det er dette som stinker.<br>Ikke det å spise kjøtt.</p>
<p><a class="kl" id="kl249(246)"></a>Det å ha dårlig moral,<br>henge ut dem som er tynget av gjeld,<br>svindel og bedrag,<br>ja, det å drive med slike ugjerninger—<br>det er dette som stinker.<br>Ikke det å spise kjøtt.</p>
<p><a class="kl" id="kl250(247)"></a>Det å ikke kunne styre seg<br>overfor andre levende vesener,<br>å stjele fra andre for å skade dem,<br>å være brutal, voldsom og hensynsløs—<br>det er dette som stinker.<br>Ikke det å spise kjøtt.</p>
<p><a class="kl" id="kl251(248)"></a>De som er grådige og aggressive,<br>og stadig pønser på å gjøre skade,<br>de havner i mørket etter døden<br>og styrter hodekulls ned i helvete—<br>det er dette som stinker.<br>Ikke det å spise kjøtt.</p>
<p><a class="kl" id="kl252(249)"></a>Verken kjøtt, fisk eller faste,<br>verken å gå naken, være glattraket eller ha flokete hår,<br>verken skittenferdighet eller å gå kledd i ru dyrehuder,<br>verken ofringer eller ildseremonier,<br>verken glatte ord eller askese,<br>og heller ikke mantraer eller årstidshøytider<br>kan rense den som ikke har lagt tvilen bak seg.</p>
<p><a class="kl" id="kl253(250)"></a>Den som er vis, vokter sine sanser,<br>står fast på sannheten<br>og gleder seg over mildhet og integritet.<br>Han henger seg ikke opp i det han ser og hører,<br>men legger alle bindinger og alle lidelser bak seg.”</p>
<p><a class="kl" id="kl254(251)"></a>Slik forklarte Mesteren det igjen og igjen.<br>Vismannen som hadde lagt alle mantraer bak seg<br>utla læren i mange forskjellige vers—<br>en lære som ikke stinker, men som er vanskelig å forstå.</p>
<p><a class="kl" id="kl255(252)"></a>Da brahmanen hørte de gode ordene<br>som Buddha uttalte om det som ikke stinker<br>og som fjerner alle lidelser,<br>bøyde han seg ærbødig<br>for ham som har kommet fram til sannheten,<br>og der og da ble han ordinert som munk.</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>