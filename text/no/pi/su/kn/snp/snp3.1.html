<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="snp3.1">
<article>
<div class="hgroup">
<p class="division">En tekstsamling 3.1</p>
<p class="subdivision">Mahavagga—Det store kapitlet</p>
<h1>Om å gå ut og bli munk</h1>
</div>
<blockquote class="gatha"><p><a class="kl" id="kl407(405)"></a>Jeg vil lovprise det å gå ut og bli munk,<br>slik han som ser, gikk ut og ble munk.<br>Han foretok en grundig undersøkelse,<br>og gikk med glede ut som munk.</p>
<p><a class="kl" id="kl408(406)"></a>Hjemmelivet er trangt og innestengt,<br>og her virvles lidenskapene opp som støv.<br>Men eneboerlivet er åpent og fritt!<br>Da han så dette, forlot han hjemmet.</p>
<p><a class="kl" id="kl409(407)"></a>Etter at han hadde gått ut,<br>avsto han fra skadelige handlinger.<br>Han lot være å si noe som kunne skade,<br>og han gjorde sin livsførsel ren.</p>
<p><a class="kl" id="kl410(408)"></a>Den oppvåknede gikk til Ràjagaha,<br>til Giribbaja i Magadha,<br>for å motta matgaver.<br>Han hadde en mengde gode karaktertrekk.</p>
<p><a class="kl" id="kl411(409)"></a>Bimbisàra sto i palasset sitt<br>og fikk øye på ham. Han så at han hadde<br>mange gode karaktertrekk,<br>og da sa han dette:</p>
<p><a class="kl" id="kl412(410)"></a>“Se på den mannen, mine herrer!<br>Han ser ut til å være opphøyd, kjekk og god!<br>Han vet å føre seg,<br>og han vandrer med senket blikk.</p>
<p><a class="kl" id="kl413(411)"></a>Han går oppmerksomt med senket blikk,<br>han der er nok ikke kommet av småkårsfolk.<br>Følg etter ham, dere kongsmenn,<br>og se hvor den munken skal hen.”</p>
<p><a class="kl" id="kl414(412)"></a>Kongens menn<br>fulgte etter ham<br>for å se hvor munken gikk,<br>hvor han holdt til.</p>
<p><a class="kl" id="kl415(413)"></a>Han gikk rolig videre<br>med sinnsro og sansene under kontroll.<br>Bollen hans ble raskt fylt opp,<br>mens han øvde oppmerksomhet og klar forståelse.</p>
<p><a class="kl" id="kl416(414)"></a>Da han var ferdig med matrunden,<br>gikk vismannen ut av byen.<br>Han vandret i retning av Paõóava<br>for å tilbringe dagen der.</p>
<p><a class="kl" id="kl417(415)"></a>Da kongens menn så hvor han stoppet,<br>satte noen av dem seg ned der.<br>Men en av dem vendte tilbake<br>og fortalte det til kongen.</p>
<p><a class="kl" id="kl418(416)"></a>“Denne munken, herre konge,<br>sitter utenfor Paõóava<br>med holdning som en tiger,<br>en okse eller en løve i en grotte.”</p>
<p><a class="kl" id="kl419(417)"></a>Da kongen hørte dette,<br>steg han opp i sin praktvogn<br>og kjørte så fort han kunne<br>ut til Paõóava-fjellet.</p>
<p><a class="kl" id="kl420(418)"></a>Han kjørte så langt det var farbart med vogn.<br>Så steg han ut av vognen sin<br>og gikk videre til fots.<br>Da han kom fram, satte han seg ned.</p>
<p><a class="kl" id="kl421(419)"></a>Da kongen hadde satt seg,<br>hilste han høflig på Mesteren.<br>Da de hadde hilst på hverandre,<br>sa kongen dette:</p>
<p><a class="kl" id="kl422(420)"></a>“Du er jo bare unggutten,<br>ja, du er ikke gamle karen!<br>Hvilken ætt kommer du fra?<br>Du ser ut til å være adelsmann?</p>
<p><a class="kl" id="kl423(421)"></a>Du ville være en pryd for hæren<br>som fører for en elefanttropp!<br>Jeg vil gi deg rikdom som du kan glede deg over!<br>Men si meg hvilken ætt du kommer fra.”</p>
<p><a class="kl" id="kl424(422)"></a>“Like borte i Himalayas skråninger<br>finnes det et land, herre konge,<br>som er godt forsynt med rikdom og tapperhet.<br>Det landet hører med til Kosala.</p>
<p><a class="kl" id="kl425(423)"></a>Ætten kalles âdicca<br>og er sakyaer av fødsel.<br>Den ætten har jeg gått ut fra,<br>og jeg søker ingen sanselige nytelser.</p>
<p><a class="kl" id="kl426(424)"></a>Jeg har sett farene ved sansenytelser,<br>jeg ser at det å gi avkall bringer fred.<br>Jeg ønsker å praktisere min trening,<br>for det gjør meg glad til sinns.”</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>