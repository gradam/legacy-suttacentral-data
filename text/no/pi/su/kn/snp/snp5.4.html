<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="snp5.4">
<article>
<div class="hgroup">
<p class="division">En tekstsamling 5.4</p>
<p class="subdivision">Parayanavagga—Kapitlet om å komme fram til målet</p>
<h1>Punnakas spørsmål</h1>
</div>
<blockquote class="gatha"><p>Punnaka<br><a class="kl" id="kl1049(1043)"></a>“Jeg har kommet for å spørre<br>ham som er uten begjær og som ser roten:<br>Hva er grunnen til at mange seere,<br>adelsmenn, brahmaner og andre<br>gir ofringer til gudene?<br>Dette spør jeg deg om, Mester.<br>Vær så snill å gi meg et svar.”</p>
<p>Mesteren:<br><a class="kl" id="kl1050(1044)"></a>“Grunnen til at mange seere,<br>adelsmenn, brahmaner og andre<br>gir ofringer til gudene,<br>er at de håper å få leve lenge.<br>De klamrer seg til alderdommen.”</p>
<p>Punnaka:<br><a class="kl" id="kl1051(1045)"></a>“De mange seere,<br>adelsmenn, brahmaner og andre<br>som flittig gir ofringer til gudene—<br>har de fridd seg fra fødsel og alderdom?<br>Dette spør jeg deg om, Mester.<br>Vær så snill å gi meg et svar.”</p>
<p>Mesteren:<br><a class="kl" id="kl1052(1046)"></a>“De håper og de lovpriser,<br>de ber og de ofrer.<br>De håper på vinning og nytelser<br>og praktiserer ofringer mens de lengter etter nytt liv.<br>Jeg sier at de ikke har fridd seg fra fødsel og alderdom.”</p>
<p>Punnaka:<br><a class="kl" id="kl1053(1047)"></a>“Hvis de som ikke klarte å slutte med ofringer,<br>nettopp av den grunn ble bundet til fødsel og alderdom,<br>hvem er det da som har fridd seg fra fødsel og alderdom?<br>Dette spør jeg deg om, Mester.<br>Vær så snill å gi meg et svar.”</p>
<p>Mesteren:<br><a class="kl" id="kl1054(1048)"></a>“De som har tenkt gjennom<br>det som er nært og det som er fjernt her i verden,<br>blir aldri opphisset over noe som helst.<br>De er fredelige, lidenskapsløse,<br>uten plager og uten lyster.<br>De vil jeg si har fridd seg fra fødsel og alderdom.”</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>