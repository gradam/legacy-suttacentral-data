<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="snp1.11">
<article>
<div class="hgroup">
<p class="division">En tekstsamling 1.11</p>
<p class="subdivision">Uragavagga—Slangekapitlet</p>
<h1>Seier</h1>
</div>
<blockquote class="gatha"><p><a class="kl" id="kl195(193)"></a>Uansett om man går eller står,<br>sitter eller ligger,<br>strekker eller bøyer seg,<br>så er dette kroppen som beveger seg.</p>
<p><a class="kl" id="kl196(194)"></a>Knoklene er bundet sammen av sener,<br>med et overtrekk av kjøtt og hud.<br>Huden dekker kroppen<br>slik at vi ikke ser den som den virkelig er.</p>
<p><a class="kl" id="kl197(195)"></a>Den er full av tarmer og innvoller,<br>der ligger lever og urinblære,<br>hjerte og lunger,<br>nyrer og milt.</p>
<p><a class="kl" id="kl198(196)"></a>Der er slim og spytt,<br>fett og svette,<br>blod og lymfe,<br>galle og talg.</p>
<p><a class="kl" id="kl199(197)"></a>Fra de ni åpningene<br>renner det stadig urenheter.<br>Øyeslim fra øynene,<br>ørevoks fra ørene,</p>
<p><a class="kl" id="kl200(198)"></a>og snørr fra nesen.<br>Munnen spyr til tider ut<br>galle og slim. Og kroppen<br>utskiller svette og skitt.</p>
<p><a class="kl" id="kl201(199)"></a>Den hule hodeskallen<br>er fylt av hjernen.<br>En tosk som taler i uvett<br>synes alt dette er vakkert.</p>
<p><a class="kl" id="kl202(200)"></a>Men når kroppen er død,<br>og ligger slengt bort på gravplassen,<br>oppblåst og blåsvart,<br>vil ikke engang slektningene se på den.</p>
<p><a class="kl" id="kl203(201)"></a>Den blir gnagd og fortært<br>av hunder og sjakaler, ulver og makk.<br>Kråker og gribber hakker på den,<br>ja, hvem som helst kan forsyne seg.</p>
<p><a class="kl" id="kl204(202)"></a>En klok og forstandig munk<br>som har hørt Buddhas ord,<br>forstår dette klart<br>og ser det som det er.</p>
<p><a class="kl" id="kl205(203)"></a>Dette er slik som det<br>og det er slik som dette.<br>Han slipper taket i kroppsbegjæret<br>både innvendig og utvendig.</p>
<p><a class="kl" id="kl206(204)"></a>Når den kloke munken<br>har sluppet taket i alt begjær,<br>kommer han fram til den udødelige fred,<br>til nibbana, det elementet som ikke forfaller.</p>
<p><a class="kl" id="kl207(205)"></a>Vi hegner om denne stinkende<br>og urene kroppen på to ben,<br>som er full av ufyselige materie<br>som tyter ut både her og der.</p>
<p><a class="kl" id="kl208(206)"></a>Den som synes at denne kroppen<br>gir grunn til å opphøye seg selv<br>og fornedre andre,<br>viser at han ikke har forstått noe.</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>