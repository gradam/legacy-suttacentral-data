<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="an8.9">
<article>
<div class="hgroup">
<p class="division">Tekster ordnet i nummerrekkefølge</p>
<p>Aṭṭhakanipāta</p>
<h1>8.9 Om å vokte sanseportene</h1>
</div>
<p>Nanda kan med rette kalles en mann av god familie, munker, og en må kunne si at han er både sterk, sjarmerende og lidenskapelig. Hvis Nanada ikke hadde passet på sanseportene sin, spist med måte, våket deler av natten og anvendt oppmerksomhet og klar forståelse, ville han ikke ha klart å praktisere den høyverdige livsførsel helt rent og purt.</p>
<p>Nå skal dere høre hvordan Nanda passer på sanseportene sine, munker. Hvis han finner grunn til å se mot øst, overveier han det hele grundig først. Deretter ser han mot øst, idet han tenker:</p>
<p>«Mens jeg ser østover, skal verken attrå eller motvilje eller andre dårlige og usunne tanker få slippe til!»</p>
<p>Da har han rett forståelse.</p>
<p>Finner han grunn til å se mot sør, vest eller nord, oppover, nedover eller i noen annen retning, gjør han det på samme måte. Da har han rett forståelse.</p>
<p>Og nå skal dere få høre hvordan Nanda anvender oppmerksomhet og klar forståelse, munker. Han er seg bevisst følelsene sine idet de oppstår, mens de varer ved og idet de dør hen.</p>
<p>Han er seg bevisst sine identifikasjoner idet de oppstår, mens de varer ved og idet de dør hen. Og han er seg bevisst sine reaksjoner idet de oppstår, mens de varer ved og idet de dør hen. Slik anvender han oppmerksomhet og klar forståelse, munker.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
</aside>
</section>
</div>
</body>
</html>
