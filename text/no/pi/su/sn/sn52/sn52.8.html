<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn52.8">
<article>
<div class="hgroup">
<p class="division">Tekster fordelt etter tema</p>
<p>Det store kapitlet</p>
<p>Samtaler med Anuruddha</p>
<h1>52.8. Lignelsen om Ganges</h1>
</div>
<p>En gang oppholdt Anuruddha seg i huset ved salalatreet i Savatthi. Der henvendte han seg til munkene og sa:</p>
<p>«Elven Ganges renner østover, den har fall og helning mot øst. Hvis nå en stor flokk mennesker kom med spader og korger og sa at de skulle få Ganges til å renne vestover og gi den fall og helning mot vest, tror dere de ville klare det, venner?»</p>
<p>«Nei.»</p>
<p>«Hvorfor ikke?»</p>
<p>«Ganges renner jo østover, den har fall og helning mot øst. Det ville ikke være lett å vende den vestover og gi den fall og helning mot vest, samme hvor mye en stor flokk mennesker skulle slite og streve.»</p>
<p>Nettopp, venner. Slik er det. På samme måte er det med en munk som har brukt mye tid på å øve og praktisere oppmerksomhet på de fire hovedområdene.</p>
<p>Sett nå at konge og regjering, venner og kolleger, slekt og familie tilbød ham rikdommer og bønnfalt ham slik:</p>
<p>’Kom her, kjære! Hvorfor skal du kaste bort tiden i den gule kappen? Hvorfor går du rundt med tiggerbolle og glattraket hode? Vend tilbake til det verdslige liv, så kan du nyte rikdommens goder og bruke den til å gjøre gode gjerninger!’</p>
<p>Det er helt utenkelig at denne munken skulle gi opp treningen og vende tilbake til det verdslige liv hvis han har brukt mye tid på å øve og praktisere oppmerksomhet på de fire hovedområdene.</p>
<p>Hvorfor?</p>
<p>Det er helt utenkelig at et sinn som i lang tid har vært vendt mot løsrivelse, som har fall og helning mot løsrivelse, skulle vende tilbake til en lavere tilstand, venner.</p>
<p>Og hvilke fire hovedområder for oppmerksomheten er det han øver og praktiserer?</p>
<p>Han gir slipp på grådighet og motvilje overfor verden, og betrakter kroppen som kropp, følelsene som følelser, tankene som tanker og fenomenene som fenomener, energisk og med oppmerksomhet og klar forståelse.</p>
<p>Slik øver og praktiserer han oppmerksomhet på de fire hovedområdene.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
