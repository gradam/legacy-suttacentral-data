<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn28.2">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Samtaler med Sariputta</p>
<h1>28.2. Uten innledende tanker </h1>
</div>
<p>En gang var Sariputta i Anathapindikas park Jetalunden i Savatthi. Tidlig en morgen sto han opp, tok kappe og bolle og gikk inn til byen for å motta matgaver. Etter at han hadde gått matrunden og var ferdig med å spise, gikk han til Blindmannskogen og satte seg under et tre for å være der resten av dagen.</p>
<p>Utpå kvelden reiste Sariputta seg fra sin ensomme meditasjon og gikk til Anathapindikas park Jetalunden. Ananda så at han kom, og sa til ham:</p>
<p>«Du ser så glad ut, min venn Sariputta. Ansiktet ditt liksom lyser av ren glede. Hva er det du har gjort?»</p>
<p>«Jeg brakte de innledende og fastholdende tanker til ro og gikk inn i andre meditasjonstilstand, – en indre fred og konsentrasjon av sinnet, som fødes av fordypelse og inneholder glede og velvære, men ikke de innledende eller fastholdende tanker, – og ble værende i den, min venn. Men da tenker jeg ikke at det er jeg som oppnår andre meditasjonstilstand, at det er jeg som har oppnådd andre meditasjonstilstand eller at det er jeg som har reist meg fra andre meditasjonstilstand.»</p>
<p>«Den ærverdige Sariputta har allerede lenge vært helt fri for alle tendenser til å tenke ‘meg’ og ‘mitt’. Det er derfor han ikke tenker ‘det er jeg som oppnår andre meditasjonstilstand, at det er jeg som har oppnådd andre meditasjonstilstand eller at det er jeg som har reist meg fra andre meditasjonstilstand.’»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
