<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn20.8">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om årsakssammenhenger</p>
<p class="subdivision">Samtaler som inneholder lignelser</p>
<h1>20.8. Halmleier</h1>
</div>
<p>Slik har jeg hørt det:</p>
<p>En gang bodde Mesteren i huset med de spisse gavlene i Storskogen ved Vesali. Der henvendte han seg til munkene, og sa:</p>
<p>«Munker!»</p>
<p>«Ja, Mester,» svarte de.</p>
<p>Mesteren sa:</p>
<p>«Licchaviene sover på halmleier, munker. De er iherdige og utrettelig ivåpenøvelser.  Kong Ajatasattu Vedehiputta av Magadha klarer ikke å komme innpå dem og har ingen framgang mot dem. Men senere kommer licchaviene til å elske luksus, munker. De kommer til å få myke hender og føtter, de kommer til å sove i myke senger med hodeputer av fineste bomull og ligge til sola står opp. Da klarer kong Ajatasattu Vedehiputta av Magadha å komme innpå dem og få framgang mot dem.</p>
<p>Nå for tiden sover munkene på halmleier, munker. De er iherdige og trener utrettelig. Den onde Mara klarer ikke å komme innpå dem og har ingen framgang mot dem. Men senere kommer munkene til å elske luksus. De kommer til å få myke hender og føtter, de kommer til å sove i myke senger med hodeputer av fineste bomull og ligge til sola står opp. Da klarer den onde Mara å komme innpå dem og få framgang mot dem. Derfor bør dere trene slik, munker:</p>
<p>‘Vi vil sove på halmleie, vi vil være iherdige og trene utrettelig!’</p>
<p>Slik bør dere trene, munker.<BR>
    </p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
