<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn20.10">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om årsakssammenhenger</p>
<p class="subdivision">Samtaler som inneholder lignelser</p>
<h1>20.10. Katten</h1>
</div>
<p>En gang da Mesteren holdt til i Savatthi, var det en nyordinert munk som oppholdt seg altfor mye blant legfolk. Noen munker sa at han ikke skulle gjøre det, men han brydde seg ikke om hva de sa. Noen munker gikk bort til Mesteren, hilset høflig på ham og satte seg ned. Så fortalte de om denne munken som oppholdt seg altfor mye blant legfolk.</p>
<p>«Det var en gang en katt som sto på en avfallshaug og lurte på ei mus. ‘Når denne musa kommer ut av hullet sitt, skal jeg fange den og spise den,’ tenkte katten. Og da musa tittet ut, kastet katten seg over den og slukte den hel. Men musa tygde på katten innenfra, slik at den fikk store smerter og døde.</p>
<p>Slik er det også når en munk står opp om morgenen, kler på seg, tar kappe og bolle og går til landsbyen eller byen for å motta matgaver uten å passe på hva han gjør, uten å passe på hva han sier og uten å passe på hva han tenker, uten å praktisere oppmerksomhet og uten å vokte på sansene sine. Så får han øye på en lettkledd kvinne, en som går uten kappe. Når han får se henne, flammer begjæret opp i ham, noe som fører til døden eller til dødelige smerter. I den edles treningssystem kaller vi det nemlig å dø når han forlater treningen og faller tilbake til livet som legmann. Dødelige smerter kaller vi det når munken begår andre overtredelser. Derfor bør dere trene slik, munker:</p>
<p>‘Vi vil passe på hva vi gjør, vi vil passe på hva vi sier og vi vil passe på hva vi tenker, og vi vil praktisere oppmerksomhet og vokte på sansene våre når vi går til landsbyen eller byen for å motta matgaver.’</p>
<p>Slik bør dere trene, munker.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
