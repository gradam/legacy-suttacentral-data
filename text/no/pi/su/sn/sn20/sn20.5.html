<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn20.5">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om årsakssammenhenger</p>
<p class="subdivision">Samtaler som inneholder lignelser</p>
<h1>20.5. Spydet</h1>
</div>
<p>En gang da Mesteren var i Savatthi, sa han:</p>
<p>«Tenk dere et spyd med en skarp odd, munker. Så kommer en mann og sier at han skal bøye, brekke og knekke dette spydet med bare nevene. Tror dere han vil klare det, munker?»</p>
<p>«Nei, Mester.»</p>
<p>«Og hvorfor ikke?»</p>
<p>«Det er ikke lett å bøye, brekke og knekke et skarpt spyd med bare nevene, Mester. Han kommer til å slite seg ut eller skade seg selv før han klarer noe slikt.»</p>
<p>«På samme måte er det med en munk som har praktisert og utviklet frigjøring av sinnet gjennom vennlighet. Hvis et vesen som ikke er menneske, prøver å rokke ved en slik munk, kommer han bare til å slite seg ut eller skade seg selv før han klarer noe slikt. Derfor bør dere trene slik, munker:</p>
<p>‘Sinnet vårt skal bli frigjort gjennom vennlighet, og vennligheten skal være vår vei og vårt grunnlag som vi skal stå fast på, idet vi praktiserer den iherdig.’</p>
<p>Slik bør dere trene, munker.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
