<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn3.5">
<article>
<div class="hgroup">
<p class="division">Tekster fordelt etter tema 3</p>
<p>Boken med vers</p>
<p>Samtaler i Kosala</p>
<h1>5. Hvem beskytter seg selv?</h1>
</div>
<p>I Savatthi kom kong Pasenadi av Kosala på besøk. Han satte seg ned ved siden av Mesteren, og sa:</p>
<p>«En gang jeg satt for meg selv, begynte jeg å tenke over dette problemet, Mester: hvem beskytter seg selv, og hvem er det som ikke beskytter seg selv?</p>
<p>Da kom jeg fram til at de som oppfører seg dårlig, fører dårlig tale og tenker dårlige tanker—de beskytter ikke seg selv. Selv om de kanskje er beskyttet av tropper med elefanter, ryttere, stridsvogner og fotsoldater, så beskytter de ikke seg selv. Og hvorfor? Fordi beskyttelsen bare er utvendig, ikke innvendig. Derfor beskytter de ikke seg selv.</p>
<p>Men de som oppfører seg godt, fører god tale og tenker gode tanker—de beskytter seg selv. Selv om de kanskje ikke er beskyttet av tropper med elefanter, ryttere, stridsvogner og fotsoldater, så beskytter de seg selv. Og hvorfor? Fordi beskyttelsen er innvendig, ikke utvendig. Derfor beskytter de seg selv.»</p>
<p>«Det er riktig, store konge. Jeg er enig i alt du sa.</p>
<blockquote class="gatha">
<p>Det er bra med kontroll over kroppen,<br>
det er bra med kontroll over talen,<br>
Det er bra med kontroll over tanken,<br>
det er bra med kontroll over det hele.</p>
<p>Den som er beskjeden og har selvkontroll<br>
og som skammer seg over å utføre usle handlinger,<br>
sier man er godt beskyttet.»</p>
</blockquote>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</article>
</section>
</div>
</body>
</html>
