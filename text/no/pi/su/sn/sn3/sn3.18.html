<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn3.18">
<article>
<div class="hgroup">
<p class="division">Tekster fordelt etter tema 3</p>
<p>Boken med vers</p>
<p>Samtaler i Kosala</p>
<h1>18. Om godt vennskap</h1>
</div>
<p>En gang Mesteren var i Savatthi, kom kong Pasenadi til ham og sa:</p>
<p>«Mens jeg satt for meg selv, tenkte jeg som så, Mester, at du sannelig har gitt en god forklaring av læren, og du gjør oss andre i sannhet en stor vennetjeneste. Du opptrer som en sann venn, og ikke slik dårlige venner opptrer.»</p>
<p>«Det er så, konge. En gang var jeg i en liten by i sakyaenes land. Da kom Ananda bort til meg, hilste høflig og satte seg. Så sa han:</p>
<p>‘Halvparten av edel livsførsel består av godt vennskap, godt kameratskap og godt selskap, Mester.’</p>
<blockquote class="gatha">
<p>Da svarte jeg: ‘Nei, Ananda. Ikke halve, men hele den edle livsførsel består av godt vennskap, godt kameratskap og godt selskap! Man kan forvente at en munk som er en god venn, en god kamerat, vil utvikle og praktisere den edle åttedelte veien. Og hvordan kan en munk som er en god venn, en god kamerat, utvikle og praktisere den edle åttedelte veien, ânanda?<br>
Her utvikler en munk rett syn, Ananda, basert på ensom praksis, basert på frihet fra lidenskaper, basert på avslutning og basert på nøysomhet. På samme måte utvikler han rett hensikt, rett tale, rett handling, rett levevei, rett bestrebelse og rett oppmerksomhet, og han utvikler rett konsentrasjon basert på ensom praksis, basert på frihet fra lidenskaper, basert på avslutning og basert på nøysomhet. På denne måten kan en munk som er en god venn, en god kamerat, utvikle og praktisere den edle åttedelte veien, Ananda. Og på denne måten kan man vite at hele den edle livsførsel består av godt vennskap, godt kameratskap og godt selskap.</p>
</blockquote>
<p>Derfor bør du trene deg slik, store konge: ‘Jeg vil være en god venn, en god kamerat og godt selskap.’ Slik bør du trene, store konge. Og for å være en god venn, en god kamerat og godt selskap, er det én ting du skal basere deg på, og det er å arbeide utrettelig med å utvikle sunne faktorer i sinnet. Når kvinnene i ditt følge får høre at du trener utrettelig, vil de også få lyst til å trene utrettelig. Når adelen i ditt følge får høre dette, vil de også få lyst til å trene utrettelig. Når hæren din får høre dette, vil de også få lyst til å trene utrettelig. Når borgerne og folk i landet ditt får høre at du trener utrettelig, vil de også få lyst til å trene utrettelig.</p>
<p>Så lenge du trener utrettelig, store konge, vil både du selv, dine kvinner, adelen, hæren og dine undersåtter være vernet og beskyttet, og det samme vil ditt skattkammer og dine forrådslagre.</p>
<blockquote class="gatha">
<p>De som ønsker seg mange gleder,<br>
roser utrettelig trening.<br>
Dette er vismenn med gode gjerninger.<br>
Med utrettelig trening oppnår den vise<br>
velvære både her og nå og i framtiden.<br>
Da kalles han en vismann,<br>
en klok mann som vet å oppnå det gode.»</p>
</blockquote>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</article>
</section>
</div>
</body>
</html>
