<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn3.8">
<article>
<div class="hgroup">
<p class="division">Tekster fordelt etter tema 3</p>
<p>Boken med vers</p>
<p>Samtaler i Kosala</p>
<h1>8. Mallika</h1>
</div>
<p>I Savatthi. Kong Pasenadi av Kosala satt sammen med dronning Mallika på slottsterrassen. Kongen sa:</p>
<p>«Finnes det noe du er mer glad i enn deg selv, Mallika?»</p>
<p>«Nei, store konge. Det finnes ikke noe jeg er mer glad i enn meg selv. Men hva med deg, store konge? Finnes det noe du er mer glad i enn deg selv?»</p>
<p>«Nei, Mallika. Det finnes ikke noe jeg heller er mer glad i enn meg selv.»</p>
<p>Deretter gikk kongen ned fra terrassen og bort til Mesteren. Han hilste høflig på ham og satte seg ned hos ham. Så fortalte han om den samtalen han hadde hatt med dronning Mallika. Da Mesteren hørte dette, uttalte han dette verset:</p>
<blockquote class="gatha">
<p>«Om du lar tanken vandre hele verden rundt,<br>
finner du ikke noe du er mer glad i enn deg selv.<br>
Siden andre også er like glad i seg selv,<br>
bør den som er glad i seg selv, ikke skade andre.»</p>
</blockquote>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</article>
</section>
</div>
</body>
</html>
