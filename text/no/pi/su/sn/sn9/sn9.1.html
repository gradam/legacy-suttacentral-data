<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn9.1">
<article>
<div class="hgroup">
<p class="division">Tekster fordelt etter tema</p>
<p>Boken med vers</p>
<p>Samtaler i skogen</p>
<h1>9.1. Ensomhet</h1>
</div>
<p>Slik har jeg hørt det:</p>
<p>Det var en gang en munk som bodde i et skogholt i Kosala. En dag da han satt og mediterte, ble han plaget av uheldige og usunne tanker om verdslige saker. Den ånden som holdt til der i skogen, fikk medfølelse med munken og ville gjerne gi ham ny inspirarsjon. Derfor gikk han bort til munken og sa:</p>
<blockquote class="gatha"><p>«Du kom hit til skogen fordi du ville være alene.<br>
Men nå streifer tankene dine om på villstrå.<br>
Er du en mann, så ikke lengt etter andre!<br>
Da kan du leve lykkelig uten lidenskaper.</p>
<p>Øv oppmerksomhet og fordriv din misnøye!<br>
La oss huske deg som et godt menneske!<br>
Det er vanskelig å fri seg fra avgrunnsstanken,<br>
så ikke la deg rive med av sanselighetens dufter!</p>
<p>En munk bør øve oppmerksomhet<br>
og riste av seg støvet som har lagt seg på ham<br>
på samme måte som fuglen rister av seg<br>
støv og sand som har satt seg mellom fjærene.»</p></blockquote>
<p>Dette inspirerte munken til videre innsats.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by<span class="editor">Ayya Vimala</span>.</p>
</aside>
</section>
</div>
</body>
</html>
