
<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn9.6">
<article>
<div class="hgroup">
<p class="division">Tekster fordelt etter tema</p>
<p>Boken med vers</p>
<p>Samtaler i skogen</p>
<h1>9.6. Anuruddha</h1>
</div>
<p>En gang da Anuruddha holdt til i et skogholt i Kosala, kom det en gudinne ved navn Jalini fra de trettitre gudenes himmel og besøkte ham. I et tidligere liv hadde hun vært gift med Anuruddha. Gudinnen sa:</p>
<blockquote class="gatha"><p>«Rett dine tanker mot ditt tidligere liv<br>
blant de trettitre guder der alle dine lyster ble tilfredsstilt,<br>
der du tidligere strålte omgitt av vakre gudinner!»</p>
<p>Anuruddha svarte:</p>
<p>«Det går ille med slike selvopptatte gudinner,<br>
og det går ille med dem som vil være sammen med dem.»</p>
<p>Jalini sa:</p>
<p>«Den som ikke har sett Nandana-paradiset,<br>
vet ikke hva lykke er!<br>
Der bor de trettitre strålende gudevesenene!»</p>
<p>Anuruddha svarte:</p>
<p>«Du tåpe, du forstår ikke hva arahantene sier:<br>
Alt som er sammensatt, er forgjengelig.<br>
Det oppstår og det blir borte igjen.<br>
Slik er de dynamiske av natur.<br>
Det er godt å legge alt til ro.</p>
<p>Nå skal jeg ikke bli født igjen<br>
i gudenes verden, Jalini.<br>
Fødslenes kretsløp er brakt til ende.<br>
Nå skal jeg ikke bli født igjen.»</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by<span class="editor">Ayya Vimala</span>.</p>
</aside>
</section>
</div>
</body>
</html>
