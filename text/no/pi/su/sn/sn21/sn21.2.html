<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn21.2">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om årsakssammenhenger</p>
<p class="subdivision">Samtaler med munker</p>
<h1>21.2. Sariputta </h1>
</div>
<p>En gang da Mesteren holdt til i Savatthi, henvendte Sariputta seg til munkene og sa:</p>
<p>«Munker!»</p>
<p>«Ja, min venn,» svarte munkene.</p>
<p>Sariputta sa:</p>
<p>«Mens jeg satt alene og mediterte, begynte jeg å tenke over dette spørsmålet: ‘Finnes det noe i verden som vil kunne gjøre meg trist og lei hvis det forandrer seg og blir annerledes?’ Og jeg kom fram til at noe slikt ikke finnes.»</p>
<p>Da tok Ananda ordet og sa:</p>
<p>«Men ville du ikke engang bli trist og lei hvis Mesteren forandrer seg og blir annerledes, min venn?»</p>
<p>«Nei, det ville jeg ikke bli. Men jeg vil nok ha tenkt som så: ‘Den store læremesteren har gått bort! Hvis Mesteren hadde fått leve lenge, ville det ha vært til stor glede og nytte for mange, til hjelp, nytte og glede for guder og mennesker!’</p>
<p>«Det viser at alle tendenser til å tenke ‘meg’ og ‘mitt’ er grundig utryddet i sinnet ditt, Sariputta. Derfor kommer du ikke til å bli trist og lei hvis Mesteren forandrer seg og blir annerledes.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
