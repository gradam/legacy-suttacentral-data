<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn21.8">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om årsakssammenhenger</p>
<p class="subdivision">Samtaler med munker</p>
<h1>21.8. Nanda</h1>
</div>
<p>En gang da Mesteren var i Savatthi, hadde Nanda, Mesterens fetter, tatt på seg en kappe som var presset på begge sider og smurt sminke rundt øynene. Han tok en polert bolle og gikk bort til Mesteren, hilste høflig på ham og satte seg ned. Da han hadde satt seg, sa Mesteren til ham:</p>
<p>«Det sømmer seg ikke for deg å gå med en kappe som er presset på begge sider, sminke rundt øynene og polert bolle når du har forlatt hjemmet og gått ut i hjemløshet ut fra tillit. Det som sømmer seg for deg i en slik situasjon, er å bo i skogen, spise det folk vil gi deg, gå med kappe laget av filler og ikke være opptatt av sansenytelser.»</p>
<p>Slik talte Mesteren. Deretter la han til dette verset:</p>
<blockquote class="gatha">
<p>«Kanskje jeg en dag skal få se<br>
Nanda med fillekappe bo i skogen,<br>
mens han lever fra hånd til munn<br>
og ikke bryr seg om sansenytelser?»</p></blockquote>
<p>En tid senere ble Nanda en som bodde i skogen. Han spiste det folk ville gi ham og gikk med kappe laget av filler. Og han var ikke lenger opptatt av sansenytelser.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
