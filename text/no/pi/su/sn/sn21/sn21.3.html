<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn21.3">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om årsakssammenhenger</p>
<p class="subdivision">Samtaler med munker</p>
<h1>21.3. Krukka</h1>
</div>
<p>Slik har jeg hørt det:</p>
<p>En gang da Mesteren holdt til i Anathapindikas park Jetalunden i Savatthi, bodde Sariputta og Moggallana den store i samme hytte ved Ekornforingsplassen i Bambuslunden i Rajagaha. Utpå kvelden reiste Sariputta seg fra sin ensomme meditasjon, gikk bort til Moggallana og pratet litt med ham. Så satte han seg ned og sa:</p>
<p>«Du ser så glad, tilfreds og avklaret ut i dag, Moggallana – det er som om det stråler av deg. Har du tilbrakt dagen i fredelig meditasjon?»</p>
<p>«Jeg har meditert på sansene, min venn. Men så har jeg også hatt en samtale om læren.»</p>
<p>«Hvem har du hatt denne samtalen om læren med?»</p>
<p>«Jeg har hatt en samtale med Mesteren, min venn.»</p>
<p>«Men Mesteren er jo langt borte. Akkurat nå er han i Anathapindikas park Jetalunden i Savatthi. Brukte du paranormale ferdigheter til å besøke ham? Eller brukte han paranormale ferdigheter til å besøke deg?»</p>
<p>«Ingen av oss har brukt paranormale ferdigheter til å besøke den andre, min venn. Men både Mesteren og jeg har guddommelig og overmenneskelig syn og hørsel.»</p>
<p>«Hvordan var da samtalen mellom deg og Mesteren, Moggallana?»</p>
<p>«Jeg spurte Mesteren: ‘Man snakker om utrettelig energi, Mester. Hva vil det si å ha utrettelig energi?’</p>
<p>Mesteren svarte: ‘En munk har utrettelig energi, Moggallana, hvis han tenker som så: Om så kjøtt og blod skulle tørke inn så det bare ble knokler, hud og sener igjen av meg, så vil jeg ikke gi opp før jeg har oppnådd alt som står i menneskelig makt å oppnå med flid, krefter og energi!’</p>
<p>Slik forklarte Mesteren læren, min venn.»</p>
<p>«Om vi skal prøve å sammenligne oss med deg, Moggallana, så er vi som en liten grushaug ved siden av Himalaya, fjellenes konge! Du er så mektig at vi håper du kan leve en hel verdensalder!</p>
<p>«Om vi skal prøve å sammenligne oss med deg, Sariputta, så er vi som ei klype salt ved siden av ei stor krukke full av salt! Mesteren har ofte gitt deg ros med dette verset:</p>
<blockquote class="gatha">
<p>Sariputta er den munk <br>
som har nådd det høyeste målet.<br>
Ingen er hans like<br>
i visdom og moral.»</p></blockquote>
<p>Slik roste disse to store personlighetene hverandres gode uttalelser.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
