<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.5">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.5. Konsentrasjon</h1>
</div>
<p>Slik har jeg hørt det:</p>
<p>En gang da Mesteren holdt til i Anathapindikas park Jetalunden i
Savatthi, henvendte han seg til munkene og sa:</p>
<p>«Munker!»</p>
<p>«Ja, Mester,» svarte munkene.</p>
<p>Mesteren sa:</p>
<p>«Øv konsentrasjon, munker. Den som har konsentrasjon, forstår
virkeligheten som den er. Og hvordan forstår han virkeligheten som
den er? Han ser hvordan primærsanseinntrykk blir til og tar slutt,
hvordan følelser blir til og tar slutt, hvordan identifikasjoner
blir til og tar slutt, hvordan reaksjoner blir til og tar slutt, og
hvordan bevissthetstilstander blir til og tar slutt.</p>
<p>Og hvordan blir primærsanseinntrykk, følelser, identifikasjoner,
reaksjoner og bevissthetstilstander til, munker? Det skjer når man
ønsker dem velkommen, fryder seg over dem og klamrer seg til
dem.</p>
<p>Og hva er det man ønsker velkommen, fryder seg over og klamrer
seg til? Man ønsker primærsanseinntrykk velkommen, fryder seg over
dem og klamrer seg til dem. Dette gir nytelse, som fører til
involveringer. Involveringene skaper forventningsmønstre som igjen
forårsaker tilblivelse. Tilblivelsen fører videre til forfall og
undergang, sorg, klage, smerte og jammer. Slik blir all denne
lidelsen til.</p>
<p>Man ønsker følelser … identifikasjoner … reaksjoner …
bevissthetstilstander velkommen, fryder seg over dem og klamrer seg
til dem. Dette gir nytelse, som fører til involveringer.
Involveringene skaper forventningsmønstre som igjen forårsaker
tilblivelse. Tilblivelsen fører videre til forfall og undergang,
sorg, klage, smerte og jammer. Slik blir all denne lidelsen
til.</p>
<p>Slik blir primærsanseinntrykk, følelser, identifikasjoner,
reaksjoner og bevissthetstilstander til, munker.</p>
<p>Og hvordan tar primærsanseinntrykk, følelser, identifikasjoner,
reaksjoner og bevissthetstilstander slutt, munker? Det skjer når
man verken ønsker dem velkommen, fryder seg over dem eller klamrer
seg til dem.</p>
<p>Og hva er det man verken ønsker velkommen, fryder seg over eller
klamrer seg til? Man verken ønsker primærsanseinntrykk velkommen,
fryder seg over dem eller klamrer seg til dem. Når man ikke gjør
dette, tar nytelsen slutt. Når nytelsen tar slutt, tar
involveringene slutt. Når involveringene tar slutt, tar
forventningsmønstrene slutt. Når forventningsmønstrene tar slutt,
blir det slutt på tilblivelsen. Når det blir slutt på tilblivelsen,
blir det også slutt på forfall og undergang, sorg, klage, smerte og
jammer. Slik tar all denne lidelsen slutt.</p>
<p>Man verken ønsker følelser … identifikasjoner … reaksjoner
… bevissthetstilstander velkommen, fryder seg over dem eller
klamrer seg til dem. Når man ikke gjør dette, tar nytelsen slutt.
Når nytelsen tar slutt, tar involveringene slutt. Når
involveringene tar slutt, tar forventningsmønstrene slutt. Når
forventningsmønstrene tar slutt, blir det slutt på tilblivelsen.
Når det blir slutt på tilblivelsen, blir det også slutt på forfall
og undergang, sorg, klage, smerte og jammer. Slik tar all denne
lidelsen slutt.</p>
<p>Slik tar primærsanseinntrykk, følelser, identifikasjoner,
reaksjoner og bevissthetstilstander slutt, munker.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av
<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for
disse oversettelsene fra pali: Chattha Sangayana CD, version 3.0,
1999; utgaver av palitekstene fra Pali Text Society; og
Syamaratthassa Tepitakam, Bangkok 2523 (1980). Sanskrittekstene og
andre tekster er oversatt fra forskjellige utgaver, og disse er
angitt ved de enkelte tekstene. Disse oversettelsene er skrevet
over et tidsrom fra 1975 og fram til i dag. Ord og formuleringer
kan ofte oversettes på flere måter, og det er ikke alltid jeg har
valgt samme løsning for identiske uttrykk og avsnitt. Jeg har
likevel valgt å la variantene stå som de er, idet de alle
gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene
til privat bruk. Kommersiell bruk av tekstene faller inn under
åndsverkslovens bestemmelser om copyright. Forlag eller andre som
ønsker å bruke disse tekstene kommersielt, bes ta kontakt med
oversetteren, Kåre A. Lie, alberlie@online.no</p>
<p>Used with kind permission of the translator. Full texts and
other resources may be found on the translator’s website,
http://dhamma.priv.no/</p>
<p>Prepared for SuttaCentral by <span class="editor">Ayya
Vimala</span>.</p>
</aside>
</section>
</div>
</body>
</html>
