<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.21">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.21. Ananda</h1>
</div>
<p>En gang da Mesteren var i Savatthi, gikk Ananda bort til ham,
hilste høflig på ham og satte seg ned. Så sa han:</p>
<p>«Man snakker om avslutning, Mester. Men hvilke fenomener er det
da man sier blir avsluttet?»</p>
<p>«Primærsanseinntrykk er uvarige og sammensatte, Ananda. De er
oppstått ut fra visse betingelser og det ligger i deres natur at de
tar slutt, blir borte, at de avsluttes og at vi mister interessen
for dem. Når de tar slutt, snakker man om avslutning. Følelser er
uvarige og sammensatte. De er oppstått ut fra visse betingelser og
det ligger i deres natur at de tar slutt, blir borte, at de
avsluttes og at vi mister interessen for dem. Når de tar slutt,
snakker man om avslutning. Identifikasjoner er uvarige og
sammensatte. De er oppstått ut fra visse betingelser og det ligger
i deres natur at de tar slutt, blir borte, at de avsluttes og at vi
mister interessen for dem. Når de tar slutt, snakker man om
avslutning. Reaksjoner er uvarige og sammensatte. De er oppstått ut
fra visse betingelser og det ligger i deres natur at de tar slutt,
blir borte, at de avsluttes og at vi mister interessen for dem. Når
de tar slutt, snakker man om avslutning. Sinnstilstander er uvarige
og sammensatte. De er oppstått ut fra visse betingelser og det
ligger i deres natur at de tar slutt, blir borte, at de avsluttes
og at vi mister interessen for dem. Når de tar slutt, snakker man
om avslutning. Dette er de fenomenene man snakker om når man
snakker om avslutning, Ananda.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av
<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for
disse oversettelsene fra pali: Chattha Sangayana CD, version 3.0,
1999; utgaver av palitekstene fra Pali Text Society; og
Syamaratthassa Tepitakam, Bangkok 2523 (1980). Sanskrittekstene og
andre tekster er oversatt fra forskjellige utgaver, og disse er
angitt ved de enkelte tekstene. Disse oversettelsene er skrevet
over et tidsrom fra 1975 og fram til i dag. Ord og formuleringer
kan ofte oversettes på flere måter, og det er ikke alltid jeg har
valgt samme løsning for identiske uttrykk og avsnitt. Jeg har
likevel valgt å la variantene stå som de er, idet de alle
gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene
til privat bruk. Kommersiell bruk av tekstene faller inn under
åndsverkslovens bestemmelser om copyright. Forlag eller andre som
ønsker å bruke disse tekstene kommersielt, bes ta kontakt med
oversetteren, Kåre A. Lie, alberlie@online.no</p>
<p>Used with kind permission of the translator. Full texts and
other resources may be found on the translator’s website,
http://dhamma.priv.no/</p>
<p>Prepared for SuttaCentral by <span class="editor">Ayya
Vimala</span>.</p>
</aside>
</section>
</div>
</body>
</html>
