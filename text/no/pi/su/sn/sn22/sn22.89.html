<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.89">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.89. Khemaka</h1>
</div>
<p>En gang da mange munker var samlet i Ghositaparken i Kosambi, lå
munken Khemaka syk med store smerter i Badarikaparken. Da munkene
hadde reist seg fra sin meditasjon utpå kvelden, sa de til en
tjener:</p>
<p>«Gå bort til Khemaka, min venn, og si: ‘Jeg skal hilse fra
munkene og spørre hvordan det står til, Khemaka. Merker du noen
bedring? Blir smertene svakere og ikke sterkere? Blir du bedre
eller blir du dårligere?’»</p>
<p>«Ja vel,» svarte tjeneren og gjorde som han ble bedt om. Khemaka
svarte:</p>
<p>«Det står dårlig til, min venn. Jeg merker ikke noen bedring.
Smertene blir bare sterkere og ikke svakere. Jeg blir ikke bedre,
men dårligere.»</p>
<p>Tjeneren gikk tilbake til de andre munkene og fortalte dette. Da
ba de ham gå tilbake til Khemaka og si:</p>
<p>«Munkene har et spørsmål til deg, Khemaka. Mesteren har snakket
om fem grupper av involveringsfaktorer, det vil si
primæresanseinntrykkinvolveringsgruppen,
følelsesinvolveringsgruppen, identifikasjonsinvolveringsgruppen,
reaksjonsinvolveringsgruppen og involveringsgruppen med skjelnende
bevissthet. Ser du noe ‘deg’ eller ‘ditt’ i noen av disse fem
involveringsgruppene, Khemaka?»</p>
<p>«Ja vel,» svarte tjeneren. Han gikk bort til Khemaka og
overbrakte spørsmålet fra munkene.</p>
<p>«Jeg ser ikke noe ‘meg’ eller ‘mitt’ i noen av disse gruppene av
involveringsfaktorer, mine venner,» svarte Khemaka.</p>
<p>Tjeneren gikk tilbake til de andre munkene og fortalte dette. Da
ba de ham gå tilbake til Khemaka og si:</p>
<p>«Munkene spør deg: Hvis du ikke ser noe ‘meg’ eller ‘mitt’ i
noen av disse gruppene, Khemaka, da er du en arahant som har
utryddet alle negative tendenser i sinnet.!</p>
<p>«Ja vel,» svarte tjeneren og gjorde som han ble bedt om. Khemaka
svarte:</p>
<p>«Selv om jeg ikke ser noe ‘meg’ eller ‘mitt’ i noen av disse
gruppene, er jeg ikke noen arahant som har utryddet alle negative
tendenser i sinnet. Selv om jeg har en følelse av at ‘jeg er’ i
disse involveringsgruppene, har likevel ikke noen følelse av at
‘dette er jeg’.»</p>
<p>Tjeneren gikk tilbake til de andre munkene og fortalte dette. Da
ba de ham gå tilbake til Khemaka og si:</p>
<p>«Hva mener du når du sier ‘jeg er’, Khemaka? Mener du at jeg er
primærsanseinntrykk, eller mener du at jeg er noe annet enn
primærsanseinntrykk? Mener du at jeg er følelser, eller mener du at
jeg er noe annet enn følelser? Mener du at jeg er identifikasjoner
... reaksjoner ... den skjelnende bevisstheten, eller mener du at
jeg er noe annet enn den skjelnende bevisstheten? Så hva mener du
egentlig når du sier ‘jeg er’?»</p>
<p>«Ja vel,» svarte tjeneren og gjorde som han ble bedt om. Khemaka
svarte:</p>
<p>«Men hvorfor skal du måtte løpe fram og tilbake hele tiden, min
venn? Hent stokken min, så går jeg selv bort til de andre
munkene.»</p>
<p>Dermed tok Khemaka stokken sin og gikk bort til de andre
munkene. De pratet høflig sammen en liten stund, og Khemaka satte
seg ned hos dem. Så spurte munkene ham:</p>
<p>«Hva mener du når du sier ‘jeg er’, Khemaka? Mener du at jeg er
primærsanseinntrykk, eller mener du at jeg er noe annet enn
primærsanseinntrykk? Mener du at jeg er følelser, eller mener du at
jeg er noe annet enn følelser? Mener du at jeg er identifikasjoner
... reaksjoner ... den skjelnende bevisstheten, eller mener du at
jeg er noe annet enn den skjelnende bevisstheten? Så hva mener du
egentlig når du sier ‘jeg er’?»</p>
<p>«Jeg sier ikke at jeg er primærsanseinntrykk, og jeg sier ikke
at jeg er noe annet enn primærsanseinntrykk. Jeg sier ikke at jeg
er følelser, og jeg sier ikke at jeg er noe annet enn følelser. Jeg
sier ikke at jeg er identifikasjoner ... reaksjoner ... den
skjelnende bevisstheten, og jeg sier ikke at jeg er noe annet enn
den skjelnende bevisstheten. Selv om jeg har en følelse av at ‘jeg
er’ i disse involveringsgruppene, har likevel ikke noen følelse av
at ‘dette er jeg’.</p>
<p>Det er som duften av en blå, hvit eller rød lotus, mine venner.
Hvis noen skulle si at duften ligger i kronbladene, i fargene eller
i pollenet, ville han da ha rett i dette?»</p>
<p>«Nei, det ville han ikke.»</p>
<p>«Så hva burde han heller si?»</p>
<p>«Han burde si at duften ligger i hele blomsten.»</p>
<p>«Nettopp, mine venner. Og på samme måte sier jeg ikke at jeg er
primærsanseinntrykk, og jeg sier ikke at jeg er noe annet enn
primærsanseinntrykk. Jeg sier ikke at jeg er følelser, og jeg sier
ikke at jeg er noe annet enn følelser. Jeg sier ikke at jeg er
identifikasjoner ... reaksjoner ... den skjelnende bevisstheten, og
jeg sier ikke at jeg er noe annet enn den skjelnende bevisstheten.
Selv om jeg har en følelse av at ‘jeg er’ i disse
involveringsgruppene, har likevel ikke noen følelse av at ‘dette er
jeg’.</p>
<p>Sett at den edles elev har fridd seg fra de fem bindingene som
binder ham til denne verden, men likevel er klar over at han har en
liten rest av stolthet over ‘jeg er’, en liten rest av lyst på ‘jeg
er’ og en liten tendens til ‘jeg er’ som ikke her helt vekk ennå.
Da tar han fatt på betraktning av hvordan de fem
involveringsfaktorene oppstår og blir borte igjen: Slik er
primærsanseinntrykk, slik oppstår primærsanseinntrykk og slik blir
primærsanseinntrykkene borte. Slik er følelser ... identifikasjoner
... reaksjoner ... den skjelnende bevisstheten, slik oppstår den
skjelnende bevisstheten og slik blir den skjelnende bevisstheten
borte igjen. Når han på denne måten betrakter hvordan de fem
involveringsfaktorene oppstår og blir borte igjen, klarer han å
rykke disse tendensene til ‘jeg er’ opp med roten.</p>
<p>Det er som et skittent og flekkete tøystykke, mine venner. Hvis
eieren gir det til en vasker som skrubber det med salt, lut eller
kumøkk og deretter skyller det i rent vann, blir det rent, men det
henger fortsatt en stank av salt, lut eller kumøkk ved det etter at
eieren har fått det tilbake. Derfor leggere eieren tøyet ned i en
velluktende kiste, slik at all stank blir borte. På samme måte er
det hvis den edles elev har fridd seg fra de fem bindingene som
binder ham til denne verden, men likevel er klar over at han har en
liten rest av stolthet over ‘jeg er’, en liten rest av lyst på ‘jeg
er’ og en liten tendens til ‘jeg er’ som ikke her helt vekk ennå.
Da tar han fatt på betraktning av hvordan de fem
involveringsfaktorene oppstår og blir borte igjen: Slik er
primærsanseinntrykk, slik oppstår primærsanseinntrykk og slik blir
primærsanseinntrykkene borte. Slik er følelser ... identifikasjoner
... reaksjoner ... den skjelnende bevisstheten, slik oppstår den
skjelnende bevisstheten og slik blir den skjelnende bevisstheten
borte igjen. Når han på denne måten betrakter hvordan de fem
involveringsfaktorene oppstår og blir borte igjen, klarer han å
rykke disse tendensene til ‘jeg er’ opp med roten.»</p>
<p>Da Khemaka hadde sagt dette, sa de andre munkene til ham:</p>
<p>«Vi stilte deg ikke disse spørsmålene for å plage deg, Khemaka,
men fordi vi visste at du kunne forklare Mesterens lære. Du kunne
greie ut om den, redegjøre for den, åpne den, analysere den og
gjøre den lettere å forstå. Og nettopp dette har du gjort,
Khemaka!»</p>
<p>Dette var altså Khemakas forklaring. De andre munkene gledet seg
over forklaringen hans. Mens denne forklaringen ble gitt, ble
sinnet til seksti munker befridd for negative tendenser, og det
samme ble Khemakas sinn.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av
<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for
disse oversettelsene fra pali: Chattha Sangayana CD, version 3.0,
1999; utgaver av palitekstene fra Pali Text Society; og
Syamaratthassa Tepitakam, Bangkok 2523 (1980). Sanskrittekstene og
andre tekster er oversatt fra forskjellige utgaver, og disse er
angitt ved de enkelte tekstene. Disse oversettelsene er skrevet
over et tidsrom fra 1975 og fram til i dag. Ord og formuleringer
kan ofte oversettes på flere måter, og det er ikke alltid jeg har
valgt samme løsning for identiske uttrykk og avsnitt. Jeg har
likevel valgt å la variantene stå som de er, idet de alle
gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene
til privat bruk. Kommersiell bruk av tekstene faller inn under
åndsverkslovens bestemmelser om copyright. Forlag eller andre som
ønsker å bruke disse tekstene kommersielt, bes ta kontakt med
oversetteren, Kåre A. Lie, alberlie@online.no</p>
<p>Used with kind permission of the translator. Full texts and
other resources may be found on the translator’s website,
http://dhamma.priv.no/</p>
<p>Prepared for SuttaCentral by <span class="editor">Ayya
Vimala</span>.</p>
</aside>
</section>
</div>
</body>
</html>
