<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.72">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.72. Suradha</h1>
</div>
<p>En gang da Mesteren var i Savatthi, gikk Suradha bort til
Mesteren, hilste høflig på ham og satte seg ned hos ham. Så sa
han:</p>
<p>«Hvordan kan vi kunne vite og hvordan kan vi kunne se slik at
sinnet på alle måter slipper taket i tendenser til å oppfatte noe
som ‘meg’ eller ‘mitt’ både i denne kroppen og denne bevisstheten
og i alle ytre ting, og det slipper taket i selvgodheten og finner
full frihet og fred fra den, Mester?»</p>
<p>«Ethvert primærsanseinntrykk, Suradha, uansett om det er i
fortid, nåtid eller framtid, om det er i oss selv eller utenfor oss
selv, om det er lite eller stort, godt eller dårlig, nært eller
fjernt—alle slike former skal du betrakte som ‘dette er ikke meg,
dette er ikke mitt, dette er ikke meg selv’. Hvis du klarer dette
med oppmerksomhet og visdom, vil du finne full frihet.»</p>
<p>Det samme gjelder for følelser, identifikasjoner, reaksjoner og
skjelnende bevissthet. Uansett om disse er i oss selv eller utenfor
oss selv, om de er små eller store, gode eller dårlige, nære eller
fjerne—alle slike følelser, identifikasjoner, reaksjoner og
bevissthet skal du betrakte som ‘dette er ikke meg, dette er ikke
mitt, dette er ikke meg selv’. Hvis du klarer dette med
oppmerksomhet og visdom, vil du finne full frihet.»</p>
<p>Suradha gledet seg over Mesterens ord, takket ham, reiste seg og
tok avskjed ved å gå medsols rundt ham før han gikk. Så gikk han
for seg selv og trente flittig og iherdig. Ikke lenge etter
fullførte han den høyere trening, den som unge menn av god familie
med rette forlater hjemmet og går ut i hjemløsheten for. Han innså
selv og erkjente direkte: ‘Nå oppstår det ikke noe nytt,
treningsveien er vandret til ende, gjort er det som skulle gjøres
og det er ikke noe mer som gjenstår.’ Og nå var Suradha blitt en
arahant.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av
<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for
disse oversettelsene fra pali: Chattha Sangayana CD, version 3.0,
1999; utgaver av palitekstene fra Pali Text Society; og
Syamaratthassa Tepitakam, Bangkok 2523 (1980). Sanskrittekstene og
andre tekster er oversatt fra forskjellige utgaver, og disse er
angitt ved de enkelte tekstene. Disse oversettelsene er skrevet
over et tidsrom fra 1975 og fram til i dag. Ord og formuleringer
kan ofte oversettes på flere måter, og det er ikke alltid jeg har
valgt samme løsning for identiske uttrykk og avsnitt. Jeg har
likevel valgt å la variantene stå som de er, idet de alle
gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene
til privat bruk. Kommersiell bruk av tekstene faller inn under
åndsverkslovens bestemmelser om copyright. Forlag eller andre som
ønsker å bruke disse tekstene kommersielt, bes ta kontakt med
oversetteren, Kåre A. Lie, alberlie@online.no</p>
<p>Used with kind permission of the translator. Full texts and
other resources may be found on the translator’s website,
http://dhamma.priv.no/</p>
<p>Prepared for SuttaCentral by <span class="editor">Ayya
Vimala</span>.</p>
</aside>
</section>
</div>
</body>
</html>
