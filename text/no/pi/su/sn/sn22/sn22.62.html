<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.62">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.62. Uttrykk og talemåter</h1>
</div>
<p>En gang da Mesteren oppholdt seg i Savatthi, sa han:</p>
<p>«Det finnes tre uttrykk, tre talemåter, tre formuleringer som
forstandige filosofer og brahmaner ikke blander, ikke har blandet
og aldri kommer til å blande, og som de ikke avviser. Hvilke tre?
Et primærsanseinntrykk som er forbi, som er avsluttet og som har
forandret seg, betegnes som ‘har vært’, det omtales som ‘har vært’.
Det omtales ikke som ‘det er’, og det omtales ikke som ‘det kommer
til å være’.</p>
<p>En følelse som er forbi, som er avsluttet og som har forandret
seg, betegnes som ‘har vært’, den omtales som ‘har vært’. Den
omtales ikke som ‘den er’, og den omtales ikke som ‘den kommer til
å være’.</p>
<p>En identifikasjon som er forbi, som er avsluttet og som har
forandret seg, betegnes som ‘har vært’, den omtales som ‘har vært’.
Den omtales ikke som ‘den er’, og den omtales ikke som ‘den kommer
til å være’.</p>
<p>En reaksjon som er forbi, som er avsluttet og som har forandret
seg, betegnes som ‘har vært’, den omtales som ‘har vært’. Den
omtales ikke som ‘den er’, og den omtales ikke som ‘den kommer til
å være’.</p>
<p>En bevissthetstilstand som er forbi, som er avsluttet og som har
forandret seg, betegnes som ‘har vært’, den omtales som ‘har vært’.
Den omtales ikke som ‘den er’, og den omtales ikke som ‘den kommer
til å være’.</p>
<p>Et primærsanseinntrykk som ennå ikke har blitt til, som ennå
ikke har kommet til syne, betegnes som ‘det kommer til å være’, det
omtales som ‘det kommer til å være’. Det omtales ikke som ‘det er’,
og det omtales ikke som ‘det har vært’.</p>
<p>En følelse som ennå ikke har blitt til, som ennå ikke har kommet
til syne, betegnes som ‘den kommer til å være’, den omtales som
‘den kommer til å være’. Den omtales ikke som ‘den er’, og den
omtales ikke som ‘den har vært’.</p>
<p>En identifikasjon som ennå ikke har blitt til, som ennå ikke har
kommet til syne, betegnes som ‘den kommer til å være’, den omtales
som ‘den kommer til å være’. Den omtales ikke som ‘den er’, og den
omtales ikke som ‘den har vært’.</p>
<p>En reaksjon som ennå ikke har blitt til, som ennå ikke har
kommet til syne, betegnes som ‘den kommer til å være’, den omtales
som ‘den kommer til å være’. Den omtales ikke som ‘den er’, og den
omtales ikke som ‘den har vært’.</p>
<p>En bevissthetstilstand som ennå ikke har blitt til, som ennå
ikke har kommet til syne, betegnes som ‘den kommer til å være’, den
omtales som ‘den kommer til å være’. Den omtales ikke som ‘den er’,
og den omtales ikke som ‘den har vært’.</p>
<p>Et primærsanseinntrykk som er til stede i øyeblikket, omtales
som ‘det er’, det omtales som ‘det er’. Det omtales ikke som ‘det
har vært’, og det omtales ikke som ‘det kommer til å være’.</p>
<p>En følelse som er til stede i øyeblikket, omtales som ‘den er’,
den omtales som ‘den er’. Den omtales ikke som ‘den har vært’, og
den omtales ikke som ‘den kommer til å være’.</p>
<p>En identifikasjon som er til stede i øyeblikket, omtales som
‘den er’, den omtales som ‘den er’. Den omtales ikke som ‘den har
vært’, og den omtales ikke som ‘den kommer til å være’.</p>
<p>En reaksjon som er til stede i øyeblikket, omtales som ‘den er’,
den omtales som ‘den er’. Den omtales ikke som ‘den har vært’, og
den omtales ikke som ‘den kommer til å være’.</p>
<p>En bevissthetstilstand som er til stede i øyeblikket, omtales
som ‘den er’, den omtales som ‘den er’. Den omtales ikke som ‘den
har vært’, og den omtales ikke som ‘den kommer til å være’.</p>
<p>Dette er tre uttrykk, tre talemåter, tre formuleringer som
forstandige filosofer og brahmaner ikke blander, ikke har blandet
og aldri kommer til å blande, og som de ikke avviser.</p>
<p>Selv nihilistene Vassa og Bhañña i Ukkala, de som fornekter både
årsak og virkning, avstår fra å kritisere og klandre disse tre
uttrykkene, disse tre talemåtene, disse tre formuleringene. Og
hvorfor? Fordi de er redde for kritikk, angrep, sinne og
bebreidelser.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av
<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for
disse oversettelsene fra pali: Chattha Sangayana CD, version 3.0,
1999; utgaver av palitekstene fra Pali Text Society; og
Syamaratthassa Tepitakam, Bangkok 2523 (1980). Sanskrittekstene og
andre tekster er oversatt fra forskjellige utgaver, og disse er
angitt ved de enkelte tekstene. Disse oversettelsene er skrevet
over et tidsrom fra 1975 og fram til i dag. Ord og formuleringer
kan ofte oversettes på flere måter, og det er ikke alltid jeg har
valgt samme løsning for identiske uttrykk og avsnitt. Jeg har
likevel valgt å la variantene stå som de er, idet de alle
gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene
til privat bruk. Kommersiell bruk av tekstene faller inn under
åndsverkslovens bestemmelser om copyright. Forlag eller andre som
ønsker å bruke disse tekstene kommersielt, bes ta kontakt med
oversetteren, Kåre A. Lie, alberlie@online.no</p>
<p>Used with kind permission of the translator. Full texts and
other resources may be found on the translator’s website,
http://dhamma.priv.no/</p>
<p>Prepared for SuttaCentral by <span class="editor">Ayya
Vimala</span>.</p>
</aside>
</section>
</div>
</body>
</html>
