<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.96">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.96. Kumøkk</h1>
</div>
<p>En gang da Mesteren var i Savatthi, kom en munk bort til ham,
hilste høflig på ham og satte seg ned. Da munken hadde satt seg, sa
han:</p>
<p>«Finnes det noen primærsanseinntrykk som er varige, bestandige,
evige og uforanderlige av natur, slik at de alltid forblir som de
er, Mester? Finnes det noen følelser, identifikasjoner, reaksjoner
eller skjelnende bevissthet som er varige, bestandige, evige og
uforanderlige av natur, slik at de alltid forblir som de er?»</p>
<p>«Nei, det finnes ingen primærsanseinntrykk, følelser,
identifikasjoner, reaksjoner eller skjelnende bevissthet som er
varige, bestandige, evige og uforanderlige av natur, slik at de
alltid forblir som de er, munk.»</p>
<p>Så tok Mesteren en liten klump kumøkk i handa og sa:</p>
<p>«Ikke engang et lite ego på størrelse med denne klumpen er
varig, bestandig, evig og uforanderlig av natur, slik at det alltid
forblir som det er, munk. Hadde et slikt ego vært varig, bestandig,
evig og uforanderlig av natur, slik at det alltid forblir som det
er, ville det ikke ha vært mulig å praktisere denne treningen for å
gjøre fullstendig slutt på lidelse. Men siden selv et ego på
størrelse med denne klumpen ikke er varig, bestandig, evig og
uforanderlig av natur, slik at det alltid vil forbli som det er, er
det mulig å praktisere denne treningen for å gjøre fullstendig
slutt på lidelse.</p>
<p>En gang for lenge siden var jeg en salvet konge av adelsslekt,
munk. Jeg hadde åttifire tusen byer, og hovedstaden Kusavati var
den fremste av dem. Jeg hadde åttifire tusen palasser, og
Dhamma-palasset var det vakreste. Jeg hadde åttifire tusen saler,
og den store kolonnesalen var den fineste av dem. Jeg hadde
åttifire tusen benker av gull, sølv, elfenben og sandeltre. De var
trukket med langraggede ullpledd, broderte stoffer og førsteklasses
sengetepper av bananantilopeskinn, og det var himmelsenger og
sofaer med røde puter ved hode- og fotende. Jeg hadde åttifire
tusen praktelefanter med gullpynt og gylne flagg og med et gylne
overtrekksnett. Den fremste av dem var elefantkongen Fullmåne. Jeg
hadde åttifire tusen prakthester med gullpynt og gylne flagg og med
gylne overtrekksnett. Den fremste av dem var hestenes konge
Tordensky. Jeg hadde han åttifire tusen vogner prydet med
løveskinn, tigerskinn, leopardskinn og oransje klede, og de var
prydet med gullpynt, gullbannere og gylne overtrekksnett. Den
prektigste av vognene ble kalt Seiersvognen. Jeg hadde åttifire
tusen juveler, og den kosteligste av disse var den verdifulle
juvelen. Jeg hadde åttifire tusen kvinner, og den fremste av disse
var den verdifulle kvinnen. Jeg hadde åttifire tusen borgere, og
fremst av disse var den verdifulle skattmesteren. Jeg hadde
åttifire tusen vasaller, og den fremste av disse var den verdifulle
rådgiveren. Jeg hadde åttifire tusen kuer med bånd av fineste tøy
og melkespann av bronse. Jeg hadde åttifire tusen myriader av
drakter av de fineste stoffer, både av ull, bomull, silke og lin.
Jeg hadde åttifire tusen tallerkener som det ble servert mat på
både morgen og kveld.</p>
<p>Den av de åttifire tusen byene som jeg bodde i den gangen, var
hovedstaden Kusavati. Det av de åttifire tusen palassene som jeg
bodde i, var Dhamma-palasset. Den av de åttifire tusen salene som
jeg oppholdt meg i, var den store kolonnesalen. De av de åttifire
tusen benkene som jeg brukte, var av gull, sølv, elfenben og
sandeltre. Den av de åttifire tusen praktelefantene som jeg red på,
var elefantkongen Fullmåne. Den av de åttifire tusen prakthestene
som jeg red på, var hestenes konge Tordensky. Den av de åttifire
tusen vognene som jeg kjørte i, var Seiersvognen. Den av de
åttifire tusen kvinnene som betjente meg den gangen, var en ung
adelskvinne. På den tiden var jeg iført en av de åttifire tusen
myriader av drakter av de fineste stoffer, av ull, bomull, silke og
lin. Jeg pleide å spise en håndfull utsøkt mat som ble servert på
en av de åttifire tusen tallerkenene.</p>
<p>Slik tar alle ting slutt, munk. De kommer til opphør og går til
grunne. Slik er alle ting uvarige, ubestandige og forgjengelige.
Dette er nok til at man vender seg bort fra dem, mister lysten på
dem og gjør seg fri.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av
<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for
disse oversettelsene fra pali: Chattha Sangayana CD, version 3.0,
1999; utgaver av palitekstene fra Pali Text Society; og
Syamaratthassa Tepitakam, Bangkok 2523 (1980). Sanskrittekstene og
andre tekster er oversatt fra forskjellige utgaver, og disse er
angitt ved de enkelte tekstene. Disse oversettelsene er skrevet
over et tidsrom fra 1975 og fram til i dag. Ord og formuleringer
kan ofte oversettes på flere måter, og det er ikke alltid jeg har
valgt samme løsning for identiske uttrykk og avsnitt. Jeg har
likevel valgt å la variantene stå som de er, idet de alle
gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene
til privat bruk. Kommersiell bruk av tekstene faller inn under
åndsverkslovens bestemmelser om copyright. Forlag eller andre som
ønsker å bruke disse tekstene kommersielt, bes ta kontakt med
oversetteren, Kåre A. Lie, alberlie@online.no</p>
<p>Used with kind permission of the translator. Full texts and
other resources may be found on the translator’s website,
http://dhamma.priv.no/</p>
<p>Prepared for SuttaCentral by <span class="editor">Ayya
Vimala</span>.</p>
</aside>
</section>
</div>
</body>
</html>
