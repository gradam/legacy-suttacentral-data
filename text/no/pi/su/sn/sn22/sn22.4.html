<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.4">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.4. Den andre samtalen med Haliddikani</h1>
</div>
<p>Slik har jeg hørt det:</p>
<p>En gang da Kaccana den store var i Avanti, holdt han til ved en
bratt klippe i nærheten av Kuraghara. Da kom husherren Haliddikani
bort til Kaccana, hilste høflig på ham og satte seg ned. Så sa
han:</p>
<p>«I ‘Sakkas spørsmål’ sier Mesteren følgende: ‘De brahmanene og
filosofene som har gjort seg fri ved å slippe taket i begjæret, har
nådd fram til fullkommenhet. De har funnet fullkommen ro, har
fullkommen praksis og har nådd fram til det endelige målet, og de
er de beste blant guder og mennesker.’ Kan du være så vennlig å gi
en mer detaljert forklaring av denne korte uttalelsen til
Mesteren?»</p>
<p>«Den som mister lysten, slipper taket, avslutter og gir avkall
på lyster, lidenskaper, nytelser, begjær og involveringer i
forbindelse med det man kan se, høre, lukte, smake, berøre eller
tenke, kalles en som har et fullstendig fritt sinn, husherre. Det
var dette Mesteren mente da han i ‘Sakkas spørsmål’ sa følgende:
‘De brahmanene og filosofene som har gjort seg fri ved å slippe
taket i begjæret, har nådd fram til fullkommenhet. De har funnet
fullkommen ro, har fullkommen praksis og har nådd fram til det
endelige målet, og de er de beste blant guder og mennesker.’»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av
<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for
disse oversettelsene fra pali: Chattha Sangayana CD, version 3.0,
1999; utgaver av palitekstene fra Pali Text Society; og
Syamaratthassa Tepitakam, Bangkok 2523 (1980). Sanskrittekstene og
andre tekster er oversatt fra forskjellige utgaver, og disse er
angitt ved de enkelte tekstene. Disse oversettelsene er skrevet
over et tidsrom fra 1975 og fram til i dag. Ord og formuleringer
kan ofte oversettes på flere måter, og det er ikke alltid jeg har
valgt samme løsning for identiske uttrykk og avsnitt. Jeg har
likevel valgt å la variantene stå som de er, idet de alle
gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene
til privat bruk. Kommersiell bruk av tekstene faller inn under
åndsverkslovens bestemmelser om copyright. Forlag eller andre som
ønsker å bruke disse tekstene kommersielt, bes ta kontakt med
oversetteren, Kåre A. Lie, alberlie@online.no</p>
<p>Used with kind permission of the translator. Full texts and
other resources may be found on the translator’s website,
http://dhamma.priv.no/</p>
<p>Prepared for SuttaCentral by <span class="editor">Ayya
Vimala</span>.</p>
</aside>
</section>
</div>
</body>
</html>
