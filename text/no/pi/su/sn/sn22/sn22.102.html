<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.102">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.102. Observasjon av forgjengelighet</h1>
</div>
<p>En gang da Mesteren var i Savatthi, sa han:</p>
<p>«Den som utvikler og ofte praktiserer observasjon av forgjengelighet, overvinner alle sanselige lidenskaper, munker. Han overvinner all kroppsfiksering, all trang til ny tilblivelse, all uvitenhet og alle vrangforestillinger om at ‘jeg er’.</p>
<p>Det er som når en bonde setter en skarp plog i jorden etter regntiden og pløyer så han skjærer over alle røtter og rotskudd. Slik er det også med den som utvikler og ofte praktiserer observasjon av forgjengelighet, munker. Han overvinner alle sanselige lidenskaper, han overvinner all kroppsfiksering, all trang til ny tilblivelse, all uvitenhet og alle vrangforestillinger om at ‘jeg er’.</p>
<p>Det er som når en mann skjærer siv. Etter at han har skåret det, griper han det i toppen, rister det og kaster det til siden. Slik er det også med den som utvikler og ofte praktiserer observasjon av forgjengelighet, munker. Han overvinner alle sanselige lidenskaper, han overvinner all kroppsfiksering, all trang til ny tilblivelse, all uvitenhet og alle vrangforestillinger om at ‘jeg er’.</p>
<p>Det er som når man skjærer løs en klase mangoer, munker. Da følger alle mangoene i klasen med. Slik er det også med den som utvikler og ofte praktiserer observasjon av forgjengelighet, munker. Han overvinner alle sanselige lidenskaper, han overvinner all kroppsfiksering, all trang til ny tilblivelse, all uvitenhet og alle vrangforestillinger om at ‘jeg er’.</p>
<p>Det er som taket på et hus med spisse gavler, munker. Alle takbjelkene møtes i spissen og lener seg mot spissen, og den spisse gavlen er det høyeste punktet. Slik er det også med den som utvikler og ofte praktiserer observasjon av forgjengelighet, munker. Han overvinner alle sanselige lidenskaper, han overvinner all kroppsfiksering, all trang til ny tilblivelse, all uvitenhet og alle vrangforestillinger om at ‘jeg er’.</p>
<p>Det er akkurat som mørkt sandeltre, som har den sterkeste og beste duften av alle treslag. Slik er det også med den som utvikler og ofte praktiserer observasjon av forgjengelighet, munker. Han overvinner alle sanselige lidenskaper, han overvinner all kroppsfiksering, all trang til ny tilblivelse, all uvitenhet og alle vrangforestillinger om at ‘jeg er’.</p>
<p>Det er akkurat som rødt sandeltre, som har den sterkeste og beste duften av all kjerneved. Slik er det også med den som utvikler og ofte praktiserer observasjon av forgjengelighet, munker. Han overvinner alle sanselige lidenskaper, han overvinner all kroppsfiksering, all trang til ny tilblivelse, all uvitenhet og alle vrangforestillinger om at ‘jeg er’.</p>
<p>Det er akkurat som jasmin, som har den beste duften av alle blomster. Slik er det også med den som utvikler og ofte praktiserer observasjon av forgjengelighet, munker. Han overvinner alle sanselige lidenskaper, han overvinner all kroppsfiksering, all trang til ny tilblivelse, all uvitenhet og alle vrangforestillinger om at ‘jeg er’.</p>
<p>Det er akkurat som når alle småkonger underordner seg en keiser, munker. Slik er det også med den som utvikler og ofte praktiserer observasjon av forgjengelighet, munker. Han overvinner alle sanselige lidenskaper, han overvinner all kroppsfiksering, all trang til ny tilblivelse, all uvitenhet og alle vrangforestillinger om at ‘jeg er’.</p>
<p>Det er akkurat som lyset fra samtlige stjerner. Til sammen er de ikke engang en sekstendel av månens lys. Slik er det også med den som utvikler og ofte praktiserer observasjon av forgjengelighet, munker. Han overvinner alle sanselige lidenskaper, han overvinner all kroppsfiksering, all trang til ny tilblivelse, all uvitenhet og alle vrangforestillinger om at ‘jeg er’.</p>
<p>Det er som når regntiden tar slutt, himmelen blir klar og alle regnskyer driver bort og sola kommer fram, munker. Den fordriver alt mørke og skinner, stråler og brenner. Slik er det også med den som utvikler og ofte praktiserer observasjon av forgjengelighet, munker. Han overvinner alle sanselige lidenskaper, han overvinner all kroppsfiksering, all trang til ny tilblivelse, all uvitenhet og alle vrangforestillinger om at ‘jeg er’.</p>
<p>Og hvordan skal man utvikle og ofte praktisere observasjon av forgjengelighet, slik at man overvinner alle sanselige lidenskaper, han overvinner all kroppsfiksering, all trang til ny tilblivelse, all uvitenhet og alle vrangforestillinger om at ‘jeg er’, munker? </p>
<p>Slik skal man trene: Slik er primærsanseinntrykk, slik oppstår primærsanseinntrykk og slik blir primærsanseinntrykkene borte. Slik er følelser ... identifikasjoner ... reaksjoner ... den skjelnende bevisstheten, slik oppstår den skjelnende bevisstheten og slik blir den skjelnende bevisstheten borte igjen. Når man på denne måten utvikler og ofte praktisere robservasjon av forgjengelighet, overvinner man alle sanselige lidenskaper, og da overvinner man all kroppsfiksering, all trang til ny tilblivelse, all uvitenhet og alle vrangforestillinger om at ‘jeg er’, munker.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
