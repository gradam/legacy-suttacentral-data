<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.22">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.22. Børa</h1>
</div>
<p>En gang da Mesteren var i Savatthi, sa han:</p>
<p>«Jeg skal forklare børa for dere, munker, og jeg skal forklare
hvem som bærer børa, hvordan børa blir tatt opp og hvordan børa
blir lagt bort.</p>
<p>Så hva er da børa, munker? Det er de fem involveringsgruppene.
Hvilke fem? Det er forminvolveringsgruppen,
følelsesinvolveringsgruppen, identifikasjonsinvolveringsgruppen,
reaksjonsinvolveringsgruppen og bevissthetsinvolveringsgruppen.
Dette blir kalt børa, munker.</p>
<p>Hvem er det som bærer børa, munker? Det er den enkelte personen,
den som bærer et navn og som kommer fra en slekt. Dette er den som
bærer børa, munker.</p>
<p>Hvordan blir børa tatt opp, munker? Det er dette begjæret, som
får tingene til å oppstå på ny og på ny, som henger sammen med
nytelseslyst, og som søker nytelser her og der; nemlig
sansenytelsebegjær, eksistensbegjær og ødeleggelsestrang. Slik blir
børa tatt opp, munker.</p>
<p>Hvordan blir børa lagt bort, munker? Det er den fullstendige
lidenskapsløshet overfor dette begjæret og opphevelsen av det, det
å gi det opp, vise det bort, slippe taket i det og bli fri. Slik
blir børa lagt bort, munker.»</p>
<p>Slik talte Mesteren. Deretter la han til disse versene:</p>
<blockquote class="gatha">
<p>«Børa er de fem involveringsgruppene,<br>
personen er den som bærer børa.<br>
Når børa blir tatt opp, gjør det vondt.<br>
Men det er godt å legge den fra seg.</p>
<p>Når du har lagt fra deg den tunge børa<br>
og ikke tatt opp noen ny bør,<br>
men skåret over begjæret ved roten,<br>
blir du tilfreds og finner fred i ditt indre.»</p>
</blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av
<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for
disse oversettelsene fra pali: Chattha Sangayana CD, version 3.0,
1999; utgaver av palitekstene fra Pali Text Society; og
Syamaratthassa Tepitakam, Bangkok 2523 (1980). Sanskrittekstene og
andre tekster er oversatt fra forskjellige utgaver, og disse er
angitt ved de enkelte tekstene. Disse oversettelsene er skrevet
over et tidsrom fra 1975 og fram til i dag. Ord og formuleringer
kan ofte oversettes på flere måter, og det er ikke alltid jeg har
valgt samme løsning for identiske uttrykk og avsnitt. Jeg har
likevel valgt å la variantene stå som de er, idet de alle
gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene
til privat bruk. Kommersiell bruk av tekstene faller inn under
åndsverkslovens bestemmelser om copyright. Forlag eller andre som
ønsker å bruke disse tekstene kommersielt, bes ta kontakt med
oversetteren, Kåre A. Lie, alberlie@online.no</p>
<p>Used with kind permission of the translator. Full texts and
other resources may be found on the translator’s website,
http://dhamma.priv.no/</p>
<p>Prepared for SuttaCentral by <span class="editor">Ayya
Vimala</span>.</p>
</aside>
</section>
</div>
</body>
</html>
