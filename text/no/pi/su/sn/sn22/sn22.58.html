<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.58">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.58. En som har oppnådd fullkommen oppvåkning</h1>
</div>
<p>En gang da Mesteren oppholdt seg i Savatthi, sa han:</p>
<p>«En arahant som har kommet fram til sannheten og oppnådd
fullkommen oppvåkning, slipper taket i primærsanseinntrykk slik at
han ikke lenger er lidenskapelig opptatt av dem, men gjør slutt og
frir seg fra dem uten å involvere seg, sier vi han har oppnådd
fullkommen oppvåkning. Og når en munk er frigjort gjennom visdom,
når han slipper taket i primærsanseinntrykk slik at han ikke lenger
er lidenskapelig opptatt av dem, men gjør slutt og frir seg fra dem
uten å involvere seg, sier vi han er frigjort gjennom visdom.</p>
<p>En arahant som har kommet fram til sannheten og oppnådd
fullkommen oppvåkning, slipper taket i følelser slik at han ikke
lenger er lidenskapelig opptatt av dem, men gjør slutt og frir seg
fra dem uten å involvere seg, sier vi han har oppnådd fullkommen
oppvåkning. Og når en munk er frigjort gjennom visdom, når han
slipper taket i følelser slik at han ikke lenger er lidenskapelig
opptatt av dem, men gjør slutt og frir seg fra dem uten å involvere
seg, sier vi han er frigjort gjennom visdom.</p>
<p>En arahant som har kommet fram til sannheten og oppnådd
fullkommen oppvåkning, slipper taket i identifikasjoner slik at han
ikke lenger er lidenskapelig opptatt av dem, men gjør slutt og frir
seg fra dem uten å involvere seg, sier vi han har oppnådd
fullkommen oppvåkning. Og når en munk er frigjort gjennom visdom,
når han slipper taket i identifikasjoner slik at han ikke lenger er
lidenskapelig opptatt av dem, men gjør slutt og frir seg fra dem
uten å involvere seg, sier vi han er frigjort gjennom visdom.</p>
<p>En arahant som har kommet fram til sannheten og oppnådd
fullkommen oppvåkning, slipper taket i reaksjoner slik at han ikke
lenger er lidenskapelig opptatt av dem, men gjør slutt og frir seg
fra dem uten å involvere seg, sier vi han har oppnådd fullkommen
oppvåkning. Og når en munk er frigjort gjennom visdom, når han
slipper taket i reaksjoner slik at han ikke lenger er lidenskapelig
opptatt av dem, men gjør slutt og frir seg fra dem uten å involvere
seg, sier vi han er frigjort gjennom visdom.</p>
<p>En arahant som har kommet fram til sannheten og oppnådd
fullkommen oppvåkning, slipper taket i skjelnende bevissthet slik
at han ikke lenger er lidenskapelig opptatt av den, men gjør slutt
og frir seg fra den uten å involvere seg, sier vi han har oppnådd
fullkommen oppvåkning. Og når en munk er frigjort gjennom visdom,
når han slipper taket i skjelnende bevissthet slik at han ikke
lenger er lidenskapelig opptatt av de, men gjør slutt og frir seg
fra de uten å involvere seg, sier vi han er frigjort gjennom
visdom.</p>
<p>Men hva er da forskjellen på en arahant som har kommet fram til
sannheten og oppnådd fullkommen oppvåkning, og en munk som er
frigjort gjennom visdom? Hva er det skiller dem, munker?»</p>
<p>«For oss har tingene sitt grunnlag i deg, Mester. Du er vår
veileder og vår tilflukt. Det ville være fint om du kunne forklare
dette for oss, så skal vi huske hva du sier!»</p>
<p>«Så hør godt etter, munker, og legg merke til det jeg sier!»</p>
<p>«Ja vel, Mester,» svarte munkene.</p>
<p>Mesteren sa:</p>
<p>«En arahant som har kommet fram til sannheten og oppnådd
fullkommen oppvåkning, er en som har bygd en vei som tidligere ikke
var bygd, en som har ryddet en vei som tidligere ikke var ryddet,
en som har fortalt om en vei ingen tidligere hadde fortalt om, en
som kjenner veien og har god greie på den. Elevene hans følger
denne veien, de går den veien der han gikk forut. Dette er
forskjellen på en arahant som har kommet fram til sannheten og
oppnådd fullkommen oppvåkning, og en munk som er frigjort gjennom
visdom, munker.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av
<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for
disse oversettelsene fra pali: Chattha Sangayana CD, version 3.0,
1999; utgaver av palitekstene fra Pali Text Society; og
Syamaratthassa Tepitakam, Bangkok 2523 (1980). Sanskrittekstene og
andre tekster er oversatt fra forskjellige utgaver, og disse er
angitt ved de enkelte tekstene. Disse oversettelsene er skrevet
over et tidsrom fra 1975 og fram til i dag. Ord og formuleringer
kan ofte oversettes på flere måter, og det er ikke alltid jeg har
valgt samme løsning for identiske uttrykk og avsnitt. Jeg har
likevel valgt å la variantene stå som de er, idet de alle
gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene
til privat bruk. Kommersiell bruk av tekstene faller inn under
åndsverkslovens bestemmelser om copyright. Forlag eller andre som
ønsker å bruke disse tekstene kommersielt, bes ta kontakt med
oversetteren, Kåre A. Lie, alberlie@online.no</p>
<p>Used with kind permission of the translator. Full texts and
other resources may be found on the translator’s website,
http://dhamma.priv.no/</p>
<p>Prepared for SuttaCentral by <span class="editor">Ayya
Vimala</span>.</p>
</aside>
</section>
</div>
</body>
</html>
