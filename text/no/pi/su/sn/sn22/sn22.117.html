<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.117">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.117. Bindinger</h1>
</div>
<p>En gang da Mesteren var i Savatthi, sa han:</p>
<p>«Et vanlig menneske, en person som ikke har fått opplæring, som
ikke har møtt en edel person, og som heller ikke kjenner eller har
fått opplæring i de edles lære, som ikke har møtt en opphøyd
person, og som heller ikke kjenner eller har fått opplæring i de
opphøydes lære. Han betrakter primærsanseinntrykkene som sitt selv,
eller han mener at selvet mottar primærsanseinntrykk, at
primærsanseinntrykkene er i selvet eller at selvet er i
primærsanseinntrykkene. Det vil si at et vanlig menneske, en person
som ikke har fått opplæring, er bundet til primærsanseinntrykkene.
Han er bundet med indre og ytre bindinger og ser verken denne
bredden eller den andre bredden. Han er bundet mens han blir eldre,
han er bundet mens han dør, og han er bundet mens han forlater
denne verden og går til den neste.</p>
<p>Han betrakter følelsene … identifikasjonene … reaksjonene
… den skjelnende bevisstheten som sitt selv, eller han mener at
selvet mottar den skjelnende bevisstheten, at den skjelnende
bevisstheten er i selvet eller at selvet er i den skjelnende
bevisstheten. Det vil si at et vanlig menneske, en person som ikke
har fått opplæring, er bundet til den skjelnende bevisstheten. Han
er bundet med indre og ytre bindinger og ser verken denne bredden
eller den andre bredden. Han er bundet mens han blir eldre, han er
bundet mens han dør, og han er bundet mens han forlater denne
verden og går til den neste.</p>
<p>Men en som har fått opplæring, en som er elev av de edle, som
har møtt edle personer, som har god kjennskap til de opphøyde
personers lære, som er vel bevandret i de opphøyde personers lære,
betrakter ikke primærsanseinntrykkene som sitt selv, og han mener
ikke at selvet mottar primærsanseinntrykk, at
primærsanseinntrykkene er i selvet eller at selvet er i
primærsanseinntrykkene. Det vil si at en person som har fått
opplæring, en som er elev av de edle, ikke er bundet til
primærsanseinntrykkene. Han er ikke bundet med indre og ytre
bindinger og ser både denne bredden og den andre bredden. Jeg sier
han er fri fra lidelse.</p>
<p>Han betrakter ikke følelsene … identifikasjonene …
reaksjonene … den skjelnende bevisstheten som sitt selv, og han
mener ikke at selvet mottar den skjelnende bevisstheten, at den
skjelnende bevisstheten er i selvet eller at selvet er i den
skjelnende bevisstheten. Det vil si at en person som har fått
opplæring, en som er elev av de edle, ikke er bundet til den
skjelnende bevisstheten. Han er ikke bundet med indre og ytre
bindinger og ser både denne bredden og den andre bredden. Jeg sier
han er fri fra lidelse.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av
<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for
disse oversettelsene fra pali: Chattha Sangayana CD, version 3.0,
1999; utgaver av palitekstene fra Pali Text Society; og
Syamaratthassa Tepitakam, Bangkok 2523 (1980). Sanskrittekstene og
andre tekster er oversatt fra forskjellige utgaver, og disse er
angitt ved de enkelte tekstene. Disse oversettelsene er skrevet
over et tidsrom fra 1975 og fram til i dag. Ord og formuleringer
kan ofte oversettes på flere måter, og det er ikke alltid jeg har
valgt samme løsning for identiske uttrykk og avsnitt. Jeg har
likevel valgt å la variantene stå som de er, idet de alle
gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene
til privat bruk. Kommersiell bruk av tekstene faller inn under
åndsverkslovens bestemmelser om copyright. Forlag eller andre som
ønsker å bruke disse tekstene kommersielt, bes ta kontakt med
oversetteren, Kåre A. Lie, alberlie@online.no</p>
<p>Used with kind permission of the translator. Full texts and
other resources may be found on the translator’s website,
http://dhamma.priv.no/</p>
<p>Prepared for SuttaCentral by <span class="editor">Ayya
Vimala</span>.</p>
</aside>
</section>
</div>
</body>
</html>
