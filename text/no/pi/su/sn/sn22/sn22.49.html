<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.49">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.49. En samtale med Sona</h1>
</div>
<p>Slik har jeg hørt det:</p>
<p>En gang oppholdt Mesteren seg ved Ekornforingsplassen i
Bambuslunden i Rajagaha. Da kom borgersønnen Sona bort til ham,
hilste høflig og satte seg ned. Mesteren sa:</p>
<p>«Hvis noen filosofer eller brahmaner betrakter denne kroppen som
er så forgjengelig og utilfredsstillende og mener at ‘jeg er bedre
enn deg’, ‘jeg er likeverdig med deg’ eller ‘jeg er dårligere enn
deg’, hva er da det annet enn at de ikke ser tingene som de
virkelig er? Hvis de betrakter følelsene … identifikasjonene …
reaksjonene … den skjelnende bevisstheten som er så forgjengelig
og utilfredsstillende og mener at ‘jeg er bedre enn deg’, ‘jeg er
likeverdig med deg’ eller ‘jeg er dårligere enn deg’, hva er da det
annet enn at de ikke ser tingene som de virkelig er?</p>
<p>Hvis noen filosofer eller brahmaner betrakter denne kroppen som
er så forgjengelig og utilfredsstillende og ikke mener at ‘jeg er
bedre enn deg’, ‘jeg er likeverdig med deg’ eller ‘jeg er dårligere
enn deg’, hva er da det annet enn at de ser tingene som de virkelig
er? Hvis de betrakter følelsene … identifikasjonene …
reaksjonene … den skjelnende bevisstheten som er så forgjengelig
og utilfredsstillende og ikke mener at ‘jeg er bedre enn deg’, ‘jeg
er likeverdig med deg’ eller ‘jeg er dårligere enn deg’, hva er da
det annet enn at de ser tingene som de virkelig er?</p>
<p>Hva mener du om dette, Sona: Er primærsanseinntrykk varige eller
uvarige?»</p>
<p>«Uvarige, Mester.»</p>
<p>«Det som er uvarig, medfører det lidelse eller lykke?»</p>
<p>«Lidelse, Mester.»</p>
<p>«Men er det da fornuftig å betrakte det som er uvarig og
forgjengelig, og som bringer lidelse, som ‘dette er mitt, dette er
meg, dette er mitt selv’?»</p>
<p>«Nei, Mester.»</p>
<p>«Hva mener du om dette, Sona: Er følelser varige eller
uvarige?»</p>
<p>«Uvarige, Mester.»</p>
<p>«Det som er uvarig, medfører det lidelse eller lykke?»</p>
<p>«Lidelse, Mester.»</p>
<p>«Men er det da fornuftig å betrakte det som er uvarig og
forgjengelig, og som bringer lidelse, som ‘dette er mitt, dette er
meg, dette er mitt selv’?»</p>
<p>«Nei, Mester.»</p>
<p>«Hva mener du om dette, Sona: Er identifikasjoner varige eller
uvarige?»</p>
<p>«Uvarige, Mester.»</p>
<p>«Det som er uvarig, medfører det lidelse eller lykke?»</p>
<p>«Lidelse, Mester.»</p>
<p>«Men er det da fornuftig å betrakte det som er uvarig og
forgjengelig, og som bringer lidelse, som ‘dette er mitt, dette er
meg, dette er mitt selv’?»</p>
<p>«Nei, Mester.»</p>
<p>«Hva mener du om dette, Sona: Er reaksjoner varige eller
uvarige?»</p>
<p>«Uvarige, Mester.»</p>
<p>«Det som er uvarig, medfører det lidelse eller lykke?»</p>
<p>«Lidelse, Mester.»</p>
<p>«Men er det da fornuftig å betrakte det som er uvarig og
forgjengelig, og som bringer lidelse, som ‘dette er mitt, dette er
meg, dette er mitt selv’?»</p>
<p>«Nei, Mester.»</p>
<p>«Hva mener du om dette, Sona: Er bevissthetstilstander varige
eller uvarige?»</p>
<p>«Uvarig, Mester.»</p>
<p>«Det som er uvarig, medfører det lidelse eller lykke?»</p>
<p>«Lidelse, Mester.»</p>
<p>«Men er det da fornuftig å betrakte det som er uvarig og
forgjengelig, og som bringer lidelse, som ‘dette er mitt, dette er
meg, dette er mitt selv’?»</p>
<p>«Nei, Mester.»</p>
<p>«Derfor bør alle primærsanseinntrykk betraktes slik: ‘dette er
ikke mitt, dette er ikke meg, dette er ikke mitt selv’, uansett om
de tilhører fortid, nåtid eller framtid, om de er indre eller ytre,
grove eller fine, gode eller dårlige, nære eller fjerne. Da ser man
dem som de er, med fullkommen visdom.</p>
<p>Alle følelser bør betraktes slik: ‘dette er ikke mitt, dette er
ikke meg, dette er ikke mitt selv’, uansett om de tilhører fortid,
nåtid eller framtid, om de er indre eller ytre, grove eller fine,
gode eller dårlige, nære eller fjerne. Da ser man dem som de er,
med fullkommen visdom.</p>
<p>Alle identifikasjoner bør betraktes slik: ‘dette er ikke mitt,
dette er ikke meg, dette er ikke mitt selv’, uansett om de tilhører
fortid, nåtid eller framtid, om de er indre eller ytre, grove eller
fine, gode eller dårlige, nære eller fjerne. Da ser man dem som de
er, med fullkommen visdom.</p>
<p>Alle reaksjoner bør betraktes slik: ‘dette er ikke mitt, dette
er ikke meg, dette er ikke mitt selv’, uansett om de tilhører
fortid, nåtid eller framtid, om de er indre eller ytre, grove eller
fine, gode eller dårlige, nære eller fjerne. Da ser man dem som de
er, med fullkommen visdom.</p>
<p>Alle bevissthetstilstander bør betraktes slik: ‘dette er ikke
mitt, dette er ikke meg, dette er ikke mitt selv’, uansett om de
tilhører fortid, nåtid eller framtid, om de er indre eller ytre,
grove eller fine, gode eller dårlige, nære eller fjerne. Da ser man
dem som de er, med fullkommen visdom.</p>
<p>Når den edles elev har lært mye og ser dette som det er, slipper
han taket i primærsanseinntrykk, han slipper taket i følelser,
identifikasjoner og reaksjoner, og han slipper taket i
sinnstilstander. Når han slipper taket i dem, mister han lysten på
dem. Når han mister lysten på dem, blir han fri, og vet at han er
fri. Og han vet at nå oppstår det ikke noe nytt, fullført er det
opphøyde liv, gjort er det som skulle gjøres og det er ikke noe mer
som gjenstår.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av
<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for
disse oversettelsene fra pali: Chattha Sangayana CD, version 3.0,
1999; utgaver av palitekstene fra Pali Text Society; og
Syamaratthassa Tepitakam, Bangkok 2523 (1980). Sanskrittekstene og
andre tekster er oversatt fra forskjellige utgaver, og disse er
angitt ved de enkelte tekstene. Disse oversettelsene er skrevet
over et tidsrom fra 1975 og fram til i dag. Ord og formuleringer
kan ofte oversettes på flere måter, og det er ikke alltid jeg har
valgt samme løsning for identiske uttrykk og avsnitt. Jeg har
likevel valgt å la variantene stå som de er, idet de alle
gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene
til privat bruk. Kommersiell bruk av tekstene faller inn under
åndsverkslovens bestemmelser om copyright. Forlag eller andre som
ønsker å bruke disse tekstene kommersielt, bes ta kontakt med
oversetteren, Kåre A. Lie, alberlie@online.no</p>
<p>Used with kind permission of the translator. Full texts and
other resources may be found on the translator’s website,
http://dhamma.priv.no/</p>
<p>Prepared for SuttaCentral by <span class="editor">Ayya
Vimala</span>.</p>
</aside>
</section>
</div>
</body>
</html>
