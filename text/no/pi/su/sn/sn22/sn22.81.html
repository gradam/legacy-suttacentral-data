<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.81">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.81. Palileyyaka</h1>
</div>
<p>En gang var Mesteren i Ghosita-parken i Kosambi. En morgen
kledde Mesteren på seg, tok kappe og bolle og gikk in til Kosambi
for å motta matgaver. Etter at han hadde gått matrunden og spist,
ryddet han soveplassen sin, tok kappe og bolle og gikk sin vei
alene, uten å si noe til sine oppassere eller til
munkefellesskapet.</p>
<p>Litt etter at Mesteren hadde gått, gikk en munk bort til Ananda
og fortalte dette. Ananda svarte:</p>
<p>«Når Mesteren går sin vei alene, er det fordi han har lyst til å
være alene. Da bør ikke noen følge etter ham.»</p>
<p>Mesteren vandret til han kom til Palileyyaka. Der slo han seg
til under et vakkert sal-tre. Noe senere gikk en flokk munker bort
til Ananda, hilste høflig på ham og satte seg ned. Så sa de:</p>
<p>«Nå er det lenge siden vi har hørt Mesteren snakke om læren,
Ananda. Vi vil så gjerne høre ham forklare læren!»</p>
<p>Da gikk Ananda sammen med munkene til det vakre sal-treet i
Palileyyaka. De hilste høflig på Mesteren og satte seg ned. Da de
hadde satt seg, underviste, gledet, oppmuntret og inspirerte
Mesteren dem med ord om læren.</p>
<p>Mens de satt slik, kom en av munkene til å undres over følgende:
‘Hvordan kan man vite, hvordan kan man se at de negative tendensene
i sinnet er fullstendig utryddet?’</p>
<p>Mesteren forsto hva munken tenkte på, så han sa:</p>
<p>«Jeg har forklart læren grundig og undervist i den, munker. Jeg
har forklart og undervist grundig i de fire hovedområdene for
oppmerksomheten. Jeg har forklart og undervist grundig i de fire
rette bestrebelsene. Jeg har forklart og undervist grundig i de
fire grunnlagene for suksess. Jeg har forklart og undervist grundig
i de fem evnene. Jeg har forklart og undervist grundig i de fem
kreftene. Jeg har forklart og undervist grundig i de sju
oppvåkningsfaktorene. Og jeg har forklart og undervist grundig i
den åttedelte veien. Men til tross for at jeg på denne måten har
forklart læren grundig og undervist i den, er det en munk som
sitter her og lurer på hvordan man kan vite, hvordan man kan se at
de negative tendensene er fullstendig utryddet.</p>
<p>Så hvordan kan man da vite, hvordan kan man se at de negative
tendensene i sinnet er fullstendig utryddet, munker? Et vanlig
menneske, en person som ikke har fått opplæring, som ikke har møtt
en edel person, og som heller ikke kjenner eller har fått opplæring
i de edles lære, som ikke har møtt en opphøyd person, og som heller
ikke kjenner eller har fått opplæring i de opphøydes lære, mener at
primærsanseinntrykkene er hans egne. Men denne meningen er bare
hans reaksjon, munker. Hva er så grunnen, hva er årsaken til denne
reaksjonen? Hvordan blir den til? Et vanlig menneske, en person som
ikke har fått opplæring, vet ikke nok om de følelsene han opplever,
så dermed oppstår det begjær i ham, noe som igjen skaper en
reaksjon, og denne reaksjonen er kortvarig og styrt av
omstendighetene. Dette begjæret er også kortvarig og styrt av
omstendighetene. Denne følelsen er kortvarig og styrt av
omstendighetene, denne sansekontakten er kortvarig og styrt av
omstendighetene, og uvitenheten er også uvarig og styrt av
omstendighetene. På den måten kan man vite, på den måten kan man se
at de negative tendensene blir fullstendig utryddet.</p>
<p>Så kan det hende han ikke mener at primærsanseinntrykkene er
hans egne, men at primærsanseinntrykkene utgjør hans selv. Men
denne meningen er bare hans reaksjon, munker. Hva er så grunnen,
hva er årsaken til denne reaksjonen? Hvordan blir den til? Et
vanlig menneske, en person som ikke har fått opplæring, vet ikke
nok om de følelsene han opplever, så dermed oppstår det begjær i
ham, noe som igjen skaper en reaksjon, og denne reaksjonen er
kortvarig og styrt av omstendighetene. Dette begjæret er også
kortvarig og styrt av omstendighetene. Denne følelsen er kortvarig
og styrt av omstendighetene, denne sansekontakten er kortvarig og
styrt av omstendighetene, og uvitenheten er også uvarig og styrt av
omstendighetene. På den måten kan man vite, på den måten kan man se
at de negative tendensene blir fullstendig utryddet.</p>
<p>Så kan det hende han ikke mener at primærsanseinntrykkene er
hans egne, og ikke at primærsanseinntrykkene utgjør hans selv, men
at primærsanseinntrykkene er i han selv. Men denne meningen er bare
hans reaksjon, munker. Hva er så grunnen, hva er årsaken til denne
reaksjonen? Hvordan blir den til? Et vanlig menneske, en person som
ikke har fått opplæring, vet ikke nok om de følelsene han opplever,
så dermed oppstår det begjær i ham, noe som igjen skaper en
reaksjon, og denne reaksjonen er kortvarig og styrt av
omstendighetene. Dette begjæret er også kortvarig og styrt av
omstendighetene. Denne følelsen er kortvarig og styrt av
omstendighetene, denne sansekontakten er kortvarig og styrt av
omstendighetene, og uvitenheten er også uvarig og styrt av
omstendighetene. På den måten kan man vite, på den måten kan man se
at de negative tendensene blir fullstendig utryddet.</p>
<p>Så kan det hende han ikke mener at primærsanseinntrykkene er
hans egne, ikke at primærsanseinntrykkene utgjør hans selv, og ikke
at primærsanseinntrykkene er i han selv, men at hans selv er i
primærsanseinntrykkene. Men denne meningen er bare hans reaksjon,
munker. Hva er så grunnen, hva er årsaken til denne reaksjonen?
Hvordan blir den til? Et vanlig menneske, en person som ikke har
fått opplæring, vet ikke nok om de følelsene han opplever, så
dermed oppstår det begjær i ham, noe som igjen skaper en reaksjon,
og denne reaksjonen er kortvarig og styrt av omstendighetene. Dette
begjæret er også kortvarig og styrt av omstendighetene. Denne
følelsen er kortvarig og styrt av omstendighetene, denne
sansekontakten er kortvarig og styrt av omstendighetene, og
uvitenheten er også uvarig og styrt av omstendighetene. På den
måten kan man vite, på den måten kan man se at de negative
tendensene blir fullstendig utryddet.</p>
<p>Så kan det hende han ikke mener at primærsanseinntrykkene er
hans egne, ikke at primærsanseinntrykkene utgjør hans selv, ikke at
primærsanseinntrykkene er i han selv, og ikke at hans selv er i
primærsanseinntrykkene, men at følelsene er hans egne, at følelsene
utgjør hans selv, at følelsene er i han selv eller at han selv er i
følelsene … at identifikasjonene … at reaksjonene … at den
skjelnende bevisstheten er hans egen, at den skjelnende
bevisstheten utgjør hans selv, at den skjelnende bevisstheten er i
han selv, eller at hans selv er i den skjelnende bevisstheten. Men
denne meningen er bare hans reaksjon, munker. Hva er så grunnen,
hva er årsaken til denne reaksjonen? Hvordan blir den til? Et
vanlig menneske, en person som ikke har fått opplæring, vet ikke
nok om de følelsene han opplever, så dermed oppstår det begjær i
ham, noe som igjen skaper en reaksjon, og denne reaksjonen er
kortvarig og styrt av omstendighetene. Dette begjæret er også
kortvarig og styrt av omstendighetene. Denne følelsen er kortvarig
og styrt av omstendighetene, denne sansekontakten er kortvarig og
styrt av omstendighetene, og uvitenheten er også uvarig og styrt av
omstendighetene. På den måten kan man vite, på den måten kan man se
at de negative tendensene blir fullstendig utryddet.</p>
<p>Så kan det hende han ikke mener at primærsanseinntrykkene er
hans egne … at følelsene … identifikasjonene … reaksjonene
… eller at hans selv er i den skjelnende bevisstheten, men har
følgende teori: ‘Dette jeg'et er selve verden. Jeg kommer til å bli
evig og uforanderlig!’ Men denne evighetsteorien er bare hans
reaksjon, munker. Hva er så grunnen, hva er årsaken til denne
reaksjonen? Hvordan blir den til? Et vanlig menneske, en person som
ikke har fått opplæring, vet ikke nok om de følelsene han opplever,
så dermed oppstår det begjær i ham, noe som igjen skaper en
reaksjon, og denne reaksjonen er kortvarig og styrt av
omstendighetene. Dette begjæret er også kortvarig og styrt av
omstendighetene. Denne følelsen er kortvarig og styrt av
omstendighetene, denne sansekontakten er kortvarig og styrt av
omstendighetene, og uvitenheten er også uvarig og styrt av
omstendighetene. På den måten kan man vite, på den måten kan man se
at de negative tendensene blir fullstendig utryddet.</p>
<p>Så kan det hende han ikke mener at primærsanseinntrykkene er
hans egne … at følelsene … identifikasjonene … reaksjonene
… eller at hans selv er i den skjelnende bevisstheten, og han
holder seg heller ikke til teorien om at dette jeg'et er selve
verden, og at han kommer til å bli evig og uforanderlig! Men han
har følgende teori: ‘Hvis jeg ikke hadde eksistert, ville ikke noe
ha tilhørt meg. Jeg kommer til å slutte å eksistere, og da kommer
heller ikke noe til å tilhøre meg.’ Men denne teorien om avslutning
er bare hans reaksjon, munker. Hva er så grunnen, hva er årsaken
til denne reaksjonen? Hvordan blir den til? Et vanlig menneske, en
person som ikke har fått opplæring, vet ikke nok om de følelsene
han opplever, så dermed oppstår det begjær i ham, noe som igjen
skaper en reaksjon, og denne reaksjonen er kortvarig og styrt av
omstendighetene. Dette begjæret er også kortvarig og styrt av
omstendighetene. Denne følelsen er kortvarig og styrt av
omstendighetene, denne sansekontakten er kortvarig og styrt av
omstendighetene, og uvitenheten er også uvarig og styrt av
omstendighetene. På den måten kan man vite, på den måten kan man se
at de negative tendensene blir fullstendig utryddet.</p>
<p>Så kan det hende han ikke mener at primærsanseinntrykkene er
hans egne … at følelsene … identifikasjonene … reaksjonene
… eller at hans selv er i den skjelnende bevisstheten, og han
holder seg heller ikke til teorien om at dette jeg'et er selve
verden, og at han kommer til å bli evig og uforanderlig! Han har
heller ikke følgende teori: ‘Hvis jeg ikke hadde eksistert, ville
ikke noe ha tilhørt meg. Jeg kommer til å slutte å eksistere, og da
kommer heller ikke noe til å tilhøre meg.’ Han er derimot usikker
og i tvil om hva som er den sanne lære. Men denne tvilen er bare
hans reaksjon, munker. Hva er så grunnen, hva er årsaken til denne
reaksjonen? Hvordan blir den til? Et vanlig menneske, en person som
ikke har fått opplæring, vet ikke nok om de følelsene han opplever,
så dermed oppstår det begjær i ham, noe som igjen skaper en
reaksjon, og denne reaksjonen er kortvarig og styrt av
omstendighetene. Dette begjæret er også kortvarig og styrt av
omstendighetene. Denne følelsen er kortvarig og styrt av
omstendighetene, denne sansekontakten er kortvarig og styrt av
omstendighetene, og uvitenheten er også uvarig og styrt av
omstendighetene. På den måten kan man vite, på den måten kan man se
at de negative tendensene blir fullstendig utryddet.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av
<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for
disse oversettelsene fra pali: Chattha Sangayana CD, version 3.0,
1999; utgaver av palitekstene fra Pali Text Society; og
Syamaratthassa Tepitakam, Bangkok 2523 (1980). Sanskrittekstene og
andre tekster er oversatt fra forskjellige utgaver, og disse er
angitt ved de enkelte tekstene. Disse oversettelsene er skrevet
over et tidsrom fra 1975 og fram til i dag. Ord og formuleringer
kan ofte oversettes på flere måter, og det er ikke alltid jeg har
valgt samme løsning for identiske uttrykk og avsnitt. Jeg har
likevel valgt å la variantene stå som de er, idet de alle
gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene
til privat bruk. Kommersiell bruk av tekstene faller inn under
åndsverkslovens bestemmelser om copyright. Forlag eller andre som
ønsker å bruke disse tekstene kommersielt, bes ta kontakt med
oversetteren, Kåre A. Lie, alberlie@online.no</p>
<p>Used with kind permission of the translator. Full texts and
other resources may be found on the translator’s website,
http://dhamma.priv.no/</p>
<p>Prepared for SuttaCentral by <span class="editor">Ayya
Vimala</span>.</p>
</aside>
</section>
</div>
</body>
</html>
