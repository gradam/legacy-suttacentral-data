<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.59">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.59. Det vi ikke har full kontroll over</h1>
</div>
<p>En gang da Mesteren var i Baranasi, oppholdt han seg i
hjorteparken Isipatana. Der henvendte han seg til de fem første
munkene og sa:</p>
<p>«Munker.»</p>
<p>«Ja, Mester,» svarte de.</p>
<p>Mesteren sa:</p>
<p>«Kroppen er noe vi ikke har full kontroll over, munker. Hvis vi
hadde hatt full kontroll over kroppen, da ville den ikke ha blitt
syk, og da kunne vi bare ha ønsket at kroppen skulle være slik
eller slik, så ville den ha blitt det. Men ettersom vi ikke har
full kontroll over kroppen, blir den rammet av sykdom, og den blir
ikke slik vi ønsker.</p>
<p>Vi har heller ikke full kontroll over følelser,
identifikasjoner, reaksjoner eller bevissthet, munker. Hvis vi
hadde hatt full kontroll over disse, ville de ikke ha blitt rammet
av sykdom, og de ville ha vært akkurat slik vi ønsker dem. Men
ettersom vi ikke har full kontroll over følelser, identifikasjoner,
reaksjoner og bevissthet, blir de rammet av sykdom, og de blir ikke
slik vi ønsker.</p>
<p>Hva mener dere, munker, er kroppen varig eller uvarig?»</p>
<p>«Uvarig, Mester.»</p>
<p>«Det som er uvarig, gir det sorg eller glede?»</p>
<p>«Sorg, Mester.»</p>
<p>«Men det som gir sorg og som er uvarig og forgjengelig av natur,
er det fornuftig å si at ‘dette er mitt’, ‘dette er meg’, ‘dette er
mitt jeg’?»</p>
<p>«Nei, Mester.»</p>
<p>«Hva mener dere, munker, er følelser, identifikasjoner,
reaksjoner og bevissthet varige eller uvarige?»</p>
<p>«Uvarige, Mester.»</p>
<p>«Det som er uvarig, gir det sorg eller glede?»</p>
<p>«Sorg, Mester.»</p>
<p>«Men det som gir sorg og som er uvarig og forgjengelig av natur,
er det fornuftig å si at ‘dette er mitt, dette er meg, dette er
mitt jeg’?»</p>
<p>«Nei, Mester.»</p>
<p>«Derfor bør vi si om alle former, følelser, identifiksjoner,
reaksjoner og bevissthet—de være seg nære eller fjerne, gode eller
dårlige, fine eller grove, indre eller ytre, så vel i nåtid, fortid
og framtid—‘dette er ikke mitt, dette er ikke meg, dette er ikke
mitt jeg’. Da har vi visdom og ser disse tingene som de er.</p>
<p>Når den edles elev ser disse tingene som de er, slipper han
taket i alle former, følelser, identifikasjoner, reaksjoner og
bevissthet. Når han slipper taket i dem, blir lengselen borte, og
når lengselen blir borte, blir han fri. Han vet at han er fri og
han vet at nå oppstår det ikke noe nytt, treningen er fullført,
gjort er det som skulle gjøres og det er ikke noe mer som
gjenstår.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av
<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for
disse oversettelsene fra pali: Chattha Sangayana CD, version 3.0,
1999; utgaver av palitekstene fra Pali Text Society; og
Syamaratthassa Tepitakam, Bangkok 2523 (1980). Sanskrittekstene og
andre tekster er oversatt fra forskjellige utgaver, og disse er
angitt ved de enkelte tekstene. Disse oversettelsene er skrevet
over et tidsrom fra 1975 og fram til i dag. Ord og formuleringer
kan ofte oversettes på flere måter, og det er ikke alltid jeg har
valgt samme løsning for identiske uttrykk og avsnitt. Jeg har
likevel valgt å la variantene stå som de er, idet de alle
gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene
til privat bruk. Kommersiell bruk av tekstene faller inn under
åndsverkslovens bestemmelser om copyright. Forlag eller andre som
ønsker å bruke disse tekstene kommersielt, bes ta kontakt med
oversetteren, Kåre A. Lie, alberlie@online.no</p>
<p>Used with kind permission of the translator. Full texts and
other resources may be found on the translator’s website,
http://dhamma.priv.no/</p>
<p>Prepared for SuttaCentral by <span class="editor">Ayya
Vimala</span>.</p>
</aside>
</section>
</div>
</body>
</html>
