<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.56">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.56. Fire aspekter av involveringer</h1>
</div>
<p>En gang da Mesteren oppholdt seg i Savatthi, sa han:</p>
<p>«Det finnes fem grupper av involveringsfaktorer, munker. Hvilke fem?  Det er forminvolveringsgruppen, følelsesinvolveringsgruppen, identifikasjonsinvolveringsgruppen, reaksjonsinvolveringsgruppen og bevissthetsinvolveringsgruppen. </p>
<p>Så lenge jeg ikke forsto disse fem gruppene av involveringsfaktorer i deres fire aspekter, munker, så lenge oppnådde jeg ikke fullkommen oppvåkning og forståelse av hele verden med dens guder, djevler, brahmaner, filosofer, fyrster og andre mennesker. Men da jeg først forsto disse fem gruppene av involveringsfaktorer i deres fire aspekter, da oppnådde jeg fullkommen oppvåkning og forståelse av hele verden med dens guder, djevler, brahmaner, filosofer, fyrster og andre mennesker. </p>
<p>Hva menes med fire aspekter? Jeg forsto primærsanseinntrykk (former), jeg forsto hvordan primærsanseinntrykkene oppstår, jeg forsto hvordan primærsanseinntrykkene blir borte, og jeg forsto veien som fører til at primærsanseinntrykkene blir borte. Jeg forsto følelsene, jeg forsto hvordan følelsene oppstår, jeg forsto hvordan følelsene blir borte, og jeg forsto veien som fører til at følelsene blir borte. Jeg forsto identifikasjonene , jeg forsto hvordan identifikasjonene oppstår, jeg forsto hvordan identifikasjonene blir borte, og jeg forsto veien som fører til at identifikasjonene blir borte. Jeg forsto reaksjonene , jeg forsto hvordan reaksjonene oppstår, jeg forsto hvordan reaksjonene blir borte, og jeg forsto veien som fører til at reaksjonene blir borte. Jeg forsto hvordan den skjelnende bevisstheten oppstår, jeg forsto hvordan den skjelnende bevisstheten blir borte, og jeg forsto veien som fører til at den skjelnende bevisstheten blir borte.</p>
<p>Hva menes med primærsanseinntrykk, munker? Primærsanseinntrykkene oppstår fra de fire grunnegenskapene og virkningene av de fire grunnegenskapene. Dette kalles primærsanseinntrykk, munker. Primærsanseinntrykkene oppstår som følge av påvirkninger. Hvis disse påvirkningene blir borte, blir også primærsanseinntrykkene borte. Og dette er den åttedelte veien som fører til at primærsanseinntrykkene skal bli borte: Rett syn, rett hensikt, rett tale, rett handling, rett levevei, rett bestrebelse, rett oppmerksomhet og rett konsentrasjon.   De filosofene eller brahmanene som forstår primærsanseinntrykk på denne måten, som på denne måten forstår hvordan primærsanseinntrykkene oppstår, som på denne måten forstår hvordan primærsanseinntrykkene blir borte, og som på denne måten forstår veien som fører til at primærsanseinntrykkene blir borte, de mister lysten på primærsanseinntrykk, de lar seg ikke lenger beruse av dem og de oppnår at de blir borte. Når de oppnår dette, har de virkelig oppnådd noe godt, og de har fått fotfeste i denne læren og treningsdisiplinen.</p>
<p>De filosofene eller brahmanene som forstår primærsanseinntrykk på denne måten, som på denne måten forstår hvordan primærsanseinntrykkene oppstår, som på denne måten forstår hvordan primærsanseinntrykkene blir borte, og som på denne måten forstår veien som fører til at primærsanseinntrykkene blir borte, de mister lysten på primærsanseinntrykk, de lar seg ikke lenger beruse av dem og de oppnår at de blir borte. Da har de oppnådd frihet, full frihet, og de er blitt hele. Siden de er blitt hele, går de ikke flere runder.</p>
<p>Hva er så følelser, munker? Det finnes seks grupper av følelser: følelser som oppstår ut fra synsinntrykk, følelser som oppstår ut fra hørselsinntrykk, følelser som oppstår ut fra duftinntrykk, følelser som oppstår ut fra smaksinntrykk, følelser som oppstår ut fra berøringsinntrykk, og følelser som oppstår ut fra tankeinntrykk. Dette kalles følelser, munker. Følelsene oppstår som følge av inntrykk. Hvis disse inntrykkene blir borte, blir også følelsene borte. Og dette er den åttedelte veien som fører til at følelsene skal bli borte: Rett syn, rett hensikt, rett tale, rett handling, rett levevei, rett bestrebelse, rett oppmerksomhet og rett konsentrasjon.  </p>
<p>De filosofene eller brahmanene som forstår følelser på denne måten, som på denne måten forstår hvordan følelsene oppstår, som på denne måten forstår hvordan følelsene blir borte, og som på denne måten forstår veien som fører til at følelsene blir borte, de mister lysten på følelser, de lar seg ikke lenger beruse av dem og de oppnår at de blir borte. Når de oppnår dette, har de virkelig oppnådd noe godt, og de har fått fotfeste i denne læren og treningsdisiplinen.</p>
<p>De filosofene eller brahmanene som forstår følelser på denne måten, som på denne måten forstår hvordan følelsene oppstår, som på denne måten forstår hvordan følelsene blir borte, og som på denne måten forstår veien som fører til at følelsene blir borte, de mister lysten på følelser, de lar seg ikke lenger beruse av dem og de oppnår at de blir borte. Da har de oppnådd frihet, full frihet, og de er blitt hele. Siden de er blitt hele, går de ikke flere runder.</p>
<p>Hva er så identifikasjoner, munker? Det finnes seks grupper av identifikasjoner: identifikasjon av primærsanseinntrykk, identifikasjon av lyder, identifikasjon av dufter, identifikasjon av smaker, identifikasjon av berøringer og identifikasjon av ideer. Dette kalles identifikasjoner, munker. Identifikasjonene oppstår som følge av inntrykk. Hvis disse inntrykkene blir borte, blir også identifikasjonene borte. Og dette er den åttedelte veien som fører til at identifikasjonene skal bli borte: Rett syn, rett hensikt, rett tale, rett handling, rett levevei, rett bestrebelse, rett oppmerksomhet og rett konsentrasjon.  </p>
<p>De filosofene eller brahmanene som forstår identifikasjoner på denne måten, som på denne måten forstår hvordan identifikasjonene oppstår, som på denne måten forstår hvordan identifikasjonene blir borte, og som på denne måten forstår veien som fører til at identifikasjonene blir borte, de mister lysten på identifikasjoner, de lar seg ikke lenger beruse av dem og de oppnår at de blir borte. Når de oppnår dette, har de virkelig oppnådd noe godt, og de har fått fotfeste i denne læren og treningsdisiplinen.</p>
<p>De filosofene eller brahmanene som forstår identifikasjoner på denne måten, som på denne måten forstår hvordan identifikasjonene oppstår, som på denne måten forstår hvordan identifikasjonene blir borte, og som på denne måten forstår veien som fører til at identifikasjonene blir borte, de mister lysten på identifikasjoner, de lar seg ikke lenger beruse av dem og de oppnår at de blir borte. Da har de oppnådd frihet, full frihet, og de er blitt hele. Siden de er blitt hele, går de ikke flere runder.</p>
<p>Hva er så reaksjoner, munker? Det finnes seks grupper av intensjoner: intensjon knyttet til primærsanseinntrykk, intensjon knyttet til lyder, intensjon knyttet til dufter, intensjon knyttet til smaker, intensjon knyttet til berøringer og intensjon knyttet til ideer. Dette kalles reaksjoner, munker. Reaksjonene oppstår som følge av inntrykk. Hvis disse inntrykkene blir borte, blir også reaksjonene borte. Og dette er den åttedelte veien som fører til at reaksjonene skal bli borte: Rett syn, rett hensikt, rett tale, rett handling, rett levevei, rett bestrebelse, rett oppmerksomhet og rett konsentrasjon. </p>
<p>De filosofene eller brahmanene som forstår reaksjoner på denne måten, som på denne måten forstår hvordan reaksjonene oppstår, som på denne måten forstår hvordan reaksjonene blir borte, og som på denne måten forstår veien som fører til at reaksjonene blir borte, de mister lysten på reaksjoner, de lar seg ikke lenger beruse av dem og de oppnår at de blir borte. Når de oppnår dette, har de virkelig oppnådd noe godt, og de har fått fotfeste i denne læren og treningsdisiplinen.</p>
<p>De filosofene eller brahmanene som forstår reaksjoner på denne måten, som på denne måten forstår hvordan reaksjonene oppstår, som på denne måten forstår hvordan reaksjonene blir borte, og som på denne måten forstår veien som fører til at reaksjonene blir borte, de mister lysten på reaksjoner, de lar seg ikke lenger beruse av dem og de oppnår at de blir borte. Da har de oppnådd frihet, full frihet, og de er blitt hele. Siden de er blitt hele, går de ikke flere runder.</p>
<p>Hva er så skjelnende bevissthet, munker? Det finnes seks grupper av skjelnende bevissthet: synsbevissthet, hørselsbevissthet, luktebevissthet, smaksbevissthet, kroppsbevissthet og sinnsbevissthet. Dette kalles skjelnende bevissthet, munker. Bevisstheten oppstår som følge av splittelsen i subjekt og objekt. Hvis splittelsen i subjekt og objekt tar slutt, tar også den skjelnende bevisstheten slutt. Og dette er den åttedelte veien som fører til at den skjelnende bevisstheten skal ta slutt: Rett syn, rett hensikt, rett tale, rett handling, rett levevei, rett bestrebelse, rett oppmerksomhet og rett konsentrasjon.  </p>
<p>De filosofene eller brahmanene som forstår bevissthet på denne måten, som på denne måten forstår hvordan bevisstheten oppstår, som på denne måten forstår hvordan bevisstheten blir borte, og som på denne måten forstår veien som fører til at bevisstheten blir borte, de mister lysten på bevissthet, de lar seg ikke lenger beruse av den og de oppnår at den blir borte. Når de oppnår dette, har de virkelig oppnådd noe godt, og de har fått fotfeste i denne læren og treningsdisiplinen.</p>
<p>De filosofene eller brahmanene som forstår bevissthet på denne måten, som på denne måten forstår hvordan bevisstheten oppstår, som på denne måten forstår hvordan bevisstheten blir borte, og som på denne måten forstår veien som fører til at bevisstheten blir borte, de mister lysten på bevissthet, de lar seg ikke lenger beruse av den og de oppnår at den blir borte. Da har de oppnådd frihet, full frihet, og de er blitt hele. Siden de er blitt hele, går de ikke flere runder.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
