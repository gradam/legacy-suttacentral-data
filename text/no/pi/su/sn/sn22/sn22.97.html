<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.97">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.97. Neglespissen</h1>
</div>
<p>En gang da Mesteren var i Savatthi, kom en munk bort til ham,
hilste høflig på ham og satte seg ned. Da munken hadde satt seg, sa
han:</p>
<p>«Finnes det noen primærsanseinntrykk som er varige, bestandige,
evige og uforanderlige av natur, slik at de alltid forblir som de
er, Mester? Finnes det noen følelser, identifikasjoner, reaksjoner
eller skjelnende bevissthet som er varige, bestandige, evige og
uforanderlige av natur, slik at de alltid forblir som de er?»</p>
<p>«Nei, det finnes ingen primærsanseinntrykk, følelser,
identifikasjoner, reaksjoner eller skjelnende bevissthet som er
varige, bestandige, evige og uforanderlige av natur, slik at de
alltid forblir som de er, munk.»</p>
<p>Så la Mesteren litt rusk på neglespissen og sa:</p>
<p>«Ikke engang et lite primærsanseinntrykk på størrelse med dette
rusket er varig, bestandig, evig og uforanderlig av natur, slik at
det alltid forblir som det er, munk. Hadde et slikt
primærsanseinntrykk vært varig, bestandig, evig og uforanderlig av
natur, slik at det alltid forblir som det er, ville det ikke ha
vært mulig å praktisere denne treningen for å gjøre fullstendig
slutt på lidelse. Men siden selv et primærsanseinntrykk på
størrelse med dette rusket ikke er varig, bestandig, evig og
uforanderlig av natur, slik at det alltid vil forbli som det er, er
det mulig å praktisere denne treningen for å gjøre fullstendig
slutt på lidelse.</p>
<p>Ikke engang en liten følelse på størrelse med dette rusket er
varig, bestandig, evig og uforanderlig av natur, slik at den alltid
forblir som den er, munk. Hadde en slik følelse vært varig,
bestandig, evig og uforanderlig av natur, slik at den alltid
forblir som den er, ville det ikke ha vært mulig å praktisere denne
treningen for å gjøre fullstendig slutt på lidelse. Men siden selv
en følelse på størrelse med dette rusket ikke er varig, bestandig,
evig og uforanderlig av natur, slik at det alltid vil forbli som
det er, er det mulig å praktisere denne treningen for å gjøre
fullstendig slutt på lidelse.</p>
<p>Ikke engang en liten identifikasjon på størrelse med dette
rusket er varig, bestandig, evig og uforanderlig av natur, slik at
den alltid forblir som den er, munk. Hadde en slik identifikasjon
vært varig, bestandig, evig og uforanderlig av natur, slik at den
alltid forblir som den er, ville det ikke ha vært mulig å
praktisere denne treningen for å gjøre fullstendig slutt på
lidelse. Men siden selv en identifikasjon på størrelse med dette
rusket ikke er varig, bestandig, evig og uforanderlig av natur,
slik at det alltid vil forbli som det er, er det mulig å praktisere
denne treningen for å gjøre fullstendig slutt på lidelse.</p>
<p>Ikke engang en liten reaksjon på størrelse med dette rusket er
varig, bestandig, evig og uforanderlig av natur, slik at den alltid
forblir som den er, munk. Hadde en slik reaksjon vært varig,
bestandig, evig og uforanderlig av natur, slik at den alltid
forblir som den er, ville det ikke ha vært mulig å praktisere denne
treningen for å gjøre fullstendig slutt på lidelse. Men siden selv
en reaksjon på størrelse med dette rusket ikke er varig, bestandig,
evig og uforanderlig av natur, slik at det alltid vil forbli som
det er, er det mulig å praktisere denne treningen for å gjøre
fullstendig slutt på lidelse.</p>
<p>Ikke engang en liten bevissthetstilstand på størrelse med dette
rusket er varig, bestandig, evig og uforanderlig av natur, slik at
den alltid forblir som den er, munk. Hadde en slik
bevissthetstilstand vært varig, bestandig, evig og uforanderlig av
natur, slik at den alltid forblir som den er, ville det ikke ha
vært mulig å praktisere denne treningen for å gjøre fullstendig
slutt på lidelse. Men siden selv en bevissthetstilstand på
størrelse med dette rusket ikke er varig, bestandig, evig og
uforanderlig av natur, slik at det alltid vil forbli som det er, er
det mulig å praktisere denne treningen for å gjøre fullstendig
slutt på lidelse.</p>
<p>Hva mener dere om dette, munker: Er primærsanseinntrykkene
varige eller uvarige?»</p>
<p>«Uvarige, Mester.»</p>
<p>«Det som er uvarig, gir det sorg eller glede?»</p>
<p>«Sorg, Mester.»</p>
<p>«Men det som gir sorg og som er uvarig og forgjengelig av natur,
er det fornuftig å si at ‘dette er mitt’, ‘dette er meg’, ‘dette er
mitt jeg’?»</p>
<p>«Nei.»</p>
<p>«Er følelser, identifikasjoner, reaksjoner og skjelnende
bevissthet varige eller uvarige?»</p>
<p>«Uvarige.»</p>
<p>«Det som er uvarig, gir det sorg eller glede?»</p>
<p>«Sorg.»</p>
<p>«Men det som gir sorg og som er uvarig og forgjengelig av natur,
er det fornuftig å si at ‘dette er mitt, dette er meg, dette er
mitt jeg’?»</p>
<p>«Nei.»</p>
<p>«Derfor bør vi si om alle primærsanseinntrykk, følelser,
identifiksjoner, reaksjoner og bevissthet—de være seg nære eller
fjerne, gode eller dårlige, fine eller grove, indre eller ytre, så
vel i nåtid, fortid og framtid—‘dette er ikke mitt, dette er ikke
meg, dette er ikke mitt jeg’. Da har vi visdom og ser disse tingene
som de er.</p>
<p>Når den edles elev ser disse tingene som de er, slipper han
taket i alle former, følelser, identifikasjoner, reaksjoner og
bevissthet. Når han slipper taket i dem, blir lengselen borte, og
når lengselen blir borte, blir han fri. Han vet at han er fri og
han vet at nå oppstår det ikke noe nytt, treningen er fullført,
gjort er det som skulle gjøres og det er ikke noe mer som
gjenstår.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av
<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for
disse oversettelsene fra pali: Chattha Sangayana CD, version 3.0,
1999; utgaver av palitekstene fra Pali Text Society; og
Syamaratthassa Tepitakam, Bangkok 2523 (1980). Sanskrittekstene og
andre tekster er oversatt fra forskjellige utgaver, og disse er
angitt ved de enkelte tekstene. Disse oversettelsene er skrevet
over et tidsrom fra 1975 og fram til i dag. Ord og formuleringer
kan ofte oversettes på flere måter, og det er ikke alltid jeg har
valgt samme løsning for identiske uttrykk og avsnitt. Jeg har
likevel valgt å la variantene stå som de er, idet de alle
gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene
til privat bruk. Kommersiell bruk av tekstene faller inn under
åndsverkslovens bestemmelser om copyright. Forlag eller andre som
ønsker å bruke disse tekstene kommersielt, bes ta kontakt med
oversetteren, Kåre A. Lie, alberlie@online.no</p>
<p>Used with kind permission of the translator. Full texts and
other resources may be found on the translator’s website,
http://dhamma.priv.no/</p>
<p>Prepared for SuttaCentral by <span class="editor">Ayya
Vimala</span>.</p>
</aside>
</section>
</div>
</body>
</html>
