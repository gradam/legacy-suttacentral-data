<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.123">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.123. Den lærde</h1>
</div>
<p>En gang var Sariputta og Kotthita den store i hjorteparken
Isipatana i Baranasi. En kveld reiste Kotthita seg fra sin ensomme
meditasjon, gikk bort til Sariputta, hilste høflig på ham og satte
seg ned. Så sa han:</p>
<p>«Hvilke fenomener bør en lærd munk betrakte grundig og
systematisk, Sariputta?»</p>
<p>«En lærd munk bør betrakte de fem involveringsgruppene som
uvarige, som lidelse, sykdom, byller, piler, smerter, pest, som noe
som ikke vedkommer dem, som forfall, som tomhet og som noe de ikke
har kontroll over. Og hvilke fem? Det er
primærsanseinntrykksinvolveringsgruppen,
følelsesinvolveringsgruppen, identifikasjonsinvolveringsgruppen,
reaksjonsinvolveringsgruppen og bevissthetsinvolveringsgruppen.
Disse fem involveringsgruppene bør en munk med god oppførsel
betrakte som uvarige, som lidelse, sykdom, byller, piler, smerter,
pest, som noe som ikke vedkommer dem, som forfall, som tomhet og
som noe de ikke har kontroll over, Kotthita. Da er det mulig at han
vil oppnå frukten av å gå ut i strømmen.»</p>
<p>«Hvilke fenomener bør en munk som har gått ut i strømmen,
betrakte grundig og systematisk, Sariputta?»</p>
<p>«En munk som har gått ut i strømmen, bør betrakte de fem
involveringsgruppene på nøyaktig samme måte, Kotthita. Da er det
mulig at han vil oppnå frukten av å bli en som vender tilbake bare
én gang.»</p>
<p>«Hvilke fenomener bør en munk som vender tilbake bare én gang,
betrakte grundig og systematisk, Sariputta?»</p>
<p>«En munk som vender tilbake bare én gang, bør betrakte de fem
involveringsgruppene på nøyaktig samme måte, Kotthita. Da er det
mulig at han vil oppnå frukten av å bli en som ikke vender
tilbake.»</p>
<p>«Hvilke fenomener bør en munk som ikke vender tilbake, betrakte
grundig og systematisk, Sariputta?»</p>
<p>«En munk som ikke vender tilbake, bør betrakte de fem
involveringsgruppene på nøyaktig samme måte, Kotthita. Da er det
mulig at han vil oppnå frukten av å bli en arahant.»</p>
<p>«Hvilke fenomener bør en arahant betrakte grundig og
systematisk, Sariputta?»</p>
<p>«En arahant bør betrakte de fem involveringsgruppene på nøyaktig
samme måte, Kotthita. En arahant har egentlig ikke mer som skal
gjøres eller samles opp. Men om denne praksisen blir opprettholdt,
vil det føre til et godt liv her og nå og til oppmerksomhet og klar
forståelse.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av
<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for
disse oversettelsene fra pali: Chattha Sangayana CD, version 3.0,
1999; utgaver av palitekstene fra Pali Text Society; og
Syamaratthassa Tepitakam, Bangkok 2523 (1980). Sanskrittekstene og
andre tekster er oversatt fra forskjellige utgaver, og disse er
angitt ved de enkelte tekstene. Disse oversettelsene er skrevet
over et tidsrom fra 1975 og fram til i dag. Ord og formuleringer
kan ofte oversettes på flere måter, og det er ikke alltid jeg har
valgt samme løsning for identiske uttrykk og avsnitt. Jeg har
likevel valgt å la variantene stå som de er, idet de alle
gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene
til privat bruk. Kommersiell bruk av tekstene faller inn under
åndsverkslovens bestemmelser om copyright. Forlag eller andre som
ønsker å bruke disse tekstene kommersielt, bes ta kontakt med
oversetteren, Kåre A. Lie, alberlie@online.no</p>
<p>Used with kind permission of the translator. Full texts and
other resources may be found on the translator’s website,
http://dhamma.priv.no/</p>
<p>Prepared for SuttaCentral by <span class="editor">Ayya
Vimala</span>.</p>
</aside>
</section>
</div>
</body>
</html>
