<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn11.2">
<article>
<div class="hgroup">
<p class="division">Tekster fordelt etter tema</p>
<p>Boken med vers</p>
<p>Samtaler med Sakka</p>
<h1>11.2. Susima</h1>
</div>
<p>Slik har jeg hørt det:</p>
<p>En gang da Mesteren oppholdt seg i Anathapindikas park Jetalunden i Savatthi, vendte han seg mot munkene og sa:</p>
<p>«Munker!»</p>
<p>«Ja, Mester,» svarte munkene</p>
<p>Mesteren sa:</p>
<p>«En gang gikk asuraene til angrep på gudene, munker, og Sakka, gudenes konge tilkalte gudesønnen Susima og sa:</p>
<p>‘Nå går disse asuraene til angrep på gudene, kjære Susima. Gå til motangrep på dem!»</p>
<p>«Ja vel, min herre,» svarte Susima. Men har somlet, så Sakka måtte gjenta ordren. Susima svarte at det skulle han gjøre, men han somlet fortsatt. For tredje gang sa Sakka:</p>
<p>‘Nå går disse asuraene til angrep på gudene, kjære Susima. Gå til motangrep på dem!»</p>
<p>«Ja vel, min herre,» svarte Susima. Men da han fortsatt somlet, sa Sakka: </p>
<blockquote class="gatha"><p>‘Det finnes et sted der du kan finne lykken<br>
uten å streve eller anstrenge deg.<br>
Dra dit, Susima.<br>
Og vis meg veien dit, også!’ </p></blockquote>
<p>Susima svarte:</p>
<blockquote class="gatha"><p>‘Vis meg det høyeste og det beste, Sakka,<br>
det som man kan oppnå uten noe slit,<br>
det man kan oppnå uten anstrengelser,<br>
og der man får alle sine ønsker oppfylt!’</p></blockquote>
<p>Sakka sa:</p>
<blockquote class="gatha"><p>‘Dra dit hvor det ikke er noe strev<br>
og der fravær av anstrengelser<br>
fører til den høyeste lykke, Susima!<br>
Og vis meg veien dit, også!’</p></blockquote>
<p>Susima svarte:</p>
<blockquote class="gatha"><p>‘Vis meg det høyeste og det beste, Sakka,<br>
den lykke og den frihet fra sorg<br>
som vi kan oppnå uten noen anstrengelser!<br>
Vis meg veien dit, du høyeste gud!’</p></blockquote>
<p>Sakka sa:</p>
<blockquote class="gatha"><p>‘Hvis ingen gjør noe som helst,<br>
kommer heller ikke noen til å bli født.<br>
Det er veien til nibbana.<br>
Dra dit, du Susima, og vis meg veien dit, også!’ </p></blockquote>
<p>Sakka, gudenes konge, lever på fruktene av sine egne gode fortjenester, munker. Han har oppnådd herredømme blant de trettitre gudene og han er en som taler rosende om iherdig innsats. Så sørg for at dere, som har forlatt hjemmet for å følge den gode treningsdisiplinen, passer på å trene energisk og iherdig slik at dere kan oppnå det dere ennå ikke har oppnådd, nå fram til dit hvor dere ennå ikke har nådd fram og virkeliggjøre det dere ennå ikke har virkeliggjort.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
