<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn11.18">
<article>
<div class="hgroup">
<p class="division">Tekster fordelt etter tema</p>
<p>Boken med vers</p>
<p>Samtaler med Sakka</p>
<h1>11.18. Sakka hyller vanlige mennesker</h1>
</div>
<p>En gang da Mesteren var i Jetalunden i Savatthi, vendte han seg mot munkene og sa:</p>
<p>«Det var en gang at Sakka, gudenes konge, vendte seg mot sin vognstyrer Matali og sa:</p>
<p>‘Spenn de tusen fullblodshestene for vogna, Matali, så drar vi ut og ser på den varkre parken.’</p>
<p>‘Ja vel, Herre,’ svarte Matali. Han gjorde vogna klar og meldte fra til Sakka om det. Og dermed steg Sakka ned fra Vejayanta-palasset og hilste de forskjellige himmelretningene med løftede hender og håndflatene mot hverandre. Da sa Matali til ham: </p>
<blockquote class="gatha"><p>‘De som har trefoldige kunnskaper hyller deg,<br>
og det samme gjør adelige her på jorden.<br>
Likeså de fire store kongene<br>
og de tretti berømte gudene.<br>
Men hvilken stor ånd<br>
er det du hyller, Sakka?’</p></blockquote>
<p>Sakka svarte:</p>
<blockquote class="gatha"><p>‘De som har trefoldige kunnskaper hyller meg,<br>
og det samme gjør adelige her på jorden.<br>
Likeså de fire store kongene<br>
og de tretti berømte gudene.</p>
<p>Selv hyller jeg den som har god moral,<br>
som har lang erfaring i å konsentrere sinnet,<br>
som med rette har gått ut fra hjemmet<br>
og som har det opphøyde liv som sitt mål.</p>
<p>Jeg hyller dem som har god moral,<br>
vanlige mennesker som gjør gode gjerninger<br>
og som lytter til dem som har visdom,<br>
og som støtter sine ektefeller.’</p></blockquote>
<p>Matali sa:</p>
<blockquote class="gatha"><p>‘Da hyller du de beste i hele verden,<br>
når du hyller disse, Sakka.<br>
Jeg hyller også de samme<br>
som du sier du hyller.’</p>
<p>Slik talte Maghava,<br>
gudenes konge, Sujas ektemann.<br>
Så bøyde han seg for alle verdenshjørner<br>
før han igjen steg opp i vogna.</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
