<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn11.19">
<article>
<div class="hgroup">
<p class="division">Tekster fordelt etter tema</p>
<p>Boken med vers</p>
<p>Samtaler med Sakka</p>
<h1>11.19. Sakka hyller læreren</h1>
</div>
<p>En gang da Mesteren var i Jetalunden i Savatthi, vendte han seg mot munkene og sa:</p>
<p>«Det var en gang at Sakka, gudenes konge, vendte seg mot sin vognstyrer Matali og sa:</p>
<p>‘Spenn de tusen fullblodshestene for vogna, Matali, så drar vi ut og ser på den varkre parken.’</p>
<p>‘Ja vel, Herre,’ svarte Matali . Han gjorde vogna klar og meldte fra til Sakka om det. Og dermed steg Sakka ned fra Vejayanta-palasset og hilste Mesteren med løftede hender og håndflatene mot hverandre. Da sa Matali til ham: </p>
<p>‘Både guder og mennesker hyller deg, Vasava.<br>
Men hvilken stor ånd hyller du, Sakka?’</p>
<p>Sakka svarte:</p>
<blockquote class="gatha"><p>‘Jeg hyller den fullkomment oppvåknede<br>
som har stått fram i verden med alle dens guder,<br>
læremesteren med det fullkomne navn.</p>
<p>De som er arahanter, og som har<br>
utslettet alle negative egenskaper i seg selv,<br>
som er fri fra lidenskaper, hat og uvitenhet,<br>
dem hyller jeg, Matali.</p>
<p>De som har fordrevet lidenskaper og hat<br>
som har overvunnet sin uvitenhet,<br>
som er fullt utlærte og som fryder seg<br>
over trene iherdig på å svekke alt som er negativt,<br>
dem hyller jeg, Matali.’</p></blockquote>
<p>Matali sa:</p>
<blockquote class="gatha"><p>‘Da hyller du de beste her i verden, Sakka!<br>
Jeg hyller også disse som du hyller, Vasava!’ </p>
<p>Slik talte Maghava,<br>
gudenes konge, Sujas ektemann.<br>
Så bøyde han seg for Mesteren<br>
før han igjen steg opp i vogna.</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
