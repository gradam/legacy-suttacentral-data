<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn11.20">
<article>
<div class="hgroup">
<p class="division">Tekster fordelt etter tema</p>
<p>Boken med vers</p>
<p>Samtaler med Sakka</p>
<h1>11.20. Sakka hyller fellesskapet</h1>
</div>
<p>En gang da Mesteren var i Jetalunden i Savatthi, vendte han seg mot munkene og sa:</p>
<p>«Det var en gang at Sakka, gudenes konge, vendte seg mot sin vognstyrer Matali og sa:</p>
<p>‘Spenn de tusen fullblodshestene for vogna, Matali, så drar vi ut og ser på den varkre parken.’</p>
<p>‘Ja vel, Herre,’ svarte Matali. Han gjorde vogna klar og meldte fra til Sakka om det. Og dermed steg Sakka ned fra Vejayanta-palasset og hilste fellesskapet av Mesterens elever med løftede hender og håndflatene mot hverandre. Da sa Matali til ham: </p>
<blockquote class="gatha"><p>‘De burde jo tvert imot ha hyllet deg, <br>
disse menneskene med råtnende kropper!<br>
De har sunket ned i fysiske kropper<br>
og blir styrt av sult og tørst!</p>
<p>Hvorfor misunner du disse<br>
eneboerne, Vasava?<br>
Fortell oss hvordan disse seerne lever.<br>
Vi vil gjerne høre hva du har å si!’</p></blockquote>
<p>Sakka svarte:</p>
<blockquote class="gatha"><p>‘Jeg misunner disse eneboerne<br>
det at de kan vandre ut av landsbyen<br>
fri til sinns, uten å være plaget <br>
av den minste bekymring, Matali. </p>
<p>De har ikke samlet lagre av forråd<br>
verken i hus, i krukker eller i kurver.<br>
De tar bare imot det andre har gjort klar for dem,<br>
og på den måten overholder de sine leveregler.</p>
<p>De er vismenn som kommer med kloke råd,<br>
eller de lever i fred uten å si noe.<br>
Guder og asuraer slåss med hverandre,<br>
og mange mennesker også, Matali.</p>
<p>De vandrer i fred der andre strides.<br>
De beholder roen der andre bevæpner seg.<br>
De lever i nøysomhet der andre grafser til seg.<br>
Disse er det jeg hyller, Matali.’ </p></blockquote>
<p>Matali sa: </p>
<blockquote class="gatha"><p>‘Da hyller du de beste her i verden, Sakka!<br>
Jeg hyller også disse som du hyller, Vasava!’ </p>
<p>Slik talte Maghava,<br>
gudenes konge, Sujas ektemann.<br>
Så bøyde han seg for Mesteren<br>
før han igjen steg opp i vogna.<br></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
