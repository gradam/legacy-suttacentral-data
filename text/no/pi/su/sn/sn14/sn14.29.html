<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn14.29">
<article>
<div class="hgroup">
<p class="division">Tekster fordelt etter tema</p>
<p class="vagga">Boken om årsakssammenhenger</p>
<p class="subdivision">Samtaler om grunnelementer</p>
<h1>14.29. De ti faktorene</h1>
</div>
<p>En gang da Mesteren oppholdt seg i Savatthi, sa han:</p>
<p>«Folk kommer sammen og treffes på forskjellige grunnlag, munker. De som har feilaktige teorier, kommer sammen med dem som har feilaktige teorier. De som tar feilaktige beslutninger, kommer sammen med dem som tar feilaktige beslutninger. De som uttaler seg feil, kommer sammen med dem som uttaler seg feil. De som handler feilaktig, kommer sammen med dem som handler feilaktig. De som har feilaktig levemåte, kommer sammen med dem som har feilaktig levemåte. De som bestreber seg feilaktig, kommer sammen med dem som bestreber seg feilaktig. De som har feil oppmerksomhet, kommer sammen med dem som har feil oppmerksomhet. De som konsentrerer seg feil, kommer sammen med dem som konsentrerer seg feil. De som har feil kunnskap, kommer sammen med dem som har feil kunnskap. Og de som har feilaktig frigjøring, kommer sammen med dem som har feilaktig frigjøring.</p>
<p>De som har rett forståelse, kommer sammen med dem som har rett forståelse. De som tar rette beslutninger, kommer sammen med dem som tar rette beslutninger. De som uttaler seg riktig, kommer sammen med dem som uttaler seg riktig. De som handler riktig, kommer sammen med dem som handler riktig. De som har rett levemåte, kommer sammen med dem som har rett levemåte. De som ha rett bestrebelse, kommer sammen med dem som har rett bestrebelse. De som praktiserer rett oppmerksomhet, kommer sammen med dem som praktiserer rett oppmerksomhet. De som praktiserer rett konsentrasjon, kommer sammen med dem som praktiserer rett konsentrasjon. De som har rett kunnskap, kommer sammen med dem som har rett kunnskap. Og de som har rett frigjøring, kommer sammen med dem som har rett frigjøring.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
