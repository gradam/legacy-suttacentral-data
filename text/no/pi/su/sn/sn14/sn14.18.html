<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn14.18">
<article>
<div class="hgroup">
<p class="division">Tekster fordelt etter tema</p>
<p class="vagga">Boken om årsakssammenhenger</p>
<p class="subdivision">Samtaler om grunnelementer</p>
<h1>14.18. Med utgangspunkt i dem som ikke har tillit</h1>
</div>
<p>En gang da Mesteren oppholdt seg i Savatthi, sa han:</p>
<p>«Folk kommer sammen og treffes på forskjellige grunnlag, munker. De som mangler tillit, kommer sammen med dem som ikke har tillit, de som mangler respekt for andre, kommer sammen med dem som ikke har respekt for andre, og de dumme kommer sammen med de dumme. De tillitsfulle kommer sammen med dem som har tillit, de som har respekt for andre, kommer sammen med dem som har respekt for andre, og de kloke kommer sammen med de kloke. Slik var det før i tiden, slik kommer det til å bli, og slik er det nå for tiden.</p>
<p>Folk kommer sammen og treffes på forskjellige grunnlag, munker. De som mangler tillit, kommer sammen med dem som ikke har tillit,  de som mangler selvrespekt, kommer sammen med dem som ikke har selvrespekt, og de dumme kommer sammen med de dumme. De tillitsfulle kommer sammen med dem som har tillit, de som har selvrespekt, kommer sammen med dem som har selvrespekt, og de kloke kommer sammen med de kloke. Slik var det før i tiden, slik kommer det til å bli, og slik er det nå for tiden.</p>
<p>Folk kommer sammen og treffes på forskjellige grunnlag, munker. De som mangler tillit, kommer sammen med dem som ikke har tillit, de uvitende kommer sammen med de uvitende, og de dumme kommer sammen med de dumme. De tillitsfulle kommer sammen med dem som har tillit, de lærde kommer sammen med de lærde, og de kloke kommer sammen med de kloke. Slik var det før i tiden, slik kommer det til å bli, og slik er det nå for tiden.</p>
<p>Folk kommer sammen og treffes på forskjellige grunnlag, munker. De som mangler tillit, kommer sammen med dem som ikke har tillit, latsabbene kommer sammen med latsabber, og de dumme kommer sammen med de dumme. De tillitsfulle kommer sammen med dem som har tillit,  de iherdige kommer sammen med de iherdige, og de kloke kommer sammen med de kloke. Slik var det før i tiden, slik kommer det til å bli, og slik er det nå for tiden.</p>
<p>Folk kommer sammen og treffes på forskjellige grunnlag, munker. De som mangler tillit, kommer sammen med dem som ikke har tillit, de uoppmerksomme kommer sammen med de uoppmerksomme, og de dumme kommer sammen med de dumme. De tillitsfulle kommer sammen med dem som har tillit,  de som praktiserer oppmerksomhet kommer sammen med de som praktiserer oppmerksomhet, og de kloke kommer sammen med de kloke. Slik var det før i tiden, slik kommer det til å bli, og slik er det nå for tiden.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
