<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn14.27">
<article>
<div class="hgroup">
<p class="division">Tekster fordelt etter tema</p>
<p class="vagga">Boken om årsakssammenhenger</p>
<p class="subdivision">Samtaler om grunnelementer</p>
<h1>14.27. De ti handlemåtene</h1>
</div>
<p>En gang da Mesteren oppholdt seg i Savatthi, sa han:</p>
<p>«Folk kommer sammen og treffes på forskjellige grunnlag, munker. De som dreper levende vesener, kommer sammen med dem som dreper levende vesener. De som tar det som ikke er deres, kommer sammen med dem som tar det som ikke er deres. De som misbruker seksualitet, kommer sammen med dem som misbruker seksualitet. De som farer med løgn, kommer sammen med dem som farer med løgn. De som baktaler folk, kommer sammen med dem som baktaler folk. De som skjeller ut folk, kommer sammen med dem som skjeller ut folk. De som bare farer med tomprat, kommer sammen med dem som bare farer med tomprat. De grådige kommer sammen med de grådige. De ondskapsfulle kommer sammen med de ondskapsfulle. Og de som har feilaktige teorier, kommer sammen med dem som har feilaktige teorier.</p>
<p>De som avstår fra å drepe levende vesener, kommer sammen med dem som avstår fra å drepe levende vesener. De som lar være å ta det som ikke er deres, kommer sammen med dem som lar være å ta det som ikke er deres. De som ikke misbruker seksualitet, kommer sammen med dem som ikke misbruker seksualitet. De som avstår fra løgn, kommer sammen med dem som avstår fra løgn. De som lar være å baktale folk, kommer sammen med dem som lar være å baktale folk. De som lar være å skjelle ut folk, kommer sammen med dem som lar være å skjelle ut folk. De som avstår fra tomprat, kommer sammen med dem som avstår fra tomprat. De som ikke er grådige, kommer sammen med dem som ikke er grådige. De som ikke er ondskapsfulle, kommer sammen med dem som ikke er ondskapsfulle. Og de som har rett forståelse, kommer sammen med dem som har rett forståelse.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
