<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn14.32">
<article>
<div class="hgroup">
<p class="division">Tekster fordelt etter tema</p>
<p class="vagga">Boken om årsakssammenhenger</p>
<p class="subdivision">Samtaler om grunnelementer</p>
<h1>14.32. Jeg gikk</h1>
</div>
<p>En gang da Mesteren oppholdt seg i Savatthi, sa han:</p>
<p>«Jeg gikk og lurte på hva som var fordelen med jordegenskapen, munker. Jeg fant ut hva fordelen var, slik at jeg så dette tydelig. Jeg gikk og lurte på hva som var ulempen med jordegenskapen var. Jeg fant ut hva ulempen var, slik at jeg så dette tydelig. Jeg lurte på hvordan man kan bli fri fra jordegenskapen. Jeg fant ut hvordan man blir fri, slik at jeg så dette tydelig.</p>
<p>Jeg gikk og lurte på hva som var fordelen med vannegenskapen … ildegenskapen … vindegenskapen, munker. Jeg fant ut hva fordelen var, slik at jeg så dette tydelig. Jeg gikk og lurte på hva som var ulempen med vindegenskapen var. Jeg fant ut hva ulempen var, slik at jeg så dette tydelig. Jeg lurte på hvordan man kan bli fri fra vindegenskapen. Jeg fant ut hvordan man blir fri, slik at jeg så dette tydelig.</p>
<p>Så lenge jeg ikke fullt ut forsto fordelene med disse fire grunnegenskapene, og heller ikke forsto ulempene ved fordelene eller frigjøring fra ulempene, forsto jeg ikke hva det ville si å oppnå fullkommen oppvåkning her i denne verden med alle dens engler, demoner, guder, brahmaner, filosofer, fyrster og andre mennesker, og jeg var ikke en som hadde oppnådd fullkommen oppvåkning. Men da jeg fullt ut forsto fordelene, ulempene og frigjøringen fra disse fire grunnegenskapene, forsto jeg også hva det ville si å oppnå fullkommen oppvåkning her i denne verden med alle dens engler, demoner, guder, brahmaner, filosofer, fyrster og andre mennesker, og jeg var blitt en som hadde oppnådd fullkommen oppvåkning. Jeg så og visste at min frigjøring var urokkelig, at dette var min siste tilblivelse og at det ikke ville bli noe mer etter dette.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
