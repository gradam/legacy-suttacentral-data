<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn14.34">
<article>
<div class="hgroup">
<p class="division">Tekster fordelt etter tema</p>
<p class="vagga">Boken om årsakssammenhenger</p>
<p class="subdivision">Samtaler om grunnelementer</p>
<h1>14.34. Ekstreme smerter</h1>
</div>
<p>En gang da Mesteren oppholdt seg i Savatthi, sa han:</p>
<p>«Hvis jordegenskapen hadde medført ekstreme smerter, slik at man hadde blitt så overveldet av smerter at man ikke kunne oppleve noen lykke, ville folk ikke ha vært så betatt av den. Men ettersom jordegenskapen er behagelig, slik at man kan bli overveldet av lykke og ikke oppleve noen smerter, blir folk betatt av jordegenskapen.</p>
<p>Hvis vann … ild … vindegenskapen hadde medført ekstreme smerter, slik at man hadde blitt så overveldet av smerter at man ikke kunne oppleve noen lykke, ville folk ikke ha vært så betatt av den. Men ettersom vindegenskapen er behagelig, slik at man kan bli overveldet av lykke og ikke oppleve noen smerter, blir folk betatt av vindegenskapen.</p>
<p>Hvis jordegenskapen hadde medført ekstrem lykke, slik at man hadde blitt så overveldet av lykke at man ikke kunne oppleve noen smerter, ville folk ikke ha blitt lei av den. Men ettersom jordegenskapen medfører smerter, slik at man kan bli overveldet av smerter og ikke oppleve noen lykke, blir folk lei av jordegenskapen.</p>
<p>Hvis vann … ild … vindegenskapen hadde medført ekstrem lykke, slik at man hadde blitt så overveldet av lykke at man ikke kunne oppleve noen smerter, ville folk ikke ha blitt lei av den. Men ettersom vindegenskapen medfører smerter, slik at man kan bli overveldet av smerter og ikke oppleve noen lykke, blir folk lei av vindegenskapen.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
