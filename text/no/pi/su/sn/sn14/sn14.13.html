<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn14.13">
<article>
<div class="hgroup">
<p class="division">Tekster fordelt etter tema</p>
<p class="vagga">Boken om årsakssammenhenger</p>
<p class="subdivision">Samtaler om grunnelementer</p>
<h1>14.13. Mursteinshallen</h1>
</div>
<p>En gang da Mesteren var i mursteinshallen i ¥atika, talte han til munkene og sa:</p>
<p>«Munker!»</p>
<p>«Ja vel, Mester,» svarte munkene.</p>
<p>Mesteren sa:</p>
<p>«Identifikasjoner oppstår betinget av et fysisk grunnlag, noe som videre fører til en oppfatning som fører til tanker.»</p>
<p>Da han hadde sagt dette, spurte Kaccana:</p>
<p>«Hva er grunnlaget for den oppfatningen at det skal finnes fullkomment oppvåknede blant dem som ikke er fullkomment oppvåknet, Mester?»</p>
<p>«Det elementet som kalles uvitenhet, er stort og omfattende, Kaccana. Ut fra et dårlig grunnlag oppstår dårlige identifikasjoner, dårlige oppfatninger, dårlige tanker, dårlige intensjoner, dårlige målsettinger, dårlige beslutninger, en dårlig person og dårlig tale. Han kommer med dårlige uttalelser og det han doserer, forklarer, fastslår, analyserer og belyser er også dårlig. Jeg vil si han får en dårlig framtid.</p>
<p>Ut fra et middelmådig grunnlag oppstår middelmådige identifikasjoner, middelmådige oppfatninger, middelmådige tanker, middelmådige intensjoner, middelmådige målsettinger, middelmådige beslutninger, en middelmådig person og middelmådig tale. Han kommer med middelmådige uttalelser og det han doserer, forklarer, fastslår, analyserer og belyser er også middelmådig. Jeg vil si han får en middelmådig framtid.</p>
<p>Ut fra et fremragende grunnlag oppstår fremragende identifikasjoner, fremragende oppfatninger, fremragende tanker, fremragende intensjoner, fremragende målsettinger, fremragende beslutninger, en fremragende person og fremragende tale. Han kommer med fremragende uttalelser og det han doserer, forklarer, fastslår, analyserer og belyser er også fremragende. Jeg vil si han får en fremragende framtid.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
