<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn14.33">
<article>
<div class="hgroup">
<p class="division">Tekster fordelt etter tema</p>
<p class="vagga">Boken om årsakssammenhenger</p>
<p class="subdivision">Samtaler om grunnelementer</p>
<h1>14.33. Hvis det ikke hadde vært</h1>
</div>
<p>En gang da Mesteren oppholdt seg i Savatthi, sa han:</p>
<p>«Hvis det ikke hadde vært noen fordeler ved jordegenskapen, ville ikke folk ha følt seg knyttet til den, munker. Men siden det finnes fordeler ved jordegenskapen, føler folk seg knyttet til den. Hvis det ikke hadde vært noen ulemper ved jordegenskapen, ville ikke folk ha mistet lysten på den. Men siden det finnes ulemper ved jordegenskapen, mister folk lysten på den. Hvis det ikke hadde vært mulig å frigjøre seg fra jordegenskapen, ville ikke folk ha gjort seg fri fra den. Men siden det er mulig å frigjøre seg fra jordegenskapen, gjør folk seg fri fra den.</p>
<p>Hvis det ikke hadde vært noen fordeler ved vann … ild … vindegenskapen, ville ikke folk ha følt seg knyttet til den, munker. Men siden det finnes fordeler ved vindegenskapen, føler folk seg knyttet til den. Hvis det ikke hadde vært noen ulemper ved vindegenskapen, ville ikke folk ha mistet lysten på den. Men siden det finnes ulemper ved vindegenskapen, mister folk lysten på den. Hvis det ikke hadde vært mulig å frigjøre seg fra vindegenskapen, ville ikke folk ha gjort seg fri fra den. Men siden det er mulig å frigjøre seg fra vindegenskapen, gjør folk seg fri fra den.</p>
<p>Så lenge folk ikke fullt ut forstår fordelene med disse fire grunnegenskapene, og heller ikke forstår ulempene ved fordelene eller frigjøring fra ulempene, klarer de ikke å fri seg, løsrive seg og rive tankene løs fra denne verden med alle dens engler, demoner, guder, brahmaner, filosofer, fyrster og andre mennesker. Men når de fullt ut forstår fordelene, ulempene og frigjøringen fra disse fire grunnegenskapene, kan de klare å fri seg, løsrive seg og rive tankene løs fra denne verden med alle dens engler, demoner, guder, brahmaner, filosofer, fyrster og andre mennesker.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
