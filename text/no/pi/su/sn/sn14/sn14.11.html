<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn14.11">
<article>
<div class="hgroup">
<p class="division">Tekster fordelt etter tema</p>
<p class="vagga">Boken om årsakssammenhenger</p>
<p class="subdivision">Samtaler om grunnelementer</p>
<h1>14.11. Sju grunnelementer</h1>
</div>
<p>En gang da Mesteren oppholdt seg i Savatthi, sa han:</p>
<p>«Det finnes sju grunnelementer, munker. Hvilke sju? Det er stråleelementet, skjønnhetselementet, det uendelige roms element, den uendelige bevissthets element, intethetens element, elementet der det verken er sansning eller ikke-sansning, og elementet der all sansning og følelse opphører. Dette er de sju grunnelementene, munker.»</p>
<p>Da Mesteren hadde sagt dette, var det en munk som sa:</p>
<p>«Hvordan kan vi kjenne disse elementene du nevner, Mester»</p>
<p>«Stråleelementet kan vi kjenne i forhold til mørket, munk. Skjønnhetselementet kan vi kjenne i forhold til det stygge. Det uendelige roms element kan vi kjenne i forhold til former. Den uendelige bevissthets element kan vi kjenne i forhold til det uendelige rom. Intethetens element kan vi kjenne i forhold til den uendelige bevissthets element. Det elementet der det verken er sansning eller ikke sansning, kan vi kjenne i forhold til intetheten. Og det elementet der all sansning og følelse opphører, kan vi kjenne i forhold til avslutningen.»</p>
<p>«Og hvordan kan vi nå fram til disse elementene, Mester?»</p>
<p>«Stråleelementet, skjønnhetselementet, det uendelige roms element, den uendelige bevissthets element og intethetens element når man fram til ved å oppnå sanseidentifikasjon. Elementet der det verken er sansning eller ikke sansning når man fram til gjennom de øvrige reaksjonsaktivitetene. Og elementet der all sansning og følelse opphører, når man fram til gjennom å oppnå opphør, munk.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
