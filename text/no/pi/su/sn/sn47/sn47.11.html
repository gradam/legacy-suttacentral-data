<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn47.11">
<article>
<div class="hgroup">
<p class="division">Tekster fordelt etter tema</p>
<p>Det store kapitlet</p>
<p>Tekster om oppmerksomhetstrening</p>
<h1>47.11. En stor person</h1>
</div>
<p>Sariputta henvendte seg til Mesteren og sa:</p>
<p>«Man snakker om ’store personer’, Mester. Hva er det som gjør en person stor?»</p>
<p>Mesteren svarte:</p>
<p>«Den som har et frigjort sinn, vil jeg kalle en stor person, Sariputta. Den som ikke har et frigjort sinn, vil jeg ikke kalle stor.</p>
<p>Og hva menes så med et frigjort sinn, Sariputta?</p>
<p>Det er når du gir slipp på grådighet og motvilje overfor verden, og betrakter kroppen som kropp, energisk og med oppmerksomhet og klar forståelse. Når du således betrakter kroppen som kropp, blir tanken lei av de innbilske egoforestillingene og slipper taket i dem og blir fri. På samme måte gir du slipp på grådighet og motvilje overfor verden, og betrakter følelsene som følelser, tankene som tanker og fenomenene som fenomener, energisk og med oppmerksomhet og klar forståelse. Når du betrakter følelsene, tankene og fenomenene slik, blir tanken lei av de innbilske egoforestillingene og slipper taket i dem og blir fri. Slik blir sinnet frigjort, Sariputta. Og den som har et frigjort sinn, vil jeg kalle en stor person, ikke en som ikke har et frigjort sinn.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
