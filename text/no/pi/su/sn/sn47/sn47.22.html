<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn47.22">
<article>
<div class="hgroup">
<p class="division">Tekster fordelt etter tema</p>
<p>Det store kapitlet</p>
<p>Tekster om oppmerksomhetstrening</p>
<h1>47.22. Hvordan bevare læren</h1>
</div>
<p>En gang holdt munkene Ananda og Bhadda til i Haneparken ved Pataliputta. En kveld Bhadda hadde meditert for seg selv, gikk han bort til Ananda og hilste høflig på ham. De snakket vennlig sammen en liten stund og så satte Bhadda seg end ved siden av Ananda. Da han hadde satt seg, sa han:</p>
<p>«Hvilken årsak og hvilke betingelser skal det til for at den gode lære skal gå til grunne, Ananda? Og hvilken årsak og hvilke betingelser skal det til for at den gode lære ikke skal gå til grunne?»</p>
<p>«Godt sagt, Bhadda! Du er både kløktig og forstandig, og her stiller du et godt spørsmål. Hvilken årsak og hvilke betingelser skal det til for at den gode lære skal gå til grunne, spør du. Og hvilken årsak og hvilke betingelser skal det til for at den gode lære ikke skal gå til grunne? Nå skal du høre.</p>
<p>Hvis oppmerksomhet på de fire hovedområdene ikke blir utviklet og praktisert regelmessig, vil den gode lære gå til grunne. Men hvis oppmerksomhet på de fire hovedområdene blir utviklet og praktisert regelmessig, vil den gode lære ikke gå til grunne.</p>
<p>Og hvilke fire?</p>
<p>Det er å gi slipp på grådighet og motvilje overfor verden, og betrakte kroppen som kropp, følelsene som følelser, tankene som tanker og fenomenene som fenomener, energisk og med oppmerksomhet og klar forståelse.</p>
<p>Hvis oppmerksomhet på disse fire hovedområdene ikke blir utviklet og praktisert regelmessig, vil den gode lære gå til grunne. Men hvis oppmerksomhet på disse fire hovedområdene blir utviklet og praktisert regelmessig, vil den gode lære ikke gå til grunne.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
