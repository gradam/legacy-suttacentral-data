<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn29.3">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Samtaler om nagaer</p>
<h1>29.3. Helligdager</h1>
</div>
<p>En gang da Mesteren oppholdt seg i Anathapindikas park Jetalunden i Savatthi, kom en munk bort til ham. Munken hilste høflig, satte seg og sa:</p>
<p>«Hva er årsaken, Mester, hva er grunnen til at noen nagaer som er født fra egg, legger bort naga-skikkelsen sin og deltar i feiringen av helligdagene?»</p>
<p>«Det er fordi noen nagaer født fra egg tenker slik: </p>
<p>‘Tidligere hadde vi en splittet personlighet både hva angår handlinger, tale og tanker. Derfor ble vi født blant nagaer født fra egg etter at vi var døde og kroppen gikk i oppløsning. Men hvis vi nå utfører bare det som er godt i handlinger, tale og tanker, kan det hende vi blir gjenfødt i himmelen etter at vi er døde og kroppen går i oppløsning. Så la oss nå gjøre det som er godt, si det som er godt og tenke det som er godt.’</p>
<p>Dette er årsaken, munk, dette er grunnen til at noen nagaer som er født fra egg, legger bort naga-skikkelsen sin og deltar i feiringen av helligdagene.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
