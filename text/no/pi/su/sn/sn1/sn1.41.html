<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn1.41">
<article>
<div class="hgroup">
<p class="division">Saṃyutta Nikaya 1</p>
<p>Samtaler med guder</p>
<h1>41. Balanse mellom forbruk og gaver.</h1>
</div>
<p>Slik har jeg hørt det:</p>
<p>En gang oppholdt Mesteren seg i Anathapindikas park Jetalunden i Savatthi. En gang da natten nesten var omme, kom en gud og lyste opp hele Jetalunden med sin stråleglans. Guden gikk bort og hilste høflig på Mesteren og uttalte disse versene:</p>
<blockquote class="gatha">
<p>«Når huset brenner, er det best å bære ut<br>
alt man har der inne, så det ikke skal brenne opp.<br>
Siden verden brenner i alderdom og død, er det best<br>
å bære ut gaver, for gaver er en god investering.</p>
<p>Gaver gir gode resultater. Det du ikke gir bort,<br>
blir tatt av tyver og konger, eller ilden fortærer det.<br>
Til syvende og sist må du slippe taket<br>
i kroppen din og i alt du eier.</p>
<p>Den som er vis og innser dette,<br>
vil nyte sine goder og gi sine gaver.<br>
Har han balanse mellom forbruk og gaver,<br>
kommer han til himmelen og ingen klandrer ham.»</p>
</blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/">http://dhamma.priv.no/</a></p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
