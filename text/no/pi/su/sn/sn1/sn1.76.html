<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn1.76">
<article>
<div class="hgroup">
<p class="division">Saṃyutta Nikaya 1</p>
<p>Samtaler med guder</p>
<h1>76. Det som ikke går til grunne</h1>
</div>
<p>En av gudene sa:</p>
<blockquote class="gatha">
<p>«Hva er det som går til grunne?<br>
Hva er det som ikke går til grunne?<br>
Hvilken vei sies å føre på villspor?</p>
<p>Hva er det som sperrer for innsikt i sannheten?<br>
Hva er det som forfaller både dag og natt?<br>
Hva er det som spolerer seksuell avholdenhet?<br>
Hva er et bad uten vann?</p>
<p>Hvor mange hull finnes det i verden,<br>
der tanken ikke får fotfeste?<br>
Vi har kommet for å spørre Mesteren om dette<br>
og vil gjerne høre det svar han gir.»</p>
</blockquote>
<p>Mesteren svarte:</p>
<blockquote class="gatha">
<p>«Menneskenes former går til grunne.<br>
Navn og ætt går ikke til grunne.<br>
Lidenskaper fører på villspor.</p>
<p>Grådighet sperrer for innsikt i sannheten.<br>
Livet forfaller både dag og natt.<br>
Kvinnen spolerer seksuell avholdenhet,<br>
og dette kan skje med alle.<br>
Askese og det opphøyde liv<br>
er å bade uten vann.</p>
<p>Det finnes seks hull i verden<br>
der tanken ikke får fotfeste.<br>
Dovenskap, sløvhet, treghet, søvnighet,<br>
mangel på selvkontroll og slurv.<br>
Pass på å vende deg bort fra disse seks hullene.»</p>
</blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/">http://dhamma.priv.no/</a></p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
