<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn1.38">
<article>
<div class="hgroup">
<p class="division">Saṃyutta Nikaya 1</p>
<p>Samtaler med guder</p>
<h1>38. Steinsplinten</h1>
</div>
<p>Slik har jeg hørt det:</p>
<p>En gang oppholdt Mesteren seg i hjorteparken Maddakucchi i Rajagaha. På den tiden var foten hans såret av en steinsplint. Mesteren var plaget av sterke smerter, av stikkende, skarpe, vonde og plagsomme smerter i kroppen. Men han holdt ut smertene med oppmerksomhet og klar forståelse, uten å la dem gå inn på seg. Han brettet kappen i fire lag og la seg oppmerksomt og med klar forståelse i løvestilling på høyre side, idet han støttet hodet med hånden og la den ene foten oppå den andre.</p>
<p>Da kom sju hundre Satullapa-guder til parken like før morgengry. De lyste opp hele parken med sin stråleglans. Så gikk de bort til Mesteren og hilste høflig på ham. Mens de sto der, utbrøt en av gudene:</p>
<p>«Filosofen Gotama er sannelig en elefant! På elefanters vis holder han ut sterke smerter, stikkende, skarpe, vonde og plagsomme smerter i kroppen, med oppmerksomhet og klar forståelse, uten å la dem gå inn på seg!»</p>
<p>En annen gud utbrøt:</p>
<p>«Filosofen Gotama er sannelig en løve! På løvers vis holder han ut sterke smerter, stikkende, skarpe, vonde og plagsomme smerter i kroppen, med oppmerksomhet og klar forståelse, uten å la dem gå inn på seg!»</p>
<p>En annen gud utbrøt:</p>
<p>«Filosofen Gotama er sannelig en fullblodshest! På fullblodshesters vis holder han ut sterke smerter, stikkende, skarpe, vonde og plagsomme smerter i kroppen, med oppmerksomhet og klar forståelse, uten å la dem gå inn på seg!»</p>
<p>En annen gud utbrøt:</p>
<p>«Filosofen Gotama er sannelig en førerokse! På føreroksers vis holder han ut sterke smerter, stikkende, skarpe, vonde og plagsomme smerter i kroppen, med oppmerksomhet og klar forståelse, uten å la dem gå inn på seg!»</p>
<p>En annen gud utbrøt:</p>
<p>«Filosofen Gotama er sannelig en trekkokse! På trekkoksers vis holder han ut sterke smerter, stikkende, skarpe, vonde og plagsomme smerter i kroppen, med oppmerksomhet og klar forståelse, uten å la dem gå inn på seg!»</p>
<p>En annen gud utbrøt:</p>
<p>«Filosofen Gotama er sannelig veltemmet! På veltemmedes vis holder han ut sterke smerter, stikkende, skarpe, vonde og plagsomme smerter i kroppen, med oppmerksomhet og klar forståelse, uten å la dem gå inn på seg!»</p>
<p>En annen gud utbrøt:</p>
<p>«Se hvordan konsentrasjonen hans er velutviklet og sinnet hans er frigjort! Det lener seg verken framover eller til siden! Det er verken holdt tilbake eller hindret av noen indre tendenser! Jeg skulle mene at det ikke finnes noen som kan overgå en slik elefant av en mann, en slik løve av en mann, en slik fullblodshest av en mann, en slik førerokse av en mann, en slik trekkokse av en mann, en slik veltemmet mann!</p>
<blockquote class="gatha">
<p>Vedakyndige brahmaner kan praktisere askese i hundre år.<br>
Sinnet deres blir ikke like frigjort,<br>
for de som setter seg så usle mål,<br>
krysser ikke over til den andre bredden.</p>
<p>De er gjennomsyret av grådighet<br>
og følger ritualer og regler,<br>
så selv om de driver sin usle askese i hundre år,<br>
blir ikke sinnet deres fullstendig frigjort,<br>
for de som setter seg så usle mål,<br>
krysser ikke over til den andre bredden.»</p>
</blockquote>
<p>Mesteren svarte:</p>
<blockquote class="gatha">
<p>«Den som er stolt og nytelsessyk,<br>
klarer ikke å temme seg selv,<br>
og den som ikke er konsentrert,<br>
vinner ikke noen visdom.</p>
<p>Den som er distrahert og sløv,<br>
klarer ikke å fri seg fra dødens velde<br>
og krysse over til den andre bredd,<br>
selv om han lever alene i skogen.</p>
<p>Men den som fordriver sin stolthet<br>
og som øver god konsentrasjon,<br>
vil alltid ha et lyst sinn<br>
og nå fram til frigjøring.</p>
<p>Om han lever alene i skogen<br>
og ikke henfaller til sløvhet,<br>
vil han fri seg fra dødens velde<br>
og krysse over til den andre bredd.»</p>
</blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/">http://dhamma.priv.no/</a></p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
