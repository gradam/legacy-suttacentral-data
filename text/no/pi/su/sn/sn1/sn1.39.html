<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn1.39">
<article>
<div class="hgroup">
<p class="division">Saṃyutta Nikaya 1</p>
<p>Samtaler med guder</p>
<h1>39. Den første teksten om regnguden Pajunnas datter</h1>
</div>
<p>Slik har jeg hørt det:</p>
<p>En gang bodde Mesteren i huset med de spisse gavlene i Storskogen ved Vesali. Like før morgengry kom Kokanada, regnguden Pajunnas datter, til parken og lyste opp hele parken med sin stråleglans. Så gikk hun bort til Mesteren og hilste høflig på ham. Mens hun sto der, sa hun:</p>
<blockquote class="gatha">
<p>«Den fullkomment oppvåknede,<br>
den fremste av alle skapninger,<br>
bor nå i skogen i Vesali.<br>
Jeg er Kokanada, Pajunnas datter,<br>
og jeg er kommet for å hylle deg.</p>
<p>Tidligere har jeg bare hørt om læren<br>
til den oppvåknede med det skarpe blikket.<br>
I dag ser jeg med egne øyne<br>
den vise og gode som gir undervisning.</p>
<p>De toskene som går omkring<br>
og kritiserer den edle lære,<br>
kommer til det fryktelige Roruva-helvete<br>
der de blir pint i lang tid.</p>
<p>Men de som nærmer seg den edle lære<br>
med åpent sinn, blir fullkomne<br>
i gudenes selskap etter døden,»</p>
</blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/">http://dhamma.priv.no/</a></p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
