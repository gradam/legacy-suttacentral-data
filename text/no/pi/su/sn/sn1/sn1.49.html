<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn1.49">
<article>
<div class="hgroup">
<p class="division">Saṃyutta Nikaya 1</p>
<p>Samtaler med guder</p>
<h1>49. Den gjerrige</h1>
</div>
<p>En gud sa:</p>
<blockquote class="gatha">
<p>«De som er gjerrige, smålige og som skjeller ut andre,<br>
de som forhindrer andre i å gi gaver—<br>
hvilken frukt får de å høste, hvordan går det med dem?<br>
Vi har kommet for å spørre Mesteren om dette<br>
og vil gjerne høre det svar han gir.»</p>
</blockquote>
<p>Mesteren svarte:</p>
<blockquote class="gatha">
<p>«De som er gjerrige, smålige og som skjeller ut andre,<br>
de som forhindrer andre i å gi gaver—<br>
de kommer til helvete eller blir gjenfødt som dyr.<br>
De kommer til dødsrikets hersker.</p>
<p>Hvis de blir gjenfødt som mennesker,<br>
blir de født i en fattig familie der de nesten ikke<br>
får noe mat, klær, kjærlighet eller moro.</p>
<p>Det de toskene håper å få fra andre,<br>
det får de ganske enkelt ikke.<br>
De nyter fruktene her og nå<br>
og får svi for dem i framtiden.»</p>
</blockquote>
<p>Guden sa:</p>
<blockquote class="gatha">
<p>«Dette forstår vi godt.<br>
Men vi har et spørsmål til, Gotama.<br>
De som er blitt født som mennesker,<br>
som lytter til råd og som ikke er gjerrige,<br>
som gleder seg over den oppvåknedes lære</p>
<p>og har stor respekt for munkefellesskapet—<br>
hvilken frukt får de å høste, hvordan går det med dem?<br>
Vi har kommet for å spørre Mesteren om dette<br>
og vil gjerne høre det svar han gir.»</p>
</blockquote>
<p>Mesteren svarte:</p>
<blockquote class="gatha">
<p>«De som er blitt født som mennesker,<br>
som lytter til råd og som ikke er gjerrige,<br>
som gleder seg over den oppvåknedes lære<br>
og har stor respekt for munkefellesskapet—<br>
de kommer til himmelen og blir gjenfødt der.</p>
<p>Hvis de blir gjenfødt som mennesker,<br>
blir de født i en rik familie der de<br>
får mye mat, klær, kjærlighet og moro.</p>
<p>De gleder seg over rikdommer andre har samlet,<br>
på samme måte som de gudene<br>
som gleder seg over eget skaperverk.<br>
De nyter fruktene her og nå<br>
og kommer siden til himmelen.»</p>
</blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/">http://dhamma.priv.no/</a></p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
