<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn1.50">
<article>
<div class="hgroup">
<p class="division">Saṃyutta Nikaya 1</p>
<p>Samtaler med guder</p>
<h1>50. Ghatikara</h1>
</div>
<p>Ghatikara:</p>
<blockquote class="gatha">
<p>«Sju munker oppnådde frihet<br>
og kom til Aviha-himmelen.<br>
De hadde kvittet seg med lidenskap og hat<br>
og krysset den klebrige verden.</p>
<p>Hvem var de som krysset sumpen,<br>
dødens rike som er så vanskelig å krysse?<br>
Hvem hadde lagt av seg sitt jordiske hylster<br>
og kom opp til gudenes rike?</p>
<p>Det var Upaka og Palaganda,<br>
og den tredje var Pukkusati.<br>
Bhaddiya og Khandadeva<br>
og Bahuraggi og Siïgiya.<br>
De la av seg sitt jordiske hylster<br>
og steg opp til gudenes rike.»</p>
</blockquote>
<p>Mesteren:</p>
<blockquote class="gatha">
<p>«Du taler vel om disse sju<br>
som kom seg fri fra Maras lenker.<br>
Hvilken lære hadde de erkjent<br>
da de brøt tilblivelsens lenker?»</p>
</blockquote>
<p>Ghatikara:</p>
<blockquote class="gatha">
<p>«Ingen annen enn din egen lære, Mester!<br>
Intet annet enn ditt budskap!<br>
Dette var den læren de hadde erkjent<br>
da de brøt tilblivelsens lenker.</p>
<p>Læren om hvordan subjekt og objekt<br>
opphører uten at noe blir tilbake.<br>
Dette var den læren de hadde erkjent<br>
da de brøt tilblivelsens lenker.»</p>
</blockquote>
<p>Mesteren:</p>
<blockquote class="gatha">
<p>«Du taler dype ord. De er vanskelige<br>
å forstå og vanskelige å innse.<br>
Hvem har du hørt denne læren fra<br>
som du uttaler her?»</p>
</blockquote>
<p>Ghatikara:</p>
<blockquote class="gatha">
<p>«Tidligere var jeg pottemaker i Vehalinga.<br>
Jeg var kjent som pottemakeren Ghatikara.<br>
Jeg tok meg av min mor og min far<br>
og var legmannstilhenger av Kassapa.</p>
<p>Jeg avsto fra seksualitet og materielle goder<br>
og levde det høyverdige liv.<br>
Jeg var en av deres venner i landsbyen.<br>
Derfor vet jeg at de sju munkene fant frigjøring.<br>
De kvittet seg med lidenskap og hat<br>
og krysset den klebrige verden.»</p>
</blockquote>
<p>Mesteren:</p>
<blockquote class="gatha">
<p>«Slik var det. Det var som du sier, Bhaggava.<br>
Tidligere var du pottemaker i Vehalinga.<br>
Du var kjent som pottemakeren Ghatikara.<br>
Du tok deg av din mor og din far<br>
og var legmannstilhenger av Kassapa.</p>
<p>Du avsto fra seksualitet og materielle goder<br>
og levde det høyverdige liv.<br>
Du var en av mine venner i landsbyen.»</p>
<p>Slik var det den gangen.<br>
Det var gamle venner som møttes.<br>
Begge hadde utviklet sitt sinn<br>
og bar sitt siste legeme.</p>
</blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/">http://dhamma.priv.no/</a></p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
