
<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn12.4">
<article>
<div class="hgroup">
<p class="division">Tekster fordelt etter tema</p>
<p class="vagga">Boken om årsakssammenhenger</p>
<p class="subdivision">Samtaler om årsakssammenhenger</p>
<h1>12.4. Vipassi</h1>
</div>
<p>En gang da Mesteren var i Savatthi, sa han:</p>
<p>«Før arahanten Mester Vipassi hadde nådd fram til fullkommen oppvåkning, mens han fortsatt lengtet etter oppvåkning, men ikke hadde våknet ennå, tenkte han:</p>
<p>‘Det er så mange problemer her i verden. Folk blir født, og så blir de gamle og dør, bare for å bli født på ny. Men det er ingen som vet hvordan vi kan unngå lidelse, det er ingen som vet hvordan vi kan unngå forfall og undergang! Når skal vi vel finne veien bort fra forfall og undergang, og fra lidelse?'</p>
<p>Og han tenkte videre:</p>
<p>‘Hva er det som er forutsetningen for forfall og undergang? Hvilke betingelser er det som gjør at forfall og undergang oppstår?'</p>
<p>Og da han hadde tenkt nøye og metodisk gjennom dette spørsmålet, innså han at så lenge tilblivelse finnes, finnes også forfall og undergang. Tilblivelse er en betingelse for at forfall og undergang skal oppstå.</p>
<p>Og han tenkte videre:</p>
<p>‘Hva er det som er forutsetningen for tilblivelse? Hvilke betingelser er det som gjør at tilblivelse oppstår?'</p>
<p>Og da han hadde tenkt nøye og metodisk gjennom dette spørsmålet, innså han at så lenge det finnes forventningsmønstre, finnes også tilblivelse. Forventningsmønstre er en betingelse for at tilblivelse skal oppstå.</p>
<p>Og han tenkte videre:</p>
<p>‘Hva er det som er forutsetningen for forventningsmønstre? Hvilke betingelser er det som gjør at forventningsmønstre oppstår?'</p>
<p>Og da han hadde tenkt nøye og metodisk gjennom dette spørsmålet, innså han at så lenge det finnes emosjonelle involveringer, finnes også forventningsmønstre. Emosjonelle involveringer er en betingelse for at forventningsmønstre skal oppstå.</p>
<p>Og han tenkte videre:</p>
<p>‘Hva er det som er forutsetningen for emosjonelle involveringer? Hvilke betingelser er det som gjør at emosjonelle involveringer oppstår?'</p>
<p>Og da han hadde tenkt nøye og metodisk gjennom dette spørsmålet, innså han at så lenge det finnes begjær, finnes også emosjonelle involveringer. Begjær er en betingelse for at emosjonelle involveringer skal oppstå.</p>
<p>Og han tenkte videre:</p>
<p>‘Hva er det som er forutsetningen for begjær? Hvilke betingelser er det som gjør at begjær oppstår?'</p>
<p>Og da han hadde tenkt nøye og metodisk gjennom dette spørsmålet, innså han at så lenge det finnes følelser, finnes også begjær. Følelser er en betingelse for at begjær skal oppstå.</p>
<p>Og han tenkte videre:</p>
<p>‘Hva er det som er forutsetningen for følelser? Hvilke betingelser er det som gjør at følelser oppstår?'</p>
<p>Og da han hadde tenkt nøye og metodisk gjennom dette spørsmålet, innså han at så lenge det finnes sansekontakt, finnes også følelser. Sansekontakt er en betingelse for at følelser skal oppstå.</p>
<p>Og han tenkte videre:</p>
<p>‘Hva er det som er forutsetningen for persepsjoner? Hvilke betingelser er det som gjør at persepsjoner oppstår?'</p>
<p>Og da han hadde tenkt nøye og metodisk gjennom dette spørsmålet, innså han at så lenge de seks sansefeltene finnes, finnes også persepsjoner. De seks sansefeltene er en betingelse for at persepsjoner skal oppstå.</p>
<p>Og han tenkte videre:</p>
<p>‘Hva er det som er forutsetningen for de seks sansefeltene? Hvilke betingelser er det som gjør at de seks sansefeltene oppstår?'</p>
<p>Og da han hadde tenkt nøye og metodisk gjennom dette spørsmålet, innså han at så lenge vi splitter subjekt og objekt, finnes også de seks sansefeltene. Splittelsen i subjekt og objekt er en betingelse for at de seks sansefeltene skal oppstå.</p>
<p>Og han tenkte videre:</p>
<p>‘Hva er det som er forutsetningen for splittelsen i subjekt og objekt? Hvilke betingelser er det som gjør at splittelsen i subjekt og objekt oppstår?'</p>
<p>Og da han hadde tenkt nøye og metodisk gjennom dette spørsmålet, innså han at så lenge det finnes den skjelnende bevissthet, finnes også splittelse i subjekt og objekt. Den skjelnende bevissthet er en betingelse for at splittelsen i subjekt og objekt skal oppstå.</p>
<p>Og han tenkte videre:</p>
<p>‘Hva er det som er forutsetningen for den skjelnende bevissthet? Hvilke betingelser er det som gjør at den skjelnende bevissthet oppstår?'</p>
<p>Og da han hadde tenkt nøye og metodisk gjennom dette spørsmålet, innså han at så lenge det finnes reaksjoner, finnes også den skjelnende bevissthet. Reaksjoner er en betingelse for at den skjelnende bevissthet skal oppstå.</p>
<p>Og han tenkte videre:</p>
<p>‘Hva er det som er forutsetningen for reaksjoner? Hvilke betingelser er det som gjør at reaksjoner oppstår?'</p>
<p>Og da han hadde tenkt nøye og metodisk gjennom dette spørsmålet, innså han at så lenge det finnes uvitenhet, finnes det også reaksjoner. Uvitenhet er en betingelse for at reaksjoner skal oppstå.</p>
<p>‘Så slik er det altså,' tenkte Vipassi. ‘Betinget av uvitenhet oppstår reaksjoner, betinget av reaksjoner oppstår skjelnende bevissthet, betinget av skjelnende bevissthet oppstår splittelsen i subjekt og objekt, betinget av splittelsen i subjekt og objekt oppstår de seks sansefeltene, betinget av de seks sansefeltene oppstår persepsjon, betinget av persepsjonen oppstår følelser, betinget av følelsene oppstår begjær, betinget av begjæret oppstår emosjonelle involveringer, betinget av de emosjonelle involveringene oppstår forventningsmønstre, betinget av forventningsmønstrene oppstår tilblivelse, betinget av tilblivelsen oppstår forfall og undergang, og dette fører til sorg, klage, smerte, mismot og jammer. Slik oppstår altså alt det vi opplever som vondt.'</p>
<p>På den måten fikk Vipassi, som lengtet etter oppvåkning, øynene opp for hvordan dette oppstår, noe ingen før ham hadde oppdaget. Han fikk innsikt, kunnskap og viten om dette, og innså han hadde kastet lys over saken.</p>
<p>Men så tenkte han:</p>
<p>‘Men hva er forutsetningen for at forfall og undergang ikke skal finnes? Hva er det som må ta slutt hvis forfall og undergang skal ta slutt?'</p>
<p>Og da han hadde tenkt nøye og metodisk gjennom dette spørsmålet, innså han at så lenge tilblivelse ikke finnes, finnes heller ingen forfall og undergang. Tilblivelse må ta slutt for at forfall og undergang skal ta slutt.</p>
<p>Og han tenkte videre:</p>
<p>‘Hva er det som er forutsetningen for at tilblivelse ikke skal finnes? Hva er det som må ta slutt for at tilblivelse oppstår?'</p>
<p>Og da han hadde tenkt nøye og metodisk gjennom dette spørsmålet, innså han at så lenge det ikke finnes forventningsmønstre, finnes det heller ingen tilblivelse. Forventningsmønstrene må ta slutt for at tilblivelse skal ta slutt.</p>
<p>Og han tenkte videre:</p>
<p>‘Hva er det som er forutsetningen for at forventningsmønstre ikke skal finnes? Hva er det som må ta slutt for at forventningsmønstrene skal ta slutt?'</p>
<p>Og da han hadde tenkt nøye og metodisk gjennom dette spørsmålet, innså han at så lenge det ikke finnes emosjonelle involveringer, finnes det heller ingen forventningsmønstre. Emosjonelle involveringer må ta slutt for at forventningsmønstrene skal ta slutt.</p>
<p>Og han tenkte videre:</p>
<p>‘Hva er det som er forutsetningen for at emosjonelle involveringer ikke skal finnes? Hva er det som må ta slutt for at emosjonelle involveringer skal ta slutt?'</p>
<p>Og da han hadde tenkt nøye og metodisk gjennom dette spørsmålet, innså han at så lenge det ikke finnes begjær, finnes det heller ingen emosjonelle involveringer. Begjæret må ta slutt for at emosjonelle involveringer skal ta slutt.</p>
<p>Og han tenkte videre:</p>
<p>‘Hva er det som er forutsetningen for at begjær ikke skal finnes? Hva er det som må ta slutt for at begjæret skal ta slutt?'</p>
<p>Og da han hadde tenkt nøye og metodisk gjennom dette spørsmålet, innså han at så lenge det ikke finnes følelser, finnes det heller intet begjær. Følelser må ta slutt for at begjæret skal ta slutt.</p>
<p>Og han tenkte videre:</p>
<p>‘Hva er det som er forutsetningen for at følelser ikke skal finnes? Hva er det som må ta slutt for at følelsene skal ta slutt?'</p>
<p>Og da han hadde tenkt nøye og metodisk gjennom dette spørsmålet, innså han at så lenge det ikke finnes persepsjon, finnes det heller ingen følelser. Persepsjonen må ta slutt for at følelsene skal ta slutt.</p>
<p>Og han tenkte videre:</p>
<p>‘Hva er det som er forutsetningen for at persepsjon ikke skal finnes? Hva er det som må ta slutt for at persepsjonen skal ta slutt?'</p>
<p>Og da han hadde tenkt nøye og metodisk gjennom dette spørsmålet, innså han at så lenge de seks sansefeltene ikke finnes, finnes det heller ingen persepsjon. De seks sansefeltene må ta slutt for at persepsjonen skal ta slutt.</p>
<p>Og han tenkte videre:</p>
<p>‘Hva er det som er forutsetningen for at de seks sansefeltene ikke skal finnes? Hva er det som må ta slutt for at de seks sansefeltene skal ta slutt?'</p>
<p>Og da han hadde tenkt nøye og metodisk gjennom dette spørsmålet, innså han at så lenge vi ikke skiller mellom subjekt og objekt, finnes heller ikke de seks sansefeltene. Splittelsen i subjekt og objekt må ta slutt for at de seks sansefeltene skal ta slutt.</p>
<p>Og han tenkte videre:</p>
<p>‘Hva er det som er forutsetningen for at splittelsen i subjekt og objekt ikke skal finnes? Hva er det som må ta slutt for at splittelsen i subjekt og objekt skal ta slutt?'</p>
<p>Og da han hadde tenkt nøye og metodisk gjennom dette spørsmålet, innså han at så lenge den skjelnende bevissthet ikke finnes, finnes det heller ikke noen splittelse i subjekt og objekt. Den skjelnende bevissthet må ta slutt for at splittelsen i subjekt og objekt skal ta slutt.</p>
<p>Og han tenkte videre:</p>
<p>‘Hva er det som er forutsetningen for at den skjelnende bevissthet ikke skal finnes? Hva er det som må ta slutt for at den skjelnende bevissthet skal ta slutt?'</p>
<p>Og da han hadde tenkt nøye og metodisk gjennom dette spørsmålet, innså han at så lenge det ikke finnes reaksjoner, finnes det heller ikke noen skjelnende bevissthet. Reaksjonene må ta slutt for at den skjelnende bevissthet skal ta slutt.</p>
<p>Og han tenkte videre:</p>
<p>‘Hva er det som er forutsetningen for at det ikke skal finnes reaksjoner? Hva er det som må ta slutt for at reaksjonene skal ta slutt?'</p>
<p>Og da han hadde tenkt nøye og metodisk gjennom dette spørsmålet, innså han at så lenge det ikke finnes uvitenhet, finnes det heller ikke noen reaksjoner. Uvitenheten må ta slutt for at reaksjonene skal ta slutt.</p>
<p>På den måten fikk Vipassi, som lengtet etter oppvåkning, øynene opp for hvordan dette tar slutt, noe ingen før ham hadde oppdaget. Han fikk innsikt, kunnskap og viten om dette, og innså han hadde kastet lys over saken.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
