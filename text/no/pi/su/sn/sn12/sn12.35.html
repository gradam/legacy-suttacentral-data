
<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn12.35">
<article>
<div class="hgroup">
<p class="division">Tekster fordelt etter tema</p>
<p class="vagga">Boken om årsakssammenhenger</p>
<p class="subdivision">Samtaler om årsakssammenhenger</p>
<h1>12.35. Betinget av uvitenhet</h1>
</div>
<p>En gang da Mesteren oppholdt seg i Savatthi, sa han:</p>
<p>«Reaksjoner er betinget av uvitenhet, munker, den skjelnende bevissthet er betinget av reaksjoner … slik oppstår alt det vi opplever som vondt.»</p>
<p>«Hva er forfall og undergang, Mester? Og hvem er det som eier et slikt forfall og undergang?»</p>
<p>«Dette spørsmålet stiller du feil, munk. Du kan stille disse to spørsmålene, eller du kan spørre om det er slik at forfall og undergang er én ting, mens den som eier forfall og undergang er en annen ting. Men selv om ordene er forskjellige, ville meningen ha vært den samme. Det samsvarer ikke med det opphøyde liv å spørre om sjelen og legemet er det samme, eller om sjelen er én ting og legemet en annen ting. Den som har kommet fram til sannheten, holder seg unna begge disse ytterpunktene og underviser heller i middelveien: forfall og undergang er betinget av tilblivelse.»</p>
<p>«Hva er da tilblivelse, Mester? Og hvem er det som eier en slik tilblivelse?»</p>
<p>«Dette spørsmålet stiller du feil, munk. Du kan stille disse to spørsmålene, eller du kan spørre om det er slik at tilblivelse er én ting, mens den som eier tilblivelsen er en annen ting. Men selv om ordene er forskjellige, ville meningen ha vært den samme. Det samsvarer ikke med det opphøyde liv å spørre om sjelen og legemet er det samme, eller om sjelen er én ting og legemet en annen ting. Den som har kommet fram til sannheten, holder seg unna begge disse ytterpunktene og underviser heller i middelveien: tilblivelse er betinget av forventningsmønstre.»</p>
<p>«Hva er da forventningsmønstre … involveringer … begjær … følelser … persepsjoner … de seks sansefeltene … splittelsen i subjekt og objekt … den skjelnende bevisstheten … reaksjoner, Mester? Og hvem er det som eier disse reaksjonene?»</p>
<p>«Dette spørsmålet stiller du feil, munk. Du kan stille disse to spørsmålene, eller du kan spørre om det er slik at reaksjoner er én ting, mens den som eier reaksjonene er en annen ting. Men selv om ordene er forskjellige, ville meningen ha vært den samme. Det samsvarer ikke med det opphøyde liv å spørre om sjelen og legemet er det samme, eller om sjelen er én ting og legemet en annen ting. Den som har kommet fram til sannheten, holder seg unna begge disse ytterpunktene og underviser heller i middelveien: reaksjoner er betinget av uvitenhet.</p>
<p>Det er uvitenhet som er opphav til disse forskjellige grubleriene og spekulasjonene som du gir uttrykk for, munk, når du spør om hva forfall og undergang er, og hvem som eier et slikt forfall og undergang, og spørsmål om hvorvidt forfall og undergang er én ting, mens den som eier forfall og undergang er en annen ting – spørsmål som springer ut av spørsmålet om hvorvidt sjelen og legemet er det samme, eller om sjelen er én ting og legemet en annen ting. Alt dette er noe du bør legge bak deg og skjære over ved roten slik man skjærer over et banyantre. Da vil de ikke dukke opp igjen senere.</p>
<p>Det er uvitenhet som er opphav til disse forskjellige grubleriene og spekulasjonene som du gir uttrykk for, munk, når du spør om hva tilblivelse er, og hvem som eier en slik tilblivelse, og spørsmål om hvorvidt tilblivelse er én ting, mens den som eier tilblivelse er en annen ting – spørsmål som springer ut av spørsmålet om hvorvidt sjelen og legemet er det samme, eller om sjelen er én ting og legemet en annen ting. Alt dette er noe du bør legge bak deg og skjære over ved roten slik man skjærer over et banyantre. Da vil de ikke dukke opp igjen senere.</p>
<p>Det er uvitenhet som er opphav til disse forskjellige grubleriene og spekulasjonene som du gir uttrykk for, munk, når du spør om hva forventningsmønstre … involveringer … begjær … følelser … persepsjoner … de seks sansefeltene … splittelsen i subjekt og objekt … den skjelnende bevisstheten reaksjoner er, og hvem som eier slike reaksjoner, og spørsmål om hvorvidt reaksjoner er én ting, mens den som eier reaksjoner er en annen ting – spørsmål som springer ut av spørsmålet om hvorvidt sjelen og legemet er det samme, eller om sjelen er én ting og legemet en annen ting. Alt dette er noe du bør legge bak deg og skjære over ved roten slik man skjærer over et banyantre. Da vil de ikke dukke opp igjen senere.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
