
<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn12.49">
<article>
<div class="hgroup">
<p class="division">Tekster fordelt etter tema</p>
<p class="vagga">Boken om årsakssammenhenger</p>
<p class="subdivision">Samtaler om årsakssammenhenger</p>
<h1>12.49. Den edles elev</h1>
</div>
<p>En gang da Mesteren oppholdt seg i Savatthi, sa han:</p>
<p>«Den edles elev som har lært mye, grubler ikke over spørsmål som disse: </p>
<p>‘Hva er det som må eksistere for at noe annet skal eksistere? Hva oppstår ut fra hvilke forutsetninger? Hva er det som må finnes for at splittelsen i subjekt og objekt skal finnes? Hva er det som må finnes for at de seks sansefeltene skal finnes? Hva er det som må finnes for at persepsjoner skal finnes? Hva er det som må finnes for at følelser skal finnes? Hva er det som må finnes for at begjær skal finnes? Hva er det som må finnes for at involveringer skal finnes? Hva er det som må finnes for at forventningsmønstre skal finnes? Hva er det som må finnes for at tilblivelse skal skje? Hva er det som må finnes for at forfall og undergang skal skje?’</p>
<p>Den edles elev som har lært mye, trenger ikke å basere seg på andre for å vite at når det ene finnes, finnes det andre, og når det ene oppstår, oppstår det andre. Det vil si at  splittelsen i subjekt og objekt er betinget av den skjelnende bevissthet, de seks sansefeltene er betinget av splittelsen i subjekt og objekt, persepsjonen er betinget av de seks sansefeltene, følelsene er betinget av persepsjonen, begjæret er betinget av følelsene, involveringer er betinget av begjæret, forventningsmønstrene er betinget av involveringer, tilblivelse er betinget av forventningsmønstre, forfall og undergang er betinget av tilblivelse. Da vet han at det er slik verden oppstår.</p>
<p>Den edles elev som har lært mye, grubler heller ikke over spørsmål som disse: </p>
<p>‘Hva er det som ikke må eksistere for at noe annet ikke skal eksistere? Hva er det som må ta slutt for at noe annet skal ta slutt? Hva er det som ikke må finnes for at splittelsen i subjekt og objekt ikke skal finnes? Hva er det som ikke må finnes for at de seks sansefeltene ikke skal finnes? Hva er det som ikke må finnes for at persepsjoner ikke skal finnes? Hva er det som ikke må finnes for at følelser ikke skal finnes? Hva er det som ikke må finnes for at begjær ikke skal finnes? Hva er det som ikke må finnes for at involveringer skal finnes? Hva er det som ikke må finnes for at forventningsmønstre ikke skal finnes? Hva er det som ikke må finnes for at tilblivelse ikke skal skje? Hva er det som ikke må finnes for at forfall og undergang ikke skal skje?’</p>
<p>Den edles elev som har lært mye, trenger ikke å basere seg på andre for å vite at når det ene ikke finnes, finnes ikke det andre, og når det ene tar slutt, tar det andre slutt. Det vil si at  splittelsen i subjekt og objekt tar slutt når den skjelnende bevissthet tar slutt, de seks sansefeltene tar slutt når splittelsen i subjekt og objekt tar slutt, persepsjonen tar slutt når de seks sansefeltene tar slutt, følelsene tar slutt når persepsjonen tar slutt, begjæret tar slutt når følelsene tar slutt, involveringer tar slutt når begjæret tar slutt, forventningsmønstrene tar slutt når involveringer tar slutt, tilblivelse tar slutt når forventningsmønstre tar slutt, forfall og undergang tar slutt når tilblivelse tar slutt. Da vet han at det er slik verden tar slutt.</p>
<p>Når den edles elev således forstår som det er hvordan verden oppstår og hvordan verden tar slutt, sier man at denne eleven har oppnådd rett syn og innsikt. Han har nådd fram til sannhetens natur og ser sannhetens natur. Han har fullført den kunnskapen og den viten som en student bør ha, han har åpnet sitt øre for sannheten, han har oppnådd edel nøysomhet og han har åpnet døren til det som ikke dør.»</p>


</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
