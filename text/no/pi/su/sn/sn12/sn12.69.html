
<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn12.69">
<article>
<div class="hgroup">
<p class="division">Tekster fordelt etter tema</p>
<p class="vagga">Boken om årsakssammenhenger</p>
<p class="subdivision">Samtaler om årsakssammenhenger</p>
<h1>12.69. Når havet flør</h1>
</div>
<p>Slik har jeg hørt det:</p>
<p>En gang da Mesteren oppholdt seg i Anathapindikas park Jetalunden i Savatthi, sa han:</p>
<p>«Når havet flør, stiger vannet i de store elvene, munker. Når vannet stiger i de store elvene, stiger det også i de mindre elvene, noe som igjen får vannet til å stige i innsjøer og tjern. Slik er det også når uvitenheten øker. Da øker også reaksjonene. Når reaksjonene øker, øker den skjelnende bevisstheten, og når den øker, øker også splittelsen i subjekt og objekt. Når den øker, øker videre de seks sansefeltene, noe som fører til at persepsjonene øker. Når disse øker, øker også følelsene, noe som fører til at begjæret øker. Når dette øker, øker også involveringene, noe som videre fører til at det blir mer tilblivelse, og dette gjør igjen at det blir mer forfall og undergang.</p>
<p>Når det blir fjære i havet, synker vannet i de store elvene, munker. Når vannet synker i de store elvene, synker det også i de mindre elvene, noe som igjen får vannet til å ynke i innsjøer og tjern. Slik er det også når uvitenheten minker. Da minker også reaksjonene. Når reaksjonene minker, minker den skjelnende bevisstheten, og når den minker, minker også splittelsen i subjekt og objekt. Når den minker, minker videre de seks sansefeltene, noe som fører til at persepsjonene minker. Når disse minker, minker også følelsene, noe som fører til at begjæret minker. Når dette minker, minker også involveringene, noe som videre fører til at det blir mindre tilblivelse, og dette gjør igjen at det blir mindre forfall og undergang.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
