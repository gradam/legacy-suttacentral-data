
<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn12.68">
<article>
<div class="hgroup">
<p class="division">Tekster fordelt etter tema</p>
<p class="vagga">Boken om årsakssammenhenger</p>
<p class="subdivision">Samtaler om årsakssammenhenger</p>
<h1>12.68. I Kosambi</h1>
</div>
<p>En gang da munkene Musila, Pavittha, Narada og Ananda holdt til i Ghosita-parken i Kosambi, sa Pavittha til Musila:</p>
<p>«Har du noen direkte kunnskap om at forfall og undergang er betinget av tilblivelse, min venn Musila? Eller er dette noe du tror, noe du gjerne vil tro, noe du har hørt, eller noe du har tenkt ut fordi du har en spesiell forkjærlighet for å lage teorier?»</p>
<p>«Jeg vet og jeg ser at forfall og undergang er betinget av tilblivelse. Dette er ikke noe jeg tror, det er ikke noe jeg gjerne vil tro, det er ikke noe jeg har hørt, det er ikke noe jeg har tenkt ut, og jeg har heller ikke noen spesiell forkjærlighet for å lage teorier, min venn Pavittha.»</p>
<p>«Har du noen direkte kunnskap om at tilblivelse er betinget av forventningsmønstre … forventningsmønstre er betinget av involveringer … involveringer er betinget av begjær … begjær er betinget av følelser … følelser er betinget av de seks sansefeltene … de seks sansefeltene er betinget av splittelsen i subjekt og objekt … splittelsen i subjekt og objekt er betinget av den skjelnende bevisstheten … den skjelnende bevisstheten er betinget av reaksjoner … reaksjoner er betinget av uvitenhet? Eller er dette noe du tror, noe du gjerne vil tro, noe du har hørt, eller noe du har tenkt ut fordi du har en spesiell forkjærlighet for å lage teorier?»</p>
<p>«Jeg vet og jeg ser at reaksjoner er betinget av uvitenhet. Dette er ikke noe jeg tror, det er ikke noe jeg gjerne vil tro, det er ikke noe jeg har hørt, det er ikke noe jeg har tenkt ut, og jeg har heller ikke noen spesiell forkjærlighet for å lage teorier.»</p>
<p>«Har du noen direkte kunnskap om at forfall og undergang tar slutt når tilblivelse tar slutt, min venn Musila? Eller er dette noe du tror, noe du gjerne vil tro, noe du har hørt, eller noe du har tenkt ut fordi du har en spesiell forkjærlighet for å lage teorier?»</p>
<p>«Jeg vet og jeg ser at forfall og undergang tar slutt når tilblivelse tar slutt. Dette er ikke noe jeg tror, det er ikke noe jeg gjerne vil tro, det er ikke noe jeg har hørt, det er ikke noe jeg har tenkt ut, og jeg har heller ikke noen spesiell forkjærlighet for å lage teorier, min venn Pavittha.»</p>
<p>«Har du noen direkte kunnskap om at tilblivelse tar slutt når forventningsmønstrene tar slutt … forventningsmønstrene tar slutt når involveringene tar slutt … involveringene tar slutt når begjæret tar slutt … begjæret tar slutt når følelsene tar slutt … følelsene tar slutt når de seks sansefeltene tar slutt … de seks sansefeltene tar slutt når splittelsen i subjekt og objekt tar slutt … splittelsen i subjekt og objekt tar slutt når den skjelnende bevisstheten tar slutt … den skjelnende bevisstheten tar slutt når av reaksjoner … reaksjonene tar slutt når uvitenheten tar slutt? Eller er dette noe du tror, noe du gjerne vil tro, noe du har hørt, eller noe du har tenkt ut fordi du har en spesiell forkjærlighet for å lage teorier?»</p>
<p>«Jeg vet og jeg ser at reaksjonene tar slutt når uvitenheten tar slutt. Dette er ikke noe jeg tror, det er ikke noe jeg gjerne vil tro, det er ikke noe jeg har hørt, det er ikke noe jeg har tenkt ut, og jeg har heller ikke noen spesiell forkjærlighet for å lage teorier.»</p>
<p>«Har du noen sikker kunnskap om at slutten på tilblivelsen er det samme som nibbana? Eller er dette noe du tror, noe du gjerne vil tro, noe du har hørt, eller noe du har tenkt ut fordi du har en spesiell forkjærlighet for å lage teorier?»</p>
<p>«Da er du en arahant som har utslettet alle negative tendenser i sinnet, Musila?»</p>
<p>Musila forholdt seg taus.</p>
<p>Da sa Narada til Pavittha:</p>
<p>«Det hadde vært bra om også jeg kunne få dette spørsmålet, Pavittha. Still meg samme spørsmål, så skal jeg svare på det.»</p>
<p>«Da får du samme spørsmål, Narada. Jeg vil spørre deg om deg samme, så gi meg svar på dette spørsmålet:</p>
<p>«Har du noen direkte kunnskap om at forfall og undergang er betinget av tilblivelse, min venn Narada? Eller er dette noe du tror, noe du gjerne vil tro, noe du har hørt, eller noe du har tenkt ut fordi du har en spesiell forkjærlighet for å lage teorier?»</p>
<p>«Jeg vet og jeg ser at forfall og undergang er betinget av tilblivelse. Dette er ikke noe jeg tror, det er ikke noe jeg gjerne vil tro, det er ikke noe jeg har hørt, det er ikke noe jeg har tenkt ut, og jeg har heller ikke noen spesiell forkjærlighet for å lage teorier, min venn Pavittha.»</p>
<p>«Har du noen direkte kunnskap om at tilblivelse er betinget av forventningsmønstre … forventningsmønstre er betinget av involveringer … involveringer er betinget av begjær … begjær er betinget av følelser … følelser er betinget av de seks sansefeltene … de seks sansefeltene er betinget av splittelsen i subjekt og objekt … splittelsen i subjekt og objekt er betinget av den skjelnende bevisstheten … den skjelnende bevisstheten er betinget av reaksjoner … reaksjoner er betinget av uvitenhet? Eller er dette noe du tror, noe du gjerne vil tro, noe du har hørt, eller noe du har tenkt ut fordi du har en spesiell forkjærlighet for å lage teorier?»</p>
<p>«Jeg vet og jeg ser at reaksjoner er betinget av uvitenhet. Dette er ikke noe jeg tror, det er ikke noe jeg gjerne vil tro, det er ikke noe jeg har hørt, det er ikke noe jeg har tenkt ut, og jeg har heller ikke noen spesiell forkjærlighet for å lage teorier.»</p>
<p>«Har du noen direkte kunnskap om at forfall og undergang tar slutt når tilblivelse tar slutt, min venn Narada? Eller er dette noe du tror, noe du gjerne vil tro, noe du har hørt, eller noe du har tenkt ut fordi du har en spesiell forkjærlighet for å lage teorier?»</p>
<p>«Jeg vet og jeg ser at forfall og undergang tar slutt når tilblivelse tar slutt. Dette er ikke noe jeg tror, det er ikke noe jeg gjerne vil tro, det er ikke noe jeg har hørt, det er ikke noe jeg har tenkt ut, og jeg har heller ikke noen spesiell forkjærlighet for å lage teorier, min venn Pavittha.»</p>
<p>«Har du noen direkte kunnskap om at tilblivelse tar slutt når forventningsmønstrene tar slutt … forventningsmønstrene tar slutt når involveringene tar slutt … involveringene tar slutt når begjæret tar slutt … begjæret tar slutt når følelsene tar slutt … følelsene tar slutt når de seks sansefeltene tar slutt … de seks sansefeltene tar slutt når splittelsen i subjekt og objekt tar slutt … splittelsen i subjekt og objekt tar slutt når den skjelnende bevisstheten tar slutt … den skjelnende bevisstheten tar slutt når av reaksjoner … reaksjonene tar slutt når uvitenheten tar slutt? Eller er dette noe du tror, noe du gjerne vil tro, noe du har hørt, eller noe du har tenkt ut fordi du har en spesiell forkjærlighet for å lage teorier?»</p>
<p>«Jeg vet og jeg ser at reaksjonene tar slutt når uvitenheten tar slutt. Dette er ikke noe jeg tror, det er ikke noe jeg gjerne vil tro, det er ikke noe jeg har hørt, det er ikke noe jeg har tenkt ut, og jeg har heller ikke noen spesiell forkjærlighet for å lage teorier.»</p>
<p>«Har du noen sikker kunnskap om at slutten på tilblivelsen er det samme som nibbana? Eller er dette noe du tror, noe du gjerne vil tro, noe du har hørt, eller noe du har tenkt ut fordi du har en spesiell forkjærlighet for å lage teorier?»</p>
<p>«Da er du en arahant som har utslettet alle negative tendenser i sinnet, Narada?»</p>
<p>«Jeg har forstått det som det er, med sann visdom, at slutten på tilblivelsen er det samme som nibbana, min venn. Men jeg er ikke noen arahant som har utslettet alle negative tendenser i sinnet.</p>
<p>Det er som om en mann skulle komme til en dyp brønn i ørkenen, men så er det ikke noe tau eller bøtte der. Så selv om mannen er utmattet av heten, sliten og tørst, kan han se på vannet og vite at det er vann der, men han klarer ikke å få tak i det. Slik er det også med meg. Jeg har forstått det som det er, med sann visdom, at slutten på tilblivelsen er det samme som nibbana, min venn. Men jeg er ikke noen arahant som har utslettet alle negative tendenser i sinnet.»</p>
<p>Da Narada hadde sagt dette, vendte Pavittha seg mot Ananda og spurte:</p>
<p>«Hva vil du si om Narada når han sier noe slikt?»</p>
<p>«Når han sier dette, har jeg ikke noe annet enn godt å si om ham.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
