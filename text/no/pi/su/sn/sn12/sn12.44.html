
<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn12.44">
<article>
<div class="hgroup">
<p class="division">Tekster fordelt etter tema</p>
<p class="vagga">Boken om årsakssammenhenger</p>
<p class="subdivision">Samtaler om årsakssammenhenger</p>
<h1>12.44. Verden</h1>
</div>
<p>En gang da Mesteren oppholdt seg i Savatthi, sa han:</p>
<p>«Jeg skal lære dere hvordan verden oppstår og tar slutt, munker. Så hør godt etter og legg merke til det jeg sier!»</p>
<p>«Ja vel, Mester,» svarte munkene.</p>
<p>Mesteren sa:</p>
<p>«Hvordan oppstår verden, munker? Betinget av øyet og synlige former oppstår synsbevisstheten. Når de tre kommer sammen, skjer det persepsjon. Betinget av persepsjonen oppstår følelser og betinget av følelser oppstår begjær. Betinget av begjær oppstår involveringer, betinget av involveringer oppstår forventningsmønstre, betinget av forventningsmønstrene oppstår tilblivelse, betinget av tilblivelse oppstår forfall og undergang  som fører til sorg, klage, smerte, mismot og jammer. Slik oppstår altså alt det vi opplever som vondt. Slik oppstår verden, munker.</p>
<p>Betinget av øret og lyder oppstår hørselsbevisstheten … nesen og dufter … tungen og smaker … kroppen og berøringer … sinnet og ideer oppstår sinnsbevisstheten. Når de tre kommer sammen, skjer det persepsjon. Betinget av persepsjonen oppstår følelser og betinget av følelser oppstår begjær. Betinget av begjær oppstår involveringer, betinget av involveringer oppstår forventningsmønstre, betinget av forventningsmønstrene oppstår tilblivelse, betinget av tilblivelse oppstår forfall og undergang  som fører til sorg, klage, smerte, mismot og jammer. Slik oppstår altså alt det vi opplever som vondt. Slik oppstår verden, munker.</p>
<p>Hvordan blir det slutt på verden, munker? Betinget av øyet og synlige former oppstår synsbevisstheten. Når de tre kommer sammen, skjer det persepsjon. Betinget av persepsjonen oppstår følelser og betinget av følelser oppstår begjær. Ved å gjøre fullstendig slutt på dette begjæret, tar involveringene slutt. Ved å gjøre fullstendig slutt på involveringene, tar forventningsmønstrene slutt. Ved å gjøre fullstendig slutt på forventningsmønstrene, tar tilblivelsen slutt. Ved å gjøre fullstendig slutt på tilblivelsen, tar forfall og undergang slutt, og dermed blir det også slutt på sorg, klage, smerte, mismot og jammer. Slik blir det altså slutt på verden.</p>
<p>Betinget av øret og lyder oppstår hørselsbevisstheten … nesen og dufter … tungen og smaker … kroppen og berøringer … sinnet og ideer oppstår sinnsbevisstheten. Når de tre kommer sammen, skjer det persepsjon. Betinget av persepsjonen oppstår følelser og betinget av følelser oppstår begjær. Ved å gjøre fullstendig slutt på dette begjæret, tar involveringene slutt. Ved å gjøre fullstendig slutt på involveringene, tar forventningsmønstrene slutt. Ved å gjøre fullstendig slutt på forventningsmønstrene, tar tilblivelsen slutt. Ved å gjøre fullstendig slutt på tilblivelsen, tar forfall og undergang slutt, og dermed blir det også slutt på sorg, klage, smerte, mismot og jammer. Slik blir det altså slutt på verden.»</p>


</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
