
<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn12.16">
<article>
<div class="hgroup">
<p class="division">Tekster fordelt etter tema</p>
<p class="vagga">Boken om årsakssammenhenger</p>
<p class="subdivision">Samtaler om årsakssammenhenger</p>
<h1>12.16. Han som underviser i læren</h1>
</div>
<p>En gang da Mesteren oppholdt seg i Anathapindikas park Jetalunden i Savatthi, gikk en munk bort til ham, hilste høflig på ham og satte seg ned hos ham. Så sa han:</p>
<p>«Man snakker om en som underviser i læren, Mester. I hvilken utstrekning er man en som underviser i læren?»</p>
<p>«Den som underviser i å bli lei av forfall og undergang, miste lysten på den og gjøre slutt på den, kan med rette sies å være en som underviser i læren. Hvis en munk er lei av forfall og undergang, hvis han mister lysten på den og gjør slutt på den, kan han med rette kalles en som har nådd fram til forståelse av læren i alle dens aspekter. Hvis munken har nådd fram til full frihet gjennom å bli lei av forfall og undergang, miste lysten på den og gjøre slutt på den, kan han med rette kalles en som har nådd fram til full innsikt i læren.</p>
<p>Den som underviser i å bli lei av tilblivelse … forventningsmønstre … involveringer … begjær … følelser … persepsjoner … de seks sansefeltene … splittelsen i subjekt og objekt … den skjelnende bevissthet … reaksjoner … uvitenhet, miste lysten på den og gjøre slutt på den, kan med rette sies å være en som underviser i læren. Hvis en munk er lei av uvitenhet, hvis han mister lysten på den og gjør slutt på den, kan han med rette kalles en som har nådd fram til forståelse av læren i alle dens aspekter. Hvis munken har nådd fram til full frihet gjennom å bli lei av uvitenhet, miste lysten på den og gjøre slutt på den, kan han med rette kalles en som har nådd fram til full innsikt i læren.</p>


</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
