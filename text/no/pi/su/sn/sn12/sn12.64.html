
<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn12.64">
<article>
<div class="hgroup">
<p class="division">Tekster fordelt etter tema</p>
<p class="vagga">Boken om årsakssammenhenger</p>
<p class="subdivision">Samtaler om årsakssammenhenger</p>
<h1>12.64. Lidenskap</h1>
</div>
<p>En gang da Mesteren oppholdt seg i Savatthi, sa  han:</p>
<p>«Det finnes fire slags næring som opprettholder levende vesener eller slike som venter på å bli født, munker. Hvilke fire? Det ene er grov eller fin materiell næring, det andre er persepsjoner, det tredje er vilje og det fjerde er bevissthet. Dette er de fire slags næring som opprettholder levende vesener eller slike som venter på å bli født. </p>
<p>Hvis man føler lidenskap, nytelse og begjær etter materiell næring, vil den skjelnende bevisstheten feste seg til dette og styrke seg. Når den skjelnende bevisstheten fester seg og styrker seg, blir det etablert et skille mellom subjekt og objekt. Når det blir etablert et skille mellom subjekt og objekt, vil det bli flere reaksjoner. Når det blir flere reaksjoner, vil dette også bli noe som gjentar seg i framtiden. Når dette er noe som gjentar seg i framtiden, vil det også skje forfall og undergang i framtiden. Og når det skjer forfall og undergang i framtiden, vil dette skape sorg, problemer og plager, sier jeg.</p>
<p>Hvis man føler lidenskap, nytelse og begjær etter persepsjoner, vilje eller bevissthet som næring, vil den skjelnende bevisstheten feste seg til dette og styrke seg. Når den skjelnende bevisstheten fester seg og styrker seg, blir det etablert et skille mellom subjekt og objekt. Når det blir etablert et skille mellom subjekt og objekt, vil det bli flere reaksjoner. Når det blir flere reaksjoner, vil dette også bli noe som gjentar seg i framtiden. Når dette er noe som gjentar seg i framtiden, vil det også skje forfall og undergang i framtiden. Og når det skjer forfall og undergang i framtiden, vil dette skape sorg, problemer og plager, sier jeg.</p>
<p>Det er som når en kunstner kan skape et fullkomment bilde av en mann eller en kvinne hvis han bare har maling, lakk, hvis han har rørt ut blått, rødt eller andre fargestoffer og hvis han har et trebrett, en vegg eller et lerret, munker. På samme måte er det hvis man føler lidenskap, nytelse og begjær etter materiell næring. Da vil den skjelnende bevisstheten feste seg til dette og styrke seg. Når den skjelnende bevisstheten fester seg og styrker seg, blir det etablert et skille mellom subjekt og objekt. Når det blir etablert et skille mellom subjekt og objekt, vil det bli flere reaksjoner. Når det blir flere reaksjoner, vil dette også bli noe som gjentar seg i framtiden. Når dette er noe som gjentar seg i framtiden, vil det også skje forfall og undergang i framtiden. Og når det skjer forfall og undergang i framtiden, vil dette skape sorg, problemer og plager, sier jeg.</p>
<p>Hvis man ikke føler lidenskap, nytelse og begjær etter materiell næring, vil den skjelnende bevisstheten ikke feste seg til dette og heller ikke styrke seg. Når den skjelnende bevisstheten verken fester seg eller styrker seg, blir det ikke etablert noe skille mellom subjekt og objekt. Når det ikke blir etablert noe skille mellom subjekt og objekt, vil det heller ikke bli flere reaksjoner. Når det ikke blir flere reaksjoner, vil dette heller ikke bli noe som gjentar seg i framtiden. Når dette ikke er noe som gjentar seg i framtiden, vil det ikke skje forfall og undergang i framtiden. Og når det ikke skjer forfall og undergang i framtiden, vil dette heller ikke skape sorg, problemer og plager, sier jeg.</p>
<p>Hvis man ikke føler lidenskap, nytelse og begjær etter persepsjoner, vilje eller bevissthet som næring, vil den skjelnende bevisstheten ikke feste seg til dette og heller ikke styrke seg. Når den skjelnende bevisstheten verken fester seg eller styrker seg, blir det ikke etablert noe skille mellom subjekt og objekt. Når det ikke blir etablert noe skille mellom subjekt og objekt, vil det heller ikke bli flere reaksjoner. Når det ikke blir flere reaksjoner, vil dette heller ikke bli noe som gjentar seg i framtiden. Når dette ikke er noe som gjentar seg i framtiden, vil det ikke skje forfall og undergang i framtiden. Og når det ikke skjer forfall og undergang i framtiden, vil dette heller ikke skape sorg, problemer og plager, sier jeg.</p>
<p>Tenk dere et hus med spisse gavler og med vinduer mot både nord, øst, sør og vest, munker. Hvis det kommer en solstråle inn av vinduet på østveggen, hva treffer den da?»</p>
<p>«Den treffer vestveggen, Mester.»</p>
<p>«Hva treffer den hvis det ikke er noen vegg der?»</p>
<p>«Da treffer den marken, Mester.»</p>
<p>«Hva treffer den hvis det ikke er noen mark der?»</p>
<p>«Da treffer den vannet, Mester.»</p>
<p>«Men hva treffer den hvis det ikke er noe vann der, heller?»</p>
<p>«Da treffer den ikke noe, Mester.»</p>
<p>«Nettopp, munker. Slik er det også hvis man ikke føler lidenskap, nytelse og begjær etter materiell næring. Da vil den skjelnende bevisstheten ikke feste seg til dette og heller ikke styrke seg. Når den skjelnende bevisstheten verken fester seg eller styrker seg, blir det ikke etablert noe skille mellom subjekt og objekt. Når det ikke blir etablert noe skille mellom subjekt og objekt, vil det heller ikke bli flere reaksjoner. Når det ikke blir flere reaksjoner, vil dette heller ikke bli noe som gjentar seg i framtiden. Når dette ikke er noe som gjentar seg i framtiden, vil det ikke skje forfall og undergang i framtiden. Og når det ikke skjer forfall og undergang i framtiden, vil dette heller ikke skape sorg, problemer og plager, sier jeg.</p>
<p>Hvis man ikke føler lidenskap, nytelse og begjær etter persepsjoner, vilje eller bevissthet som næring, vil den skjelnende bevisstheten ikke feste seg til dette og heller ikke styrke seg. Når den skjelnende bevisstheten verken fester seg eller styrker seg, blir det ikke etablert noe skille mellom subjekt og objekt. Når det ikke blir etablert noe skille mellom subjekt og objekt, vil det heller ikke bli flere reaksjoner. Når det ikke blir flere reaksjoner, vil dette heller ikke bli noe som gjentar seg i framtiden. Når dette ikke er noe som gjentar seg i framtiden, vil det ikke skje forfall og undergang i framtiden. Og når det ikke skjer forfall og undergang i framtiden, vil dette heller ikke skape sorg, problemer og plager, sier jeg.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
