
<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn12.31">
<article>
<div class="hgroup">
<p class="division">Tekster fordelt etter tema</p>
<p class="vagga">Boken om årsakssammenhenger</p>
<p class="subdivision">Samtaler om årsakssammenhenger</p>
<h1>12.31. Det som har blitt til</h1>
</div>
<p>En gang da Mesteren oppholdt seg i Savatthi, vendte han seg til Sariputta og sa:</p>
<p>«Dette verset finnes i Ajitas spørsmål i Parayana-kapitlet, Sariputta:</p>
<blockquote class="gatha">
<p>Jeg spør hva slags visdom de har,<br>
de som har mestret tingenes natur<br>
og de mange som er under opplæring.<br>
Svar meg på dette, min herre.</p>
</blockquote>
<p>Hvordan vil du gi en nærmere forklaringen av denne knappe uttalelsen?»</p>
<p>Sariputta svarte ikke. Mesteren spurte ham igjen, men fikk fortsatt ikke noe svar. Og Sariputta forholdt seg taus også da han ble spurt for tredje gang.</p>
<p>«Ser du at dette har blitt til, Sariputta?»</p>
<p>«Dette har blitt til, Mester. Når man ser dette som det er, trener man på å vende seg bort fra det som har blitt til og på å miste lysten på det, slik at det skal ta slutt. Dette har blitt til som følge av næring. Når man ser dette som det er, trener man på å vende seg bort fra det som har blitt til og på å miste lysten på det, slik at det skal ta slutt. Det som har blitt til, tar slutt når det ikke får mer næring. Når man ser dette som det er, trener man på å seg bort fra det som har blitt til og på å miste lysten på det, slik at det skal ta slutt. Slik ser man det når man er under opplæring, Mester.</p>
<p>Hvordan ser man det når man har mestret tingenes natur, Mester? </p>
<p>Dette har blitt til, Mester. Når man ser dette som det er, vender man seg bort fra det som har blitt til og mister lysten på det, slik at det tar slutt, og man klamrer seg ikke til noe, men er fri. Dette har blitt til som følge av næring. Når man ser dette som det er, vender man seg bort fra det som har blitt til og mister lysten på det, slik at det tar slutt, og man klamrer seg ikke til noe, men er fri. Det som har blitt til, tar slutt når det ikke får mer næring. Når man ser dette som det er, vender man seg bort fra det som har blitt til og mister lysten på det, slik at det tar slutt, og man klamrer seg ikke til noe, men er fri. Slik ser man det når man har mestret tingenes natur, Mester. Slik er den detaljerte forklaringen jeg vil gi på den knappe uttalelsen i det verset du nevnte fra Ajitas spørsmål i Parayana-kapitlet:</p>
<blockquote class="gatha">
<p>«Jeg spør hva slags visdom de har,<br>
de som har mestret tingenes natur<br>
og de mange som er under opplæring.<br>
Svar meg på dette, min herre.»</p>
</blockquote>
<p>«Godt sagt, Sariputta!»</p>


</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
