<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn2.6">
<article>
<div class="hgroup">
<p class="division">Tekster fordelt etter tema</p>
<p>Kapitlet med vers</p>
<p>Samtaler med gudesønner</p>
<h1>2.6 Samtalen med Kamada</h1>
</div>
<p>Gudesønnen Kamada gikk bort til Mesteren og sa:</p>
<p>—Vanskelig å gjennomføre, ytterst vanskelig å gjennomføre, Mester.</p>
<blockquote class="gatha">
<p>De som samler tanken og holder fast<br>
på den etiske trening, de gjennomfører det<br>
som er vanskelig å gjennomføre, Kamada,<br>
sa Mesteren. Den som går ut i hjemløshet<br>
finner en tilfredshet som bringer lykke.</p>
</blockquote>
<p>—Men det er så vanskelig å finne tilfredshet, Mester!</p>
<blockquote class="gatha">
<p>De som liker å la tanken falle til ro<br>
de finner det som er vanskelig å finne, Kamada,<br>
sa Mesteren. Det er de som liker<br>
å utvikle sinnet både natt og dag.</p>
</blockquote>
<p>—Men det er så vanskelig å konsentrere sinnet, Mester!</p>
<blockquote class="gatha">
<p>De som liker å la sansene falle til ro<br>
de konsentrerer det som er vanskelig å konsentrere, Kamada,<br>
sa Mesteren.Det er de edle<br>
som skjærer over dødens garn<br>
og vandrer videre, Kamada.</p>
</blockquote>
<p>—Men det er så vanskelig å vandre den bratte veien, Mester!</p>
<blockquote class="gatha">
<p>De edle vandrer den bratte vei<br>
som er så vanskelig å gå, Kamada.<br>
Men de som ikke er edle<br>
de tumler hodekulls utfor.<br>
For de edle er veien lett,<br>
for det som er bratt<br>
er lett for den edle.</p>
</blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
</aside>
</section>
</div>
</body>
</html>
