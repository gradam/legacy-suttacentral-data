
<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn8.5">
<article>
<div class="hgroup">
<p class="division">Tekster fordelt etter tema</p>
<p>Kapitlet med vers</p>
<p>Samtaler med Vangisa</p>
<h1>8.5. Gode ord</h1>
</div>
<p>En gang i Savatthi talte Mesteren til munkene og sa:</p>
<p>«Munker!»</p>
<p>«Ja vel, Mester,» svarte munkene.</p>
<p>Mesteren sa:</p>
<p>«Gode ord bør ha fire egenskaper hvis de skal være gode og ikke dårlige, feilfrie og ikke bli kritisert av de vise. Hvilke fire egenskaper?</p>
<p>En munk snakker godt for seg og ikke dårlig, han snakker i samsvar med læren og ikke i strid med læren, han snakker vennlig og ikke uvennlig, og han taler sannhet og ikke løgn. Dette er de fire egenskapene gode ord bør ha hvis de skal være gode og ikke dårlige, feilfrie og ikke bli kritisert av de vise.»</p>
<p>Slik talte Mesteren. Og han føyde til dette verset:</p>
<blockquote class="gatha"><p>«De gode sier at gode ord må sies godt.<br>
De bør handle om læren og ikke stride mot den.<br>
De bør være vennlige og ikke uvennlige.<br>
Og bør uttrykke sannhet og ikke løgn.»</p></blockquote>
<p>Da reiste Vangisa seg, ordnet kappen over den ene skulderen, løftet hendene med håndflatene mot hverandre i hilsen til Mesteren og sa:</p>
<p>«Jeg vil gjerne si noe, Mester, jeg vil gjerne si noe.»</p>
<p>«Så si det, Vangisa,» sa Mesteren.</p>
<p>Og Vangisa lovpriste Mesteren i hans nærvær med disse versene:</p>
<blockquote class="gatha"><p>«All vår tale bør være slik<br>
at vi ikke piner oss selv<br>
og heller ikke skader andre!<br>
Dette er ekte veltalenhet.</p>
<p>Vi bør tale vennlig til andre<br>
slik at vi bringer dem glede.<br>
Den som taler uten ondskap<br>
er behagelig å lytte til.</p>
<p>Sann tale er udødelig!<br>
Denne loven gjelder evig.<br>
Sannhet, mening og rettmessighet<br>
er grunnen den gode står på.</p>
<p>Den Våknes ord er fredens tale,<br>
tale som fører til lindring<br>
og gjør ende på alt som gjør vondt.<br>
Denne talen er den beste.»</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by<span class="editor">Ayya Vimala</span>.</p>
</aside>
</section>
</div>
</body>
</html>
