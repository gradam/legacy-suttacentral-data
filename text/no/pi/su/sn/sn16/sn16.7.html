<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn16.7">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om årsakssammenhenger</p>
<p class="subdivision">Samtaler om og med om Kassapa</p>
<h1>16.7. En annen tekst om formaninger</h1>
</div>
<p>En gang da Mesteren var i Bambuslunden ved Rajagaha, kom Kassapa den store bort til ham. Han hilste høflig og satte seg ned ved siden av ham.</p>
<p>Mesteren sa:</p>
<p>«Gi en formaning til munkene, Kassapa, gi dem undervisning i læren. Enten du eller jeg må gi munkene en formaning og undervise dem.»</p>
<p>«Disse munkene er vanskelig å snakke til nå, Mester. De oppfører seg dårlig, de er utålmodige og de er lite mottagelige for veiledninger. Den som ikke har tillit til det som er sunt, som ikke har selvrespekt eller respekt for andre angående det som er sunt, som ikke trener iherdig i det som er sunt og som ikke har greie på hva som er sunt, kan regne med tilbakegang både dag og natt i det som er sunt, og ikke noen framgang.</p>
<p>Det er som månen i den perioden den minker, Mester. Da minker både fargen, måneskiven, lyset, omkretsen og hvor høyt den står på himmelen. Slik er det også med den som ikke har tillit til det som er sunt, som ikke har selvrespekt eller respekt for andre angående det som er sunt, som ikke trener iherdig i det som er sunt og som ikke har greie på hva som er sunt. Han kan regne med tilbakegang både dag og natt i det som er sunt, og ikke noen framgang.</p>
<p>En som ikke har tillit, er en det går tilbake med, Mester. En som ikke har selvrespekt, er en det går tilbake med. En som ikke har respekt for andre, er en det går tilbake med. En som er lat, er en det går tilbake med. En som har lite vett, er en det går tilbake med. En som er bråsint, er en det går tilbake med. En som bare vil kritisere andre, er en det går tilbake med, Mester. Slike munker nytter det ikke å gi noen formaninger, Mester, for det går bare tilbake med dem.</p>
<p>Men den som har tillit til det som er sunt, som har selvrespekt og respekt for andre angående det som er sunt, som trener iherdig i det som er sunt og som har greie på hva som er sunt, kan regne med framgang både dag og natt i det som er sunt, og ikke noen tilbakegang.</p>
<p>Det er som månen i den perioden den øker, Mester. Da øker både fargen, måneskiven, lyset, omkretsen og hvor høyt den står på himmelen. Slik er det også med den som som har tillit til det som er sunt, som har selvrespekt og respekt for andre angående det som er sunt, som trener iherdig i det som er sunt og som har greie på hva som er sunt, kan regne med framgang både dag og natt i det som er sunt, og ikke noen tilbakegang.</p>
<p>En som har tillit, er en det ikke går tilbake med, Mester. En som har selvrespekt, er en det ikke går tilbake med. En som har respekt for andre, er en det ikke går tilbake med. En som er iherdig, er en det ikke går tilbake med. En som har visdom, er en det ikke går tilbake med. En som ikke er bråsint, er en det ikke går tilbake med. En som ikke vil kritisere andre, er en det ikke går tilbake med, Mester. Slike munker nytter det å gi noen formaninger, Mester, for det går ikke tilbake med dem.»</p>
<p>«Det er bra, Kassapa! Det er godt sagt»</p>
<p>Og Mesteren gjentok alt det Kassapa hadde sagt og godkjente det.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
