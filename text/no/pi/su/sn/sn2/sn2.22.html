<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn2.22">
<article>
<div class="hgroup">
<p class="division">Tekster fordelt etter tema 2</p>
<p>Boken med vers</p>
<p>Samtaler med gudesønner</p>
<h1>22. Khema</h1>
</div>
<p>Gudesønnen Khema ble stående ved siden av Mesteren og uttalte disse versene:</p>
<blockquote class="gatha">
<p>«Enfoldige dårer ferdes<br>
som fiender av seg selv.<br>
Dårlige handlinger utfører de,<br>
som modnes med bitre frukter.</p>
<p>Den gjerningen er ille gjort<br>
som etterpå du angrer,<br>
når du må høste fruktene<br>
med tårer på ditt ansikt.</p>
<p>Men det er godt og riktig gjort<br>
som ei du trenger angre,<br>
når du kan høste fruktene<br>
tilfreds og glad til sinns.</p>
<p>Før du beslutter å gjøre noe,<br>
så vit om det er noe du har nytte av.<br>
Er du klok og tenker før du handler,<br>
bør du ikke gjøre som vognmannen.</p>
<p>Først etter at han har forlatt hovedveien<br>
og opplever at akselen brekker<br>
på dårlige og humpete veier,<br>
tenker han seg om.</p>
<p>Slik er det også med dåren<br>
som forlater den gode lære<br>
og begynner å følge vranglærere.<br>
Først når han havner i dødens gap,<br>
med brukket aksel, tenker han seg om.»</p>
</blockquote>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</article>
</section>
</div>
</body>
</html>
