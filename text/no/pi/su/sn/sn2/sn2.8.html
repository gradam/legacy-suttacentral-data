<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn2.8">
<article>
<div class="hgroup">
<p class="division">Tekster fordelt etter tema 2</p>
<p>Kapitlet med vers</p>
<p>Samtaler med gudesønner</p>
<h1>8. Tayana</h1>
</div>
<p>I Savatthi. Tidlig en morgen kom gudesønnen Tayana, en tidligere sektleder, og lyste opp hele Jetalunden. Han gikk bort til Mesteren og hilste høflig på ham. Mens han sto der, uttalte han disse versene:</p>
<blockquote class="gatha">
<p>«Skjær energisk over strømmen<br>
og kvitt deg med sanselighet, brahman!<br>
En munk som ikke kvitter seg med sanselighet,<br>
når ikke fram til det ene.</p>
<p>Men har han gjort dette,<br>
bør han trene energisk videre.<br>
En slapp munketilværelse<br>
samler bare mer støv.</p>
<p>Det er bedre å ikke gjøre dette<br>
enn å gjøre det halvhjertet.<br>
For den som gjør det halvhjertet,<br>
vil angre på det etterpå.</p>
<p>Men bedre er det å gjøre det godt,<br>
slik at man ikke angrer etterpå.<br>
For griper man et skarpt sivstrå feil,<br>
så får man sår i handa.</p>
<p>Den som praktiserer dårlig<br>
som munk, havner i helvete.<br>
Halvhjertede handlinger og uoppfylte løfter<br>
forurenser det høyverdige liv.<br>
Det gir ingen store resultater.»</p>
</blockquote>
<p>Da gudesønnen Tayana hadde sagt dette, tok han høflig avskjed med Mesteren ved å gå medsols rundt ham. Så forsvant han på flekken. Da natten var omme, henvendte Mesteren seg til munkene og fortalte hva som hadde skjedd, og han gjentok versene til Tayana for dem.</p>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</article>
</section>
</div>
</body>
</html>
