<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn2.10">
<article>
<div class="hgroup">
<p class="division">Tekster fordelt etter tema 2</p>
<p>Boken med vers</p>
<p>Samtaler med gudesønner</p>
<h1>10. Suriya</h1>
</div>
<p>I Savatthi. Gudesønnen Suriya («Solen») var blitt fanget av titanenes konge, Rahu. Suriya kom til å tenke på Mesteren og uttalte disse versene:</p>
<blockquote class="gatha">
<p>«Jeg hyller deg, du oppvåknede helt,<br>
du som har oppnådd fullkommen frihet!<br>
Nå er jeg havnet i fangenskap!<br>
Vær du min hjelp og tilflukt!»</p>
</blockquote>
<p>Mesteren henvendte seg til titanenes konge, Rahu, og tok opp saken til gudesønnen Suriya med disse versene:</p>
<blockquote class="gatha">
<p>«Suriya søker hjelp og tilflukt<br>
hos arahanten som har kommet fram til sannheten.<br>
Slipp solen fri, du Rahu!<br>
De oppvåknede har medfølelse med verden.<br>
Så ikke sluk ham som bringer lys til den bekmørke verden,<br>
den strålende og glødende solskiven,<br>
du Rahu, som vandrer i himmelrommet!<br>
Slipp min slektning Suriya fri, Rahu!»</p>
</blockquote>
<p>Titanenes konge, Rahu, slapp gudesønnen Suriya fri og skyndte seg til titanenes kongen Vepacitti. Han ble stående skjelvende og med gåsehud ved siden av ham. Vepacitti sa til ham:</p>
<blockquote class="gatha">
<p>«Hvorfor står du her og skjelver av redsel?<br>
Hvorfor ble du så redd og skremt<br>
at du slapp Suriya fri<br>
og skyndte deg hit så fort du kunne?»</p>
</blockquote>
<p>Rahu svarte:</p>
<blockquote class="gatha">
<p>«Hvis jeg ikke hadde sluppet Suriya fri<br>
da den oppvåknede uttalte sine vers til meg,<br>
ville hodet mitt ha blitt sprengt i sju stykker<br>
og jeg ville ikke ha funnet lykke her i livet!»</p>
</blockquote>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</article>
</section>
</div>
</body>
</html>
