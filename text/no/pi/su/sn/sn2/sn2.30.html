<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn2.30">
<article>
<div class="hgroup">
<p class="division">Tekster fordelt etter tema 2</p>
<p>Boken med vers</p>
<p>Samtaler med gudesønner</p>
<h1>30. Elevene til forskjellige sektledere</h1>
</div>
<p>Slik har jeg hørt det:</p>
<p>En gang oppholdt Mesteren seg ved Ekornforingsplassen i Bambuslunden i Rajagaha, kom gudesønnene Asama, Sahali, Nika, Akotaka, Vegabbhari og Manavagamiya, som alle hadde vært elever av andre sektledere, til parken like før morgengry, og de lyste opp hele parken med sin stråleglans. Så gikk de bort til Mesteren og hilste høflig på ham. Gudesønnen Asama sa fram dette verset om Purana Kassapa:</p>
<blockquote class="gatha">
<p>«Kassapa sier at den som dreper<br>
andre eller gir dem sår,<br>
ikke opplever vonde resultater,<br>
men heller ikke noen gode resultater.<br>
Denne læren kan man stole på.<br>
Han er en lærer som fortjener respekt.»</p>
</blockquote>
<p>Deretter sa gudesønnen Sahali dette verset om Makkhali Gosala:</p>
<blockquote class="gatha">
<p>«Han beskytter seg med askese og strenge øvelser,<br>
han unngår å snakke og diskutere med folk.<br>
Han avstår fra usannheter og snakker bare sant.<br>
En slik mann gjør nok ikke noe galt.»</p>
</blockquote>
<p>Deretter sa gudesønnen Nika dette verset om Nigantha Nataputta:</p>
<blockquote class="gatha">
<p>«En munk som er klok og utfører strenge øvelser,<br>
som er godt beskyttet av firfoldig vern<br>
overfor det han ser, hører og tenker,<br>
han begår nok ingen feil.»</p>
</blockquote>
<p>Gudesønnen Akotaka sa dette verset om flere sektledere:</p>
<blockquote class="gatha">
<p>«Pakudha, Katiyana, Nigantha,<br>
Makkhali og Purana likeså<br>
er alle læremestere som må kalles filosofer.<br>
De står nok ikke langt unna fullkommenheten.»</p>
</blockquote>
<p>Gudesønnen Vegabbhari svarte Akotaka med dette verset:</p>
<blockquote class="gatha">
<p>«En ussel sjakal kan gjøre hva den vil,<br>
men kommer aldri på nivå med en løve.<br>
En naken og løgnaktig læremester<br>
med tvilsom atferd kommer aldri på nivå med de gode.»</p>
</blockquote>
<p>Den onde Mara fôr inn i Vegabbhari og uttalte dette verset framfor Mesteren:</p>
<blockquote class="gatha">
<p>«De som har iført seg menneskeskikkelse,<br>
som anbefaler askese og strenge øvelser<br>
mens de er nøye med å leve i ensomhet,<br>
de gir de riktige rådene, for selv om de<br>
er dødelige, har de gudenes verden som mål.»</p>
</blockquote>
<p>Mesteren forsto at det her var Mara som talte, så han svarte med dette verset:</p>
<blockquote class="gatha">
<p>«Former her eller i den neste verden,<br>
eller former som stråler i himmelrommet—<br>
når du roser disse, Namuci (Mara),<br>
så bruker du dem som agn for å lokke i døden.»</p>
</blockquote>
<p>Da uttalte gudesønnen Manavagamiya dette verset om Mesteren:</p>
<blockquote class="gatha">
<p>«Folk i Rajagaha sier at Vipula er det høyeste fjellet der.<br>
Hvittoppen er det fremste fjellet i Himalaya,<br>
og solen er det fremste himmellegemet.<br>
Havet er den største ansamlingen av vann<br>
og månen lyser sterkere enn noen stjerne.<br>
I verden med alle dens guder<br>
regnes den oppvåknede som den fremste.»</p>
</blockquote>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</article>
</section>
</div>
</body>
</html>
