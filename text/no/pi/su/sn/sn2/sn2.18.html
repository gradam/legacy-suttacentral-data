<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn2.18">
<article>
<div class="hgroup">
<p class="division">Tekster fordelt etter tema 2</p>
<p>Kapitlet med vers</p>
<p>Samtaler med gudesønner</p>
<h1>18. Kakudha</h1>
</div>
<p>Slik har jeg hørt det:</p>
<p>En gang da Mesteren var i Saketa, holdt han til i hjorteparken Anjanalunden. Tidlig en morgen kom gudesønnen Kakudha og lyste opp hele Anjanalunden. Han gikk bort til Mesteren og hilste høflig på ham. Mens han sto der, sa han:</p>
<p>«Er du glad, munk?»</p>
<p>«Hva har jeg vunnet, min venn?»</p>
<p>«Da er du kanskje trist, munk?»</p>
<p>«Hva har jeg tapt, min venn?»</p>
<p>«Da er du kanskje verken glad eller trist, munk?»</p>
<p>«Det stemmer, min venn.»</p>
<p>Kakudha sa:</p>
<blockquote class="gatha">
<p>«Du er kanskje ikke trist, munk,<br>
og kanskje er du heller ikke glad.<br>
Føler du deg ikke litt deprimert<br>
her du sitter helt alene?»</p>
</blockquote>
<p>Mesteren svarte:</p>
<blockquote class="gatha">
<p>«Jeg er ikke trist, du ånd,<br>
og jeg er heller ikke glad.<br>
Men jeg føler meg ikke deprimert<br>
her jeg sitter helt alene.»</p>
</blockquote>
<p>Kakudha:</p>
<blockquote class="gatha">
<p>«Hvorfor er du ikke trist, munk?<br>
Hvorfor er du ikke glad?<br>
Hvorfor føler du deg ikke deprimert<br>
her du sitter helt alene?»</p>
</blockquote>
<p>Mesteren:</p>
<blockquote class="gatha">
<p>«Det triste kan føre til glede,<br>
og glede kan føre til tristhet.<br>
En munk er verken glad eller trist.<br>
Så nå vet du dette, min venn.»</p>
</blockquote>
<p>Kakudha:</p>
<blockquote class="gatha">
<p>«Det er lenge siden jeg har sett<br>
en brahman som har oppnådd det endelige nibbana,<br>
en munk uten glede eller tristhet,<br>
som har krysset verden<br>
der så mange setter seg fast!»</p>
</blockquote>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</article>
</section>
</div>
</body>
</html>
