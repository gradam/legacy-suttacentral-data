<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn2.21">
<article>
<div class="hgroup">
<p class="division">Tekster fordelt etter tema 2</p>
<p>Boken med vers</p>
<p>Samtaler med gudesønner</p>
<h1>21. Siva</h1>
</div>
<p>Slik har jeg hørt det:</p>
<p>En gang da Mesteren oppholdt seg i Anathapindikas park Jetalunden i Savatthi, kom gudesønnen Siva like før morgengry til parken, og han lyste opp hele parken med sin stråleglans. Så gikk han bort til Mesteren og hilste høflig på ham. Mens han sto der, uttalte han disse versene:</p>
<blockquote class="gatha">
<p>«Ha bare omgang med gode mennesker,<br>
og vær bare sammen med gode mennesker.<br>
Når du vet hvordan de gode lever sitt liv,<br>
vil også ditt eget liv bli bedre.</p>
<p>Ha bare omgang med gode mennesker,<br>
og vær bare sammen med gode mennesker.<br>
Når du vet hvordan de gode lever sitt liv,<br>
vil visdommen gi større gaver enn noe annet.</p>
<p>Ha bare omgang med gode mennesker,<br>
og vær bare sammen med gode mennesker.<br>
Når du vet hvordan de gode lever sitt liv,<br>
vil du ikke sørge om du enn er omgitt av sorger.</p>
<p>Ha bare omgang med gode mennesker,<br>
og vær bare sammen med gode mennesker.<br>
Når du vet hvordan de gode lever sitt liv,<br>
vil du stråle i kretsen av slektninger.</p>
<p>Ha bare omgang med gode mennesker,<br>
og vær bare sammen med gode mennesker.<br>
Når du vet hvordan de gode lever sitt liv,<br>
vil du være på vei mot himmelen.</p>
<p>Ha bare omgang med gode mennesker,<br>
og vær bare sammen med gode mennesker.<br>
Når du vet hvordan de gode lever sitt liv,<br>
har du et varig grunnlag å stå på.</p>
</blockquote>
<p>Mesteren svarte med dette verset:</p>
<blockquote class="gatha">
<p>«Ha bare omgang med gode mennesker,<br>
og vær bare sammen med gode mennesker.<br>
Når du vet hvordan de gode lever sitt liv,<br>
blir du fri fra alle lidelser.»</p>
</blockquote>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</article>
</section>
</div>
</body>
</html>
