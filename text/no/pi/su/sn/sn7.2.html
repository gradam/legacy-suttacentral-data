<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn7.2">
<article>
<div class="hgroup">
<p class="division">Tekster fordelt etter tema</p>
<p>Kapitlet med vers</p>
<p>Samtaler med brahmaner</p>
<h1>7.2 Hvordan reagerer vi på skjellsord?</h1>
</div>
<p>En brahman hadde sluttet seg til Buddhas orden og blitt munk. En annen brahman, som ble kalt Akkosaka—«Kjeftesmella»—ble rasende over å høre dette, og oppsøkte Mesteren ved ekornforingsplassen i bambuslunden utenfor byen Rajagaha.</p>
<p>Han overhøvlet Mesteren med mange harde ord.</p>
<p>Da han stanset for å trekke pusten, sa Mesteren:</p>
<p>«Hvordan er det, brahman, det hender vel at du får gjester i huset ditt?»</p>
<p>«Naturligvis, Gotama. Der kommer både slekt og venner på besøk.»</p>
<p>«Og hvordan er det, brahman, da setter du vel fram mye godt for dem, både av mat og drikke?»</p>
<p>«Det hender det, ja.»</p>
<p>«Men hvis gjestene dine sier nei takk, hvem er det som eier disse tingene da?»</p>
<p>«Hvis de ikke vil ha noe, er det selvfølgelig mitt, alt sammen!»</p>
<p>«Slik er det, brahman, slik er det. Du har kommet her og villet gi meg en mengde skjellsord. Men jeg sier nei takk. Så det er ditt alt sammen, brahman, det er ditt alt sammen.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
</aside>
</section>
</div>
</body>
</html>
