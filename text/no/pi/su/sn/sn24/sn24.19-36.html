<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn24.19–36">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Samtaler om teorier</p>
<h1>24.19–36. Vind</h1>
</div>
<p>En gang da Mesteren holdt til i Anathapindikas park Jetalunden i Savatthi, sa han:</p>
<p>«Hva må til, munker, hva er det man må involvere seg i og klamre seg til for at denne teorien skal oppstå: ‘Vinden blåser ikke, elvene renner ikke, en gravid kvinne får ikke barn, sol og måne står ikke opp og går ikke ned, men alt står fast som en stolpe?’»</p>
<p>«For oss har tingene sitt grunnlag i deg, Mester. Du er vår veileder og vår tilflukt. Det ville være fint om du kunne forklare dette for oss, så skal vi huske hva du sier!»</p>
<p>«Så hør godt etter, munker, og legg merke til det jeg sier!»</p>
<p>«Ja vel, Mester», svarte munkene.</p>
<p>Mesteren sa:</p>
<p>«Primærsanseinntrykk må til, munker, primærsanseinntrykk er noe man må involvere seg i og klamre seg til for at denne teorien skal oppstå: ‘Vinden blåser ikke, elvene renner ikke, en gravid kvinne får ikke barn, sol og måne står ikke opp og går ikke ned, men alt står fast som en stolpe.’ Følelser må til … identifikasjoner må til … reaksjoner må til … skjelnende bevissthet må til, munker, skjelnende bevissthet er noe man må involvere seg i og klamre seg til for at denne teorien skal oppstå: ‘Vinden blåser ikke, elvene renner ikke, en gravid kvinne får ikke barn, sol og måne står ikke opp og går ikke ned, men alt står fast som en stolpe.’</p>
<p>Hva mener dere om dette, munker: Er primærsanseinntrykkene varige eller uvarige?»</p>
<p>«Uvarige, Mester.»</p>
<p>«Det som er uvarig, gir det sorg eller glede?»</p>
<p>«Sorg, Mester.»</p>
<p>«Men hvis man ikke involverer seg i det som gir sorg og som er uvarig og forgjengelig av natur, kan det da oppstå teorier som denne: ‘Vinden blåser ikke, elvene renner ikke, en gravid kvinne får ikke barn, sol og måne står ikke opp og går ikke ned, men alt står fast som en stolpe’, munker?»</p>
<p>«Nei, Mester.»</p>
<p>«Er følelsene … identifikasjonene … reaksjonene … den skjelnende bevisstheten varig eller uvarig?»</p>
<p>«Uvarig, Mester.»</p>
<p>«Det som er uvarig, gir det sorg eller glede?»</p>
<p>«Sorg, Mester.»</p>
<p>«Men hvis man ikke involverer seg i det som gir sorg og som er uvarig og forgjengelig av natur, kan det da oppstå teorier som denne: ‘Vinden blåser ikke, elvene renner ikke, en gravid kvinne får ikke barn, sol og måne står ikke opp og går ikke ned, men alt står fast som en stolpe’, munker?»</p>
<p>«Nei, Mester.»</p>
<p>«Men siden lidelse eksisterer, og siden man involverer seg i den og klamrer seg til den, kan det oppstå teorier som denne: ‘Vinden blåser ikke, elvene renner ikke, en gravid kvinne får ikke barn, sol og måne står ikke opp og går ikke ned, men alt står fast som en stolpe.’»[Deretter følger de 17 resterende suttaene fra forrige kapittel, men med sluttavsnitt som i ovenstående sutta.]</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Penny Jordan</span>.</p>
</aside>
</section>
</div>
</body>
</html>