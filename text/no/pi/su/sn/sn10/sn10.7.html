<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn10.7">
<article>
<div class="hgroup">
<p class="division">Tekster fordelt etter tema</p>
<p>Boken med vers</p>
<p>Samtaler med yakkhaer</p>
<h1>10.7. Punabbasu</h1>
</div>
<p>En gang da Mesteren oppholdt seg i Anathapindikas park Jetalunden i Savatthi, underviste, gledet, oppmuntret og inspirerte han munkene med ord om læren og om. Munkene lyttet til læren med interesse og full oppmerksomhet. Ei yakkha-mor som var i nærheten, fikk høre dette. Hun hysjet på barna sine, og hvisket: </p>
<blockquote class="gatha"><p>«Hysj, vær stille, Uttara! <br>
Hysj, vær stille, gutten min,<br>
så jeg kan høre ordene til læreren,<br>
ordene til den fremste av dem som er oppvåknet!</p>
<p>Mesteren sa at nibbana<br>
er frihet fra alle bindinger.<br>
Denne læren er meg<br>
uendelig kjær!</p>
<p>Jeg er glad i sønnen min,<br>
jeg er glad i mannen min.<br>
Men enda mer glad er jeg<br>
i å følge den veien han viser.</p>
<p>For verken sønn eller ektemann<br>
kan fri meg fra det som gjør vondt,<br>
slik som det å lytte til den gode lære<br>
befrir alle levende vesener fra det vonde.</p>
<p>Jeg vil gjerne høre den læren<br>
som gir frihet fra sorger, alderdom og død<br>
som denne verden er så full av.<br>
Så vær stille, Punabbasu!»</p></blockquote>
<p>Punabbasu svarte:</p>
<blockquote class="gatha"><p>«Jeg skal ikke si et ord, mamma.<br>
Og Uttara lager heller ikke en lyd.<br>
Så bare lytt til læren, du!<br>
Det er godt å høre den sanne lære.<br>
Når vi har det vondt her i verden,<br>
er det fordi vi ikke har hørt læren, mamma!</p>
<p>Den oppvåknede er i sin siste tilværelse.<br>
Han som ser, gir undervisning i læren!<br>
Han sprer lys i mørket<br>
for både guder og mennesker.»</p></blockquote>
<p>Moren sa:</p>
<blockquote class="gatha"><p>«Så bra! Min egen sønn,<br>
næret ved mitt bryst, er en vismann!<br>
Sønnen min elsker å lytte<br>
til den oppvåknedes rene lære!</p>
<p>Velsignet skal du være, Punabbasu!<br>
I dag er jeg blitt fri!<br>
Vi lytter til den edles sannheter,<br>
og du skal også høre dem fra meg, Uttara!»</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
