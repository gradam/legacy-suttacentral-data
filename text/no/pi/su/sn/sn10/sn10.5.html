<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn10.5">
<article>
<div class="hgroup">
<p class="division">Tekster fordelt etter tema</p>
<p>Boken med vers</p>
<p>Samtaler med yakkhaer</p>
<h1>10.5. Sanu</h1>
</div>
<p>En gang da Mesteren oppholdt seg i Anathapindikas park Jetalunden i Savatthi, ble Sanu, sønn av en kvinne som var tilhenger av Buddha, besatt av en yakkha. Moren hans ble fortvilet og uttalte disse versene: </p>
<blockquote class="gatha"><p>«Jeg har hørt arahanter fortelle <br>
at yakkhaer ikke plager dem<br>
som samvittighetsfullt overholder<br>
alle høytider og festdager,</p>
<p>både de regulære og de ekstraordinære,<br>
og som lever et høyverdig liv.<br>
Men nå ser jeg yakkhaen plage<br>
min sønn, Sanu!»</p></blockquote>
<p>Yakkhaen svarte:</p>
<blockquote class="gatha"><p>«Hvis du har hørt arahanter fortelle <br>
at yakkhaer ikke plager dem<br>
som samvittighetsfullt overholder<br>
alle høytider og festdager,</p>
<p>både de regulære og de ekstraordinære,<br>
og som lever et høyverdig liv,<br>
da skal du fortelle Sanu, <br>
når han våkner, at yakkhaen sa: </p>
<p>‘Ikke gjør noe ondt,<br>
verken åpenlyst eller i det skjulte!<br>
Hvis du gjør noe som er ondt,<br>
eller hvis du kommer til å gjøre det,<br>
blir du aldri kvitt smertene,<br>
selv om du prøver å flykte fra dem!’»</p></blockquote>
<p>Sanu kom til seg selv og sa:</p>
<blockquote class="gatha"><p>«Folk gråter over en som er død,<br>
eller over en levende som er fraværende.<br>
Men jeg er jo her, mamma!<br>
Så hvorfor gråter du over meg?»</p></blockquote>
<p>Moren sa:</p>
<blockquote class="gatha"><p>«Folk gråter over en som er død,<br>
eller over en levende som er fraværende.<br>
De gråter også over en som har gitt avkall<br>
på sansenytelser, men som har falt tilbake igjen.</p>
<p>For selv om han lever, er han død, min sønn!<br>
Vil du atter tilbake til aske og glør<br>
etter at du har unnsluppet dette?<br>
Vil du tilbake til helvete<br>
etter at du har klart å komme deg unna?</p>
<p>Men gjør som du vil, gutten min!<br>
Hvem skal meg beklage meg overfor?<br>
Selv om du har unnsluppet flammene,<br>
vil du visst gjerne tilbake dit!»</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
