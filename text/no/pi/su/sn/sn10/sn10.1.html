<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn10.1">
<article>
<div class="hgroup">
<p class="division">Tekster fordelt etter tema</p>
<p>Boken med vers</p>
<p>Samtaler med yakkhaer</p>
<h1>10.1. Indaka</h1>
</div>
<p>En gang da Mesteren var i Rajagaha, oppholdt han seg på Inda-fjellet, der en yakkha ved navn Indaka holdt til. Yakkhaen Indaka gikk bort til Mesteren og sa: </p>
<blockquote class="gatha"><p>«De oppvåknede sier at kropp og sjel ikke er det samme.<br>
Hvordan kan da sjelen finne denne kroppen?<br>
Hvor kommer denne knokkelhaugen fra?<br>
Hvordan blir den produsert i mors liv?»</p></blockquote>
<p>Mesteren svarte:</p>
<blockquote class="gatha"><p>«Først er den som et lite frø.<br>
Frøet spirer og vokser.<br>
Det utvikler seg gjennom flere stadier,<br>
inntil kroppen er dannet med hud og hår.<br>
Det som moren spiser og drikker,<br>
blir til næring for det ufødte barnet.»</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
