<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn17.26">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om årsakssammenhenger</p>
<p class="subdivision">Samtaler om vinning og heder</p>
<h1>17.26. Den andre teksten om filosofer og brahmaner</h1>
</div>
<p>En gang da Mesteren var i Savatthi, sa han:</p>
<p>«Det er mange filosofer eller brahmaner som ikke vet hvordan vinning, heder og berømmelse oppstår eller forsvinner. De kjenner ikke fordelene og ulempene ved vinning, heder og berømmelse, og vet heller ikke riktig hvordan de skal fri seg fra dette. Disse vil jeg ikke regne som filosofer blant filosofer eller som brahmaner blant brahmaner, og de kan heller ikke sies å ha forstått hva det vil si å være filosof eller brahman. De har ikke selv innsett og forstått dette her og nå, de har ikke virkeliggjort det og lever heller ikke i samsvar med det.</p>
<p>Men det er også mange filosofer eller brahmaner som vet hvordan vinning, heder og berømmelse oppstår og forsvinner. De kjenner fordelene og ulempene ved vinning, heder og berømmelse, og de har riktig kunnskap om hvordan de skal fri seg fra dette. Disse vil jeg regne som filosofer blant filosofer og som brahmaner blant brahmaner, og de kan sies å ha forstått hva det vil si å være filosof eller brahman. De har selv innsett og forstått dette her og nå, de har virkeliggjort det og lever i samsvar med det.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
