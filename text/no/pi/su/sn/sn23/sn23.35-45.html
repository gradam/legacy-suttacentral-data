<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn23.35–45">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Samtaler med Radha</p>
<h1>23.35–45. Elleve tekster om Mara og annet</h1>
</div>
<p>En gang da Mesteren holdt til i Savatthi, kom Radha bort til ham, hilste høflig på ham og satte seg ned. Mesteren sa:</p>
<p>(1.)	«Det som er Mara, bør du miste interessen for, Radha. Du bør miste lysten og lidenskapen for det. Og hva er det som er Mara? Primærsanseinntrykk er Mara, så dette er noe du bør miste interessen, lysten og lidenskapen for. Følelser … identifikasjoner … reaksjoner … skjelnende bevissthet er Mara, så dette er noe du bør miste interessen, lysten og lidenskapen for.»</p>
<p>(2.)	«Det som har med Mara å gjøre bør du miste interessen for, Radha. Du bør miste lysten og lidenskapen for det. Og hva er det som har med Mara å gjøre? Primærsanseinntrykk har med Mara å gjøre, så dette er noe du bør miste interessen, lysten og lidenskapen for. Følelser … identifikasjoner … reaksjoner … skjelnende bevissthet har med Mara å gjøre, så dette er noe du bør miste interessen, lysten og lidenskapen for.»</p>
<p>(3.)	«Det som er forgjengelig …»</p>
<p>(4.)	«Det som er forgjengelig av natur …»</p>
<p>(5.)	«Det som er utilfredsstillende …»</p>
<p>(6.)	«Det som er utilfredsstillende av natur …»</p>
<p>(7.)	«Det som ikke er ditt eget …»</p>
<p>(8.)	«Det som av natur ikke er ditt eget …»</p>
<p>(9.)	«Det som av natur vil gå til grunne …»</p>
<p>(10.) «Det som av natur er underlagt forfall …»</p>
<p>(11.) «Det som av natur er underlagt tilblivelse, bør du miste interessen for, Radha. Du bør miste lysten og lidenskapen for det. Og hva er det som av natur er underlagt tilblivelse? Primærsanseinntrykk er av natur underlagt tilblivelse, så dette er noe du bør miste interessen, lysten og lidenskapen for. Følelser … identifikasjoner … reaksjoner … skjelnende bevissthet er av natur underlagt tilblivelse, så dette er noe du bør miste interessen, lysten og lidenskapen for.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Penny Jordan</span>.</p>
</aside>
</section>
</div>
</body>
</html>