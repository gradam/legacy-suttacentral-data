<!DOCTYPE html>
<html>
<head>
<meta charset="utf8">
<meta author="Piotr Jagodziński">
<title></title>
</head>
<body>
<div id="text" lang="pl">
<section class="sutta" id="sn54.10">
<article>
<div class="hgroup">
<p class="division">Zbiór połączonych mów</p>
<p>Kimila Sutta</p>
<h1>Mowa do Kimili</h1>
</div>
<p>Oto com usłyszał – pewnego razu Błogosławiony przebywał niedaleko miasta Kimilā, w gaju bambusowym. Tam Błogosławiony zwrócił się do Czcigodnego Kimili: „Jak jest doskonalona, Kimilo, jak praktykowana jest koncentracja dzięki uważność oddechu, dająca wielki rezultat i wielką korzyść?”Gdy było to powiedziane Czcigodny Kimila milczał.</p>
<p>Po raz drógi …pe… Po raz trzeci Błogosławiony zwrócił się do Czcigodnego Kimili: „Jak jest doskonalona, Kimilo, jak praktykowana jest koncentracja dzięki uważność oddechu, dająca wielki rezultat i wielką korzyść?”Po raz trzeci gdy było to powiedziane Czcigodny Kimila milczał.</p>
<p>Gdy to się stało, Czcigodny Ānanda rzekł do Błogosławionego: „Nadarzyła się sposobność, Błogosławiony! Nadarzyła się sposobność, Pomyślnie Przekraczający! Niech Błogosławiony objaśni koncentrację dzięki uważności oddechu. Posłyszawszy od Błogosławionego, mnisi to zapamiętają.</p>
<p>„Zatem, Ānando, słuchaj z należytą uwagą tego co powiem.”</p>
<p>„Tak będzie, Bhante.” Czcigodny Ānanda posłyszał Błogosławionego.</p>
<p>Oto co Błogosławiony powiedział:</p>
<p>Jak jest doskonalona, Ānando, jak praktykowana jest koncentracja dzięki uważność oddechu, dająca wielki rezultat i wielką korzyść? Otóż, Ānando, mnich taki, udaje się w ustępy leśne, u stóp drzewa bądź w pustym pomieszczeniu siada ze skrzyżowanymi nogami, utrzymując wyprostowane ciało i umiejscawia swoją uważność przed sobą, w okolicach twarzy. W ten sposób świadomie wdycha, świadomie wydycha.</p>
  <ol>
    <li>Robiąc głęboki wdech, rozumie właściwie: „Robię głęboki wdech”. Robiąc głęboki wydech, rozumie właściwie: „Robię głęboki wydech”.</li>
  </ol>
<p>( …pe… - tak jak w <a href="../pl/sn54.1.html">Ekadhamma Sutta (SN.54.01 – Mowa o jednej rzeczy)</a> …pe… )</p>
<ol start="16">
  <li><li>„Obserwując poniechanie, robię wdech"- tak praktykuje. „Obserwując poniechanie, robię wydech"- tak praktykuje.</li>
</ol>

<h2>Ciało</h2>
<p>Ānando, w każdym momencie mnich:</p>
<ol>
  <li>Robiąc głęboki wdech, rozumie właściwie: „Robię głęboki wdech”. Robiąc głęboki wydech, rozumie właściwie: „Robię głęboki wydech”</li>
  <li>Robiąc płytki wdech, rozumie właściwie: „Robię płytki wdech”. Robiąc płytki wydech, rozumie właściwie: „Robię płytki wydech”</li>
  <li>„Odczuwając całe ciało, robię wdech" - tak praktykuje. „Odczuwając całe ciało, robię wydech"- tak praktykuje</li>
  <li>„Uspokajając wszystkie części ciała, robię wdech” – tak praktykuje. „Uspokajając wszystkie części ciała, robię wydech” – tak praktykuje</li>
</ol>
<p>W takim momencie mnich taki, odsuwając tęsknoty i troski w odniesieniu do świata, pilnie i świadomie trwa, dostrzegając z przejrzystym zrozumieniem ciało takie jakim jest. Ānando, jest to pewna jakość wśród innych jakości ciała, a mianowicie powiadam, że jest to wdech i wydech. Dlatego też Ānando, w takim momencie mnich taki, odsuwając tęsknoty i troski w odniesieniu do świata, pilnie i świadomie trwa, dostrzegając z przejrzystym zrozumieniem ciało takie jakim jest.</p>
<h2>Uczucia i doznania</h2>
<p>Ānando, w każdym momencie mnich:</p>
<ol start="5">
  <li>„Odczuwając radosne uniesienie, robię wdech"- tak praktykuje. „Odczuwając radosne uniesienie, robię wydech"- tak praktykuje</li>
  <li>„Odczuwając błogość, robię wdech"- tak praktykuje. „Odczuwając błogość, robię wydech"- tak praktykuje</li>
  <li>„Odczuwając złożoności umysłu, robię wdech"- tak praktykuje. „Odczuwając złożoności umysłu, robię wydech"- tak praktykuje</li>
  <li>„Uspokajając wszystkie złożoności umysłu, robię wdech” – tak praktykuje. „Uspokajając wszystkie złożoności umysłu, robię wydech” – tak praktykuje</li>
</ol>
<p>W takim momencie mnich taki, odsuwając tęsknoty i troski w odniesieniu do świata, pilnie i świadomie trwa, dostrzegając z przejrzystym zrozumieniem doznania i uczucia takie jakimi są. Ānando, jest to pewna jakość wśród innych jakości doznań i uczuć, a mianowicie powiadam, że jest to dobre przyłożenie uwagi do wdechu i wydechu. Dlatego też Ānando, w takim momencie mnich taki, odsuwając tęsknoty i troski w odniesieniu do świata, pilnie i świadomie trwa, dostrzegając z przejrzystym zrozumieniem doznania i uczucia takie jakimi są.</p>
<h2>Umysł</h2>
<p>Ānando, w każdym momencie mnich:</p>
<ol start="9">
  <li>„Odczuwając umysł, robię wdech"- tak praktykuje. „Odczuwając umysł, robię wydech"- tak praktykuje</li>
  <li>„Zadowalając umysł, robię wdech"- tak praktykuje. „Zadowalając umysł, robię wydech"- tak praktykuje</li>
  <li>„Skupiając umysł, robię wdech"- tak praktykuje. „Skupiając umysł, robię wydech"- tak praktykuje</li>
  <li>„Wyswabadzając umysł, robię wdech"- tak praktykuje. „Wyswabadzając umysł, robię wydech"- tak praktykuje</li>
</ol>
<p>W takim momencie mnich taki, odsuwając tęsknoty i troski w odniesieniu do świata, pilnie i świadomie trwa, dostrzegając z przejrzystym zrozumieniem umysł taki jakim jest. Nie ma mowy o uważności oddechu w kimś, kto gubi uważność, w kim brak przejrzystego zrozumienia. Dlatego też Ānando, w takim momencie mnich taki, odsuwając tęsknoty i troski w odniesieniu do świata, pilnie i świadomie trwa, dostrzegając z przejrzystym zrozumieniem umysł taki jakim jest.</p>
<h2>Natura zjawisk</h2>
<p>Ānando, w każdym momencie mnich:</p>
<ol start="13">
  <li>„Obserwując niestałość, robię wdech"- tak praktykuje. „Obserwując niestałość, robię wydech"- tak praktykuje</li>
  <li>„Obserwując wyczerpanie żądzy robię wdech"- tak praktykuje. „Obserwując wyczerpanie żądzy, robię wydech"- tak praktykuje</li>
  <li>„Obserwując zanikanie, robię wdech"- tak praktykuje. „Obserwując zanikanie, robię wydech"- tak praktykuje</li>
  <li>„Obserwując poniechanie, robię wdech"- tak praktykuje. „Obserwując poniechanie, robię wydech"- tak praktykuje</li>
</ol>
<p>W takim momencie mnich taki, odsuwając tęsknoty i troski w odniesieniu do świata, pilnie i świadomie trwa, dostrzegając z przejrzystym zrozumieniem naturę zjawisk taką jaka jest. Ten kto porzucił wszelkie tęsknoty i troski jest w posiadaniu mądrego postrzegania i dobrego zrównoważenia. Dlatego też Ānando, w takim momencie mnich taki, odsuwając tęsknoty i troski w odniesieniu do świata, pilnie i świadomie trwa, dostrzegając z przejrzystym zrozumieniem naturę zjawisk taką jaka jest.</p>
<p>Ānando, przypuśćmy że na skrzyżowaniu dróg będzie spory kopiec ziemi. Jeśli przejedzie tamtędy wóz lub rydwan ze wschodu, zachodu, północy lub południa, za każdym razem zmniejszy nieco ten kopiec ziemi. W ten sam sposób, Ānando, jeśli mnich trwa, obserwując ciało takie jakim jest, uczucia i doznania takie jakimi są, umysł taki jakim jest, naturę zjawisk taką jaka jest, zmniejsza złe i niepożyteczne stany.</p>
</div>
</article>
<div id="metaarea">
<p>Tłumaczenie Piotr Jagodziński z <cite><a href="http://sasana.wikidot.com">Sasana.pl</a></cite></p>
<p>Chcąc wykorzystać część lub całość tego dzieła, należy używać licencji GFDL:</p>
<p>Udziela się zgody na kopiowanie, dystrybucję lub/i modyfikację tego tekstu na warunkach licencji <a  href="http://www.gnu.org/copyleft/fdl.html">GNU Free Documentation License</a> w wersji 1.2 lub nowszej, opublikowanej przez <a  href="http://pl.wikipedia.org/wiki/Free_Software_Foundation">Free Software Foundation </a>.</p>
<p>Można także użyć następującej licencji Creative Commons: <a href="http://creativecommons.org/licenses/by-nc-sa/3.0/deed.pl" target="_blank">Uznanie autorstwa—Użycie niekomercyjne—Na tych samych warunkach 3.0</a></p>
<p>
  Przygotował dla Suttacentral <span class="editor">Piotr Marcinów</span>.
</p>
</div>
</body>
</html>
