<!DOCTYPE html>
<html>
<head>
<meta charset="UTF-8">
<meta author="Shai Schwartz">
<title></title>
</head>
<body>
<div id="text" lang="he">
<div id="toc"></div>
<section class="sutta" id="sn35.28">
<article style="direction: rtl;">
<div class="hgroup">
<p>Samyutta Nikāya 35.28</p>
<h1>סוטרת האש</h1>
</div>
<p>כך שמעתי. בפעם אחת הבודהה שהה בגָאיַה, גָאיָאסִיסָה, יחד עם אלף נזירים, ושם הוא פנה אליהם ואמר:</p>
<p>'נזירים, הכל בוער. ומהו הכל אשר בוער?'</p>
<p>'נזירים, העין בוערת, מראות בוערים, הכרת-ראייה בוערת, מגע-עין בוער. וכמו כן, כל הרגשה נעימה או הרגשה מכאיבה או הרגשה ניטרלית, הנוצרת כתוצאה ממגע-עין, אף היא בוערת. במה בוערת? בוערת באש התשוקה, באש השנאה, באש הבורות. אני אומר שכל זה בוער בלידה, בהזדקנות ובמוות, בעצב ובמרירות, במכאוב, ביגון ובייאוש.</p>
<p>האוזן בוערת, צלילים בוערים, הכרת-שמיעה בוערת, מגע-אוזן בוער, וכמו כן, כל הרגשה נעימה, מכאיבה או ניטרלית, הנוצרת כתוצאה ממגע-אוזן, אף היא בוערת. במה בוערת? בוערת באש התשוקה, באש השנאה, באש הבורות. אני אומר שכל זה בוער בלידה, בהזדקנות ובמוות, בעצב ובמרירות, במכאוב, ביגון ובייאוש.</p>
<p>האף בוער, ריחות בוערים, הכרת-חוש-הריח בוערת, מגע-אף בוער, וכמו כן, כל הרגשה נעימה, מכאיבה או ניטרלית, הנוצרת כתוצאה ממגע-אף, אף היא בוערת. במה בוערת? בוערת באש התשוקה, באש השנאה, באש הבורות. אני אומר שכל זה בוער בלידה, בהזדקנות ובמוות, בעצב ובמרירות, במכאוב, ביגון ובייאוש.</p>
<p>הלשון בוערת, טעמים בוערים, הכרת-חוש-הטעם בוערת, מגע-לשון בוער, וכמו כן, כל הרגשה נעימה, מכאיבה או ניטרלית, הנוצרת כתוצאה ממגע-לשון, אף היא בוערת. במה בוערת? בוערת באש התשוקה, באש השנאה, באש הבורות. אני אומר שכל זה בוער בלידה, בהזדקנות ובמוות, בעצב ובמרירות, במכאוב, ביגון ובייאוש.</p>
<p>הגוף בוער, תחושות בוערות, הכרת-תחושות-הגוף בוערת, מגע-גוף בוער, וכמו כן, כל הרגשה נעימה, מכאיבה או ניטרלית, הנוצרת כתוצאה ממגע-גוף, אף היא בוערת. במה בוערת? בוערת באש התשוקה, באש השנאה, באש הבורות. אני אומר שכל זה בוער בלידה, בהזדקנות ובמוות, בעצב ובמרירות, במכאוב, ביגון ובייאוש.</p>
<p>התודעה בוערת, תופעות מנטליות בוערות, הכרת-תופעות-מנטליות בוערת, מגע התודעה בוער, וכמו כן, כל הרגשה נעימה, מכאיבה או ניטרלית, הנוצרת כתוצאה ממגע התודעה, אף היא בוערת. במה בוערת? בוערת באש התשוקה, באש השנאה, באש הבורות. אני אומר שכל זה בוער בלידה, בהזדקנות ובמוות, בעצב ובמרירות, במכאוב, ביגון ובייאוש.</p>
<p>נזירים, תלמיד מלומד ונאצל, שרואה את המציאות כך הופך חסר תשוקה לעין, הופך חסר תשוקה למראות, הופך חסר תשוקה להכרת-ראייה, הופך חסר תשוקה למגע-עין, וכמו כן הופך חסר תשוקה לכל הרגשה נעימה, מכאיבה או ניטרלית, הנוצרת כתוצאה ממגע-עין.</p>
<p>הוא הופך חסר תשוקה לאוזן, לצלילים, להכרת-שמיעה, למגע-אוזן, ולכל הרגשה נעימה, מכאיבה או ניטרלית, הנוצרת כתוצאה ממגע-אוזן.</p>
<p>הוא הופך חסר תשוקה לאף, לריחות, להכרת-חוש-הריח, למגע-אף, ולכל הרגשה נעימה, מכאיבה או ניטרלית, הנוצרת כתוצאה ממגע-אף.</p>
<p>הוא הופך חסר תשוקה ללשון, לטעמים, להכרת-חוש-הטעם, למגע-לשון, ולכל הרגשה נעימה, מכאיבה או ניטרלית, הנוצרת כתוצאה ממגע-לשון.</p>
<p>הוא הופך חסר תשוקה לגוף, לתחושות הגוף, להכרת-תחושות-הגוף, למגע-גוף, ולכל הרגשה נעימה, מכאיבה או ניטרלית, הנוצרת כתוצאה ממגע-גוף.</p>
<p>הוא הופך חסר תשוקה לתודעה, להכרה של תופעות מנטליות, להכרת-תופעות-מנטליות, למגע-תודעה, ולכל הרגשה נעימה, מכאיבה או ניטרלית, הנוצרת כתוצאה ממגע-תודעה.</p>
<p>בהיותו נטול תשוקה הוא הופך למנותק, בהיותו מנותק הוא הופך למשוחרר. בהיותו משוחרר עולה בו ההבנה שהוא משוחרר. והוא יודע: 'הלידה מוצתה, החיים הרוחניים הסתיימו, מה שהיה לעשות נעשה, לא נותר דבר נוסף לעשות מעבר לכך.'</p>
<p>כך אמר הבודהה. והנזירים היו מרוצים ושמחים מדבריו. ובעת שנאמרו הדברים, תודעתם של אלף הנזירים, דרך אי האחזות, השתחררו מכל כבלי התשוקה.</p>
</article>
<aside id="metaarea">
<p>Translator: <span class="author">Shai Lior Schwartz</span></p>
<p>Translated from the Pali and the English translation by Shai Lior Schwartz.</p>
<p>Translations can be found in the books: <cite class="book" style="direction: rtl;">"מה אמר הבודהה: אסופת שיחות מרכזיות מהכתבים הבודהיסטים"</cite> and <cite class="book" style="direction: rtl;">"אסופת שיחות מהכתבים הבודהיסטים"</cite></p>
<p>Copyright © 2004 and 2006 by Shai Schwartz. Dhammadana Publications.</p>
<p>This text has been made available by the kind permission of Shai Schwartz. It was released under the following licence terms:</p>
<p>For free distribution. This work may be republished, reformatted, reprinted and redistributed in any medium. However, any such republication and redistribution is to be made available to the public on a free and unrestricted basis, and translations and other derivative works are to be clearly marked as such.</p>
<p>Dhammadana Publication<br>Tel-Aviv<br>Israel<br><a href="http://www.buddha.co.il/" target="_blank">www.buddha.co.il</a><br><a href="mailto:sahi@buddha.co.il">shai@buddha.co.il</a></p>
<p>Complete book available from Shai Schwartz, Dhammadana Publications.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>