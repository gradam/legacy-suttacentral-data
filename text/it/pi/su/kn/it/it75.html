<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<main id="text" lang="it">
<section class="sutta" id="it75">
<article>
<div class="hgroup">
<p class="division">Itivuttaka</p>
<p>La Sezione Delle Triadi</p>
<h1>75</h1>
</div>
<p>Questo è stato detto dal Beato, è stato detto dall’Arahant, e così ho sentito: “Si possono trovare questi tre tipi di persone al mondo. Quali tre? Quello come una nuvola senza pioggia, quello fa piovere localmente, e quello che fa piovere ovunque.</p>
<p>“E com’è una persona come una nuvola senza pioggia? In questo caso una persona non offre da mangiare, da bere, abiti, mezzi di trasporto, ghirlande, profumi, unguenti, giacigli, alloggi, o lampade a qualche asceta o a qualche bramano, a qualche povero, a mendicanti, o a bisognosi. Così è una persona come una nuvola senza pioggia.</p>
<p>“E com’è una persona che fa piovere localmente? In questo caso una persona offre da mangiare, da bere, abiti, mezzi di trasporto, ghirlande, profumi, unguenti, giacigli, alloggi, o lampade ad alcuni asceti o bramani, ad alcuni poveri, a mendicanti, a bisognosi e non ad altri. Così è una persona che fa piovere localmente.</p>
<p>“E com’è una persona che fa piovere ovunque? In questo caso una persona offre da mangiare, da bere, abiti, mezzi di trasporto, ghirlande, profumi, unguenti, giacigli, alloggi, o lampade a tutti gli asceti e bramani, a tutti i poveri, mendicanti, e bisognosi. Così è una persona che fa piovere ovunque.</p>
<p>“Questi sono i tre tipi di persona che si possono trovare al mondo.”</p>
<blockquote class="gatha">
<p>Nè ad asceti,<br>
né a bramani,<br>
né a poveri,<br>
né a mendicanti<br>
dona ciò che possiede:<br>
cibo,<br>
bevande,<br>
beni.<br>
Costui, il più infimo tra tutti,<br>
è chiamato come una nuvola senza pioggia.<br>
Ad alcuni dona,<br>
ad altri no:<br>
il saggio lo chiama<br>
colui che fa piovere localmente.<br>
Una persona col dono della generosità,<br>
amorevole verso tutti gli esseri,<br>
prova gioia a distribuire i suoi averi:<br>
“Dateli!<br>
“Donate!”<br>
dice.<br>
Come una nuvola—roboando, tuonando—riversa la pioggia,<br>
riempiendo d’acqua, bagnando<br>
gli altipiani e gli avvallamenti:<br>
così è questa<br>
persona.<br>
Avendo rettamente accumulato<br>
ricchezza ottenuta con sacrifici,<br>
soddisfa con cibo e bevande<br>
chi cade<br>
in miseria.</p>
</blockquote>
</article>
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>Copyright © 2001 Thanissaro Bhikkhu.</p>
<p>Access to Insight edition © 2001</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
</section>
</main>
</body>
</html>
