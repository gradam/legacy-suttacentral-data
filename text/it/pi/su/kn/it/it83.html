<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="it83">
<article>
<div class="hgroup">
<p class="division">Itivuttaka</p>
<p>La Sezione Delle Triadi</p>
<h1>83</h1>
</div>
<p>Questo è stato detto dal Beato, è stato detto dall’Arahant, e così ho sentito: “Quando un deva sta per morire, cinque presagi appaiono: la sua ghirlanda appassisce, i suoi vestiti si sporcano, il sudore traspira dalle sue ascelle, una mancanza di luce discende sul suo corpo, ed egli non gode più del suo trono celeste. I deva, sapendo che ‘Questo figlio dei deva sta per discendere dalla sua condizione,’ lo incoraggiano con tre frasi: “Vai via da qui, venerato, verso una buona nascita. Raggiunta una buona nascita, ottieni ciò che è buono ottenere. E avendo ottenuto ciò che è buono ottenere, stabilizzati in esso.’”</p>
<p>Detto ciò, un monaco chiese al Beato: “Qual è, signore, la buona nascita riconosciuta dai deva? Cosa è considerato buono ottenere? Cosa è riconosciuto come ben stabilizzato?”</p>
<p>“L’umana esistenza, monaci, è riconosciuta dai deva come una buona nascita. Divenendo un essere umano, acquisendo la fede nel Dhamma e nel Vinaya insegnati dal Tathagata: ciò dai deva è considerato buono ottenere. Quando quella fede in lui si stabilizza—radicata, salda e forte, e non può essere distrutta da qualche asceta o bramano; deva, Mara, o Brahma; o qualsiasi altro al mondo: ciò è riconosciuto dai deva come ben stabilizzato.”</p>
<blockquote class="gatha">
<p>Quando un deva muore<br>
lasciando il mondo dei deva<br>
tre suoni echeggiano<br>
—l’incoraggiamento degli altri deva.<br>
‘Vai via da qui,<br>
venerato,<br>
verso una buona nascita,<br>
in compagnia<br>
degli esseri umani.<br>
Col divenire un essere umano,<br>
acquisisci la fede<br>
insuperabile<br>
nel vero Dhamma.<br>
Questa tua fede<br>
nel vero Dhamma, ben insegnata,<br>
si stabilizzerà,<br>
radicata,<br>
salda,<br>
—incrollabile<br>
finchè vivrai.<br>
Avendo abbandonato<br>
la cattiva condotta fisica,<br>
la cattiva condotta verbale,<br>
la cattiva condotta mentale,<br>
e qualsiasi altra cattiva condotta;<br>
avendo compiuto ciò che è salutare col corpo,<br>
con la parola,<br>
e con la mente<br>
libero dagli aggregati,<br>
poi—avendo compiuto<br>
atti meritori<br>
tramite la generosità—<br>
convincerai altri mortali<br>
nel vero Dhamma e<br>
nella vita santa.’<br>
Con questa compassione, i deva—<br>
Sapendo che un altro deva sta per morire—<br>
Lo incoraggiano<br>
‘Ritorna, deva,<br>
ancora e ancora.’</p>
</blockquote>
</article>
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>Copyright © 2001 Thanissaro Bhikkhu.</p>
<p>Access to Insight edition © 2001</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
</section>
</div>
</body>
</html>
