<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="it76">
<article>
<div class="hgroup">
<p class="division">Itivuttaka</p>
<p>La Sezione Delle Triadi</p>
<h1>76</h1>
</div>
<p>Questo è stato detto dal Beato, è stato detto dall’Arahant, e così ho sentito: “Aspirando a queste tre forme di felicità, una persona saggia dovrebbe custodire la sua virtù. Quali tre? [Pensando,] ‘Possa io ricevere lodi,’ una persona saggia custodisce la sua virtù. [Pensando,] ‘Possa io diventare ricco,’ una persona saggia custodisce la sua virtù. [Pensando,] ‘Alla dissoluzione del corpo, dopo la morte, possa io rinascere in una felice destinazione, in paradiso,’ una persona saggia custodisce la sua virtù. Aspirando a queste tre forme di felicità, una persona saggia dovrebbe custodire la sua virtù.”</p>
<blockquote class="gatha">
<p>Il saggio,<br>
dovrebbe custodire la sua virtù,<br>
aspirando a queste tre forme di felicità:<br>
lode;<br>
ricchezza;<br>
e, dopo la morte, rinascere<br>
in paradiso.<br>
Anche se non commettete azioni malvagie<br>
ma frequentate chi le fa,<br>
siete sospettati di commettere il male.<br>
La vostra cattiva reputazione<br>
aumenta.<br>
Il tipo di persona con cui fate amicizia,<br>
con cui vi frequentate,<br>
così diventerete—<br>
simili a loro.<br>
Colui che è seguito,<br>
colui che segue,<br>
colui che è toccato,<br>
colui che tocca<br>
—come una freccia avvelenata—<br>
contamina la faretra.<br>
Così, temendo la contaminazione, la persona saggia<br>
non dovrebbe essere amico<br>
di persone malvagie.<br>
Un uomo che avvolge un pesce marcio<br>
con dei fili di erba kusa<br>
rende anche l’erba puzzolente:<br>
così è<br>
se frequentate gli stolti.<br>
Ma un uomo che avvolge una polvere d’incenso<br>
con una foglia di un albero<br>
rende profumata anche la foglia:<br>
così è<br>
se frequentate<br>
il saggio.<br>
Così,<br>
conoscendo il risultato<br>
come la foglia resa involucro,<br>
non dovreste frequentare<br>
persone malvagie.<br>
Il saggio frequenta<br>
i suoi simili.<br>
Il malvagio<br>
vi conduce verso l’inferno.<br>
Il virtuoso vi aiuta ad ottenere<br>
una felice destinazione.</p>
</blockquote>
</article>
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>Copyright © 2001 Thanissaro Bhikkhu.</p>
<p>Access to Insight edition © 2001</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
</section>
</div>
</body>
</html>
