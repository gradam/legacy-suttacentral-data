<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<main id="text" lang="it">
<section class="sutta" id="it18">
<article>
<div class="hgroup">
<p class="division">Itivuttaka</p>
<p>La Sezione Dei Singoli</p>
<h1>18</h1>
</div>
<p>Questo è stato detto dal Beato, è stato detto dall’Arahant, e così ho sentito: “Una cosa, quando nasce nel mondo, nasce a danno di molti, per l’infelicità di molti, a danno ed infelicità di molti esseri, sia uomini che deva. Quale cosa? Lo scisma nel Sangha. Quando il Sangha è diviso, nascono discussioni, insulti, litigi, espulsioni. Quindi coloro con poca fede [nell’insegnamento] perdono tutta la fede, mentre in coloro che hanno fede sorgono molti dubbi.”</p>
<blockquote class="gatha">
<p>Condannato per un eone<br>
alla privazione,<br>
all’inferno:<br>
colui che ha diviso il Sangha.<br>
Godendo nella discordia,<br>
imprudente—<br>
ha perso<br>
la possibilità di liberarsi dalle catene.<br>
Avendo diviso un Sangha unito,<br>
brucerà per un eone<br>
all’inferno.</p>
</blockquote>
</article>
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>Copyright © 2001 Thanissaro Bhikkhu.</p>
<p>Access to Insight edition © 2001</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
</section>
</main>
</body>
</html>
