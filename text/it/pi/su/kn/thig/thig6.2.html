<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="thig6.2">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 133–138</p>
<p>Copyright © 1994 Thanissaro Bhikkhu.</p>
<p>Access to Insight edition © 1994</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Therīgāthā</p>
<h1>6.2. Vasitthi la pazza</h1>
</div>
<blockquote class="gatha">
<p>Con dolore ho seppellito mio figlio—<br>
nuda, demente,<br>
con i capelli arruffati<br>
la mente sconvolta—<br>
ho vagato senza meta,<br>
vivendo ai margini della strada,<br>
nei cimiteri o fra i rifiuti,<br>
per tre lunghi anni,<br>
divorata dalla fame e dalla sete.</p>
<p>Poi ho visto<br>
il Sugata,<br>
nella città di Mithila:<br>
maestro di coloro che vivono nell’ignoranza,<br>
il Risvegliato,<br>
senza paura<br>
di nulla.</p>
<p>Con mente sana,<br>
dopo avergli reso omaggio,<br>
mi sono seduta da parte.<br>
Egli, Gotama, con compassione<br>
mi insegnò il Dhamma.<br>
Ascoltandolo,<br>
entrai nel suo Sangha.<br>
Praticando gli insegnamenti del Maestro,<br>
ho realizzato la suprema felicità.</p>
<p>Tutte le sofferenze furono recise,<br>
abbandonate,<br>
distrutte,<br>
perchè ho compreso<br>
l’origine di ogni sofferenza.</p>
</blockquote>
</article>
</section>
</div>
</body>
</html>
