<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="ud2.6">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Ud 13</p>
<p>Copyright © 1994 Thanissaro Bhikkhu.</p>
<p>Access to Insight edition © 1994</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Udāna</p>
<p>Gabbhini Sutta</p>
<h1>2.6. La donna incinta</h1>
</div>
<p><span class="evam">Così ho sentito</span>. In una certa occasione il Beato soggiornava presso Savatthi, nel Boschetto di Jeta, al monastero di Anathapindika. A quel tempo la giovane moglie di un asceta errante era incinta e prossima a partorire. Allora ella disse all’asceta errante: “Va a prendere dell’olio per il parto.”</p>
<p>Appena questo fu detto, l’asceta errante le rispose: “Ma dove posso prendere dell’olio?”</p>
<p>Per la seconda volta, ella gli disse: “Va a prendere dell’olio per il parto.”</p>
<p>Per la seconda volta, egli le rispose: “Ma dove posso prendere dell’olio?”</p>
<p>Per la terza volta, ella gli disse: “Va a prendere dell’olio per il parto.”</p>
<p>Ora a quel tempo nel magazzino del re Pasenadi di Kosala preti e asceti stavano avendo dell’olio e del ghee in base ai loro bisogni, senza portali via. L’asceta errante pensò: “Nel magazzino del re Pasenadi di Kosala preti e asceti stanno avendo dell’olio e del ghee in base ai loro bisogni, senza portali via. E se andassi lì, bevessi dell’olio a sufficienza e, una volta tornato a casa, vomitassi per farlo usare a mia moglie per il parto?”</p>
<p>Così, si recò al magazzino del re Pasenadi di Kosala, bevve l’olio a sufficienza, ma tornato a casa, fu incapace di vomitare o di defecare. Così soffrì di dolori acuti, laceranti, lancinanti, e agonizzanti.</p>
<p>Quindi di mattina presto il Beato, dopo essersi vestito e preso scodella e mantello, andò a Savatthi per elemosine. Vide l’asceta errante che si contorceva per i dolori acuti, laceranti, lancinanti, e agonizzanti.</p>
<p>Allora, per quell’occasione il Beato pronunciò i seguenti versi:</p>
<blockquote class="gatha">
<p>La felicità appartiene a colui che non possiede nulla.<br>
Coloro che sono saggi<br>
sono persone che non hanno nulla.<br>
Guarda come soffrono, coloro che possiedono qualcosa,<br>
persone vincolate<br>
ad altre persone.</p>
</blockquote>
</article>
</section>
</div>
</body>
</html>
