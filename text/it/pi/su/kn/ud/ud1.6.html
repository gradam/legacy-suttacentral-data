<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="ud1.6">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Ud 4</p>
<p>Copyright © 1994 Thanissaro Bhikkhu.</p>
<p>Access to Insight edition © 1994</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Udāna</p>
<p>Kassapa Sutta</p>
<h1>1.6. Maha Kassapa</h1>
</div>
<p><span class="evam">Così ho sentito</span>. In una certa occasione il Beato soggiornava presso Rajagaha, nel Boschetto di bambù, al Santuario degli Scoiattoli. Ora in quell’occasione il Ven. Maha Kassapa soggiornava nella Grotta del Fico, afflitto, sofferente e gravemente malato. Dopo qualche tempo, una volta guarito, gli si presentò il seguente pensiero: “Se andassi a Rajagaha per elemosine?” Ora in quel tempo 500 divinità erano desiderose di dare l’elemosina al Ven. Maha Kassapa. Ma il Ven. Maha Kassapa, allontanò le 500 divinità, di mattina presto si vestì e, dopo aver preso ciotola e mantello, entrò a Rajagaha per elemosine percorrendo le strade dei poveri, le strade degli indigenti, le strade dei tessitori. Il Beato lo vide entrare a Rajagaha per elemosine percorrere le strade dei poveri, le strade degli indigenti, le strade dei tessitori.</p>
<p>Allora il Beato, in quella occasione, declamò questi solenni versi ispirati:</p>
<blockquote class="gatha">
<p>Non sostenendo altri,<br>
sconosciuto,<br>
controllato, fondato<br>
su ciò che è essenziale<br>
privo di influssi impuri<br>
senza odio<br>
costui è chiamato<br>
un bramano.</p>
</blockquote>
</article>
</section>
</div>
</body>
</html>
