<!DOCTYPE html>
<html>
<head>
<title></title>
</head>
<body>
<main id="text" lang="it">
<section class="sutta" id="ud5.2">
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Ud 47</p>
<p>Copyright © 2002 Thanissaro Bhikkhu.</p>
<p>Access to Insight edition © 2002</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<article>
<div class="hgroup">
<p class="division">Udāna</p>
<p>Appayuka Sutta</p>
<h1>5.2 La vita breve</h1>
</div>
<p><span class="evam">Così ho sentito</span>. In una certa occasione il Beato soggiornava presso Savatthi, nel boschetto di Jeta, al monastero di Anathapindika. Quindi il Ven. Ananda, emergendo dalla sua meditazione nel tardo pomeriggio, andò dal Beato. Ivi giunto, dopo averlo salutato, si sedette ad un lato. Appena seduto, disse al Beato: “E’ meraviglioso, signore, è straordinario—come fu breve la vita della madre del Beato. Sette giorni dopo la nascita del Beato ella morì e rinacque fra i deva Tusita.”</p>
<p>“E’ così, Ananda. E’ così, le madri dei bodhisatta hanno vita breve. Sette giorni dopo la nascita dei bodhisatta, le madri dei bodhisatta muoiono e rinascono fra i deva Tusita.”</p>
<p>Allora il Beato, in quella occasione, declamò questi solenni versi ispirati:</p>
<blockquote class="gatha">
<p>“Coloro che sono nati,<br>
rinasceranno:<br>
tutto<br>
trapassa,<br>
lasciando il corpo.<br>
La persona saggia,<br>
cosciente del perire di ogni cosa,<br>
vivrà la vita santa<br>
ardentemente.”</p>
</blockquote>
</article>
</section>
</main>
</body>
</html>
