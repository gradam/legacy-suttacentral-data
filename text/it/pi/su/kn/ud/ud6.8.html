<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="ud6.8">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Ud 71</p>
<p>Copyright © 1994 Thanissaro Bhikkhu.</p>
<p>Access to Insight edition © 1994</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Udāna</p>
<p>Ganika Sutta</p>
<h1>6.8. La cortigiana</h1>
</div>
<p><span class="evam">Così ho sentito</span>. In una certa occasione il Beato soggiornava a Rajagaha nel boschetto di bambù, al Tempio degli scoiattoli. Ora in quell’occasione due gruppi a Rajagaha erano innamorati di una cortigiana, le loro menti ammaliate. Discutendo, litigando e disputando, si calunniavano l’un l’altro, si colpivano l’un l’altro con pugni, con bastoni, con coltelli, tanto che alcuni di loro morivano o soffrivano come se stessero per morire.</p>
<p>Quindi di mattina presto, un gran numero di monaci si vestirono e dopo aver preso mantello e scodella, si recarono a Savatthi in cerca di elemosina. Dopo la questua a Savatthi, dopo il pasto, al ritorno dal loro giro di elemosina, andarono dal Beato e, dopo averlo salutato, si sedettero ad un lato. Appena seduti, dissero al Beato: “Attualmente, due gruppi a Rajagaha sono innamorati di una cortigiana, le loro menti ammaliate. Discutendo, litigando e disputando, si calunniano l’un l’altro, si colpiscono l’un l’altro con pugni, con bastoni, con coltelli, tanto che alcuni di loro muoiono o soffrono come se stessero per morire.”</p>
<p>Allora il Beato, in quella occasione, declamò questi solenni versi ispirati:</p>
<blockquote class="gatha">
<p>“Ciò che è stato ottenuto, ciò che dovrà essere ottenuto,<br>
sono entrambi contaminati da colui che segue<br>
le afflizioni.<br>
Coloro per cui i precetti e le discipline<br>
sono l’essenza della pratica,<br>
per cui la castità è l’essenza della vita religiosa:<br>
ciò è un estremo.<br>
Coloro che dicono: “Non vi è nessun danno nei desideri dei sensi”:<br>
ciò è il secondo estremo.<br>
Entrambi questi estremi causano l’aumento dei cimiteri,<br>
e i cimiteri causano l’aumento dei punti di vista.<br>
Non conoscendo profondamente questi due estremi,<br>
alcuni si reprimono,<br>
altri eccedono.<br>
Ma coloro che profondamente li conoscono,<br>
non gli danno vita,<br>
non generano effetti<br>
attraverso loro.<br>
E per queste persone,<br>
non girerà di nuovo la ruota<br>
delle rinascite.”</p>
</blockquote>
</article>
</section>
</div>
</body>
</html>
