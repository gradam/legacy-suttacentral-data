<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="snp5.5">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Snp 1061–1068</p>
<p>Copyright © 1994 Thanissaro Bhikkhu.</p>
<p>Access to Insight edition © 1994</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Sutta Nipāta</p>
<p>Dhotaka-manava-puccha</p>
<h1>5.5 Le domande di Dhotaka</h1>
</div>
<p>[Dhotaka:]</p>
<blockquote class="gatha">
<p>Io ti chiedo, o Benedetto.<br>
Dimmi ti prego.<br>
Io credo alle tue parole, Grande Veggente.<br>
Dopo aver sentito la tua solenne dichiarazione,<br>
mi eserciterò per raggiungere<br>
il Nibbana.</p>
</blockquote>
<p>[Il Buddha:]</p>
<blockquote class="gatha">
<p>Allora,<br>
sii ardente—<br>
risoluto e mentalmente presente.<br>
Poi, dopo aver sentito la mia solenne dichiarazione,<br>
ti eserciterai per raggiungere<br>
il Nibbana.</p>
</blockquote>
<p>[Dhotaka:]</p>
<blockquote class="gatha">
<p>Io vedo nel mondo degli dèi<br>
e degli uomini,<br>
un bramano che vive<br>
non possedendo niente.<br>
Io gli rendo omaggio<br>
Onniveggente.<br>
Dai miei dubbi, o Sakya, liberami!</p>
</blockquote>
<p>[Il Buddha:]</p>
<blockquote class="gatha">
<p>Nessuno al mondo, Dhotaka,<br>
io posso liberare dai dubbi.<br>
Ma conoscendo il supremo Dhamma,<br>
tu attraverserai il flusso.</p>
</blockquote>
<p>[Dhotaka:]</p>
<blockquote class="gatha">
<p>Insegnami con compassione, o bramano,<br>
il Dhamma dell’eremita<br>
in modo da poterlo conoscere—<br>
così, sereno come il vuoto,<br>
possa io rettamente viverlo in questo mondo,<br>
indipendente,<br>
in pace.</p>
</blockquote>
<p>[Il Buddha:]</p>
<blockquote class="gatha">
<p>Ti insegnerò la pace interiore<br>
—nel Qui ed Ora,<br>
con parole mai citate—<br>
così conoscendola, vivendo mentalmente presente,<br>
supererai gli<br>
ostacoli del mondo.</p>
</blockquote>
<p>[Dhotaka:]</p>
<blockquote class="gatha">
<p>Ed io mi rallegro, Grande Veggente,<br>
di quella pace suprema,<br>
e conoscendola, vivendo mentalmente presente,<br>
supererò gli<br>
ostacoli del mondo.</p>
</blockquote>
<p>[Il Buddha:]</p>
<blockquote class="gatha">
<p>Ad ogni realtà sii consapevole,<br>
sopra, sotto,<br>
attraverso, nel mezzo:<br>
conoscendola come un legame mondano,<br>
non produrrai più brama<br>
per il divenire o per il non-divenire.</p>
</blockquote>
</article>
</section>
</div>
</body>
</html>
