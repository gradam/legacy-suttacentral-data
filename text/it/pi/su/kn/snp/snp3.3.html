<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="snp3.3">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Snp 450–454</p>
<p>Copyright © 1994 Thanissaro Bhikkhu.</p>
<p>Access to Insight edition © 1994</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Sutta Nipāta</p>
<p>Subhasita Sutta</p>
<h1>3.3. Facondia</h1>
</div>
<p><span class="evam">Così ho sentito</span>. Un tempo il Beato soggiornava presso Savatthi nel Boschetto di Jeta, al monastero di Anathapindika. Là si rivolse ai monaci dicendo: “Monaci”!</p>
<p>“Sì, signore”, risposero i monaci.</p>
<p>Il Beato disse: “Monaci, in virtù di quattro caratteristiche un discorso è reso eloquente, e non male enunciato, impeccabile e non disapprovato dal saggio. Quali quattro? In questo caso un monaco parla con facondia, e non in modo impreciso; dice solo ciò che è giusto, non ciò che è ingiusto; solo ciò che è amorevole, non ciò che è disamorevole; solo ciò che è vero, non ciò che è falso. Un discorso con queste quattro caratteristiche è reso eloquente, e non male enunciato, impeccabile e non disapprovato dal saggio.”</p>
<p>Così parlò il Beato. Dopo aver così parlato, il Sugata, il Maestro, aggiunse:</p>
<blockquote class="gatha">
<p>Il saggio parla in modo eloquente;<br>
secondo: dice ciò che è giusto<br>
non ciò che è ingiusto;<br>
terzo: ciò che è amorevole, non ciò che è disamorevole;<br>
quarto: ciò che è vero, non ciò che è falso .<br>
Quindi il Ven. Vangisa, alzandosi dal suo posto, sistemandosi la veste su una spalla, con le mani giunte in segno di rispetto innanzi al Beato disse: “Mi è venuta un’ispirazione, o Beato! Mi è venuta un’ispirazione, o Sugata!”</p>
</blockquote>
<p>“Parla pure, Vangisa” disse il Beato.</p>
<p>Allora il Ven. Vangisa elogiò il Beato con questi versi ispirati:</p>
<blockquote class="gatha">
<p>Parli soltanto colui che<br>
né si affligge<br>
né danneggia gli altri.<br>
Queste parole sono realmente eloquenti.</p>
<p>Parli soltanto colui che è ricco di parole amorevoli,<br>
e di parole di accoglienza.<br>
Pronunci parole prive di malvagità<br>
e piene di compassione<br>
per gli altri</p>
<p>La verità è l’immortale parola:<br>
Questo è un antico principio.<br>
La suprema meta e il Dhamma<br>
come afferma il saggio<br>
sono saldamente fondate sulla verità.</p>
<p>La parola del Risvegliato è detta,<br>
per ottenere il Nibbana,<br>
senza residuo,<br>
per porre fine<br>
all’intera massa di sofferenza:<br>
Tale parola è senza eguali.</p>
</blockquote>
</article>
</section>
</div>
</body>
</html>
