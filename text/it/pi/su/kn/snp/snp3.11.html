<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="snp3.11">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 679–723</p>
<p>Copyright © 1998 Thanissaro Bhikkhu.</p>
<p>Access to Insight edition © 1998</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Sutta Nipāta</p>
<p>Nalaka Sutta</p>
<h1>3.11. Nalaka</h1>
</div>
<blockquote class="gatha">
<p>Asita il veggente, durante la sua meditazione pomeridiana,<br>
vide i deva dei Trentatré<br>
esultanti, estatici<br>
vestiti di bianco, che onoravano Indra,<br>
con delle bandiere, pieni di letizia,<br>
e nel vedere i deva così gioiosi e felici,<br>
dopo averli salutati con rispetto, disse:</p>
<p>“Perché la comunità dei deva<br>
è così esaltata?<br>
Perché hanno delle bandiere<br>
e dovunque le sventolano?<br>
Neanche dopo la guerra contro gli Asura<br>
quando la vittoria fu dei deva,<br>
e gli Asura furono sconfitti<br>
ci fu altrettanta eccitazione.<br>
Quale meraviglia<br>
ha reso i deva così felici?<br>
Gridano,<br>
cantano,<br>
suonano,<br>
applaudono,<br>
danzano.<br>
Ve lo chiedo, voi che vivete sulla cima del Monte Cernia,<br>
Ve ne prego, dissipate rapidamente i miei dubbi, cari signori”.</p>
<p>“Il Bodhisatta, il supremo gioiello,<br>
ineguagliato,<br>
è nato per il bene e la tranquillità<br>
del mondo umano,<br>
in un borgo della regione dei Sakya,<br>
Lumbini.<br>
Per questa ragione siamo tutti così felici.<br>
Egli, il più elevato di tutti gli esseri,<br>
la persona suprema,<br>
il sommo,<br>
metterà in moto la Ruota [del Dhamma]<br>
nel boschetto dei veggenti,<br>
come un forte e ruggente leone,<br>
il re degli animali.”</p>
<p>A sentire queste parole,<br>
Asita scese in terra<br>
e si recò alla casa di Suddhodana.<br>
Là, dopo essersi seduto, disse ai Sakya:<br>
“Dov’è il principe?<br>
Voglio vederlo.”<br>
I Sakya mostrarono allora<br>
al veggente di nome Asita<br>
il loro figlio, il principe,<br>
come una pepita d’oro,<br>
lavorata dal più abile orafo<br>
in una fornace,<br>
pieno di splendore, di carnagione perfetta.<br>
Nel vedere il principe splendente come una fiamma<br>
pura come le stelle<br>
che attraversano il cosmo<br>
—il sole brillante,<br>
liberato dalle nuvole d’autunno—<br>
esultò, rapito da un’immensa estasi.<br>
I deva mantenevano in cielo<br>
un parasole composto da numerosi raggi<br>
e da un migliaio di cerchi.<br>
Dei piumini dal manico d’oro<br>
ondulavano dall’alto in basso,<br>
ma coloro che tenevano i piumini e il parasole<br>
non si potevano vedere.<br>
Il veggente dai capelli arruffati<br>
chiamato Lustro Nero,<br>
vedendo il ragazzo, come un ornamento d’oro<br>
sulla coperta di lana rossa,<br>
un bianco parasole tenuto sulla testa ,<br>
lo accolse, felice e contento.<br>
E nell’accogliere il perfetto dei Sakya,<br>
con vivo desiderio, il maestro dei mantra e dei segni<br>
esclamò con fiducia:<br>
“Costui è senza pari,<br>
il più sommo degli uomini.”<br>
Quindi, prevedendo la sua morte imminente,<br>
triste, scoppiò in lacrime.<br>
Notando le sue lacrime,<br>
i Sakya chiesero:<br>
“Sicuro che non c’è e non ci sarà<br>
qualche pericolo per il principe?”<br>
Notando la loro preoccupazione<br>
rispose: “Non prevedo per il principe<br>
nessun male<br>
e nessun cattivo presagio.<br>
Vi assicuro che non è di nascita inferiore.<br>
Questo principe raggiungerà<br>
il perfetto risveglio.<br>
Lui, acquistando la suprema purezza,<br>
metterà in moto la Ruota del Dhamma<br>
attraverso una compassione infinita.<br>
La sua santa vita si diffonderà ovunque.<br>
In quanto a me,<br>
non mi resta molto da vivere;<br>
la mia morte è vicina.<br>
Non potrei mai ascoltare<br>
il Dhamma di questo essere impareggiabile.<br>
Perciò sono triste,<br>
afflitto e dispiaciuto.”</p>
<p>Costui, dopo aver portato ai Sakya<br>
la suprema estasi,<br>
fedele della vita santa<br>
lascerà il palazzo e,<br>
colmo di compassione per il vostro futuro nipote,<br>
lo esorterà alla parola del Dhamma<br>
perfetta e suprema:<br>
“Quando sentirete da altri questi appellativi,<br>
“il Risvegliato”<br>
o “Colui ha raggiunto il Perfetto Risveglio<br>
ed indica il sentiero del Dhamma,”<br>
andate lì e chiedete di lui.<br>
Vive la vita santa<br>
seguendo il sentiero della Beatitudine.”</p>
<p>Istruito da colui<br>
che desidera il suo bene,<br>
l’Equanime,<br>
vedendo in futuro la suprema purezza,<br>
Nalaka, che aveva accumulato grandi meriti spirituali,<br>
attende il Glorioso,<br>
controllando i suoi sensi.<br>
Dopo aver ascoltato l’insegnamento del Glorioso<br>
e aver fatto girare la suprema ruota,<br>
vide<br>
il sommo fra i veggenti. Fiducioso,<br>
chiese al sommo saggio<br>
dalla suprema sagacia,<br>
ora che il presagio di Asita<br>
si era avverato.</p>
</blockquote>
<p>[Nalaka:]</p>
<blockquote class="gatha">
<p>Ora che so<br>
che le parole di Asita sono vere,<br>
ti chiedo, Gotama,<br>
tu che sei andato al di là<br>
di ogni cosa.<br>
Ho deciso di intraprendere la vita religiosa;<br>
di mendicare.<br>
Ditemi, saggio, quando ve lo chiedo,<br>
lo stato supremo della sagacia.<br>
[Il Buddha:]</p>
<p>Vado a spiegarti<br>
una sagacia difficile da ottenere,<br>
dura da sopportare.<br>
Vieni dunque, te lo dirò.<br>
Sii saldo. Sii stabile.<br>
Pratica l’equanimità,<br>
perché nei villaggi<br>
vi sono lodi e ingiurie.<br>
Controlla ogni tua debolezza.<br>
Sii sempre calmo e non farti prendere dall’ira.<br>
Gli alti e bassi si presenteranno<br>
come le fiamme in una foresta.<br>
Le donne possono anche sedurre un saggio.<br>
Non permettere loro di sedurti.<br>
Astenendoti dai rapporti sessuali,<br>
abbandonando i vari piaceri dei sensi,<br>
sii libero, senza vincoli,<br>
verso tutti gli esseri.<br>
‘Come sono io, così sono loro.<br>
Come sono loro, così sono io’<br>
Sii coscienzioso,<br>
non uccidere né incita gli altri ad uccidere.<br>
Abbandonando i desideri e la cupidigia<br>
dove ogni essere viene avvolto,<br>
pratica la retta visione,<br>
superando quest’inferno.<br>
Non mangiare troppo,<br>
sii moderato nel cibo,<br>
con pochi desideri,<br>
senza essere avido,<br>
non farti conquistare dalla bramosia:<br>
colui che è senza brama,<br>
è libero, senza legami.</p>
<p>Dopo la questua, il saggio<br>
si ritira nella foresta,<br>
seduto ai piedi di un albero.<br>
Il risvegliato, assorto nei jhana,<br>
gioisce nella foresta,<br>
praticando i jhana ai piedi di un albero,<br>
soddisfatto.<br>
Quindi, verso l’alba,<br>
si reca ad un villaggio,<br>
non godendo di un’offerta<br>
o di un invito.<br>
Nel villaggio,<br>
il saggio non si intrattiene<br>
troppo con le famiglie.<br>
Senza spettegolare,<br>
evitando le chiacchiere inutili.<br>
‘Ho qualcosa,<br>
bene.<br>
Non ho nulla,<br>
ancora meglio.’</p>
<p>Camminando con la sua scodella<br>
—non muto,<br>
ma come se lo fosse—<br>
non deve disprezzare un dono insignificante<br>
né il suo donatore.</p>
<p>Non sempre facili sono le pratiche<br>
proclamate dall’asceta.<br>
Non si raggiunge due volte la riva opposta.<br>
Questo [Nibbana] si ottiene una sola volta.</p>
<p>Chi è senza attaccamento—<br>
il monaco che ha eliminato gli influssi impuri,<br>
abbandonando ciò che è<br>
non viene più ammaliato dalle febbri sensuali.</p>
<p>Ti spiegherò<br>
la sagacia: sii come il filo di un rasoio.<br>
Premendo la lingua contro il palato,<br>
trattieni la fame.<br>
Non essere pigro mentalmente,<br>
né avere troppi pensieri.<br>
Cerca di ottenere la perfetta purezza,<br>
libero,<br>
e come scopo la vita santa.<br>
Vivere in solitudine<br>
è lo scopo dell’asceta,<br>
La solitudine<br>
è sinonimo di<br>
sagacia.<br>
Da solo, sarai davvero felice<br>
e splenderai nelle dieci direzioni.</p>
<p>Con la gloria del risveglio<br>
—coloro che praticano i jhana,<br>
e hanno abbandonato i piaceri dei sensi—<br>
il mio discepolo nutre<br>
la fede e la coscienza.</p>
<p>Sappi che i fiumi<br>
nei burroni e nelle crepe:<br>
e quelli con letti piccoli scorrono<br>
rumorosamente,<br>
il grande fiume<br>
scorre silenzioso.<br>
Tutto ciò che non è pieno<br>
fa rumore.<br>
Tutto ciò che è pieno<br>
è tranquillo.<br>
Lo stolto è come un mezzo vaso vuoto;<br>
mentre il saggio è un grande lago.<br>
Un asceta che parla molto<br>
esprimendosi bene:<br>
sapendo, insegna il Dhamma,<br>
sapendo, parla molto.<br>
Ma colui che,<br>
possiede la conoscenza, è moderato,<br>
conoscendo, non parla molto:<br>
è un saggio<br>
degno di questo nome;<br>
è un saggio,<br>
che ha ottenuto la perfetta saggezza.</p>
</blockquote>
</article>
</section>
</div>
</body>
</html>
