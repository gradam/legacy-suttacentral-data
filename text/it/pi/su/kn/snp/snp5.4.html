<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="snp5.4">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Snp 1049–1060</p>
<p>Copyright © 1994 Thanissaro Bhikkhu.</p>
<p>Access to Insight edition © 1994</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<article>
<div class="hgroup">
<p class="division">Sutta Nipāta</p>
<p>Mettagu-manava-puccha</p>
<h1>5.4 Le Domande di Mettagu</h1>
</div>
<p>[Mettagu:]</p>
<blockquote>
<p>Ti chiedo, o Benedetto.<br>
Dimmi ti prego.<br>
Ti considero sapiente,<br>
che se stesso ha realizzato.<br>
Qual è la causa<br>
del dolore e della sofferenza<br>
nel mondo?</p>
</blockquote>
<p>[Il Buddha:]</p>
<blockquote>
<p>Se mi chiedi<br>
come nascono<br>
sofferenza e dolore,<br>
te lo dirò<br>
come colui che possiede la saggezza.<br>
Dall’attaccamento agli aggregati<br>
che vari tipi di dolore e sofferenza<br>
sorgono nel mondo.<br>
Chi, inconsapevole, crea aggregati<br>
—lo stolto—<br>
produce dolore e sofferenza<br>
eternamente.</p>
<p>Mentre il saggio,<br>
avendo compreso l’origine<br>
del dolore e della sofferenza,<br>
e il loro sviluppo,<br>
non crea aggregati.</p>
</blockquote>
<p>[Mettagu:]</p>
<blockquote>
<p>Ciò che ti abbiamo chiesto, tu ce lo hai spiegato.<br>
Ora ti poniamo un’altra domanda .<br>
Ti prego rispondi.<br>
Come il sapiente<br>
attraversa il flusso<br>
della nascita e della vecchiaia,<br>
dei lamenti e del dolore?<br>
Per favore, saggio, spiegami<br>
questo Dhamma<br>
da te ben compreso.</p>
</blockquote>
<p>[Il Buddha:]</p>
<blockquote>
<p>Io ti insegnerò il Dhamma<br>
—nel Qui ed Ora,<br>
con parole mai citate—<br>
così conoscendolo, vivendo con piena presenza mentale,<br>
supererai tutti<br>
gli ostacoli del mondo.</p>
</blockquote>
<p>[Mettagu:]</p>
<blockquote>
<p>Ed io gioirò, Grande Veggente,<br>
con questo supremo Dhamma,<br>
così conoscendolo, vivendo con piena presenza mentale,<br>
supererò tutti<br>
gli ostacoli del mondo.</p>
</blockquote>
<p>[Il Buddha:]</p>
<blockquote>
<p>Su ogni cosa sii consapevole,<br>
in alto, in basso,<br>
di traverso, in mezzo:[]<br>
disperdendo ogni piacere,<br>
senza alcun desiderio<br>
verso quelle cose,<br>
così la coscienza sarà priva di attaccamento<br>
al divenire.<br>
Il monaco che così dimora<br>
—mentalmente presente, consapevole—<br>
abbandona il senso del ‘questo è mio’.<br>
abbandona rettamente<br>
nascita e vecchiaia,<br>
lamentazione e dolore,<br>
dolore e sofferenza.</p>
</blockquote>
<p>[Mettagu:]</p>
<blockquote>
<p>Gioisco, Gotama, alle parole del Grande Veggente,<br>
ben esposto, senza attaccamento agli aggregati,<br>
o Benedetto,<br>
tu hai abbandonato dolore e sofferenza<br>
con questo Dhamma<br>
da te ben compreso.<br>
Anche loro possono abbandonare dolore e sofferenza<br>
coloro che tu, saggio,<br>
ammonirai incessantemente.<br>
Dopo averti incontrato, a te mi inchino,<br>
Supremo.<br>
Forse mi ammonirai<br>
incessantemente.</p>
</blockquote>
<p>[Il Buddha:]</p>
<blockquote>
<p>Se riconosci<br>
come un saggio bramano,<br>
chi non possiede nulla,<br>
distaccato<br>
dai sensi e dall’esistenza<br>
che ha attraversato il flusso.<br>
Essendo giunto all’altra riva,<br>
costui è privo di<br>
asprezza e dubbio .</p>
<p>E chi è ben compiuto,<br>
che possiede la conoscenza,<br>
ha abbandonato il divenire<br>
e il non-divenire,<br>
libero dalla brama,<br>
distaccato,<br>
privo di desiderio,<br>
ti dico, ha superato la nascita<br>
e la vecchiaia.</p>
</blockquote>
</article>
</section>
</div>
</body>
</html>
