<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="snp3.1">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Snp 405–424</p>
<p>Copyright © 1997 Thanissaro Bhikkhu.</p>
<p>Access to Insight edition © 1997</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<article>
<div class="hgroup">
<p class="division">Sutta Nipāta</p>
<p>Pabbaja Sutta</p>
<h1>3.1 La vita santa</h1>
</div>
<blockquote class="gatha">
<p>Vado a descrivere la vita santa,<br>
come, il Veggente, ha intrapreso la vita santa,<br>
come ha esaminato e scelto la vita santa.<br>
“La vita di famiglia è ingombra,<br>
è un polverume,<br>
mentre la vita santa<br>
è l’aria aperta.”<br>
Così vedendo, egli scelse la vita santa.</p>
<p>Nell’intraprendere la vita santa,<br>
ha evitato le azioni corporali malsane.<br>
Abbandonando la cattiva condotta verbale,<br>
ha purificato i suoi mezzi di sussistenza.<br>
Quindi, il Buddha, si recò Rajagaha,<br>
la fortezza di montagna dei Magadha,<br>
e andò in cerca di elemosina,<br>
dotato delle migliori qualità.<br>
Il re Bimbisara, dal suo palazzo, lo vide,<br>
e nel vederlo, perfetto nelle sue doti,<br>
esclamò: “Guardatelo, miei signori.<br>
Com’è bello, imponente, puro!<br>
Com’è perfetto nel contegno!<br>
Mentalmente presente, gli occhi bassi,<br>
lo sguardo non più lontano della lunghezza di un aratro,<br>
come colui non di basso lignaggio:<br>
Mandate un messaggero reale<br>
per sapere dove si reca questo monaco.”</p>
<p>I messaggeri inviati dal re<br>
lo seguirono.<br>
“Dove va questo monaco?<br>
Dov’è la sua dimora?”<br>
Mentre andava di casa in casa—<br>
ben controllato, le porte dei suoi sensi protette,<br>
consapevole, vigile—<br>
la sua scodella si riempì velocemente.<br>
Quindi il saggio, dopo aver concluso il suo giro d’elemosine,<br>
lasciò la città, e si diresse verso il Monte Pandava.<br>
“Là sarà la sua dimora.”<br>
Nel vederlo partire verso il luogo della sua dimora,<br>
tre messaggeri si sedettero,<br>
mentre uno ritornò dal re per riferire.<br>
“Quel monaco, maestà,<br>
sul fianco del monte Pandava,<br>
siede come una tigre, un toro,<br>
un leone di montagna.”</p>
<p>Ascoltando le parole del messaggero,<br>
il nobile re guerriero<br>
partì con il carro reale,<br>
verso il Monte Pandava.<br>
Dopo essere arrivato col carro fin dove era possibile,<br>
scese e proseguì a piedi,<br>
e lì giunto si sedette.<br>
Lì seduto,<br>
dopo aver scambiato cortesi saluti,<br>
disse:<br>
“Siete giovane,<br>
nel pieno della giovinezza,<br>
con la statura e l’aspetto<br>
di un nobile guerriero.<br>
Appariresti maestoso<br>
a capo di un esercito,<br>
schierato con un nugolo di elefanti.<br>
Vi offro ricchezza: approfittatene.<br>
Vi chiedo della vostra nascita: informatemi.”</p>
<p>“Guardando dritto davanti a voi, maestà,<br>
ai piedi dei monti Himalaya,<br>
vi è una regione piena di<br>
forza e ricchezza,<br>
abitata dai Kosala:<br>
da un clan solare<br>
di nascita sono un Sakya.<br>
Ho lasciato questa stirpe per intraprendere la vita santa,<br>
non in cerca dei piaceri dei sensi,<br>
bensì vedendo dei pericoli nei piaceri dei sensi<br>
—e la pace nella rinuncia—<br>
proseguo nello sforzo.<br>
È là che si compiace il mio cuore.”</p>
</blockquote>
</article>
</section>
</div>
</body>
</html>
