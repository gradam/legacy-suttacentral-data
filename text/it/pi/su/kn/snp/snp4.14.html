<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<main id="text" lang="it">
<section class="sutta" id="snp4.14">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Snp 915–934</p>
<p>Copyright © 1997 Thanissaro Bhikkhu.</p>
<p>Access to Insight edition © 1997</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<article>
<div class="hgroup">
<p class="division">Sutta Nipāta</p>
<p>Tuvātaka Sutta</p>
<h1>4.14 Sollecitudine</h1>
</div>
<blockquote>
<p>“Chiedo a te che sei della stirpe del Sole, il grande veggente,<br>
della vita solitaria e dello stato di pace.<br>
In che modo un monaco è liberato,<br>
senza attaccamento al mondo?”</p>
<p>“Deve completamente recidere<br>
la radice dell’ignoranza ():<br>
‘Sono colui che pensa.’<br>
Deve esercitarsi, sempre presente mentalmente,<br>
a dominare ogni brama in lui.<br>
Quale sia la verità conosciuta,<br>
esterna o interna,<br>
non deve aggrapparsi<br>
ad essa,<br>
perché ciò non è chiamata<br>
la Liberazione dei saggi.<br>
Non deve, per questo motivo, considerarsi<br>
migliore,<br>
inferiore o<br>
uguale.<br>
Toccato dal contatto in diversi modi,<br>
non dovrebbe continuare a discutere del proprio sé.<br>
Interiormente calmo,<br>
un monaco non deve ricercare la pace<br>
al di fuori di se stesso.<br>
Colui che è interiormente calmo,<br>
privo di attaccamento,<br>
cosa dovrebbe rifiutare?<br>
Privo di un sé,<br>
come può essere<br>
contro se stesso?</p>
<p>Come in mezzo al mare<br>
calmo,<br>
non vi nascono onde,<br>
così il monaco—imperturbabile, immobile—<br>
non vi è desiderio<br>
ovunque.”</p>
<p>“Colui che con gli occhi aperti ha descritto<br>
e testimoniato il Dhamma,<br>
dominando il pericolo.<br>
Or dunque, diteci signore, la pratica:<br>
il codice di disciplina e la concentrazione.”</p>
<p>Non sia bramoso con gli occhi,<br>
non sia pettegolo,<br>
non sia avido di sapori,<br>
o considerare qualsiasi cosa al mondo<br>
come sua.<br>
Quando toccato dal contatto<br>
non sia lamentevole,<br>
non sia desideroso in nessun modo<br>
di nuove rinascite,<br>
o tremare davanti ai pericoli.<br>
Quando ottiene cibo e bevande,<br>
medicine e vestiti,<br>
non li accumuli.<br>
Né si offenda<br>
quando non riceve niente.<br>
Interessato, non ficcanaso,<br>
né ansioso,<br>
né distratto,<br>
dimori in un ambiente silenzioso.<br>
Senza dormire troppo,<br>
ardente, dedito al risveglio,<br>
abbandoni pigrizia, illusioni,<br>
risa, giochi,<br>
fornicazioni, e via dicendo;<br>
non pratichi riti magici,<br>
interpretazione dei segni fisici, dei sogni,<br>
delle stelle, dei versi degli animali;<br>
non si dedichi<br>
alla pratica della medicina o ad invocare fertilità.</p>
<p>Un monaco non tremi se biasimato<br>
né si vanti se lodato;<br>
rifiuti l’egoismo, l’avidità,<br>
le parole discordanti, la collera;<br>
non si dedichi ad acquisti o vendite<br>
né a mortificare alcuno;<br>
non resti troppo in un villaggio,<br>
o ad adulare persone con la speranza di guadagni.</p>
<p>Un monaco non dovrebbe vantarsi<br>
o parlare per altri motivi,<br>
non dovrebbe praticare l’insolenza<br>
o pronunciare parole litigiose;<br>
non dovrebbe ingannare<br>
o imbrogliare coscientemente;<br>
non dovrebbe disprezzare gli altri per il loro<br>
modo di vivere,<br>
per la loro conoscenza,<br>
per i loro precetti,<br>
o per le loro pratiche.<br>
Provocato dalle parole<br>
di alcuni asceti<br>
o di persone comuni,<br>
non risponda con rabbia,<br>
perché coloro che offendono<br>
non sono calmi.</p>
<p>Conoscendo questo insegnamento,<br>
un monaco dedito alla ricerca<br>
dovrebbe sempre<br>
esercitarsi mentalmente presente.<br>
Conoscendo la Liberazione come la suprema pace,<br>
non dovrebbe essere distratto<br>
al messaggio di Gotama—<br>
perché egli, il Conquistatore inconquistato,<br>
proclama il Dhamma,<br>
non per sentito dire,<br>
ma direttamente, personalmente.<br>
Così, con presenza mentale, tu<br>
devi sempre esercitarti<br>
a seguire il messaggio del Benedetto,”</p>
</blockquote>
<p>così disse il Benedetto.</p>
</article>
</section>
</main>
</body>
</html>
