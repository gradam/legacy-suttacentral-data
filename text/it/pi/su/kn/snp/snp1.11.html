<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="snp1.11">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Snp 193–206</p>
<p>Copyright © 1996 Thanissaro Bhikkhu.</p>
<p>Access to Insight edition © 1997</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<article>
<div class="hgroup">
<p class="division">Sutta Nipāta</p>
<p>Vijaya Sutta</p>
<h1>1.11 La vittoria</h1>
</div>
<blockquote>
<p>Che cammini, o stia fermo,<br>
sieda o giaccia,<br>
contragga o fletta gli arti:<br>
questo è il movimento del corpo umano.<br>
Tenuto insieme da ossa e tendini,<br>
ricoperto da pelle e muscoli,<br>
rivestito dall’epidermide,<br>
il corpo non è visto<br>
per ciò che è:<br>
riempito con intestini, stomaco,<br>
fegato,<br>
vescica, polmoni, cuore,<br>
reni, milza,<br>
muco, sudore, saliva, grasso,<br>
sangue, liquido sinoviale, bile, sevo.<br>
Inoltre,<br>
dalle nove aperture,<br>
fluiscono sempre impurità:<br>
dagli occhi: le secrezioni oculari,<br>
dalle orecchie : le secrezioni auricolari,<br>
dal naso: il muco,<br>
dalla bocca: vomito,<br>
catarro,<br>
bile.<br>
dal corpo : il sudore.<br>
Inoltre,<br>
nella cavità del cranio vi è il cervello.</p>
<p>Lo stolto, avvolto dall’ignoranza,<br>
crede che questo corpo sia bello.<br>
Ma quando è senza vita,<br>
gonfio, livido,<br>
gettato n un campo di cremazione,<br>
anche i parenti non se prendono cura.<br>
Lo divorano i cani,<br>
gli sciacalli, i lupi e i vermi.<br>
Lo divorano i corvi, gli avvoltoi,<br>
e qualsiasi altro animale.</p>
<p>Ascoltando la parola del Risvegliato,<br>
il monaco sapiente<br>
comprende, poiché lo vede<br>
ciò che realmente è:<br>
“Così questo, così quello.<br>
Così quello, così questo.”<br>
Internamente ed esternamente,<br>
abbandona i desideri del corpo.<br>
Con passioni e desideri distaccati,<br>
il monaco sapiente giunge già in questo mondo:<br>
all’immortalità,<br>
alla pace,<br>
all’immutabile stato<br>
del Nibbana.</p>
<p>Questo corpo bipede, sporco, dall’odore ripugnante,<br>
ripieno di varie impurità,<br>
che trasudano da ogni parte del corpo:<br>
Chi mai penserebbe<br>
Con un simile corpo,<br>
di esaltare se stesso e disprezzare gli altri:</p>
<p>Cos’è questa<br>
se non cecità?</p>
</blockquote>
</article>
</section>
</div>
</body>
</html>
