<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<main id="text" lang="it">
<section class="sutta" id="snp1.12">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Snp 207–221</p>
<p>Copyright © 1996 Thanissaro Bhikkhu.</p>
<p>Access to Insight edition © 1996</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<article>
<div class="hgroup">
<p class="division">Sutta Nipāta</p>
<p>Muni Sutta</p>
<h1>1.12 Il saggio</h1>
</div>
<blockquote class="gatha">
<p>Il pericolo nasce con l’avere rapporti confidenziali,<br>
la vita sociale produce la nascita delle impurità.<br>
Libero da rapporti con altre persone,<br>
libero dalla vita sociale:<br>
così è la visione del saggio.</p>
<p>Chi, distruggendo ciò che nasce<br>
non pianta nuovi semi<br>
o nutre ciò che nascerà:<br>
Egli viene chiamato l’errante, il saggio solitario.<br>
Egli ha visto lo stato di pace.</p>
<p>Dopo aver considerato il terreno,<br>
distrutto il seme,<br>
non nutre la linfa<br>
—il vero saggio—<br>
il veggente della distruzione della nascita,<br>
abbandonando ogni speculazione,<br>
non può essere classificato.</p>
<p>Conoscendo tutte le dimore,<br>
senza desiderarle<br>
—il vero saggio—<br>
senza avidità, né cupidigia,<br>
niente costruisce,<br>
perché è andato al di là.</p>
<p>Superando ogni cosa<br>
conoscendo ogni cosa,<br>
il saggio<br>
con riguardo ad ogni cosa:<br>
è puro. Abbandonando ogni cosa,<br>
privo di brama,<br>
liberato:<br>
gli illuminati lo chiamano saggio.</p>
<p>Forte nella saggezza,<br>
virtuoso nella pratica,<br>
concentrato,<br>
felice nei jhana,<br>
mentalmente presente,<br>
libero dagli attaccamenti,<br>
senza costrizioni mentali: né influssi impuri:<br>
gli illuminati lo chiamano saggio .</p>
<p>Il saggio solitario,<br>
imperturbabile sia nel biasimo sia nella lode.<br>
Impassibile, come un leone di fronte ai rumori.<br>
Imprendibile, come il vento nella rete.<br>
Asciutto, come un loto nell’acqua.<br>
Guida gli altri, e non guidato dagli altri:<br>
gli illuminati lo chiamano saggio.</p>
<p>Stabile come un pilastro in un guado,<br>
quando dagli altri viene giudicato in modo estremo.<br>
Egli, privo di desiderio,<br>
con i suoi sensi ben concentrati:<br>
gli illuminati lo chiamano saggio.</p>
<p>Calmo, dritto come una spola,<br>
non compie azioni nocive.<br>
Ponderando ciò che è giusto e ciò che non lo è:<br>
gli illuminati lo chiamano saggio .</p>
<p>Dotato di autocontrollo, non commette il male.<br>
Sia in gioventù sia in età mature,<br>
il saggio dotato di autocontrollo,<br>
mai s’adira, mai irrita qualcuno:<br>
gli illuminati lo chiamano saggio .</p>
<p>Dalla parte migliore<br>
dalla parte centrale<br>
dagli avanzi<br>
riceve il cibo elemosinato.<br>
Sostenendosi sulla generosità degli altri,<br>
senza adulare<br>
né denigrare:<br>
gli illuminati lo chiamano saggio.</p>
<p>Il saggio che erra in solitudine<br>
astenendosi da rapporti sessuali,<br>
fin da giovane,<br>
astenendosi da intossicazioni<br>
mai compiacendosi:<br>
gli illuminati lo chiamano saggio.</p>
<p>Conoscendo il mondo,<br>
vedendo la suprema meta,<br>
avendo attraversato l’oceano,</p>
<p>la corrente,<br>
—Equanime—<br>
avendo troncato le sue catene,<br>
libero<br>
dagli influssi impuri:<br>
gli illuminati lo chiamano saggio .</p>
<p>Questi due sono diversi,<br>
rimangono lontano l’uno dall’altro:<br>
il capofamiglia che si prende cura della sposa<br>
e l’altruista, dalle buone pratiche.<br>
Assassinando altri esseri, il capofamiglia<br>
non è moderato.<br>
Costantemente il saggio, invece, protegge ogni essere,<br>
dotato di autocontrollo.</p>
<p>Come il pavone,<br>
dal collo blu,<br>
quando vola,<br>
non potrà mai eguagliare<br>
l’oca selvaggia<br>
in velocità:<br>
Così il capofamiglia<br>
non sarà mai all’altezza del monaco,<br>
il saggio solitario,<br>
che pratica i jhana<br>
nella foresta.</p>
</blockquote>
</article>
</section>
</main>
</body>
</html>
