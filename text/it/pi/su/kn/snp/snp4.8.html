<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="snp4.8">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Snp 824–834</p>
<p>Copyright © 1997 Thanissaro Bhikkhu.</p>
<p>Access to Insight edition © 1997</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<article>
<div class="hgroup">
<p class="division">Sutta Nipāta</p>
<p>Pasura Sutta</p>
<h1>4.8 A Pasura</h1>
</div>
<blockquote>
<p>“Qui vi è soltanto purezza”<br>
—così dicono—<br>
“Nessuna altra dottrina è pura”<br>
—così dicono.<br>
Affermando che la loro teoria è la migliore,<br>
si nascondono profondamente dietro le loro personali verità.</p>
<p>Alla ricerca di una disputa, in ogni assemblea,<br>
si considerano reciprocamente come degli stupidi.<br>
Basandosi sull’autorità di altri,<br>
discutono animatamente.<br>
Desiderosi di essere lodati, pretendono di essere esperti.</p>
<p>Impegnati nelle dispute in seno all’assemblea,<br>
—agitati, desiderosi di essere lodati—<br>
chi è sconfitto<br>
è avvilito.<br>
Scosso dalla critica, cerca una via d’uscita.</p>
<p>Quello la cui la dottrina è [giudicata] superata,<br>
disfatta, da coloro designati come giudici:<br>
si lamenta, si addolora—l’esponente [considerato] inferiore.<br>
“Mi ha picchiato”, si lagna.</p>
<p>Queste dispute nascono tra asceti.<br>
Esaltati,<br>
scoraggiati.<br>
Vedendo questo, bisogna astenersi da dispute,<br>
perché non hanno altro scopo<br>
che ottenere delle lodi.</p>
<p>Chi è elogiato<br>
per avere esposto la sua dottrina<br>
durante un’assemblea,<br>
si compiace e si esalta,<br>
perchè ha ottenuto ciò che desiderava.</p>
<p>Quella sua arroganza sarà la causa della sua rovina,<br>
perché ne parlerà con orgoglio e presunzione.<br>
Vedendo questo, bisogna astenersi da dispute.<br>
Non si ottiene la purezza così, dicono i saggi.</p>
<p>Come un uomo forte nutrito in modo reale,<br>
vai ovunque, ringhiando, alla ricerca di un avversario.<br>
Ovunque vi sia una battaglia,<br>
vai lì, uomo forte.<br>
Come prima, qui non trovi nulla.</p>
<p>Coloro che disputano, seguendo una teoria,<br>
dicendo, “Questo, e solo questo, è vero”,<br>
a costoro puoi parlare.<br>
Qui non c’è niente—<br>
nessun confronto<br>
per far nascere dispute.</p>
<p>Coloro che vivono al di sopra del confronto<br>
senza opporre una teoria contro un’altra,<br>
chi potrebbe averti come avversario, Pasura,<br>
tra coloro che in questo mondo<br>
non si aggrappano più a niente?</p>
<p>Allora sei venuto,<br>
a congetturare,<br>
la tua mente pronta ad opporsi<br>
alle diverse teorie.<br>
Eccoti di fronte ad un puro<br>
e non puoi procedere oltre.</p>
</blockquote>
</article>
</section>
</div>
</body>
</html>
