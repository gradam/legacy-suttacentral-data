<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<main id="text" lang="it">
<section class="sutta" id="snp2.4">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Snp 258–269</p>
<p>Copyright © 1994 Thanissaro Bhikkhu.</p>
<p>Access to Insight edition © 1994</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<article>
<div class="hgroup">
<p class="division">Sutta Nipāta</p>
<p>Maha-mangala Sutta</p>
<h1>2.4 Protezione</h1>
</div>
<p><span class="evam">Così ho sentito</span>. Un tempo il Beato soggiornava presso Savatthi nel Boschetto di Jeta, al monastero di Anathapindika. Quindi una certa divinità, sul finire della notte, illuminando l’intero boschetto di Jeta, si recò dal Beato. Lì giunta, dopo essersi prostrato innanzi, stette ad un lato. E stando lì accanto, si rivolse a lui con questi versi.</p>
<blockquote class="gatha">
<p>Molti deva e molti esseri umani<br>
riflettono sulle protezioni,<br>
desiderando ogni bene.<br>
Dimmi la suprema protezione.<br>
Il Buddha:<br>
Non essere amico degli stolti,<br>
ma dei saggi,<br>
onorando coloro che ne sono degni:<br>
Questa è la suprema protezione.</p>
<p>Vivere in posti convenienti,<br>
aver compiuto atti meritori in passato,<br>
vivere rettamente:<br>
Questa è la suprema protezione.</p>
<p>Vasta conoscenza, abilità,<br>
seguire bene la disciplina,<br>
parlare in modo conveniente:<br>
Questa è la suprema protezione.</p>
<p>Prendersi cura dei propri genitori,<br>
della propria moglie e dei propri figli,<br>
avere un lavoro onesto:<br>
Questa è la suprema protezione.</p>
<p>Generosità, vivere in rettitudine,<br>
aver cura dei propri parenti,<br>
compiere azioni meritorie:<br>
Questa è la suprema protezione.</p>
<p>Evitare e astenersi dal male;<br>
non usare sostanze intossicanti,<br>
avere piena presenza mentale:<br>
Questa è la suprema protezione.</p>
<p>Rispetto, umiltà,<br>
appagamento, gratitudine,<br>
ascoltare il Dhamma nelle giuste occasioni:<br>
Questa è la suprema protezione.</p>
<p>Pazienza, condiscendenza,<br>
l’incontro con asceti,<br>
ragionare sul Dhamma nelle giuste occasioni:<br>
Questa è la suprema protezione.</p>
<p>Austerità, castità,<br>
conoscenza delle Nobili Verità,<br>
ottenere il Nibbana:<br>
Questa è la suprema protezione.</p>
<p>Una mente che, quando toccata<br>
dagli eventi del mondo,<br>
sia calma, priva di dolore, pura, stabile:<br>
Questa è la suprema protezione.</p>
<p>Ovunque vittoriosi<br>
quando si agisce in questo modo,<br>
si avrà prosperità e benessere:<br>
Questa è la suprema protezione.</p>
</blockquote>
</article>
</section>
</main>
</body>
</html>
