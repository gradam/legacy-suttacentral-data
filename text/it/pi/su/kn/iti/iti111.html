<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="iti111">
<article>
<div class="hgroup">
<p class="division">Itivuttaka</p>
<p>La Sezione Delle Tetradi</p>
<h1>111</h1>
</div>
<p>Questo è stato detto dal Beato, è stato detto dall’Arahant, e così ho sentito: “Siate pieni di virtù, monaci, e seguite le regole del Patimokkha. Vivete nelle restrizioni del Patimokkha, perfetti nel vostro comportamento e nelle vostre attività. Esercitatevi, rispettando le regole della pratica, vedendo il pericolo anche nelle colpe più sottili.</p>
<p>“Quando si è pieni di virtù, si seguono le regole del Patimokkha; si vive nelle restrizioni del Patimokkha, perfetti nel comportamento e nelle attività ; esercitandosi, rispettando le regole della pratica, vedendo il pericolo anche nelle colpe più sottili—cosa ancora deve essere fatto?</p>
<p>“Se in un monaco, mentre sta camminando, la cupidigia, la cattiva volontà, il torpore e l’indolenza, l’agitazione e l’ansia, il dubbio sono allontanati; se la sua perseveranza è ben salda; se la sua presenza mentale è ben stabilita; se il suo corpo è calmo e rilassato; se la sua mente è ben concentrata e unificata: allora quel monaco camminando con ardore e prudenza è detto sempre e continuamente risoluto e pieno di perseveranza.</p>
<p>“Se in un monaco, mentre sta camminando…</p>
<p>“Se in un monaco, mentre è seduto…</p>
<p>“Se in un monaco, mentre giace, la cupidigia, la cattiva volontà, il torpore e l’indolenza, l’agitazione e l’ansia, il dubbio sono allontanati; se la sua perseveranza è ben salda; se la sua presenza mentale è ben stabilita; se il suo corpo è calmo e rilassato; se la sua mente è ben concentrata e unificata: allora quel monaco camminando con ardore e prudenza è detto sempre e continuamente risoluto e pieno di perseveranza.”</p>
<blockquote class="gatha">
<p>Pieno di controllo mentre cammina,<br>
pieno di controllo mentre sta in piedi,<br>
pieno di controllo mentre siede,<br>
pieno di controllo mentre giace,<br>
pieno di controllo mentre piega e distende le sue membra,<br>
—in qualsiasi luogo del mondo—<br>
osservando il sorgere e il morire<br>
dei fenomeni,<br>
degli aggregati:<br>
un monaco vivendo così ardente,<br>
sereno, in pace—<br>
sempre<br>
consapevole,<br>
esercitandosi<br>
nella tranquillità della presenza mentale—<br>
è detto continuamente<br>
risoluto.</p>
</blockquote>
</article>
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>Copyright © 2001 Thanissaro Bhikkhu.</p>
<p>Access to Insight edition © 2001</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
