<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="iti24">
<article>
<div class="hgroup">
<p class="division">Itivuttaka</p>
<p>La Sezione Dei Singoli</p>
<h1>24.</h1>
</div>
<p>Questo è stato detto dal Beato, è stato detto dall’Arahant, e così ho sentito: “Se una sola persona dovesse errare e trasmigrare per un eone, lascerebbe dietro di sé un cumulo di ossa, un mucchio di ossa, una catasta di ossa, alta come il Monte Vepulla, se fossero raccolti da qualcuno e questa raccolta non fosse distrutta.”</p>
<blockquote class="gatha">
<p>L’insieme<br>
delle ossa di una sola persona<br>
durante un eone<br>
formerebbe una catasta<br>
alta come una montagna,<br>
così ha detto il Grande Veggente.<br>
(Egli ha affermato che questa sarebbe<br>
alta come il grande Monte Vepulla<br>
al nord del Picco dell’Avvoltoio<br>
nel territorio montagnoso<br>
dei Magadha.)<br>
Ma quando quella persona vede<br>
Attraverso la retta saggezza<br>
Le Quattro Nobili Verità—<br>
sofferenza,<br>
l’origine della sofferenza,<br>
il superamento della sofferenza,<br>
e il Nobile Ottuplice Sentiero,<br>
la via che conduce al placarsi delle sofferenze—<br>
dopo aver errato<br>
per non più di sette volte, allora,<br>
con la distruzione di ogni legame,<br>
pone fine<br>
alla sofferenza.</p>
</blockquote>
</article>
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>Copyright © 2001 Thanissaro Bhikkhu.</p>
<p>Access to Insight edition © 2001</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
