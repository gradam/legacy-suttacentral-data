<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="iti107">
<article>
<div class="hgroup">
<p class="division">Itivuttaka</p>
<p>La Sezione Delle Tetradi</p>
<h1>107</h1>
</div>
<p>Questo è stato detto dal Beato, è stato detto dall’Arahant, e così ho sentito: “Monaci, bramani e capifamiglia sono per voi di grande aiuto, in quanto vi procurano cibo, vestiti, alloggi e medicine. E voi, monaci, siete di grande aiuto per bramani e capifamiglia, in quanto gli insegnate il Dhamma ammirevole all’inizio, ammirevole nel mezzo, ammirevole alla fine; in quanto gli illustrate la vita santa nella sua essenza e nei dettagli, pura e perfetta nella sua interezza. In questo modo la vita santa è vissuta in mutua dipendenza, con lo scopo di superare il flusso, e di porre fine alla sofferenza.”</p>
<blockquote class="gatha">
<p>Capifamiglia e monaci<br>
in mutua dipendenza<br>
nell’ottenere il vero Dhamma:<br>
la suprema distruzione dei legami.<br>
Dai capifamiglia, i monaci<br>
ricevono il necessario: vestiti, alloggi,<br>
protezione dai pericoli.<br>
Affidandosi al Sublime,<br>
i capifamiglia<br>
hanno fede negli arahant<br>
dalla nobile saggezza,<br>
assorti nei jhana.<br>
Avendo praticato il Dhamma in questa vita—<br>
il sentiero che conduce alle felici destinazioni—<br>
dilettandosi nel mondo dei deva,<br>
gioiscono,<br>
di ogni piacere dei sensi.</p>
</blockquote>
</article>
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>Copyright © 2001 Thanissaro Bhikkhu.</p>
<p>Access to Insight edition © 2001</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
