<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="iti112">
<article>
<div class="hgroup">
<p class="division">Itivuttaka</p>
<p>La Sezione Delle Tetradi</p>
<h1>112.</h1>
</div>
<p>Questo è stato detto dal Beato, è stato detto dall’Arahant, e così ho sentito: “Il mondo è stato sempre pienamente compreso dal Tathagata. Dal mondo, il Tathagata si è distaccato. L’origine del mondo è stata sempre pienamente compresa dal Tathagata. L’origine del mondo, dal Tathagata, è stata abbandonata. La cessazione del mondo è stata sempre pienamente compresa dal Tathagata. La cessazione del mondo, dal Tathagata, è stata realizzata. Il sentiero che conduce alla cessazione del mondo è stato sempre pienamente compreso dal Tathagata. Il sentiero che conduce alla cessazione del mondo, dal Tathagata, è stato sviluppato.</p>
<p>“Qualsiasi cosa in questo mondo—con i suoi deva, Mara, Brahma, con le sue generazioni di bramani ed asceti, re ed uomini—vista, sentita, percepita, conosciuta, ottenuta, cercata, ponderata dalla mente, è stata sempre pienamente compresa dal Tathagata. Perciò è chiamato il Tathagata.</p>
<p>“Dalla notte del Tathagata pienamente e perfettamente risvegliato fino alla notte della sua totale liberazione, della sua entrata nel Nibbana senza residuo, qualsiasi cosa il Tathagata abbia detto, illustrato, spiegato è solo così e non in un altro significato. Perciò è chiamato il Tathagata.</p>
<p>“Il Tathagata come insegna così agisce, e come insegna così agisce. Perciò è chiamato il Tathagata.</p>
<p>“In questo mondo con i suoi deva, Mara, Brahma, con le sue generazioni di bramani ed asceti, re ed uomini, il Tathagata è il conquistatore mai sconfitto, onniveggente, onnipotente. Perciò è chiamato il Tathagata.” Questo è il significato di ciò che il Beato ha detto. E a tal riguardo questo è stato detto :</p>
<blockquote class="gatha">
<p>Conoscendo perfettamente tutto il mondo,<br>
come realmente è,<br>
da tutto il mondo distaccato,<br>
in tutto il mondo impareggiabile:<br>
Conquistando tutto,<br>
in ogni modo,<br>
illuminato,<br>
liberato da ogni legame,<br>
egli ottiene la pace suprema—<br>
il Nibbana, libero<br>
da timore.<br>
Egli è libero dagli influssi impuri,<br>
da inquietitudine,<br>
risvegliato,<br>
reciso tutti i dubbi;<br>
ha ottenuto la distruzione delle azioni,<br>
ha realizzato la distruzione di ogni cosa condizionata.<br>
E’ il Beato, il Risvegliato,<br>
un leone, insuperabile.<br>
Nel mondo con i suoi deva<br>
Ha messo in moto la ruota di Brahma.</p>
<p>Sia esseri umani sia divini<br>
che hanno preso rifugio nel Buddha,<br>
riuniti, omaggiano<br>
il Grandioso, il Perfettamente Maturo:</p>
<p>L’Invitto, è il migliore<br>
fra gli invitti;<br>
calmo, il veggente<br>
dei pacifici;<br>
il Liberato, il Sublime<br>
fra coloro che si sono liberati;<br>
Colui che ha oltrepassato, il migliore<br>
fra coloro che hanno oltrepassato.’</p>
<p>Così lo omaggiano<br>
Il Grandioso, il Perfettamente Maturo:<br>
‘In questo mondo con i suoi deva,<br>
non esiste nessuno<br>
che lo eguagli.’<br>
Anche questo è il significato di ciò che è stato detto dal Beato, così ho sentito.</p>
</blockquote>
</article>
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>Copyright © 2001 Thanissaro Bhikkhu.</p>
<p>Access to Insight edition © 2001</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
