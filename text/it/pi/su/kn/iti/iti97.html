<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="iti97">
<article>
<div class="hgroup">
<p class="division">Itivuttaka</p>
<p>La Sezione Delle Triadi</p>
<h1>97.</h1>
</div>
<p>Questo è stato detto dal Beato, è stato detto dall’Arahant, e così ho sentito: “Un monaco dalle ammirevoli virtù, dalle ammirevoli qualità, dalla ammirevole saggezza è detto, sia nel Dhamma sia nel Vinaya, colui che è completo, realizzato, una persona eccelsa.</p>
<p>“E com’è un monaco dalle ammirevoli virtù ? In questo caso un monaco è virtuoso. Vive seguendo le regole del Patimokkha, colmo di moralità nei suoi comportamenti e nelle sue attività. Egli si esercita, seguendo le regole della pratica, vedendo il pericolo anche nelle colpe più sottili. In questo modo un monaco è una persona con ammirevoli virtù.</p>
<p>“E com’è un monaco dalle ammirevoli qualità? In questo caso un monaco vive dedito allo sviluppo delle sette [serie di ] qualità che conducono al Risveglio. In questo modo un monaco è una persona dalle ammirevoli qualità.</p>
<p>“E com’è un monaco dalla ammirevole saggezza? In questo caso un monaco, tramite la distruzione degli influssi impuri, vive nella completa presenza mentale e nella retta saggezza, le quali sono libere da influssi impuri, avendole conosciute e rese manifeste attraverso l’esperienza diretta in questa stessa vita. In questo modo un monaco è una persona dalla ammirevole saggezza. Sia nel Dhamma sia nel Vinaya è detto colui che è completo, realizzato, una persona eccelsa.”</p>
<blockquote class="gatha">
<p>Evitando il male<br>
con la mente, con la parola, o con le azioni,<br>
è detto una persona di ammirevole virtù:<br>
il monaco coscienzioso.<br>
Con le qualità ben sviluppate<br>
per ottenere il risveglio,<br>
è detto una persona dalle ammirevoli qualità:<br>
il monaco umile.<br>
Conoscendo in questa vita,<br>
per esperienza diretta,<br>
la fine della sofferenza<br>
è detto una persona dalla ammirevole saggezza:<br>
il monaco privo di influssi impuri.<br>
Con queste cose,<br>
tranquillo, senza alcun dubbio,<br>
distaccato dal mondo,<br>
è detto ‘colui che ha abbandonato<br>
il Tutto’.</p>
</blockquote>
</article>
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>Copyright © 2001 Thanissaro Bhikkhu.</p>
<p>Access to Insight edition © 2001</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
