<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="iti27">
<article>
<div class="hgroup">
<p class="division">Itivuttaka</p>
<p>La Sezione Dei Singoli</p>
<h1>27.</h1>
</div>
<p>Questo è stato detto dal Beato, è stato detto dall’Arahant, e così ho sentito: “Tutte le condizioni che producono merito per le future rinascite (in paradiso) non eguagliano la sedicesima parte della liberazione consapevole attraverso l’amore universale. L’amore universale—li supera—brilla, risplende e abbaglia.</p>
<p>“Così come il brillare di tutte le stelle non eguaglia la sedicesima parte dello splendore della luna, così la luna—li supera—brilla, risplende, e abbaglia, allo stesso modo, tutte le condizioni che producono merito per le future rinascite in paradiso non eguagliano la sedicesima parte della liberazione consapevole attraverso l’amore universale. L’amore universale—li supera—brilla, risplende e abbaglia.</p>
<p>“Così come nell’ultimo mese della stagione delle piogge, in autunno, quando il cielo è sereno e senza nuvole, il sole, salendo nel cielo, sovrasta lo spazio immerso nell’oscurità, brilla, risplende e abbaglia, allo stesso modo, tutte le condizioni che producono merito per le future rinascite in paradiso non eguagliano la sedicesima parte della liberazione consapevole attraverso l’amore universale. L’amore universale—li supera—brilla, risplende e abbaglia.</p>
<p>“Così come alle prime luci dell’alba la stella del mattino brilla, risplende, e abbaglia, allo stesso modo, tutte le condizioni che producono merito per le future rinascite in paradiso non eguagliano la sedicesima parte della liberazione consapevole attraverso l’amore universale. L’amore universale—li supera—brilla, risplende e abbaglia.”</p>
<blockquote class="gatha">
<p>Quando si sviluppa—con consapevolezza—<br>
l’amore universale senza limiti,<br>
i legami vengono indeboliti,<br>
nel contemplare la distruzione<br>
delle impurità.</p>
<p>Se con mente pura<br>
si prova gentilezza amorevole<br>
anche per una sola creatura,<br>
si diventa virtuosi.<br>
Ma un Nobile genera<br>
con una mente compassionevole<br>
per tutte le creature,<br>
un immenso merito.</p>
<p>I veggenti regali, che conquistarono la terra<br>
con un gran numero di esseri,<br>
celebrando sacrifici:<br>
il sacrificio del cavallo, il sacrificio dell’uomo,<br>
i riti dell’acqua, i riti del soma,<br>
e il rito del “Non-ostruito”<br>
non eguagliano<br>
la sedicesima parte<br>
di una mente ben sviluppata di gentilezza amorevole—<br>
così come tutte le costellazioni,<br>
non sono la sedicesima parte<br>
dello splendore della luna.</p>
<p>Uno che non uccide<br>
né ordina di uccidere,<br>
non conquista,<br>
né ordina di conquistare,<br>
con gentilezza amorevole per tutte le creature,<br>
nessuno gli può essere ostile.</p>
</blockquote>
</article>
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>Copyright © 2001 Thanissaro Bhikkhu.</p>
<p>Access to Insight edition © 2001</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
