<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="iti42">
<article>
<div class="hgroup">
<p class="division">Itivuttaka</p>
<p>La Sezione Delle Coppie</p>
<h1>42</h1>
</div>
<p>Questo è stato detto dal Beato, è stato detto dall’Arahant, e così ho sentito: “Vi sono queste due splendide qualità che proteggono il mondo. Quali due? Il pudore e la previdenza. Se queste due splendide qualità non proteggessero il mondo, non ci sarebbe il riconoscimento, in questa esistenza, di ‘madre’, di ‘zia materna’, di ‘moglie dello zio,’di moglie del maestro,’ oppure di ‘moglie di persone rispettabili.’ Il mondo sarebbe immerso nella promiscuità, come fra arieti e capre, galli e maiali, o cani e sciacalli. Ma poiché queste due splendide qualità proteggono il mondo, vi è il riconoscimento di ‘madre’, di ‘zia materna’, di ‘moglie dello zio,di ‘moglie del maestro,’ oppure di ‘moglie di persone rispettabili.’”</p>
<blockquote class="gatha">
<p>Coloro in cui<br>
pudore e previdenza<br>
non sono sempre presenti<br>
si allontanano<br>
dalla splendida radice,<br>
sono dominati<br>
dalla nascita e dalla morte.<br>
Ma coloro in cui<br>
pudore e previdenza<br>
sono sempre perfettamente presenti,<br>
la cui vita santa è matura:<br>
sono tranquilli,<br>
e le loro future rinascite<br>
sono finite.</p>
</blockquote>
</article>
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>Copyright © 2001 Thanissaro Bhikkhu.</p>
<p>Access to Insight edition © 2001</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
