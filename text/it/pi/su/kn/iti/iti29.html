<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="iti29">
<article>
<div class="hgroup">
<p class="division">Itivuttaka</p>
<p>La Sezione Delle Coppie</p>
<h1>29.</h1>
</div>
<p>Questo è stato detto dal Beato, è stato detto dall’Arahant, e così ho sentito: “Con queste due cose, un monaco vive la sua vita nella gioia—imperturbato, tranquillo, e senza tormenti—e alla dissoluzione del corpo, dopo la morte, lo attende una felice destinazione. Quali due? Custodendo le porte delle facoltà sensuali, moderandosi nel cibo. Con queste due cose, un monaco vive la sua vita nella gioia—imperturbato, tranquillo, e senza tormenti—e alla dissoluzione del corpo, dopo la morte, lo attende una felice destinazione.”</p>
<blockquote class="gatha">
<p>Occhio, orecchio e naso,<br>
lingua, corpo e mente:<br>
quando un monaco custodisce queste porte<br>
—moderandosi con il cibo,<br>
e controllando i sensi—<br>
sperimenta le gioie:<br>
fisiche, e<br>
mentali.<br>
Imperturbato fisicamente,<br>
e mentalmente,<br>
giorno e notte,<br>
egli vive<br>
nella gioia.</p>
</blockquote>
</article>
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>Copyright © 2001 Thanissaro Bhikkhu.</p>
<p>Access to Insight edition © 2001</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
