<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="iti84">
<article>
<div class="hgroup">
<p class="division">Itivuttaka</p>
<p>La Sezione Delle Triadi</p>
<h1>84.</h1>
</div>
<p>Questo è stato detto dal Beato, è stato detto dall’Arahant, e così ho sentito: “Queste tre persone appaiono nel mondo, per il beneficio e la felicità di molti, per compassione del mondo—per il benessere e per la felicità di esseri umani e divini. Quali tre?</p>
<p>“In questo caso un Tathagata appare nel mondo, un Perfettamente e Completamente Risvegliato, con perfetta conoscenza e condotta, il Glorioso, conoscitore del cosmo, maestro insuperabile di coloro che vogliono essere istruiti, maestro di esseri umani e divini, il Risvegliato, il Beato. Egli insegna il Dhamma ammirevole all’inizio, nel mezzo, e alla fine. Egli proclama la vita santa nella sua completezza ed essenza, interamente perfetta, colma di purezza. Questa è la prima persona che appare nel mondo, per il beneficio e la felicità di molti, per compassione del mondo—per il benessere e per la felicità di esseri umani e divini.</p>
<p>“Inoltre, vi è il discepolo di quel Maestro che è divenuto Perfetto, i suoi influssi impuri distrutti, che ha raggiunto la completezza, il compito adempiuto, lasciato il fardello, ottenuto la vera meta, distrutto completamente i legami del divenire, e si è liberato attraverso la perfetta conoscenza. Egli insegna il Dhamma ammirevole all’inizio, nel mezzo, e alla fine. Egli proclama la vita santa nella sua completezza ed essenza, interamnete perfetta, colma di purezza. Questa è la seconda persona che appare nel mondo, per il beneficio e la felicità di molti, per compassione del mondo—per il benessere e per la felicità di esseri umani e divini.</p>
<p>“Inoltre, vi è il discepolo di quel Maestro che è ancora un praticante, che segue il sentiero, erudito, in possesso di una [buona] pratica e princìpi morali. Anche egli insegna il Dhamma ammirevole all’inizio, nel mezzo, e alla fine. Egli proclama la vita santa nella sua completezza ed essenza, interamnete perfetta, colma di purezza. Questa è la terza persona che appare nel mondo, per il beneficio e la felicità di molti, per compassione del mondo—per il benessere e per la felicità di esseri umani e divini.</p>
<p>“Queste sono le tre persone che appaiono nel mondo, per il beneficio e la felicità di molti, per compassione del mondo—per il benessere e per la felicità di esseri umani e divini”</p>
<blockquote class="gatha">
<p>Il Maestro,<br>
Il Grande Veggente,<br>
è il primo nel mondo;<br>
lo segue, il discepolo<br>
divenuto Perfetto;<br>
e poi il praticante,<br>
erudito, che segue il sentiero,<br>
in possesso di virtù,<br>
e di buona pratica.<br>
Questi tre, i primi<br>
fra gli esseri umani e divini,<br>
splendono, proclamando il Dhamma,<br>
aprendo la porta all’Immortalità,<br>
liberando molti dai vari lacci.<br>
Coloro che seguono il sentiero,<br>
ben insegnato dal Sublime<br>
insuperabile,<br>
porranno fine alla sofferenza<br>
in questa stessa vita—<br>
coloro che ascoltano gli insegnamenti<br>
del Glorioso.</p>
</blockquote>
</article>
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>Copyright © 2001 Thanissaro Bhikkhu.</p>
<p>Access to Insight edition © 2001</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
