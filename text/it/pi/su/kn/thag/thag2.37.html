<!DOCTYPE html>
<html>
<head>
<title></title>
</head>
<body>
<main id="text" lang="it">
<section class="sutta" id="thag2.37">
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 193–194</p>
<p>Copyright © 2005 Thanissaro Bhikkhu.</p>
<p>Access to Insight edition © 2005</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<article>
<div class="hgroup">
<p class="division">Theragatha</p>
<h1>2.37 Sona Potiriyaputta</h1>
</div>
<blockquote class="gatha">
<p>Non è fatta per dormire,<br>
la notte adornata<br>
con le stelle dello zodiaco.<br>
La notte, per colui che sa,<br>
è fatta per rimanere svegli.</p>
<p>Se dovessi cadere dal mio elefante,<br>
e mi dovesse calpestare,<br>
sarebbe meglio perire in battaglia,<br>
perchè anche se, sconfitto,<br>
sopravviverei.</p>
</blockquote>
<div class="hgroup">
<p class="division">Theragatha</p>
<h1>2.46 Il richiamo dei pavoni Culaka</h1>
</div>
<aside>
<p>Traduzione in Inglese dalla versione Pāli di <span class="author">Andrew Olendzki</span></p>
<p>PTS: vv. 211–212</p>
<p>Copyright © 2005 Andrew Olendzki.</p>
<p>Access to Insight edition © 2005</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<blockquote class="gatha">
<p>I pavoni—con belle piume, splendide ali,<br>
bel collo azzurro e bei visi,<br>
esprimono—un bel richiamo con un bel suono.<br>
Questa grande terra possiede piacevoli fiumi e piante;<br>
Ci sono splendidi nubi nel cielo.</p>
<p>Meditando con un corpo ed una mente armoniosa,<br>
è splendido seguire e praticare<br>
gli insegnamenti del Buddha.<br>
La più alta e sublime esperienza!<br>
La più pura, la più sottile, la più difficile da vedere.</p>
</blockquote>
<div class="hgroup">
<p class="division">Theragatha</p>
<h1>3.5 Matangaputta</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 231–233</p>
<p>Copyright © 1998 Thanissaro Bhikkhu</p>
<p>Access to Insight edition © 1998</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<blockquote class="gatha">
<p>Fa troppo freddo,<br>
fa troppo caldo,<br>
è troppo tardi, ormai è sera—<br>
le persone che parlano in questo modo,<br>
si sottraggono dal loro lavoro:<br>
il tempo gli scivola addosso.<br>
Chi tiene conto del freddo e del caldo<br>
compiendo i suoi doveri,<br>
non come se fosse un filo d’erba,<br>
non cadrà<br>
nell’ozio.<br>
Spavaldo<br>
attraverserò erbe selvatiche—<br>
gramigna,<br>
canaria,<br>
giunchi—<br>
per coltivare<br>
la solitudine.</p>
</blockquote>
<div class="hgroup">
<p class="division">Theragatha</p>
<h1>3.8 Yasoja</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 243–245</p>
<p>Copyright © 1998 Thanissaro Bhikkhu</p>
<p>Access to Insight edition © 1998</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<blockquote class="gatha">
<p>Le sue membra nodose<br>
come una pianta di kala,<br>
il suo corpo magro<br>
coperto da vene,<br>
conoscendo la moderazione<br>
nel mangiare e nel bere:<br>
l’uomo dal cuore intrepido.</p>
<p>Punto da zanzare<br>
e tafani<br>
nel bosco,<br>
nella grande foresta,<br>
come un elefante<br>
a capo di una battaglia:<br>
con presenza mentale<br>
dovrebbe restare<br>
saldo.</p>
<p>Uno solo è come Brahma,<br>
due, come deva,<br>
tre, un villaggio,<br>
molti di più:<br>
un frastuono.</p>
</blockquote>
<div class="hgroup">
<p class="division">Theragatha</p>
<h1>3.13 Abhibhuta</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 255–257</p>
<p>Copyright © 1998 Thanissaro Bhikkhu</p>
<p>Access to Insight edition © 1998</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<blockquote class="gatha">
<p>Ascoltate, voi tutti,<br>
qui riuniti.<br>
Vi insegnerò il Dhamma:<br>
Dolorosa è la nascita,<br>
sempre.</p>
<p>Destatevi.<br>
Praticate.<br>
Applicatevi<br>
agli insegnamenti del Risvegliato.<br>
Disperdete l’esercito della Morte<br>
come un elefante travolge<br>
una capanna di bambù.</p>
<p>Colui che,<br>
in questa dottrina e disciplina,<br>
resta mentalmente presente,<br>
abbandonando la nascita,<br>
la continua trasmigrazione,<br>
porrà fine<br>
alla sofferenza e al dolore.</p>
</blockquote>
<div class="hgroup">
<p class="division">Theragatha</p>
<h1>3.14 Gotama</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 258–260</p>
<p>Copyright © 1998 Thanissaro Bhikkhu</p>
<p>Access to Insight edition © 1998</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<blockquote class="gatha">
<p>Nel lungo errare<br>
sono rinato nei vari inferni;<br>
nel reame<br>
degli spiriti famelici;<br>
sono rinato molte volte, troppe,<br>
nella sofferenza di un grembo animale;<br>
ho goduto<br>
della forma umana;<br>
sono rinato molte volte<br>
nei vari paradisi;<br>
nel reame della forma,<br>
nel reame dei senza forma,<br>
nella dimensione di né-percezione né non-percezione.</p>
<p>Molte rinascite<br>
sono a me note:<br>
prive di forma,<br>
effimere,<br>
condizionate,<br>
dovute alle mie azioni.<br>
Conoscendo<br>
la loro origine,<br>
consapevole<br>
sono giunto alla perfetta pace.</p>
</blockquote>
<div class="hgroup">
<p class="division">Theragatha</p>
<h1>3.15 Harita (2)</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 261–263</p>
<p>Copyright © 1998 Thanissaro Bhikkhu</p>
<p>Access to Insight edition © 1998</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<blockquote class="gatha">
<p>Chi vuole fare più tardi<br>
ciò che avrebbe dovuto fare prima,<br>
cade nell’ozio<br>
e poi brucia nel rimorso.</p>
<p>Bisogna parlare<br>
come si agisce,<br>
e non<br>
come uno che non agisce.<br>
Quando si parla senza agire,<br>
il saggio, lo può dire.</p>
<p>L’unica pace:<br>
l’Illuminazione,<br>
come ha insegnato il Perfettamente<br>
Risvegliato—<br>
senza dolore,<br>
senza impurità,<br>
certa,<br>
dove il dolore<br>
e sofferenza<br>
cessano.</p>
</blockquote>
<div class="hgroup">
<p class="division">Theragatha</p>
<h1>4.8 Rahula</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 295–298</p>
<p>Copyright © 2003 Thanissaro Bhikkhu</p>
<p>Access to Insight edition ©2003</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<blockquote class="gatha">
<p>Da entrambe le parti<br>
sono perfetto, (sia da parte di madre sia da parte di padre)<br>
sono conosciuto come Rahula<br>
il Fortunato:<br>
perché sono il figlio del Buddha,<br>
perché posseggo l’occhio del Dhamma,<br>
perché i miei influssi impuri sono terminati,<br>
perché non avrò ulteriori rinascite.<br>
Sono meritevole di offerte,<br>
un degno<br>
con la visione<br>
dell’immortale.</p>
<p>Costoro<br>
resi ciechi dai sensi<br>
intrappolati nella rete,<br>
velati dal velo del desiderio,<br>
schiavi del potere della negligenza, (di Mara)<br>
sono come il pesce impigliato nella rete.</p>
<p>Avendo abbandonato la sensualità,<br>
avendo reciso il legame di Mara,<br>
il desiderio, radice e tutto,<br>
sono distaccato,<br>
Liberato.</p>
</blockquote>
<div class="hgroup">
<p class="division">Theragatha</p>
<h1>4.10 Dhammika</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv.303–306</p>
<p>Copyright © 2003 Thanissaro Bhikkhu</p>
<p>Access to Insight edition ©2003</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
</aside>
<blockquote class="gatha">
<p>Il Dhamma protegge<br>
coloro che vivono con il Dhamma.<br>
Il Dhamma ben praticato<br>
porta felicità.<br>
Questo—il premio<br>
quando il Dhamma è ben praticato:<br>
quando si vive con il Dhamma<br>
non si rinasce in un reame infernale.</p>
<p>Il Dhamma<br>
non reca uguali risultati.<br>
Non praticato bene conduce negli inferi;<br>
ben praticato, nei reami paradisiaci.</p>
<p>Così bisogna attivare il desiderio<br>
per attuare il Dhamma,<br>
gioire<br>
nel Sugata,<br>
colui che è Equanime.<br>
Saldi nel Dhamma<br>
del Sublime,<br>
che ha guidato<br>
i suoi discepoli<br>
nel primo supremo<br>
rifugio.</p>
<p>L’esplosione è la radice dell’ebollizione;<br>
la rete della brama sradicata.<br>
Dopo aver posto fine all’eterno errare,<br>
si è puri—<br>
come la luna<br>
in una chiara notte di luna piena.</p>
</blockquote>
<div class="hgroup">
<p class="division">Theragatha</p>
<h1>5.1 Rajadatta</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv.315–319</p>
<p>Copyright © 2000 Thanissaro Bhikkhu</p>
<p>Access to Insight edition ©2000</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
</aside>
<blockquote class="gatha">
<p>Io, un monaco,<br>
recatomi in un ossario,<br>
ho visto il corpo di una donna buttato via,<br>
come uno scarto<br>
del cimitero.</p>
<p>Anche se alcuni sono rimasti disgustati,<br>
nel vederlo—come cadavere, come male—<br>
la lussuria dei sensi<br>
ho visto<br>
come un cieco<br>
nella melma.</p>
<p>In meno del tempo che ci vuole<br>
per cucinare un po’ di riso,<br>
sono andato via da quel luogo.<br>
Vigile, risoluto,<br>
mi sono seduto in meditazione.<br>
Quindi la retta attenzione è sorta in me,<br>
sono apparsi i pericoli,<br>
il disincanto<br>
ancorato:</p>
<p>solo così la mia mente si è calmata.<br>
Contempla la retta verità del Dhamma!<br>
La triplice conoscenza<br>
è stata ottenuta;<br>
gli insegnamenti del Risvegliato<br>
compiuti.</p>
</blockquote>
<div class="hgroup">
<p class="division">Theragatha</p>
<h1>5.8 Vakkali</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv.350–354</p>
<p>Copyright © 2000 Thanissaro Bhikkhu</p>
<p>Access to Insight edition ©2000</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
</aside>
<blockquote class="gatha">
<p>Colpito dal tagliente vento della sofferenza,<br>
tu, monaco, che vivi nella foresta<br>
—vita dura, con poca elemosina—<br>
cosa, cosa intendi fare?</p>
<p>Cospargere il mio corpo<br>
di gioia ed estasi,<br>
tollerare questa dura vita,<br>
quindi resterò nella foresta.</p>
<p>Sviluppare i fondamenti della presenza mentale,<br>
le forze, le facoltà,<br>
i fattori del Risveglio,<br>
quindi resterò nella foresta.</p>
<p>Meditare sul comportamento dei saggi,<br>
sulla loro perseveranza,<br>
sul loro sforzo,<br>
sulla loro armonia,<br>
quindi resterò nella foresta.</p>
<p>Onorare il Risvegliato,<br>
con la mente domata e concentrata,<br>
instancabile sia di giorno sia di notte,<br>
quindi resterò nella foresta.</p>
</blockquote>
<div class="hgroup">
<p class="division">Theragatha</p>
<h1>5.9 Vijitasena</h1>
</div>
<aside>
<p>Traduzione in Inglese dalla versione Pāli di <span class="author">K.R. Norman</span></p>
<em>PTS: vv.355–359<br>
<br></em>
<p>Fonte: From Taming the Mind: Discourses of the Buddha (WH 51), edited by the Buddhist Publication Society (Kandy: Buddhist Publication Society, 1983). Copyright © 1983 Buddhist Publication Society. Used with permission.</p>
<p>Copyright © 1983 Buddhist Publication Society.<br>
Access to Insight edition © 1999<br></p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
</aside>
<p>Ti chiuderò, mente, come un elefante dentro una piccola gabbia. Non ti istigherò al male, tu trappola di piaceri sensuali, nati dalla materia.</p>
<p>Una volta chiusa, non andrai via, come un elefante alla ricerca di una via d’uscita. Mente ammaliatrice, non ti permetterò da fare altri danni con la forza del male.</p>
<p>Come una robusta catena blocca un elefante selvaggio, appena catturato, che si ribella al mio volere, così ti domerò.</p>
<p>Come l’esperto auriga riesce a domare meravigliosi cavalli purosangue, così io, dimorando saldo nei cinque poteri, ti domerò.</p>
<p>Con la presenza mentale ti legherò; dal sé ti renderò pura. Trattenuta dal giogo dell’energia non scapperai lontano da qui, mente.</p>
<div class="hgroup">
<p class="division">Theragatha</p>
<h1>5.10 Yasadatta</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 360–364</p>
<p>Source: Transcribed from a file provided by the translator.</p>
<p>Copyright © 2000 Thanissaro Bhikkhu.</p>
<p>Access to Insight edition © 2000</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<blockquote class="gatha">
<p>Senza capire,<br>
lo stolto ascolta l’insegnamento del Conquistatore.</p>
<p>E’ lontano dal vero Dhamma<br>
Come la terra dal cielo.</p>
<p>Senza capire,<br>
lo stolto ascolta l’insegnamento del Conquistatore.</p>
<p>Egli falsifica il vero Dhamma,<br>
Come la luna gibbosa a metà del mese.</p>
<p>Senza capire,<br>
lo stolto ascolta l’insegnamento del Conquistatore.</p>
<p>Egli deperisce il vero Dhamma,<br>
Come un pesce fuor d’acqua.</p>
<p>Senza capire,<br>
lo stolto ascolta l’insegnamento del Conquistatore.</p>
<p>Egli non crescerà nel vero Dhamma,<br>
come un seme marcio in un campo arato.</p>
<p>Ma chi ascolta l’insegnamento del Conquistatore<br>
con dedizione,<br>
Eliminare i veleni mentali<br>
—tutti—<br>
realizzando l’incrollabile,<br>
raggiungendo la suprema pace,<br>
sarà—libero da influssi impuri—<br>
totalmente liberato.</p>
</blockquote>
<div class="hgroup">
<p class="division">Theragatha</p>
<h1>6.2 Tekicchakani</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 381–386</p>
<p>Source: Transcribed from a file provided by the translator.</p>
<p>Copyright © 2002 Thanissaro Bhikkhu.</p>
<p>Access to Insight edition © 2002</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<blockquote class="gatha">
<p>Il grano: raccolto.<br>
Il riso: pronto per essere battuto.<br>
Ma non ho ricevuto nessuna elemosina.<br>
Come andrò avanti?</p>
<p>Fiducioso, medita<br>
sull’incommensurabile Buddha.<br>
Con il corpo inebriato d’estasi,<br>
raggiungerai la cima<br>
di una costante gioia.<br>
Fiducioso, medita<br>
sull’incommensurabile Dhamma.<br>
Con il corpo inebriato d’estasi,<br>
raggiungerai la cima<br>
di una costante gioia.<br>
Fiducioso, medita<br>
sull’incommensurabile Sangha.<br>
Con il corpo inebriato d’estasi,<br>
raggiungerai la cima<br>
di una costante gioia.</p>
<p>Vivi all’aria aperta.<br>
Fredde sono queste notti invernali.<br>
Non soffrire, vinci il freddo.<br>
Vai alla tua capanna, e chiudi la porta.</p>
<p>Contemplerò i quattro<br>
incommensurabili.<br>
Con loro, dimorerò<br>
tranquillo.<br>
Non soffrirò il freddo,<br>
dimorando<br>
sereno.</p>
</blockquote>
<div class="hgroup">
<p class="division">Theragatha</p>
<h1>6.6 Sappadasa</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 405–410</p>
<p>Source: Transcribed from a file provided by the translator.</p>
<p>Copyright © 2000 Thanissaro Bhikkhu.</p>
<p>Access to Insight edition © 2000</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<blockquote class="gatha">
<p>Venticinque anni dopo aver intrapreso l’ascetismo,<br>
nessuna pace di consapevolezza<br>
—né un minimo miglioramento—<br>
ho raggiunto.<br>
Non avendo ottenuto nessuna unicità della mente,<br>
sono stato rovinato dalla lussuria.<br>
Gemendo, con le braccia conserte,<br>
sono corso disperato fuori dalla mia dimora—<br>
“O … o prenderò un coltello?<br>
Che ne farò della mia vita?<br>
Se dovessi rinunciare alla pratica,<br>
quale morte avrei?”</p>
<p>Quindi, dopo aver preso una lama,<br>
mi sono seduto sul letto.<br>
E questa lama<br>
era pronta a tagliare la mia vena,<br>
quando la retta attenzione è sorta in me,<br>
i pericoli sono apparsi,<br>
il disincanto<br>
ancorato:</p>
<p>Così la mia mente è stata liberata.<br>
Contempla la verità del retto Dhamma!<br>
La triplice conoscenza<br>
è stata raggiunta;<br>
l’insegnamento del Risvegliato,<br>
compiuto.</p>
</blockquote>
<div class="hgroup">
<p class="division">Theragatha</p>
<h1>6.9 Jenta, il figlio del Cappellano Reale</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 423–428</p>
<p>Source: Transcribed from a file provided by the translator.</p>
<p>Copyright © 1998 Thanissaro Bhikkhu.</p>
<p>Access to Insight edition © 1998</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<blockquote class="gatha">
<p>Sono stato<br>
intossicato dal veleno<br>
della mia nascita, della ricchezza e del possesso.<br>
Intossicato dal veleno<br>
del mio corpo fisico, dei colori e delle forme,<br>
ho vagato per il mondo,<br>
senza rispetto per nessuno,<br>
simile o migliore di me,<br>
stupido, arrogante, altezzoso,<br>
il mio orgoglio sempre alto.<br>
Io—irriverente, arrogante, egoista—<br>
senza alcun rispetto per nessuno,<br>
persino alla madre,<br>
al padre,<br>
o a coloro che comunemente<br>
sono rispettati.</p>
<p>Poi—vedendo la suprema guida,<br>
l’eccelso maestro,<br>
come uno splendido sole,<br>
circondato dal suo Sangha—<br>
che ha distrutto orgoglio e veleni<br>
tramite una consapevolezza chiara e serena,<br>
mi sono sottomesso<br>
a lui, supremo<br>
tra tutti gli esseri viventi.</p>
</blockquote>
<div class="hgroup">
<p class="division">Theragatha</p>
<h1>6.10 Sumana il Novizio</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 429–434</p>
<p>Source: Transcribed from a file provided by the translator.</p>
<p>Copyright © 2000 Thanissaro Bhikkhu.</p>
<p>Access to Insight edition © 2000</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<blockquote class="gatha">
<p>All’età di sette anni<br>
intrapresi il sentiero di pratica,<br>
dopo aver conquistato con il mio potere<br>
il maestoso serpente,<br>
mi sono recato a prendere dell’acqua per il mio precettore<br>
quando il Maestro mi vide e disse:</p>
<p>“Guarda, Sariputta, nei pressi<br>
quel ragazzo<br>
che sta portando dell’acqua,<br>
interiormente ben concentrato,<br>
le sue pratiche—infuse;<br>
la sua condotta—ammirevole.<br>
E’ il novizio di Anuruddha ,<br>
completo nei suoi poteri,<br>
reso perfetto da un perfetto,<br>
virtuoso da un virtuoso,<br>
addestrato da Anuruddha,<br>
istruito da colui il cui compito<br>
è stato portato a termine.</p>
<p>Egli, dopo aver raggiunto la suprema pace<br>
e realizzato l’incrollabile,<br>
Sumana il novizio<br>
desidera questo:<br>
‘Non fatemi conoscere da alcuno’”.</p>
</blockquote>
<div class="hgroup">
<p class="division">Theragatha</p>
<h1>6.12 Brahmadatta</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 441–446</p>
<p>Source: Transcribed from a file provided by the translator.</p>
<p>Copyright © 2003 Thanissaro Bhikkhu.</p>
<p>Access to Insight edition © 2003</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<blockquote class="gatha">
<p>Esiste la rabbia<br>
in colui privo di rabbia,<br>
istruito, sereno, empatico,<br>
liberato tramite la retta conoscenza,<br>
Equanime?</p>
<p>Si peggiorano le cose<br>
quando ci si infervora<br>
con qualcuno già irritato.<br>
Colui che non si arrabbia<br>
con qualcuno già arrabbiato<br>
vince una battaglia<br>
difficile da vincere.</p>
<p>Si vive per il bene di tutti<br>
—il nostro e quello degli altri—<br>
quando, conoscendo la collera dell’altro,<br>
si sviluppa la calma con presenza mentale.</p>
<p>Quando si lavora per il beneficio di tutti<br>
—il proprio e quello degli altri—<br>
coloro che pensano che si è stolti<br>
non conoscono nulla del Dhamma.</p>
<p>Se sorge la rabbia,<br>
Se sorge il desiderio del nutrimento,<br>
ricordate il discorso sulla carne del figlio.</p>
<p>Se la tua mente si inebria<br>
dei piaceri sensuali<br>
e sugli stati del divenire,<br>
frenala rapidamente con presenza mentale<br>
come se fossi un cattivo bue<br>
divoratore di cereali.</p>
</blockquote>
<div class="hgroup">
<p class="division">Theragatha</p>
<h1>6.13 Sirimanda</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 447–452</p>
<p>Source: Transcribed from a file provided by the translator.</p>
<p>Copyright © 2002 Thanissaro Bhikkhu.</p>
<p>Access to Insight edition © 2002</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
</aside>
<blockquote class="gatha">
<p>La pioggia infradicia ciò che è coperto<br>
non ciò che è esposto.<br>
Quindi apri ciò che è coperto,<br>
in modo che non venga infradiciato dalla pioggia.</p>
<p>Attaccato dalla morte<br>
è il mondo,<br>
e circondato dalla vecchiaia,<br>
trafitto dalla freccia del desiderio,<br>
perennemente oscurato dal desiderio.</p>
<p>Attaccato dalla morte<br>
è il mondo,<br>
e circondato dalla vecchiaia,<br>
perennemente colpito, senza alcun rifugio,<br>
come un ladro<br>
condannato a morte.</p>
<p>Gli esseri sono consumati come una fiamma<br>
da questi tre:<br>
morte, vecchiaia e malattia.<br>
Non esiste forza che possa confrontarsi con loro,<br>
né velocità per poter scappare.</p>
<p>Non rendere inutile la vita.<br>
I giorni passano,<br>
e rendono ancora più breve<br>
la vita.<br>
Il tuo ultimo giorno si avvicina.<br>
Non è tempo<br>
di essere disattenti.</p>
</blockquote>
<div class="hgroup">
<p class="division">Theragatha</p>
<h1>7.1 Sundara Samudda e la cortigiana</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 459–465</p>
<p>Source: Transcribed from a file provided by the translator.</p>
<p>Copyright © 1994 Thanissaro Bhikkhu.</p>
<p>Access to Insight edition © 1994</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
</aside>
<blockquote class="gatha">
<p>Ornata, finemente vestita<br>
inghirlandata, adornata,<br>
con i piedi laccati di rosso,<br>
con meravigliosi sandali:<br>
una cortigiana.</p>
<p>Avvicinatosi—<br>
a mani giunte,<br>
in segno di rispetto—<br>
con dolcezza, con tenerezza,<br>
usando parole misurate<br>
mi disse:<br>
“Tu giovane asceta.<br>
Presta attenzione alle mie parole:<br>
Partecipiamo all’umana sensualità.<br>
Ti darò molti piaceri.<br>
Ti rispetterò,<br>
avrò cura di te come si custodisce il fuoco.<br>
Quando saremo vecchi,<br>
curvi come canne,<br>
allora entrambi diventeremo degli asceti,<br>
ottenendo i benefici di entrambi i mondi “.</p>
<p>Vedendola allontanarsi—<br>
una cortigiana, ornata, finemente vestita,<br>
con mani giunte in segno di rispetto—<br>
manifesta come una trappola mortale,<br>
la retta attenzione è sorta in me,<br>
i pericoli sono apparsi,<br>
il disincanto<br>
ancorato:<br>
così la mia mente è stata liberata.<br>
Contempla la verità del retto Dhamma!<br>
La triplice conoscenza<br>
è stata raggiunta;<br>
l’insegnamento del Risvegliato,<br>
compiuto.</p>
</blockquote>
<div class="hgroup">
<p class="division">Theragatha</p>
<h1>8.1 Maha-Kaccana</h1>
</div>
<aside>
<p>Traduzione in Inglese dalla versione Pāli di <span class="author">Bhikkhu Bhikkhu</span></p>
<p>PTS: vv. 494–501</p>
<p>Fonte: da Maha Kaccana: Master of Doctrinal Exposition (WH 405/406), di Bhikkhu Bodhi (Kandy: Buddhist Publication Society, 1995). Copyright 1995 Bps. Used with permission.</p>
<p>Copyright 1995 Buddhist Publication Society.<br>
Access to Insight edition 1996<br></p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
</aside>
<blockquote class="gatha">
<p>Non si dovrebbe lavorare troppo<br>
si dovrebbero evitare le persone,<br>
Non si dovrebbe insistere (per ottenere offerte).<br>
Colui che è ansioso e avido<br>
perde la meta che apporta la felicità.</p>
<p>Si conosca come palude gli omaggi e le venerazioni<br>
ottenuti da famiglie devote.<br>
Come una sottile freccia è difficile da estrarre,<br>
così disfarsi della stima è difficile per un uomo vile.</p>
<p>Non è il giudizio degli altri<br>
che il kamma di un mortale diventa negativo.<br>
Spontaneamente non bisogna ricorrere al male,<br>
poiché per ogni mortale il kamma è il suo giudice.</p>
<p>Non si è ladri per le parole degli altri,<br>
né si è saggi per le parole degli altri;<br>
come ci si conosce<br>
anche gli dèi così ci conoscono.</p>
<p>Gli altri non capiscono<br>
che in questo mondo tutti noi arriveremo ad una fine.<br>
Ma quei saggi che questa verità hanno compreso<br>
in questo modo placano le loro liti.</p>
<p>Infatti il saggio vive<br>
nonostante la perdita di ogni suo avere.<br>
Ma se non si ottiene saggezza,<br>
anche se si è ricchi, non si vive.</p>
<p>Tutto si ascolta con l’orecchio,<br>
tutto si vede con l’occhio,<br>
il saggio non dovrebbe respingere<br>
tutto ciò che è visto e sentito.</p>
<p>Colui che vede sia come se fosse cieco,<br>
colui che ascolta sia come se fosse sordo,<br>
colui che è saggio sia come se fosse muto,<br>
colui che è forte sia come se fosse debole.<br>
Poi, dopo aver raggiunto la meta,<br>
si può mentire sul letto di morte.</p>
</blockquote>
<div class="hgroup">
<p class="division">Theragatha</p>
<h1>9 Bhuta Thera—Non esiste miglior gioia</h1>
</div>
<aside>
<p>Traduzione in Inglese dalla versione Pāli di <span class="author">Andrew Olendzki</span></p>
<p>PTS: vv. 522–526</p>
<p>Copyright 2005 Andrew Olendzki.</p>
<p>Access to Insight edition 2005</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
</aside>
<blockquote class="gatha">
<p>Quando l’impetuosa tempesta tuona nella nebbia,<br>
e fiumi di pioggia riempiono le rotte degli uccelli,<br>
annidato in una grotta di montagna, il monaco medita.<br>
—Non esiste miglior gioia.</p>
<p>Quando lungo i fiumi il germogliare dei fiori<br>
avvolge il paesaggio di verde,<br>
seduto sulla riva, con mente lieta, egli medita.<br>
—Non esiste miglior gioia.</p>
<p>Quando nel profondo della notte, in una solitaria foresta,<br>
la pioggia cade e si odono rumori di bestie feroci,<br>
annidato in una grotta di montagna, il monaco medita.<br>
—Non esiste miglior gioia.</p>
<p>Quando controllando se stesso e il suo pensiero discorsivo,<br>
(dimorando in una caverna tra le montagne ),<br>
privo di paura e di angosce, egli medita.<br>
—Non esiste miglior gioia.</p>
<p>Quando felice—puro, privo di veleni e sofferenza,<br>
non impedito, libero, senza legami—<br>
avendo distrutto tutti gli influssi impuri, egli medita.<br>
—Non esiste miglior gioia.</p>
</blockquote>
</article>
</section>
</main>
</body>
</html>
