<!DOCTYPE html>
<html>
<head>
<title></title>
</head>
<body>
<main id="text" lang="it">
<section class="sutta" id="thag10.1">
<aside>
<p>Traduzione in Inglese dalla versione Pāli di <span class="author">Andrew Olendzki</span></p>
<p>PTS: vv. 527–529</p>
<p>Copyright 2005 Andrew Olendzki.</p>
<p>Access to Insight edition 2005</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
</aside>
<article>
<div class="hgroup">
<p class="division">Theragatha</p>
<h1>10.1 Kaludayin</h1>
</div>
<p>[estratto]</p>
<blockquote class="gatha">
<p>Cremisi sono, Signore, in questo periodo gli alberi della foresta,<br>
dopo aver perso le loro foglie, sono avidi di fruttificare,<br>
(i loro fiori sono) sfavillanti come ardenti fiamme,<br>
—E’ la stagione più dolce dell’anno, Sommo Eroe.</p>
<p>Gli alberi fioriti, così piacevoli alla mente,<br>
diffondono il loro profumo in ogni dove,<br>
nel perdere le loro foglie e nel desiderare ardentemente di fare frutti;<br>
E’ tempo di andarsene da qui, Eroe.</p>
<p>Non fa né troppo freddo, né ancora troppo caldo,<br>
la stagione è gradevole, adatta per viaggiare.<br>
Mio Signore, lascia che i Sakya ed i Koliya ti vedano<br>
Volgi verso occidente e oltrepassa il fiume Rohini.</p>
</blockquote>
<div class="hgroup">
<p class="division">Theragatha</p>
<h1>10.2 Ekavihariya—Dimorando da solo</h1>
</div>
<aside>
<p>Traduzione in Inglese dalla versione Pāli di <span class="author">Andrew Olendzki</span></p>
<p>PTS: vv. 537–546</p>
<p>Copyright 2005 Andrew Olendzki.</p>
<p>Access to Insight edition 2005</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<blockquote class="gatha">
<p>Se, ovunque,<br>
non esiste nessun altro,<br>
è estremamente piacevole<br>
dimorare solitari<br>
nella foresta.</p>
<p>Forza allora! Da solo<br>
mi recherò in terre solitarie<br>
lodato dal Risvegliato<br>
piacevole per un monaco risoluto<br>
che dimora solitario.</p>
<p>Da solo,<br>
sagace nella mia meta,<br>
presto entrerò nel bosco<br>
che ravviva,<br>
e dona gioia<br>
ai meditanti—<br>
il rifugio<br>
di elefanti in calore.</p>
<p>Quando la Fresca Foresta è tutta in fiore,<br>
in una fresca gola di montagna,<br>
dopo aver bagnato le mie membra<br>
camminerò su e giù<br>
da solo.</p>
<p>Ah, quando dimorerò,<br>
da solo e senza compagni,<br>
nella stimolante grande foresta—<br>
il compito adempiuto,<br>
senza alcuna impurità?</p>
<p>Desidero molto compiere questo passo,<br>
possa il mio scopo avere buon esito.<br>
Solo per me<br>
lo conseguirò.<br>
Nessuno lo fa<br>
per qualcun altro.</p>
<p>Io<br>
legato alla mia armatura.<br>
Entrerò nel bosco<br>
e non ne uscirò<br>
fino a quando non otterrò<br>
la fine degli influssi impuri.</p>
<p>Mentre la leggera brezza soffia—<br>
fresca,<br>
gradevole, molto profumata—<br>
distruggerò l’ignoranza<br>
appena seduto sulla cima di una montagna.</p>
<p>Nella foresta tutta fiorita<br>
o forse su un fresco pendio,<br>
benedetto con la beatitudine della liberazione,<br>
mi delizierò su Giribbaja.</p>
<p>Adesso io sono<br>
colui che ha adempiuto il compito,<br>
come la luna quando di notte è piena.<br>
Con tutti gli influssi impuri<br>
totalmente estinti,<br>
non ci saranno nuove rinascite.</p>
</blockquote>
<div class="hgroup">
<p class="division">Theragatha</p>
<h1>10.5 Kappa</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 567–576</p>
<p>Copyright 2005 Thanissaro Bhikkhu</p>
<p>Access to Insight edition 2005</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<blockquote class="gatha">
<p>Colmo di ogni tipo di impurità,<br>
il grande creatore di escrementi,<br>
come acqua stagnante,<br>
un grande cancro,<br>
una grande piaga,<br>
pieno di sangue e linfa<br>
immerso in un pozzo nero,<br>
gocciolante liquidi, il corpo<br>
trasuda sporcizia—sempre.<br>
Tenuto assieme da sessanta nervi,<br>
ricoperto da una parete di muscoli,<br>
avvolto in una casacca di epidermide,<br>
questo putrido corpo non vale davvero nulla.<br>
Unito da una catena di ossa,<br>
cucito da fili di tendini,<br>
assume le sue varie posture,<br>
dall’essere tenuto in vita.<br>
Condannato certamente alla morte,<br>
alla presenza del Re dei Mortali,<br>
l’uomo che impara ad abbandonarlo in questo mondo,<br>
va dove vuole.</p>
<p>Dominato dall’ignoranza,<br>
il corpo è vincolato dal quadruplice legame<br>
immerso nei flussi,<br>
catturato dalla rete dei latenti veleni,<br>
avvolto dai cinque ostacoli,<br>
in balia del pensiero,<br>
radicato dalla brama,<br>
coperto dal velo dell’illusione.<br>
Così funziona il corpo,<br>
schiavo del potente kamma,<br>
il suo futuro finisce<br>
in rovina.<br>
Le sue continue esistenze<br>
vanno in rovina.</p>
<p>Costoro che si aggrappano a questo corpo come ‘mio’.<br>
stolti accecati, illusi—<br>
riempiono i cimiteri,<br>
costretti a nuove rinascite.<br>
Coloro che rimangono distaccati da questo corpo<br>
come coloro che sono immuni<br>
dai veleni dei serpenti—<br>
dopo aver abbandonato le radice del divenire [la brama],<br>
privo di influssi,<br>
saranno totalmente liberati.</p>
</blockquote>
<div class="hgroup">
<p class="division">Theragatha</p>
<h1>11.1 Sankicca</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 597–607</p>
<p>Copyright 2005 Thanissaro Bhikkhu</p>
<p>Access to Insight edition 2005</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
</aside>
<blockquote class="gatha">
<p>I monsoni ti incitano<br>
poiché la solitudine è per coloro che sono assorti nei jhana.</p>
<p>Come il monsone<br>
guida le nuvole nella stagione delle piogge,<br>
così i pensieri legati alla solitudine<br>
mi stimolano.</p>
<p>Un corvo nero<br>
nel costruire il suo nido in un ossario<br>
mi infonde<br>
la consapevolezza—<br>
sul distacco—<br>
del corpo.</p>
<p>Colui che non custodisce gli altri,<br>
e non è custodito dagli altri:<br>
è un monaco<br>
che vive in pace,<br>
privo di passioni sensuali.</p>
<p>Da limpide acque e<br>
grandi massi,<br>
popolate da scimmie e<br>
cervi,<br>
coperte da muschio ed<br>
erbacce:<br>
quelle rupi rocciose<br>
mi ravvivano.</p>
<p>Ho vissuto in terre desolate,<br>
in canyon e caverne,<br>
in dimore isolate<br>
ricche di prede e predatori,<br>
ma mai ho avuto<br>
pensieri ignobili e pieni d’odio come:<br>
“Possano questi esseri<br>
essere distrutti,<br>
massacrati,<br>
divorati dal dolore.”</p>
<p>Il Maestro che ho servito;<br>
il Risvegliato,<br>
il compiuto;<br>
il pesante fardello deposto;<br>
la guida del divenire [cioè la brama] sradicata.<br>
La meta per cui ho lasciato<br>
la casa per l’ascetismo<br>
è stata raggiunta:<br>
la fine<br>
di ogni legame.</p>
<p>Non mi delizia la morte,<br>
non mi delizia la vita.<br>
Attendo la mia ora<br>
come un lavoratore la sua paga.<br>
Non mi delizia la morte,<br>
non mi delizia la vita.<br>
Attendo la mia ora<br>
vigile e con piena presenza mentale.</p>
</blockquote>
<div class="hgroup">
<p class="division">Theragatha</p>
<h1>12.2 Sunita il Fuoricasta</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 620–631</p>
<p>Copyright © 1994 Thanissaro Bhikkhu.</p>
<p>Access to Insight edition © 1994</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
</aside>
<blockquote class="gatha">
<p>Sono nato in una modesta famiglia,<br>
povero, con poco cibo.<br>
Il mio lavoro era avvilente;<br>
raccoglievo immondizia,<br>
fiori appassiti da tombe<br>
per poi gettarli via.<br>
La gente mi trovava sudicio,<br>
mi disprezzava, mi denigrava.<br>
Pur umiliato,<br>
mostravo a tutti rispetto.</p>
<p>Poi ho visto il Risvegliato,<br>
seguito dalla comunità dei monaci,<br>
il Sommo Eroe, arrivare nella città,<br>
supremo, dei Magadha.<br>
Buttavi via i miei arnesi,<br>
mi avvicinai a lui con riverenza.<br>
Egli—il supremo—fu<br>
colmo<br>
di compassione<br>
per me.<br>
Dopo averlo omaggiato,<br>
prostrandomi ai suoi piedi,<br>
stetti ad un lato<br>
e chiesi di esser ordinato da lui,<br>
il supremo fra tutti gli esseri.<br>
Il sommo Maestro,<br>
compassionevole verso tutto il mondo, disse:<br>
“Vieni, monaco.”<br>
Quella fu la mia formale ordinazione.</p>
<p>Da solo, ho vissuto nella foresta,<br>
instancabile,<br>
seguendo gli insegnamenti del Maestro,<br>
proprio come lui, il Conquistatore, me li aveva insegnati.</p>
<p>Nella prima veglia notturna,<br>
ricordai le precedenti esistenze;<br>
nella veglia di mezzo,<br>
resi puro l’occhio divino,<br>
nell’ultima,<br>
distrussi l’intera massa oscura.</p>
<p>Poi, sul finir della notte<br>
e all’apparir dell’alba,<br>
Indra e Brahma mi resero omaggio,<br>
a mani giunte:<br>
“Omaggio a te, O purosangue fra gli uomini,<br>
Omaggio a te, O supremo,<br>
i cui influssi impuri sono stati distrutti.<br>
Tu, signore, sei degno di offerte.”</p>
<p>Nel vedermi, circondato da deva,<br>
il Maestro sorrise e disse:<br>
“Tramite la rinuncia, la castità,<br>
la misura e l’autocontrollo:<br>
Ecco un bramano.<br>
Un sommo bramano.”</p>
</blockquote>
<div class="hgroup">
<p class="division">Theragatha</p>
<h1>14.1 L’addio di Revata</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 645–658</p>
<p>Copyright © 1998 Thanissaro Bhikkhu.</p>
<p>Access to Insight edition © 1998</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
</aside>
<blockquote class="gatha">
<p>Da quando ho intrapreso<br>
la pratica,<br>
non ho mai avuto<br>
ignobili ed avversi pensieri.<br>
“Possano questi esseri<br>
essere distrutti,<br>
massacrati,<br>
divorati dal dolore”—<br>
Non ho mai conosciuto tali pensieri<br>
in questo lungo tempo.<br>
Ma ho conosciuto l’amore universale,<br>
illimitato,<br>
ben sviluppato,<br>
nutrito a poco a poco,<br>
come insegnato dal<br>
Risvegliato:<br>
di tutti, amico<br>
di tutti, compagno;<br>
verso tutti gli esseri, compassionevole.<br>
In questo modo sviluppo una mente colma di buona volontà,<br>
deliziandomi nell’amore universale—sempre.<br>
Invitta, non scossa,<br>
allieto la mente.<br>
Sviluppo la sublime permanenza,<br>
non coltivata<br>
dal misero.</p>
<p>Raggiungendo il non-pensiero,<br>
il discepolo del Perfettamente<br>
Risvegliato<br>
è dotato del nobile silenzio<br>
immediatamente.</p>
<p>Come una montagna rocciosa<br>
è inamovibile,<br>
fermamente salda,<br>
così un monaco, con la distruzione dell’illusione,<br>
come una montagna, non trema.</p>
<p>Ad una persona pura,<br>
sempre alla ricerca di ciò che è puro,<br>
una cattiveria infinitesimale<br>
sembra una nuvola di tempesta.</p>
<p>Come un confine ben fortificato<br>
da dentro e da fuori,<br>
così dovete sorvegliare voi stessi.<br>
Non lasciate che il tempo<br>
passi invano.</p>
<p>Non mi delizia la morte,<br>
non mi delizia la vita.<br>
Attendo la mia ora<br>
come un lavoratore la sua paga.<br>
Non mi delizia la morte,<br>
non mi delizia la vita.<br>
Attendo la mia ora<br>
vigile e con piena presenza mentale.</p>
<p>Il Maestro che ho servito;<br>
il Risvegliato,<br>
il compiuto;<br>
il pesante fardello deposto;<br>
la guida del divenire [cioè la brama] sradicata.<br>
La meta per cui ho lasciato<br>
la casa per l’ascetismo<br>
è stata raggiunta:<br>
la fine<br>
di ogni legame.<br>
ecco il mio consiglio.<br>
Dopo di che, raggiungerò<br>
la Liberazione.<br>
Liberato<br>
ovunque.</p>
</blockquote>
<div class="hgroup">
<p class="division">Theragatha</p>
<h1>14.2 Godatta</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 659–672</p>
<p>Copyright © 1998 Thanissaro Bhikkhu.</p>
<p>Access to Insight edition © 1998</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
</aside>
<blockquote class="gatha">
<p>Come un magnifico toro ben allevato<br>
traina un carico,<br>
sopporta il suo peso,<br>
schiacciato<br>
dal suo pesante fardello,<br>
non abbandona il suo giogo;<br>
così anche coloro colmi di conoscenza<br>
come l’oceano d’acqua—<br>
non guardano con disprezzo gli altri.<br>
Questa è la nobiltà fra gli esseri.</p>
<p>In balia<br>
del tempo<br>
e delle continue rinascite<br>
le persone sono afflitte dal dolore<br>
e dalla sofferenza.</p>
<p>Esaltati da ciò che procura piacere,<br>
ed angustiati da ciò che procura dolore,<br>
gli stolti sono da entrambi divorati,<br>
non vedendo come realmente sono.<br>
Mentre coloro che, a metà<br>
fra piacere e dolore,<br>
sono andati oltre la catena della brama,<br>
saldi<br>
come una muraglia,<br>
non sono esaltati né angustiati.</p>
<p>Né guadagni né perdite<br>
né condizione sociale né onore,<br>
né lodi né biasimo,<br>
né piacere né dolore:<br>
ovunque<br>
sono privi di attaccamento—<br>
come una goccia d’acqua<br>
su un loto.<br>
Ovunque<br>
sono felici, illuminati,<br>
ovunque<br>
invitti.</p>
<p>Non importa se<br>
un guadagno sia illecito<br>
o una perdita sia giusta,<br>
una giusta perdita<br>
è meglio<br>
di un illecito guadagno.<br>
Non importa<br>
la condizione sociale dello stolto<br>
o l’umiltà dei saggi,<br>
l’umiltà dei saggi<br>
è meglio<br>
della condizione sociale degli stolti.<br>
Non importa se<br>
si è lodati dagli stolti<br>
o biasimati dai saggi,<br>
il biasimo dei saggi<br>
è meglio<br>
della lode degli stolti.<br>
Così tra il piacere<br>
dei sensi<br>
e il disagio della vita solitaria,<br>
il disagio della vita solitaria<br>
è meglio<br>
del piacere dei sensi.<br>
Così tra il vivere fra gli ingiusti<br>
ed il morire fra i saggi,<br>
il morire fra i saggi<br>
è meglio<br>
del vivere fra gli ingiusti.</p>
<p>Coloro che hanno abbandonato<br>
la rabbia e la sensualità,<br>
le cui mente non è coinvolta<br>
dal divenire e dal non-divenire,<br>
frequentano il mondo<br>
privi di attaccamento.<br>
Per loro non esiste nulla<br>
da amare o da odiare.<br>
Sviluppando<br>
i fattori del Risveglio,<br>
le facoltà<br>
e le forze,<br>
raggiungendo la suprema pace,<br>
privi di influssi impuri,<br>
sono interamente<br>
Liberati.</p>
</blockquote>
<div class="hgroup">
<p class="division">Theragatha</p>
<h1>15.1 Aññakondañña Thera (estratto)</h1>
</div>
<aside>
<p>Traduzione in Inglese dalla versione Pāli di <span class="author">Andrew Olendki</span></p>
<p>PTS: vv. 675</p>
<p>Copyright © 2005 Andrew Olendki.</p>
<p>Access to Insight edition © 2005</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
</aside>
<blockquote class="gatha">
<p>………..<br>
Come una nuvola di pioggia blocca<br>
la polvere sollevata dal vento,<br>
così tutte le idee concettuali vengono bloccate<br>
quando si vede chiaramente con saggezza.<br>
………….</p>
</blockquote>
<div class="hgroup">
<p class="division">Theragatha</p>
<h1>15.2 Udayn Thera, Il fiore di loto (estratto)</h1>
</div>
<aside>
<p>Traduzione in Inglese dalla versione Pāli di <span class="author">Andrew Olendki</span></p>
<p>PTS: vv. 700–701</p>
<p>Copyright © 2005 Andrew Olendki.</p>
<p>Access to Insight edition © 2005</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
</aside>
<blockquote class="gatha">
<p>Come il fiore di un loto,<br>
fuori dall’acqua, fiorisce<br>
deliziando la mente con i suoi profumi,<br>
non è mai bagnato dall’acqua,</p>
<p>allo stesso modo, nato nel mondo,<br>
il Buddha dimora nel mondo;<br>
e come il loto dall’acqua,<br>
non è mai bagnato dal mondo.</p>
</blockquote>
<div class="hgroup">
<p class="division">Theragatha</p>
<h1>16.1 Adhimutta—Adhimutta e i banditi</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 705–725</p>
<p>Copyright © 1995 Thanissaro Bhikkhu.</p>
<p>Access to Insight edition © 1995</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
</aside>
<p>[Il capo dei banditi:]</p>
<blockquote class="gatha">
<p>Quelli che<br>
per sacrificio<br>
per ricchezza<br>
abbiamo ucciso in passato,<br>
contro la loro volontà<br>
hanno tremato e balbettato<br>
dalla paura.<br>
Ma tu—<br>
non mostri alcun timore;<br>
sei sereno.<br>
Perché non ti lamenti<br>
di fronte a cose che incutono paura?</p>
</blockquote>
<p>[Ven. Adhimutta:]</p>
<blockquote class="gatha">
<p>Non vi sono stati mentali dolorosi, capo,<br>
in colui senza desiderio.<br>
In colui le cui catene sono state recise,<br>
tutte le paure sono superate.<br>
Con la distruzione della [brama]<br>
causa di continue rinascite,<br>
quando ogni realtà è vista<br>
come realmente è,<br>
il pesante fardello è deposto,<br>
allora non c’è paura della morte.</p>
<p>Ho vissuto bene la santa vita,<br>
ben sviluppato il sentiero.<br>
La morte non mi reca alcun timore.<br>
E ‘come la fine di una malattia.</p>
<p>Ho vissuto bene la santa vita,<br>
ben sviluppato il sentiero,<br>
per me gli stati del divenire<br>
sono privi di fascino,<br>
come sputare del veleno<br>
dopo averlo bevuto.</p>
<p>Colui che è giunto sull’altra sponda<br>
senza attaccamento<br>
senza impurità<br>
il compito adempiuto,<br>
accoglie con benevolenza la fine della vita,<br>
come se venisse liberato da una condanna a morte.<br>
Dopo aver raggiunto la suprema Rettitudine,<br>
il distacco dal mondo,<br>
come se abbandonasse una casa in fiamme,<br>
non si affligge di fronte alla morte.</p>
<p>Ogni cosa composta,<br>
ogni rinascita,<br>
è soggetta al mutamento:<br>
così afferma il Grande Veggente.<br>
Chi possiede la conoscenza di questa realtà,<br>
come insegnato dal Risvegliato,<br>
non si aggrappa più ad ogni dimensione dell’esistenza,<br>
come il calore su una palla infuocata.<br>
Non possiedo nè ‘Io ero,’<br>
nè ’ Io sarò.’<br>
Le formazioni mentali non avranno ragione di esistere.<br>
Quali pene in loro vi sono?<br>
Colui che vede, come realmente è,<br>
il puro sorgere di ogni realtà,<br>
la pura sequenza di ogni formazione mentale,<br>
non ha timore alcuno.<br>
Quando si vede il mondo con conoscenza<br>
non si trova ‘ciò è mio,’<br>
si pensa, ‘Nulla mi appartiene,’<br>
e non si prova nessun dolore.<br>
Insoddisfatto di questa carcassa,<br>
non bramo una nuova rinascita.<br>
Questo corpo si dissolverà<br>
e nulla resterà.<br>
Fanne ciò che vuoi di questa carcassa.<br>
Io non proverò<br>
né odio né amore.</p>
</blockquote>
<p>Ascoltando queste lodevoli e terrificanti parole, i banditi deposero le armi e dissero:</p>
<blockquote class="gatha">
<p>Cosa avete compiuto, signore,<br>
o chi è stato il vostro maestro?<br>
Come mai in questi insegnamenti<br>
non esiste la sofferenza?</p>
</blockquote>
<p>[Ven. Adhimutta:]</p>
<blockquote class="gatha">
<p>Il sommo sapiente,<br>
l’onniveggente conquistatore:<br>
è il mio maestro.<br>
Maestro colmo di profonda compassione,<br>
guaritore dell’intero mondo,<br>
questa è la sua dottrina,<br>
eccelsa, che conduce alla fine (della sofferenza).<br>
Perciò nei suoi insegnamenti<br>
non esiste la sofferenza.</p>
<p>I banditi, ascoltando le sagge parole del veggente,<br>
gettarono le loro spade e le loro armi.<br>
Alcuni abbandonarono la loro vita criminale,<br>
altri scelsero di seguire il nobile sentiero.<br>
Dopo aver seguito la pratica<br>
del Sugata,<br>
aver sviluppato i poteri e i fattori del Risveglio,<br>
saggi, felici,<br>
con mente domata,<br>
maturate le loro facoltà,<br>
raggiunsero il Nibbana.</p>
</blockquote>
<div class="hgroup">
<p class="division">Theragatha</p>
<h1>16.4 Ratthapala</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 769–793</p>
<p>Copyright © 2006 Thanissaro Bhikkhu.</p>
<p>Access to Insight edition © 2006</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
</aside>
<blockquote class="gatha">
<p>Guarda la bella figura,<br>
un ammasso purulento, tenuto assieme:<br>
malato, pieno di ferite<br>
e senza durata.</p>
<p>Guarda il bel corpo<br>
ornato di gemme e gioielli:<br>
uno scheletro coperto di pelle,<br>
ornato con dei vestiti.</p>
<p>I piedi laccati,<br>
il viso odoroso, dipinto:<br>
già illudono uno stolto,<br>
non colui che è giunto sull’altra sponda.</p>
<p>L’ottuplice treccia,<br>
gli occhi dipinti:<br>
già illudono uno stolto,<br>
non colui che è giunto sull’altra sponda.</p>
<p>Con profumi e creme—<br>
un putrido corpo adornato:<br>
già illudono uno stolto,<br>
non colui che è giunto sull’altra sponda.</p>
<p>Il cacciatore dispose le trappole,<br>
ma il cervo non cadde in trappola.<br>
Dopo aver mangiato l’esca,<br>
scappiamo,<br>
lasciando i cacciatori<br>
a disperarsi.</p>
<p>Le trappole del cacciatore sono distrutte;<br>
il cervo non cade in trappola.<br>
Dopo aver mangiato l’esca,<br>
scappiamo,<br>
lasciando i cacciatori<br>
a lamentarsi.</p>
<p>Vedo nel mondo<br>
persone ricche<br>
che, prese dall’ignoranza,<br>
non offrono un dono<br>
dalla ricchezza accumulata.<br>
Avidi, ammassano ricchezza,<br>
sperando continuamente<br>
nei piaceri dei sensi.</p>
<p>Un re che, con la forza,<br>
ha conquistato il mondo<br>
e domina la terra<br>
fino alla fine del mare,<br>
insoddisfatto di questo orizzonte,<br>
brama l’altro orizzonte<br>
dell’oceano.</p>
<p>I re e gli altri<br>
molte persone—<br>
vanno verso la morte colmi di brama<br>
non spenta. Non sazi<br>
non lasciano mai il corpo,<br>
non si è mai abbastanza sazi<br>
nel mondo dei piaceri sensuali.</p>
<p>I parenti si affliggono<br>
e si disperano.<br>
‘O sventura, il nostro amato è morto’. piangono.<br>
Lo trasportano,<br>
lo vestono,<br>
lo mettono<br>
su un rogo,<br>
quindi lo ardono.</p>
<p>Così arde, girato da spiedi,<br>
con una sola veste,<br>
lasciando le sue ricchezze.<br>
Non sono d’aiuto per chi è morto—<br>
i congiunti,<br>
gli amici<br>
o i compagni.</p>
<p>Gli eredi ne prendono la ricchezza,<br>
mentre trasmigra<br>
in relazione al suo kamma.<br>
Nessuna ricchezza<br>
segue il morto—<br>
né figli, né mogli,<br>
né proprietà, né danaro.</p>
<p>La vita lunga<br>
non si ottiene con la ricchezza,<br>
né la vecchiaia<br>
si evita con il denaro.<br>
Il saggio afferma che questa vita<br>
è breve—<br>
impermanente,<br>
mutevole.</p>
<p>Il ricco ed il povero<br>
si consumano nel contatto.<br>
Anche lo stolto ed il saggio<br>
ne sono toccati.<br>
Ma mentre lo stolto perisce percorso con forza,<br>
il saggio non trema<br>
quando toccato.</p>
<p>Quindi la conoscenza<br>
da cui si ottiene saggezza,<br>
è meglio della ricchezza—<br>
gli stolti<br>
impigliati in continue rinascite,<br>
colmi di ignoranza,<br>
commettono cattive azioni.</p>
<p>Si nasce in questo<br>
o in un altro mondo,<br>
continuamente si trasmigra<br>
di rinascita in rinascita—<br>
così coloro privi di conoscenza<br>
rinascono in questo<br>
o in un altro mondo.</p>
<p>Come il bandito<br>
catturato sul fatto<br>
è ucciso<br>
per le proprie azioni,<br>
così le persone malvagie<br>
—dopo la morte, nell’altro mondo—<br>
saranno distrutte<br>
dalle proprie azioni.</p>
<p>I piaceri sensuali—<br>
cangianti,<br>
seducenti,<br>
dolci—<br>
in molti modi agitano la mente.<br>
Nel vedere i pericoli negli oggetti sensuali:<br>
ho intrapreso la pratica, o re.</p>
<p>Come i frutti, le persone periscono<br>
acerbi e maturi—<br>
alla dissoluzione del corpo.<br>
Conoscendo ciò, o re,<br>
ho intrapreso la pratica.<br>
La vita ascetica<br>
è sicura.</p>
<p>Colmo di fede,<br>
ho intrapreso la pratica<br>
seguendo il messaggio dell’Invitto.<br>
Irreprensibile:<br>
senza debiti ho mangiato il frutto.</p>
<p>Vedendo la sensualità come fuoco,<br>
d’oro come un pugnale,<br>
il dolore di un’altra rinascita<br>
e la grande sofferenza dei reami infernali—<br>
conscio di questo pericolo, ero costernato—<br>
ho penetrato (il dolore), quindi tranquillo<br>
ho raggiunto la fine degli influssi impuri.</p>
<p>Il Maestro che ho servito;<br>
il Risvegliato,<br>
il compiuto;<br>
il pesante fardello deposto;<br>
la guida del divenire [cioè la brama] sradicata.<br>
La meta per cui ho lasciato<br>
la casa per l’ascetismo<br>
è stata raggiunta:<br>
la fine<br>
di ogni legame.</p>
</blockquote>
<div class="hgroup">
<p class="division">Theragatha</p>
<h1>16.7 Bhaddiya Kaligodhayaputta</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 842–865</p>
<p>Copyright © 2005 Thanissaro Bhikkhu.</p>
<p>Access to Insight edition © 2005</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
</aside>
<blockquote class="gatha">
<p>Qualsiasi elegante vestito io abbia indossato<br>
quando cavalcavo un elefante,<br>
qualsiasi prelibato riso io abbia mangiato, la migliore salsa di carne,<br>
oggi—felice, perseverando,<br>
gusto ciò che mi offrono nella mia scodella,<br>
Bhaddiya, il figlio di Godha,<br>
dimora nei jhana senza attaccamento.</p>
<p>Nell’indossare la peggiore veste, perseverando,<br>
gusto ciò che mi offrono nella mia scodella,<br>
Bhaddiya, il figlio di Godha,<br>
dimora nei jhana senza attaccamento.</p>
<p>Nell’andare in giro per la questua, perseverando,<br>
gusto ciò che mi offrono nella mia scodella,<br>
Bhaddiya, il figlio di Godha,<br>
dimora nei jhana senza attaccamento.</p>
<p>Indossando solo le vesti, perseverando,<br>
gusto ciò che mi offrono nella mia scodella,<br>
Bhaddiya, il figlio di Godha,<br>
dimora nei jhana senza attaccamento.</p>
<p>Ricevendo poche offerte durante la questua, perseverando,<br>
gusto ciò che mi offrono nella mia scodella,<br>
Bhaddiya, il figlio di Godha,<br>
dimora nei jhana senza attaccamento.</p>
<p>Mangiando un solo pasto al giorno, perseverando,<br>
gusto ciò che mi offrono nella mia scodella,<br>
Bhaddiya, il figlio di Godha,<br>
dimora nei jhana senza attaccamento.</p>
<p>Mangiando il cibo ricevuto, perseverando,<br>
gusto ciò che mi offrono nella mia scodella,<br>
Bhaddiya, il figlio di Godha,<br>
dimora nei jhana senza attaccamento.</p>
<p>Rifiutando il cibo avanzato, perseverando,<br>
gusto ciò che mi offrono nella mia scodella,<br>
Bhaddiya, il figlio di Godha,<br>
dimora nei jhana senza attaccamento.</p>
<p>Vivendo nella foresta, perseverando,<br>
gusto ciò che mi offrono nella mia scodella,<br>
Bhaddiya, il figlio di Godha,<br>
dimora nei jhana senza attaccamento.</p>
<p>Vivendo ai piedi di un albero, perseverando,<br>
gusto ciò che mi offrono nella mia scodella,<br>
Bhaddiya, il figlio di Godha,<br>
dimora nei jhana senza attaccamento.</p>
<p>Vivendo all’aria aperta, perseverando,<br>
gusto ciò che mi offrono nella mia scodella,<br>
Bhaddiya, il figlio di Godha,<br>
dimora nei jhana senza attaccamento.</p>
<p>Vivendo in un cimitero, perseverando,<br>
gusto ciò che mi offrono nella mia scodella,<br>
Bhaddiya, il figlio di Godha,<br>
dimora nei jhana senza attaccamento.</p>
<p>Accettando qualsiasi dimora, perseverando,<br>
gusto ciò che mi offrono nella mia scodella,<br>
Bhaddiya, il figlio di Godha,<br>
dimora nei jhana senza attaccamento.</p>
<p>Non mentendo, perseverando,<br>
gusto ciò che mi offrono nella mia scodella,<br>
Bhaddiya, il figlio di Godha,<br>
dimora nei jhana senza attaccamento.</p>
<p>Modesto, perseverando,<br>
gusto ciò che mi offrono nella mia scodella,<br>
Bhaddiya, il figlio di Godha,<br>
dimora nei jhana senza attaccamento.</p>
<p>Contento, perseverando,<br>
gusto ciò che mi offrono nella mia scodella,<br>
Bhaddiya, il figlio di Godha,<br>
dimora nei jhana senza attaccamento.</p>
<p>Solitario, perseverando,<br>
gusto ciò che mi offrono nella mia scodella,<br>
Bhaddiya, il figlio di Godha,<br>
dimora nei jhana senza attaccamento.</p>
<p>Liberato, perseverando,<br>
gusto ciò che mi offrono nella mia scodella,<br>
Bhaddiya, il figlio di Godha,<br>
dimora nei jhana senza attaccamento.</p>
<p>Con poderosa energia, perseverando,<br>
gusto ciò che mi offrono nella mia scodella,<br>
Bhaddiya, il figlio di Godha,<br>
dimora nei jhana senza attaccamento.</p>
<p>Abbandonando una scodella di bronzo<br>
e una d’oro,<br>
ne uso una di argilla:<br>
quella fu la mia seconda ordinazione.</p>
<p>Tra alte mura di cinta,<br>
possenti bastioni e cancelli,<br>
guardie armate—<br>
impaurito<br>
così vivevo.<br>
Oggi, felice, senza paura,<br>
senza alcun timore e terrore,<br>
Bhaddiya, il figlio di Godha,<br>
vive nella foresta,<br>
dimorando nei jhana.</p>
<p>Dimorando in virtù,<br>
sviluppando conoscenza e presenza mentale,<br>
passo dopo passo ho raggiunto<br>
la fine di ogni vincolo.</p>
</blockquote>
<div class="hgroup">
<p class="division">Theragatha</p>
<h1>16.8 Angulimala</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 866–891</p>
<p>Copyright © 2005 Thanissaro Bhikkhu.</p>
<p>Access to Insight edition © 2005</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
</aside>
<p>[Angulimala:]</p>
<blockquote class="gatha">
<p>“Mentre avanzi, asceta,<br>
affermi, ‘Mi sono fermato’.<br>
Ma quando io mi fermo<br>
non avanzo.<br>
Ti chiedo cosa vuol dire:<br>
Come ti sei fermato?<br>
Come io non avanzo?</p>
</blockquote>
<p>[Il Buddha:]</p>
<blockquote class="gatha">
<p>“Mi sono fermato, Angulimala,<br>
una volta e per sempre,<br>
avendo eliminato la violenza<br>
verso tutti gli esseri.<br>
Così mi sono fermato<br>
mentre tu, invece, avanzi.”</p>
</blockquote>
<p>[Angulimala:]</p>
<blockquote class="gatha">
<p>“Per venerare il sommo veggente<br>
mi sono recato nella grande foresta.<br>
Dopo aver ascoltato i tuoi versi<br>
in linea con il Dhamma<br>
ho deciso<br>
di abbandonare il male.”</p>
<p>Dopo aver parlato, il bandito<br>
gettò la sua spada e le sue armi<br>
da una rupe<br>
in una voragine,<br>
una fossa.<br>
Poi il bandito si prostrò<br>
rendendo omaggio al Sugata,<br>
e in quel luogo chiese di intraprendere il sentiero,<br>
il Risvegliato,<br>
l’onniveggente compassionevole,<br>
il maestro del mondo, con i suoi deva,<br>
gli disse:<br>
“Vieni, monaco.”<br>
Così fu ordinato<br>
ed entrò nel Sangha.</p>
<p>Quando una persona<br>
si risveglia alla consapevolezza,<br>
essa illumina il mondo<br>
come la luna che emerge da dietro le nubi.</p>
<p>Quando una persona<br>
lascia l’errore per la virtù<br>
essa illumina il mondo<br>
come la luna che emerge da dietro le nubi.</p>
<p>Quando il monaco novizio<br>
prende rifugio<br>
nel Buddha:<br>
egli illumina il mondo<br>
come la luna che emerge da dietro le nubi.</p>
<p>Possano anche i miei nemici<br>
ascoltare il Dhamma.<br>
Possano anche i miei nemici<br>
prendere rifugio<br>
nel Buddha.<br>
Possano anche i miei nemici<br>
frequentare quelle persone<br>
che—pacifiche, buone—<br>
insegnano agli altri il Dhamma.<br>
Possano anche i miei nemici<br>
ascoltare più volte il Dhamma<br>
da coloro che praticano la tolleranza,<br>
l’astinenza,<br>
la compassione,<br>
e praticare i loro insegnamenti.</p>
<p>In questo modo sicuramente non recherà nessun danno<br>
né a me né agli altri;<br>
raggiungerà la suprema pace,<br>
proteggerà sia il debole sia il forte.</p>
<p>Come il contadino incanala l’acqua,<br>
come il fabbro raddrizza le sue frecce,<br>
come il falegname lavora il legno,<br>
così il saggio lavora se stesso.</p>
<p>Alcuni vengono educati con bastoni,<br>
pungoli e fruste,<br>
invece senza bastoni o altre armi<br>
sono stato educato dall’Equanime.</p>
<p>“Il pacifico esecutore” è il mio nome,<br>
perché agisco senza nuocere.<br>
Oggi rendo onore al mio nome<br>
perché non reco danno a nessuno.</p>
<p>Un bandito<br>
ero,<br>
il famoso Angulimala.<br>
trasportato dal grande flusso,<br>
presi rifugio nel Buddha.</p>
<p>Con le mani macchiate di sangue<br>
ero,<br>
il famoso Angulimala.<br>
Osserva come ho preso rifugio!<br>
Sradicata è [la brama],<br>
causa di continue rinascite.</p>
<p>Avendo esaurito il mio kamma<br>
che mi avrebbe fatto rinascere<br>
in reami infernali,<br>
toccato dal frutto di [quel] kamma,<br>
pagato il debito, mangio il mio frutto.</p>
<p>Si smarriscono nella distrazione<br>
—stolto, confusi—<br>
mentre il saggio<br>
fa tesoro della presenza mentale<br>
che ha coltivato<br>
come il più prezioso delle ricchezze.</p>
<p>Non abbandonare la presenza mentale,<br>
non perderti nella sensualità.—<br>
perciò una persona presente mentalmente,<br>
assorta nei jhana,<br>
raggiunge un proficua felicità.</p>
<p>Questa felicità sarà lieta e durevole,<br>
non vi saranno più pensieri malvagi in me.<br>
Fra le varie qualità ben sviluppate,<br>
ho raggiunto<br>
la migliore.</p>
<p>Questa felicità sarà lieta e durevole,<br>
non vi saranno più pensieri malvagi in me.</p>
<p>La triplice conoscenza<br>
è stata ottenuta;<br>
gli insegnamenti del Risvegliato,<br>
compiuti.</p>
<p>Molte volte ho dimorato<br>
con mente agitata—<br>
nella foresta,<br>
ai piedi di un albero,<br>
sui monti, nelle caverne—<br>
sereno adesso riposo, dimoro,<br>
sereno vivo la mia vita.<br>
O, il Maestro mi ha mostrato la compassione!</p>
<p>Prima, ero di stirpe bramana,<br>
di alta nascita.<br>
Oggi sono il figlio<br>
del Sugata,<br>
il re del Dhamma,<br>
il Maestro.</p>
<p>Senza brama, senza attaccamento,<br>
le porte dei sensi sotto controllo, ben concentrato,<br>
avendo ucciso la radice del male,<br>
ho distrutto tutti i veleni della mente.</p>
<p>Il Maestro che ho servito;<br>
il Risvegliato,<br>
il compiuto;<br>
il pesante fardello deposto;<br>
la guida del divenire [cioè la brama] sradicata.<br>
La meta per cui ho lasciato<br>
la casa per l’ascetismo<br>
è stata raggiunta:<br>
la fine<br>
di ogni legame.</p>
</blockquote>
<div class="hgroup">
<p class="division">Theragatha</p>
<h1>17.2 Sariputta Thera—Colui che volge la Ruota</h1>
</div>
<aside>
<p>Traduzione in Inglese dalla versione Pāli di <span class="author">Andrew Olendzki</span></p>
<p>PTS: vv. 991…1014</p>
<p>Copyright © 2005 Andrew Olendzki.</p>
<p>Access to Insight edition © 2005</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
</aside>
<blockquote class="gatha">
<p>Nel villaggio o nella foresta,<br>
nelle valli o sulle colline;<br>
dove dimorano i degni<br>
Piacevole è quel luogo.</p>
<p>Piacevoli sono le foreste,<br>
dove molte persone non trovano delizia.<br>
Privi di passione, essi si deliziano<br>
costoro non inseguono falsi piaceri.</p>
<p>Seduto ai piedi di un albero,<br>
con la testa rasata, avvolto nella veste,<br>
il saggio più anziano<br>
Upatissa già medita.</p>
<p>Divenuto calmo e contento,<br>
saggio in parole e in concentrazione;<br>
scuote da sé gli stati nocivi<br>
come il vento dagli alberi le foglie.</p>
<p>Divenuto calmo e contento,<br>
saggio in parole e in concentrazione;<br>
si è liberato degli stati nocivi<br>
come il vento dagli alberi le foglie.</p>
<p>Il possente oceano e la terra<br>
una montagna, o persino il vento<br>
non possono paragonarsi<br>
alla suprema liberazione del maestro.</p>
<p>L’anziano volge la Ruota,<br>
possedendo grande saggezza, placato;<br>
come la terra, l’acqua ed il fuoco,<br>
egli è privo di attaccamento e di avversione.</p>
</blockquote>
<div class="hgroup">
<p class="division">Theragatha</p>
<h1>17.3 Ananda Thera—Ananda da solo</h1>
</div>
<aside>
<p>Traduzione in Inglese dalla versione Pāli di <span class="author">Andrew Olendzki</span></p>
<p>PTS: vv. 1034–1036</p>
<p>Copyright © 2005 Andrew Olendzki.</p>
<p>Access to Insight edition © 2005</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
</aside>
<blockquote class="gatha">
<p>Tutte le direzioni sono oscure,<br>
gli insegnamenti non mi sono chiari;<br>
con l’addio del nostro compassionevole amico,<br>
sembra tutto avvolto nel buio.</p>
<p>Ho perso l’amico,<br>
il buon maestro.<br>
Non vi è amico che possa paragonarsi<br>
alla consapevolezza del corpo.</p>
<p>Tutti gli anziani sono ormai trapassati;<br>
non posso affidarmi ai novizi,<br>
così oggi medito da solo<br>
come un uccello fuori dal nido.</p>
</blockquote>
<div class="hgroup">
<p class="division">Theragatha</p>
<h1>18 Maha Kassapa</h1>
</div>
<aside>
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 1051–1090</p>
<p>Copyright © 2005 Thanissaro Bhikkhu.</p>
<p>Access to Insight edition © 2005</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
</aside>
<blockquote class="gatha">
<p>Non bisogna andare in giro<br>
seguiti ed onorati<br>
da molte persone:<br>
ci si distrae;<br>
difficile ottenere<br>
la concentrazione.<br>
La compagnia di molte persone<br>
è gravosa.<br>
Così considerando,<br>
non bisogna pavoneggiarsi dinanzi<br>
alla folla.</p>
<p>Un saggio non dovrebbe far visita alle famiglie:<br>
ci si distrae;<br>
difficile ottenere<br>
la concentrazione.<br>
E’ avido e bramoso di piaceri,<br>
chi si allontana dalla meta<br>
che conduce alla beatitudine.<br>
E’ una palude—<br>
essere riveriti e venerati<br>
dalle famiglie—<br>
una sottile freccia, difficile da estrarre.<br>
E’ difficile rifiutare le offerte<br>
per l’indegno.</p>
<p>Lasciando la mia dimora,<br>
sono entrato in città per la questua,<br>
mi sono fermato accanto ad un lebbroso<br>
che consumava il suo pasto.</p>
<p>Costui, con la sua putrida mano,<br>
mi gettò un po’ di cibo,<br>
e mentre me lo gettava,<br>
un dito gli si ruppe<br>
e cadde.</p>
<p>Appoggiato ad un muro,<br>
mangiai quel boccone di cibo,<br>
e né mentre lo mangiavo,<br>
né dopo averlo mangiato<br>
provai disgusto.</p>
<p>Chi si alimenta<br>
con i resti di cibo,<br>
si cura con urina puzzolente,<br>
dimora ai piedi di un albero,<br>
si veste con stracci:<br>
costui è un uomo<br>
delle quattro direzioni.</p>
<p>Laddove alcuni si stancano<br>
salendo la montagna,<br>
lì<br>
l’erede del Risvegliato<br>
mentalmente presente, vigile,<br>
sostenuto dai poteri psichici—<br>
Kassapa sale.</p>
<p>Ritornando dalla questua,<br>
sale la vetta,<br>
Kassapa dimora nei jhana<br>
senza attaccamento,<br>
avendo abbandonato terrore<br>
e paura.</p>
<p>Ritornando dalla questua,<br>
sale la vetta,<br>
Kassapa dimora nei jhana<br>
senza attaccamento,<br>
liberato<br>
fra coloro che bruciano.</p>
<p>Ritornando dalla questua,<br>
sale la vetta,<br>
Kassapa dimora nei jhana<br>
senza attaccamento,<br>
libero da influssi impuri,<br>
la sua opera<br>
compiuta.</p>
<p>Distese di piante rampicanti,<br>
luoghi di delizia per la mente,<br>
il barrire degli elefanti,<br>
recano piacere:<br>
queste rocce<br>
mi rianimano.</p>
<p>Il blu scuro delle nuvole,<br>
scintillanti,<br>
le rinfrescanti acque<br>
delle trasparenti correnti,<br>
piene di coccinelle:<br>
queste rocce<br>
mi rianimano.</p>
<p>Simili alle nuvole le cime,<br>
come eminenti castelli,<br>
il barrire degli elefanti,<br>
recano piacere:<br>
queste rocce<br>
mi rianimano.</p>
<p>Le piacevoli pendici bagnate dalla pioggia,<br>
montagne abitate da veggenti<br>
e dai versi dei pavoni:<br>
queste rocce<br>
mi rianimano.</p>
<p>Questo è abbastanza per me—<br>
che desidero dimorare nei jhana,<br>
risolute, mentalmente presente;<br>
abbastanza per me—<br>
che desidero la meta,<br>
risoluto,<br>
un monaco;<br>
abbastanza per me—<br>
che desidero essere sereno,<br>
risoluto,<br>
nella pratica;<br>
abbastanza per me—<br>
che desidero compiere il mio dovere,<br>
risoluto,<br>
Equanime.</p>
<p>Il blu intenso,<br>
del cielo<br>
coperto da nuvole;<br>
pieni di stormi<br>
di variegati uccelli:<br>
queste rocce<br>
mi rianimano.</p>
<p>Non popolate<br>
da capifamiglia,<br>
ma da cervi<br>
e stormi di uccelli:<br>
queste rocce<br>
mi rianimano.</p>
<p>Con trasparenti acque e<br>
imponenti rocce,<br>
scimmie e<br>
cervi,<br>
coperte da muschio<br>
ed erbe:<br>
queste rocce<br>
mi rianimano.</p>
<p>Non trovo piacere<br>
in nessuna musica<br>
quando la mente<br>
è serena,<br>
nel vedere il Dhamma<br>
rettamente.</p>
<p>Non bisogna fare troppe cose,<br>
evitare la folla,<br>
ed essere troppo occupati.<br>
E’ avido e bramoso di piaceri,<br>
chi si allontana dalla meta<br>
che conduce alla beatitudine.</p>
<p>Non bisogna fare troppe cose,<br>
evitare<br>
ciò che non conduce alla meta.<br>
Il corpo troppo affaticato,<br>
soffre,<br>
e non riesce a<br>
ritrovare la pace.</p>
<p>Nel muovere semplicemente la bocca<br>
non si vede<br>
se stessi.<br>
Non si cammini<br>
a testa alta<br>
pensando, ’ Sono migliore di loro.’</p>
<p>Chi crede di essere<br>
il migliore in realtà<br>
è uno stolto:<br>
il saggio non si loda,<br>
il vanitoso sì.</p>
<p>Colui che non crede<br>
di essere ‘il migliore’<br>
o essere ‘il peggiore’<br>
o di essere ‘uguale’;<br>
e possiede la conoscenza,<br>
la verità, la concentrazione,<br>
e la presenza mentale, costui<br>
è lodato<br>
dal saggio.</p>
<p>Chi non è rispettato<br>
dai suoi discepoli nella santa vita,<br>
è lontano dal vero Dhamma<br>
come la terra<br>
dal cielo.</p>
<p>Ma coloro che la cui coscienza<br>
e paura del male<br>
sono sempre rettamente stabiliti:<br>
prosperano nella santa vita.<br>
Per costoro<br>
non vi saranno altre rinascite.</p>
<p>Un monaco presuntuoso e vanitoso,<br>
anche se indossa<br>
la veste gialla,<br>
è come una scimmia con la pelle di un leone,<br>
perciò non ottiene gloria.</p>
<p>Ma un monaco umile ed equilibrato<br>
imperioso,<br>
le sue facoltà controllate, brilla<br>
nella sua veste gialla,<br>
come un leone<br>
in una grotta di montagna.</p>
<p>Questi numerosi deva,<br>
potenti e gloriosi<br>
10,000 deva—<br>
tutti del seguito di Brahma,<br>
riveriscono ed onorano Sariputta,<br>
il venerabile del Dhamma,<br>
illuminato,<br>
concentrato,<br>
sommo maestro dei jhana,<br>
(dicendo:)</p>
<p>‘Maggio a te, O supremo.<br>
Omaggio a te, O sommo—<br>
la cui conoscenza<br>
non possediamo.</p>
<p>‘Ome è meraviglioso:<br>
il risvegliato<br>
di antica stirpe—<br>
la cui conoscenza<br>
non possediamo<br>
pur essendo esperti arcieri.’</p>
<p>Vedendo Sariputta<br>
un uomo degno di adorazione,<br>
anche dai deva,<br>
Kappina<br>
sorrise.</p>
<p>Per quanto sia esteso il campo dei buddha<br>
eccetto lo stesso grande saggio—<br>
possedevo le migliori<br>
qualità ascetiche.<br>
Non vi erano altri<br>
eguali.</p>
<p>Il Maestro che ho servito;<br>
gli insegnamenti Risvegliato<br>
compiuti;<br>
il pesante fardello, riposto;<br>
la causa di continue rinascite, distrutta.</p>
<p>Né vestiti,<br>
nè dimore,<br>
né cibo<br>
egli prova attaccamento:<br>
Gotama,<br>
come un loto non macchiato<br>
dall’acqua,<br>
è distaccato dai tre piani del divenire.</p>
<p>Egli,<br>
il sommo sapiente,<br>
possiede i fondamenti della presenza mentale<br>
come collo,<br>
la fede<br>
come mani,<br>
la conoscenza<br>
come testa.<br>
Il grande maestro dei jhana<br>
è sempre e totalmente liberato.</p>
</blockquote>
<div class="hgroup">
<p class="division">Theragatha</p>
<h1>19 Talaputa Thera—Talaputa</h1>
</div>
<aside>
<p>Traduzione in Inglese dalla versione Pāli di <span class="author">Bhikkhu Kantipalo</span></p>
<p>PTS: vv. 1091–1145</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
</aside>
<h2>1. Pensieri prima di intraprendere il sentiero di pratica</h2>
<blockquote class="gatha">
<p>1. Quando, o quando vivrò solitario<br>
in una grotta di montagna, privo di desiderio,<br>
e con chiara visione conoscerò che tutto è immutabile?<br>
Questo mio desiderio, quando si esaudirà?</p>
<p>2. Quando, indossando la veste gialla,<br>
sarò saggio, senza brama, senza attaccamento,<br>
con avidità, avversione ed ignoranza distrutte<br>
e giunto nella foresta, beato?</p>
<p>3. Quando dimorerò da solo senza paura nella foresta,<br>
e con chiara visione conoscerò questo corpo,<br>
covo mutevole di malattia e morte<br>
oppresso dalla malattia e dalla morte? Quando otterrò tutto ciò?</p>
<p>4. Quando dimorerò afferrando la spada affilata<br>
della saggezza? Quando potrò recidere la strisciante brama—<br>
causa di paura, dolore e sofferenza,<br>
ed agitazione ovunque? Quando potrò fare tutto questo?</p>
<p>5. Quando come un leone invincibile<br>
potrò sguainare la spada del saggio<br>
forgiata di saggezza e impetuosamente<br>
distruggere Mara ed il suo esercito? Quando farò tutto questo?</p>
<p>6. Quando esercitandomi, sarò considerato<br>
come conoscitore del Dhamma?<br>
Come colui che vede la realtà come realmente è?<br>
Come colui chiamato ‘Equanime’. Quando sarò tutto questo?</p>
<p>7. Quando la fatica non mi farà paura—<br>
fame, sete e vento, insetti e serpenti,<br>
mentre raggiungo la Meta<br>
nella foresta di Giribbaja? Quando farò tutto questo?</p>
<p>8. Quando, concentrato, mentalmente presente,<br>
raggiungerò quella saggezza da Lui conosciuta,<br>
il sommo saggio, conoscerò le Quattro Verità,<br>
così difficili da vedere? Quando farò tutto questo?</p>
<p>9. Quando, padrone della quiete meditativa<br>
vedrò le innumerevoli forme con saggezza,<br>
i suoni, gli odori e i gusti,, gli oggetti tangibili e i dhamma<br>
come una fatua fiamma? Quando otterrò tutto ciò?</p>
<p>10. Quando, oggetto di insane parole,<br>
non mi offenderò<br>
oppure oggetto di lodi non ne sarò compiaciuto.<br>
Quando otterrò tutto ciò?</p>
<p>11. Quando non avrò più<br>
alcun desiderio delle forme<br>
sia interne sia esterne<br>
e degli innumerevoli dhamma? Quando otterrò tutto ciò?</p>
<p>12. Quando nella stagione delle piogge<br>
seguirò il sentiero della foresta<br>
percorso dal Veggente; le vesti umide<br>
a causa della pioggia? Quando davvero otterrò tutto questo?</p>
<p>13. Quando dentro una grotta di montagna<br>
dopo aver sentito il canto del pavone,<br>
e di altri uccelli nella foresta,<br>
unirò la mente per raggiungere<br>
l’immortale? Quando davvero otterrò tutto questo?</p>
<p>14. Quando attraverserò il Gange e lo Yamuna,<br>
il Sarasvati e i profondi abissi<br>
dell’oceano Balava<br>
con i poteri psichici. Quando davvero otterrò tutto questo?</p>
<p>15. Quando, come un elefante selvaggio,<br>
distruggerò il desiderio della gioia dei sensi<br>
ed eliminando le caratteristiche della beltà<br>
mi sforzerò nella concentrazione? Quando davvero otterrò tutto questo?</p>
<p>16. Quando, come un pezzente distrutto dai debiti,<br>
oppresso dai creditori, trova un tersoro,<br>
troverò piacere nella Dottrina ottenuta<br>
dal Sommo Saggio? Quando davvero otterrò tutto questo?</p>
</blockquote>
<h2>2. Autoammonimento dopo aver intrapreso la pratica</h2>
<blockquote class="gatha">
<p>17. Molti anni sono passati da quando mi hai implorato<br>
‘E’ giunto il tempo di lasciare la casa.’<br>
ora ho intrapreso il sentiero di pratica<br>
qual è la ragione, mente, per cui non mi esorti a continuare?</p>
<p>18. O mente, perchè non mi hai garantito:<br>
’ Le brillanti piume degli uccelli sul picco di Giribbaja<br>
che salutano il tuono, il suono del possente Indra,<br>
ti recheranno gioia meditando nella foresta?</p>
<p>19. Le persone care, gli amici ed i parenti,<br>
si divertono ed amano con i piaceri mondani dei sensi:<br>
tutto ciò ho lasciato per raggiungere altro alla fine,<br>
anche adesso, o mente, non mi rechi piacere.</p>
<p>20. Tu sei mia, mente, e non di altri;<br>
perchè poi ti affliggi quando è tempo di combattere?<br>
Vedendo il tutto come mutabile a questo ora ho rinunciato:<br>
il desiderare, desideroso dello Stato Immortale.</p>
<p>21. Ha detto Colui, il migliore tra gli esseri,<br>
la massima guida, il Sommo Dottore:<br>
‘Instabile, come una scimmia è la mente,<br>
estremamente difficile da controllare perchè colma di cupidigia.’</p>
<p>22. Variegati, dolci, piacevoli sono i desideri dei sensi;<br>
stolta ed accecata l’umanità da loro è sedotta<br>
di rinascita in rinascita, dimorando nel male,<br>
così dalla mente (gli esseri) sono condotti a perire all’inferno.</p>
<p>23. ‘Nella giungla dimorerai, tra i richiami<br>
dei pavoni e degli aironi, tra leopardi e tigri:<br>
abbandona il desiderio fisico—non fallire.’<br>
Perciò mente mia esortami a continuare.</p>
<p>24. ‘Sviluppa la concentrazione, le facoltà ed i poteri,<br>
i fattori di saggezza attraverso la profonda meditazione<br>
e poi con la Triplice Conoscenza tocca il messaggio del Buddha.’<br>
Perciò mente mia esortami a continuare.</p>
<p>25. Sviluppa l’Ottuplice Sentiero per ottenere l’Immortale<br>
che conduce alla Liberazione e purifica ogni impurità;<br>
Distruggi l’origine di ogni Male!<br>
Perciò mente mia esortami a continuare.</p>
<p>26. Contempla attentamente i vari tipi di brama come Male.<br>
Abbandona l’origine del Male.<br>
Qui ed ora poni fine al male.’<br>
Perciò mente mia esortami a continuare.</p>
<p>27. ‘Osserva dall’interno l’impermanente come Male<br>
il vuoto come privo di un sé, e la sofferenza come veleno,<br>
così la mente rinuncia ai suoi deliri mentali.’<br>
Perciò mente mia esortami a continuare.</p>
<p>28. Con la testa rasata e brutto a vedersi, a volte deriso,<br>
tra la gente chiedi l’elemosina con una misera scodella.<br>
Al Sommo Saggio, la parola del Maestro ti onora.’<br>
Perciò mente mia esortami a continuare.</p>
<p>29. ‘Vagando degnamente fra strade e famiglie<br>
con una mente distaccata dai piaceri dei sensi.<br>
Come la luna piena illumina la notte.’<br>
Perciò mente mia esortami a continuare.</p>
<p>30. Sarai un abitante della foresta, e un mendicante,<br>
un abitante di cimiteri e indosserai una veste fatta di stracci,<br>
senza mai mentire,provando piacere nella rinuncia.’<br>
Perciò mente mia esortami a continuare.</p>
<p>31. Come colui che dopo aver piantato degli alberi da frutto<br>
desidera toglierne uno alla radice:<br>
così tu fai, mente, quando mi esorti<br>
a rimanere su ciò che è mutevole ed effimero.</p>
<p>32. Amorfo, viandante, errante solitario<br>
mai più ti seguirò, perchè i desideri dei sensi<br>
sono nocivi, conducono ad un frutto amaro, al terrore;<br>
raggiungerò soltanto il Nibbana.</p>
<p>33. Con molta fortuna ho intrapreso la pratica,<br>
senza né impudenza, né incostanza mentale,<br>
né esilio né con mezzi di sussistenza,<br>
e solo così sarò in accordo con te, O mente.</p>
<p>34. Con pochi desideri, senza biasimo,<br>
acquietando ogni cattiveria per essere lodato dai saggi,<br>
così, mente mia, esortami<br>
senza farmi indietreggiare.</p>
<p>35. Brama, ignoranza, piacere e dispiacere,<br>
attrazione per le forme e le sensazioni piacevoli,<br>
gli amati piaceri dei sensi—tutto questo è stato rigettato:<br>
mai più tornerò indietro.</p>
<p>36. In ogni vita, o mente, la tua parola è stata da me creata,<br>
in molte nascite non ho mai cercato in te la collera.<br>
Tutto questo da te è stato creato, ingrata,<br>
tutto il male è opera tua.</p>
<p>37. Tu, mente, ci rendi bramini,<br>
tu ci rendi nobili guerrieri, re e veggenti,<br>
a volte mercanti e servitori,<br>
oppure da te condotti nel regno degli dei.</p>
<p>38. Tu sei la causa di rinascita fra i titani,<br>
o nei reami infernali,<br>
nel regno animale a volte,<br>
oppure nel regno degli spiriti.</p>
<p>39. Ora non mi danneggerai mai più,<br>
anche se tenterai di sedurmi,<br>
portandomi alla pazzia—<br>
ma come sei stata da me domata, o mente?</p>
<p>40. In passato questa mente vagante, nomade,<br>
andava dove voleva, capricciosa e piacevole,<br>
oggi la controllerò fortemente<br>
come un addestratore di elefanti selvaggi.</p>
<p>41. Egli, il Maestro mi ha reso chiaro questo mondo—<br>
mutevole, instabile, privo di un sé;<br>
ora nella Dottrina del Conquistatore, la mente<br>
mi fa superare i grandi flussi così difficili da oltrepassare.</p>
<p>42. Ora non sei come prima, mente,<br>
non ritornerò sotto la tua guida—<br>
ho intrapreso la pratica del Sommo Saggio Cercatore<br>
e quelli come me non cadranno in rovina.</p>
<p>43. Montagne, oceani, fiumi, e questo prospero mondo,<br>
i quattro punti cardinali, il nadir e i paradisi<br>
tutte le Tre Rinascite sono opprimenti e impermanenti.<br>
Dove mi condurrai per deliziarmi, mente?</p>
<p>44. Saldo, saldo nel mio scopo! Cosa farai, mente mia?<br>
Non sono più in tuo potere, mente, né tuo servo.<br>
Nessuno porterebbe una pesante zavorra<br>
nell’attraversare un fiume pieno di correnti.</p>
<p>45. Una cima, dei pendii, una piacevole pianura<br>
una foresta rinfrescata dalle piogge,<br>
dove spesso si incontrano cinghiali ed antilopi,<br>
o una dimora in una grotta ti recheranno piacere.</p>
<p>46. Il pavone dalla bella coda e dalla bella cresta,<br>
con ali piumate di vari colori, il padrone dell’aria,<br>
salutando il tuono con il soave richiamo<br>
ti porterà gioia mentre mediti nella foresta.</p>
<p>47. Quando il dio della pioggia facendo piovere bagna l’erba<br>
e rende le nuvole colme d’acqua color del legno,<br>
nella montagna come un tronco riposerò<br>
e il posto dove sono seduto sarà soffice come il cotone.</p>
<p>48. Perciò seguirò gli insegnamenti del maestro;<br>
fammi avere ciò che mi serve,<br>
con te mi comporterò come un uomo vigoroso<br>
che rende leggero qualsiasi peso.</p>
<p>49. Perciò seguirò gli insegnamenti del maestro;<br>
fammi avere ciò che mi serve,<br>
dall’energia ottenuta ti porterò sotto il mio potere<br>
come un esperto addestratore controlla l’elefante selvaggio.</p>
<p>50. Con te ben domata, ti guiderò,<br>
come un addestratore doma un purosangue,<br>
sarò capace di praticare il nobile e beato Sentiero<br>
percorso da coloro che controllano la mente.</p>
<p>51. Ti domerò con la forza della concentrazione<br>
come l’elefante legato con una robusta fune;<br>
da me ben controllata, ben sviluppata dalla presenza mentale,<br>
tu non sarai più la causa di nuove rinascite.</p>
<p>52. Tramite la saggezza non seguirò un falso sentiero,<br>
con retto sforzo, stabilito nel Sentiero,<br>
dopo aver conosciuto il nascere ed il morire—<br>
tu sarai l’erede del Sommo Oratore.</p>
<p>53. Tu mi trascini, mente, come il carro trainato dai buoi,<br>
nel potere delle Quattro Perversioni;<br>
vieni ora, servi il Sommo Saggio, il Compassionevole,<br>
il Perfetto tagliatore di ogni legame e vincolo.</p>
<p>54. Come un cervo vaga nei boschi<br>
con la testa ornata da nubi,<br>
così ti delizierai su quel libero monte.<br>
E’ sicuro, mente, qui dimorerai.</p>
<p>55. Uomini e donne godono di una falsa felicità<br>
prodotta dai sensi e dal desiderio,<br>
stolti accecati dal potere di Mara,<br>
tutti tuoi schiavi, o mente.</p>
</blockquote>
<div class="hgroup">
<p class="division">Theragatha</p>
<h1>21 Vangisa (estratto)</h1>
</div>
<aside>
<p>Traduzione in Inglese dalla versione Pāli di <span class="author">Hellmuth Hecker e Sister Khema</span></p>
<p>PTS: vv. 1224–1225</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<blockquote class="gatha">
<p>1224. Dalla distrutta percezione<br>
il tuo cuore è infiammato dalla passione.<br>
I tratti essenziali della bellezza sono da evitare, (perchè)<br>
legato all’avido e bramoso desiderio.</p>
<p>1225. La tua mente, attenta e vigile,<br>
dovrebbe essere concentrata sull’essenza di ogni impurità.<br>
Attraverso la consapevolezza del corpo,<br>
ci si accorge dei suoi veleni.</p>
</blockquote>
</article>
</section>
</main>
</body>
</html>
