<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="an8.6">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>. Copyright © 1997 Thanissaro Bhikkhu. Access to Insight edition © 1997.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Aṅguttara Nikāya</p>
<p>Lokavipatti Sutta</p>
<h1>8.6. Le debolezze del Mondo</h1>
</div>
<p>“Monaci, queste otto condizioni terrene girano intorno al mondo ed il mondo gira intorno a queste otto condizioni terrene. Quali otto? Il guadagno, la perdita, il prestigio, il disonore, la censura, l’encomio, il piacere e il dolore. Queste sono le otto condizioni terrene che girano intorno al mondo ed il mondo gira intorno a queste otto condizioni terrene.</p>
<p>“Per una persona ordinaria non istruita nascono il guadagno, la perdita, il prestigio, il disonore, la censura, l’encomio, il piacere e il dolore. Anche per un discepolo istruito dai nobili nascono il guadagno, la perdita, il prestigio, il disonore, la censura, l’encomio, il piacere e il dolore. Quindi qual è la differenza tra il discepolo istruito dai nobili e la persona ordinaria non istruita?”</p>
<p>“Per noi, signore, gli insegnamenti hanno il Beato come radice, come guida e come giudice. Sarebbe bene se il Beato spiegasse il significato di questa asserzione. Avendola sentita dal Beato, i monaci la ricorderanno.”</p>
<p>“Allora, monaci, ascoltate e prestate attenzione. Vado a parlare.”</p>
<p>“Come vuole, signore”—i monaci risposero.</p>
<p>Il Beato disse: “Il guadagno sorge per una persona ordinaria non istruita. Egli non riflette: ‘Il guadagno è sorto per me. È impermannete, doloroso e destinato a cambiare.’ Egli non lo discerne come realmente è.</p>
<p>“La perdita sorge…</p>
<p>Il prestigio sorge…</p>
<p>Il disonore sorge…</p>
<p>La censura sorge…</p>
<p>L’encomio sorge…</p>
<p>Il piacere sorge…</p>
<p>Il dolore sorge ….</p>
<p>“La sua mente rimane attaccata al guadagno, attaccata dalla perdita… dal prestigio… dal disonore… dalla censura…dall’encomio…dal piacere … dal dolore.</p>
<p>“Gioisce con il guadagno sorto e si ribella contro la perdita sorta. Gioisce con il prestigio sorto e si ribella contro il disonore sorto. Gioisce con l’encomio sorto e si ribella contro la censura sorta. Gioisce con il piacere sorto e si ribella contro il dolore sorto. Così egli prende parte al piacere e al dolore che ne derivano, egli non è libero da nascita, vecchiaia o morte; dai dolori, lamentazioni, pene, angosce o disperazioni. Non è libero, vi dico, dalla sofferenza e dal dolore.</p>
<p>“Ora, il guadagno sorge per un discepolo istruito dai nobili. Egli riflette: ‘Il guadagno è sorto per me. È impermanente, doloroso e destinato a cambiare.’ Lui lo discerne come realmente è.</p>
<p>“Così la perdita… il prestigio … il disonore … la censura … l’encomio … il piacere …il dolore</p>
<p>Egli riflette, ‘Il dolore è sorto per me. È impermanente, doloroso e destinato a cambiare.’ Egli lo discerne come realmente è.</p>
<p>“La sua mente non rimane attaccata al guadagno, alla perdita… al prestigio… al disonore… alla censura… all’encomio… al piacere e al dolore.</p>
<p>“Non gioisce con il guadagno sorto, o si ribella contro la perdita sorta. Non gioisce con il prestigio sorto, o si ribella contro il disonore sorto. Non gioisce con l’encomio sorto, o si ribella contro la censura sorta. Non gioisce con il piacere sorto, o si ribella contro il dolore sorto. Non gioisce e non si ribella, è libero da nascita, vecchiaia e morte; dai dolori, lamentazioni, pene, angosce e disperazioni. E’ libero, vi dico, dalla sofferenza e dal dolore.</p>
<p>“Questa è la differenza tra il discepolo istruito dal nobile e la persona ordinaria non istruita.”</p>
<blockquote class="gatha">
<p>Guadagno/perdita,<br>
prestigio/disonore,<br>
censura/encomio,<br>
piacere/dolore:<br>
queste condizioni fra esseri umani<br>
sono impermanenti,<br>
instabili,<br>
soggette a cambiare.<br>
Sapendo questo, la persona saggia, attenta,<br>
pondera queste condizioni incostanti.<br>
Cose desiderabili non incantano la mente,<br>
cose indesiderabili non portano resistenza.<br>
Il suo accogliere<br>
e il ribellarsi sono dispersi,<br>
finiti,<br>
non esistono.<br>
Egli discerne giustamente,<br>
è andato, oltre il divenire,<br>
all’Ultima Riva.</p>
</blockquote>
</article>
</section>
</div>
</body>
</html>
