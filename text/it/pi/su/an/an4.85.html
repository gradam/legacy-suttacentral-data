<!DOCTYPE html>
<html>
<head>
<title></title>
</head>
<body>
<div id="text" lang="it">
<section class="sutta" id="an4.85">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>. Copyright © 1997 Thanissaro Bhikkhu. Access to Insight edition © 1997.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Aṅguttara Nikāya</p>
<p>Tamonata Sutta</p>
<h1>4.85 Oscurità</h1>
</div>
<p>Ci sono questi quattro tipi di persone che esistono nel mondo. Quali quattro? Chi è nell’oscurità ed è invaso dall’oscurità, chi è nell’oscurità ed è invaso dalla luce, chi è nella luce ed è invaso dall’oscurità, e chi è nella luce ed è invaso dalla luce.</p>
<p>“E come è la persona che è nell’oscurità ed è invasa dall’oscurità? Quando una persona è nata in una famiglia modesta, in una famiglia povera, con poco cibo e mancante del necessario. Ed è brutto, deforme, striminzito e malaticcio: quasi cieco o deforme o zoppo o storpiato. Non riceve [ regali di] cibo, bevande, abbigliamento o veicoli; ghirlande, profumi o unguenti; biancheria da letto, ricovero o lampade. Ha una cattiva condotta fisica, verbale e mentale. Avendo tale tipo di condotta—alla dissoluzione del corpo, dopo la morte—riappare nel piano della privazione, nella cattiva destinazione, nei reami più bassi, nell’inferno. Questa è la persona che è nell’oscurità ed è invasa dall’oscurità.</p>
<p>“E com’è la persona che è nell’oscurità ed è invasa dalla luce? Quando una persona è nata in una famiglia di classe più bassa, una famiglia povera. Ed è brutto, deforme, striminzito e malaticcio: quasi cieco o deforme o zoppo o storpiato. Non riceve [ regali di] cibo, bevande, abbigliamento o veicoli; ghirlande, profumi o unguenti; biancheria da letto, ricovero o lampade. Ha una buona condotta fisica, una buona condotta verbale ed una buona condotta mentale. Avendo tale condotta—alla dissoluzione del corpo, dopo la morte—riappare nella buona destinazione, nel mondo paradisiaco. Questa è la persona che è nell’oscurità ed è invasa dalla luce.</p>
<p>“E com’è la persona che è nella luce ed è invasa dall’oscurità? Quando una persona è nata in una famiglia di classe superiore, una famiglia ricca, con molti possessi, con molto denaro, molte merci. Ed è ben fatto, bello, dotato di attraente carnagione. Riceve [ regali di] cibo, bevande, abbigliamento e veicoli; ghirlande, profumi, unguenti; biancheria da letto, lampade. Ha una cattiva condotta fisica, verbale e mentale. Avendo tale condotta—alla dissoluzione del corpo, dopo la morte—riappare nel piano della privazione, nella cattiva destinazione, nei reami più bassi, nell’inferno. Questa è la persona che è nella luce ed è invasa dall’oscurità.</p>
<p>“E com’è la persona che è nella luce ed è invasa dalla luce? Quando una persona è nata in una famiglia di classe superiore, una famiglia ricca. Ed è di bell’aspetto, bello, attraente. Riceve [regali di] cibo, bevande, abbigliamento e veicoli; ghirlande, profumi, unguenti; biancheria da letto, lampade. Ha una buona condotta fisica, una buona condotta verbale ed una buona condotta mentale. Avendo tale condotta—alla dissoluzione del corpo, dopo la morte—riappare nella buona destinazione, nel mondo paradisiaco. Questa è la persona che è nella luce ed è invasa dalla luce.</p>
<p>“Questi sono i quattro tipi di persone che esistono nel mondo.”</p>
</article>
</section>
</div>
</body>
</html>
