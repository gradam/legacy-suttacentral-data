<!DOCTYPE html>
<html>
<head>
<title></title>
</head>
<body>
<div id="text" lang="it">
<section class="sutta" id="an8.53">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>. Copyright © 1997 Thanissaro Bhikkhu. Access to Insight edition © 1997.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<article>
<div class="hgroup">
<p class="division">Aṅguttara Nikāya</p>
<p>Gotami Sutta</p>
<h1>8.53 A Gotami</h1>
</div>
<p><span class="evam">Così ho sentito</span>. Una volta il Beato soggiornava a Vesali, nella Sala del Tetto Appuntito nella Grande Foresta.</p>
<p>Allora Mahapajapati Gotami andò a trovare il Beato e, lì giunta, lo salutò con rispetto e si tenne da un lato. Mentre si teneva là gli disse: “Sarebbe bene, signore, che il Beato mi insegnasse in breve il Dhamma in modo tale che, avendo sentito il Dhamma dal Beato, possa rimanere distaccata, attenta, ardente e risoluta”.</p>
<p>“Gotami, devi conoscere queste qualità: ‘Le qualità che conducono alla concupiscenza, non alla rinuncia; ad essere vincolata, non ad essere liberata; all’attaccamento, non al distacco; allo sviluppo del Sè, non alla modestia; al malcontento, non alla contentezza; alla pigrizia, non allo sforzo’. Conoscendo queste qualità puoi assolutamente sostenere: ‘Questo non è il Dhamma, questo non è il Vinaya, non sono gli insegnamenti del maestro.</p>
<p>“Devi conoscere queste qualità: ‘Le qualità che conducono alla rinuncia, non alla concupiscenza; ad essere liberata, non ad essere vincolata; al distacco, non all’attaccamento; alla modestia, non allo sviluppo del Sé; alla contentezza, non al malcontento; allo sforzo, non alla pigrizia.’ Conoscendo queste qualità puoi assolutamente sostenere: ‘Questo è il Dhamma, questo è il Vinaya, questi sono gli insegnamenti del maestro.’</p>
<p>Questo disse il Beato. Gratificata, Mahāpajapati Gotami si rallegrò delle sue parole.</p>
</article>
</section>
</div>
</body>
</html>
