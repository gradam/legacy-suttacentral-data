<!DOCTYPE html>
<html>
<head>
<title></title>
</head>
<body>
<div id="text" lang="it">
<section class="sutta" id="an10.51">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>. Copyright © 1997 Thanissaro Bhikkhu. Access to Insight edition © 1997.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Aṅguttara Nikāya</p>
<p>Sacitta Sutta</p>
<h1>10.51 La propria mente</h1>
</div>
<p><span class="evam">Così ho sentito</span>. Una volta il Beato soggiornava presso Savatthi, nel Boschetto di Jeta, nel convento di Anathapindika. Là si rivolse i monaci: “Monaci!”</p>
<p>“Sì, signore”—i monaci risposero.</p>
<p>Il Beato disse: “Anche se un monaco non è capace di leggere le menti degli altri, così dovrebbe esercitarsi: ‘Io sarò capace di leggere la mia mente.’</p>
<p>“E come un monaco è capace di leggere la sua mente? Immaginate un giovane—o un uomo—di bell’aspetto, che esamina la sua faccia in uno specchio brillante e pulito o in una ciotola di acqua chiara—se vedesse qualche macchia, cercherebbe di rimuoverla. Se non vedesse nessuna macchia, ne sarebbe lieto: ‘Come sono fortunato! Come sono pulito! ‘Allo stesso modo, un monaco compie la stessa cosa riguardo alle qualità salutari: ‘Di solito sono bramoso? Ho pensieri di cattiva volontà? Ho superato l’accidia e la sonnolenza? Sono andato oltre l’incertezza? Sono adirato? Ho pensieri impuri o puri? Il mio corpo è svegliato? Sono pigro? Concentrato?’</p>
<p>“Se, esaminandosi, un monaco rileva: ‘Di solito sono bramoso, ho pensieri di cattiva volontà, con accidia e sonnolenza, incerto, adirato con pensieri impuri, col mio corpo svegliato, pigro o non concentrato’—egli dovrebbe sviluppare un desiderio salutare, lo sforzo, la diligenza, la retta presenza mentale per abbandonare queste qualità nocive.</p>
<p>“Ma se, esaminandosi, un monaco rileva: ‘Sono privo di desideri, privo di pensieri di cattiva volontà, libero dall’accidia e dalla sonnolenza, oltre il dubbio, non adirato, con pensieri puri, col mio corpo svegliato, con la persistenza svegliata e concentrata’—allora il suo dovere è fare uno sforzo per stabilire quelle qualità salutari ad un grado superiore per la fine degli influssi impuri.”</p>
</article>
</section>
</div>
</body>
</html>
