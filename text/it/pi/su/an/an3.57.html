<!DOCTYPE html>
<html>
<head>
<title></title>
</head>
<body>
<main id="text" lang="it">
<section class="sutta" id="an3.57">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>. Copyright © 1999 Thanissaro Bhikkhu. Access to Insight edition © 1999.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<article>
<div class="hgroup">
<p class="division">Aṅguttara Nikāya</p>
<p>Vaccha Sutta</p>
<h1>3.57 A Vaccha</h1>
</div>
<p>Allora Vacchagotta l’errante si recò dal Beato e, lì giunto, scambiò dei saluti cortesi con lui. Dopo uno scambio di saluti amichevoli e di cortesie, si sedette ad un lato. Appena seduto, disse al Beato: “Maestro Gotama, ho sentito affermare che ‘Gotama l’asceta dice questo: “Solo a me bisogna fare dei doni, e non ad altri. Solo ai miei discepoli bisogna fare dei doni, e non ad altri. Solamente ciò che mi è dato porta grandi frutti, e non ciò che è dato ad altri. Solamente ciò che è dato ai miei discepoli porta grandi frutti, e non ciò che è dato ai discepoli degli altri”. ‘Ora, coloro che riportano questo: riportano le parole esatte del Maestro Gotama?”</p>
<p>“Vaccha chiunque dice questo: ‘Gotama il contemplativo dice questo: “Solo a me bisogna fare dei doni, e non ad altri. Solo ai miei discepoli bisogna fare dei doni, e non ad altri. Solamente ciò che mi è dato porta grandi frutti, e non ciò che è dato ad altri. Solamente ciò che è dato ai miei discepoli porta grandi frutti, e non ciò che è dato ai discepoli degli altri.”—non riporta le mie parole esatte, mi rappresenta a torto, ciò è inesatto e falso.</p>
<p>“Vaccha chiunque impedisca ad un altro di fare un dono crea tre ostacoli, tre impedimenti. Quali tre? Crea un ostacolo al merito del donatore, un ostacolo ai guadagni del ricevente, e si fa del torto. Chiunque impedisca ad un altro di fare un dono crea questi tre ostacoli, questi tre impedimenti.</p>
<p>“Te lo dico, Vaccha, anche se una persona getta i resti di cibo di una scodella in uno stagno o presso un villaggio, dicendosi: ‘Possano tutti gli animali che vivono qui nutrirsi di questo’—sarebbe una sorgente di merito, per non dire niente di ciò che è dato agli esseri umani. Ma dico infatti che ciò che è dato in maniera virtuosa porta ad una persona dei grandi frutti, e molto meno ciò che è dato ad una persona non virtuosa. E la persona virtuosa ha abbandonato cinque fattori ed è dotata di cinque.</p>
<p>“Quali cinque ha abbandonato? Ha abbandonato il desiderio sensuale… la cattiva volontà… la pigrizia e il torpore… l’inquietudine e l’ansietà… il dubbio. Questi sono i cinque fattori che ha abbandonato. E di quale cinque si è dotata? È dotata dell’aggregato di virtù … dell’aggregato di concentrazione … dell’aggregato di conoscenza… dell’aggregato di liberazione … dell’aggregato della conoscenza e della visione della liberazione . Questi sono i cinque fattori di cui si è dotata.</p>
<blockquote class="gatha">
<p>“Ti dico:<br>
“In un gregge di bestiame,<br>
che sia nero o bianco,<br>
rossastro, bruno,<br>
chiazzato, uniforme,<br>
o grigio:<br>
se nasce un toro—<br>
docile, paziente,<br>
compiuto in forza,<br>
e vivo—<br>
le persone l’assoggettano ai fardelli,<br>
senza riguardi al suo colore.</p>
<p>Parimenti,<br>
importa poco se si nasce<br>
tra gli uomini—<br>
nobile guerriero, preti,<br>
commercianti, lavoratori,<br>
fuori-caste, o netturbini—<br>
se si è amorevoli, se si hanno delle meditative pratiche,<br>
se si è giusti, compiuti in virtù,<br>
un dicitore di verità, con la coscienza al cuore,<br>
qualcuno<br>
che ha lasciato cadere la nascita ed è morto,<br>
completato la vita santa<br>
posto il fardello,<br>
finito il suo compito<br>
libero da fermentazioni,<br>
passai al di là di ogni dhamma,<br>
grazie alla mancanza di attaccamenti:<br>
le offerte a questo campo senza macchia<br>
portano dei frutti in abbondanza.</p>
<p>Ma gli stolti,gli ignoranti,<br>
gli ottusi, gli stupidi,<br>
fanno dei doni<br>
e non si avvicinano ai buoni.</p>
<p>Mentre quelli che si avvicinano ai buoni<br>
—considerati come illuminati,<br>
saggi—<br>
di cui la fiducia nel Beato<br>
ha preso radice,<br>
è stabilita e chiusa:<br>
vanno nel mondo dei deva<br>
o rinascono in questo mondo in una buona famiglia.</p>
<p>Tappa per tappa<br>
essi ottengono<br>
la Liberazione:<br>
i saggi.”</p>
</blockquote>
</article>
</section>
</main>
</body>
</html>
