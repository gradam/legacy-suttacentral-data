<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="an6.13">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>. Copyright © 2001 Thanissaro Bhikkhu. Access to Insight edition © 2001.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Aṅguttara Nikāya</p>
<p>Nissaraniya Sutta</p>
<h1>6.13. Vie d’uscita</h1>
</div>
<p>“Monaci, queste sei proprietà sono vie d’uscita. Quali sei?</p>
<p>Se un monaco dicesse: ‘Anche se la buona volontà è stata sviluppata, perseguita, mantenuta e presa come base, consolidata e ben intrapresa da me come la mia consapevolezza della liberazione, però la cattiva volontà continua a sopraffare la mia mente.’ Gli si potrebbe ripondere: ‘Non dire così. Non dovresti parlare così. Non travisare il Beato, non è giusto travisare il Beato, egli non direbbe così. È impossibile, che—quando la buona volontà è stata sviluppata, perseguita, mantenuta e presa come base, consolidata e ben intrapresa come la consapevolezza della liberazione—la cattiva volontà continui ancora a sopraffare la mente. Quella possibilità non esiste, questa è la via d’uscita dalla cattiva volontà: la buona volontà come consapevolezza della liberazione.’</p>
<p>“Inoltre, se un monaco dicesse: ‘Anche se la compassione è stata sviluppata, perseguita, mantenuta e presa come base, consolidata e ben intrapresa da me come la mia consapevolezza della liberazione, però la cattiveria continua ancora a sopraffare la mia mente.’ Gli si potrebbe rispondere: ‘Non dire così. Non dovresti parlare così. Non travisare il Beato, non è giusto travisare il Beato, egli non direbbe così. È impossibile, che—quando la compassione è stata sviluppata, perseguita, mantenuta e presa come base, consolidata e ben intrapresa come la consapevolezza della liberazione—la cattiveria continui ancora a sopraffare la mente. Questa possibilità non esiste, questa è la via d’uscita dalla cattiveria : la compassione come consapevolezza della liberazione.’</p>
<p>Inoltre, se un monaco dicesse: ‘Anche se la stima è stata sviluppata, perseguita, mantenuta e presa come base, consolidata e ben intrapresa da me come la mia consapevolezza della liberazione, ancora il risentimento continua a sopraffare la mia mente.’ Gli si potrebbe rispondere: ‘Non dire così. Non dovresti parlare così. Non travisare il Beato, non è giusto travisare il Beato, egli non direbbe così. È impossibile, che—quando la stima è stata sviluppata, perseguita, mantenuta e presa come base, consolidata e ben intrapresa come la consapevolezza della liberazione—il risentimento continui ancora a sopraffare la mente. Questa possibilità non esiste, questa è la via d’uscita dal risentimento : la stima come consapevolezza della liberazione.</p>
<p>Inoltre, se un monaco dicesse: ‘Anche se l’equanimità è stata sviluppata, ….ancora la brama continua a sopraffare la mia mente.’ Gli si potrebbe rispondere: ‘Non dire così. Non dovresti parlare così. Non travisare il Beato, non è giusto travisare il Beato, egli non direbbe così. È impossibile, che—quando l’equanimità è stata sviluppata, perseguita, mantenuta e presa come base, consolidata e ben intrapresa come la consapevolezza della liberazione—la brama continui ancora a sopraffare la mente. Questa possibilità non esiste, questa è la via d’uscita dalla brama: l’equanimità come consapevolezza della liberazione.’</p>
<p>….</p>
<p>Inoltre, se un monaco dicesse: ‘Anche se “io sono” è stato abbandonato e non presumo che “io sono questo”, ancora la freccia del dubbio e della perplessità continua a sopraffare la mia mente.’ Gli si potrebbe rispondere: ‘Non dire così. Non dovresti parlare così. Non travisare il Beato, non è giusto travisare il Beato, egli non direbbe così. È impossibile, che—quando “io sono” è stato abbandonato e “io sono questo” non è presunto—</p>
<p>la freccia del dubbio e della perplessità continui a sopraffare la mente. Questa possibilità non esiste, questa è la via d’uscita dalla freccia del dubbio e della perplessità: lo sradicamento della presunzione, “io sono”.’</p>
<p>“Queste, monaci sono le sei proprietà che sono vie d’uscita.”</p>
</article>
</section>
</div>
</body>
</html>
