<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="an9.7">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>. Copyright © 1997 Thanissaro Bhikkhu. Access to Insight edition © 1997.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Aṅguttara Nikāya</p>
<p>Sutavan Sutta</p>
<h1>9.7. A Sutavan</h1>
</div>
<p><span class="evam">Così ho sentito</span>. Una volta il Beato soggiornava a Rajagaha, sul Picco dell’Avvoltoio. Allora Sutavan l’asceta errante si recò dal Beato e, appena giunto, scambiò dei saluti cortesi con lui. Dopo uno scambio di saluti amichevoli e cortesi, si sedette ad un lato, disse al Beato: “Un giorno quando soggiornavo qui a Rajagaha, a Giribbaja, ho sentito della presenza del Beato: ‘Sutavan, un monaco arahant i cui influssi impuri mentali sono finiti, che è giunto all’adempimento, fatto il compito, abbandonato il fardello, raggiunto la vera meta, totalmente distrutto la catena delle rinascite e si è liberato attraverso la retta conoscenza, non può trasgredire questi cinque principi. È impossibile per un monaco, i cui influssi impuri mentali sono finiti: uccidere, rubare, avere rapporti sessuali, mentire, abbandonarsi ai piaceri dei sensi come faceva prima, quando era un capofamiglia.’ Ha parlato così il Beato? Ho capito esattamente?”</p>
<p>“Sì, Sutavan, così ho parlato ed hai perfettamente capito. Perciò ti ripeto che un monaco arahant i cui influssi impuri mentali sono finiti, …</p>
<p>“[1] E’ impossibile per un monaco i cui influssi impuri mentali sono finiti uccidere intenzionalmente un essere vivente.</p>
<p>[2] E’ impossibile per un monaco i cui influssi impuri mentali sono finiti prendere ciò che non è dato. [3] E’ impossibile per un monaco i cui influssi impuri mentali sono finiti avere rapporti sessuali.</p>
<p>[4] E’ impossibile per un monaco i cui influssi impuri mentali sono finiti dire una bugia consapevole.</p>
<p>[5] E’ impossibile per un monaco i cui influssi impuri mentali sono finiti godere dei piaceri sensuali come faceva prima, quando era un capofamiglia.</p>
<p>[6] E’ impossibile per un monaco i cui influssi impuri mentali sono finiti seguire una deviazione basata sul desiderio.</p>
<p>[7] E’ impossibile per un monaco i cui influssi impuri mentali sono finiti seguire una deviazione basata sull’avversione.</p>
<p>[8] E’ impossibile per un monaco i cui influssi impuri mentali sono finiti seguire una deviazione basata sulla paura.</p>
<p>[9] E’ impossibile per un monaco i cui influssi impuri mentali sono finiti seguire una deviazione basata sull’illusione.</p>
<p>“Perciò un monaco arahant i cui influssi impuri mentali sono finiti … non può trasgredire questi nove principi.”</p>
</article>
</section>
</div>
</body>
</html>
