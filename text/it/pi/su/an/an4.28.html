<!DOCTYPE html>
<html>
<head>
<title></title>
</head>
<body>
<main id="text" lang="it">
<section class="sutta" id="an4.28">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>. Copyright © 1996 Thanissaro Bhikkhu. Access to Insight edition © 1996.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<article>
<div class="hgroup">
<p class="division">Aṅguttara Nikāya</p>
<p>Ariya-vamsa Sutta</p>
<h1>4.28 Il sermone sulle tradizioni dei Nobili</h1>
</div>
<p>Queste quattro tradizioni dei Nobili—originali, antiche, tradizionali, pure—sono senza colpa e senza sospetto da parte di asceti e bramani. Quali quattro?</p>
<p>Quando un monaco è contento del suo vecchio mantello. Onora il suo vecchio mantello. Non fa niente di indecente o di improprio verso il suo vecchio mantello. Non prende altra stoffa, non è agitato. E’ energico, vigile, ed attento. Si dice che costui, monaci, sia un monaco che onora le tradizioni originali dei Nobili.</p>
<p>Il monaco, inoltre, è contento di elemosinare. Onora l’elemosina. Non fa niente di indecente o di improprio riguardo all’elemosina. Non rifiuta l’elemosina, non è agitato. E’ energico, vigile, ed attento. Si dice che costui, monaci, sia un monaco che onora le tradizioni originali dei Nobili.</p>
<p>Il monaco, inoltre, è contento della sua dimora. La onora. Non fa niente di indecente o di improprio riguardo la sua dimora. Non rinnega la sua dimora, non è agitato. E’ energico, vigile, ed attento. Si dice che costui, monaci, sia un monaco che onora le tradizioni originali dei Nobili.</p>
<p>Inoltre, il monaco trova piacere e diletto nello sviluppare (le qualità mentali positive), trova piacere e diletto nell’abbandonare (le qualità mentali nocive).Non si esalta o svilisce gli altri. In questo lui è abile, energico, vigile, ed attento. Si dice che costui, monaci, sia un monaco che onora le tradizioni originali dei Nobili.</p>
<p>Queste sono le quattro tradizioni dei Nobili, originali, antiche, tradizionali, e pure.</p>
<p>Ed inoltre, un monaco dotato di queste quattro tradizioni dei Nobili, se vive ad est conquista il dispiacere e non è conquistato dal dispiacere. Se vive nell’ovest… nel nord… nel sud conquista il dispiacere e non è conquistato dal dispiacere. Perché? Perché il saggio sopporta piacere e dispiacere.</p>
<p>Così disse il Benedetto. Poi aggiunse:</p>
<blockquote class="gatha">
<p>Il dispiacere non conquista l’illuminato.<br>
Il dispiacere non lo sopprime.<br>
Lui conquista il dispiacere perché lo sopporta.<br>
Avendo abbandonato ogni azione:<br>
chi potrebbe ostruirlo?<br>
Come un ornamento d’oro più eccellente:<br>
Chi è appropriato per trovare colpa in lui?<br>
Anche i deva lo lodano, anche da Brahma è lodato.</p>
</blockquote>
</article>
</section>
</main>
</body>
</html>
