<!DOCTYPE html>
<html>
<head>
<title></title>
</head>
<body>
<div id="text" lang="it">
<section class="sutta" id="an3.33">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>. Copyright © 2001 Thanissaro Bhikkhu. Access to Insight edition © 2001.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Aṅguttara Nikāya</p>
<p>Nidana Sutta</p>
<h1>3.33 Cause</h1>
</div>
<p>“Monaci, queste tre sono cause d’origine delle azioni. Quali tre? La cupidigia, l’avversione e l’ignoranza.</p>
<p>“Ogni azione compiuta con cupidigia—nata dalla cupidigia, causata dalla cupidigia, originata dalla cupidigia: ovunque ritorni, là quella azione maturerà. Dove quell’azione matura, là uno sperimenterà i suoi frutti, o in questa vita o nella prossima.</p>
<p>“Ogni azione compiuta con avversione—nata dall’avversione, causata dall’avversione, originata dall’avversione: ovunque ritorni, là quell’azione maturerà. Dove quell’azione matura, là uno sperimenterà i suoi frutti, o in questa vita o nella prossima.</p>
<p>“Ogni azione compiuta con l’ignoranza—nata dall’ignoranza, causata dall’ignoranza, originata dall’ignoranza: dovunque ritorni, là quell’azione maturerà. Dove quell’azione matura, là uno sperimenterà i suoi frutti, o in questa vita o nella prossima.</p>
<p>“Quando i semi non sono marci, nè danneggiati dal vento e dal calore, capaci di germogliare, ben piantati nel terreno e bagnati dalla pioggia, quei semi crescerebbero abbondanti. Allo stesso modo, ogni azione compiuta con cupidigia… compiuta con avversione… compiuta con ignoranza—nata dall’ignoranza, causata dall’ignoranza, originata dall’ignoranza: ovunque ritorni, là quell’azione maturerà. Dove quell’azione matura, là uno sperimenterà i suoi frutti, o in questa vita o nella prossima.</p>
<p>“Queste sono le tre cause d’origine delle azioni.</p>
<p>“Ora, queste tre sono [ulteriori] cause d’origine delle azioni. Quali tre? La rinuncia è una causa d’origine delle azioni. La benevolenza è una causa d’origine delle azioni. La conoscenza è una causa d’origine delle azioni.</p>
<p>“Ogni azione compiuta con rinuncia—nata dalla rinuncia, causata dalla rinuncia, originata dalla rinuncia: quando la cupidigia è abbandonata, la sua radice distrutta, come un albero di palme sradicato, privato delle condizioni di sviluppo, non destinate per il futuro.</p>
<p>“Ogni azione compiuta con benevolenza—nata dalla benevolenza, causata dalla benevolenza, originata dalla benevolenza: quando l’avversione è abbandonata, distrutta alla radice, come un albero di palme sradicato privato delle condizioni di sviluppo, non destinate per il futuro.</p>
<p>“Ogni azione compiuta con la conoscenza—nata dalla conoscenza, causata dalla conoscenza, originata dalla conoscenza: quando l’ignoranza è abbandonata, la sua radice distrutta, come un albero di palme sradicato, privato delle condizioni di sviluppo, non destinate per il futuro.</p>
<p>“Quando i semi non sono marci, non danneggiati dal vento e dal calore, capaci di germogliare, ben piantati nel terreno, ed un uomo li bruciasse riducendoli in cenere, per poi lasciarli al vento o all’acqua di un ruscello, quei semi sarebbero distrutti così alla radice, come un albero di palme sradicato privato delle condizioni di sviluppo, non destinate per il futuro.</p>
<p>“Allo stesso modo, ogni azione compiuta con rinuncia… compiuta con benevolenza… compiuta con conoscenza—nata dalla conoscenza, causata dalla conoscenza, originata dalla conoscenza: quando l’ignoranza è abbandonata, la sua radice distrutta, come un albero di palme sradicato, privato delle condizioni di sviluppo, non destinate per il futuro. “Queste, monaci sono le tre cause d’origine di ogni azione.”</p>
<blockquote class="gatha">
<p>Una persona inconsapevole:<br>
ogni sua azione compiuta,<br>
nata dalla cupidigia, nata dall’avversione,<br>
e nata dall’ignoranza,<br>
se molte o poche,<br>
è sperimentata in questa stessa vita:<br>
non vi è altra terra.</p>
<p>Quindi un monaco, sapendo<br>
che<br>
cupidigia, avversione e ignoranza<br>
possono aumentare, con chiara conoscenza,<br>
sradica<br>
ogni cattiva destinazione.</p>
</blockquote>
</article>
</section>
</div>
</body>
</html>
