<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="an4.41">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>. Copyright © 1997 Thanissaro Bhikkhu. Access to Insight edition © 1997.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Aṅguttara Nikāya</p>
<p>Samadhi Sutta</p>
<h1>4.41. Concentrazione</h1>
</div>
<p>“Monaci, questi sono i quattro stadi della concentrazione. Quali quattro? C’è lo stadio della concentrazione che, quando sviluppata e perseguita, conduce al piacere in questa vita. C’è lo stadio della concentrazione che, quando sviluppata e perseguita, conduce al conseguimento della conoscenza e della visione profonda. C’è lo stadio della concentrazione che, quando sviluppata e perseguita, conduce alla consapevolezza e alla presenza mentale. C’è lo stadio della concentrazione che, quando sviluppata e perseguita, conduce alla fine degli influssi impuri.</p>
<p>“E qual è lo stadio della concentrazione che, quando sviluppata e perseguita, conduce al piacere in questa vita? Quando un monaco—lontano dalla sensualità e da qualità nocive—entra e rimane nel primo jhana, costituito da beatitudine e piacere, sorti dal distacco, accompagnati dal pensiero sostenuto e dalla valutazione Con la calma del pensiero diretto e della valutazione, egli entra e rimane nel secondo jhana, costituito da beatitudine e piacere, sorti dalla composizione e unificazione della mente, libera dal pensiero sostenuto e dalla valutazione. Con il cessare della beatitudine egli rimane equanime, consapevole e attento, fisicamente sensibile al piacere. Egli entra e rimane nel terzo jhana, del quale i Nobili dicono: “Equanime e consapevole egli ha una piacevole dimora”. Abbandonando il piacere e il dolore—con il primo dissolversi di gioia e preoccupazione—egli entra e rimane nel quarto jhana, costituito dalla pura equanimità e consapevolezza, priva di piacere e dolore. Questo è lo stadio della concentrazione che, quando sviluppata e perseguita, conduce al piacere in questa vita.</p>
<p>“E qual è lo stadio della concentrazione che, quando sviluppata e perseguita, conduce alla conoscenza ed alla visione? Quando un monaco è attento alla percezione della luce e percepisce il giorno [qualsiasi ora del giorno]. Il giorno [per lui] è uguale alla notte, la notte è uguale al giorno. Attraverso una consapevolezza aperta e non impedita, egli sviluppa una mente docile. Questo è lo stadio della concentrazione che, quando sviluppata e perseguita, conduce alla conoscenza ed alla visione.</p>
<p>“E qual è lo stadio della concentrazione che, quando sviluppata e perseguita, conduce alla consapevolezza ed alla presenza mentale? Quando le sensazioni sono conosciute dal monaco come sorgono, conosciute come persistono, conosciute come svaniscono. Così le percezioni ed i pensieri. Questo è lo stadio della concentrazione che, quando sviluppata e perseguita, conduce alla consapevolezza ed alla presenza mentale.</p>
<p>“E qual è lo stadio della concentrazione che, quando sviluppata e perseguita, conduce alla fine degli influssi impuri? Quando un monaco resta concentrato sul sorgere e sul cessare dei cinque aggregati: ‘Tale è la forma, tale la sua origine, tale la sua cessazione. Tale è la sensazione … Tale è la percezione, … Tali sono le fabbricazioni, …. Tale è la coscienza, …tale la sua scomparsa’ Questo è lo stadio della concentrazione che, quando sviluppata e perseguita, conduce alla fine degli influssi impuri.</p>
<p>“Questi sono i quattro stadi della concentrazione.</p>
<p>“E ciò è in collegamento con quello che ho affermato nella Domanda di Punnaka:</p>
<blockquote class="gatha">
<p>‘Colui che ha approfondito<br>
il lontano e il vicino nel mondo,<br>
per cui non c’è niente<br>
perturbante nel mondo—<br>
i suoi vizi evaporarono,<br>
senza desideri, imperturbato<br>
alla pace—<br>
egli, vi dico, ha superato la nascita<br>
e la vecchiaia.’”</p>
</blockquote>
</article>
</section>
</div>
</body>
</html>
