<!DOCTYPE html>
<html>
<head>
<title></title>
</head>
<body>
<div id="text" lang="it">
<section class="sutta" id="an3.15">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>. Copyright © 1997 Thanissaro Bhikkhu. Access to Insight edition © 1997.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<article>
<div class="hgroup">
<p class="division">Aṅguttara Nikāya</p>
<p>Rathakara Sutta—Pacetana Sutta</p>
<h1>3.15 Il carradore</h1>
</div>
<p>Una volta il Beato soggiornava vicino Varanasi, nel Parco dei Cervi ad Isipatana. Là si rivolse ai monaci: “Monaci”!</p>
<p>“Sì, Signore” risposero i monaci.</p>
<p>Il Beato disse: “Una volta, monaci, c’era un re chiamato Pacetana. Un giorno, il Re Pacetana disse al suo carradore: ‘Mio buon carradore, fra sei mesi a contare da oggi avrà luogo una battaglia. Puoi farmi un nuovo paio di ruote per la mia diga’?</p>
<p>“‘Sì, vostra Maestà” rispose il carradore al re.</p>
<p>“Sei giorni prima della fine dei sei mesi il carradore finì una ruota. Il Re Pacetana gli disse: ‘Fra sei giorni avrà luogo la battaglia. Il paio di ruote per la mia diga sarà finito?’</p>
<p>“Vostra Maestà, sei giorni prima della fine dei sei mesi, ho finito una ruota.’</p>
<p>“‘Ma puoi finire la seconda ruota in questi sei giorni?”</p>
<p>“‘Sì, vostra maestà”—rispose il carradore al re.</p>
<p>“Dopo aver finito la seconda ruota in sei giorni, il carradore portò il paio di ruote al re e, al suo arrivo, gli disse: “Ecco il nuovo paio di ruote completamente finito, vostra maestà.’</p>
<p>“‘E qual è la differenza tra la ruota costruita in sei mesi meno sei giorni, e la ruota costruita in sei giorni? Non vedo nessuna differenza tra loro.’</p>
<p>“C’è una differenza tra loro, vostra maestà. Ecco guardate.’ Allora, il carradore prese la ruota, costruita in sei giorni e la fece rotolare. Essa rotolò fin dove il suo slancio glielo permetteva e cadde al suolo roteando. Poi prese la ruota costruita in sei mesi e sei giorni e la fece rotolare. Essa rotolò fin dove il suo slancio glielo permetteva, poi si immobilizzò come se fosse fissata ad un asse.</p>
<p>“‘Qual è la ragione, mio buon carradore, quale è la causa, per cui la ruota, costruita in sei giorni, rotolando, fin dove il suo slancio glielo permette cade al suolo roteando? E qual è la ragione, qual è la causa, per cui la ruota, costruita in sei mesi meno sei giorni, rotolando fin dove il suo slancio glielo permette si immobilizza come se fosse fissata ad un asse?”</p>
<p>“Vostra maestà, la ruota costruita in sei giorni, il suo cerchione è storto e presenta dei difetti e delle imperfezioni. I suoi raggi sono storti e presentano dei difetti e delle imperfezioni. Il suo mozzo è storto e presenta dei difetti e delle imperfezioni. Poichè il suo cerchione… i suoi raggi… il suo mozzo sono storti e presentano dei difetti e delle imperfezioni, dopo aver rotolato fin dove il suo slancio glielo permette cade al suolo roteando. Mentre la ruota costruita in sei mesi meno sei giorni, il suo cerchione non è storto e non presenta nessun difetto né imperfezione. I suoi raggi non sono storti e non presentano nessun difetto né imperfezione. Il suo mozzo non è storto e non presenta nessun difetto né imperfezione. Poichè il suo cerchione… i suoi raggi… il suo mozzo non sono storti e non presentano nessun difetto né imperfezione, dopo aver rotolato fin dove il suo slancio glielo permette, si immobilizza come se fosse fissata ad un asse.’</p>
<p>“Monaci, ero io il carradore di questa storia. Ero abile nel correggere difetti ed imperfezioni. Ora, sono un Arahant, un Perfetto Svegliato, abile nel correggere le azioni fisiche, le azioni verbali e le azioni mentali difettose ed imperfette.</p>
<p>“Ogni monaco o monaca presso cui le azioni fisiche difettose ed imperfette non sono abbandonate; le azioni verbali difettose ed imperfette non sono abbandonate; le azioni mentali difettose ed imperfette non sono abbandonate, si è allontanato da questa Dottrina (Dhamma) e da questa Disciplina, come la ruota costruita in sei giorni. Ma ogni monaco o monaca le cui le azioni fisiche difettose ed imperfette sono abbandonate; le azioni verbali difettose ed imperfette sono abbandonate; le azioni mentali difettose ed imperfette sono abbandonate rettamente rimane saldo in questa Dottrina ed in questa disciplina, come la ruota costruita in sei mesi meno sei giorni.</p>
<p>“Così dovete esercitarvi: ‘Abbandoneremo le azioni fisiche difettose ed imperfette. Abbandoneremo le azioni verbali difettose ed imperfette. Abbandoneremo le azioni mentali difettose ed imperfette.’ Così dovete esercitarvi.”</p>
</article>
</section>
</div>
</body>
</html>
