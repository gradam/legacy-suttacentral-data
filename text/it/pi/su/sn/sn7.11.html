<!DOCTYPE html>
<html>
<head>
<title></title>
</head>
<body>
<div id="text" lang="it">
<section class="sutta" id="sn7.11">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>Copyright © 1995 Thanissaro Bhikkhu. Access to Insight edition © 1995.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Kasi-Bharadvaja Sutta</p>
<h1>7.11 Kasi-Bharadvaja in procinto di arare</h1>
</div>
<p><em>(estratto)</em></p>
<p><span class="evam">Così ho sentito</span>. Una volta il Benedetto soggiornava fra i Magadha, nel Dakkhinangiri, nel villaggio Ekanala. In quella occasione cinquecento aratri del bramano Kasi-Bharadvaja erano stati aggiogati per la semina. Quindi il Benedetto, dopo essersi vestito e aver preso mantello e scodella, si recò dove si svolgeva il lavoro del bramano Kasi-Bharadvaja. In quel momento il bramano Kasi-Bharadvaja stava distribuendo il cibo. Quindi il Benedetto si avvicinò e stette ad un lato. Il bramano Kasi-Bharadvaja vide il Benedetto che aspettava il cibo per l’elemosina e gli disse: “Asceta, io aro e semino, e dopo aver arato e seminato, mangio.”</p>
<p>“Anch’io, bramano, aro e semino e, dopo aver aver arato e seminato, mangio.”</p>
<p>“Ma io non vedo né il giogo nè l’aratro né il vomere né il pungolo né i buoi eppure l’asceta Gotama afferma:” Anch’io, bramano, aro e semino e, dopo aver aver arato e seminato, mangio.”</p>
<p>Quindi il bramano Kasi-Bharadvaja indirizzò questi versi al Benedetto:</p>
<p>Dici di essere un contadino,<br>
ma io non vedo la tua coltura.<br>
Dimostraci la tua coltura<br>
e noi ti dimostriamo la nostra.</p>
<p>[Il Buddha:]</p>
<blockquote class="gatha">
<p>La fede è il mio seme,<br>
la rinuncia la mia pioggia,<br>
la conoscenza è il mio giogo e il mio aratro,<br>
la coscienza è il mio timone,<br>
la mente è la mia cinghia del giogo,<br>
la presenza mentale è il mio vomere e il mio pungolo.<br>
Controllando il corpo,<br>
controllando la parola,<br>
moderato nel cibo<br>
uso la verità per arare<br>
la mia liberazione.<br>
Lo sforzo è il mio bue<br>
che mi conduce<br>
alla suprema meta<br>
che conduce, senza ritornare,<br>
là dove<br>
non esiste sofferenza.<br>
Così è il mio raccolto.<br>
Ha come frutto<br>
l’Immortale.<br>
Chi ara questo campo<br>
si libera<br>
da ogni dolore.</p>
</blockquote>
<p>Quindi Kasi-Bharadvaja offrendo del cibo al Benedetto disse: “Mangi il Maestro Gotama questo cibo!Il Maestro Gotama è un contadino e coltiva un campo il cui frutto è l’Immortale.</p>
<p>…</p>
</article>
</section>
</div>
</body>
</html>
