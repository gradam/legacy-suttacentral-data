<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn1.37">
<aside id="metaarea">
<p>Traduzione in Inglese dalla versione Pāli di <span class="author">Bhikkhuni Uppalavanna</span>.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Samava Sutta</p>
<h1>1.37. L’assemblea celeste</h1>
</div>
<p><span class="evam">Così ho sentito</span>. Una volta il Benedetto soggiornava nella Grande Foresta a Kapilavatthu, nella regione dei Sakya, con circa 500 monaci tutti arahant. Tutti gli esseri celesti del Decuplo Cielo erano tutti lì presenti per vedere il Benedetto e la comunità dei monaci.</p>
<p>Allora quattro divinità delle Pure Dimore pensarono: “Il Benedetto soggiorna nella Grande Foresta a Kapilavatthu, nella regione dei Sakya, con circa 500 monaci tutti arahant. Tutti gli esseri celesti del Decuplo Cielo erano tutti lì presenti per vedere il Benedetto e la comunità dei monaci. Anche noi dobbiamo essere lì presenti per declamare questa stanza innanzi al Benedetto.”</p>
<p>Allora quelle divinità scomparvero dalla dimensione delle Pure Dimore e comparvero dinanzi al Benedetto, proprio come un uomo distenderebbe il suo braccio piegato o piegherebbe il suo braccio disteso.</p>
<p>Una di quelle divinità, stando da parte, declamò questa stanza:</p>
<blockquote class="gatha">
<p>“Gli esseri celesti sono qui riuniti in questa foresta.<br>
Siamo venuti per partecipare a questa onorata assemblea,<br>
e per vedere il Vittorioso e la comunità dei monaci.”</p>
</blockquote>
<p>Un’altra divinità declamò questa stanza dinanzi al Benedetto:</p>
<blockquote class="gatha">
<p>“I monaci qui riuniti hanno la mente<br>
concentrata su un unico punto,<br>
come un auriga quando impugna le redini.<br>
Il saggio protegge ogni facoltà mentale.”</p>
</blockquote>
<p>Un’altra divinità declamò questa stanza dinanzi al Benedetto:</p>
<blockquote class="gatha">
<p>“Avendo estratto la freccia, distrutto gli ostacoli,<br>
senza vacillare, senza appoggiarsi alla salda colonna,<br>
essi dimorano nella purezza e nella fede<br>
come i giovani elefanti, possenti e domati.”</p>
</blockquote>
Un’altra divinità declamò questa stanza dinanzi al Benedetto:
<blockquote class="gatha">
<p>“Prendendo rifugio nel Buddha si migliora.<br>
Nell’abbandonare l’umano corpo, si rinasce nei paradisi celesti.”</p>
</blockquote>
</article>
</section>
</div>
</body>
</html>
