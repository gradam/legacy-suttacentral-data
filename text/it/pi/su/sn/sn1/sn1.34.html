<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn1.34">
<aside id="metaarea">
<p>Traduzione in Inglese dalla versione Pāli di <span class="author">Bhikkhuni Uppalavanna</span>.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Na Santi Sutta</p>
<h1>1.34. Non esistono</h1>
</div>
<p>1. <span class="evam">Così ho sentito</span>. Una volta il Benedetto soggiornava presso Savatthi nel Boschetto di Jeta nel convento di Anathapindika.</p>
<p>2. Al finir della notte molte divinità della schiera dei Satullana, dopo aver illuminato l’intero boschetto di Jeta, si avvicinarono al Benedetto, lo riverirono e stettero da parte.</p>
<p>3. Una di quelle divinità recitò questa solenne strofa in presenza del Benedetto:</p>
<blockquote class="gatha">
<p>“La sensualità non è sempre presente negli esseri umani,<br>
alcune donne sensuali sono ad essa legate<br>
e l’uomo da essa è intrappolato e così cade in balìa della morte.<br>
Dolore e sofferenza sorgono dalla brama,<br>
eliminando la brama si elimina il dolore,<br>
eliminando il dolore si elimina la sofferenza.<br>
Le cose belle nel mondo non appartengono alla sensualità,<br>
i pensieri avidi dell’uomo alimentano la brama.<br>
Le cose belle nel mondo sono come sono,<br>
il saggio è da loro distaccato<br>
perché ha eliminato la rabbia e l’avidità,<br>
reciso tutti i legami, non macchiato da ‘nome e forma’,<br>
privo delle percezioni che conducono alla sofferenza.<br>
Colui che ha abbandonato ogni giudizio ed invidia,<br>
che ha distrutto la brama in questo mondo per ‘nome e forma’,<br>
che ha reciso tutti i legami, privo di desiderio e sofferenza<br>
non può essere raggiunto da chi è colmo di brama, uomo o deva,<br>
in questo mondo e nell’altro, nei paradisi ed in altri mondi.”</p>
</blockquote>
<p>4. Il Venerabile Mogharaja disse:</p>
<blockquote class="gatha">
<p>“Se i puri non sono visti<br>
da divinità ed esseri umani in questo mondo e nell’altro,<br>
allora coloro che venerano i saggi<br>
sono degni di lode.</p>
</blockquote>
<p>5. Il Benedetto disse:</p>
<blockquote class="gatha">
<p>“Chi venera i saggi<br>
conosce il Dhamma, disperde i dubbi,<br>
recide i legami come quei monaci immersi nel Dhamma.”</p>
</blockquote>
</article>
</section>
</div>
</body>
</html>
