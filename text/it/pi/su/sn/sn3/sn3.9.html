<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn3.9">
<aside id="metaarea">
<p>Traduzione in Inglese dalla versione Pāli di <span class="author">Bhikkhuni Uppalavanna</span>.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Yaññia Sutta</p>
<h1>3.9 Sacrificio</h1>
</div>
<p>1. A Savatthi.</p>
<p>2. A quel tempo il re Pasenadi del Kosala aveva fatto preparare un grande sacrificio di 500 tori, 500 vitelli, 500 vitelle, 500 capre e 500 maiali, già pronti per il sacrificio.</p>
<p>3. Persino gli schiavi, i messaggeri e i manovali svolgevano il loro lavoro con cura, pieni di spavento e con le lacrime agli occhi per paura di essere puniti.</p>
<p>4. Molti monaci, di mattina presto, dopo essersi vestiti ed aver preso le loro scodelle e i loro mantelli si recarono a Savatthi per la questua. Dopo la questua e dopo il pasto, di ritorno dal loro giro di elemosina si recarono dal Beato e, dopo averlo riverito ed essersi seduti ad un lato, gli dissero:</p>
<p>5. “Venerabile signore, il re Pasenadi del Kosala, ha fatto preparare un grande sacrificio di 500 tori, 500 vitelli, 500 vitelle, 500 capre e 500 maiali, già pronti per il sacrificio.</p>
<p>Persino gli schiavi, i messaggeri e i manovali svolgono il loro lavoro con cura, pieni di spavento e con le lacrime agli occhi per paura di essere puniti.”</p>
<p>6. Il Beato, conoscendo nel profondo il significato, recitò queste stanze:</p>
<blockquote class="gatha">
<p>“I sacrifici di cavalli, i sacrifici di esseri umani, con strumenti e con pettegolezzi vari,<br>
con grandi alberi di banano, tutti questi rituali non portano buoni frutti.<br>
Lì, capre, pecore e bovini sono ingiustamente uccisi,<br>
tali sacrifici non sono approvati dai saggi.<br>
I sacrifici senza danno, dove tutto è piacevole<br>
dove capre, pecore e bovini non sono ingiustamente uccisi,<br>
sono retti sacrifici e sono approvati dai saggi.<br>
Il saggio svolge tali sacrifici perché danno buoni frutti<br>
e persino i deva ne gioiscono.”</p>
</blockquote>
</article>
</section>
</div>
</body>
</html>
