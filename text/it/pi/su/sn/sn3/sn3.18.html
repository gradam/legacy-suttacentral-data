<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn3.18">
<aside id="metaarea">
<p>Traduzione in Inglese dalla versione Pāli di <span class="author">Bhikkhuni Uppalavanna</span>.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Kalyanamitta Sutta</p>
<h1>3.18. La buona amicizia</h1>
</div>
<p>1. A Savatthi.</p>
<p>2. Re Pasenadi del Kosala si recò dal Beato e, dopo averlo salutato con rispetto, si sedette ad un lato.</p>
<p>Appena seduto, re Pasenadi del Kosala così disse: “Signore venerabile, durante la meditazione mi è sorto questo pensiero: “Il Dhamma del Beato è ben proclamato e si unisce alla buona e profonda amicizia associata al bene e alla virtù, non alla cattiva amicizia associata al male.”</p>
<p>3. “Così è grande re, il mio Dhamma è ben proclamato e si unisce alla buona e profonda amicizia associata al bene e alla virtù, non alla cattiva amicizia associata al male.</p>
<p>4. Grande re, un tempo vivevo in un villaggio dei Sakya.</p>
<p>5. Allora venne da me il monaco Ananda e, dopo avermi riverito si sedette ad un lato e disse: “Venerabile signore, la vita santa è per metà associata alla buona e virtuosa amicizia.”</p>
<p>6. Grande re, a queste parole così dissi al monaco Ananda: “Ananda, non dire così! La vita santa non è per metà associata alla buona e virtuosa amicizia, ma è completamente associata alla buona e virtuosa amicizia. Ananda, il monaco che cerca la buona e virtuosa amicizia svilupperà il Nobile Ottuplice Sentiero nella sua interezza.</p>
<p>7. E in che modo il monaco che cerca la buona e virtuosa amicizia svilupperà il Nobile Ottuplice Sentiero nella sua interezza?</p>
<p>8. In questo caso il monaco sviluppa la retta visione connessa all’isolamento, alla cessazione e al distacco. Sviluppa il retto pensiero … la retta parola … la retta azione … il retto modo di vivere … il retto sforzo … la retta presenza mentale … la retta concentrazione …</p>
<p>In questo modo il monaco coltivando la buona e virtuosa amicizia sviluppa il Nobile Ottuplice Sentiero nella sua interezza.</p>
<p>9. Ananda, in questo modo coltivando la buona e virtuosa amicizia si completa interamente la vita santa.</p>
<p>10. Ananda, gli esseri nati, venendo a me in cerca di un buon amico, sono liberati dalla nascita. Gli esseri soggetti alla vecchiaia … Gli esseri soggetti alla morte … Gli esseri soggetti alla sofferenza, alla pena, all’angoscia, al lamento e al dolore venendo a me in cerca di un buon amico, sono liberati dalla sofferenza, dalla pena, dall’angoscia, dal lamento e dal dolore. Ananda, in questo modo coltivando la buona e virtuosa amicizia si completa interamente la vita santa.</p>
<p>11. Quindi, grande re, così bisogna esercitarsi: “Sarò un buon amico e compagno di amici virtuosi.” Grande re coltivando la buona e virtuosa amicizia si otterrà il distacco e proficui meriti.</p>
<p>12. Grande re, se vivete con presenza mentale, le donne del gineceo penseranno: “Il re vive con presenza mentale e con presenza mentale. Ora viviamo anche noi con presenza mentale.”</p>
<p>13. Grande re, se vivete con presenza mentale, anche i guerrieri penseranno: “Il re vive con presenza mentale e con presenza mentale. Ora viviamo anche noi con presenza mentale.”</p>
<p>14. Grande re, se vivete con presenza mentale, anche il popolo penserà: “Il re vive con presenza mentale e con presenza mentale. Ora viviamo anche noi con presenza mentale.”</p>
<p>15. Grande re, se vivete con presenza mentale, voi stesso sarete protetto, le donne del gineceo saranno protette, il tesoro e le provviste saranno protetti.</p>
<blockquote class="gatha">
<p>16. Chi brama sempre con attaccamento<br>
compirà il merito solo con retta presenza mentale.<br>
La presenza mentale è utile in questo e nell’altro mondo.<br>
Quando con presenza mentale si raggiunge il proprio scopo, si è chiamati saggi.”</p>
</blockquote>
</article>
</section>
</div>
</body>
</html>
