<!DOCTYPE html>
<html>
<head>
<title></title>
</head>
<body>
<main id="text" lang="it">
<section class="sutta" id="sn4.22">
<aside id="metaarea">
<p>Traduzione in Inglese dalla versione Pāli di <span class="author">Bhikkhuni Uppalavanna</span>.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<article>
<div class="hgroup">
<p class="division">Saṃyutta Nikāya</p>
<p>Samiddhi Sutta</p>
<h1>4.22 Samiddhi</h1>
</div>
<p>1. Un tempo il Beato soggiornava presso una montagna nella regione dei Sakya.</p>
<p>2. In quella occasione il venerabile Samiddhi dimorava non lontano dal Beato con piena presenza mentale.</p>
<p>3. Mentre era in meditazione sorse questo pensiero nella mente del venerabile Samiddhi: “E’ un ottimo guadagno per me, il mio Maestro è perfetto e perfettamente risvegliato. E’ un ottimo guadagno per me aver intrapreso il sentiero dell’ascetismo in una dottrina così ben esposta. E’ un ottimo guadagno per me avere dei compagni così virtuosi e degni di lode.”</p>
<p>4. Mara il Maligno venendo a conoscenza dei pensieri del venerabile Samiddhi, gli si avvicinò e creò uno spaventoso rumore tanto da far credere che la terra si stesse rompendo in mille pezzi.</p>
<p>5. Allora il venerabile Samiddhi si avvicinò al Beato e, dopo averlo riverito ed essersi seduto ad un lato, gli disse:</p>
<p>6. “Signore venerabile, mentre ero in meditazione non lontano dal Beato con piena presenza mentale mi è sorto questo pensiero nella mia mente: “E’ un ottimo guadagno per me, il mio Maestro è perfetto e perfettamente risvegliato. E’ un ottimo guadagno per me aver intrapreso il sentiero dell’ascetismo in una dottrina così ben esposta. E’ un ottimo guadagno per me avere dei compagni così virtuosi e degni di lode.” Poi signore venerabile ho udito uno spaventoso rumore tanto da credere che la terra si stesse rompendo in mille pezzi.”</p>
<p>7. “Samiddhi, la terra non sta rompendosi in mille pezzi, è Mara il Maligno che cerca di distrarti. Ora ritorna dov’eri Samiddhi e dimora con piena presenza mentale.</p>
<p>8. Dopo aver acconsentito, il venerabile Samiddhi si alzò dal proprio posto e dopo aver salutato con riverenza il Beato andò via.</p>
<p>9. Per la seconda volta il venerabile Samiddhi dimorava non lontano dal Beato con piena presenza mentale, e per la seconda volta, mentre era in meditazione sorse questo pensiero nella mente del venerabile Samiddhi: “E’ un ottimo guadagno per me, il mio Maestro è perfetto e perfettamente risvegliato. E’ un ottimo guadagno per me aver intrapreso il sentiero dell’ascetismo in una dottrina così ben esposta. E’ un ottimo guadagno per me avere dei compagni così virtuosi e degni di lode.”</p>
<p>Mara il Maligno venendo a conoscenza dei pensieri del venerabile Samiddhi, per la seconda volta, gli si avvicinò e creò uno spaventoso rumore tanto da far credere che la terra si stesse rompendo in mille pezzi.</p>
<p>10. Il venerabile Samiddhi conoscendo le intenzioni di Mara il Maligno gli recitò questa stanza:</p>
<blockquote class="gatha">
<p>“Ho lasciato la vita familiare per intraprendere l’ascetismo, pieno di fede.<br>
Ho conseguito presenza mentale e saggezza.<br>
La mia mente è concentrata. Fa ciò che vuoi a questo corpo<br>
non mi recherai alcun danno.</p>
</blockquote>
</article>
</section>
</main>
</body>
</html>
