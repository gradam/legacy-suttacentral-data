<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn46.53">
<aside id="metaarea">
<p>Traduzione in Inglese dalla versione Pāli</p>
di <span class="author">Maurice O’Connell Walshe</span>
<p>PTS: S v 112/ CDB ii 1605</p>
<p>Fonte: <cite class="book">Samyutta Nikaya: An Anthology</cite> (WH 318-321), by M. O’C. Walshe (Kandy: Buddhist Publication Society, 1985).</p>
<p>Copyright © 1985 Buddhist Publication Society.</p>
<p>Access to Insight edition © 2009</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Aggi Sutta</p>
<h1>46.53. Fuoco</h1>
</div>
<p>“A volte, monaci, se la mente è impura, non è opportuno coltivare i fattori del risveglio di calma [<em>(Bojjhanga (=bodhi-anga, lit. “ala del risveglio") o sambojjhanga. I sette bojjhanga così chiamati “perchè conducono all’illuminazione” (bodhi). Essi sono: 1. Presenza mentale (sati-sambojjangha), 2. Investigazione degli stati mentali e fisici (dhamma-vicaya.), 3. Energia (viriya.), 4. Estasi (piti.), 5. Calma (passaddhi.), 6. Concentrazione (samadhi.), 7. Equanimità (upekkha.)</em>.],</p>
<p>i fattori del risveglio di concentrazione, i fattori del risveglio di equanimità. Per quale ragione? Perchè una mente impura difficilmente potrà essere svegliata da questi fattori.</p>
<p>“Immaginate un uomo che volesse accendere un po’ di fuoco. Se ammucchiasse erba bagnata, letame bagnato e rami bagnati, e lo esponesse al vento ed alla pioggia e lo cospargesse di terra, riuscirebbe ad accendere quel fuoco?”</p>
<p>“No di certo, Signore.”</p>
<p>“Allo stesso modo, quando la mente è impura, non è opportuno coltivare i fattori del risveglio della calma, i fattori del risveglio della concentrazione, i fattori del risveglio dell’equanimità perché una mente impura difficilmente potrà essere svegliata da questi fattori.</p>
<p>“Ma, monaci, se la mente è impura, è opportuno coltivare i fattori del risveglio dell’investigazione degli stati, i fattori del risveglio dell’energia, i fattori del risveglio dell’estasi. Per quale ragione? Perché una mente impura facilmente potrà essere svegliata da questi fattori.</p>
<p>“Immaginate un uomo che volesse accendere un po’ di fuoco. Se ammucchiasse erba secca, letame secco e rami secchi, e lo esponesse al vento e non alla pioggia e non lo cospargesse di terra, riuscirebbe ad accendere quel fuoco?”</p>
<p>“Certo, Signore.”</p>
<p>“… una mente impura facilmente potrà essere svegliata da questi fattori.</p>
<p>“Monaci, quando la mente è agitata non è opportuno coltivare i fattori del risveglio dell’investigazione degli stati, i fattori del risveglio dell’energia, i fattori del risveglio dell’estasi. Perché? Perché una mente agitata è difficile da placare attraverso questi fattori.</p>
<p>“Immaginate un uomo che volesse spegnere un gran fuoco. Se ammucchiasse letame secco e rami secchi su questo fuoco, soffiandovi sopra con la bocca, e non lo cospargesse di terra, riuscirebbe a spegnere quel fuoco?”</p>
<p>“No di certo, Signore.”</p>
<p>“… una mente agitata non è facile da placare attraverso questi fattori.</p>
<p>“Quando la mente è agitata, è meglio coltivare i fattori del risveglio della calma, i fattori del risveglio della concentrazione, i fattori del risveglio dell’equanimità. Perché? Perché una mente agitata è facile da placare attraverso questi fattori.</p>
<p>“Immaginate un uomo che volesse spegnere un gran fuoco. Se ammucchiasse erba bagnata, letame bagnato, rami bagnati su questo fuoco e lo bagnasse con acqua, lo cospargesse di terra, riuscirebbe a spegnere quel gran fuoco?”</p>
<p>“Certo, Signore.”</p>
<p>“Allo stesso modo, monaci, quando la mente è agitata, è meglio coltivare i fattori del risveglio della calma, i fattori del risveglio della concentrazione, i fattori del risveglio dell’equanimità. Una mente agitata è facile da placare attraverso questi fattori.</p>
<p>“Inoltre vi dico, monaci, che la presenza mentale è sempre efficace.”</p>
</article>
</section>
</div>
</body>
</html>
