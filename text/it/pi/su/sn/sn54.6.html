<!DOCTYPE html>
<html>
<head>
<title></title>
</head>
<body>
<main id="text" lang="it">
<section class="sutta" id="sn54.6">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>.</p>
<p>Copyright © 2006 Thanissaro Bhikkhu. Access to Insight edition © 2006.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<article>
<div class="hgroup">
<p class="division">Saṃyutta Nikāya</p>
<p>Arittha Sutta</p>
<h1>54.6 Ad Arittha (sulla Consapevolezza del respiro)</h1>
</div>
<p>A Savatthi. Lì il Benedetto si rivolse ai monaci: “Monaci, sviluppate la consapevolezza del respiro?”</p>
<p>Dette queste parole, il Ven. Arittha disse al Benedetto: “Io sviluppo la consapevolezza del respiro, Signore.”</p>
<p>“E come sviluppi la consapevolezza del respiro, Arittha?”</p>
<p>“Dopo aver abbandonato il desiderio sensuale per i passati piaceri sensuali, Signore, dopo aver eliminato il desiderio sensuale per i futuri piaceri sensuali, e dopo aver completamente sottomesso le percezioni colleriche riguardo agli eventi esterni ed interni, consapevole espiro, consapevole inspiro.”</p>
<p>“Vi è la consapevolezza del respiro, Arittha. Non dico che non c’è. Ma come si pratica in dettaglio la consapevolezza del respiro, ascolta e presta attenzione, vado a parlare.”</p>
<p>“Come desidera, Signore.” —rispose il Ven. Arittha.</p>
<p>Il Benedetto disse: “E come si pratica in dettaglio la consapevolezza del respiro? Allora un monaco, recatosi nella foresta, ai piedi di un albero, o in un luogo isolato, incrociate le gambe,con il corpo eretto, fermamente stabilisce la consapevolezza davanti a sé. Così consapevole espira; così consapevole inspira.</p>
<p>[1] Inspirando un lungo respiro, egli sa: ‘Inspiro un lungo respiro’; o espirando un lungo respiro, egli sa: ‘Espiro un lungo respiro.’</p>
<p>[2] Inspirando un breve respiro, egli sa: ‘Inspiro un breve respiro’; o espirando un breve respiro, egli sa: ‘Espiro un breve respiro.’</p>
<p>[3] Così si esercita: ‘Inspirerò sperimentando tutto il corpo.’ Così si esercita: ‘Espirerò sperimentando tutto il corpo.’</p>
<p>[4] Così si esercita: ‘Inspirerò calmando le formazioni karmiche del corpo.’ Così si esercita: ‘Espirerò calmando le formazioni karmiche del corpo.’</p>
<p>[5] Così si esercita: ‘Inspirerò sperimentando l’estasi.’ Così si esercita: ‘Espirerò sperimentando l’estasi.’</p>
<p>[6] Così si esercita: ‘Inspirerò sperimentando il piacere.’ Così si esercita: ‘Espirerò sperimentando il piacere.’</p>
<p>[7] Così si esercita: ‘Inspirerò sperimentando le formazioni mentali.’ Così si esercita: ‘Espirerò sperimentando le formazioni mentali.’</p>
<p>[8] Così si esercita: ‘Inspirerò calmando le formazioni mentali.’ Così si esercita: ‘Espirerò calmando le formazioni mentali.’</p>
<p>[9] Così si esercita: ‘Inspirerò sperimentando la mente.’ Così si esercita: ‘Espirerò sperimentando la mente.’</p>
<p>[10] Così si esercita: ‘Inspirerò allietando la mente.’ Così si esercita: ‘Espirerò allietando la mente.’</p>
<p>[11] Così si esercita: ‘Inspirerò calmando la mente.’ Così si esercita: ‘Espirerò calmando la mente.’</p>
<p>[12] Così si esercita: ‘Inspirerò liberando la mente.’ Così si esercita: ‘Espirerò liberando la mente.’</p>
<p>[13] Così si esercita: ‘Inspirerò contemplando l’impermanenza.’ Così si esercita: ‘Espirerò contemplando l’impermanenza.’</p>
<p>[14] Così si esercita: ‘Inspirerò contemplando l’abbandono delle passioni.’ Così si esercita: ‘Espirerò contemplando l’abbandono delle passioni.’</p>
<p>[15] Così si esercita: ‘Inspirerò contemplando la cessazione.’ Così si esercita: ‘Espirerò contemplando la cessazione.’</p>
<p>[16] Così si esercita: ‘Inspirerò contemplando il distacco.’ Così si esercita: ‘Espirerò contemplando il distacco.’</p>
<p>Così, Arittha, è sviluppata la consapevolezza del respiro in dettaglio.</p>
</article>
</section>
</main>
</body>
</html>
