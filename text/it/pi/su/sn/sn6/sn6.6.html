<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn6.6">
<aside id="metaarea">
<p>Traduzione in Inglese dalla versione Pāli di <span class="author">Bhikkhuni Uppalavanna</span>.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Pamadam Sutta</p>
<h1>6.6. Un mondo di Brahma</h1>
</div>
<p>A Savatthi.</p>
<p>In quel tempo il Beato era in ritiro dopo il pranzo.</p>
<p>Allora il brahma Subrahma e un brahma solitario delle Pure Dimore si recarono dal Beato e si fermarono fuori la porta.</p>
<p>Quindi il brahma Subrahma disse al brahma solitario delle Pure Dimore: “Signore, non è il momento opportuno di far visita al Beato. Egli sta riposando dopo il pranzo. Esiste un mondo di brahma prosperoso e opulento e i brahma vi dimorano con negligenza. Venerabile signore, rechiamoci in quel mondo e facciamo sorgere della costernazione in loro.”</p>
<p>Il Brahma Subrahma fu d’accordo con il brahma solitario delle Pure Dimore.</p>
<p>Allora il brahma Subrahma e il brahma delle Pure Dimore scomparvero dalla presenza del Beato ed apparvero in quel mondo.</p>
<p>Quel brahma notandoli da lontano chiese: “Signori, da dove venite?”</p>
<p>“Signore, veniamo dalla presenza del Perfettamente e Completamente Risvegliato. Vai ad onorare il Perfettamente e Completamente Risvegliato?”</p>
<p>Detto ciò, quel brahma non tollerò quelle parole e creò mille se stessi per poi dire a Subrahma e al brahma delle Pure Dimore: “Signori, vedete i miei poteri psichici?”</p>
<p>“Signore, vediamo i tuoi poteri psichici.”</p>
<p>“Signore, nel possedere tali poteri psichici perché dovrei onorare altri asceti e Bramani?”</p>
<p>Allora Subrahma e il brahma delle Pure Dimore, dopo aver creato duemila se stessi, così risposero a quel brahma: “Signore, vedi i nostri poteri psichici?”</p>
<p>“Signori, vedo i vostri poteri psichici.”</p>
<p>“Signore, i poteri psichici del Beato sono di gran lunga superiori ai tuoi e ai nostri poteri psichici. Quindi sarebbe opportuno che tu onorassi il Perfettamente e Completamente Risvegliato.”</p>
<p>Allora quel brahma recitò questi versi a Subrahma e al brahma delle Pure Dimore:</p>
<blockquote class="gatha">
<p>“Brahma, i tre nobili uccelli, i quattro cigni, i cinquecento falchi<br>
e il meditante, illuminano il vostro palazzo e il vostro futuro.”</p>
</blockquote>
<p>[Subrahma:]</p>
<blockquote class="gatha">
<p>“Anche se illuminano il palazzo e il futuro<br>
vedendo la distruzione del mondo sensibile essi tremano, quindi il saggio non trova piacere nel mondo sensibile.”</p>
</blockquote>
<p>Quindi Subrahma e il brahma delle Pure Dimore fecero provare afflizione a quel brahma, il quale da lì scomparve.</p>
</article>
</section>
</div>
</body>
</html>
