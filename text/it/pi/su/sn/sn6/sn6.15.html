<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn6.15">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>.</p>
<p>Copyright © 1998 Thanissaro Bhikkhu.</p>
<p>Access to Insight edition © 1998</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Parinibbana Sutta</p>
<h1>6.15 La completa Illuminazione</h1>
</div>
<p>Una volta il Benedetto soggiornava presso Kusinara in Upavattana, nel Bosco di sala dei Malla, al momento della sua completa Illuminazione. Quindi il Benedetto si rivolse ai monaci: “Vi esorto, monaci: tutte le formazioni karmiche sono soggette a decadere. Applicate il retto sforzo.” Quelle furono le ultime parole del Tathagata.</p>
<p>Poi il Benedetto entrò nel primo jhana. Emergendo dal primo entrò nel secondo jhana. Emergendo dal secondo, entrò nel terzo… nel quarto jhana… nella dimensione dell’infinità dello spazio… nella dimensione dell’infinità della coscienza… nella dimensione della vacuità… nella dimensione della ‘né percezione né non-percezione’. Emergendo da quest’ultima, entrò nella cessazione della percezione e della sensazione.</p>
<p>Emergendo dalla cessazione della percezione e della sensazione, entrò nella dimensione della ‘né percezione né non-percezione’. Emergendo da quella, entrò nella dimensione della vacuità… nella dimensione dell’infinità della coscienza… nella dimensione dell’infinità dello spazio… nel quarto jhana… nel terzo… nel secondo… nel primo jhana. Emergendo dal primo jhana, entrò nel secondo… nel terzo… nel quarto jhana. Emergendo dal quarto jhana, si estinse totalmente.</p>
<p>Appena il Benedetto si estinse totalmente con la completa Illuminazione, simultaneamente Sahampati Brahma emise questi versi:</p>
<blockquote class="gatha">
<p>Tutti gli esseri—tutti—nel mondo,<br>
abbandonano la loro forma fisica<br>
nel mondo<br>
così il Maestro<br>
senza pari nel mondo<br>
il Tathagata,<br>
il Perfetto Svegliato,<br>
si è totalmente<br>
estinto.</p>
</blockquote>
<p>Appena il Benedetto si estinse totalmente con la completa Illuminazione, simultaneamente Sakka, re degli dei emise questi versi:</p>
<blockquote class="gatha">
<p>Tutto è impermanente!<br>
La loro natura è il sorgere e il morire<br>
scompaiono come sorgono.<br>
La loro pace è la beatitudine.</p>
</blockquote>
<p>Appena il Benedetto si estinse totalmente con la completa Illuminazione, simultaneamente il Ven. Ananda emise questi versi:</p>
<blockquote class="gatha">
<p>Orrore e sgomento<br>
sono in noi perchè<br>
il Perfetto Svegliato<br>
si è totalmente estinto.</p>
</blockquote>
<p>Appena il Benedetto si estinse totalmente con la completa Illuminazione, simultaneamente il Ven. Anuruddha emise questi versi:</p>
<blockquote class="gatha">
<p>Non vi è nessun respiro in lui,<br>
in colui<br>
imperturbabile<br>
e in pace:</p>
</blockquote>
<p>il saggio veggente.</p>
<blockquote class="gatha">
<p>Con presenza mentale<br>
ha sopportato il dolore.<br>
Come l’illuminazione di una fiamma<br>
così è stata la liberazione<br>
della piena consapevolezza.</p>
</blockquote>
</article>
</section>
</div>
</body>
</html>
