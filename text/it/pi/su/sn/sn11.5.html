<!DOCTYPE html>
<html>
<head>
<title></title>
</head>
<body>
<div id="text" lang="it">
<section class="sutta" id="sn11.5">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>.</p>
<p>Copyright © 1999 Thanissaro Bhikkhu. Access to Insight edition © 1999.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<article>
<div class="hgroup">
<p class="division">Saṃyutta Nikāya</p>
<p>Subhasita-jaya Sutta</p>
<h1>11.5 La vittoria attraverso una bella frase</h1>
</div>
<p>Una volta il Benedetto soggiornava presso Savatthi al Boschetto di Jeta, al convento di Anathapindika. Là lui si rivolse i monaci, “Monaci!”</p>
<p>“Sì, signore”, i monaci risposero.</p>
<p>Il Benedetto disse: “Una volta i deva e gli asura erano pronti per una battaglia. Poi Vepacitti il re degli asura disse a Sakka il re dei deva: ‘Ci sia vittoria attraverso una bella frase.’</p>
<p>“‘Sì, Vepacitti, ci sia vittoria attraverso ciò che è parlato bene.’</p>
<p>“Quindi i deva e gli asura nominarono dei giudici, [pensando,] ‘Costoro decideranno per noi ciò le varie frasi.’</p>
<p>“Poi Vepacitti il re degli asura disse a Sakka il re dei deva, ‘Declama dei versi, re dei deva!’</p>
<p>“Allora, Sakka, il re dei deva, disse a Vepacitti, il re degli asura: ‘Voi siete la divinità più anziana, Vepacitti. Declamate voi dei versi.’</p>
<p>“Allora, Vepacitti recitò a memoria questi versi:</p>
<blockquote class="gatha">
<p>‘Gli stolti sarebbero sempre insolenti<br>
se non venissero frenati.<br>
Perciò un illuminato<br>
dovrebbe frenare lo sciocco<br>
con un bastone pesante.’</p>
</blockquote>
<p>“Quando Vepacitti ebbe recitato questi versi, gli asura applaudirono, ma i deva rimasero silenziosi. Quindi Vepacitti disse a Sakka, ‘Declamate dei versi, re dei deva!’</p>
<p>“Allora, Sakka recitò a memoria questi versi:</p>
<blockquote class="gatha">
<p>‘Questo, io penso,<br>
solo così si può frenare uno stolto:</p>
<p>Quando, essendo provocati,<br>
si rimane calmi.’</p>
</blockquote>
<p>“Quando Sakka ebbe recitato questi versi, i deva applaudirono, ma gli asura rimasero silenziosi. Quindi Sakka disse a Vepacitti, ‘Declamate dei versi, Vepacitti!’</p>
<p>“Allora, Vepacitti recitò a memoria questi versi:</p>
<blockquote class="gatha">
<p>‘Vasava, io vedo una colpa<br>
in questa troppa indulgenza:</p>
<p>quando lo stolto pensa,<br>
“Lui si astiene<br>
per paura di me”,<br>
lo stolto diviene più spavaldo—<br>
come una vacca imbizzarita.’</p>
</blockquote>
<p>“Quando Vepacitti ebbe recitato questi versi, gli asura applaudirono, ma i deva rimasero silenziosi. Quindi Vepacitti disse a Sakka, ‘Declamate dei versi, re dei deva!’</p>
<p>“Allora, Sakka recitò a memoria questi versi:</p>
<blockquote class="gatha">
<p>‘Non importa<br>
se pensa,<br>
“Lui si astiene<br>
per paura di me.”<br>
Colui che si controlla<br>
è migliore.<br>
Nulla meglio<br>
della pazienza<br>
non si trova.</p>
<p>Chiunque, quando è forte,<br>
si astiene<br>
con uno che è debole:</p>
<p>costui è il sommo paziente.<br>
Sempre si devono difendere i deboli.</p>
<p>Ciò che chiamano forza<br>
non è forza affatto:</p>
<p>chiunque abbia forza<br>
è la forza di uno stolto.<br>
Non c’è rimprovero<br>
per colui che è forte,<br>
che protegge ed è protetto dal Dhamma.</p>
<p>Si fa peggio<br>
quando ci si infervora<br>
con qualcuno che è adirato.<br>
Chi non si infervora<br>
con qualcuno che è adirato<br>
vince una battaglia<br>
difficile da vincere.</p>
<p>Vivi per il bene di tutti<br>
—il tuo e quello dell’altro—<br>
quando, conoscendo le provocazioni dell’altro,<br>
rimani calmo.<br>
Quando ti prendi cura di tutti<br>
—di te stesso e degli altri—<br>
se pensano che sei uno stolto<br>
non conoscono il Dhamma.’</p>
</blockquote>
<p>“Quando Sakka ebbe recitato questi versi, i deva applaudirono, ma gli asura rimasero silenziosi. Poi i deva e gli asura udirono le parole dei giudici: ‘I versi detti da Vepacitti, il re degli asura, si trovano nella sfera delle armi e delle spade—per questo motivo vi sono dispute e conflitti. Mentre i versi detti da Sakka, il re dei deva, non si trovano nella sfera delle armi e delle spade—per questo motivo non vi sono dispute e conflitti. La vittoria spetta a Sakka, il re dei deva.’</p>
<p>“Monaci, ecco come la vittoria attraverso una bella frase andò a Sakka il re dei deva.”</p>
</article>
</section>
</div>
</body>
</html>
