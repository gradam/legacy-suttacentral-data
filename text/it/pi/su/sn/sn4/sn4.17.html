<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn4.17">
<aside id="metaarea">
<p>Traduzione in Inglese dalla versione Pāli di <span class="author">Bhikkhuni Uppalavanna</span>.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Chapassayatana Sutta</p>
<h1>4.17 Le sei basi del Contatto</h1>
</div>
<p>1. Un tempo il Beato soggiornava nel grande atrio presso la Grande Foresta di Vesali.</p>
<p>2. In quella occasione il Beato stava istruendo, incitando e deliziando i monaci con un discorso sulle sei porte mentali del contatto. I monaci ascoltavano con grande attenzione per comprendere ogni principio.</p>
<p>3. Allora Mara il Maligno pensò: “L’asceta Gotama sta istruendo, incitando e allietando i monaci con un discorso sulle sei porte mentali del contatto. Anche i monaci stanno ascoltando con attenzione per comprendere ogni principio. Se mi avvicinassi all’asceta Gotama per disturbarlo?”</p>
<p>4. Allora Mara il Maligno si avvicinò al Beato ed emise un forte suono, tanto che la terra sembrava si rompesse in mille pezzi.</p>
<p>5. Quindi un monaco disse ad un altro monaco: “Sembra che la terra si stia rompendo in mille pezzi.”</p>
<p>6. Udendo quelle parole il Beato disse: “Non è il suono della terra, ma è Mara il Maligno che cerca di distrarre la vostra attenzione.”</p>
<p>7. Il Beato riconoscendo Mara il Maligno gli recitò questa stanza:</p>
<blockquote class="gatha">
<p>“Forme, suoni, sapori, contatti ed idee<br>
sono rappresentazioni terrificanti del mondo, dalle quali il mondo ne è sconvolto.<br>
Il discepolo dell’Illuminato dopo averle tutte superate con presenza mentale<br>
va oltre il dominio della Morte e risplende come il sole.”</p>
</blockquote>
</article>
</section>
</div>
</body>
</html>
