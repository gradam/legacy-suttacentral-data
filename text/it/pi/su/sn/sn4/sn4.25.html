<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn4.25">
<aside id="metaarea">
<p>Traduzione in Inglese dalla versione Pāli di <span class="author">Bhikkhuni Uppalavanna</span>.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Maradhitu Sutta</p>
<h1>4.25. Le figlie di Mara</h1>
</div>
<p>1. A Uruvela.</p>
<p>Allora Brama, Avversione e Passione, le tre figlie di Mara, si avvicinarono a lui e recitarono questa stanza:</p>
<blockquote class="gatha">
<p>“Caro padre, perché siedi dispiaciuto,<br>
per quale uomo ti disperi?<br>
Con la corda della passione, lo legheremo e te lo porteremo,<br>
come un elefante nella foresta.”</p>
<p>2. “Non è facile legare il Perfetto, il Tathagata, con la corda della passione.<br>
Egli ha distrutto i domini della Morte, perciò mi dispero.”</p>
</blockquote>
<p>3. Quindi Brama, Avversione e Passione, le tre figlie di Mara, si avvicinarono al Beato e dissero:</p>
<p>“Asceta, noi ti serviremo.” Il Beato non diede importanza a tali parole e meditò libero da ogni attaccamento.”</p>
<p>4. Allora Brama, Avversione e Passione, le tre figlie di Mara si misero in disparte e discussero sulle intenzioni dell’uomo che nascono e muoiono, e decisero che ognuna di loro avrebbe creato le forme di cento giovani fanciulle.</p>
<p>5. Allora Brama, Avversione e Passione, le tre figlie di Mara, dopo aver creato le forme di cento giovani fanciulle si avvicinarono al Beato e dissero:</p>
<p>“Asceta, noi ti serviremo.” Il Beato non diede importanza a tali parole e meditò libero da ogni attaccamento.”</p>
<p>6. Allora Brama, Avversione e Passione, le tre figlie di Mara si misero in disparte e discussero sulle intenzioni dell’uomo che nascono e muoiono, e decisero che ognuna di loro avrebbe creato le forme di cento giovani fanciulle vergini.</p>
<p>7. Allora Brama, Avversione e Passione, le tre figlie di Mara, dopo aver creato le forme di cento giovani fanciulle vergini si avvicinarono al Beato e dissero:</p>
<p>“Asceta, noi ti serviremo.” Il Beato non diede importanza a tali parole e meditò libero da ogni attaccamento.”</p>
<p>8. Allora Brama, Avversione e Passione, le tre figlie di Mara si misero in disparte e discussero sulle intenzioni dell’uomo che nascono e muoiono, e decisero che ognuna di loro avrebbe creato le forme di cento giovani fanciulle che avevano partorito almeno una volta.</p>
<p>Allora Brama, Avversione e Passione, le tre figlie di Mara, dopo aver creato le forme di cento giovani fanciulle che avevano partorito almeno una volta si avvicinarono al Beato e dissero:</p>
<p>“Asceta, noi ti serviremo.” Il Beato non diede importanza a tali parole e meditò libero da ogni attaccamento.”</p>
<p>9. Allora Brama, Avversione e Passione, le tre figlie di Mara si misero in disparte e … le forme di cento giovani fanciulle che avevano partorito almeno due volte. … (<em>come prima</em>) …</p>
<p>10. Allora Brama, Avversione e Passione, le tre figlie di Mara si misero in disparte … le forme di cento donne di mezza età … (<em>come prima</em>) …</p>
<p>11. Allora Brama, Avversione e Passione, le tre figlie di Mara si misero in disparte … le forme di cento donne mature … (<em>come prima</em>) …</p>
<p>12. Allora Brama, Avversione e Passione, le tre figlie di Mara si misero in disparte e affermarono che ciò che aveva detto il loro padre era vero.</p>
<blockquote class="gatha">
<p>“Non è facile legare il Perfetto, il Tathagata, con la corda della passione.<br>
Egli ha distrutto i domini della Morte, perciò mi dispero.”</p>
</blockquote>
<p>13. Se avessimo aggredito un asceta o un Bramano non libero dalla brama il suo cuore si sarebbe spezzato ed avrebbe vomitato sangue, o sarebbe impazzito o la sua mente sarebbe stata sconvolta. Proprio come una canna verde che appassisce, secca e muore. Allo stesso modo l’asceta o il Bramano sarebbe appassito, seccato e senza forze.</p>
<p>14. Allora Brama, Avversione e Passione, le tre figlie di Mara si avvicinarono al Beato e stettero ad un lato.</p>
<p>15. Allora Brama la figlia di Mara recitò questa stanza al Beato:</p>
<blockquote class="gatha">
<p>“Mediti nella foresta perché sei vinto dalla sofferenza?<br>
O perché hai perduto ogni ricchezza e la desideri?<br>
O perché hai recato danno al villaggio?<br>
Per nasconderti dalla gente?<br>
Per non avere testimoni?”</p>
<p>16. “Sono giunto alla fonte, la mia mente è calma,<br>
sono andato al di là di ciò che si ama, che dà piacere, della materia.<br>
Ho realizzato da solo la gioia e la concentrazione,<br>
perciò non ho bisogno dell’amicizia di altri,<br>
né della loro testimonianza, né della loro prosperità.”</p>
</blockquote>
<p>17. Allora Avversione, la figlia di Mara recitò questa stanza al Beato:</p>
<blockquote class="gatha">
<p>“In cosa è costante e come impegna il suo tempo il monaco?<br>
Ha già superato le cinque catene ed anche la sesta<br>
meditando sullo sviluppo della percezione sensuale?<br>
In modo da non farsi dominare dalle realtà esteriori?”</p>
<p>18. “Con un corpo quietato ed una mente ben liberata,<br>
senza intenzioni, consapevole dell’unicità,<br>
sapendo come meditare al di là dei pensieri,<br>
non si dà adito alla collera, alla memoria e alle difficoltà.<br>
Il monaco impegna il suo tempo nello sforzo<br>
e nel superare le cinque catene ed anche la sesta,<br>
così concentrato, la percezione sensuale non si sviluppa<br>
e le realtà esteriori non lo dominano.”</p>
</blockquote>
<p>19. Allora Passione, la figlia di Mara recitò questa stanza alla presenza del Beato:</p>
<blockquote class="gatha">
<p>“Senza distruggere le moltitudini della brama,<br>
molti Maestri si comporteranno in questo modo.<br>
Molti diventeranno asceti<br>
e sconfiggeranno il dominio della Morte.”</p>
<p>20. “I Tathagata, con il retto Dhamma, guideranno i grandi eroi,<br>
ed una volta guidati dal Dhamma nessuna invidia li potrà ingannare.</p>
</blockquote>
<p>21. Allora Brama, Avversione e Passione, le figlie del Maligno, gli si avvicinarono e recitarono questa stanza:</p>
<blockquote class="gatha">
<p>“Stolte, volete frantumare la roccia con dei gambi di loto!<br>
Scavare la roccia con le unghie, rompere il ferro con i denti.<br>
O trasportare una montagna sul capo,<br>
o scandagliare l’abisso?<br>
Non potete distruggere, infangare e trafiggere la mente di Gotama.”</p>
</blockquote>
<p>23. Brama, Avversione e Passione furibonde furono allontanate dal Maestro. Egli le spazzò via come il vento spazza via ogni cosa senza misura.</p>
</article>
</section>
</div>
</body>
</html>
