<!DOCTYPE html>
<html>
<head>
<title></title>
</head>
<body>
<main id="text" lang="it">
<section class="sutta" id="sn47.8">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>.</p>
<p>Copyright © 1997 Thanissaro Bhikkhu. Access to Insight edition © 1997.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<article>
<div class="hgroup">
<p class="division">Saṃyutta Nikāya</p>
<p>Suda Sutta</p>
<h1>47.8 Il cuoco</h1>
</div>
<p>“Supponete che ci sia un cuoco stupido, inesperto, incapace, e presentasse varie pietanze per il re o per un ministro del re: aspre, amare, piccanti, dolci, alcaline o non alcaline, salate o non salate; e non riflettesse così: ‘Oggi queste pietanze che ho preparato mi daranno soddisfazione, renderanno felice il padrone, mi frutteranno molto.” Ma non venisse ricompensato con vestiti, ricompense o regali. Perché? Perché il cuoco stupido, inesperto, incapace, non ha riflettuto sui pasti che preparava.</p>
<p>“Allo stesso modo, quando un monaco stupido, inesperto, incapace, dimora concentrato nel corpo sul corpo—ardente, vigile, e mentalmente presente—mettendo da parte l’avidità e l’angoscia verso il mondo. Così concentrato nel corpo sul corpo, la sua mente non è concentrata, i suoi influssi impuri non sono abbandonati. Non riflette attentamente. Dimora concentrato nelle sensazioni sulle sensazioni… nella mente sulla mente… negli oggetti mentali sugli oggetti mentali—ardente, vigile, e mentalmente presente—mettendo da parte l’avidità e l’angoscia verso il mondo. Non riflette attentamente. Quindi, non ottiene nessun risultato nel Qui ed Ora. Perché? Perché il monaco stupido, inesperto, incapace, non riflette attentamente sulla propria mente.</p>
<p>“Ora supponiamo che ci sia un cuoco saggio, esperto, abile, e presentasse varie pietanze per il re o per un ministro del re: aspre, amare, piccanti, dolci, alcaline o non alcaline, salate o non salate; e riflettesse così: ‘Oggi queste pietanze che ho preparato mi daranno soddisfazione, renderanno felice il padrone, mi frutteranno molto.” E venisse ricompensato con vestiti, ricompense o regali. Perché? Perché il cuoco saggio, esperto, abile, ha riflettuto sui pasti che preparava.</p>
<p>“Allo stesso modo, quando un monaco saggio, esperto, abile, dimora concentrato nel corpo sul corpo—ardente, vigile, e mentalmente presente—mettendo da parte l’avidità e l’angoscia verso il mondo. Così concentrato nel corpo sul corpo, la sua mente è concentrata, i suoi influssi impuri sono abbandonati. Riflette attentamente. Dimora concentrato nelle sensazioni sulle sensazioni… nella mente sulla mente… negli oggetti mentali sugli oggetti mentali—ardente, vigile, e mentalmente presente—mettendo da parte l’avidità e l’angoscia verso il mondo. Riflette attentamente. Quindi, ottiene buoni risultati nel Qui ed Ora. Perché? Perché il monaco saggio, esperto, abile riflette attentamente sulla propria mente.”</p>
</article>
</section>
</main>
</body>
</html>
