<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn2.30">
<aside id="metaarea">
<p>Traduzione in Inglese dalla versione Pāli di <span class="author">Bhikkhuni Uppalavanna</span>.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Nanatitthiyasavakasu Sutta</p>
<h1>2.30 Varie sette</h1>
</div>
<p>1. <span class="evam">Così ho sentito</span>. Una volta il Beato soggiornava nel rifugio degli scoiattoli nel boschetto di bambù presso Rajagaha.</p>
<p>2. Quindi numerose divinità, discepoli e seguaci di varie sette come Asama, Sahali, Nimko, Akoñako, Veñambari e Manava-Gamiyo, verso l’alba, dopo aver illuminato completamente il boschetto di bambù con un vivido bagliore, si avvicinarono al Beato e, dopo averlo riverito, stettero da parte.</p>
<p>3. Asama il figlio dei deva, stando da parte, recitò questa stanza alla presenza del Beato, in onore di Purana Kassapa:</p>
<blockquote class="gatha">
<p>“Ha troncato la morte,<br>
Kassapa conosceva la distruzione,<br>
il Male non sorgerà di nuovo,<br>
senza merito per se stesso,<br>
se si parla di fede,<br>
tale maestro deve essere rispettato come perfetto.”</p>
</blockquote>
<p>4. Sahali il figlio dei deva, stando da parte, recitò questa stanza alla presenza del Beato, in onore di Makkhali Gosala:</p>
<blockquote class="gatha">
<p>“Esercitandosi, sopportando il digiuno,<br>
abbandonando le parole litigiose,<br>
ignorando le offese e agendo rettamente,<br>
si reca danno a qualcuno?”</p>
</blockquote>
<p>5. Nimko il figlio dei deva, stando da parte, recitò questa stanza alla presenza del Beato, in onore di Nigantha Nataputta:</p>
<blockquote class="gatha">
<p>“Il monaco intelligente e avveduto,<br>
osservando la quadruplice rinuncia,<br>
dicendo ciò che sente e vede,<br>
compie qualche demerito?”</p>
</blockquote>
<p>6. Akoñako il figlio dei deva, stando da parte, recitò questa stanza alla presenza del Beato in onore delle varie sette con diverse dottrine:</p>
<blockquote class="gatha">
<p>“Pakudha Katiyana, Nigantha,<br>
e Makkhali, Purana,<br>
conosciuti come perfetti maestri,<br>
sono lontani dai Grandi Esseri?”</p>
</blockquote>
<p>7. Quindi Vetambari il figlio dei deva replicò con questa stanza ad Akoñako:</p>
<blockquote class="gatha">
<p>“Dando rispetto, si è cadavere, uno sciacallo<br>
mai un asceta mistificatore potrebbe essere un leone.<br>
Il maestro che va in giro nudo, dice menzogne<br>
e diffida di tutto, non sembra avere presenza mentale.”</p>
</blockquote>
<p>8. Allora Mara il maligno si impossessò della coscienza di Vetambari il figlio dei deva e recitò questa stanza alla presenza del Beato:</p>
<blockquote class="gatha">
<p>“Coloro che sono saldi nella forma,<br>
che controllano la fame, le rinunce<br>
e vivono in solitudine<br>
gioiscono della beatitudine celeste<br>
e praticando rettamente si preparano al nuovo mondo.”</p>
</blockquote>
<p>9. Il Beato avendo riconosciuto Mara il maligno gli recitò questa stanza:</p>
<blockquote class="gatha">
<p>“Qualsiasi forma, in questo o in un altro mondo,<br>
persino una luce brillante nel cielo,<br>
tutte sono lodate da Namuci<br>
e scagliate agli esseri infermi.”</p>
</blockquote>
<p>10. Manava Gamini il figlio dei deva, stando da parte, recitò questa stanza alla presenza del Beato in suo onore:</p>
<blockquote class="gatha">
<p>“Per la gente di Rajagaha, l’immensa e prominente roccia<br>
è Seta, la vetta dell’Himalaya,<br>
nello spazio, è il sole,<br>
fra i mari, è l’oceano,<br>
fra le costellazioni, è la luna,<br>
fra le divinità, è il Risvegliato.”</p>
</blockquote>
</article>
</section>
</div>
</body>
</html>
