<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn2.29">
<aside id="metaarea">
<p>Traduzione in Inglese dalla versione Pāli di <span class="author">Bhikkhuni Uppalavanna</span>.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Susima Sutta</p>
<h1>2.29 Susima</h1>
</div>
<p>1. A Savatthi.</p>
<p>2. Il venerabile Ananda si avvicinò al Beato e, dopo averlo salutato con rispetto, si sedette ad un lato. Quindi il Beato così si rivolse al venerabile Ananda:</p>
<p>“Anche tu, Ananda, sei soddisfatto di Sariputta?”</p>
<p>3. “Venerabile signore, come non si può essere soddisfatti del venerabile Sariputta, a meno che non si è stolti, corrotti, traviati e pieni di pensieri negativi? Venerabile signore, il venerabile Sariputta è molto saggio, possiede una completa conoscenza, è sagace, intelligente, possiede una profonda e penetrante saggezza, è privo di desiderio, è soddisfatto, è un solitario asceta, è pieno di energia e sforzo, parla in modo amorevole, esorta con gentilezza, disapprova il male; perciò perchè non si dovrebbe essere soddisfatti del venerabile Sariputta, a meno che non si è stolti, corrotti, traviati e pieni di pensieri negativi?”</p>
<p>4. Hai ragione, Ananda. Come non si può essere soddisfatti del venerabile Sariputta, a meno che non si è … (<em>come prima</em>)</p>
<p>5. Allora Susima il figlio dei deva, dopo aver ascoltato le parole di lode nei confronti di Sariputta, accompagnato da altre divinità, si avvicinò al Beato e con rispetto stette da parte.</p>
<p>6. Stando da parte, Susima il figlio dei deva così si rivolse al Beato:</p>
<p>“E’ così, Beato! E’ così Tathagata! Come non si può essere soddisfatti del venerabile Sariputta, a meno che non si è … (<em>come prima</em>)</p>
<p>7. Poi le altre divinità che accompagnavano Susima il figlio dei deva, nell’ascoltare le parole di lode nei confronti di Sariputta, furono felici e appagati ed elogiarono il venerabile Sariputta con il loro splendore.</p>
<p>8. Come una gemma di berillo, tagliata ad otto facce, posta su una stuoia arancione brilla e risplende, allo stesso modo Susima il figlio dei deva e le altre divinità che lo accompagnavano, nell’ascoltare le parole di lode nei confronti di Sariputta, furono felici e appagati ed elogiarono il venerabile Sariputta con il loro splendore.</p>
<p>9. Come un ornamento d’oro ben lavorato da un esperto orafo, posto su una stuoia arancione brilla e risplende, allo stesso modo Susima il figlio dei deva e le altre divinità … (<em>come prima</em>).</p>
<p>10. Come una stella mattutina brilla in cielo nell’ultima veglia notturna, allo stesso modo ….</p>
<p>11. Come il sole autunnale, sorge in un cielo sereno e disperde l’oscurità, allo stesso modo …</p>
<p>12. Poi Susima il figlio dei deva recitò questa stanza alla presenza del Beato, in onore del venerabile Sariputta:</p>
<blockquote class="gatha">
<p>“Sariputta è considerato saggio, senza rabbia,<br>
senza alcun desiderio, gentile e amorevole, ed è lodato dal Maestro.”</p>
</blockquote>
<p>13. Il Beato replicò con questa stanza a Susima il figlio dei deva:</p>
<blockquote class="gatha">
<p>“Sariputta è considerato saggio, senza rabbia,<br>
senza alcun desiderio, gentile e amorevole, e sempre vigile attende i suoi frutti.”</p>
</blockquote>
</article>
</section>
</div>
</body>
</html>
