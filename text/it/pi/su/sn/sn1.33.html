<!DOCTYPE html>
<html>
<head>
<title></title>
</head>
<body>
<div id="text" lang="it">
<section class="sutta" id="sn1.33">
<aside id="metaarea">
<p>Traduzione in Inglese dalla versione Pāli di <span class="author">Bhikkhuni Uppalavanna</span>.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Sadhu Sutta</p>
<h1>1.33 Il bene</h1>
</div>
<p>1. <span class="evam">Così ho sentito</span>. Una volta il Benedetto soggiornava presso Savatthi nel Boschetto di Jeta nel convento di Anathapindika.</p>
<p>2. Al finir della notte molte divinità della schiera dei Satullana, dopo aver illuminato l’intero boschetto di Jeta, si avvicinarono al Benedetto, lo riverirono e stettero da parte.</p>
<p>3. Una di quelle divinità recitò questa solenne strofa in presenza del Benedetto:</p>
<blockquote class="gatha">
<p>“Venerabile signore, fare offerte è bene!<br>
L’avaro ed il negligente non offrono doni come questi,<br>
chi ai meriti aspira deve donare in modo consapevole.”</p>
</blockquote>
<p>4. Un’altra divinità recitò questa strofa in presenza del Benedetto:</p>
<blockquote class="gatha">
<p>“Venerabile signore, fare offerte è bene, anche quel poco donato con amore!<br>
Donare poco è meglio di non donare nulla,<br>
persino una piccola offerta vale molto!”</p>
</blockquote>
<p>5. Un’altra divinità recitò questa strofa in presenza del Benedetto:</p>
<blockquote class="gatha">
<p>“Venerabile signore, fare offerte è bene!<br>
Anche donare una piccola offerte è bene!<br>
Anche il dono fatto con fede è bene!<br>
Si dice che donare un’offerta sia come una battaglia!<br>
I frutti della generosità, anche di un piccolo dono,<br>
fanno ottenere gioia a sé e agli altri.”</p>
</blockquote>
<p>6. Un’altra divinità recitò questa strofa in presenza del Benedetto:</p>
<blockquote class="gatha">
<p>“Venerabile signore, fare offerte è bene!<br>
Anche donare una piccola offerte è bene!<br>
Anche il dono fatto con fede è bene!<br>
Offrire doni rettamente guadagnati è bene!<br>
Se si offrono doni rettamente guadagnati,<br>
avuti con retto sforzo,<br>
si fugge dai carcerieri di Vetaraniya<br>
e si ottiene una rinascita celeste.”</p>
</blockquote>
<p>7. Un’altra divinità recitò questa strofa in presenza del Benedetto:</p>
<blockquote class="gatha">
<p>“Venerabile signore, fare offerte è bene!<br>
Anche donare una piccola offerte è bene!<br>
Anche il dono fatto con fede è bene!<br>
Offrire doni rettamente guadagnati è bene!<br>
Un dono offerto con consapevolezza è apprezzato dal Sublime.<br>
I doni offerti con amore<br>
sono colmi di frutti<br>
come semi piantati in un fertile terreno.”</p>
</blockquote>
<p>8. Un’altra divinità recitò questa strofa in presenza del Benedetto:</p>
<blockquote class="gatha">
<p>“Venerabile signore, fare offerte è bene!<br>
Anche donare una piccola offerte è bene!<br>
Anche il dono fatto con fede è bene!<br>
Offrire doni rettamente guadagnati è bene!<br>
Anche offrire con consapevolezza è bene!<br>
Anche eliminare la brama è bene!<br>
Non recare danno a esseri viventi e non far del male<br>
si compie un atto eroico, è meritorio non compiere il male.”</p>
<p>9. Un’altra divinità disse al Benedetto: “Venerabile signore, quali parole sono rette?”<br>
“Tutte queste parole sono rette, ma ascoltate ciò che sto per dire.<br>
Un’offerta donata con fede è sempre apprezzata.<br>
Fare un dono è come ascoltare un buon insegnamento.<br>
Gli arahant di tutti i tempi, colmi di saggezza,<br>
hanno ottenuto la totale liberazione nel donare.”</p>
</blockquote>
</article>
</section>
</div>
</body>
</html>
