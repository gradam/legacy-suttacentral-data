<!DOCTYPE html>
<html>
<head>
<title></title>
</head>
<body>
<main id="text" lang="it">
<section class="sutta" id="sn7.6">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>.</p>
<p>Copyright © 1998 Thanissaro Bhikkhu.</p>
<p>Access to Insight edition © 1998</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
</aside>
<article>
<div class="hgroup">
<p class="division">Saṃyutta Nikāya</p>
<p>Jata Sutta</p>
<h1>7.6 Il groviglio</h1>
</div>
<p>A Savatthi. Il bramano Jata Bharadvaja andò dal Benedetto e, appena giunto, lo salutò con rispetto. Dopo averlo salutato si sedette ad un lato. Quindi indirizzò al Benedetto questi versi:</p>
<blockquote class="gatha">
<p>Un groviglio interno,<br>
un groviglio esterno,<br>
le persone sono impigliate<br>
in un groviglio.<br>
Gotama, io ti chiedo questo:</p>
</blockquote>
<p>chi può districare questo groviglio?</p>
<p>[Il Buddha:]</p>
<blockquote class="gatha">
<p>Un uomo stabilito in virtù,<br>
con conoscenza,<br>
sviluppando la perfetta conoscenza e la mente,<br>
un monaco presente mentalmente:</p>
</blockquote>
<p>egli può districare questo groviglio.</p>
<blockquote class="gatha">
<p>Coloro la cui avidità,<br>
avversione,<br>
ed ignoranza<br>
si sono affievolite,<br>
arahant, i loro influssi impuri distrutti:</p>
</blockquote>
<p>per loro il groviglio è districato.</p>
<blockquote class="gatha">
<p>Dove nome e forma,<br>
insieme alla percezione<br>
dei sensi e della forma,<br>
sono totalmente scomparse:</p>
<p>lì il groviglio<br>
è tagliato.</p>
</blockquote>
<p>Quando questo fu detto, il bramano, Jata Bharadvaja disse al Benedetto: “Magnifico, Maestro Gotama! Straordinario! Proprio come se si rivoltasse ciò che era capovolto, rivelare ciò che era nascosto, mostrare la via a chi si era smarrito, o recare una luce nell’oscurità in modo che chi ha occhi possa vedere le forme, allo stesso modo il Maestro Gotama — con vari metodi — ha reso chiaro il Dhamma. Io prendo rifugio nel Maestro Gotama, nel Dhamma, e nella comunità dei monaci. Possa io ottenere l’abbandono della vita mondana alla presenza del Maestro Gotama, e l’ordinazione come monaco.”</p>
<p>Poi il bramano Jata Bharadvaja ricevette il noviziato alla presenza del Benedetto. E non molto dopo la sua ordinazione—dimorando da solo, isolato, attento, ardente e risoluto—proseguì e condusse la santa vita. Così conobbe che: “La nascita è finita, la vita santa adempiuta, il compito concluso.” E così il Ven. Bharadvaja divenne un altro degli arahant.</p>
</article>
</section>
</main>
</body>
</html>
