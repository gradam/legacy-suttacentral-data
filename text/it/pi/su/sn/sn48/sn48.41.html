<!DOCTYPE html>
<html>
<head>
<title></title>
</head>
<body>
<div id="text" lang="it">
<section class="sutta" id="sn48.41">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>.</p>
<p>Copyright © 1998 Thanissaro Bhikkhu.</p>
<p>Access to Insight edition © 1998</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Jara Sutta</p>
<h1>48.41 La vecchiaia</h1>
</div>
<p><span class="evam">Così ho sentito</span>. Una volta il Benedetto soggiornava presso Savatthi nel Convento Orientale, nel palazzo della madre di Migara. In quel tempo il Benedetto, conclusa la meditazione, si sedette al sole per riscaldarsi la schiena. Quindi il Ven. Ananda andò dal Benedetto e, dopo averlo salutato con riverenza, massaggiò il corpo del Benedetto e disse: “La carnagione del Benedetto non è più così chiara e tersa; il suo corpo è flaccido e grinzoso; la sua schiena è curvata in avanti; vi è un chiaro cambiamento nelle sue facoltà—la facoltà visiva, la facoltà uditiva, la facoltà olfattiva, la facoltà gustativa, la facoltà fisica.”</p>
<p>“Ananda, quando si è giovani, si è soggetti alla vecchiaia; quando si è sani alla malattia; quando si è vivi alla morte. La carnagione non è più così chiara e tersa; il corpo è flaccido e grinzoso; la schiena è curvata in avanti; vi è un chiaro cambiamento nelle facoltà—la facoltà visiva, la facoltà uditiva, la facoltà olfattiva, la facoltà gustativa, la facoltà fisica.”</p>
<p>Così parlò il Benedetto. Poi aggiunse:</p>
<p>Io ti sputai, vecchiaia—</p>
<p>la vecchiaia che costituisce la bruttezza sgraziata.</p>
<p>L’immagine fisica, così incantevole</p>
<p>è calpestata dalla vecchiaia.</p>
<p>Anche coloro che vivono fino a cento anni</p>
<p>sono destinati—tutti—ad una fine mortale,</p>
<p>non risparmia nessuno,</p>
<p>calpesta tutti.</p>
</article>
</section>
</div>
</body>
</html>
