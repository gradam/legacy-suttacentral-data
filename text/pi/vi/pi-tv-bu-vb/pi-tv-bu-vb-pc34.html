<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc34">
<article>
<div class="hgroup">
<h1>Kāṇamātusikkhāpada</h1>
</div>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Bhojanavagga</span><span class="hidden">Kāṇamātusikkhāpada</span>
<p>
<a class="ms" id="p_2V_743"></a>
<a class="msdiv" id="msdiv230"></a>
<a class="sc" id="1"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena kāṇamātā upāsikā saddhā hoti pasannā. Kāṇā gāmake
aññatarassa purisassa dinnā hoti. Atha kho kāṇā mātugharaṃ agamāsi kenacideva
karaṇīyena. Atha kho kāṇāya sāmiko kāṇāya santike dūtaṃ pāhesi—  “āgacchatu
kāṇā, icchāmi kāṇāya āgatan”ti. Atha kho kāṇamātā upāsikā “kismiṃ viya
rittahatthaṃ gantun”ti pūvaṃ paci. Pakke pūve aññataro piṇḍacāriko bhikkhu
kāṇamātāya upāsikāya nivesanaṃ pāvisi. Atha kho kāṇamātā upāsikā tassa
bhikkhuno pūvaṃ dāpesi. So nikkhamitvā aññassa ācikkhi. Tassapi pūvaṃ dāpesi.
So nikkhamitvā aññassa ācikkhi. Tassapi pūvaṃ dāpesi. Yathāpaṭiyattaṃ pūvaṃ
parikkhayaṃ agamāsi.</p>
<p>
<a class="ms" id="p_2V_744"></a>
<a class="sc" id="2"></a>
Dutiyampi kho kāṇāya sāmiko kāṇāya santike dūtaṃ pāhesi—  “āgacchatu kāṇā,
icchāmi kāṇāya āgatan”ti. Dutiyampi kho kāṇamātā upāsikā “kismiṃ viya
rittahatthaṃ gantun”ti pūvaṃ paci. Pakke pūve aññataro piṇḍacāriko bhikkhu
kāṇamātāya upāsikāya nivesanaṃ pāvisi. Atha kho kāṇamātā upāsikā tassa
bhikkhuno pūvaṃ dāpesi. So nikkhamitvā aññassa ācikkhi. Tassapi pūvaṃ dāpesi.
So nikkhamitvā aññassa ācikkhi. Tassapi pūvaṃ dāpesi. Yathāpaṭiyattaṃ pūvaṃ
parikkhayaṃ agamāsi.</p>
<p>
<a class="ms" id="p_2V_745"></a>
<a class="sc" id="3"></a>
Tatiyampi kho kāṇāya sāmiko kāṇāya santike dūtaṃ pāhesi—  “āgacchatu kāṇā,
icchāmi kāṇāya āgataṃ. Sace kāṇā nāgacchissati, ahaṃ aññaṃ pajāpatiṃ
ānessāmī”ti. Tatiyampi kho kāṇamātā upāsikā kismiṃ viya rittahatthaṃ gantunti
pūvaṃ paci. Pakke pūve aññataro piṇḍacāriko bhikkhu kāṇamātāya upāsikāya
nivesanaṃ pāvisi. Atha kho kāṇamātā upāsikā tassa bhikkhuno pūvaṃ dāpesi. So
nikkhamitvā aññassa ācikkhi. Tassapi pūvaṃ dāpesi. So nikkhamitvā aññassa
ācikkhi. Tassapi pūvaṃ dāpesi. Yathāpaṭiyattaṃ pūvaṃ parikkhayaṃ agamāsi. Atha
kho kāṇāya sāmiko aññaṃ pajāpatiṃ ānesi.</p>
<p>
<a class="ms" id="p_2V_746"></a>
<a class="sc" id="4"></a>
Assosi kho kāṇā—  “tena kira purisena aññā pajāpati ānītā”ti. Sā rodantī
aṭṭhāsi. Atha kho bhagavā pubbaṇhasamayaṃ nivāsetvā pattacīvaramādāya yena
kāṇamātāya upāsikāya nivesanaṃ tenupasaṅkami; upasaṅkamitvā paññatte āsane
nisīdi. Atha kho kāṇamātā upāsikā yena bhagavā tenupasaṅkami; upasaṅkamitvā
bhagavantaṃ abhivādetvā ekamantaṃ nisīdi. Ekamantaṃ nisinnaṃ kho kāṇamātaraṃ
upāsikaṃ bhagavā etadavoca—  “kissāyaṃ kāṇā rodatī”ti? Atha kho kāṇamātā
upāsikā bhagavato etamatthaṃ ārocesi. Atha kho bhagavā kāṇamātaraṃ upāsikaṃ
dhammiyā kathāya sandassetvā samādapetvā samuttejetvā sampahaṃsetvā uṭṭhāyāsanā
pakkāmi.</p>
<p>
<a class="ms" id="p_2V_747"></a>
<a class="msdiv" id="msdiv231"></a>
<a class="sc" id="5"></a>
Tena kho pana samayena aññataro sattho rājagahā paṭiyālokaṃ gantukāmo hoti.
Aññataro piṇḍacāriko bhikkhu taṃ satthaṃ piṇḍāya pāvisi. Aññataro upāsako tassa
bhikkhuno sattuṃ dāpesi. So nikkhamitvā aññassa ācikkhi. Tassapi sattuṃ
dāpesi. So nikkhamitvā aññassa ācikkhi. Tassapi sattuṃ dāpesi. Yathāpaṭiyattaṃ
pātheyyaṃ parikkhayaṃ agamāsi. Atha kho so upāsako te manusse etadavoca—
“ajjaṇho, ayyā, āgametha, yathāpaṭiyattaṃ pātheyyaṃ ayyānaṃ dinnaṃ. Pātheyyaṃ
paṭiyādessāmī”ti. “Nāyyo sakkā āgametuṃ, payāto sattho”ti agamaṃsu. Atha kho
tassa upāsakassa pātheyyaṃ paṭiyādetvā pacchā gacchantassa corā acchindiṃsu.
Manussā ujjhāyanti khiyyanti vipācenti—  “kathañhi nāma samaṇā sakyaputtiyā na
mattaṃ jānitvā paṭiggahessanti. Ayaṃ imesaṃ datvā pacchā gacchanto corehi
acchinno”ti.</p>
<p>
<a class="ms" id="p_2V_748"></a>
<a class="sc" id="6"></a>
Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ.
Atha kho te bhikkhū bhagavato etamatthaṃ ārocesuṃ. Atha kho bhagavā etasmiṃ
nidāne etasmiṃ pakaraṇe dhammiṃ kathaṃ katvā bhikkhū āmantesi—  “tena hi,
bhikkhave, bhikkhūnaṃ sikkhāpadaṃ paññapessāmi dasa atthavase paṭicca—
saṃghasuṭṭhutāya, saṃghaphāsutāya…pe…  vinayānuggahāya. Evañca pana, bhikkhave,
imaṃ sikkhāpadaṃ uddiseyyātha— </p>
<p class="rule">
<a class="ms" id="p_2V_749"></a>
<a class="msdiv" id="msdiv232"></a>
<a class="sc" id="7"></a>
<strong>“Bhikkhuṃ paneva kulaṃ upagataṃ pūvehi vā manthehi vā abhihaṭṭhuṃ
pavāreyya, ākaṅkhamānena bhikkhunā dvattipattapūrā paṭiggahetabbā tato ce
uttari paṭiggaṇheyya pācittiyaṃ. Dvattipattapūre paṭiggahetvā tato nīharitvā
bhikkhūhi saddhiṃ saṃvibhajitabbaṃ. Ayaṃ tattha sāmīcī”</strong>
ti. (<em>34</em>:<strong>83</strong>)</p>
<ul>
<li>
<a class="ms" id="p_2V_750"></a>
<a class="msdiv" id="msdiv233"></a>
<a class="sc" id="8"></a>
<span class="term">Bhikkhuṃ paneva kulaṃ upagatan</span>
<span class="gloss">ti kulaṃ nāma cattāri kulāni—  khattiyakulaṃ,
brāhmaṇakulaṃ, vessakulaṃ, suddakulaṃ.</span>ti kulaṃ nāma cattāri kulāni—
khattiyakulaṃ, brāhmaṇakulaṃ, vessakulaṃ, suddakulaṃ.</li>
</ul>
<ul>
<li>
<a class="ms" id="p_2V_751"></a>
<a class="sc" id="9"></a>
<span class="term">Upagatan</span>
<span class="gloss">ti tattha gataṃ.</span>ti tattha gataṃ.</li>
</ul>
<ul>
<li>
<a class="ms" id="p_2V_752"></a>
<a class="sc" id="10"></a>
<span class="term">Pūvaṃ</span>
<span class="gloss">nāma yaṃ kiñci paheṇakatthāya paṭiyattaṃ.</span>
nāma yaṃ kiñci paheṇakatthāya paṭiyattaṃ.</li>
</ul>
<ul>
<li>
<a class="ms" id="p_2V_753"></a>
<a class="sc" id="11"></a>
<span class="term">Manthaṃ</span>
<span class="gloss">nāma yaṃ kiñci pātheyyatthāya paṭiyattaṃ.</span>
nāma yaṃ kiñci pātheyyatthāya paṭiyattaṃ.</li>
</ul>
<ul>
<li>
<a class="ms" id="p_2V_754"></a>
<a class="sc" id="12"></a>
<span class="term">Abhihaṭṭhuṃ pavāreyyā</span>
<span class="gloss">ti yāvatakaṃ icchasi tāvatakaṃ gaṇhāhīti.</span>ti
yāvatakaṃ icchasi tāvatakaṃ gaṇhāhīti.</li>
</ul>
<ul>
<li>
<a class="ms" id="p_2V_755"></a>
<a class="sc" id="13"></a>
<span class="term">Ākaṅkhamānenā</span>
<span class="gloss">ti icchamānena.</span>ti icchamānena.</li>
</ul>
<ul>
<li>
<a class="ms" id="p_2V_756"></a>
<a class="sc" id="14"></a>
<span class="term">Dvattipattapūrā paṭiggahetabbā</span>
<span class="gloss">ti dvetayo pattapūrā paṭiggahetabbā.</span>ti dvetayo
pattapūrā paṭiggahetabbā.</li>
</ul>
<ul>
<li>
<a class="ms" id="p_2V_757"></a>
<a class="sc" id="15"></a>
<span class="term">Tato ce uttari paṭigaṇheyyā</span>
<span class="gloss">ti tatuttari paṭiggaṇhāti, āpatti pācittiyassa.</span>ti
tatuttari paṭiggaṇhāti, āpatti pācittiyassa.</li>
</ul>
<ul>
<li>
<a class="ms" id="p_2V_758"></a>
<a class="sc" id="16"></a>
<span class="term">Dvattipattapūre paṭiggahetvā</span>
<span class="gloss">tato nikkhamantena bhikkhuṃ passitvā ācikkhitabbaṃ—
“amutra mayā dvattipattapūrā paṭiggahitā, mā kho tattha paṭiggaṇhī”ti. Sace
passitvā na ācikkhati, āpatti dukkaṭassa. Sace ācikkhite paṭiggaṇhāti, āpatti
dukkaṭassa.</span>
tato nikkhamantena bhikkhuṃ passitvā ācikkhitabbaṃ—  “amutra mayā
dvattipattapūrā paṭiggahitā, mā kho tattha paṭiggaṇhī”ti. Sace passitvā na
ācikkhati, āpatti dukkaṭassa. Sace ācikkhite paṭiggaṇhāti, āpatti dukkaṭassa.</li>
</ul>
<ul>
<li>
<a class="ms" id="p_2V_759"></a>
<a class="sc" id="17"></a>
<span class="term">Tato nīharitvā bhikkhūhi saddhiṃ saṃvibhajitabban</span>
<span class="gloss">ti paṭikkamanaṃ nīharitvā saṃvibhajitabbaṃ.</span>ti
paṭikkamanaṃ nīharitvā saṃvibhajitabbaṃ.</li>
</ul>
<ul>
<li>
<a class="ms" id="p_2V_760"></a>
<a class="sc" id="18"></a>
<span class="term">Ayaṃ tattha sāmīcī</span>
<span class="gloss">ti ayaṃ tattha anudhammatā.</span>ti ayaṃ tattha
anudhammatā.</li>
</ul>
<p>
<a class="ms" id="p_2V_761"></a>
<a class="msdiv" id="msdiv234"></a>
<a class="sc" id="19"></a>
Atirekadvattipattapūre atirekasaññī paṭiggaṇhāti, āpatti pācittiyassa.
Atirekadvattipattapūre vematiko paṭiggaṇhāti, āpatti pācittiyassa.
Atirekadvattipattapūre ūnakasaññī paṭiggaṇhāti, āpatti pācittiyassa.</p>
<p>
<a class="ms" id="p_2V_762"></a>
<a class="sc" id="20"></a>
Ūnakadvattipattapūre atirekasaññī, āpatti dukkaṭassa. Ūnakadvattipattapūre
vematiko, āpatti dukkaṭassa. Ūnakadvattipattapūre ūnakasaññī, anāpatti.</p>
<p>
<a class="ms" id="p_2V_763"></a>
<a class="msdiv" id="msdiv235"></a>
<a class="sc" id="21"></a>
Anāpatti—  dvattipattapūre paṭiggaṇhāti, ūnakadvattipattapūre paṭiggaṇhāti, na
paheṇakatthāya na pātheyyatthāya paṭiyattaṃ denti, paheṇakatthāya vā
pātheyyatthāya vā paṭiyattasesakaṃ denti, gamane paṭippassaddhe denti,
ñātakānaṃ pavāritānaṃ, aññassatthāya, attano dhanena, ummattakassa,
ādikammikassāti.</p>
<p class="endsutta">
<a class="ms" id="p_2V_764"></a>
<a class="sc" id="22"></a>
Kāṇamātusikkhāpadaṃ niṭṭhitaṃ catutthaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>