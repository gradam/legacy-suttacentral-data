<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-np28">
<article>
<hgroup>
<h1>Accekacīvarasikkhāpada</h1>
</hgroup>
<span class="hidden">Mahāvibhaṅga</span><span class="hidden">Nissaggiyakaṇḍa</span><span class="hidden">Pattavagga</span><span class="hidden">Accekacīvarasikkhāpada</span>
<p>
<a class="ms" id="p_1V_2385"></a>
<a class="msdiv" id="msdiv646"></a>
<a class="sc" id="1"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena aññataro mahāmatto pavāsaṃ gacchanto bhikkhūnaṃ
santike dūtaṃ pāhesi—  “āgacchantu bhadantā vassāvāsikaṃ dassāmī”ti. Bhikkhū—
“vassaṃvuṭṭhānaṃ bhagavatā vassāvāsikaṃ anuññātan”ti, kukkuccāyantā nāgamaṃsu.
Atha kho so mahāmatto ujjhāyati khiyyati vipāceti—  “kathañhi nāma bhadantā
mayā dūte pahite nāgacchissanti. Ahañhi senāya gacchāmi. Dujjānaṃ jīvitaṃ
dujjānaṃ maraṇan”ti.</p>
<p>
<a class="ms" id="p_1V_2386"></a>
<a class="sc" id="2"></a>
Assosuṃ kho bhikkhū tassa mahāmattassa ujjhāyantassa khiyyantassa vipācentassa.
Atha kho te bhikkhū bhagavato etamatthaṃ ārocesuṃ. Atha kho bhagavā etasmiṃ
nidāne etasmiṃ pakaraṇe dhammiṃ kathaṃ katvā bhikkhū āmantesi—  “anujānāmi,
bhikkhave, accekacīvaraṃ paṭiggahetvā nikkhipitun”ti.</p>
<p>
<a class="ms" id="p_1V_2387"></a>
<a class="msdiv" id="msdiv647"></a>
<a class="sc" id="3"></a>
Tena kho pana samayena bhikkhū—  “bhagavatā anuññātaṃ accekacīvaraṃ
paṭiggahetvā nikkhipitun”ti, accekacīvarāni paṭiggahetvā cīvarakālasamayaṃ
atikkāmenti. Tāni cīvarāni cīvaravaṃse bhaṇḍikābaddhāni tiṭṭhanti. Addasa kho
āyasmā ānando senāsanacārikaṃ āhiṇḍanto tāni cīvarāni cīvaravaṃse
bhaṇḍikābaddhāni tiṭṭhante disvā bhikkhū etadavoca—  “kassimāni, āvuso,
cīvarāni cīvaravaṃse bhaṇḍikābaddhāni tiṭṭhantī”ti? “Amhākaṃ, āvuso,
accekacīvarānī”ti. “Kīvaciraṃ panāvuso, imāni cīvarāni nikkhittānī”ti? Atha kho
te bhikkhū āyasmato ānandassa yathānikkhittaṃ ārocesuṃ. Āyasmā ānando
ujjhāyati khiyyati vipāceti—  “kathañhi nāma bhikkhū accekacīvaraṃ paṭiggahetvā
cīvarakālasamayaṃ atikkāmessantī”ti.</p>
<p>
<a class="ms" id="p_1V_2388"></a>
<a class="sc" id="4"></a>
Atha kho āyasmā ānando te bhikkhū anekapariyāyena vigarahitvā bhagavato
etamatthaṃ ārocesi…pe… —  “saccaṃ kira, bhikkhave, bhikkhū accekacīvaraṃ
paṭiggahetvā cīvarakālasamayaṃ atikkāmentī”ti? “Saccaṃ, bhagavā”ti. Vigarahi
buddho bhagavā…pe…  kathañhi nāma te, bhikkhave, moghapurisā accekacīvaraṃ
paṭiggahetvā cīvarakālasamayaṃ atikkāmessanti. Netaṃ, bhikkhave, appasannānaṃ
vā pasādāya…pe…  evañca pana, bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_1V_2389"></a>
<a class="msdiv" id="msdiv648"></a>
<a class="sc" id="5"></a>
<strong>“Dasāhānāgataṃ kattikatemāsikapuṇṇamaṃ bhikkhuno paneva accekacīvaraṃ
uppajjeyya, accekaṃ maññamānena bhikkhunā paṭiggahetabbaṃ, paṭiggahetvā yāva
cīvarakālasamayaṃ nikkhipitabbaṃ. Tato ce uttari nikkhipeyya, nissaggiyaṃ
pācittiyan”</strong>
ti. (<em>28</em>:<strong>47</strong>)</p>
<ul>
<li>
<a class="ms" id="p_1V_2390"></a>
<a class="msdiv" id="msdiv649"></a>
<a class="sc" id="6"></a>
<span class="term">Dasāhānāgatan</span>
<span class="gloss">ti dasāhānāgatāya pavāraṇāya.</span>ti dasāhānāgatāya
pavāraṇāya.</li>
</ul>
<ul>
<li>
<a class="ms" id="p_1V_2391"></a>
<a class="sc" id="7"></a>
<span class="term">Kattikatemāsikapuṇṇaman</span>
<span class="gloss">ti pavāraṇā kattikā vuccati.</span>ti pavāraṇā kattikā
vuccati.</li>
</ul>
<ul>
<li>
<a class="ms" id="p_1V_2392"></a>
<a class="sc" id="8"></a>
<span class="term">Accekacīvaraṃ</span>
<span class="gloss">nāma senāya vā gantukāmo hoti, pavāsaṃ vā gantukāmo hoti,
gilāno vā hoti, gabbhinī vā hoti, assaddhassa vā saddhā uppannā hoti,
appasannassa vā pasādo uppanno hoti, so ce bhikkhūnaṃ santike dūtaṃ pahiṇeyya—
“āgacchantu bhadantā vassāvāsikaṃ dassāmī”ti, etaṃ accekacīvaraṃ nāma.</span>
nāma senāya vā gantukāmo hoti, pavāsaṃ vā gantukāmo hoti, gilāno vā hoti,
gabbhinī vā hoti, assaddhassa vā saddhā uppannā hoti, appasannassa vā pasādo
uppanno hoti, so ce bhikkhūnaṃ santike dūtaṃ pahiṇeyya—  “āgacchantu bhadantā
vassāvāsikaṃ dassāmī”ti, etaṃ accekacīvaraṃ nāma.</li>
</ul>
<ul>
<li>
<a class="ms" id="p_1V_2393"></a>
<a class="sc" id="9"></a>
<span class="term">Accekaṃ maññamānena bhikkhunā paṭiggahetabbaṃ paṭiggahetvā
yāva cīvarakālasamayaṃ nikkhipitabban</span>
<span class="gloss">ti saññāṇaṃ katvā nikkhipitabbaṃ—  “idaṃ accekacīvaran”ti.</span>ti
saññāṇaṃ katvā nikkhipitabbaṃ—  “idaṃ accekacīvaran”ti.</li>
</ul>
<ul>
<li>
<a class="ms" id="p_1V_2394"></a>
<a class="sc" id="10"></a>
<span class="term">Cīvarakālasamayo</span>
<span class="gloss">nāma anatthate kathine vassānassa pacchimo māso, atthate
kathine pañcamāsā.</span>
nāma anatthate kathine vassānassa pacchimo māso, atthate kathine pañcamāsā.</li>
</ul>
<ul>
<li>
<a class="ms" id="p_1V_2395"></a>
<a class="sc" id="11"></a>
<span class="term">Tato ce uttari nikkhipeyyā</span>
<span class="gloss">ti anatthate kathine vassānassa pacchimaṃ divasaṃ
atikkāmeti, nissaggiyaṃ pācittiyaṃ. Atthate kathine kathinuddhāradivasaṃ
atikkāmeti, nissaggiyaṃ hoti. Nissajjitabbaṃ saṃghassa vā gaṇassa vā puggalassa
vā. Evañca pana, bhikkhave, nissajjitabbaṃ…pe…  idaṃ me, bhante, accekacīvaraṃ
cīvarakālasamayaṃ atikkāmitaṃ nissaggiyaṃ. Imāhaṃ saṃghassa nissajjāmīti…pe…
dadeyyāti…pe…  dadeyyunti…pe…  āyasmato dammīti.</span>ti anatthate kathine
vassānassa pacchimaṃ divasaṃ atikkāmeti, nissaggiyaṃ pācittiyaṃ. Atthate
kathine kathinuddhāradivasaṃ atikkāmeti, nissaggiyaṃ hoti. Nissajjitabbaṃ
saṃghassa vā gaṇassa vā puggalassa vā. Evañca pana, bhikkhave,
nissajjitabbaṃ…pe…  idaṃ me, bhante, accekacīvaraṃ cīvarakālasamayaṃ
atikkāmitaṃ nissaggiyaṃ. Imāhaṃ saṃghassa nissajjāmīti…pe…  dadeyyāti…pe…
dadeyyunti…pe…  āyasmato dammīti.</li>
</ul>
<p>
<a class="ms" id="p_1V_2396"></a>
<a class="msdiv" id="msdiv650"></a>
<a class="sc" id="12"></a>
Accekacīvare accekacīvarasaññī cīvarakālasamayaṃ atikkāmeti, nissaggiyaṃ
pācittiyaṃ. Accekacīvare vematiko cīvarakālasamayaṃ atikkāmeti, nissaggiyaṃ
pācittiyaṃ. Accekacīvare anaccekacīvarasaññī cīvarakālasamayaṃ atikkāmeti,
nissaggiyaṃ pācittiyaṃ. Anadhiṭṭhite adhiṭṭhitasaññī…pe…  avikappite
vikappitasaññī…  avissajjite vissajjitasaññī…  anaṭṭhe naṭṭhasaññī…  avinaṭṭhe
vinaṭṭhasaññī…  adaḍḍhe daḍḍhasaññī…  avilutte viluttasaññī cīvarakālasamayaṃ
atikkāmeti, nissaggiyaṃ pācittiyaṃ.</p>
<p>
<a class="ms" id="p_1V_2397"></a>
<a class="sc" id="13"></a>
Nissaggiyaṃ cīvaraṃ anissajjitvā paribhuñjati, āpatti dukkaṭassa.
Anaccekacīvare accekacīvarasaññī, āpatti dukkaṭassa. Anaccekacīvare vematiko,
āpatti dukkaṭassa. Anaccekacīvare anaccekacīvarasaññī, anāpatti.</p>
<p>
<a class="ms" id="p_1V_2398"></a>
<a class="msdiv" id="msdiv651"></a>
<a class="sc" id="14"></a>
Anāpatti—  antosamaye adhiṭṭheti, vikappeti, vissajjeti, nassati, vinassati,
ḍayhati, acchinditvā gaṇhanti, vissāsaṃ gaṇhanti, ummattakassa,
ādikammikassāti.</p>
<p class="endsutta">
<a class="ms" id="p_1V_2399"></a>
<a class="sc" id="15"></a>
Accekacīvarasikkhāpadaṃ niṭṭhitaṃ aṭṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>