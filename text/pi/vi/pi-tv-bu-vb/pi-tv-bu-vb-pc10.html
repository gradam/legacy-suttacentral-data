<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc10">
<article>
<div class="hgroup">
<h1>Pathavīkhaṇanasikkhāpada</h1>
</div>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Musāvādavagga</span><span class="hidden">Pathavīkhaṇanasikkhāpada</span>
<p>
<a class="ms" id="p_2V_321"></a>
<a class="msdiv" id="msdiv84"></a>
<a class="sc" id="1"></a>
Tena samayena buddho bhagavā āḷaviyaṃ viharati aggāḷave cetiye. Tena kho pana
samayena āḷavakā bhikkhū navakammaṃ karontā pathaviṃ khaṇantipi khaṇāpentipi.
Manussā ujjhāyanti khiyyanti vipācenti—  “kathañhi nāma samaṇā sakyaputtiyā
pathaviṃ khaṇissantipi khaṇāpessantipi. Ekindriyaṃ samaṇā sakyaputtiyā jīvaṃ
viheṭhentī”ti.</p>
<p>
<a class="ms" id="p_2V_322"></a>
<a class="sc" id="2"></a>
Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ.
Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma
āḷavakā bhikkhū pathaviṃ khaṇissantipi khaṇāpessantipī”ti…pe…   “saccaṃ kira
tumhe, bhikkhave, pathaviṃ khaṇathapi khaṇāpethapī”ti? “Saccaṃ, bhagavā”ti.
Vigarahi buddho bhagavā…pe…  kathañhi nāma tumhe, moghapurisā, pathaviṃ
khaṇissathapi khaṇāpessathapi. Jīvasaññino hi, moghapurisā, manussā pathaviyā.
Netaṃ, moghapurisā, appasannānaṃ vā pasādāya…pe…  evañca pana, bhikkhave, imaṃ
sikkhāpadaṃ uddiseyyātha— </p>
<p class="rule">
<a class="ms" id="p_2V_323"></a>
<a class="msdiv" id="msdiv85"></a>
<a class="sc" id="3"></a>
<strong>“Yo pana bhikkhu pathaviṃ khaṇeyya vā khaṇāpeyya vā, pācittiyan”</strong>
ti. (<em>10</em>:<strong>59</strong>)</p>
<ul>
<li>
<a class="ms" id="p_2V_324"></a>
<a class="msdiv" id="msdiv86"></a>
<a class="sc" id="4"></a>
<span class="term">Yo panā</span>
<span class="gloss">ti yo yādiso…pe…  </span>ti yo yādiso…pe…
<span class="term">bhikkhū</span>
<span class="gloss">ti…pe…  ayaṃ imasmiṃ atthe adhippeto bhikkhūti.</span>ti…pe…
ayaṃ imasmiṃ atthe adhippeto bhikkhūti.</li>
</ul>
<ul>
<li>
<a class="ms" id="p_2V_325"></a>
<a class="sc" id="5"></a>
<span class="term">Pathavī</span>
<span class="gloss">nāma dve pathaviyo—  jātā ca pathavī ajātā ca pathavī.</span>
nāma dve pathaviyo—  jātā ca pathavī ajātā ca pathavī.</li>
</ul>
<ul>
<li>
<a class="ms" id="p_2V_326"></a>
<a class="sc" id="6"></a>
<span class="term">Jātā</span>
<span class="gloss">nāma pathavī—  suddhapaṃsu suddhamattikā appapāsāṇā
appasakkharā appakaṭhalā appamarumbā appavālikā, yebhuyyenapaṃsukā,
yebhuyyenamattikā. Adaḍḍhāpi vuccati jātā pathavī. Yopi paṃsupuñjo vā
mattikāpuñjo vā atirekacātumāsaṃ ovaṭṭho, ayampi vuccati jātā pathavī.</span>
nāma pathavī—  suddhapaṃsu suddhamattikā appapāsāṇā appasakkharā appakaṭhalā
appamarumbā appavālikā, yebhuyyenapaṃsukā, yebhuyyenamattikā. Adaḍḍhāpi vuccati
jātā pathavī. Yopi paṃsupuñjo vā mattikāpuñjo vā atirekacātumāsaṃ ovaṭṭho,
ayampi vuccati jātā pathavī.</li>
</ul>
<ul>
<li>
<a class="ms" id="p_2V_327"></a>
<a class="sc" id="7"></a>
<span class="term">Ajātā</span>
<span class="gloss">nāma pathavī—  suddhapāsāṇā suddhasakkharā suddhakaṭhalā
suddhamarumbā suddhavālikā appapaṃsukā appamattikā, yebhuyyenapāsāṇā,
yebhuyyenasakkharā, yebhuyyenakaṭhalā, yebhuyyenamarumbā, yebhuyyenavālikā.
Daḍḍhāpi vuccati ajātā pathavī. Yopi paṃsupuñjo vā mattikāpuñjo vā
omakacātumāsaṃ ovaṭṭho, ayampi vuccati ajātā pathavī.</span>
nāma pathavī—  suddhapāsāṇā suddhasakkharā suddhakaṭhalā suddhamarumbā
suddhavālikā appapaṃsukā appamattikā, yebhuyyenapāsāṇā, yebhuyyenasakkharā,
yebhuyyenakaṭhalā, yebhuyyenamarumbā, yebhuyyenavālikā. Daḍḍhāpi vuccati ajātā
pathavī. Yopi paṃsupuñjo vā mattikāpuñjo vā omakacātumāsaṃ ovaṭṭho, ayampi
vuccati ajātā pathavī.</li>
</ul>
<ul>
<li>
<a class="ms" id="p_2V_328"></a>
<a class="sc" id="8"></a>
<span class="term">Khaṇeyyā</span>
<span class="gloss">ti sayaṃ khaṇati, āpatti pācittiyassa.</span>ti sayaṃ
khaṇati, āpatti pācittiyassa.</li>
</ul>
<ul>
<li>
<a class="ms" id="p_2V_329"></a>
<a class="sc" id="9"></a>
<span class="term">Khaṇāpeyyā</span>
<span class="gloss">ti aññaṃ āṇāpeti, āpatti pācittiyassa. Sakiṃ āṇatto
bahukampi khaṇati, āpatti pācittiyassa.</span>ti aññaṃ āṇāpeti, āpatti
pācittiyassa. Sakiṃ āṇatto bahukampi khaṇati, āpatti pācittiyassa.</li>
</ul>
<p>
<a class="ms" id="p_2V_330"></a>
<a class="msdiv" id="msdiv87"></a>
<a class="sc" id="10"></a>
Pathaviyā pathavisaññī khaṇati vā khaṇāpeti vā, bhindati vā bhedāpeti vā,
dahati vā dahāpeti vā, āpatti pācittiyassa.</p>
<p>
<a class="ms" id="p_2V_331"></a>
<a class="sc" id="11"></a>
Pathaviyā vematiko khaṇati vā khaṇāpeti vā, bhindati vā bhedāpeti vā, dahati vā
dahāpeti vā, āpatti dukkaṭassa.</p>
<p>
<a class="ms" id="p_2V_332"></a>
<a class="sc" id="12"></a>
Pathaviyā apathavisaññī khaṇati vā khaṇāpeti vā, bhindati vā bhedāpeti vā,
dahati vā dahāpeti vā, anāpatti.</p>
<p>
<a class="ms" id="p_2V_333"></a>
<a class="sc" id="13"></a>
Apathaviyā pathavisaññī, āpatti dukkaṭassa. Apathaviyā vematiko, āpatti
dukkaṭassa. Apathaviyā apathavisaññī, anāpatti.</p>
<p>
<a class="ms" id="p_2V_334"></a>
<a class="msdiv" id="msdiv88"></a>
<a class="sc" id="14"></a>
Anāpatti—  “imaṃ jāna, imaṃ dehi, imaṃ āhara, iminā attho, imaṃ kappiyaṃ
karohī”ti bhaṇati, asañcicca, asatiyā, ajānantassa, ummattakassa,
ādikammikassāti.</p>
<p class="endsutta">
<a class="ms" id="p_2V_335"></a>
<a class="sc" id="15"></a>
Pathavīkhaṇanasikkhāpadaṃ niṭṭhitaṃ dasamaṃ.<br>
Musāvādavaggo paṭhamo.</p>
<p class="SUMMARY">
<a class="ms" id="p_2V_336"></a>
<a class="sc" id="16"></a>
Tassuddānaṃ</p>
<blockquote class="uddanagatha">
<a class="ms" id="p_2V_337"></a>
<p>
<a class="sc" id="17"></a>
Musā omasapesuññaṃ,
<br>
padaseyyāya ve duve;<br>
Aññatra viññunā bhūtā,<br>
duṭṭhullāpatti khaṇanāti.<br>
</p>
</blockquote>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>