<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc5">
<article>
<div class="hgroup">
<h1>Sahaseyyasikkhāpada</h1>
</div>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Musāvādavagga</span><span class="hidden">Sahaseyyasikkhāpada</span>
<p>
<a class="ms" id="p_2V_164"></a>
<a class="msdiv" id="msdiv49"></a>
<a class="sc" id="1"></a>
Tena samayena buddho bhagavā āḷaviyaṃ viharati aggāḷave cetiye. Tena kho pana
samayena upāsakā ārāmaṃ āgacchanti dhammassavanāya. Dhamme bhāsite therā
bhikkhū yathāvihāraṃ gacchanti. Navakā bhikkhū tattheva upaṭṭhānasālāyaṃ
upāsakehi saddhiṃ muṭṭhassatī, asampajānā, naggā, vikūjamānā, kākacchamānā
seyyaṃ kappenti. Upāsakā ujjhāyanti khiyyanti vipācenti—  “kathañhi nāma
bhadantā muṭṭhassatī asampajānā naggā vikūjamānā kākacchamānā seyyaṃ
kappessantī”ti.</p>
<p>
<a class="ms" id="p_2V_165"></a>
<a class="sc" id="2"></a>
Assosuṃ kho bhikkhū tesaṃ upāsakānaṃ ujjhāyantānaṃ khiyyantānaṃ vipācentānaṃ.
Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma
bhikkhū anupasampannena sahaseyyaṃ kappessantī”ti.</p>
<p>
<a class="ms" id="p_2V_166"></a>
<a class="sc" id="3"></a>
Atha kho te bhikkhū te navake bhikkhū anekapariyāyena vigarahitvā bhagavato
etamatthaṃ ārocesuṃ…pe…  “saccaṃ kira, bhikkhave, bhikkhū anupasampannena
sahaseyyaṃ kappentī”ti? “Saccaṃ, bhagavā”ti. Vigarahi buddho bhagavā…pe…
kathañhi nāma te, bhikkhave, moghapurisā anupasampannena sahaseyyaṃ
kappessanti. Netaṃ, bhikkhave, appasannānaṃ vā pasādāya…pe…  evañca pana,
bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_2V_167"></a>
<a class="sc" id="4"></a>
<strong>“Yo pana bhikkhu anupasampannena sahaseyyaṃ kappeyya pācittiyan”</strong>
ti.</p>
<p>
<a class="ms" id="p_2V_168"></a>
<a class="sc" id="5"></a>
Evañcidaṃ bhagavatā bhikkhūnaṃ sikkhāpadaṃ paññattaṃ hoti.</p>
<p>
<a class="ms" id="p_2V_169"></a>
<a class="msdiv" id="msdiv50"></a>
<a class="sc" id="6"></a>
Atha kho bhagavā āḷaviyaṃ yathābhirantaṃ viharitvā yena kosambī tena cārikaṃ
pakkāmi. Anupubbena cārikaṃ caramāno yena kosambī tadavasari. Tatra sudaṃ
bhagavā kosambiyaṃ viharati badarikārāme. Bhikkhū āyasmantaṃ rāhulaṃ
etadavocuṃ—  “bhagavatā, āvuso rāhula, sikkhāpadaṃ paññattaṃ—  ‘na
anupasampannena sahaseyyā kappetabbā’ti. Seyyaṃ, āvuso rāhula, jānāhī”ti. Atha
kho āyasmā rāhulo seyyaṃ alabhamāno vaccakuṭiyā seyyaṃ kappesi. Atha kho
bhagavā rattiyā paccūsasamayaṃ paccuṭṭhāya yena vaccakuṭi tenupasaṅkami;
upasaṅkamitvā ukkāsi. Āyasmāpi rāhulo ukkāsi. “Ko etthā”ti? “Ahaṃ, bhagavā,
rāhulo”ti. “Kissa tvaṃ, rāhula, idha nisinnosī”ti?</p>
<p>
<a class="ms" id="p_2V_170"></a>
<a class="sc" id="7"></a>
Atha kho āyasmā rāhulo bhagavato etamatthaṃ ārocesi. Atha kho bhagavā etasmiṃ
nidāne etasmiṃ pakaraṇe dhammiṃ kathaṃ katvā bhikkhū āmantesi—  “anujānāmi,
bhikkhave, anupasampannena dirattatirattaṃ sahaseyyaṃ kappetuṃ. Evañca pana,
bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_2V_171"></a>
<a class="msdiv" id="msdiv51"></a>
<a class="sc" id="8"></a>
<strong>“Yo pana bhikkhu anupasampannena uttaridirattatirattaṃ sahaseyyaṃ
kappeyya, pācittiyan”</strong>
ti. (<em>5</em>:<strong>54</strong>)</p>
<ul>
<li>
<a class="ms" id="p_2V_172"></a>
<a class="msdiv" id="msdiv52"></a>
<a class="sc" id="9"></a>
<span class="term">Yo panā</span>
<span class="gloss">ti yo yādiso…pe…  </span>ti yo yādiso…pe…
<span class="term">bhikkhū</span>
<span class="gloss">ti…pe…  ayaṃ imasmiṃ atthe adhippeto bhikkhūti.</span>ti…pe…
ayaṃ imasmiṃ atthe adhippeto bhikkhūti.</li>
</ul>
<ul>
<li>
<a class="ms" id="p_2V_173"></a>
<a class="sc" id="10"></a>
<span class="term">Anupasampanno</span>
<span class="gloss">nāma bhikkhuṃ ṭhapetvā avaseso anupasampanno nāma.</span>
nāma bhikkhuṃ ṭhapetvā avaseso anupasampanno nāma.</li>
</ul>
<ul>
<li>
<a class="ms" id="p_2V_174"></a>
<a class="sc" id="11"></a>
<span class="term">Uttaridirattatirattan</span>
<span class="gloss">ti atirekadirattatirattaṃ.</span>ti atirekadirattatirattaṃ.</li>
</ul>
<ul>
<li>
<a class="ms" id="p_2V_175"></a>
<a class="sc" id="12"></a>
<span class="term">Sahā</span>
<span class="gloss">ti ekato.</span>ti ekato.</li>
</ul>
<ul>
<li>
<a class="ms" id="p_2V_176"></a>
<a class="sc" id="13"></a>
<span class="term">Seyyā</span>
<span class="gloss">nāma sabbacchannā, sabbaparicchannā, yebhuyyenacchannā,
yebhuyyena paricchannā.</span>
nāma sabbacchannā, sabbaparicchannā, yebhuyyenacchannā, yebhuyyena paricchannā.</li>
</ul>
<ul>
<li>
<a class="ms" id="p_2V_177"></a>
<a class="sc" id="14"></a>
<span class="term">Seyyaṃ kappeyyā</span>
<span class="gloss">ti catutthe divase atthaṅgate sūriye, anupasampanne
nipanne, bhikkhu nipajjati, āpatti pācittiyassa. Bhikkhu nipanne, anupasampanno
nipajjati, āpatti pācittiyassa. Ubho vā nipajjanti, āpatti pācittiyassa.
Uṭṭhahitvā punappunaṃ nipajjanti, āpatti pācittiyassa.</span>ti catutthe divase
atthaṅgate sūriye, anupasampanne nipanne, bhikkhu nipajjati, āpatti
pācittiyassa. Bhikkhu nipanne, anupasampanno nipajjati, āpatti pācittiyassa.
Ubho vā nipajjanti, āpatti pācittiyassa. Uṭṭhahitvā punappunaṃ nipajjanti,
āpatti pācittiyassa.</li>
</ul>
<p>
<a class="ms" id="p_2V_178"></a>
<a class="msdiv" id="msdiv53"></a>
<a class="sc" id="15"></a>
Anupasampanne anupasampannasaññī uttaridirattatirattaṃ sahaseyyaṃ kappeti,
āpatti pācittiyassa. Anupasampanne vematiko uttaridirattatirattaṃ sahaseyyaṃ
kappeti, āpatti pācittiyassa. Anupasampanne upasampannasaññī
uttaridirattatirattaṃ sahaseyyaṃ kappeti, āpatti pācittiyassa.</p>
<p>
<a class="ms" id="p_2V_179"></a>
<a class="sc" id="16"></a>
Upaḍḍhacchanne upaḍḍhaparicchanne, āpatti dukkaṭassa. Upasampanne
anupasampannasaññī, āpatti dukkaṭassa. Upasampanne vematiko, āpatti dukkaṭassa.
Upasampanne upasampannasaññī, anāpatti.</p>
<p>
<a class="ms" id="p_2V_180"></a>
<a class="msdiv" id="msdiv54"></a>
<a class="sc" id="17"></a>
Anāpatti—  dvetisso rattiyo vasati, ūnakadvetisso rattiyo vasati, dve rattiyo
vasitvā tatiyāya rattiyā purāruṇā nikkhamitvā puna vasati, sabbacchanne,
sabbaaparicchanne, sabbaparicchanne sabbaacchanne, yebhuyyena acchanne,
yebhuyyena aparicchanne, anupasampanne nipanne bhikkhu nisīdati, bhikkhu
nipanne anupasampanno nisīdati, ubho vā nisīdanti, ummattakassa,
ādikammikassāti.</p>
<p class="endsutta">
<a class="ms" id="p_2V_181"></a>
<a class="sc" id="18"></a>
Sahaseyyasikkhāpadaṃ niṭṭhitaṃ pañcamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>