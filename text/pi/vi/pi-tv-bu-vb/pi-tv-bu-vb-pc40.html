<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc40">
<article>
<hgroup>
<h1>Dantaponasikkhāpada</h1>
</hgroup>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Bhojanavagga</span><span class="hidden">Dantaponasikkhāpada</span>
<p>
<a class="ms" id="p_2V_848"></a>
<a class="msdiv" id="msdiv263"></a>
<a class="sc" id="1"></a>
Tena samayena buddho bhagavā vesāliyaṃ viharati mahāvane kūṭāgārasālāyaṃ. Tena
kho pana samayena aññataro bhikkhu sabbapaṃsukūliko susāne viharati. So
manussehi diyyamānaṃ na icchati paṭiggahetuṃ, susānepi rukkhamūlepi ummārepi
ayyavosāṭitakāni sāmaṃ gahetvā paribhuñjati. Manussā ujjhāyanti khiyyanti
vipācenti—  “kathañhi nāma ayaṃ bhikkhu amhākaṃ ayyavosāṭitakāni sāmaṃ gahetvā
paribhuñjissati. Theroyaṃ bhikkhu vaṭharo manussamaṃsaṃ maññe khādatī”ti.</p>
<p>
<a class="ms" id="p_2V_849"></a>
<a class="sc" id="2"></a>
Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ.
Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma
bhikkhu adinnaṃ mukhadvāraṃ āhāraṃ āharissatī”ti…pe…  “saccaṃ kira tvaṃ,
bhikkhu, adinnaṃ mukhadvāraṃ āhāraṃ āharasī”ti? “Saccaṃ, bhagavā”ti. Vigarahi
buddho bhagavā…pe…  kathañhi nāma tvaṃ, moghapurisa, adinnaṃ mukhadvāraṃ āhāraṃ
āharissasi. Netaṃ, moghapurisa, appasannānaṃ vā pasādāya…pe…  evañca pana,
bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_2V_850"></a>
<a class="sc" id="3"></a>
<strong>“Yo pana bhikkhu adinnaṃ mukhadvāraṃ āhāraṃ āhareyya, pācittiyan”</strong>
ti.</p>
<p>
<a class="ms" id="p_2V_851"></a>
<a class="sc" id="4"></a>
Evañcidaṃ bhagavatā bhikkhūnaṃ sikkhāpadaṃ paññattaṃ hoti.</p>
<p>
<a class="ms" id="p_2V_852"></a>
<a class="msdiv" id="msdiv264"></a>
<a class="sc" id="5"></a>
Tena kho pana samayena bhikkhū udakadantapone kukkuccāyanti. Bhagavato
etamatthaṃ ārocesuṃ…pe…  “anujānāmi, bhikkhave, udakadantaponaṃ sāmaṃ gahetvā
paribhuñjituṃ. Evañca pana, bhikkhave, imaṃ sikkhāpadaṃ uddiseyyātha—  </p>
<p class="rule">
<a class="ms" id="p_2V_853"></a>
<a class="msdiv" id="msdiv265"></a>
<a class="sc" id="6"></a>
<strong>“Yo pana bhikkhu adinnaṃ mukhadvāraṃ āhāraṃ āhareyya, aññatra
udakadantaponā, pācittiyan”</strong>
ti. (<em>40</em>:<strong>89</strong>)</p>
<ul>
<li>
<a class="ms" id="p_2V_854"></a>
<a class="msdiv" id="msdiv266"></a>
<a class="sc" id="7"></a>
<span class="term">Yo panā</span>
<span class="gloss">ti yo yādiso…pe…  </span>ti yo yādiso…pe…
<span class="term">bhikkhū</span>
<span class="gloss">ti…pe…  ayaṃ imasmiṃ atthe adhippeto bhikkhūti.</span>ti…pe…
ayaṃ imasmiṃ atthe adhippeto bhikkhūti.</li>
</ul>
<ul>
<li>
<a class="ms" id="p_2V_855"></a>
<a class="sc" id="8"></a>
<span class="term">Adinnaṃ</span>
<span class="gloss">nāma appaṭiggahitakaṃ vuccati.</span>
nāma appaṭiggahitakaṃ vuccati.</li>
</ul>
<ul>
<li>
<a class="ms" id="p_2V_856"></a>
<a class="sc" id="9"></a>
<span class="term">Dinnaṃ</span>
<span class="gloss">nāma kāyena vā kāyapaṭibaddhena vā nissaggiyena vā dente
hatthapāse ṭhito kāyena vā kāyapaṭibaddhena vā paṭiggaṇhāti, etaṃ dinnaṃ nāma.</span>
nāma kāyena vā kāyapaṭibaddhena vā nissaggiyena vā dente hatthapāse ṭhito
kāyena vā kāyapaṭibaddhena vā paṭiggaṇhāti, etaṃ dinnaṃ nāma.</li>
</ul>
<ul>
<li>
<a class="ms" id="p_2V_857"></a>
<a class="sc" id="10"></a>
<span class="term">Āhāro</span>
<span class="gloss">nāma udakadantaponaṃ ṭhapetvā yaṃ kiñci ajjhoharaṇīyaṃ, eso
āhāro nāma.</span>
nāma udakadantaponaṃ ṭhapetvā yaṃ kiñci ajjhoharaṇīyaṃ, eso āhāro nāma.</li>
</ul>
<ul>
<li>
<a class="ms" id="p_2V_858"></a>
<a class="sc" id="11"></a>
<span class="term">Aññatra udakadantaponā</span>
<span class="gloss">ti ṭhapetvā udakadantaponaṃ.</span>ti ṭhapetvā
udakadantaponaṃ.</li>
</ul>
<p>
<a class="ms" id="p_2V_859"></a>
<a class="sc" id="12"></a>
“Khādissāmi bhuñjissāmī”ti gaṇhāti, āpatti dukkaṭassa. Ajjhohāre ajjhohāre
āpatti pācittiyassa.</p>
<p>
<a class="ms" id="p_2V_860"></a>
<a class="msdiv" id="msdiv267"></a>
<a class="sc" id="13"></a>
Appaṭiggahitake appaṭiggahitakasaññī adinnaṃ mukhadvāraṃ āhāraṃ āhāreti,
aññatra udakadantaponā, āpatti pācittiyassa. Appaṭiggahitake vematiko adinnaṃ
mukhadvāraṃ āhāraṃ āhāreti, aññatra udakadantaponā, āpatti pācittiyassa.
Appaṭiggahitake paṭiggahitakasaññī adinnaṃ mukhadvāraṃ āhāraṃ āhāreti, aññatra
udakadantaponā, āpatti pācittiyassa.</p>
<p>
<a class="ms" id="p_2V_861"></a>
<a class="sc" id="14"></a>
Paṭiggahitake appaṭiggahitakasaññī, āpatti dukkaṭassa. Paṭiggahitake vematiko,
āpatti dukkaṭassa. Paṭiggahitake paṭiggahitakasaññī, anāpatti.</p>
<p>
<a class="ms" id="p_2V_862"></a>
<a class="msdiv" id="msdiv268"></a>
<a class="sc" id="15"></a>
Anāpatti—  udakadantapone, cattāri mahāvikaṭāni sati paccaye asati
kappiyakārake sāmaṃ gahetvā paribhuñjati, ummattakassa, ādikammikassāti.</p>
<p class="endsutta">
<a class="ms" id="p_2V_863"></a>
<a class="sc" id="16"></a>
Dantaponasikkhāpadaṃ niṭṭhitaṃ dasamaṃ.<br>
Bhojanavaggo catuttho.</p>
<p class="SUMMARY">
<a class="ms" id="p_2V_864"></a>
<a class="sc" id="17"></a>
Tassuddānaṃ</p>
<blockquote class="uddanagatha">
<a class="ms" id="p_2V_865"></a>
<p>
<a class="sc" id="18"></a>
Piṇḍo gaṇaṃ paraṃ pūvaṃ,
<br>
dve ca vuttā pavāraṇā;<br>
Vikāle sannidhī khīraṃ,<br>
dantaponena te dasāti.<br>
</p>
</blockquote>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>