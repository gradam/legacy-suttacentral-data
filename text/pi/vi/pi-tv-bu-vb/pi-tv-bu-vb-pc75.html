<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc75">
<article>
<hgroup>
<h1>Talasattikasikkhāpada</h1>
</hgroup>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Sahadhammikavagga</span><span class="hidden">Talasattikasikkhāpada</span>
<p>
<a class="ms" id="p_2V_1356"></a>
<a class="msdiv" id="msdiv454"></a>
<a class="sc" id="1"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena chabbaggiyā bhikkhū kupitā anattamanā
sattarasavaggiyānaṃ bhikkhūnaṃ talasattikaṃ uggiranti. Te pahārasamuccitā
rodanti. Bhikkhū evamāhaṃsu—  “kissa tumhe, āvuso, rodathā”ti? “Ime, āvuso,
chabbaggiyā bhikkhū kupitā anattamanā amhākaṃ talasattikaṃ uggirantī”ti.</p>
<p>
<a class="ms" id="p_2V_1357"></a>
<a class="sc" id="2"></a>
Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma
chabbaggiyā bhikkhū kupitā anattamanā sattarasavaggiyānaṃ bhikkhūnaṃ
talasattikaṃ uggirissantī”ti…pe…  “saccaṃ kira tumhe, bhikkhave, kupitā
anattamanā sattarasavaggiyānaṃ bhikkhūnaṃ talasattikaṃ uggirathā”ti? “Saccaṃ,
bhagavā”ti. Vigarahi buddho bhagavā…pe…  kathañhi nāma tumhe, moghapurisā,
kupitā anattamanā sattarasavaggiyānaṃ bhikkhūnaṃ talasattikaṃ uggirissatha.
Netaṃ, moghapurisā, appasannānaṃ vā pasādāya…pe…  evañca pana, bhikkhave, imaṃ
sikkhāpadaṃ uddiseyyātha— </p>
<p class="rule">
<a class="ms" id="p_2V_1358"></a>
<a class="msdiv" id="msdiv455"></a>
<a class="sc" id="3"></a>
<strong>“Yo pana bhikkhu bhikkhussa kupito anattamano talasattikaṃ uggireyya,
pācittiyan”</strong>
ti. (<em>75</em>:<strong>124</strong>)</p>
<ul>
<li>
<a class="ms" id="p_2V_1359"></a>
<a class="msdiv" id="msdiv456"></a>
<a class="sc" id="4"></a>
<span class="term">Yo panā</span>
<span class="gloss">ti yo yādiso…pe…  </span>ti yo yādiso…pe…
<span class="term">bhikkhū</span>
<span class="gloss">ti…pe…  ayaṃ imasmiṃ atthe adhippeto bhikkhūti.</span>ti…pe…
ayaṃ imasmiṃ atthe adhippeto bhikkhūti.</li>
</ul>
<ul>
<li>
<a class="ms" id="p_2V_1360"></a>
<a class="sc" id="5"></a>
<span class="term">Bhikkhussā</span>
<span class="gloss">ti aññassa bhikkhussa.</span>ti aññassa bhikkhussa.</li>
</ul>
<ul>
<li>
<a class="ms" id="p_2V_1361"></a>
<a class="sc" id="6"></a>
<span class="term">Kupito anattamano</span>
<span class="gloss">ti anabhiraddho āhatacitto khilajāto.</span>ti anabhiraddho
āhatacitto khilajāto.</li>
</ul>
<ul>
<li>
<a class="ms" id="p_2V_1362"></a>
<a class="sc" id="7"></a>
<span class="term">Talasattikaṃ uggireyyā</span>
<span class="gloss">ti kāyaṃ vā kāyapaṭibaddhaṃ vā antamaso uppalapattampi
uccāreti, āpatti pācittiyassa.</span>ti kāyaṃ vā kāyapaṭibaddhaṃ vā antamaso
uppalapattampi uccāreti, āpatti pācittiyassa.</li>
</ul>
<p>
<a class="ms" id="p_2V_1363"></a>
<a class="msdiv" id="msdiv457"></a>
<a class="sc" id="8"></a>
Upasampanne upasampannasaññī kupito anattamano talasattikaṃ uggirati, āpatti
pācittiyassa. Upasampanne vematiko kupito anattamano talasattikaṃ uggirati,
āpatti pācittiyassa. Upasampanne anupasampannasaññī kupito anattamano
talasattikaṃ uggirati, āpatti pācittiyassa.</p>
<p>
<a class="ms" id="p_2V_1364"></a>
<a class="sc" id="9"></a>
Anupasampannassa kupito anattamano talasattikaṃ uggirati, āpatti dukkaṭassa.
Anupasampanne upasampannasaññī, āpatti dukkaṭassa. Anupasampanne vematiko,
āpatti dukkaṭassa. Anupasampanne anupasampannasaññī, āpatti dukkaṭassa.</p>
<p>
<a class="ms" id="p_2V_1365"></a>
<a class="msdiv" id="msdiv458"></a>
<a class="sc" id="10"></a>
Anāpatti—  kenaci viheṭhīyamāno mokkhādhippāyo talasattikaṃ uggirati,
ummattakassa, ādikammikassāti.</p>
<p class="endsutta">
<a class="ms" id="p_2V_1366"></a>
<a class="sc" id="11"></a>
Talasattikasikkhāpadaṃ niṭṭhitaṃ pañcamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>