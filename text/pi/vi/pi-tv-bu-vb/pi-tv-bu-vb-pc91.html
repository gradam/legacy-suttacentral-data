<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc91">
<article>
<hgroup>
<h1>Vassikasāṭikāsikkhāpada</h1>
</hgroup>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Ratanavagga</span><span class="hidden">Vassikasāṭikāsikkhāpada</span>
<p>
<a class="ms" id="p_2V_1576"></a>
<a class="msdiv" id="msdiv542"></a>
<a class="sc" id="1"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena bhagavatā bhikkhūnaṃ vassikasāṭikā anuññātā hoti.
Chabbaggiyā bhikkhū—  “bhagavatā vassikasāṭikā anuññātā”ti appamāṇikāyo
vassikasāṭikāyo dhārenti. Puratopi pacchatopi ākaḍḍhantā āhiṇḍanti.</p>
<p>
<a class="ms" id="p_2V_1577"></a>
<a class="sc" id="2"></a>
Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma
chabbaggiyā bhikkhū appamāṇikāyo vassikasāṭikāyo dhāressantī”ti…pe…  “saccaṃ
kira tumhe, bhikkhave, appamāṇikāyo vassikasāṭikāyo dhārethā”ti? “Saccaṃ,
bhagavā”ti. Vigarahi buddho bhagavā…pe…  kathañhi nāma tumhe, moghapurisā,
appamāṇikāyo vassikasāṭikāyo dhāressatha. Netaṃ, moghapurisā, appasannānaṃ vā
pasādāya…pe…  evañca pana, bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_2V_1578"></a>
<a class="msdiv" id="msdiv543"></a>
<a class="sc" id="3"></a>
<strong>“Vassikasāṭikaṃ pana bhikkhunā kārayamānena pamāṇikā kāretabbā.
Tatridaṃ pamāṇaṃ—  dīghaso cha vidatthiyo, sugatavidatthiyā; tiriyaṃ
aḍḍhateyyā. Taṃ atikkāmayato chedanakaṃ pācittiyan”</strong>
ti. (<em>91</em>:<strong>140</strong>)</p>
<ul>
<li>
<a class="ms" id="p_2V_1579"></a>
<a class="msdiv" id="msdiv544"></a>
<a class="sc" id="4"></a>
<span class="term">Vassikasāṭikā</span>
<span class="gloss">nāma vassānassa catumāsatthāya.</span>
nāma vassānassa catumāsatthāya.</li>
</ul>
<ul>
<li>
<a class="ms" id="p_2V_1580"></a>
<a class="sc" id="5"></a>
<span class="term">Kārayamānenā</span>
<span class="gloss">ti karonto vā kārāpento vā. Pamāṇikā kāretabbā. Tatridaṃ
pamāṇaṃ—  dīghaso cha vidatthiyo, sugatavidatthiyā; tiriyaṃ aḍḍhateyyā. Taṃ
atikkāmetvā karoti vā kārāpeti vā, payoge dukkaṭaṃ. Paṭilābhena chinditvā
pācittiyaṃ desetabbaṃ.</span>ti karonto vā kārāpento vā. Pamāṇikā kāretabbā.
Tatridaṃ pamāṇaṃ—  dīghaso cha vidatthiyo, sugatavidatthiyā; tiriyaṃ
aḍḍhateyyā. Taṃ atikkāmetvā karoti vā kārāpeti vā, payoge dukkaṭaṃ. Paṭilābhena
chinditvā pācittiyaṃ desetabbaṃ.</li>
</ul>
<p>
<a class="ms" id="p_2V_1581"></a>
<a class="msdiv" id="msdiv545"></a>
<a class="sc" id="6"></a>
Attanā vippakataṃ attanā pariyosāpeti, āpatti pācittiyassa. Attanā vippakataṃ
parehi pariyosāpeti, āpatti pācittiyassa. Parehi vippakataṃ attanā
pariyosāpeti, āpatti pācittiyassa. Parehi vippakataṃ parehi pariyosāpeti,
āpatti pācittiyassa.</p>
<p>
<a class="ms" id="p_2V_1582"></a>
<a class="sc" id="7"></a>
Aññassatthāya karoti vā kārāpeti vā, āpatti dukkaṭassa. Aññena kataṃ
paṭilabhitvā paribhuñjati, āpatti dukkaṭassa.</p>
<p>
<a class="ms" id="p_2V_1583"></a>
<a class="msdiv" id="msdiv546"></a>
<a class="sc" id="8"></a>
Anāpatti—  pamāṇikaṃ karoti, ūnakaṃ karoti, aññena kataṃ pamāṇātikkantaṃ
paṭilabhitvā chinditvā paribhuñjati, vitānaṃ vā bhūmattharaṇaṃ vā sāṇipākāraṃ
vā bhisiṃ vā bibbohanaṃ vā karoti, ummattakassa, ādikammikassāti.</p>
<p class="endsutta">
<a class="ms" id="p_2V_1584"></a>
<a class="sc" id="9"></a>
Vassikasāṭikāsikkhāpadaṃ niṭṭhitaṃ navamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>