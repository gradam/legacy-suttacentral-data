<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="pi-tv-bu-vb-sk38">
<article>
<hgroup>
<h1>Ujjhānasaññīsikkhāpada</h1>
</hgroup>
<span class="hidden">
Mahāvibhaṅga </span>
<span class="hidden"> Sekhiyakaṇḍa </span>
<span class="hidden"> Sakkaccavagga </span>
<span class="hidden"> Ujjhānasaññīsikkhāpada </span>
<p>
<a class="sc" id="1"></a>
<a class="ms" id="p_2V_1874"></a>
<a class="msdiv" id="msdiv 614 "></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena chabbaggiyā bhikkhū ujjhānasaññī paresaṃ pattaṃ
olokenti…pe… .</p>
<p class="rule">
<a class="sc" id="2"></a>
<a class="ms" id="p_2V_1875"></a>
<strong>“Na ujjhānasaññī paresaṃ pattaṃ olokessāmīti sikkhā karaṇīyā”</strong>
ti. (<em>38</em>:<strong>183</strong>)</p>
<p>
<a class="sc" id="3"></a>
<a class="ms" id="p_2V_1876"></a>
Na ujjhānasaññinā paresaṃ patto oloketabbo. Yo anādariyaṃ paṭicca ujjhānasaññī
paresaṃ pattaṃ oloketi, āpatti dukkaṭassa.</p>
<p>
<a class="sc" id="4"></a>
<a class="ms" id="p_2V_1877"></a>
Anāpatti— asañcicca, assatiyā, ajānantassa, “dassāmī”ti vā “dāpessāmī”ti vā
oloketi, na ujjhānasaññissa, āpadāsu, ummattakassa, ādikammikassāti.</p>
<p class="endsutta">
<a class="ms" id="p_2V_1878"></a>
Aṭṭhamasikkhāpadaṃ niṭṭhitaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>