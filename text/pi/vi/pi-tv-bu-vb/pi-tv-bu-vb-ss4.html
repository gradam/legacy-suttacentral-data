<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="pi-tv-bu-vb-ss4">
<article>
<hgroup>
<h1>Attakāmapāricariyasikkhāpada</h1>
</hgroup>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<p>
<a class="ms" id="p_1V_1180"></a>
<a class="msdiv" id="msdiv290"></a>
<a class="sc" id="1"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena āyasmā udāyī sāvatthiyaṃ kulūpako hoti, bahukāni
kulāni upasaṅkamati. Tena kho pana samayena aññatarā itthī matapatikā abhirūpā
hoti dassanīyā pāsādikā. Atha kho āyasmā udāyī pubbaṇhasamayaṃ nivāsetvā
pattacīvaramādāya yena tassā itthiyā nivesanaṃ tenupasaṅkami; upasaṅkamitvā
paññatte āsane nisīdi. Atha kho sā itthī yenāyasmā udāyī tenupasaṅkami;
upasaṅkamitvā āyasmantaṃ udāyiṃ abhivādetvā ekamantaṃ nisīdi. Ekamantaṃ
nisinnaṃ kho taṃ itthiṃ āyasmā udāyī dhammiyā kathāya sandassesi samādapesi
samuttejesi sampahaṃsesi. Atha kho sā itthī āyasmatā udāyinā dhammiyā kathāya
sandassitā samādapitā samuttejitā sampahaṃsitā āyasmantaṃ udāyiṃ etadavoca—
“vadeyyātha, bhante, yena attho. Paṭibalā mayaṃ ayyassa dātuṃ yadidaṃ
cīvarapiṇḍapātasenāsanagilānappaccayabhesajjaparikkhāran”ti.</p>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<p>
<a class="ms" id="p_1V_1181"></a>
<a class="sc" id="2"></a>
“Na kho te, bhagini, amhākaṃ dullabhā yadidaṃ
cīvarapiṇḍapātasenāsanagilānappaccayabhesajjaparikkhārā. Api ca yo amhākaṃ
dullabho taṃ dehī”ti. “Kiṃ, bhante”ti? “Methunadhamman”ti. “Attho, bhante”ti?
“Attho, bhaginī”ti. “Ehi, bhante”ti, ovarakaṃ pavisitvā sāṭakaṃ nikkhipitvā
mañcake uttānā nipajji. Atha kho āyasmā udāyī yena sā itthī tenupasaṅkami;
upasaṅkamitvā—  “ko imaṃ vasalaṃ duggandhaṃ āmasissatī”ti, niṭṭhubhitvā
pakkāmi.</p>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<p>
<a class="ms" id="p_1V_1182"></a>
<a class="sc" id="3"></a>
Atha kho sā itthī ujjhāyati khiyyati vipāceti—  “alajjino ime samaṇā
sakyaputtiyā dussīlā musāvādino. Ime hi nāma dhammacārino samacārino
brahmacārino saccavādino sīlavanto kalyāṇadhammā paṭijānissanti. Natthi imesaṃ
sāmaññaṃ natthi imesaṃ brahmaññaṃ, naṭṭhaṃ imesaṃ sāmaññaṃ naṭṭhaṃ imesaṃ
brahmaññaṃ, kuto imesaṃ sāmaññaṃ kuto imesaṃ brahmaññaṃ, apagatā ime sāmaññā
apagatā ime brahmaññā. Kathañhi nāma samaṇo udāyī maṃ sāmaṃ methunadhammaṃ
yācitvā, ‘ko imaṃ vasalaṃ duggandhaṃ āmasissatī’ti niṭṭhubhitvā pakkamissati.
Kiṃ me pāpakaṃ kiṃ me duggandhaṃ, kassāhaṃ kena hāyāmī”ti?</p>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<p>
<a class="ms" id="p_1V_1183"></a>
<a class="sc" id="4"></a>
Aññāpi itthiyo ujjhāyanti khiyyanti vipācenti—  “alajjino ime samaṇā
sakyaputtiyā dussīlā musāvādino…pe…  kathañhi nāma samaṇo udāyī imissā sāmaṃ
methunadhammaṃ yācitvā, ‘ko imaṃ vasalaṃ duggandhaṃ āmasissatī’ti niṭṭhubhitvā
pakkamissati. Kiṃ imissā pāpakaṃ kiṃ imissā duggandhaṃ, kassāyaṃ kena
hāyatī”ti?</p>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<p>
<a class="ms" id="p_1V_1184"></a>
<a class="sc" id="5"></a>
Assosuṃ kho bhikkhū tāsaṃ itthīnaṃ ujjhāyantīnaṃ khiyyantīnaṃ vipācentīnaṃ. Ye
te bhikkhū appicchā…pe…  te ujjhāyanti khiyyanti vipācenti—  “kathañhi nāma
āyasmā udāyī mātugāmassa santike attakāmapāricariyāya vaṇṇaṃ bhāsissatī”ti.</p>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<p>
<a class="ms" id="p_1V_1185"></a>
<a class="sc" id="6"></a>
Atha kho te bhikkhū āyasmantaṃ udāyiṃ anekapariyāyena vigarahitvā bhagavato
etamatthaṃ ārocesuṃ. Atha kho bhagavā etasmiṃ nidāne etasmiṃ pakaraṇe
bhikkhusaṃghaṃ sannipātāpetvā āyasmantaṃ udāyiṃ paṭipucchi—  “saccaṃ kira tvaṃ,
udāyi, mātugāmassa santike attakāmapāricariyāya vaṇṇaṃ bhāsasī”ti? “Saccaṃ,
bhagavā”ti. Vigarahi buddho bhagavā—  “ananucchavikaṃ, moghapurisa,
ananulomikaṃ appatirūpaṃ assāmaṇakaṃ akappiyaṃ akaraṇīyaṃ. Kathañhi nāma tvaṃ,
moghapurisa, mātugāmassa santike attakāmapāricariyāya vaṇṇaṃ bhāsissasi. Nanu
mayā, moghapurisa, anekapariyāyena virāgāya dhammo desito no sarāgāya…pe…
kāmapariḷāhānaṃ vūpasamo akkhāto? Netaṃ, moghapurisa, appasannānaṃ vā
pasādāya…pe…  evañca pana, bhikkhave, imaṃ sikkhāpadaṃ uddiseyyātha— </p>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<p class="rule">
<a class="ms" id="p_1V_1186"></a>
<a class="msdiv" id="msdiv291"></a>
<a class="sc" id="7"></a>
<strong>“Yo pana bhikkhu otiṇṇo vipariṇatena cittena mātugāmassa santike
attakāmapāricariyāya vaṇṇaṃ bhāseyya—  ‘etadaggaṃ, bhagini, pāricariyānaṃ yā
mādisaṃ sīlavantaṃ kalyāṇadhammaṃ brahmacāriṃ etena dhammena paricareyyāti
methunupasaṃhitena’, saṃghādiseso”</strong>
ti. (<em>4</em>:<strong>8</strong>)</p>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<ul>
<li>
<a class="ms" id="p_1V_1187"></a>
<a class="msdiv" id="msdiv292"></a>
<a class="sc" id="8"></a>
<span class="term">Yo panā</span>
<span class="gloss">ti yo yādiso…pe…  </span>ti yo yādiso…pe…
<span class="term">bhikkhū</span>
<span class="gloss">ti…pe…  ayaṃ imasmiṃ atthe adhippeto bhikkhūti.</span>ti…pe…
ayaṃ imasmiṃ atthe adhippeto bhikkhūti.</li>
</ul>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<ul>
<li>
<a class="ms" id="p_1V_1188"></a>
<a class="sc" id="9"></a>
<span class="term">Otiṇṇo</span>
<span class="gloss">nāma sāratto apekkhavā paṭibaddhacitto.</span>
nāma sāratto apekkhavā paṭibaddhacitto.</li>
</ul>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<ul>
<li>
<a class="ms" id="p_1V_1189"></a>
<a class="sc" id="10"></a>
<span class="term">Vipariṇatan</span>
<span class="gloss">ti rattampi cittaṃ vipariṇataṃ, duṭṭhampi cittaṃ
vipariṇataṃ, mūḷhampi cittaṃ vipariṇataṃ. Api ca rattaṃ cittaṃ imasmiṃ atthe
adhippetaṃ vipariṇatanti.</span>ti rattampi cittaṃ vipariṇataṃ, duṭṭhampi
cittaṃ vipariṇataṃ, mūḷhampi cittaṃ vipariṇataṃ. Api ca rattaṃ cittaṃ imasmiṃ
atthe adhippetaṃ vipariṇatanti.</li>
</ul>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<ul>
<li>
<a class="ms" id="p_1V_1190"></a>
<a class="sc" id="11"></a>
<span class="term">Mātugāmo</span>
<span class="gloss">nāma manussitthī, na yakkhī, na petī, na tiracchānagatā.
Viññū paṭibalā subhāsitadubbhāsitaṃ duṭṭhullāduṭṭhullaṃ ājānituṃ.</span>
nāma manussitthī, na yakkhī, na petī, na tiracchānagatā. Viññū paṭibalā
subhāsitadubbhāsitaṃ duṭṭhullāduṭṭhullaṃ ājānituṃ.</li>
</ul>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<ul>
<li>
<a class="ms" id="p_1V_1191"></a>
<a class="sc" id="12"></a>
<span class="term">Mātugāmassa santike</span>
<span class="gloss">ti mātugāmassa sāmantā, mātugāmassa avidūre.</span>ti
mātugāmassa sāmantā, mātugāmassa avidūre.</li>
</ul>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<ul>
<li>
<a class="ms" id="p_1V_1192"></a>
<a class="sc" id="13"></a>
<span class="term">Attakāman</span>
<span class="gloss">ti attano kāmaṃ attano hetuṃ attano adhippāyaṃ attano
pāricariyaṃ.</span>ti attano kāmaṃ attano hetuṃ attano adhippāyaṃ attano
pāricariyaṃ.</li>
</ul>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<ul>
<li>
<a class="ms" id="p_1V_1193"></a>
<a class="sc" id="14"></a>
<span class="term">Etadaggan</span>
<span class="gloss">ti etaṃ aggaṃ etaṃ seṭṭhaṃ etaṃ mokkhaṃ etaṃ uttamaṃ etaṃ
pavaraṃ.</span>ti etaṃ aggaṃ etaṃ seṭṭhaṃ etaṃ mokkhaṃ etaṃ uttamaṃ etaṃ
pavaraṃ.</li>
</ul>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<ul>
<li>
<a class="ms" id="p_1V_1194"></a>
<a class="sc" id="15"></a>
<span class="term">Yā</span>
<span class="gloss">ti khattiyī vā brāhmaṇī vā vessī vā suddī vā.</span>ti
khattiyī vā brāhmaṇī vā vessī vā suddī vā.</li>
</ul>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<ul>
<li>
<a class="ms" id="p_1V_1195"></a>
<a class="sc" id="16"></a>
<span class="term">Mādisan</span>
<span class="gloss">ti khattiyaṃ vā brāhmaṇaṃ vā vessaṃ vā suddaṃ vā.</span>ti
khattiyaṃ vā brāhmaṇaṃ vā vessaṃ vā suddaṃ vā.</li>
</ul>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<ul>
<li>
<a class="ms" id="p_1V_1196"></a>
<a class="sc" id="17"></a>
<span class="term">Sīlavantan</span>
<span class="gloss">ti pāṇātipātā paṭivirataṃ, adinnādānā paṭivirataṃ, musāvādā
paṭivirataṃ.</span>ti pāṇātipātā paṭivirataṃ, adinnādānā paṭivirataṃ, musāvādā
paṭivirataṃ.</li>
</ul>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<ul>
<li>
<a class="ms" id="p_1V_1197"></a>
<a class="sc" id="18"></a>
<span class="term">Brahmacārin</span>
<span class="gloss">ti methunadhammā paṭivirataṃ.</span>ti methunadhammā
paṭivirataṃ.</li>
</ul>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<ul>
<li>
<a class="ms" id="p_1V_1198"></a>
<a class="sc" id="19"></a>
<span class="term">Kalyāṇadhammo</span>
<span class="gloss">nāma tena ca sīlena tena ca brahmacariyena kalyāṇadhammo
hoti.</span>
nāma tena ca sīlena tena ca brahmacariyena kalyāṇadhammo hoti.</li>
</ul>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<ul>
<li>
<a class="ms" id="p_1V_1199"></a>
<a class="sc" id="20"></a>
<span class="term">Etena dhammenā</span>
<span class="gloss">ti methunadhammena.</span>ti methunadhammena.</li>
</ul>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<ul>
<li>
<a class="ms" id="p_1V_1200"></a>
<a class="sc" id="21"></a>
<span class="term">Paricareyyā</span>
<span class="gloss">ti abhirameyya.</span>ti abhirameyya.</li>
</ul>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<ul>
<li>
<a class="ms" id="p_1V_1201"></a>
<a class="sc" id="22"></a>
<span class="term">Methunupasaṃhitenā</span>
<span class="gloss">ti methunadhammappaṭisaṃyuttena.</span>ti
methunadhammappaṭisaṃyuttena.</li>
</ul>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<ul>
<li>
<a class="ms" id="p_1V_1202"></a>
<a class="sc" id="23"></a>
<span class="term">Saṃghādiseso</span>
<span class="gloss">ti…pe…  tenapi vuccati “saṃghādiseso”ti.</span>ti…pe…
tenapi vuccati “saṃghādiseso”ti.</li>
</ul>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<p>
<a class="ms" id="p_1V_1203"></a>
<a class="msdiv" id="msdiv293"></a>
<a class="sc" id="24"></a>
Itthī ca hoti itthisaññī sāratto ca. Bhikkhu ca naṃ itthiyā santike
attakāmapāricariyāya vaṇṇaṃ bhāsati, āpatti saṃghādisesassa.</p>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<p>
<a class="ms" id="p_1V_1204"></a>
<a class="sc" id="25"></a>
Itthī ca hoti vematiko…pe…  paṇḍakasaññī…  purisasaññī…  tiracchānagatasaññī
sāratto ca. Bhikkhu ca naṃ itthiyā santike attakāmapāricariyāya vaṇṇaṃ bhāsati,
āpatti thullaccayassa.</p>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<p>
<a class="ms" id="p_1V_1205"></a>
<a class="sc" id="26"></a>
Paṇḍako ca hoti paṇḍakasaññī sāratto ca. Bhikkhu ca naṃ paṇḍakassa santike
attakāmapāricariyāya vaṇṇaṃ bhāsati, āpatti thullaccayassa.</p>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<p>
<a class="ms" id="p_1V_1206"></a>
<a class="sc" id="27"></a>
Paṇḍako ca hoti vematiko…pe…  purisasaññī…  tiracchānagatasaññī…  itthisaññī
sāratto ca. Bhikkhu ca naṃ paṇḍakassa santike attakāmapāricariyāya vaṇṇaṃ
bhāsati, āpatti dukkaṭassa.</p>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<p>
<a class="ms" id="p_1V_1207"></a>
<a class="sc" id="28"></a>
Puriso ca hoti…pe…  tiracchānagato ca hoti tiracchānagatasaññī…pe…  vematiko
itthisaññī…  paṇḍakasaññī…  purisasaññī sāratto ca. Bhikkhu ca naṃ
tiracchānagatassa santike attakāmapāricariyāya vaṇṇaṃ bhāsati, āpatti
dukkaṭassa.</p>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<p>
<a class="ms" id="p_1V_1208"></a>
<a class="sc" id="29"></a>
Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ
itthīnaṃ santike attakāmapāricariyāya vaṇṇaṃ bhāsati, āpatti dvinnaṃ
saṃghādisesānaṃ…pe… .</p>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<p>
<a class="ms" id="p_1V_1209"></a>
<a class="sc" id="30"></a>
Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ
santike attakāmapāricariyāya vaṇṇaṃ bhāsati, āpatti saṃghādisesena
dukkaṭassa…pe… .</p>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span>
<p>
<a class="ms" id="p_1V_1210"></a>
<a class="msdiv" id="msdiv294"></a>
<a class="sc" id="31"></a>
Anāpatti—  “cīvarapiṇḍapātasenāsanagilānappaccayabhesajjaparikkhārena
upaṭṭhahā”ti bhaṇati, ummattakassa ādikammikassāti.</p>
<h2>1 Vinītavatthuuddānagāthā</h2>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span><span class="hidden">Vinītavatthuuddānagāthā</span>
<blockquote class="gatha">
<a class="ms" id="p_1V_1211"></a>
<p>
<a class="sc" id="32"></a>
Kathaṃ vañjhā labhe puttaṃ,<br>
Piyā ca subhagā siyaṃ;<br>
Kiṃ dajjaṃ kenupaṭṭheyyaṃ,<br>
Kathaṃ gaccheyyaṃ suggatinti.<br>
</p>
</blockquote>
<h2>2 Vinītavatthu</h2>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Attakāmapāricariyasikkhāpada</span><span class="hidden">Vinītavatthu</span>
<p>
<a class="ms" id="p_1V_1212"></a>
<a class="msdiv" id="msdiv295"></a>
<a class="sc" id="33"></a>
Tena kho pana samayena aññatarā vañjhā itthī kulūpakaṃ bhikkhuṃ etadavoca—
“kathāhaṃ, bhante, vijāyeyyan”ti? “Tena hi, bhagini, aggadānaṃ dehī”ti. “Kiṃ,
bhante, aggadānan”ti? “Methunadhamman”ti. Tassa kukkuccaṃ ahosi…pe…  “āpattiṃ
tvaṃ, bhikkhu, āpanno saṃghādisesan”ti. (1)</p>
<p>
<a class="ms" id="p_1V_1213"></a>
<a class="sc" id="34"></a>
Tena kho pana samayena aññatarā vijāyinī itthī kulūpakaṃ bhikkhuṃ etadavoca—
“kathāhaṃ, bhante, puttaṃ labheyyan”ti? “Tena hi, bhagini, aggadānaṃ dehī”ti.
“Kiṃ, bhante, aggadānan”ti? “Methunadhamman”ti. Tassa kukkuccaṃ ahosi…pe…
“āpattiṃ tvaṃ, bhikkhu, āpanno saṃghādisesan”ti. (2)</p>
<p>
<a class="ms" id="p_1V_1214"></a>
<a class="sc" id="35"></a>
Tena kho pana samayena aññatarā itthī kulūpakaṃ bhikkhuṃ etadavoca—  “kathāhaṃ,
bhante, sāmikassa piyā assan”ti? “Tena hi, bhagini, aggadānaṃ dehī”ti. “Kiṃ,
bhante, aggadānan”ti? “Methunadhamman”ti. Tassa kukkuccaṃ ahosi…pe…  “āpattiṃ
tvaṃ, bhikkhu, āpanno saṃghādisesan”ti. (3)</p>
<p>
<a class="ms" id="p_1V_1215"></a>
<a class="sc" id="36"></a>
Tena kho pana samayena aññatarā itthī kulūpakaṃ bhikkhuṃ etadavoca—  “kathāhaṃ,
bhante, subhagā assan”ti? “Tena hi, bhagini, aggadānaṃ dehī”ti. “Kiṃ, bhante,
aggadānan”ti? “Methunadhamman”ti. Tassa kukkuccaṃ ahosi…pe…  “āpattiṃ tvaṃ,
bhikkhu, āpanno saṃghādisesan”ti. (4)</p>
<p>
<a class="ms" id="p_1V_1216"></a>
<a class="sc" id="37"></a>
Tena kho pana samayena aññatarā itthī kulūpakaṃ bhikkhuṃ etadavoca—  “kyāhaṃ,
bhante, ayyassa dajjāmī”ti? “Aggadānaṃ, bhaginī”ti. “Kiṃ, bhante, aggadānan”ti?
“Methunadhamman”ti. Tassa kukkuccaṃ ahosi…pe…  “āpattiṃ tvaṃ, bhikkhu, āpanno
saṃghādisesan”ti. (5)</p>
<p>
<a class="ms" id="p_1V_1217"></a>
<a class="sc" id="38"></a>
Tena kho pana samayena aññatarā itthī kulūpakaṃ bhikkhuṃ etadavoca—  “kenāhaṃ,
bhante, ayyaṃ upaṭṭhemī”ti? “Aggadānena, bhaginī”ti. “Kiṃ, bhante,
aggadānan”ti? “Methunadhamman”ti. Tassa kukkuccaṃ ahosi…pe…  “āpattiṃ tvaṃ,
bhikkhu, āpanno saṃghādisesan”ti. (6)</p>
<p>
<a class="ms" id="p_1V_1218"></a>
<a class="sc" id="39"></a>
Tena kho pana samayena aññatarā itthī kulūpakaṃ bhikkhuṃ etadavoca—  “kathāhaṃ,
bhante, sugatiṃ gaccheyyan”ti? “Tena hi, bhagini, aggadānaṃ dehī”ti. “Kiṃ,
bhante, aggadānan”ti? “Methunadhamman”ti. Tassa kukkuccaṃ ahosi…pe…  “āpattiṃ
tvaṃ, bhikkhu, āpanno saṃghādisesan”ti. (7)</p>
<p class="endsutta">
<a class="ms" id="p_1V_1219"></a>
<a class="sc" id="40"></a>
Attakāmapāricariyasikkhāpadaṃ niṭṭhitaṃ catutthaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>