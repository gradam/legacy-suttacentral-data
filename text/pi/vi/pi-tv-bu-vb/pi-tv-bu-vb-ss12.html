<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-ss12">
<article>
<div class="hgroup">
<h1>Dubbacasikkhāpada</h1>
</div>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Dubbacasikkhāpada</span>
<p>
<a class="ms" id="p_1V_1729"></a>
<a class="msdiv" id="msdiv424"></a>
<a class="sc" id="1"></a>
Tena samayena buddho bhagavā kosambiyaṃ viharati ghositārāme. Tena kho pana
samayena āyasmā channo anācāraṃ ācarati. Bhikkhū evamāhaṃsu—  “māvuso channa,
evarūpaṃ akāsi. Netaṃ kappatī”ti. So evaṃ vadeti—  “kiṃ nu kho nāma tumhe,
āvuso, maṃ vattabbaṃ maññatha? Ahaṃ kho nāma tumhe vadeyyaṃ. Amhākaṃ buddho
amhākaṃ dhammo amhākaṃ ayyaputtena dhammo abhisamito. Seyyathāpi nāma mahāvāto
vāyanto tiṇakaṭṭhapaṇṇasaṭaṃ ekato ussāreyya, seyyathā vā pana nadī pabbateyyā
saṅkhasevālapaṇakaṃ ekato ussāreyya; evameva tumhe nānānāmā nānāgottā nānājaccā
nānākulā pabbajitā ekato ussāritā. Kiṃ nu kho nāma tumhe, āvuso, maṃ vattabbaṃ
maññatha? Ahaṃ kho nāma tumhe vadeyyaṃ. Amhākaṃ buddho amhākaṃ dhammo amhākaṃ
ayyaputtena dhammo abhisamito”ti. Ye te bhikkhū appicchā…pe…  te ujjhāyanti
khiyyanti vipācenti—  “kathañhi nāma āyasmā channo bhikkhūhi sahadhammikaṃ
vuccamāno attānaṃ avacanīyaṃ karissatī”ti.</p>
<p>
<a class="ms" id="p_1V_1730"></a>
<a class="sc" id="2"></a>
Atha kho te bhikkhū āyasmantaṃ channaṃ anekapariyāyena vigarahitvā bhagavato
etamatthaṃ ārocesuṃ…pe…  “saccaṃ kira tvaṃ, channa, bhikkhūhi sahadhammikaṃ
vuccamāno attānaṃ avacanīyaṃ karosī”ti? “Saccaṃ, bhagavā”ti. Vigarahi buddho
bhagavā…pe…  kathañhi nāma tvaṃ, moghapurisa, bhikkhūhi sahadhammikaṃ vuccamāno
attānaṃ avacanīyaṃ karissasi. Netaṃ, moghapurisa, appasannānaṃ vā pasādāya…pe…
evañca pana, bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_1V_1731"></a>
<a class="msdiv" id="msdiv425"></a>
<a class="sc" id="3"></a>
<strong>“Bhikkhu paneva dubbacajātiko hoti uddesapariyāpannesu sikkhāpadesu
bhikkhūhi sahadhammikaṃ vuccamāno attānaṃ avacanīyaṃ karoti—  ‘mā maṃ āyasmanto
kiñci avacuttha kalyāṇaṃ vā pāpakaṃ vā, ahampāyasmante na kiñci vakkhāmi
kalyāṇaṃ vā pāpakaṃ vā, viramathāyasmanto mama vacanāyā’ti, so bhikkhu
bhikkhūhi evamassa vacanīyo—  ‘māyasmā attānaṃ avacanīyaṃ akāsi,
vacanīyamevāyasmā attānaṃ karotu, āyasmāpi bhikkhū vadetu sahadhammena,
bhikkhūpi āyasmantaṃ vakkhanti sahadhammena. Evaṃ saṃvaddhā hi tassa bhagavato
parisā yadidaṃ aññamaññavacanena aññamaññavuṭṭhāpanenā’ti. Evañca so bhikkhu
bhikkhūhi vuccamāno tatheva paggaṇheyya, so bhikkhu bhikkhūhi yāvatatiyaṃ
samanubhāsitabbo tassa paṭinissaggāya. Yāvatatiyañce samanubhāsiyamāno taṃ
paṭinissajjeyya, iccetaṃ kusalaṃ; no ce paṭinissajjeyya, saṃghādiseso”</strong>
ti. (<em>12</em>:<strong>16</strong>)</p>
<ul>
<li>
<a class="ms" id="p_1V_1732"></a>
<a class="msdiv" id="msdiv426"></a>
<a class="sc" id="4"></a>
<span class="term">Bhikkhū paneva dubbacajātiko hotī</span>
<span class="gloss">ti dubbaco hoti dovacassakaraṇehi dhammehi samannāgato
akkhamo appadakkhiṇaggāhī anusāsaniṃ.</span>ti dubbaco hoti dovacassakaraṇehi
dhammehi samannāgato akkhamo appadakkhiṇaggāhī anusāsaniṃ.</li>
</ul>
<ul>
<li>
<a class="ms" id="p_1V_1733"></a>
<a class="sc" id="5"></a>
<span class="term">Uddesapariyāpannesu sikkhāpadesū</span>
<span class="gloss">ti pātimokkhapariyāpannesu sikkhāpadesu.</span>ti
pātimokkhapariyāpannesu sikkhāpadesu.</li>
</ul>
<ul>
<li>
<a class="ms" id="p_1V_1734"></a>
<a class="sc" id="6"></a>
<span class="term">Bhikkhūhī</span>
<span class="gloss">ti aññehi bhikkhūhi.</span>ti aññehi bhikkhūhi.</li>
</ul>
<ul>
<li>
<a class="ms" id="p_1V_1735"></a>
<a class="sc" id="7"></a>
<span class="term">Sahadhammikaṃ</span>
<span class="gloss">nāma yaṃ bhagavatā paññattaṃ sikkhāpadaṃ, etaṃ
sahadhammikaṃ nāma.</span>
nāma yaṃ bhagavatā paññattaṃ sikkhāpadaṃ, etaṃ sahadhammikaṃ nāma.</li>
</ul>
<p>
<a class="ms" id="p_1V_1736"></a>
<a class="sc" id="8"></a>
Tena vuccamāno attānaṃ avacanīyaṃ karoti—  “mā maṃ āyasmanto kiñci avacuttha
kalyāṇaṃ vā pāpakaṃ vā, ahampāyasmante na kiñci vakkhāmi kalyāṇaṃ vā pāpakaṃ
vā. Viramathāyasmanto mama vacanāyā”ti.</p>
<ul>
<li>
<a class="ms" id="p_1V_1737"></a>
<a class="sc" id="9"></a>
<span class="term">So bhikkhū</span>
<span class="gloss">ti yo so dubbacajātiko bhikkhu.</span>ti yo so
dubbacajātiko bhikkhu.</li>
</ul>
<ul>
<li>
<a class="ms" id="p_1V_1738"></a>
<a class="sc" id="10"></a>
<span class="term">Bhikkhūhī</span>
<span class="gloss">ti aññehi bhikkhūhi. Ye passanti ye suṇanti tehi vattabbo—
“māyasmā attānaṃ avacanīyaṃ akāsi. Vacanīyameva āyasmā attānaṃ karotu.
Āyasmāpi bhikkhū vadetu sahadhammena, bhikkhūpi āyasmantaṃ vakkhanti
sahadhammena. Evaṃ saṃvaddhā hi tassa bhagavato parisā yadidaṃ
aññamaññavacanena aññamaññavuṭṭhāpanenā”ti. Dutiyampi vattabbo. Tatiyampi
vattabbo. Sace paṭinissajjati, iccetaṃ kusalaṃ; no ce paṭinissajjati, āpatti
dukkaṭassa. Sutvā na vadanti, āpatti dukkaṭassa. So bhikkhu saṃghamajjhampi
ākaḍḍhitvā vattabbo—  “māyasmā attānaṃ avacanīyaṃ akāsi…pe…
aññamaññavuṭṭhāpanenā”ti. Dutiyampi vattabbo. Tatiyampi vattabbo. Sace
paṭinissajjati, iccetaṃ kusalaṃ; no ce paṭinissajjati, āpatti dukkaṭassa. So
bhikkhu samanubhāsitabbo. “Evañca pana, bhikkhave, samanubhāsitabbo. Byattena
bhikkhunā paṭibalena saṃgho ñāpetabbo— </span>ti aññehi bhikkhūhi. Ye passanti
ye suṇanti tehi vattabbo—  “māyasmā attānaṃ avacanīyaṃ akāsi. Vacanīyameva
āyasmā attānaṃ karotu. Āyasmāpi bhikkhū vadetu sahadhammena, bhikkhūpi
āyasmantaṃ vakkhanti sahadhammena. Evaṃ saṃvaddhā hi tassa bhagavato parisā
yadidaṃ aññamaññavacanena aññamaññavuṭṭhāpanenā”ti. Dutiyampi vattabbo.
Tatiyampi vattabbo. Sace paṭinissajjati, iccetaṃ kusalaṃ; no ce paṭinissajjati,
āpatti dukkaṭassa. Sutvā na vadanti, āpatti dukkaṭassa. So bhikkhu
saṃghamajjhampi ākaḍḍhitvā vattabbo—  “māyasmā attānaṃ avacanīyaṃ akāsi…pe…
aññamaññavuṭṭhāpanenā”ti. Dutiyampi vattabbo. Tatiyampi vattabbo. Sace
paṭinissajjati, iccetaṃ kusalaṃ; no ce paṭinissajjati, āpatti dukkaṭassa. So
bhikkhu samanubhāsitabbo. “Evañca pana, bhikkhave, samanubhāsitabbo. Byattena
bhikkhunā paṭibalena saṃgho ñāpetabbo— </li>
</ul>
<p>
<a class="ms" id="p_1V_1739"></a>
<a class="msdiv" id="msdiv427"></a>
<a class="sc" id="11"></a>
‘Suṇātu me, bhante, saṃgho. Ayaṃ itthannāmo bhikkhu bhikkhūhi sahadhammikaṃ
vuccamāno attānaṃ avacanīyaṃ karoti. So taṃ vatthuṃ na paṭinissajjati. Yadi
saṃghassa pattakallaṃ, saṃgho itthannāmaṃ bhikkhuṃ samanubhāseyya tassa
vatthussa paṭinissaggāya. Esā ñatti.</p>
<p>
<a class="ms" id="p_1V_1740"></a>
<a class="sc" id="12"></a>
Suṇātu me, bhante, saṃgho. Ayaṃ itthannāmo bhikkhu bhikkhūhi sahadhammikaṃ
vuccamāno attānaṃ avacanīyaṃ karoti. So taṃ vatthuṃ na paṭinissajjati. Saṃgho
itthannāmaṃ bhikkhuṃ samanubhāsati tassa vatthussa paṭinissaggāya. Yassāyasmato
khamati itthannāmassa bhikkhuno samanubhāsanā tassa vatthussa paṭinissaggāya,
so tuṇhassa; yassa nakkhamati, so bhāseyya.</p>
<p>
<a class="ms" id="p_1V_1741"></a>
<a class="sc" id="13"></a>
Dutiyampi etamatthaṃ vadāmi…pe…  tatiyampi etamatthaṃ vadāmi—  suṇātu me,
bhante, saṃgho. Ayaṃ itthannāmo bhikkhu bhikkhūhi sahadhammikaṃ vuccamāno
attānaṃ avacanīyaṃ karoti. So taṃ vatthuṃ na paṭinissajjati. Saṃgho itthannāmaṃ
bhikkhuṃ samanubhāsati tassa vatthussa paṭinissaggāya. Yassāyasmato khamati
itthannāmassa bhikkhuno samanubhāsanā tassa vatthussa paṭinissaggāya, so
tuṇhassa; yassa nakkhamati, so bhāseyya.</p>
<p>
<a class="ms" id="p_1V_1742"></a>
<a class="sc" id="14"></a>
Samanubhaṭṭho saṃghena itthannāmo bhikkhu tassa vatthussa paṭinissaggāya.
Khamati saṃghassa, tasmā tuṇhī, evametaṃ dhārayāmī’”ti.</p>
<p>
<a class="ms" id="p_1V_1743"></a>
<a class="msdiv" id="msdiv428"></a>
<a class="sc" id="15"></a>
Ñattiyā dukkaṭaṃ, dvīhi kammavācāhi thullaccayā, kammavācāpariyosāne āpatti
saṃghādisesassa. Saṃghādisesaṃ ajjhāpajjantassa ñattiyā dukkaṭaṃ, dvīhi
kammavācāhi thullaccayā paṭippassambhanti.</p>
<ul>
<li>
<a class="ms" id="p_1V_1744"></a>
<a class="sc" id="16"></a>
<span class="term">Saṃghādiseso</span>
<span class="gloss">ti…pe…  tenapi vuccati “saṃghādiseso”ti.</span>ti…pe…
tenapi vuccati “saṃghādiseso”ti.</li>
</ul>
<p>
<a class="ms" id="p_1V_1745"></a>
<a class="msdiv" id="msdiv429"></a>
<a class="sc" id="17"></a>
Dhammakamme dhammakammasaññī na paṭinissajjati, āpatti saṃghādisesassa.</p>
<p>
<a class="ms" id="p_1V_1746"></a>
<a class="sc" id="18"></a>
Dhammakamme vematiko na paṭinissajjati, āpatti saṃghādisesassa.</p>
<p>
<a class="ms" id="p_1V_1747"></a>
<a class="sc" id="19"></a>
Dhammakamme adhammakammasaññī na paṭinissajjati, āpatti saṃghādisesassa.</p>
<p>
<a class="ms" id="p_1V_1748"></a>
<a class="sc" id="20"></a>
Adhammakamme dhammakammasaññī, āpatti dukkaṭassa.</p>
<p>
<a class="ms" id="p_1V_1749"></a>
<a class="sc" id="21"></a>
Adhammakamme vematiko, āpatti dukkaṭassa.</p>
<p>
<a class="ms" id="p_1V_1750"></a>
<a class="sc" id="22"></a>
Adhammakamme adhammakammasaññī, āpatti dukkaṭassa.</p>
<p>
<a class="ms" id="p_1V_1751"></a>
<a class="msdiv" id="msdiv430"></a>
<a class="sc" id="23"></a>
Anāpatti—  asamanubhāsantassa, paṭinissajjantassa, ummattakassa,
ādikammikassāti.</p>
<p class="endsutta">
<a class="ms" id="p_1V_1752"></a>
<a class="sc" id="24"></a>
Dubbacasikkhāpadaṃ niṭṭhitaṃ dvādasamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>