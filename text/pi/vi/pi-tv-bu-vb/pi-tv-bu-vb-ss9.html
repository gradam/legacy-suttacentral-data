<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-ss9">
<article>
<div class="hgroup">
<h1>Dutiyaduṭṭhadosasikkhāpada</h1>
</div>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Dutiyaduṭṭhadosasikkhāpada</span>
<p>
<a class="ms" id="p_1V_1626"></a>
<a class="msdiv" id="msdiv391"></a>
<a class="sc" id="1"></a>
Tena samayena buddho bhagavā rājagahe viharati veḷuvane kalandakanivāpe. Tena
kho pana samayena mettiyabhūmajakā bhikkhū gijjhakūṭā pabbatā orohantā
addasaṃsu chagalakaṃ ajikāya vippaṭipajjantaṃ. Disvāna evamāhaṃsu—  “handa
mayaṃ, āvuso, imaṃ chagalakaṃ dabbaṃ mallaputtaṃ nāma karoma. Imaṃ ajikaṃ
mettiyaṃ nāma bhikkhuniṃ karoma. Evaṃ mayaṃ voharissāma. Pubbe mayaṃ, āvuso,
dabbaṃ mallaputtaṃ sutena avocumhā. Idāni pana amhehi sāmaṃ diṭṭho mettiyāya
bhikkhuniyā vippaṭipajjanto”ti. Te taṃ chagalakaṃ dabbaṃ mallaputtaṃ nāma
akaṃsu. Taṃ ajikaṃ mettiyaṃ nāma bhikkhuniṃ akaṃsu. Te bhikkhūnaṃ ārocesuṃ—
“pubbe mayaṃ, āvuso, dabbaṃ mallaputtaṃ sutena avocumhā. Idāni pana amhehi
sāmaṃ diṭṭho mettiyāya bhikkhuniyā vippaṭipajjanto”ti. Bhikkhū evamāhaṃsu—
“māvuso, evaṃ avacuttha. Nāyasmā dabbo mallaputto evaṃ karissatī”ti.</p>
<p>
<a class="ms" id="p_1V_1627"></a>
<a class="sc" id="2"></a>
Atha kho te bhikkhū bhagavato etamatthaṃ ārocesuṃ. Atha kho bhagavā etasmiṃ
nidāne etasmiṃ pakaraṇe bhikkhusaṃghaṃ sannipātāpetvā āyasmantaṃ dabbaṃ
mallaputtaṃ paṭipucchi—  “sarasi tvaṃ, dabba, evarūpaṃ kattā yathayime bhikkhū
āhaṃsū”ti? “Yathā maṃ, bhante, bhagavā jānātī”ti. Dutiyampi kho bhagavā…pe…
tatiyampi kho bhagavā āyasmantaṃ dabbaṃ mallaputtaṃ etadavoca—  “sarasi tvaṃ,
dabba, evarūpaṃ kattā yathayime bhikkhū āhaṃsū”ti? “Yathā maṃ, bhante, bhagavā
jānātī”ti. “Na kho, dabba, dabbā evaṃ nibbeṭhenti. Sace tayā kataṃ katanti
vadehi, sace tayā akataṃ akatanti vadehī”ti. “Yato ahaṃ, bhante, jāto
nābhijānāmi supinantenapi methunadhammaṃ paṭisevitā, pageva jāgaro”ti. Atha kho
bhagavā bhikkhū āmantesi—  “tena hi, bhikkhave, ime bhikkhū anuyuñjathā”ti.
Idaṃ vatvā bhagavā uṭṭhāyāsanā vihāraṃ pāvisi.</p>
<p>
<a class="ms" id="p_1V_1628"></a>
<a class="sc" id="3"></a>
Atha kho te bhikkhū mettiyabhūmajake bhikkhū anuyuñjiṃsu. Te bhikkhūhi
anuyuñjīyamānā bhikkhūnaṃ etamatthaṃ ārocesuṃ—  “kiṃ pana tumhe, āvuso,
āyasmantaṃ dabbaṃ mallaputtaṃ aññabhāgiyassa adhikaraṇassa kiñci desaṃ
lesamattaṃ upādāya pārājikena dhammena anuddhaṃsethā”ti? “Evamāvuso”ti. Ye te
bhikkhū appicchā…pe…  te ujjhāyanti khiyyanti vipācenti—  “kathañhi nāma
mettiyabhūmajakā bhikkhū āyasmantaṃ dabbaṃ mallaputtaṃ aññabhāgiyassa
adhikaraṇassa kiñci desaṃ lesamattaṃ upādāya pārājikena dhammena
anuddhaṃsessantī”ti.</p>
<p>
<a class="ms" id="p_1V_1629"></a>
<a class="sc" id="4"></a>
Atha kho te bhikkhū mettiyabhūmajake bhikkhū anekapariyāyena vigarahitvā
bhagavato etamatthaṃ ārocesuṃ…pe…  “saccaṃ kira tumhe, bhikkhave, dabbaṃ
mallaputtaṃ aññabhāgiyassa adhikaraṇassa kiñci desaṃ lesamattaṃ upādāya
pārājikena dhammena anuddhaṃsethā”ti? “Saccaṃ, bhagavā”ti. Vigarahi buddho
bhagavā…pe…  “kathañhi nāma tumhe, moghapurisā, dabbaṃ mallaputtaṃ
aññabhāgiyassa adhikaraṇassa kiñci desaṃ lesamattaṃ upādāya pārājikena dhammena
anuddhaṃsessatha. Netaṃ, moghapurisā, appasannānaṃ vā pasādāya…pe…  evañca
pana, bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_1V_1630"></a>
<a class="msdiv" id="msdiv392"></a>
<a class="sc" id="5"></a>
<strong>“Yo pana bhikkhu bhikkhuṃ duṭṭho doso appatīto aññabhāgiyassa
adhikaraṇassa kiñci desaṃ lesamattaṃ upādāya pārājikena dhammena anuddhaṃseyya—
‘appeva nāma naṃ imamhā brahmacariyā cāveyyan’ti. Tato aparena samayena
samanuggāhīyamāno vā asamanuggāhīyamāno vā aññabhāgiyañceva taṃ adhikaraṇaṃ
hoti koci deso lesamatto upādinno, bhikkhu ca dosaṃ patiṭṭhāti, saṃghādiseso”</strong>
ti. (<em>9</em>:<strong>13</strong>)</p>
<ul>
<li>
<a class="ms" id="p_1V_1631"></a>
<a class="msdiv" id="msdiv393"></a>
<a class="sc" id="6"></a>
<span class="term">Yo panā</span>
<span class="gloss">ti yo yādiso…pe…  </span>ti yo yādiso…pe…
<span class="term">bhikkhū</span>
<span class="gloss">ti…pe…  ayaṃ imasmiṃ atthe adhippeto bhikkhūti.</span>ti…pe…
ayaṃ imasmiṃ atthe adhippeto bhikkhūti.</li>
</ul>
<ul>
<li>
<a class="ms" id="p_1V_1632"></a>
<a class="sc" id="7"></a>
<span class="term">Bhikkhun</span>
<span class="gloss">ti aññaṃ bhikkhuṃ.</span>ti aññaṃ bhikkhuṃ.</li>
</ul>
<ul>
<li>
<a class="ms" id="p_1V_1633"></a>
<a class="sc" id="8"></a>
<span class="term">Duṭṭho doso</span>
<span class="gloss">ti kupito anattamano anabhiraddho āhatacitto khilajāto.</span>ti
kupito anattamano anabhiraddho āhatacitto khilajāto.</li>
</ul>
<ul>
<li>
<a class="ms" id="p_1V_1634"></a>
<a class="sc" id="9"></a>
<span class="term">Appatīto</span>
<span class="gloss">ti tena ca kopena, tena ca dosena, tāya ca anattamanatāya,
tāya ca anabhiraddhiyā appatīto hoti.</span>ti tena ca kopena, tena ca dosena,
tāya ca anattamanatāya, tāya ca anabhiraddhiyā appatīto hoti.</li>
</ul>
<ul>
<li>
<a class="ms" id="p_1V_1635"></a>
<a class="sc" id="10"></a>
<span class="term">Aññabhāgiyassa adhikaraṇassā</span>
<span class="gloss">ti āpattaññabhāgiyaṃ vā hoti adhikaraṇaññabhāgiyaṃ vā.
Kathaṃ adhikaraṇaṃ adhikaraṇassa aññabhāgiyaṃ? Vivādādhikaraṇaṃ
anuvādādhikaraṇassa āpattādhikaraṇassa kiccādhikaraṇassa aññabhāgiyaṃ.
Anuvādādhikaraṇaṃ āpattādhikaraṇassa kiccādhikaraṇassa vivādādhikaraṇassa
aññabhāgiyaṃ. Āpattādhikaraṇaṃ kiccādhikaraṇassa vivādādhikaraṇassa
anuvādādhikaraṇassa aññabhāgiyaṃ. Kiccādhikaraṇaṃ vivādādhikaraṇassa
anuvādādhikaraṇassa āpattādhikaraṇassa aññabhāgiyaṃ. Evaṃ adhikaraṇaṃ
adhikaraṇassa aññabhāgiyaṃ.</span>ti āpattaññabhāgiyaṃ vā hoti
adhikaraṇaññabhāgiyaṃ vā. Kathaṃ adhikaraṇaṃ adhikaraṇassa aññabhāgiyaṃ?
Vivādādhikaraṇaṃ anuvādādhikaraṇassa āpattādhikaraṇassa kiccādhikaraṇassa
aññabhāgiyaṃ. Anuvādādhikaraṇaṃ āpattādhikaraṇassa kiccādhikaraṇassa
vivādādhikaraṇassa aññabhāgiyaṃ. Āpattādhikaraṇaṃ kiccādhikaraṇassa
vivādādhikaraṇassa anuvādādhikaraṇassa aññabhāgiyaṃ. Kiccādhikaraṇaṃ
vivādādhikaraṇassa anuvādādhikaraṇassa āpattādhikaraṇassa aññabhāgiyaṃ. Evaṃ
adhikaraṇaṃ adhikaraṇassa aññabhāgiyaṃ.</li>
</ul>
<p>
<a class="ms" id="p_1V_1636"></a>
<a class="sc" id="11"></a>
Kathaṃ adhikaraṇaṃ adhikaraṇassa tabbhāgiyaṃ? Vivādādhikaraṇaṃ
vivādādhikaraṇassa tabbhāgiyaṃ. Anuvādādhikaraṇaṃ anuvādādhikaraṇassa
tabbhāgiyaṃ. Āpattādhikaraṇaṃ āpattādhikaraṇassa siyā tabbhāgiyaṃ siyā
aññabhāgiyaṃ.</p>
<p>
<a class="ms" id="p_1V_1637"></a>
<a class="sc" id="12"></a>
Kathaṃ āpattādhikaraṇaṃ āpattādhikaraṇassa aññabhāgiyaṃ?
Methunadhammapārājikāpatti adinnādānapārājikāpattiyā
manussaviggahapārājikāpattiyā uttarimanussadhammapārājikāpattiyā aññabhāgiyā.
Adinnādānapārājikāpatti manussaviggahapārājikāpattiyā
uttarimanussadhammapārājikāpattiyā methunadhammapārājikāpattiyā aññabhāgiyā.
Manussaviggahapārājikāpatti uttarimanussadhammapārājikāpattiyā
methunadhammapārājikāpattiyā adinnādānapārājikāpattiyā aññabhāgiyā.
Uttarimanussadhammapārājikāpatti methunadhammapārājikāpattiyā
adinnādānapārājikāpattiyā manussaviggahapārājikāpattiyā aññabhāgiyā. Evaṃ
āpattādhikaraṇaṃ āpattādhikaraṇassa aññabhāgiyaṃ.</p>
<p>
<a class="ms" id="p_1V_1638"></a>
<a class="sc" id="13"></a>
Kathaṃ āpattādhikaraṇaṃ āpattādhikaraṇassa tabbhāgiyaṃ?
Methunadhammapārājikāpatti methunadhammapārājikāpattiyā tabbhāgiyā.
Adinnādānapārājikāpatti adinnādānapārājikāpattiyā tabbhāgiyā.
Manussaviggahapārājikāpatti manussaviggahapārājikāpattiyā tabbhāgiyā.
Uttarimanussadhammapārājikāpatti uttarimanussadhammapārājikāpattiyā tabbhāgiyā.
Evaṃ āpattādhikaraṇaṃ āpattādhikaraṇassa tabbhāgiyaṃ.</p>
<p>
<a class="ms" id="p_1V_1639"></a>
<a class="sc" id="14"></a>
Kiccādhikaraṇaṃ kiccādhikaraṇassa tabbhāgiyaṃ. Evaṃ adhikaraṇaṃ adhikaraṇassa
tabbhāgiyaṃ.</p>
<ul>
<li>
<a class="ms" id="p_1V_1640"></a>
<a class="msdiv" id="msdiv394"></a>
<a class="sc" id="15"></a>
<span class="term">Kiñci desaṃ lesamattaṃ upādāyā</span>
<span class="gloss">ti leso nāma dasa lesā—  jātileso, nāmaleso, gottaleso,
liṅgaleso, āpattileso, pattaleso, cīvaraleso, upajjhāyaleso, ācariyaleso,
senāsanaleso.</span>ti leso nāma dasa lesā—  jātileso, nāmaleso, gottaleso,
liṅgaleso, āpattileso, pattaleso, cīvaraleso, upajjhāyaleso, ācariyaleso,
senāsanaleso.</li>
</ul>
<ul>
<li>
<a class="ms" id="p_1V_1641"></a>
<a class="msdiv" id="msdiv395"></a>
<a class="sc" id="16"></a>
<span class="term">Jātileso</span>
<span class="gloss">nāma khattiyo diṭṭho hoti pārājikaṃ dhammaṃ ajjhāpajjanto.
Aññaṃ khattiyaṃ passitvā codeti—  “khattiyo mayā diṭṭho. Pārājikaṃ dhammaṃ
ajjhāpannosi, assamaṇosi, asakyaputtiyosi, natthi tayā saddhiṃ uposatho vā
pavāraṇā vā saṃghakammaṃ vā”ti, āpatti vācāya, vācāya saṃghādisesassa.</span>
nāma khattiyo diṭṭho hoti pārājikaṃ dhammaṃ ajjhāpajjanto. Aññaṃ khattiyaṃ
passitvā codeti—  “khattiyo mayā diṭṭho. Pārājikaṃ dhammaṃ ajjhāpannosi,
assamaṇosi, asakyaputtiyosi, natthi tayā saddhiṃ uposatho vā pavāraṇā vā
saṃghakammaṃ vā”ti, āpatti vācāya, vācāya saṃghādisesassa.</li>
</ul>
<p>
<a class="ms" id="p_1V_1642"></a>
<a class="sc" id="17"></a>
Brāhmaṇo diṭṭho hoti…pe…  vesso diṭṭho hoti…pe…  suddo diṭṭho hoti pārājikaṃ
dhammaṃ ajjhāpajjanto. Aññaṃ suddaṃ passitvā codeti—  “suddo mayā diṭṭho.
Pārājikaṃ dhammaṃ ajjhāpannosi, assamaṇosi, asakyaputtiyosi…pe…  āpatti vācāya,
vācāya saṃghādisesassa.</p>
<ul>
<li>
<a class="ms" id="p_1V_1643"></a>
<a class="msdiv" id="msdiv396"></a>
<a class="sc" id="18"></a>
<span class="term">Nāmaleso</span>
<span class="gloss">nāma buddharakkhito diṭṭho hoti…pe…  dhammarakkhito diṭṭho
hoti…pe…  saṃgharakkhito diṭṭho hoti pārājikaṃ dhammaṃ ajjhāpajjanto. Aññaṃ
saṃgharakkhitaṃ passitvā codeti—  “saṃgharakkhito mayā diṭṭho. Pārājikaṃ
dhammaṃ ajjhāpannosi, assamaṇosi, asakyaputtiyosi…pe…  āpatti vācāya, vācāya
saṃghādisesassa.</span>
nāma buddharakkhito diṭṭho hoti…pe…  dhammarakkhito diṭṭho hoti…pe…
saṃgharakkhito diṭṭho hoti pārājikaṃ dhammaṃ ajjhāpajjanto. Aññaṃ
saṃgharakkhitaṃ passitvā codeti—  “saṃgharakkhito mayā diṭṭho. Pārājikaṃ
dhammaṃ ajjhāpannosi, assamaṇosi, asakyaputtiyosi…pe…  āpatti vācāya, vācāya
saṃghādisesassa.</li>
</ul>
<ul>
<li>
<a class="ms" id="p_1V_1644"></a>
<a class="msdiv" id="msdiv397"></a>
<a class="sc" id="19"></a>
<span class="term">Gottaleso</span>
<span class="gloss">nāma gotamo diṭṭho hoti…pe…  moggallāno diṭṭho hoti…pe…
kaccāyano diṭṭho hoti…pe…  vāsiṭṭho diṭṭho hoti pārājikaṃ dhammaṃ
ajjhāpajjanto. Aññaṃ vāsiṭṭhaṃ passitvā codeti—  “vāsiṭṭho mayā diṭṭho.
Pārājikaṃ dhammaṃ ajjhāpannosi, assamaṇosi, asakyaputtiyosi …pe…  āpatti
vācāya, vācāya saṃghādisesassa.</span>
nāma gotamo diṭṭho hoti…pe…  moggallāno diṭṭho hoti…pe…  kaccāyano diṭṭho
hoti…pe…  vāsiṭṭho diṭṭho hoti pārājikaṃ dhammaṃ ajjhāpajjanto. Aññaṃ vāsiṭṭhaṃ
passitvā codeti—  “vāsiṭṭho mayā diṭṭho. Pārājikaṃ dhammaṃ ajjhāpannosi,
assamaṇosi, asakyaputtiyosi …pe…  āpatti vācāya, vācāya saṃghādisesassa.</li>
</ul>
<ul>
<li>
<a class="ms" id="p_1V_1645"></a>
<a class="msdiv" id="msdiv398"></a>
<a class="sc" id="20"></a>
<span class="term">Liṅgaleso</span>
<span class="gloss">nāma dīgho diṭṭho hoti…pe…  rasso diṭṭho hoti…pe…  kaṇho
diṭṭho hoti…pe…  odāto diṭṭho hoti pārājikaṃ dhammaṃ ajjhāpajjanto. Aññaṃ
odātaṃ passitvā codeti—  “odāto mayā diṭṭho. Pārājikaṃ dhammaṃ ajjhāpannosi,
assamaṇosi, asakyaputtiyosi…pe…  āpatti vācāya, vācāya saṃghādisesassa.</span>
nāma dīgho diṭṭho hoti…pe…  rasso diṭṭho hoti…pe…  kaṇho diṭṭho hoti…pe…  odāto
diṭṭho hoti pārājikaṃ dhammaṃ ajjhāpajjanto. Aññaṃ odātaṃ passitvā codeti—
“odāto mayā diṭṭho. Pārājikaṃ dhammaṃ ajjhāpannosi, assamaṇosi,
asakyaputtiyosi…pe…  āpatti vācāya, vācāya saṃghādisesassa.</li>
</ul>
<ul>
<li>
<a class="ms" id="p_1V_1646"></a>
<a class="msdiv" id="msdiv399"></a>
<a class="sc" id="21"></a>
<span class="term">Āpattileso</span>
<span class="gloss">nāma lahukaṃ āpattiṃ āpajjanto diṭṭho hoti. Tañce
pārājikena codeti—  “assamaṇosi, asakyaputtiyosi…pe…  āpatti vācāya, vācāya
saṃghādisesassa.</span>
nāma lahukaṃ āpattiṃ āpajjanto diṭṭho hoti. Tañce pārājikena codeti—
“assamaṇosi, asakyaputtiyosi…pe…  āpatti vācāya, vācāya saṃghādisesassa.</li>
</ul>
<ul>
<li>
<a class="ms" id="p_1V_1647"></a>
<a class="msdiv" id="msdiv400"></a>
<a class="sc" id="22"></a>
<span class="term">Pattaleso</span>
<span class="gloss">nāma lohapattadharo diṭṭho hoti…pe…  sāṭakapattadharo
diṭṭho hoti…pe…  sumbhakapattadharo diṭṭho hoti pārājikaṃ dhammaṃ
ajjhāpajjanto. Aññaṃ sumbhakapattadharaṃ passitvā codeti—  “sumbhakapattadharo
mayā diṭṭho. Pārājikaṃ dhammaṃ ajjhāpannosi, assamaṇosi, asakyaputtiyosi…pe…
āpatti vācāya, vācāya saṃghādisesassa.</span>
nāma lohapattadharo diṭṭho hoti…pe…  sāṭakapattadharo diṭṭho hoti…pe…
sumbhakapattadharo diṭṭho hoti pārājikaṃ dhammaṃ ajjhāpajjanto. Aññaṃ
sumbhakapattadharaṃ passitvā codeti—  “sumbhakapattadharo mayā diṭṭho.
Pārājikaṃ dhammaṃ ajjhāpannosi, assamaṇosi, asakyaputtiyosi…pe…  āpatti vācāya,
vācāya saṃghādisesassa.</li>
</ul>
<ul>
<li>
<a class="ms" id="p_1V_1648"></a>
<a class="msdiv" id="msdiv401"></a>
<a class="sc" id="23"></a>
<span class="term">Cīvaraleso</span>
<span class="gloss">nāma paṃsukūliko diṭṭho hoti…pe…  gahapaticīvaradharo
diṭṭho hoti pārājikaṃ dhammaṃ ajjhāpajjanto. Aññaṃ gahapaticīvaradharaṃ
passitvā codeti—  “gahapaticīvaradharo mayā diṭṭho. Pārājikaṃ dhammaṃ
ajjhāpannosi, assamaṇosi, asakyaputtiyosi…pe…  āpatti vācāya, vācāya
saṃghādisesassa.</span>
nāma paṃsukūliko diṭṭho hoti…pe…  gahapaticīvaradharo diṭṭho hoti pārājikaṃ
dhammaṃ ajjhāpajjanto. Aññaṃ gahapaticīvaradharaṃ passitvā codeti—
“gahapaticīvaradharo mayā diṭṭho. Pārājikaṃ dhammaṃ ajjhāpannosi, assamaṇosi,
asakyaputtiyosi…pe…  āpatti vācāya, vācāya saṃghādisesassa.</li>
</ul>
<ul>
<li>
<a class="ms" id="p_1V_1649"></a>
<a class="msdiv" id="msdiv402"></a>
<a class="sc" id="24"></a>
<span class="term">Upajjhāyaleso</span>
<span class="gloss">nāma itthannāmassa saddhivihāriko diṭṭho hoti pārājikaṃ
dhammaṃ ajjhāpajjanto. Aññaṃ itthannāmassa saddhivihārikaṃ passitvā codeti—
“itthannāmassa saddhivihāriko mayā diṭṭho. Pārājikaṃ dhammaṃ ajjhāpannosi,
assamaṇosi, asakyaputtiyosi…pe…  āpatti vācāya, vācāya saṃghādisesassa.</span>
nāma itthannāmassa saddhivihāriko diṭṭho hoti pārājikaṃ dhammaṃ ajjhāpajjanto.
Aññaṃ itthannāmassa saddhivihārikaṃ passitvā codeti—  “itthannāmassa
saddhivihāriko mayā diṭṭho. Pārājikaṃ dhammaṃ ajjhāpannosi, assamaṇosi,
asakyaputtiyosi…pe…  āpatti vācāya, vācāya saṃghādisesassa.</li>
</ul>
<ul>
<li>
<a class="ms" id="p_1V_1650"></a>
<a class="msdiv" id="msdiv403"></a>
<a class="sc" id="25"></a>
<span class="term">Ācariyaleso</span>
<span class="gloss">nāma itthannāmassa antevāsiko diṭṭho hoti pārājikaṃ dhammaṃ
ajjhāpajjanto. Aññaṃ itthannāmassa antevāsikaṃ passitvā codeti—
“itthannāmassa antevāsiko mayā diṭṭho. Pārājikaṃ dhammaṃ ajjhāpannosi,
assamaṇosi, asakyaputtiyosi…pe…  āpatti vācāya, vācāya saṃghādisesassa.</span>
nāma itthannāmassa antevāsiko diṭṭho hoti pārājikaṃ dhammaṃ ajjhāpajjanto.
Aññaṃ itthannāmassa antevāsikaṃ passitvā codeti—  “itthannāmassa antevāsiko
mayā diṭṭho. Pārājikaṃ dhammaṃ ajjhāpannosi, assamaṇosi, asakyaputtiyosi…pe…
āpatti vācāya, vācāya saṃghādisesassa.</li>
</ul>
<ul>
<li>
<a class="ms" id="p_1V_1651"></a>
<a class="msdiv" id="msdiv404"></a>
<a class="sc" id="26"></a>
<span class="term">Senāsanaleso</span>
<span class="gloss">nāma itthannāmasenāsanavāsiko diṭṭho hoti pārājikaṃ dhammaṃ
ajjhāpajjanto. Aññaṃ itthannāmasenāsanavāsikaṃ passitvā codeti—
“itthannāmasenāsanavāsiko mayā diṭṭho. Pārājikaṃ dhammaṃ ajjhāpannosi,
assamaṇosi, asakyaputtiyosi, natthi tayā saddhiṃ uposatho vā pavāraṇā vā
saṃghakammaṃ vā”ti, āpatti vācāya, vācāya saṃghādisesassa.</span>
nāma itthannāmasenāsanavāsiko diṭṭho hoti pārājikaṃ dhammaṃ ajjhāpajjanto.
Aññaṃ itthannāmasenāsanavāsikaṃ passitvā codeti—  “itthannāmasenāsanavāsiko
mayā diṭṭho. Pārājikaṃ dhammaṃ ajjhāpannosi, assamaṇosi, asakyaputtiyosi,
natthi tayā saddhiṃ uposatho vā pavāraṇā vā saṃghakammaṃ vā”ti, āpatti vācāya,
vācāya saṃghādisesassa.</li>
</ul>
<ul>
<li>
<a class="ms" id="p_1V_1652"></a>
<a class="msdiv" id="msdiv405"></a>
<a class="sc" id="27"></a>
<span class="term">Pārājikena dhammenā</span>
<span class="gloss">ti catunnaṃ aññatarena.</span>ti catunnaṃ aññatarena.</li>
</ul>
<ul>
<li>
<a class="ms" id="p_1V_1653"></a>
<a class="sc" id="28"></a>
<span class="term">Anuddhaṃseyyā</span>
<span class="gloss">ti codeti vā codāpeti vā.</span>ti codeti vā codāpeti vā.</li>
</ul>
<ul>
<li>
<a class="ms" id="p_1V_1654"></a>
<a class="sc" id="29"></a>
<span class="term">Appeva nāma naṃ imamhā brahmacariyā cāveyyan</span>
<span class="gloss">ti bhikkhubhāvā cāveyyaṃ, samaṇadhammā cāveyyaṃ,
sīlakkhandhā cāveyyaṃ, tapoguṇā cāveyyaṃ.</span>ti bhikkhubhāvā cāveyyaṃ,
samaṇadhammā cāveyyaṃ, sīlakkhandhā cāveyyaṃ, tapoguṇā cāveyyaṃ.</li>
</ul>
<ul>
<li>
<a class="ms" id="p_1V_1655"></a>
<a class="sc" id="30"></a>
<span class="term">Tato aparena samayenā</span>
<span class="gloss">ti yasmiṃ khaṇe anuddhaṃsito hoti, taṃ khaṇaṃ taṃ layaṃ taṃ
muhuttaṃ vītivatte.</span>ti yasmiṃ khaṇe anuddhaṃsito hoti, taṃ khaṇaṃ taṃ
layaṃ taṃ muhuttaṃ vītivatte.</li>
</ul>
<ul>
<li>
<a class="ms" id="p_1V_1656"></a>
<a class="sc" id="31"></a>
<span class="term">Samanuggāhīyamāno</span>
<span class="gloss">ti yena vatthunā anuddhaṃsito hoti tasmiṃ vatthusmiṃ
samanuggāhīyamāno.</span>ti yena vatthunā anuddhaṃsito hoti tasmiṃ vatthusmiṃ
samanuggāhīyamāno.</li>
</ul>
<ul>
<li>
<a class="ms" id="p_1V_1657"></a>
<a class="sc" id="32"></a>
<span class="term">Asamanuggāhīyamāno</span>
<span class="gloss">ti na kenaci vuccamāno.</span>ti na kenaci vuccamāno.</li>
</ul>
<ul>
<li>
<a class="ms" id="p_1V_1658"></a>
<a class="sc" id="33"></a>
<span class="term">Adhikaraṇaṃ</span>
<span class="gloss">nāma cattāri adhikaraṇāni—  vivādādhikaraṇaṃ,
anuvādādhikaraṇaṃ, āpattādhikaraṇaṃ, kiccādhikaraṇaṃ.</span>
nāma cattāri adhikaraṇāni—  vivādādhikaraṇaṃ, anuvādādhikaraṇaṃ,
āpattādhikaraṇaṃ, kiccādhikaraṇaṃ.</li>
</ul>
<ul>
<li>
<a class="ms" id="p_1V_1659"></a>
<a class="sc" id="34"></a>
<span class="term">Koci deso lesamatto upādinno</span>
<span class="gloss">ti tesaṃ lesānaṃ aññataro leso upādinno hoti.</span>ti
tesaṃ lesānaṃ aññataro leso upādinno hoti.</li>
</ul>
<ul>
<li>
<a class="ms" id="p_1V_1660"></a>
<a class="sc" id="35"></a>
<span class="term">Bhikkhu ca dosaṃ patiṭṭhātī</span>
<span class="gloss">ti tucchakaṃ mayā bhaṇitaṃ, musā mayā bhaṇitaṃ, abhūtaṃ
mayā bhaṇitaṃ, ajānantena mayā bhaṇitaṃ.</span>ti tucchakaṃ mayā bhaṇitaṃ, musā
mayā bhaṇitaṃ, abhūtaṃ mayā bhaṇitaṃ, ajānantena mayā bhaṇitaṃ.</li>
</ul>
<ul>
<li>
<a class="ms" id="p_1V_1661"></a>
<a class="sc" id="36"></a>
<span class="term">Saṃghādiseso</span>
<span class="gloss">ti…pe…  tenapi vuccati “saṃghādiseso”ti.</span>ti…pe…
tenapi vuccati “saṃghādiseso”ti.</li>
</ul>
<p>
<a class="ms" id="p_1V_1662"></a>
<a class="msdiv" id="msdiv406"></a>
<a class="sc" id="37"></a>
Bhikkhu saṃghādisesaṃ ajjhāpajjanto diṭṭho hoti, saṃghādisese
saṃghādisesadiṭṭhi hoti. Tañce pārājikena codeti—  “assamaṇosi,
asakyaputtiyosi, natthi tayā saddhiṃ uposatho vā pavāraṇā vā saṃghakammaṃ
vā”ti, evampi āpattaññabhāgiyaṃ hoti leso ca upādinno, āpatti vācāya, vācāya
saṃghādisesassa.</p>
<p>
<a class="ms" id="p_1V_1663"></a>
<a class="sc" id="38"></a>
Bhikkhu saṃghādisesaṃ ajjhāpajjanto diṭṭho hoti, saṃghādisese thullaccayadiṭṭhi
hoti…pe…  pācittiyadiṭṭhi hoti…  pāṭidesanīyadiṭṭhi hoti…  dukkaṭadiṭṭhi hoti…
dubbhāsitadiṭṭhi hoti. Tañce pārājikena codeti—  “assamaṇosi…pe…  evampi
āpattaññabhāgiyaṃ hoti leso ca upādinno, āpatti vācāya, vācāya saṃghādisesassa.</p>
<p>
<a class="ms" id="p_1V_1664"></a>
<a class="sc" id="39"></a>
Bhikkhu thullaccayaṃ ajjhāpajjanto diṭṭho hoti thullaccaye thullaccayadiṭṭhi
hoti…pe…  thullaccaye pācittiyadiṭṭhi hoti…  pāṭidesanīyadiṭṭhi hoti…
dukkaṭadiṭṭhi hoti…  dubbhāsitadiṭṭhi hoti…  saṃghādisesadiṭṭhi hoti. Tañce
pārājikena codeti—  “assamaṇosi…pe…  evampi āpattaññabhāgiyaṃ hoti leso ca
upādinno, āpatti vācāya, vācāya saṃghādisesassa.</p>
<p>
<a class="ms" id="p_1V_1665"></a>
<a class="sc" id="40"></a>
Bhikkhu pācittiyaṃ…pe…  pāṭidesanīyaṃ…  dukkaṭaṃ…  dubbhāsitaṃ ajjhāpajjanto
diṭṭho hoti, dubbhāsite dubbhāsitadiṭṭhi hoti…pe…  dubbhāsite
saṃghādisesadiṭṭhi hoti…  thullaccayadiṭṭhi hoti…  pācittiyadiṭṭhi hoti…
pāṭidesanīyadiṭṭhi hoti…  dukkaṭadiṭṭhi hoti. Tañce pārājikena codeti—
“assamaṇosi, asakyaputtiyosi, natthi tayā saddhiṃ uposatho vā pavāraṇā vā
saṃghakammaṃ vā”ti, evampi āpattaññabhāgiyaṃ hoti leso ca upādinno, āpatti
vācāya, vācāya saṃghādisesassa.</p>
<p class="CENTER">
<a class="ms" id="p_1V_1666"></a>
<a class="sc" id="41"></a>
Ekekaṃ mūlaṃ kātuna cakkaṃ bandhitabbaṃ.</p>
<p>
<a class="ms" id="p_1V_1667"></a>
<a class="msdiv" id="msdiv407"></a>
<a class="sc" id="42"></a>
Bhikkhu saṃghādisesaṃ ajjhāpajjanto diṭṭho hoti saṃghādisese saṃghādisesadiṭṭhi
hoti. Tañce pārājikena codāpeti—  “assamaṇosi…pe…  evampi āpattaññabhāgiyaṃ
hoti leso ca upādinno, āpatti vācāya, vācāya saṃghādisesassa.</p>
<p>
<a class="ms" id="p_1V_1668"></a>
<a class="sc" id="43"></a>
Bhikkhu saṃghādisesaṃ ajjhāpajjanto diṭṭho hoti, saṃghādisese thullaccayadiṭṭhi
hoti…pe…  pācittiyadiṭṭhi hoti…  pāṭidesanīyadiṭṭhi hoti…  dukkaṭadiṭṭhi hoti…
dubbhāsitadiṭṭhi hoti. Tañce pārājikena codāpeti—  “assamaṇosi…pe…  evampi
āpattaññabhāgiyaṃ hoti leso ca upādinno, āpatti vācāya, vācāya saṃghādisesassa.</p>
<p>
<a class="ms" id="p_1V_1669"></a>
<a class="sc" id="44"></a>
Bhikkhu thullaccayaṃ ajjhāpajjanto diṭṭho hoti thullaccaye thullaccayadiṭṭhi
hoti…pe…  thullaccaye pācittiyadiṭṭhi hoti…  pāṭidesanīyadiṭṭhi hoti…
dukkaṭadiṭṭhi hoti…  dubbhāsitadiṭṭhi hoti…  saṃghādisesadiṭṭhi hoti. Tañce
pārājikena codāpeti—  “assamaṇosi…pe…  evampi āpattaññabhāgiyaṃ hoti leso ca
upādinno, āpatti vācāya, vācāya saṃghādisesassa.</p>
<p>
<a class="ms" id="p_1V_1670"></a>
<a class="sc" id="45"></a>
Bhikkhu pācittiyaṃ…pe…  pāṭidesanīyaṃ…  dukkaṭaṃ…  dubbhāsitaṃ ajjhāpajjanto
diṭṭho hoti dubbhāsite dubbhāsitadiṭṭhi hoti…pe…  dubbhāsite saṃghādisesadiṭṭhi
hoti…  thullaccayadiṭṭhi hoti…  pācittiyadiṭṭhi hoti…  pāṭidesanīyadiṭṭhi
hoti…  dukkaṭadiṭṭhi hoti. Tañce pārājikena codāpeti—  “assamaṇosi,
asakyaputtiyosi, natthi tayā saddhiṃ uposatho vā pavāraṇā vā saṃghakammaṃ
vā”ti, evampi āpattaññabhāgiyaṃ hoti leso ca upādinno, āpatti vācāya, vācāya
saṃghādisesassa.</p>
<p>
<a class="ms" id="p_1V_1671"></a>
<a class="msdiv" id="msdiv408"></a>
<a class="sc" id="46"></a>
Anāpatti—  tathāsaññī codeti vā codāpeti vā, ummattakassa, ādikammikassāti.</p>
<p class="endsutta">
<a class="ms" id="p_1V_1672"></a>
<a class="sc" id="47"></a>
(Aññabhāgiya) Kiñcilesasikkhāpadaṃ niṭṭhitaṃ navamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>