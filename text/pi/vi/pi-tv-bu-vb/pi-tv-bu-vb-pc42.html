<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc42">
<article>
<div class="hgroup">
<h1>Uyyojanasikkhāpada</h1>
</div>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Acelakavagga</span><span class="hidden">Uyyojanasikkhāpada</span>
<p>
<a class="ms" id="p_2V_880"></a>
<a class="msdiv" id="msdiv274"></a>
<a class="sc" id="1"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena āyasmā upanando sakyaputto bhātuno
saddhivihārikaṃ bhikkhuṃ etadavoca—  “ehāvuso, gāmaṃ piṇḍāya pavisissāmā”ti.
Tassa adāpetvā uyyojesi—  “gacchāvuso, na me tayā saddhiṃ kathā vā nisajjā vā
phāsu hoti, ekakassa me kathā vā nisajjā vā phāsu hotī”ti. Atha kho so bhikkhu
upakaṭṭhe kāle nāsakkhi piṇḍāya carituṃ, paṭikkamanepi bhattavissaggaṃ na
sambhāvesi, chinnabhatto ahosi.</p>
<p>
<a class="ms" id="p_2V_881"></a>
<a class="sc" id="2"></a>
Atha kho so bhikkhu ārāmaṃ gantvā bhikkhūnaṃ etamatthaṃ ārocesi. Ye te bhikkhū
appicchā…pe…  te ujjhāyanti khiyyanti vipācenti—  “kathañhi nāma āyasmā
upanando sakyaputto bhikkhuṃ—  ‘ehāvuso, gāmaṃ piṇḍāya pavisissāmā’ti tassa
adāpetvā uyyojessatī”ti…pe…  “saccaṃ kira tvaṃ, upananda, bhikkhuṃ—  ‘ehāvuso,
gāmaṃ piṇḍāya pavisissāmā’ti tassa adāpetvā uyyojesī”ti? “Saccaṃ, bhagavā”ti.
Vigarahi buddho bhagavā…pe…  kathañhi nāma tvaṃ, moghapurisa, bhikkhuṃ—
“ehāvuso, gāmaṃ piṇḍāya pavisissāmā”ti tassa adāpetvā uyyojessasi. Netaṃ,
moghapurisa, appasannānaṃ vā pasādāya…pe…  evañca pana, bhikkhave, imaṃ
sikkhāpadaṃ uddiseyyātha— </p>
<p class="rule">
<a class="ms" id="p_2V_882"></a>
<a class="msdiv" id="msdiv275"></a>
<a class="sc" id="3"></a>
<strong>“Yo pana bhikkhu bhikkhuṃ—  ‘ehāvuso, gāmaṃ vā nigamaṃ vā piṇḍāya
pavisissāmā’ti tassa dāpetvā vā adāpetvā vā uyyojeyya—  ‘gacchāvuso, na me tayā
saddhiṃ kathā vā nisajjā vā phāsu hoti, ekakassa me kathā vā nisajjā vā phāsu
hotī’ti, etadeva paccayaṃ karitvā anaññaṃ, pācittiyan”</strong>
ti. (<em>42</em>:<strong>91</strong>)</p>
<ul>
<li>
<a class="ms" id="p_2V_883"></a>
<a class="msdiv" id="msdiv276"></a>
<a class="sc" id="4"></a>
<span class="term">Yo panā</span>
<span class="gloss">ti yo, yādiso…pe…  </span>ti yo, yādiso…pe…
<span class="term">bhikkhū</span>
<span class="gloss">ti…pe…  ayaṃ imasmiṃ atthe adhippeto bhikkhūti.</span>ti…pe…
ayaṃ imasmiṃ atthe adhippeto bhikkhūti.</li>
</ul>
<ul>
<li>
<a class="ms" id="p_2V_884"></a>
<a class="sc" id="5"></a>
<span class="term">Bhikkhun</span>
<span class="gloss">ti aññaṃ bhikkhuṃ.</span>ti aññaṃ bhikkhuṃ.</li>
</ul>
<ul>
<li>
<a class="ms" id="p_2V_885"></a>
<a class="sc" id="6"></a>
<span class="term">Ehāvuso, gāmaṃ vā nigamaṃ vā</span>
<span class="gloss">ti gāmopi nigamopi nagarampi, gāmo ceva nigamo ca.</span>ti
gāmopi nigamopi nagarampi, gāmo ceva nigamo ca.</li>
</ul>
<ul>
<li>
<a class="ms" id="p_2V_886"></a>
<a class="sc" id="7"></a>
<span class="term">Tassa dāpetvā</span>
<span class="gloss">ti yāguṃ vā bhattaṃ vā khādanīyaṃ vā bhojanīyaṃ vā dāpetvā.</span>ti
yāguṃ vā bhattaṃ vā khādanīyaṃ vā bhojanīyaṃ vā dāpetvā.</li>
</ul>
<ul>
<li>
<a class="ms" id="p_2V_887"></a>
<a class="sc" id="8"></a>
<span class="term">Adāpetvā</span>
<span class="gloss">ti na kiñci dāpetvā.</span>ti na kiñci dāpetvā.</li>
</ul>
<ul>
<li>
<a class="ms" id="p_2V_888"></a>
<a class="sc" id="9"></a>
<span class="term">Uyyojeyyā</span>
<span class="gloss">ti mātugāmena saddhiṃ hasitukāmo kīḷitukāmo raho
nisīditukāmo anācāraṃ ācaritukāmo evaṃ vadeti—  “gacchāvuso, na me tayā saddhiṃ
kathā vā nisajjā vā phāsu hoti, ekakassa me kathā vā nisajjā vā phāsu hotī”ti
uyyojeti, āpatti dukkaṭassa. Dassanūpacāraṃ vā savanūpacāraṃ vā vijahantassa
āpatti dukkaṭassa. Vijahite, āpatti pācittiyassa.</span>ti mātugāmena saddhiṃ
hasitukāmo kīḷitukāmo raho nisīditukāmo anācāraṃ ācaritukāmo evaṃ vadeti—
“gacchāvuso, na me tayā saddhiṃ kathā vā nisajjā vā phāsu hoti, ekakassa me
kathā vā nisajjā vā phāsu hotī”ti uyyojeti, āpatti dukkaṭassa. Dassanūpacāraṃ
vā savanūpacāraṃ vā vijahantassa āpatti dukkaṭassa. Vijahite, āpatti
pācittiyassa.</li>
</ul>
<ul>
<li>
<a class="ms" id="p_2V_889"></a>
<a class="sc" id="10"></a>
<span class="term">Etadeva paccayaṃ karitvā anaññan</span>
<span class="gloss">ti na añño koci paccayo hoti uyyojetuṃ.</span>ti na añño
koci paccayo hoti uyyojetuṃ.</li>
</ul>
<p>
<a class="ms" id="p_2V_890"></a>
<a class="msdiv" id="msdiv277"></a>
<a class="sc" id="11"></a>
Upasampanne upasampannasaññī uyyojeti, āpatti pācittiyassa. Upasampanne
vematiko uyyojeti, āpatti pācittiyassa. Upasampanne anupasampannasaññī
uyyojeti, āpatti pācittiyassa.</p>
<p>
<a class="ms" id="p_2V_891"></a>
<a class="sc" id="12"></a>
Kalisāsanaṃ āropeti, āpatti dukkaṭassa. Anupasampannaṃ uyyojeti, āpatti
dukkaṭassa. Kalisāsanaṃ āropeti, āpatti dukkaṭassa. Anupasampanne
upasampannasaññī, āpatti dukkaṭassa. Anupasampanne vematiko, āpatti dukkaṭassa.
Anupasampanne anupasampannasaññī, āpatti dukkaṭassa.</p>
<p>
<a class="ms" id="p_2V_892"></a>
<a class="msdiv" id="msdiv278"></a>
<a class="sc" id="13"></a>
Anāpatti—  “ubho ekato na yāpessāmā”ti uyyojeti, “mahagghaṃ bhaṇḍaṃ passitvā
lobhadhammaṃ uppādessatī”ti uyyojeti, “mātugāmaṃ passitvā anabhiratiṃ
uppādessatī”ti uyyojeti, “gilānassa vā ohiyyakassa vā vihārapālassa vā yāguṃ vā
bhattaṃ vā khādanīyaṃ vā bhojanīyaṃ vā nīharā”ti uyyojeti, na anācāraṃ
ācaritukāmo, sati karaṇīye uyyojeti, ummattakassa, ādikammikassāti.</p>
<p class="endsutta">
<a class="ms" id="p_2V_893"></a>
<a class="sc" id="14"></a>
Uyyojanasikkhāpadaṃ niṭṭhitaṃ dutiyaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>