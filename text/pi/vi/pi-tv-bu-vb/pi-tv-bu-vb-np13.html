<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-np13">
<article>
<hgroup>
<h1>Dvebhāgasikkhāpada</h1>
</hgroup>
<span class="hidden">Mahāvibhaṅga</span><span class="hidden">Nissaggiyakaṇḍa</span><span class="hidden">Kosiyavagga</span><span class="hidden">Dvebhāgasikkhāpada</span>
<p>
<a class="ms" id="p_1V_2121"></a>
<a class="msdiv" id="msdiv552"></a>
<a class="sc" id="1"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena chabbaggiyā bhikkhū—  “bhagavatā paṭikkhittaṃ
suddhakāḷakānaṃ eḷakalomānaṃ santhataṃ kārāpetun”ti, te thokaññeva odātaṃ ante
ādiyitvā tatheva suddhakāḷakānaṃ eḷakalomānaṃ santhataṃ kārāpenti. Ye te
bhikkhū appicchā…pe…  te ujjhāyanti khiyyanti vipācenti—  “kathañhi nāma
chabbaggiyā bhikkhū thokaññeva odātaṃ ante ādiyitvā tatheva suddhakāḷakānaṃ
eḷakalomānaṃ santhataṃ kārāpessantī”ti.</p>
<p>
<a class="ms" id="p_1V_2122"></a>
<a class="sc" id="2"></a>
Atha kho te bhikkhū chabbaggiye bhikkhū anekapariyāyena vigarahitvā bhagavato
etamatthaṃ ārocesuṃ…pe…  “saccaṃ kira tumhe, bhikkhave, thokaññeva odātaṃ ante
ādiyitvā tatheva suddhakāḷakānaṃ eḷakalomānaṃ santhataṃ kārāpethā”ti? “Saccaṃ,
bhagavā”ti. Vigarahi buddho bhagavā…pe…  kathañhi nāma tumhe, moghapurisā,
thokaññeva odātaṃ ante ādiyitvā tatheva suddhakāḷakānaṃ eḷakalomānaṃ santhataṃ
kārāpessatha. Netaṃ, moghapurisā, appasannānaṃ vā pasādāya…pe…  evañca pana,
bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_1V_2123"></a>
<a class="msdiv" id="msdiv553"></a>
<a class="sc" id="3"></a>
<strong>“Navaṃ pana bhikkhunā santhataṃ kārayamānena dve bhāgā suddhakāḷakānaṃ
eḷakalomānaṃ ādātabbā tatiyaṃ odātānaṃ catutthaṃ gocariyānaṃ. Anādā ce bhikkhu
dve bhāge suddhakāḷakānaṃ eḷakalomānaṃ tatiyaṃ odātānaṃ catutthaṃ gocariyānaṃ
navaṃ santhataṃ kārāpeyya, nissaggiyaṃ pācittiyan”</strong>
ti. (<em>13</em>:<strong>32</strong>)</p>
<ul>
<li>
<a class="ms" id="p_1V_2124"></a>
<a class="msdiv" id="msdiv554"></a>
<a class="sc" id="4"></a>
<span class="term">Navaṃ</span>
<span class="gloss">nāma karaṇaṃ upādāya vuccati.</span>
nāma karaṇaṃ upādāya vuccati.</li>
</ul>
<ul>
<li>
<a class="ms" id="p_1V_2125"></a>
<a class="sc" id="5"></a>
<span class="term">Santhataṃ</span>
<span class="gloss">nāma santharitvā kataṃ hoti avāyimaṃ.</span>
nāma santharitvā kataṃ hoti avāyimaṃ.</li>
</ul>
<ul>
<li>
<a class="ms" id="p_1V_2126"></a>
<a class="sc" id="6"></a>
<span class="term">Kārayamānenā</span>
<span class="gloss">ti karonto vā kārāpento vā.</span>ti karonto vā kārāpento
vā.</li>
</ul>
<ul>
<li>
<a class="ms" id="p_1V_2127"></a>
<a class="sc" id="7"></a>
<span class="term">Dve bhāgā suddhakāḷakānaṃ eḷakalomānaṃ ādātabbā</span>
<span class="gloss">ti dhārayitvā dve tulā ādātabbā.</span>ti dhārayitvā dve
tulā ādātabbā.</li>
</ul>
<ul>
<li>
<a class="ms" id="p_1V_2128"></a>
<a class="sc" id="8"></a>
<span class="term">Tatiyaṃ odātānan</span>
<span class="gloss">ti tulaṃ odātānaṃ.</span>ti tulaṃ odātānaṃ.</li>
</ul>
<ul>
<li>
<a class="ms" id="p_1V_2129"></a>
<a class="sc" id="9"></a>
<span class="term">Catutthaṃ gocariyānan</span>
<span class="gloss">ti tulaṃ gocariyānaṃ.</span>ti tulaṃ gocariyānaṃ.</li>
</ul>
<ul>
<li>
<a class="ms" id="p_1V_2130"></a>
<a class="sc" id="10"></a>
<span class="term">Anādā ce bhikkhu dve bhāge suddhakāḷakānaṃ eḷakalomānaṃ
tatiyaṃ odātānaṃ catutthaṃ gocariyānan</span>
<span class="gloss">ti. Anādiyitvā dve tule suddhakāḷakānaṃ eḷakalomānaṃ tulaṃ
odātānaṃ tulaṃ gocariyānaṃ navaṃ santhataṃ karoti vā kārāpeti vā payoge
dukkaṭaṃ, paṭilābhena nissaggiyaṃ hoti. Nissajjitabbaṃ saṃghassa vā gaṇassa vā
puggalassa vā. Evañca pana, bhikkhave, nissajjitabbaṃ…pe…  “idaṃ me, bhante,
santhataṃ anādiyitvā dve tule suddhakāḷakānaṃ eḷakalomānaṃ tulaṃ odātānaṃ tulaṃ
gocariyānaṃ kārāpitaṃ nissaggiyaṃ. Imāhaṃ saṃghassa nissajjāmī”ti…pe…
dadeyyāti…pe…  dadeyyunti…pe…  āyasmato dammīti.</span>ti. Anādiyitvā dve tule
suddhakāḷakānaṃ eḷakalomānaṃ tulaṃ odātānaṃ tulaṃ gocariyānaṃ navaṃ santhataṃ
karoti vā kārāpeti vā payoge dukkaṭaṃ, paṭilābhena nissaggiyaṃ hoti.
Nissajjitabbaṃ saṃghassa vā gaṇassa vā puggalassa vā. Evañca pana, bhikkhave,
nissajjitabbaṃ…pe…  “idaṃ me, bhante, santhataṃ anādiyitvā dve tule
suddhakāḷakānaṃ eḷakalomānaṃ tulaṃ odātānaṃ tulaṃ gocariyānaṃ kārāpitaṃ
nissaggiyaṃ. Imāhaṃ saṃghassa nissajjāmī”ti…pe…  dadeyyāti…pe…  dadeyyunti…pe…
āyasmato dammīti.</li>
</ul>
<p>
<a class="ms" id="p_1V_2131"></a>
<a class="msdiv" id="msdiv555"></a>
<a class="sc" id="11"></a>
Attanā vippakataṃ attanā pariyosāpeti, nissaggiyaṃ pācittiyaṃ. Attanā
vippakataṃ parehi pariyosāpeti, nissaggiyaṃ pācittiyaṃ. Parehi vippakataṃ
attanā pariyosāpeti, nissaggiyaṃ pācittiyaṃ. Parehi vippakataṃ parehi
pariyosāpeti, nissaggiyaṃ pācittiyaṃ.</p>
<p>
<a class="ms" id="p_1V_2132"></a>
<a class="sc" id="12"></a>
Aññassatthāya karoti vā kārāpeti vā, āpatti dukkaṭassa. Aññena kataṃ
paṭilabhitvā paribhuñjati, āpatti dukkaṭassa.</p>
<p>
<a class="ms" id="p_1V_2133"></a>
<a class="msdiv" id="msdiv556"></a>
<a class="sc" id="13"></a>
Anāpatti—  tulaṃ odātānaṃ tulaṃ gocariyānaṃ ādiyitvā karoti, bahutaraṃ odātānaṃ
bahutaraṃ gocariyānaṃ ādiyitvā karoti, suddhaṃ odātānaṃ suddhaṃ gocariyānaṃ
ādiyitvā karoti, vitānaṃ vā bhūmattharaṇaṃ vā sāṇipākāraṃ vā bhisiṃ vā
bibbohanaṃ vā karoti, ummattakassa, ādikammikassāti.</p>
<p class="endsutta">
<a class="ms" id="p_1V_2134"></a>
<a class="sc" id="14"></a>
Dvebhāgasikkhāpadaṃ niṭṭhitaṃ tatiyaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>