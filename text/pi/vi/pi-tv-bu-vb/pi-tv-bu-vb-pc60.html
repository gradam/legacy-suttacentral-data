<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc60">
<article>
<div class="hgroup">
<h1>Cīvaraapanidhānasikkhāpada</h1>
</div>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Surāpānavagga</span><span class="hidden">Cīvaraapanidhānasikkhāpada</span>
<p>
<a class="ms" id="p_2V_1152"></a>
<a class="msdiv" id="msdiv377"></a>
<a class="sc" id="1"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena sattarasavaggiyā bhikkhū asannihitaparikkhārā
honti. Chabbaggiyā bhikkhū sattarasavaggiyānaṃ bhikkhūnaṃ pattampi cīvarampi
apanidhenti. Sattarasavaggiyā bhikkhū chabbaggiye bhikkhū etadavocuṃ—
“dethāvuso, amhākaṃ pattampi cīvarampī”ti. Chabbaggiyā bhikkhū hasanti, te
rodanti. Bhikkhū evamāhaṃsu—  “kissa tumhe, āvuso, rodathā”ti? “Ime, āvuso,
chabbaggiyā bhikkhū amhākaṃ pattampi cīvarampi apanidhentī”ti.</p>
<p>
<a class="ms" id="p_2V_1153"></a>
<a class="sc" id="2"></a>
Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma
chabbaggiyā bhikkhū bhikkhūnaṃ pattampi cīvarampi apanidhessantī”ti…pe…
“saccaṃ kira tumhe, bhikkhave, bhikkhūnaṃ pattampi cīvarampi apanidhethā”ti?
“Saccaṃ, bhagavā”ti. Vigarahi buddho bhagavā…pe…  kathañhi nāma tumhe,
moghapurisā, bhikkhūnaṃ pattampi cīvarampi apanidhessatha. Netaṃ, moghapurisā,
appasannānaṃ vā pasādāya…pe…  evañca pana, bhikkhave, imaṃ sikkhāpadaṃ
uddiseyyātha— </p>
<p class="rule">
<a class="ms" id="p_2V_1154"></a>
<a class="msdiv" id="msdiv378"></a>
<a class="sc" id="3"></a>
<strong>“Yo pana bhikkhu bhikkhussa pattaṃ vā cīvaraṃ vā nisīdanaṃ vā
sūcigharaṃ vā kāyabandhanaṃ vā apanidheyya vā apanidhāpeyya vā, antamaso
hasāpekkhopi, pācittiyan”</strong>
ti. (<em>60</em>:<strong>109</strong>)</p>
<ul>
<li>
<a class="ms" id="p_2V_1155"></a>
<a class="msdiv" id="msdiv379"></a>
<a class="sc" id="4"></a>
<span class="term">Yo panā</span>
<span class="gloss">ti yo yādiso…pe…  </span>ti yo yādiso…pe…
<span class="term">bhikkhū</span>
<span class="gloss">ti…pe…  ayaṃ imasmiṃ atthe adhippeto bhikkhūti.</span>ti…pe…
ayaṃ imasmiṃ atthe adhippeto bhikkhūti.</li>
</ul>
<ul>
<li>
<a class="ms" id="p_2V_1156"></a>
<a class="sc" id="5"></a>
<span class="term">Bhikkhussā</span>
<span class="gloss">ti aññassa bhikkhussa.</span>ti aññassa bhikkhussa.</li>
</ul>
<ul>
<li>
<a class="ms" id="p_2V_1157"></a>
<a class="sc" id="6"></a>
<span class="term">Patto</span>
<span class="gloss">nāma dve pattā—  ayopatto, mattikāpatto.</span>
nāma dve pattā—  ayopatto, mattikāpatto.</li>
</ul>
<ul>
<li>
<a class="ms" id="p_2V_1158"></a>
<a class="sc" id="7"></a>
<span class="term">Cīvaraṃ</span>
<span class="gloss">nāma channaṃ cīvarānaṃ aññataraṃ cīvaraṃ, vikappanupagaṃ
pacchimaṃ.</span>
nāma channaṃ cīvarānaṃ aññataraṃ cīvaraṃ, vikappanupagaṃ pacchimaṃ.</li>
</ul>
<ul>
<li>
<a class="ms" id="p_2V_1159"></a>
<a class="sc" id="8"></a>
<span class="term">Nisīdanaṃ</span>
<span class="gloss">nāma sadasaṃ vuccati.</span>
nāma sadasaṃ vuccati.</li>
</ul>
<ul>
<li>
<a class="ms" id="p_2V_1160"></a>
<a class="sc" id="9"></a>
<span class="term">Sūcigharaṃ</span>
<span class="gloss">nāma sasūcikaṃ vā asūcikaṃ vā.</span>
nāma sasūcikaṃ vā asūcikaṃ vā.</li>
</ul>
<ul>
<li>
<a class="ms" id="p_2V_1161"></a>
<a class="sc" id="10"></a>
<span class="term">Kāyabandhanaṃ</span>
<span class="gloss">nāma dve kāyabandhanāni—  paṭṭikā, sūkarantakaṃ.</span>
nāma dve kāyabandhanāni—  paṭṭikā, sūkarantakaṃ.</li>
</ul>
<ul>
<li>
<a class="ms" id="p_2V_1162"></a>
<a class="sc" id="11"></a>
<span class="term">Apanidheyya vā</span>
<span class="gloss">ti sayaṃ apanidheti, āpatti pācittiyassa.</span>ti sayaṃ
apanidheti, āpatti pācittiyassa.</li>
</ul>
<ul>
<li>
<a class="ms" id="p_2V_1163"></a>
<a class="sc" id="12"></a>
<span class="term">Apanidhāpeyya vā</span>
<span class="gloss">ti aññaṃ āṇāpesi, āpatti pācittiyassa. Sakiṃ āṇatto
bahukampi apanidheti, āpatti pācittiyassa.</span>ti aññaṃ āṇāpesi, āpatti
pācittiyassa. Sakiṃ āṇatto bahukampi apanidheti, āpatti pācittiyassa.</li>
</ul>
<ul>
<li>
<a class="ms" id="p_2V_1164"></a>
<a class="sc" id="13"></a>
<span class="term">Antamaso hasāpekkhopī</span>
<span class="gloss">ti kīḷādhippāyo.</span>ti kīḷādhippāyo.</li>
</ul>
<p>
<a class="ms" id="p_2V_1165"></a>
<a class="msdiv" id="msdiv380"></a>
<a class="sc" id="14"></a>
Upasampanne upasampannasaññī pattaṃ vā cīvaraṃ vā nisīdanaṃ vā sūcigharaṃ vā
kāyabandhanaṃ vā apanidheti vā apanidhāpeti vā, antamaso hasāpekkhopi, āpatti
pācittiyassa. Upasampanne vematiko…pe…  upasampanne anupasampannasaññī pattaṃ
vā cīvaraṃ vā nisīdanaṃ vā sūcigharaṃ vā kāyabandhanaṃ vā apanidheti vā
apanidhāpeti vā, antamaso hasāpekkhopi, āpatti pācittiyassa.</p>
<p>
<a class="ms" id="p_2V_1166"></a>
<a class="sc" id="15"></a>
Aññaṃ parikkhāraṃ apanidheti vā apanidhāpeti vā, antamaso hasāpekkhopi, āpatti
dukkaṭassa. Anupasampannassa pattaṃ vā cīvaraṃ vā aññaṃ vā parikkhāraṃ
apanidheti vā apanidhāpeti vā, antamaso hasāpekkhopi, āpatti dukkaṭassa.
Anupasampanne upasampannasaññī, āpatti dukkaṭassa. Anupasampanne vematiko,
āpatti dukkaṭassa. Anupasampanne anupasampannasaññī, āpatti dukkaṭassa.</p>
<p>
<a class="ms" id="p_2V_1167"></a>
<a class="msdiv" id="msdiv381"></a>
<a class="sc" id="16"></a>
Anāpatti—  nahasādhippāyo, dunnikkhittaṃ paṭisāmeti, “dhammiṃ kathaṃ katvā
dassāmī”ti paṭisāmeti, ummattakassa, ādikammikassāti.</p>
<p class="endsutta">
<a class="ms" id="p_2V_1168"></a>
<a class="sc" id="17"></a>
Cīvaraapanidhānasikkhāpadaṃ niṭṭhitaṃ dasamaṃ.<br>
Surāpānavaggo chaṭṭho.</p>
<p class="SUMMARY">
<a class="ms" id="p_2V_1169"></a>
<a class="sc" id="18"></a>
Tassuddānaṃ</p>
<blockquote class="uddanagatha">
<a class="ms" id="p_2V_1170"></a>
<p>
<a class="sc" id="19"></a>
Surā aṅguli hāso ca,
<br>
anādariyañca bhiṃsanaṃ;<br>
Jotinahānadubbaṇṇaṃ,<br>
sāmaṃ apanidhena cāti.<br>
</p>
</blockquote>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>