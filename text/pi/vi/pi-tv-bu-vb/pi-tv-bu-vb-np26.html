<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-np26">
<article>
<hgroup>
<h1>Suttaviññattisikkhāpada</h1>
</hgroup>
<span class="hidden">Mahāvibhaṅga</span><span class="hidden">Nissaggiyakaṇḍa</span><span class="hidden">Pattavagga</span><span class="hidden">Suttaviññattisikkhāpada</span>
<p>
<a class="ms" id="p_1V_2350"></a>
<a class="msdiv" id="msdiv636"></a>
<a class="sc" id="1"></a>
Tena samayena buddho bhagavā rājagahe viharati veḷuvane kalandakanivāpe. Tena
kho pana samayena chabbaggiyā bhikkhū cīvarakārasamaye bahuṃ suttaṃ viññāpesuṃ.
Katepi cīvare bahuṃ suttaṃ avasiṭṭhaṃ hoti. Atha kho chabbaggiyānaṃ bhikkhūnaṃ
etadahosi—  “handa mayaṃ, āvuso, aññampi suttaṃ viññāpetvā tantavāyehi cīvaraṃ
vāyāpemā”ti. Atha kho chabbaggiyā bhikkhū aññampi suttaṃ viññāpetvā
tantavāyehi cīvaraṃ vāyāpesuṃ. Vītepi cīvare bahuṃ suttaṃ avasiṭṭhaṃ hoti.
Dutiyampi kho chabbaggiyā bhikkhū aññampi suttaṃ viññāpetvā tantavāyehi cīvaraṃ
vāyāpesuṃ. Vītepi cīvare bahuṃ suttaṃ avasiṭṭhaṃ hoti. Tatiyampi kho
chabbaggiyā bhikkhū aññampi suttaṃ viññāpetvā tantavāyehi cīvaraṃ vāyāpesuṃ.
Manussā ujjhāyanti khiyyanti vipācenti—  “kathañhi nāma samaṇā sakyaputtiyā
sāmaṃ suttaṃ viññāpetvā tantavāyehi cīvaraṃ vāyāpessantī”ti.</p>
<p>
<a class="ms" id="p_1V_2351"></a>
<a class="sc" id="2"></a>
Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ.
Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma
chabbaggiyā bhikkhū sāmaṃ suttaṃ viññāpetvā tantavāyehi cīvaraṃ
vāyāpessantī”ti.</p>
<p>
<a class="ms" id="p_1V_2352"></a>
<a class="sc" id="3"></a>
Atha kho te bhikkhū chabbaggiye bhikkhū anekapariyāyena vigarahitvā bhagavato
etamatthaṃ ārocesuṃ…pe…  “saccaṃ kira tumhe, bhikkhave, sāmaṃ suttaṃ viññāpetvā
tantavāyehi cīvaraṃ vāyāpethā”ti? “Saccaṃ, bhagavā”ti. Vigarahi buddho
bhagavā…pe…  kathañhi nāma tumhe, moghapurisā, sāmaṃ suttaṃ viññāpetvā
tantavāyehi cīvaraṃ vāyāpessatha. Netaṃ, moghapurisā, appasannānaṃ vā
pasādāya…pe…  evañca pana, bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_1V_2353"></a>
<a class="msdiv" id="msdiv637"></a>
<a class="sc" id="4"></a>
<strong>“Yo pana bhikkhu sāmaṃ suttaṃ viññāpetvā tantavāyehi cīvaraṃ vāyāpeyya,
nissaggiyaṃ pācittiyan”</strong>
ti. (<em>26</em>:<strong>45</strong>)</p>
<ul>
<li>
<a class="ms" id="p_1V_2354"></a>
<a class="msdiv" id="msdiv638"></a>
<a class="sc" id="5"></a>
<span class="term">Yo panā</span>
<span class="gloss">ti yo yādiso…pe…  </span>ti yo yādiso…pe…
<span class="term">bhikkhū</span>
<span class="gloss">ti…pe…  ayaṃ imasmiṃ atthe adhippeto bhikkhūti.</span>ti…pe…
ayaṃ imasmiṃ atthe adhippeto bhikkhūti.</li>
</ul>
<ul>
<li>
<a class="ms" id="p_1V_2355"></a>
<a class="sc" id="6"></a>
<span class="term">Sāman</span>
<span class="gloss">ti sayaṃ viññāpetvā.</span>ti sayaṃ viññāpetvā.</li>
</ul>
<ul>
<li>
<a class="ms" id="p_1V_2356"></a>
<a class="sc" id="7"></a>
<span class="term">Suttaṃ</span>
<span class="gloss">nāma cha suttāni—  khomaṃ kappāsikaṃ koseyyaṃ kambalaṃ
sāṇaṃ bhaṅgaṃ.</span>
nāma cha suttāni—  khomaṃ kappāsikaṃ koseyyaṃ kambalaṃ sāṇaṃ bhaṅgaṃ.</li>
</ul>
<ul>
<li>
<a class="ms" id="p_1V_2357"></a>
<a class="sc" id="8"></a>
<span class="term">Tantavāyehī</span>
<span class="gloss">ti pesakārehi vāyāpeti, payoge payoge dukkaṭaṃ. Paṭilābhena
nissaggiyaṃ hoti. Nissajjitabbaṃ saṃghassa vā gaṇassa vā puggalassa vā. Evañca
pana, bhikkhave, nissajjitabbaṃ…pe…  “idaṃ me, bhante, cīvaraṃ sāmaṃ suttaṃ
viññāpetvā tantavāyehi vāyāpitaṃ nissaggiyaṃ. Imāhaṃ saṃghassa
nissajjāmī”ti…pe…  dadeyyāti…pe…  dadeyyunti…pe…  āyasmato dammīti.</span>ti
pesakārehi vāyāpeti, payoge payoge dukkaṭaṃ. Paṭilābhena nissaggiyaṃ hoti.
Nissajjitabbaṃ saṃghassa vā gaṇassa vā puggalassa vā. Evañca pana, bhikkhave,
nissajjitabbaṃ…pe…  “idaṃ me, bhante, cīvaraṃ sāmaṃ suttaṃ viññāpetvā
tantavāyehi vāyāpitaṃ nissaggiyaṃ. Imāhaṃ saṃghassa nissajjāmī”ti…pe…
dadeyyāti…pe…  dadeyyunti…pe…  āyasmato dammīti.</li>
</ul>
<p>
<a class="ms" id="p_1V_2358"></a>
<a class="msdiv" id="msdiv639"></a>
<a class="sc" id="9"></a>
Vāyāpite vāyāpitasaññī, nissaggiyaṃ pācittiyaṃ. Vāyāpite vematiko, nissaggiyaṃ
pācittiyaṃ. Vāyāpite avāyāpitasaññī, nissaggiyaṃ pācittiyaṃ.</p>
<p>
<a class="ms" id="p_1V_2359"></a>
<a class="sc" id="10"></a>
Avāyāpite vāyāpitasaññī, āpatti dukkaṭassa. Avāyāpite vematiko, āpatti
dukkaṭassa. Avāyāpite avāyāpitasaññī, anāpatti.</p>
<p>
<a class="ms" id="p_1V_2360"></a>
<a class="msdiv" id="msdiv640"></a>
<a class="sc" id="11"></a>
Anāpatti—  cīvaraṃ sibbetuṃ, āyoge, kāyabandhane, aṃsabaddhake,
pattatthavikāya, parissāvane, ñātakānaṃ, pavāritānaṃ, aññassatthāya, attano
dhanena, ummattakassa, ādikammikassāti.</p>
<p class="endsutta">
<a class="ms" id="p_1V_2361"></a>
<a class="sc" id="12"></a>
Suttaviññattisikkhāpadaṃ niṭṭhitaṃ chaṭṭhaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>