<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc52">
<article>
<div class="hgroup">
<h1>Aṅgulipatodakasikkhāpada</h1>
</div>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Surāpānavagga</span><span class="hidden">Aṅgulipatodakasikkhāpada</span>
<p>
<a class="ms" id="p_2V_1030"></a>
<a class="msdiv" id="msdiv330"></a>
<a class="sc" id="1"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena chabbaggiyā bhikkhū sattarasavaggiyaṃ bhikkhuṃ
aṅgulipatodakena hāsesuṃ. So bhikkhu uttanto anassāsako kālamakāsi.</p>
<p>
<a class="ms" id="p_2V_1031"></a>
<a class="sc" id="2"></a>
Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma
chabbaggiyā bhikkhū bhikkhuṃ aṅgulipatodakena hāsessantī”ti…pe…  “saccaṃ kira
tumhe, bhikkhave, bhikkhuṃ aṅgulipatodakena hāsethā”ti? “Saccaṃ, bhagavā”ti.
Vigarahi buddho bhagavā…pe…  kathañhi nāma tumhe, moghapurisā, bhikkhuṃ
aṅgulipatodakena hāsessatha. Netaṃ, moghapurisā, appasannānaṃ vā pasādāya…pe…
evañca pana, bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_2V_1032"></a>
<a class="msdiv" id="msdiv331"></a>
<a class="sc" id="3"></a>
<strong>“Aṅgulipatodake pācittiyan”</strong>ti. (<em>52</em>:
<strong>101</strong>)</p>
<ul>
<li>
<a class="ms" id="p_2V_1033"></a>
<a class="msdiv" id="msdiv332"></a>
<a class="sc" id="4"></a>
<span class="term">Aṅgulipatodako</span>
<span class="gloss">nāma upasampanno upasampannaṃ hasādhippāyo kāyena kāyaṃ
āmasati, āpatti pācittiyassa. Upasampanne upasampannasaññī aṅgulipatodakena
hāseti, āpatti pācittiyassa. Upasampanne vematiko aṅgulipatodakena hāseti,
āpatti pācittiyassa. Upasampanne anupasampannasaññī aṅgulipatodakena hāseti,
āpatti pācittiyassa.</span>
nāma upasampanno upasampannaṃ hasādhippāyo kāyena kāyaṃ āmasati, āpatti
pācittiyassa. Upasampanne upasampannasaññī aṅgulipatodakena hāseti, āpatti
pācittiyassa. Upasampanne vematiko aṅgulipatodakena hāseti, āpatti
pācittiyassa. Upasampanne anupasampannasaññī aṅgulipatodakena hāseti, āpatti
pācittiyassa.</li>
</ul>
<p>
<a class="ms" id="p_2V_1034"></a>
<a class="sc" id="5"></a>
Kāyena kāyapaṭibaddhaṃ āmasati, āpatti dukkaṭassa. Kāyapaṭibaddhena kāyaṃ
āmasati, āpatti dukkaṭassa. Kāyapaṭibaddhena kāyapaṭibaddhaṃ āmasati, āpatti
dukkaṭassa. Nissaggiyena kāyaṃ āmasati, āpatti dukkaṭassa. Nissaggiyena
kāyapaṭibaddhaṃ āmasati, āpatti dukkaṭassa. Nissaggiyena nissaggiyaṃ āmasati,
āpatti dukkaṭassa.</p>
<p>
<a class="ms" id="p_2V_1035"></a>
<a class="msdiv" id="msdiv333"></a>
<a class="sc" id="6"></a>
Anupasampannaṃ kāyena kāyaṃ āmasati, āpatti dukkaṭassa. Kāyena kāyapaṭibaddhaṃ
āmasati, āpatti dukkaṭassa. Kāyapaṭibaddhena kāyaṃ āmasati, āpatti dukkaṭassa.
Kāyapaṭibaddhena kāyapaṭibaddhaṃ āmasati, āpatti dukkaṭassa. Nissaggiyena kāyaṃ
āmasati, āpatti dukkaṭassa. Nissaggiyena kāyapaṭibaddhaṃ āmasati, āpatti
dukkaṭassa. Nissaggiyena nissaggiyaṃ āmasati, āpatti dukkaṭassa. Anupasampanne
upasampannasaññī, āpatti dukkaṭassa. Anupasampanne vematiko, āpatti dukkaṭassa.
Anupasampanne anupasampannasaññī, āpatti dukkaṭassa.</p>
<p>
<a class="ms" id="p_2V_1036"></a>
<a class="msdiv" id="msdiv334"></a>
<a class="sc" id="7"></a>
Anāpatti—  na hasādhippāyo, sati karaṇīye āmasati, ummattakassa,
ādikammikassāti.</p>
<p class="endsutta">
<a class="ms" id="p_2V_1037"></a>
<a class="sc" id="8"></a>
Aṅgulipatodakasikkhāpadaṃ niṭṭhitaṃ dutiyaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>