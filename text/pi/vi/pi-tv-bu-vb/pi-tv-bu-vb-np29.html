<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-np29">
<article>
<hgroup>
<h1>Sāsaṅkasikkhāpada</h1>
</hgroup>
<span class="hidden">Mahāvibhaṅga</span><span class="hidden">Nissaggiyakaṇḍa</span><span class="hidden">Pattavagga</span><span class="hidden">Sāsaṅkasikkhāpada</span>
<p>
<a class="ms" id="p_1V_2400"></a>
<a class="msdiv" id="msdiv652"></a>
<a class="sc" id="1"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena bhikkhū vutthavassā āraññakesu senāsanesu
viharanti. Kattikacorakā bhikkhū—  “laddhalābhā”ti paripātenti. Bhagavato
etamatthaṃ ārocesuṃ. Atha kho bhagavā etasmiṃ nidāne etasmiṃ pakaraṇe dhammiṃ
kathaṃ katvā bhikkhū āmantesi—  “anujānāmi, bhikkhave, āraññakesu senāsanesu
viharantena tiṇṇaṃ cīvarānaṃ aññataraṃ cīvaraṃ antaraghare nikkhipitun”ti.</p>
<p>
<a class="ms" id="p_1V_2401"></a>
<a class="sc" id="2"></a>
Tena kho pana samayena bhikkhū—  “bhagavatā anuññātaṃ āraññakesu senāsanesu
viharantena tiṇṇaṃ cīvarānaṃ aññataraṃ cīvaraṃ antaraghare nikkhipitun”ti
tiṇṇaṃ cīvarānaṃ aññataraṃ cīvaraṃ antaraghare nikkhipitvā atirekachārattaṃ
vippavasanti. Tāni cīvarāni nassantipi vinassantipi ḍayhantipi undūrehipi
khajjanti. Bhikkhū duccoḷā honti lūkhacīvarā. Bhikkhū evamāhaṃsu—  “kissa
tumhe, āvuso, duccoḷā lūkhacīvarā”ti? Atha kho te bhikkhū bhikkhūnaṃ etamatthaṃ
ārocesuṃ. Ye te bhikkhū appicchā…pe…  te ujjhāyanti khiyyanti vipācenti—
“kathañhi nāma bhikkhū tiṇṇaṃ cīvarānaṃ aññataraṃ cīvaraṃ antaraghare
nikkhipitvā atirekachārattaṃ vippavasissantī”ti.</p>
<p>
<a class="ms" id="p_1V_2402"></a>
<a class="sc" id="3"></a>
Atha kho te bhikkhū te anekapariyāyena vigarahitvā bhagavato etamatthaṃ
ārocesuṃ…pe…  “saccaṃ kira, bhikkhave, bhikkhū tiṇṇaṃ cīvarānaṃ aññataraṃ
cīvaraṃ antaraghare nikkhipitvā atirekachārattaṃ vippavasantī”ti? “Saccaṃ,
bhagavā”ti. Vigarahi buddho bhagavā…pe…  kathañhi nāma te, bhikkhave,
moghapurisā tiṇṇaṃ cīvarānaṃ aññataraṃ cīvaraṃ antaraghare nikkhipitvā
atirekachārattaṃ vippavasissanti. Netaṃ, bhikkhave, appasannānaṃ vā
pasādāya…pe…  evañca pana, bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_1V_2403"></a>
<a class="msdiv" id="msdiv653"></a>
<a class="sc" id="4"></a>
<strong>“Upavassaṃ kho pana kattikapuṇṇamaṃ yāni kho pana tāni āraññakāni
senāsanāni sāsaṅkasammatāni sappaṭibhayāni tathārūpesu bhikkhu senāsanesu
viharanto ākaṅkhamāno tiṇṇaṃ cīvarānaṃ aññataraṃ cīvaraṃ antaraghare
nikkhipeyya, siyā ca tassa bhikkhuno kocideva paccayo tena cīvarena
vippavāsāya. Chārattaparamaṃ tena bhikkhunā tena cīvarena vippavasitabbaṃ. Tato
ce uttari vippavaseyya, aññatra bhikkhusammutiyā, nissaggiyaṃ pācittiyan”</strong>
ti. (<em>29</em>:<strong>48</strong>)</p>
<ul>
<li>
<a class="ms" id="p_1V_2404"></a>
<a class="msdiv" id="msdiv654"></a>
<a class="sc" id="5"></a>
<span class="term">Upavassaṃ kho panā</span>
<span class="gloss">ti vuṭṭhavassānaṃ.</span>ti vuṭṭhavassānaṃ.</li>
</ul>
<ul>
<li>
<a class="ms" id="p_1V_2405"></a>
<a class="sc" id="6"></a>
<span class="term">Kattikapuṇṇaman</span>
<span class="gloss">ti kattikacātumāsinī vuccati.</span>ti kattikacātumāsinī
vuccati.</li>
</ul>
<ul>
<li>
<a class="ms" id="p_1V_2406"></a>
<a class="sc" id="7"></a>
<span class="term">Yāni kho pana tāni āraññakāni senāsanānī</span>
<span class="gloss">ti </span>ti
<span class="term">āraññakaṃ</span>
<span class="gloss">nāma senāsanaṃ pañcadhanusatikaṃ pacchimaṃ.</span> nāma
senāsanaṃ pañcadhanusatikaṃ pacchimaṃ.</li>
</ul>
<ul>
<li>
<a class="ms" id="p_1V_2407"></a>
<a class="sc" id="8"></a>
<span class="term">Sāsaṅkaṃ</span>
<span class="gloss">nāma ārāme ārāmūpacāre corānaṃ niviṭṭhokāso dissati,
bhuttokāso dissati, ṭhitokāso dissati, nisinnokāso dissati, nipannokāso
dissati.</span>
nāma ārāme ārāmūpacāre corānaṃ niviṭṭhokāso dissati, bhuttokāso dissati,
ṭhitokāso dissati, nisinnokāso dissati, nipannokāso dissati.</li>
</ul>
<ul>
<li>
<a class="ms" id="p_1V_2408"></a>
<a class="sc" id="9"></a>
<span class="term">Sappaṭibhayaṃ</span>
<span class="gloss">nāma ārāme ārāmūpacāre corehi manussā hatā dissanti,
viluttā dissanti, ākoṭitā dissanti.</span>
nāma ārāme ārāmūpacāre corehi manussā hatā dissanti, viluttā dissanti, ākoṭitā
dissanti.</li>
</ul>
<ul>
<li>
<a class="ms" id="p_1V_2409"></a>
<a class="sc" id="10"></a>
<span class="term">Tathārūpesu bhikkhu senāsanesu viharanto</span>
<span class="gloss">ti evarūpesu bhikkhu senāsanesu viharanto.</span>ti
evarūpesu bhikkhu senāsanesu viharanto.</li>
</ul>
<ul>
<li>
<a class="ms" id="p_1V_2410"></a>
<a class="sc" id="11"></a>
<span class="term">Ākaṅkhamāno</span>
<span class="gloss">ti icchamāno.</span>ti icchamāno.</li>
</ul>
<ul>
<li>
<a class="ms" id="p_1V_2411"></a>
<a class="sc" id="12"></a>
<span class="term">Tiṇṇaṃ cīvarānaṃ aññataraṃ cīvaran</span>
<span class="gloss">ti saṅghāṭiṃ vā uttarāsaṅgaṃ vā antaravāsakaṃ vā.</span>ti
saṅghāṭiṃ vā uttarāsaṅgaṃ vā antaravāsakaṃ vā.</li>
</ul>
<ul>
<li>
<a class="ms" id="p_1V_2412"></a>
<a class="sc" id="13"></a>
<span class="term">Antaraghare nikkhipeyyā</span>
<span class="gloss">ti samantā gocaragāme nikkhipeyya.</span>ti samantā
gocaragāme nikkhipeyya.</li>
</ul>
<ul>
<li>
<a class="ms" id="p_1V_2413"></a>
<a class="sc" id="14"></a>
<span class="term">Siyā ca tassa bhikkhuno kocideva paccayo tena cīvarena
vippavāsāyā</span>
<span class="gloss">ti siyā paccayo siyā karaṇīyaṃ.</span>ti siyā paccayo siyā
karaṇīyaṃ.</li>
</ul>
<ul>
<li>
<a class="ms" id="p_1V_2414"></a>
<a class="sc" id="15"></a>
<span class="term">Chārattaparamaṃ tena bhikkhunā tena cīvarena vippavasitabban</span>
<span class="gloss">ti chārattaparamatā vippavasitabbaṃ.</span>ti
chārattaparamatā vippavasitabbaṃ.</li>
</ul>
<ul>
<li>
<a class="ms" id="p_1V_2415"></a>
<a class="sc" id="16"></a>
<span class="term">Aññatra bhikkhusammutiyā</span>
<span class="gloss">ti ṭhapetvā bhikkhusammutiṃ.</span>ti ṭhapetvā
bhikkhusammutiṃ.</li>
</ul>
<ul>
<li>
<a class="ms" id="p_1V_2416"></a>
<a class="sc" id="17"></a>
<span class="term">Tato ce uttari vippavaseyyā</span>
<span class="gloss">ti sattame aruṇuggamane nissaggiyaṃ hoti. Nissajjitabbaṃ
saṃghassa vā gaṇassa vā puggalassa vā. Evañca pana, bhikkhave,
nissajjitabbaṃ…pe…  idaṃ me, bhante, cīvaraṃ atirekachārattaṃ vippavutthaṃ,
aññatra bhikkhusammutiyā, nissaggiyaṃ. Imāhaṃ saṃghassa nissajjāmīti…pe…
dadeyyāti…pe…  dadeyyunti…pe…  āyasmato dammīti.</span>ti sattame aruṇuggamane
nissaggiyaṃ hoti. Nissajjitabbaṃ saṃghassa vā gaṇassa vā puggalassa vā. Evañca
pana, bhikkhave, nissajjitabbaṃ…pe…  idaṃ me, bhante, cīvaraṃ atirekachārattaṃ
vippavutthaṃ, aññatra bhikkhusammutiyā, nissaggiyaṃ. Imāhaṃ saṃghassa
nissajjāmīti…pe…  dadeyyāti…pe…  dadeyyunti…pe…  āyasmato dammīti.</li>
</ul>
<p>
<a class="ms" id="p_1V_2417"></a>
<a class="msdiv" id="msdiv655"></a>
<a class="sc" id="18"></a>
Atirekachāratte atirekasaññī vippavasati, aññatra bhikkhusammutiyā, nissaggiyaṃ
pācittiyaṃ. Atirekachāratte vematiko vippavasati, aññatra bhikkhusammutiyā,
nissaggiyaṃ pācittiyaṃ. Atirekachāratte ūnakasaññī vippavasati, aññatra
bhikkhusammutiyā, nissaggiyaṃ pācittiyaṃ. Appaccuddhaṭe paccuddhaṭasaññī…pe…
avissajjite vissajjitasaññī…  anaṭṭhe naṭṭhasaññī…  avinaṭṭhe vinaṭṭhasaññī…
adaḍḍhe daḍḍhasaññī…  avilutte viluttasaññī vippavasati, aññatra
bhikkhusammutiyā, nissaggiyaṃ pācittiyaṃ.</p>
<p>
<a class="ms" id="p_1V_2418"></a>
<a class="sc" id="19"></a>
Nissaggiyaṃ cīvaraṃ anissajjitvā paribhuñjati, āpatti dukkaṭassa. Ūnakachāratte
atirekasaññī, āpatti dukkaṭassa. Ūnakachāratte vematiko, āpatti dukkaṭassa.
Ūnakachāratte ūnakasaññī, anāpatti.</p>
<p>
<a class="ms" id="p_1V_2419"></a>
<a class="msdiv" id="msdiv656"></a>
<a class="sc" id="20"></a>
Anāpatti—  chārattaṃ vippavasati, ūnakachārattaṃ vippavasati, chārattaṃ
vippavasitvā puna gāmasīmaṃ okkamitvā vasitvā pakkamati, antochārattaṃ
paccuddharati, vissajjeti, nassati, vinassati, ḍayhati, acchinditvā gaṇhanti,
vissāsaṃ gaṇhanti, bhikkhusammutiyā, ummattakassa, ādikammikassāti.</p>
<p class="endsutta">
<a class="ms" id="p_1V_2420"></a>
<a class="sc" id="21"></a>
Sāsaṅkasikkhāpadaṃ niṭṭhitaṃ navamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>