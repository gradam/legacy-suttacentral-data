<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc47">
<article>
<div class="hgroup">
<h1>Mahānāmasikkhāpada</h1>
</div>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Acelakavagga</span><span class="hidden">Mahānāmasikkhāpada</span>
<p>
<a class="ms" id="p_2V_964"></a>
<a class="msdiv" id="msdiv303"></a>
<a class="sc" id="1"></a>
Tena samayena buddho bhagavā sakkesu viharati kapilavatthusmiṃ nigrodhārāme.
Tena kho pana samayena mahānāmassa sakkassa bhesajjaṃ ussannaṃ hoti. Atha kho
mahānāmo sakko yena bhagavā tenupasaṅkami; upasaṅkamitvā bhagavantaṃ
abhivādetvā ekamantaṃ nisīdi. Ekamantaṃ nisinno kho mahānāmo sakko bhagavantaṃ
etadavoca—  “icchāmahaṃ, bhante, saṃghaṃ catumāsaṃ bhesajjena pavāretun”ti.
“Sādhu sādhu, mahānāma. Tena hi tvaṃ, mahānāma, saṃghaṃ catumāsaṃ bhesajjena
pavārehī”ti. Bhikkhū kukkuccāyantā nādhivāsenti. Bhagavato etamatthaṃ
ārocesuṃ…pe…  anujānāmi, bhikkhave, catumāsaṃ bhesajjappaccayapavāraṇaṃ
sāditun”ti.</p>
<p>
<a class="ms" id="p_2V_965"></a>
<a class="msdiv" id="msdiv304"></a>
<a class="sc" id="2"></a>
Tena kho pana samayena bhikkhū mahānāmaṃ sakkaṃ parittaṃ bhesajjaṃ viññāpenti.
Tatheva mahānāmassa sakkassa bhesajjaṃ ussannaṃ hoti. Dutiyampi kho mahānāmo
sakko yena bhagavā tenupasaṅkami; upasaṅkamitvā bhagavantaṃ abhivādetvā
ekamantaṃ nisīdi. Ekamantaṃ nisinno kho mahānāmo sakko bhagavantaṃ etadavoca—
“icchāmahaṃ, bhante, saṃghaṃ aparampi catumāsaṃ bhesajjena pavāretun”ti. “Sādhu
sādhu, mahānāma. Tena hi tvaṃ, mahānāma, saṃghaṃ aparampi catumāsaṃ bhesajjena
pavārehī”ti. Bhikkhū kukkuccāyantā nādhivāsenti. Bhagavato etamatthaṃ
ārocesuṃ…pe…  anujānāmi, bhikkhave, puna pavāraṇampi sāditun”ti.</p>
<p>
<a class="ms" id="p_2V_966"></a>
<a class="msdiv" id="msdiv305"></a>
<a class="sc" id="3"></a>
Tena kho pana samayena bhikkhū mahānāmaṃ sakkaṃ parittaṃyeva bhesajjaṃ
viññāpenti. Tatheva mahānāmassa sakkassa bhesajjaṃ ussannaṃ hoti. Tatiyampi kho
mahānāmo sakko yena bhagavā tenupasaṅkami; upasaṅkamitvā bhagavantaṃ
abhivādetvā ekamantaṃ nisīdi. Ekamantaṃ nisinno kho mahānāmo sakko bhagavantaṃ
etadavoca—  “icchāmahaṃ, bhante, saṃghaṃ yāvajīvaṃ bhesajjena pavāretun”ti.
“Sādhu sādhu, mahānāma. Tena hi tvaṃ, mahānāma, saṃghaṃ yāvajīvaṃ bhesajjena
pavārehī”ti. Bhikkhū kukkuccāyantā nādhivāsenti. Bhagavato etamatthaṃ
ārocesuṃ…pe…  anujānāmi, bhikkhave, niccapavāraṇampi sāditun”ti.</p>
<p>
<a class="ms" id="p_2V_967"></a>
<a class="sc" id="4"></a>
Tena kho pana samayena chabbaggiyā bhikkhū dunnivatthā honti duppārutā
anākappasampannā. Mahānāmo sakko vattā hoti—  “kissa tumhe, bhante, dunnivatthā
duppārutā anākappasampannā? Nanu nāma pabbajitena sunivatthena bhavitabbaṃ
supārutena ākappasampannenā”ti? Chabbaggiyā bhikkhū mahānāme sakke
upanandhiṃsu. Atha kho chabbaggiyānaṃ bhikkhūnaṃ etadahosi—  “kena nu kho mayaṃ
upāyena mahānāmaṃ sakkaṃ maṅkuṃ kareyyāmā”ti? Atha kho chabbaggiyānaṃ
bhikkhūnaṃ etadahosi—  “mahānāmena kho, āvuso, sakkena saṃgho bhesajjena
pavārito. Handa mayaṃ, āvuso, mahānāmaṃ sakkaṃ sappiṃ viññāpemā”ti. Atha kho
chabbaggiyā bhikkhū yena mahānāmo sakko tenupasaṅkamiṃsu; upasaṅkamitvā
mahānāmaṃ sakkaṃ etadavocuṃ—  “doṇena, āvuso, sappinā attho”ti. “Ajjaṇho,
bhante, āgametha. Manussā vajaṃ gatā sappiṃ āharituṃ. Kālaṃ āharissathā”ti.</p>
<p>
<a class="ms" id="p_2V_968"></a>
<a class="sc" id="5"></a>
Dutiyampi kho…pe…  tatiyampi kho chabbaggiyā bhikkhū mahānāmaṃ sakkaṃ
etadavocuṃ—  “doṇena, āvuso, sappinā attho”ti. “Ajjaṇho, bhante, āgametha.
Manussā vajaṃ gatā sappiṃ āharituṃ. Kālaṃ āharissathā”ti. “Kiṃ pana tayā,
āvuso, adātukāmena pavāritena, yaṃ tvaṃ pavāretvā na desī”ti. Atha kho mahānāmo
sakko ujjhāyati khiyyati vipāceti—  “kathañhi nāma bhadantā—  ‘ajjaṇho,
bhante, āgamethā’ti vuccamānā nāgamessantī”ti.</p>
<p>
<a class="ms" id="p_2V_969"></a>
<a class="sc" id="6"></a>
Assosuṃ kho bhikkhū mahānāmassa sakkassa ujjhāyantassa khiyyantassa
vipācentassa. Ye te bhikkhū appicchā…pe…  te ujjhāyanti khiyyanti vipācenti—
“kathañhi nāma chabbaggiyā bhikkhū mahānāmena sakkena—  ‘ajjaṇho, bhante,
āgamethā’ti vuccamānā nāgamessantī”ti…pe…  “saccaṃ kira tumhe, bhikkhave,
mahānāmena sakkena—  ‘ajjaṇho, bhante, āgamethā’ti vuccamānā nāgamethā”ti?
“Saccaṃ, bhagavā”ti. Vigarahi buddho bhagavā…pe…  kathañhi nāma tumhe,
moghapurisā, mahānāmena sakkena—  “ajjaṇho, bhante, āgamethā”ti vuccamānā
nāgamessatha. Netaṃ, moghapurisā, appasannānaṃ vā pasādāya…pe…  evañca pana,
bhikkhave, imaṃ sikkhāpadaṃ uddiseyyātha— </p>
<ul>
<li>
<a class="ms" id="p_2V_970"></a>
<a class="msdiv" id="msdiv306"></a>
<a class="sc" id="7"></a>
<span class="term">“Agilānena bhikkhunā catumāsappaccayapavāraṇā sāditabbā</span>
<span class="gloss">, </span>,
<span class="term">aññatra punapavāraṇāya, aññatra niccapavāraṇāya; tato ce
uttari sādiyeyya, pācittiyan”</span>
<span class="gloss">ti. (</span>ti. (<em>47</em>:<span class="term">96</span>
<span class="gloss">)</span>)</li>
</ul>
<ul>
<li>
<a class="ms" id="p_2V_971"></a>
<a class="msdiv" id="msdiv307"></a>
<a class="sc" id="8"></a>
<span class="term">Agilānena bhikkhunā catumāsappaccayapavāraṇā sāditabbā</span>
<span class="gloss">ti gilānappaccayapavāraṇā sāditabbā.</span>ti
gilānappaccayapavāraṇā sāditabbā.</li>
</ul>
<ul>
<li>
<a class="ms" id="p_2V_972"></a>
<a class="sc" id="9"></a>
<span class="term">Punapavāraṇāpi sāditabbā</span>
<span class="gloss">ti yadā gilāno bhavissāmi tadā viññāpessāmīti.</span>ti
yadā gilāno bhavissāmi tadā viññāpessāmīti.</li>
</ul>
<ul>
<li>
<a class="ms" id="p_2V_973"></a>
<a class="sc" id="10"></a>
<span class="term">Niccapavāraṇāpi sāditabbā</span>
<span class="gloss">ti yadā gilāno bhavissāmi tadā viññāpessāmīti.</span>ti
yadā gilāno bhavissāmi tadā viññāpessāmīti.</li>
</ul>
<ul>
<li>
<a class="ms" id="p_2V_974"></a>
<a class="sc" id="11"></a>
<span class="term">Tato ce uttari sādiyeyyā</span>
<span class="gloss">ti atthi pavāraṇā bhesajjapariyantā na rattipariyantā,
atthi pavāraṇā rattipariyantā na bhesajjapariyantā, atthi pavāraṇā
bhesajjapariyantā ca rattipariyantā ca, atthi pavāraṇā neva bhesajjapariyantā
na rattipariyantā.</span>ti atthi pavāraṇā bhesajjapariyantā na rattipariyantā,
atthi pavāraṇā rattipariyantā na bhesajjapariyantā, atthi pavāraṇā
bhesajjapariyantā ca rattipariyantā ca, atthi pavāraṇā neva bhesajjapariyantā
na rattipariyantā.</li>
</ul>
<ul>
<li>
<a class="ms" id="p_2V_975"></a>
<a class="sc" id="12"></a>
<span class="term">Bhesajjapariyantā</span>
<span class="gloss">nāma bhesajjāni pariggahitāni honti—  “ettakehi bhesajjehi
pavāremī”ti. </span>
nāma bhesajjāni pariggahitāni honti—  “ettakehi bhesajjehi pavāremī”ti.
<span class="term">Rattipariyantā</span>
<span class="gloss">nāma rattiyo pariggahitāyo honti—  “ettakāsu rattīsu
pavāremī”ti. </span> nāma rattiyo pariggahitāyo honti—  “ettakāsu rattīsu
pavāremī”ti.
<span class="term">Bhesajjapariyantā ca rattipariyantā ca</span>
<span class="gloss">nāma bhesajjāni ca pariggahitāni honti rattiyo ca
pariggahitāyo honti—  “ettakehi bhesajjehi ettakāsu rattīsu pavāremī”ti.
</span> nāma bhesajjāni ca pariggahitāni honti rattiyo ca pariggahitāyo honti—
“ettakehi bhesajjehi ettakāsu rattīsu pavāremī”ti.
<span class="term">Neva bhesajjapariyantā na rattipariyantā</span>
<span class="gloss">nāma bhesajjāni ca apariggahitāni honti rattiyo ca
apariggahitāyo honti.</span> nāma bhesajjāni ca apariggahitāni honti rattiyo ca
apariggahitāyo honti.</li>
</ul>
<p>
<a class="ms" id="p_2V_976"></a>
<a class="msdiv" id="msdiv308"></a>
<a class="sc" id="13"></a>
Bhesajjapariyante—  yehi bhesajjehi pavārito hoti tāni bhesajjāni ṭhapetvā
aññāni bhesajjāni viññāpeti, āpatti pācittiyassa. Rattipariyante—  yāsu rattīsu
pavārito hoti, tā rattiyo ṭhapetvā aññāsu rattīsu viññāpeti, āpatti
pācittiyassa. Bhesajjapariyante ca rattipariyante ca—  yehi bhesajjehi pavārito
hoti, tāni bhesajjāni ṭhapetvā yāsu rattīsu pavārito hoti, tā rattiyo ṭhapetvā
aññāni bhesajjāni aññāsu rattīsu viññāpeti, āpatti pācittiyassa. Neva
bhesajjapariyante na rattipariyante, anāpatti.</p>
<p>
<a class="ms" id="p_2V_977"></a>
<a class="msdiv" id="msdiv309"></a>
<a class="sc" id="14"></a>
Na bhesajjena karaṇīyena bhesajjaṃ viññāpeti, āpatti pācittiyassa. Aññena
bhesajjena karaṇīyena aññaṃ bhesajjaṃ viññāpeti, āpatti pācittiyassa. Tatuttari
tatuttarisaññī bhesajjaṃ viññāpeti, āpatti pācittiyassa. Tatuttari vematiko
bhesajjaṃ viññāpeti, āpatti pācittiyassa. Tatuttari natatuttarisaññī bhesajjaṃ
viññāpeti, āpatti pācittiyassa.</p>
<p>
<a class="ms" id="p_2V_978"></a>
<a class="sc" id="15"></a>
Natatuttari tatuttarisaññī, āpatti dukkaṭassa. Natatuttari vematiko, āpatti
dukkaṭassa. Natatuttari natatuttarisaññī, anāpatti.</p>
<p>
<a class="ms" id="p_2V_979"></a>
<a class="msdiv" id="msdiv310"></a>
<a class="sc" id="16"></a>
Anāpatti—  yehi bhesajjehi pavārito hoti tāni bhesajjāni viññāpeti, yāsu
rattīsu pavārito hoti tāsu rattīsu viññāpeti, “imehi tayā bhesajjehi
pavāritāmha, amhākañca iminā ca iminā ca bhesajjena attho”ti ācikkhitvā
viññāpeti, “yāsu tayā rattīsu pavāritāmha tāyo ca rattiyo vītivattā amhākañca
bhesajjena attho”ti ācikkhitvā viññāpeti, ñātakānaṃ pavāritānaṃ, aññassatthāya,
attano dhanena, ummattakassa, ādikammikassāti.</p>
<p class="endsutta">
<a class="ms" id="p_2V_980"></a>
<a class="sc" id="17"></a>
Mahānāmasikkhāpadaṃ niṭṭhitaṃ sattamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>