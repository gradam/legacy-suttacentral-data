<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc50">
<article>
<hgroup>
<h1>Uyyodhikasikkhāpada</h1>
</hgroup>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Acelakavagga</span><span class="hidden">Uyyodhikasikkhāpada</span>
<p>
<a class="ms" id="p_2V_1005"></a>
<a class="msdiv" id="msdiv322"></a>
<a class="sc" id="1"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena chabbaggiyā bhikkhū dirattatirattaṃ senāya
vasamānā uyyodhikampi balaggampi senābyūhampi anīkadassanampi gacchanti.
Aññataropi chabbaggiyo bhikkhu uyyodhikaṃ gantvā kaṇḍena paṭividdho hoti.
Manussā taṃ bhikkhuṃ uppaṇḍesuṃ—  “kacci, bhante, suyuddhaṃ ahosi, kati te
lakkhāni laddhānī”ti? So bhikkhu tehi manussehi uppaṇḍiyamāno maṅku ahosi.
Manussā ujjhāyanti khiyyanti vipācenti—  “kathañhi nāma samaṇā sakyaputtiyā
uyyodhikaṃ dassanāya āgacchissanti. Amhākampi alābhā, amhākampi dulladdhaṃ, ye
mayaṃ ājīvassa hetu puttadārassa kāraṇā uyyodhikaṃ āgacchāmā”ti.</p>
<p>
<a class="ms" id="p_2V_1006"></a>
<a class="sc" id="2"></a>
Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ.
Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma
chabbaggiyā bhikkhū uyyodhikaṃ dassanāya gacchissantī”ti…pe…  “saccaṃ kira
tumhe, bhikkhave, uyyodhikaṃ dassanāya gacchathā”ti? “Saccaṃ, bhagavā”ti.
Vigarahi buddho bhagavā…pe…  kathañhi nāma tumhe, moghapurisā, uyyodhikaṃ
dassanāya gacchissatha. Netaṃ, moghapurisā, appasannānaṃ vā pasādāya…pe…
evañca pana, bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_2V_1007"></a>
<a class="msdiv" id="msdiv323"></a>
<a class="sc" id="3"></a>
<strong>“Dirattatirattañce bhikkhu senāya vasamāno uyyodhikaṃ vā balaggaṃ vā
senābyūhaṃ vā anīkadassanaṃ vā gaccheyya, pācittiyan”</strong>
ti. (<em>50</em>:<strong>99</strong>)</p>
<ul>
<li>
<a class="ms" id="p_2V_1008"></a>
<a class="msdiv" id="msdiv324"></a>
<a class="sc" id="4"></a>
<span class="term">Dirattatirattañce bhikkhu senāya vasamāno</span>
<span class="gloss">ti dvetisso rattiyo vasamāno.</span>ti dvetisso rattiyo
vasamāno.</li>
</ul>
<ul>
<li>
<a class="ms" id="p_2V_1009"></a>
<a class="sc" id="5"></a>
<span class="term">Uyyodhikaṃ</span>
<span class="gloss">nāma yattha sampahāro dissati.</span>
nāma yattha sampahāro dissati.</li>
</ul>
<ul>
<li>
<a class="ms" id="p_2V_1010"></a>
<a class="sc" id="6"></a>
<span class="term">Balaggaṃ</span>
<span class="gloss">nāma ettakā hatthī, ettakā assā, ettakā rathā, ettakā
pattī.</span>
nāma ettakā hatthī, ettakā assā, ettakā rathā, ettakā pattī.</li>
</ul>
<ul>
<li>
<a class="ms" id="p_2V_1011"></a>
<a class="sc" id="7"></a>
<span class="term">Senābyūhaṃ</span>
<span class="gloss">nāma ito hatthī hontu, ito assā hontu, ito rathā hontu, ito
pattikā hontu.</span>
nāma ito hatthī hontu, ito assā hontu, ito rathā hontu, ito pattikā hontu.</li>
</ul>
<ul>
<li>
<a class="ms" id="p_2V_1012"></a>
<a class="sc" id="8"></a>
<span class="term">Anīkaṃ</span>
<span class="gloss">nāma hatthānīkaṃ, assānīkaṃ, rathānīkaṃ, pattānīkaṃ. Tayo
hatthī pacchimaṃ hatthānīkaṃ, tayo assā pacchimaṃ assānīkaṃ, tayo rathā
pacchimaṃ rathānīkaṃ, cattāro purisā sarahatthā pattī pacchimaṃ pattānīkaṃ.
Dassanāya gacchati, āpatti dukkaṭassa. Yattha ṭhito passati, āpatti
pācittiyassa. Dassanūpacāraṃ vijahitvā punappunaṃ passati, āpatti pācittiyassa.</span>
nāma hatthānīkaṃ, assānīkaṃ, rathānīkaṃ, pattānīkaṃ. Tayo hatthī pacchimaṃ
hatthānīkaṃ, tayo assā pacchimaṃ assānīkaṃ, tayo rathā pacchimaṃ rathānīkaṃ,
cattāro purisā sarahatthā pattī pacchimaṃ pattānīkaṃ. Dassanāya gacchati,
āpatti dukkaṭassa. Yattha ṭhito passati, āpatti pācittiyassa. Dassanūpacāraṃ
vijahitvā punappunaṃ passati, āpatti pācittiyassa.</li>
</ul>
<p>
<a class="ms" id="p_2V_1013"></a>
<a class="sc" id="9"></a>
Ekamekaṃ dassanāya gacchati, āpatti dukkaṭassa. Yattha ṭhito passati, āpatti
dukkaṭassa. Dassanūpacāraṃ vijahitvā punappunaṃ passati, āpatti dukkaṭassa.</p>
<p>
<a class="ms" id="p_2V_1014"></a>
<a class="msdiv" id="msdiv325"></a>
<a class="sc" id="10"></a>
Anāpatti—  ārāme ṭhito passati, bhikkhussa ṭhitokāsaṃ vā nisinnokāsaṃ vā
nipannokāsaṃ vā āgantvā sampahāro dissati, paṭipathaṃ gacchanto passati, sati
karaṇīye gantvā passati, āpadāsu, ummattakassa, ādikammikassāti.</p>
<p class="endsutta">
<a class="ms" id="p_2V_1015"></a>
<a class="sc" id="11"></a>
Uyyodhikasikkhāpadaṃ niṭṭhitaṃ dasamaṃ.<br>
Acelakavaggo pañcamo.</p>
<p class="SUMMARY">
<a class="ms" id="p_2V_1016"></a>
<a class="sc" id="12"></a>
Tassuddānaṃ</p>
<blockquote class="uddanagatha">
<a class="ms" id="p_2V_1017"></a>
<p>
<a class="sc" id="13"></a>
Pūvaṃ kathopanandassa,
<br>
tayaṃpaṭṭhākameva ca;<br>
Mahānāmo pasenadi,<br>
senāviddho ime dasāti.<br>
</p>
</blockquote>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>