<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc9">
<article>
<div class="hgroup">
<h1>Duṭṭhullārocanasikkhāpada</h1>
</div>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Musāvādavagga</span><span class="hidden">Duṭṭhullārocanasikkhāpada</span>
<p>
<a class="ms" id="p_2V_295"></a>
<a class="msdiv" id="msdiv78"></a>
<a class="sc" id="1"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena āyasmā upanando sakyaputto chabbaggiyehi
bhikkhūhi saddhiṃ bhaṇḍanakato hoti. So sañcetanikaṃ sukkavissaṭṭhiṃ āpattiṃ
āpajjitvā saṃghaṃ tassā āpattiyā parivāsaṃ yāci. Tassa saṃgho tassā āpattiyā
parivāsaṃ adāsi. Tena kho pana samayena sāvatthiyaṃ aññatarassa pūgassa
saṃghabhattaṃ hoti. So parivasanto bhattagge āsanapariyante nisīdi. Chabbaggiyā
bhikkhū te upāsake etadavocuṃ—  “eso, āvuso, āyasmā upanando sakyaputto
tumhākaṃ sambhāvito kulūpako; yeneva hatthena saddhādeyyaṃ bhuñjati teneva
hatthena upakkamitvā asuciṃ mocesi. So sañcetanikaṃ sukkavissaṭṭhiṃ āpattiṃ
āpajjitvā saṃghaṃ tassā āpattiyā parivāsaṃ yāci. Tassa saṃgho tassā āpattiyā
parivāsaṃ adāsi. So parivasanto āsanapariyante nisinno”ti.</p>
<p>
<a class="ms" id="p_2V_296"></a>
<a class="sc" id="2"></a>
Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma
chabbaggiyā bhikkhū bhikkhussa duṭṭhullaṃ āpattiṃ anupasampannassa
ārocessantī”ti…pe…  “saccaṃ kira tumhe, bhikkhave, bhikkhussa duṭṭhullaṃ
āpattiṃ anupasampannassa ārocethā”ti? “Saccaṃ, bhagavā”ti. Vigarahi buddho
bhagavā…pe…  kathañhi nāma tumhe, moghapurisā, bhikkhussa duṭṭhullaṃ āpattiṃ
anupasampannassa ārocessatha. Netaṃ, moghapurisā, appasannānaṃ vā pasādāya…pe…
evañca pana, bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_2V_297"></a>
<a class="msdiv" id="msdiv79"></a>
<a class="sc" id="3"></a>
<strong>“Yo pana bhikkhu bhikkhussa duṭṭhullaṃ āpattiṃ anupasampannassa
āroceyya, aññatra bhikkhusammutiyā, pācittiyan”</strong>
ti. (<em>9</em>:<strong>58</strong>)</p>
<ul>
<li>
<a class="ms" id="p_2V_298"></a>
<a class="msdiv" id="msdiv80"></a>
<a class="sc" id="4"></a>
<span class="term">Yo panā</span>
<span class="gloss">ti yo yādiso…pe…  </span>ti yo yādiso…pe…
<span class="term">bhikkhū</span>
<span class="gloss">ti…pe…  ayaṃ imasmiṃ atthe adhippeto bhikkhūti.</span>ti…pe…
ayaṃ imasmiṃ atthe adhippeto bhikkhūti.</li>
</ul>
<ul>
<li>
<a class="ms" id="p_2V_299"></a>
<a class="sc" id="5"></a>
<span class="term">Bhikkhussā</span>
<span class="gloss">ti aññassa bhikkhussa.</span>ti aññassa bhikkhussa.</li>
</ul>
<ul>
<li>
<a class="ms" id="p_2V_300"></a>
<a class="sc" id="6"></a>
<span class="term">Duṭṭhullā</span>
<span class="gloss">nāma āpatti—  cattāri ca pārājikāni, terasa ca
saṃghādisesā.</span>
nāma āpatti—  cattāri ca pārājikāni, terasa ca saṃghādisesā.</li>
</ul>
<ul>
<li>
<a class="ms" id="p_2V_301"></a>
<a class="sc" id="7"></a>
<span class="term">Anupasampanno</span>
<span class="gloss">nāma bhikkhuñca bhikkhuniñca ṭhapetvā avaseso anupasampanno
nāma.</span>
nāma bhikkhuñca bhikkhuniñca ṭhapetvā avaseso anupasampanno nāma.</li>
</ul>
<ul>
<li>
<a class="ms" id="p_2V_302"></a>
<a class="sc" id="8"></a>
<span class="term">Āroceyyā</span>
<span class="gloss">ti āroceyya itthiyā vā purisassa vā gahaṭṭhassa vā
pabbajitassa vā.</span>ti āroceyya itthiyā vā purisassa vā gahaṭṭhassa vā
pabbajitassa vā.</li>
</ul>
<ul>
<li>
<a class="ms" id="p_2V_303"></a>
<a class="sc" id="9"></a>
<span class="term">Aññatra bhikkhusammutiyā</span>
<span class="gloss">ti ṭhapetvā bhikkhusammutiṃ.</span>ti ṭhapetvā
bhikkhusammutiṃ.</li>
</ul>
<p>
<a class="ms" id="p_2V_304"></a>
<a class="sc" id="10"></a>
Atthi bhikkhusammuti āpattipariyantā, na kulapariyantā. Atthi bhikkhusammuti
kulapariyantā, na āpattipariyantā, atthi bhikkhusammuti āpattipariyantā ca
kulapariyantā ca, atthi bhikkhusammuti neva āpattipariyantā na kulapariyantā.</p>
<ul>
<li>
<a class="ms" id="p_2V_305"></a>
<a class="sc" id="11"></a>
<span class="term">Āpattipariyantā</span>
<span class="gloss">nāma āpattiyo pariggahitāyo honti—  “ettakāhi āpattīhi
ārocetabbo”ti.</span>
nāma āpattiyo pariggahitāyo honti—  “ettakāhi āpattīhi ārocetabbo”ti.</li>
</ul>
<ul>
<li>
<a class="ms" id="p_2V_306"></a>
<a class="sc" id="12"></a>
<span class="term">Kulapariyantā</span>
<span class="gloss">nāma kulāni pariggahitāni honti—  “ettakesu kulesu
ārocetabbo”ti. </span>
nāma kulāni pariggahitāni honti—  “ettakesu kulesu ārocetabbo”ti.
<span class="term">Āpattipariyantā ca kulapariyantā ca</span>
<span class="gloss">nāma āpattiyo ca pariggahitāyo honti, kulāni ca
pariggahitāni honti—  “ettakāhi āpattīhi ettakesu kulesu ārocetabbo”ti. </span>
nāma āpattiyo ca pariggahitāyo honti, kulāni ca pariggahitāni honti—  “ettakāhi
āpattīhi ettakesu kulesu ārocetabbo”ti.
<span class="term">Neva āpattipariyantā na kulapariyantā</span>
<span class="gloss">nāma āpattiyo ca apariggahitāyo honti, kulāni ca
apariggahitāni honti—  “ettakāhi āpattīhi ettakesu kulesu ārocetabbo”ti.</span>
nāma āpattiyo ca apariggahitāyo honti, kulāni ca apariggahitāni honti—
“ettakāhi āpattīhi ettakesu kulesu ārocetabbo”ti.</li>
</ul>
<p>
<a class="ms" id="p_2V_307"></a>
<a class="msdiv" id="msdiv81"></a>
<a class="sc" id="13"></a>
Āpattipariyante yā āpattiyo pariggahitāyo honti, tā āpattiyo ṭhapetvā aññāhi
āpattīhi āroceti, āpatti pācittiyassa.</p>
<p>
<a class="ms" id="p_2V_308"></a>
<a class="sc" id="14"></a>
Kulapariyante yāni kulāni pariggahitāni honti, tāni kulāni ṭhapetvā aññesu
kulesu āroceti, āpatti pācittiyassa.</p>
<p>
<a class="ms" id="p_2V_309"></a>
<a class="sc" id="15"></a>
Āpattipariyante ca kulapariyante ca yā āpattiyo pariggahitāyo honti, tā
āpattiyo ṭhapetvā yāni kulāni pariggahitāni honti, tāni kulāni ṭhapetvā aññāhi
āpattīhi aññesu kulesu āroceti, āpatti pācittiyassa.</p>
<p>
<a class="ms" id="p_2V_310"></a>
<a class="sc" id="16"></a>
Neva āpattipariyante na kulapariyante, anāpatti.</p>
<p>
<a class="ms" id="p_2V_311"></a>
<a class="msdiv" id="msdiv82"></a>
<a class="sc" id="17"></a>
Duṭṭhullāya āpattiyā duṭṭhullāpattisaññī anupasampannassa āroceti, aññatra
bhikkhusammutiyā, āpatti pācittiyassa.</p>
<p>
<a class="ms" id="p_2V_312"></a>
<a class="sc" id="18"></a>
Duṭṭhullāya āpattiyā vematiko anupasampannassa āroceti, aññatra
bhikkhusammutiyā, āpatti pācittiyassa.</p>
<p>
<a class="ms" id="p_2V_313"></a>
<a class="sc" id="19"></a>
Duṭṭhullāya āpattiyā aduṭṭhullāpattisaññī anupasampannassa āroceti, aññatra
bhikkhusammutiyā, āpatti pācittiyassa.</p>
<p>
<a class="ms" id="p_2V_314"></a>
<a class="sc" id="20"></a>
Aduṭṭhullaṃ āpattiṃ āroceti, āpatti dukkaṭassa.</p>
<p>
<a class="ms" id="p_2V_315"></a>
<a class="sc" id="21"></a>
Anupasampannassa duṭṭhullaṃ vā aduṭṭhullaṃ vā ajjhācāraṃ āroceti, āpatti
dukkaṭassa.</p>
<p>
<a class="ms" id="p_2V_316"></a>
<a class="sc" id="22"></a>
Aduṭṭhullāya āpattiyā duṭṭhullāpattisaññī, āpatti dukkaṭassa.</p>
<p>
<a class="ms" id="p_2V_317"></a>
<a class="sc" id="23"></a>
Aduṭṭhullāya āpattiyā vematiko, āpatti dukkaṭassa.</p>
<p>
<a class="ms" id="p_2V_318"></a>
<a class="sc" id="24"></a>
Aduṭṭhullāya āpattiyā aduṭṭhullāpattisaññī, āpatti dukkaṭassa.</p>
<p>
<a class="ms" id="p_2V_319"></a>
<a class="msdiv" id="msdiv83"></a>
<a class="sc" id="25"></a>
Anāpatti—  vatthuṃ āroceti no āpattiṃ, āpattiṃ āroceti no vatthuṃ,
bhikkhusammutiyā, ummattakassa, ādikammikassāti.</p>
<p class="endsutta">
<a class="ms" id="p_2V_320"></a>
<a class="sc" id="26"></a>
Duṭṭhullārocanasikkhāpadaṃ niṭṭhitaṃ navamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>