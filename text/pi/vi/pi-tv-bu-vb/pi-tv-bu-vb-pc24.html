<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc24">
<article>
<div class="hgroup">
<h1>Āmisasikkhāpada</h1>
</div>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Ovādavagga</span><span class="hidden">Āmisasikkhāpada</span>
<p>
<a class="ms" id="p_2V_548"></a>
<a class="msdiv" id="msdiv164"></a>
<a class="sc" id="1"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena therā bhikkhū bhikkhuniyo ovadantā lābhino honti
cīvarapiṇḍapātasenāsanagilānappaccayabhesajjaparikkhārānaṃ. Chabbaggiyā bhikkhū
evaṃ vadanti—  “na bahukatā therā bhikkhū bhikkhuniyo ovadituṃ; āmisahetu
therā bhikkhū bhikkhuniyo ovadantī”ti.</p>
<p>
<a class="ms" id="p_2V_549"></a>
<a class="sc" id="2"></a>
Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma
chabbaggiyā bhikkhū evaṃ vakkhanti—  ‘na bahukatā therā bhikkhū bhikkhuniyo
ovadituṃ; āmisahetu therā bhikkhū bhikkhuniyo ovadantī’”ti…pe…  “saccaṃ kira
tumhe, bhikkhave, evaṃ vadetha—  ‘na bahukatā therā bhikkhū bhikkhuniyo
ovadituṃ; āmisahetu therā bhikkhū bhikkhuniyo ovadantī’”ti? “Saccaṃ,
bhagavā”ti. Vigarahi buddho bhagavā…pe…  kathañhi nāma tumhe, moghapurisā, evaṃ
vakkhatha—  ‘na bahukatā therā bhikkhū bhikkhuniyo ovadituṃ; āmisahetu therā
bhikkhū bhikkhuniyo ovadantī’ti. Netaṃ, moghapurisā, appasannānaṃ vā
pasādāya…pe…  evañca pana, bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_2V_550"></a>
<a class="msdiv" id="msdiv165"></a>
<a class="sc" id="3"></a>
<strong>“Yo pana bhikkhu evaṃ vadeyya—  ‘āmisahetu therā bhikkhū bhikkhuniyo
ovandantī’ti, pācittiyan”</strong>
ti. (<em>24</em>:<strong>73</strong>)</p>
<ul>
<li>
<a class="ms" id="p_2V_551"></a>
<a class="msdiv" id="msdiv166"></a>
<a class="sc" id="4"></a>
<span class="term">Yo panā</span>
<span class="gloss">ti yo yādiso…pe…  </span>ti yo yādiso…pe…
<span class="term">bhikkhū</span>
<span class="gloss">ti…pe…  ayaṃ imasmiṃ atthe adhippeto bhikkhūti.</span>ti…pe…
ayaṃ imasmiṃ atthe adhippeto bhikkhūti.</li>
</ul>
<ul>
<li>
<a class="ms" id="p_2V_552"></a>
<a class="sc" id="5"></a>
<span class="term">Āmisahetū</span>
<span class="gloss">ti cīvarahetu piṇḍapātahetu senāsanahetu
gilānappaccayabhesajjaparikkhārahetu sakkārahetu garukārahetu mānanahetu
vandanahetu pūjanahetu.</span>ti cīvarahetu piṇḍapātahetu senāsanahetu
gilānappaccayabhesajjaparikkhārahetu sakkārahetu garukārahetu mānanahetu
vandanahetu pūjanahetu.</li>
</ul>
<ul>
<li>
<a class="ms" id="p_2V_553"></a>
<a class="sc" id="6"></a>
<span class="term">Evaṃ vadeyyā</span>
<span class="gloss">ti upasampannaṃ saṃghena sammataṃ bhikkhunovādakaṃ avaṇṇaṃ
kattukāmo ayasaṃ kattukāmo maṅkukattukāmo evaṃ vadeti—  “cīvarahetu
piṇḍapātahetu senāsanahetu gilānappaccayabhesajjaparikkhārahetu sakkārahetu
garukārahetu mānanahetu vandanahetu pūjanahetu ovadatī”ti bhaṇati, āpatti
pācittiyassa.</span>ti upasampannaṃ saṃghena sammataṃ bhikkhunovādakaṃ avaṇṇaṃ
kattukāmo ayasaṃ kattukāmo maṅkukattukāmo evaṃ vadeti—  “cīvarahetu
piṇḍapātahetu senāsanahetu gilānappaccayabhesajjaparikkhārahetu sakkārahetu
garukārahetu mānanahetu vandanahetu pūjanahetu ovadatī”ti bhaṇati, āpatti
pācittiyassa.</li>
</ul>
<p>
<a class="ms" id="p_2V_554"></a>
<a class="msdiv" id="msdiv167"></a>
<a class="sc" id="7"></a>
Dhammakamme dhammakammasaññī evaṃ vadeti, āpatti pācittiyassa. Dhammakamme
vematiko evaṃ vadeti, āpatti pācittiyassa. Dhammakamme adhammakammasaññī evaṃ
vadeti, āpatti pācittiyassa.</p>
<p>
<a class="ms" id="p_2V_555"></a>
<a class="sc" id="8"></a>
Upasampannaṃ saṃghena asammataṃ bhikkhunovādakaṃ avaṇṇaṃ kattukāmo ayasaṃ
kattukāmo maṅkukattukāmo evaṃ vadeti—  “cīvarahetu…pe…  pūjanahetu ovadatī”ti
bhaṇati, āpatti dukkaṭassa. Anupasampannaṃ saṃghena sammataṃ vā asammataṃ vā
bhikkhunovādakaṃ avaṇṇaṃ kattukāmo ayasaṃ kattukāmo maṅkukattukāmo evaṃ vadeti—
“cīvarahetu piṇḍapātahetu senāsanahetu gilānappaccayabhesajjaparikkhārahetu
sakkārahetu garukārahetu mānanahetu vandanahetu pūjanahetu ovadatī”ti bhaṇati,
āpatti dukkaṭassa. Adhammakamme dhammakammasaññī, āpatti dukkaṭassa.
Adhammakamme vematiko, āpatti dukkaṭassa. Adhammakamme adhammakammasaññī,
āpatti dukkaṭassa.</p>
<p>
<a class="ms" id="p_2V_556"></a>
<a class="msdiv" id="msdiv168"></a>
<a class="sc" id="9"></a>
Anāpatti—  pakatiyā cīvarahetu piṇḍapātahetu senāsanahetu
gilānappaccayabhesajjaparikkhārahetu sakkārahetu garukārahetu mānanahetu
vandanahetu pūjanahetu ovadantaṃ bhaṇati, ummattakassa, ādikammikassāti.</p>
<p class="endsutta">
<a class="ms" id="p_2V_557"></a>
<a class="sc" id="10"></a>
Āmisasikkhāpadaṃ niṭṭhitaṃ catutthaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>