<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc20">
<article>
<div class="hgroup">
<h1>Sappāṇakasikkhāpada</h1>
</div>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Bhūtagāmavagga</span><span class="hidden">Sappāṇakasikkhāpada</span>
<p>
<a class="ms" id="p_2V_473"></a>
<a class="msdiv" id="msdiv139"></a>
<a class="sc" id="1"></a>
Tena samayena buddho bhagavā āḷaviyaṃ viharati aggāḷave cetiye. Tena kho pana
samayena āḷavakā bhikkhū navakammaṃ karontā jānaṃ sappāṇakaṃ udakaṃ tiṇampi
mattikampi siñcantipi siñcāpentipi. Ye te bhikkhū appicchā…pe…  te ujjhāyanti
khiyyanti vipācenti—  “kathañhi nāma āḷavakā bhikkhū jānaṃ sappāṇakaṃ udakaṃ
tiṇampi mattikampi siñcissantipi siñcāpessantipī”ti. Atha kho te bhikkhū
āḷavake bhikkhū anekapariyāyena vigarahitvā bhagavato etamatthaṃ ārocesuṃ…pe…
“saccaṃ kira tumhe, bhikkhave, jānaṃ sappāṇakaṃ udakaṃ tiṇampi mattikampi
siñcathapi siñcāpethapī”ti? “Saccaṃ, bhagavā”ti. Vigarahi buddho bhagavā…pe…
kathañhi nāma tumhe, moghapurisā, jānaṃ sappāṇakaṃ udakaṃ tiṇampi mattikampi
siñcissathapi siñcāpessathapi. Netaṃ, moghapurisā, appasannānaṃ vā pasādāya…pe…
evañca pana, bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_2V_474"></a>
<a class="msdiv" id="msdiv140"></a>
<a class="sc" id="2"></a>
<strong>“Yo pana bhikkhu jānaṃ sappāṇakaṃ udakaṃ tiṇaṃ vā mattikaṃ vā siñceyya
vā siñcāpeyya vā, pācittiyan”</strong>
ti. (<em>20</em>:<strong>69</strong>)</p>
<ul>
<li>
<a class="ms" id="p_2V_475"></a>
<a class="msdiv" id="msdiv141"></a>
<a class="sc" id="3"></a>
<span class="term">Yo panā</span>
<span class="gloss">ti yo yādiso…pe…  </span>ti yo yādiso…pe…
<span class="term">bhikkhū</span>
<span class="gloss">ti…pe…  ayaṃ imasmiṃ atthe adhippeto bhikkhūti.</span>ti…pe…
ayaṃ imasmiṃ atthe adhippeto bhikkhūti.</li>
</ul>
<ul>
<li>
<a class="ms" id="p_2V_476"></a>
<a class="sc" id="4"></a>
<span class="term">Jānāti</span>
<span class="gloss">nāma sāmaṃ vā jānāti. Aññe vā tassa ārocenti.</span>
nāma sāmaṃ vā jānāti. Aññe vā tassa ārocenti.</li>
</ul>
<ul>
<li>
<a class="ms" id="p_2V_477"></a>
<a class="sc" id="5"></a>
<span class="term">Siñceyyā</span>
<span class="gloss">ti sayaṃ siñcati, āpatti pācittiyassa.</span>ti sayaṃ
siñcati, āpatti pācittiyassa.</li>
</ul>
<ul>
<li>
<a class="ms" id="p_2V_478"></a>
<a class="sc" id="6"></a>
<span class="term">Siñcāpeyyā</span>
<span class="gloss">ti aññaṃ āṇāpeti, āpatti pācittiyassa. Sakiṃ āṇatto
bahukampi siñcati, āpatti pācittiyassa.</span>ti aññaṃ āṇāpeti, āpatti
pācittiyassa. Sakiṃ āṇatto bahukampi siñcati, āpatti pācittiyassa.</li>
</ul>
<p>
<a class="ms" id="p_2V_479"></a>
<a class="msdiv" id="msdiv142"></a>
<a class="sc" id="7"></a>
Sappāṇake sappāṇakasaññī tiṇaṃ vā mattikaṃ vā siñcati vā siñcāpeti vā, āpatti
pācittiyassa. Sappāṇake vematiko tiṇaṃ vā mattikaṃ vā siñcati vā siñcāpeti vā,
āpatti dukkaṭassa. Sappāṇake appāṇakasaññī tiṇaṃ vā mattikaṃ vā siñcati vā
siñcāpeti vā, anāpatti. Appāṇake sappāṇakasaññī, āpatti dukkaṭassa. Appāṇake
vematiko, āpatti dukkaṭassa. Appāṇake appāṇakasaññī, anāpatti.</p>
<p>
<a class="ms" id="p_2V_480"></a>
<a class="msdiv" id="msdiv143"></a>
<a class="sc" id="8"></a>
Anāpatti—  asañcicca, assatiyā, ajānantassa, ummattakassa, ādikammikassāti.</p>
<p class="endsutta">
<a class="ms" id="p_2V_481"></a>
<a class="sc" id="9"></a>
Sappāṇakasikkhāpadaṃ niṭṭhitaṃ dasamaṃ.<br>
Bhūtagāmavaggo dutiyo.</p>
<p class="SUMMARY">
<a class="ms" id="p_2V_482"></a>
<a class="sc" id="10"></a>
Tassuddānaṃ</p>
<blockquote class="uddanagatha">
<a class="ms" id="p_2V_483"></a>
<p>
<a class="sc" id="11"></a>
Bhūtaṃ aññāya ujjhāyaṃ,
<br>
pakkamantena te duve;<br>
Pubbe nikkaḍḍhanāhacca,<br>
dvāraṃ sappāṇakena cāti.<br>
</p>
</blockquote>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>