<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc54">
<article>
<div class="hgroup">
<h1>Anādariyasikkhāpada</h1>
</div>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Surāpānavagga</span><span class="hidden">Anādariyasikkhāpada</span>
<p>
<a class="ms" id="p_2V_1046"></a>
<a class="msdiv" id="msdiv340"></a>
<a class="sc" id="1"></a>
Tena samayena buddho bhagavā kosambiyaṃ viharati ghositārāme. Tena kho pana
samayena āyasmā channo anācāraṃ ācarati. Bhikkhū evamāhaṃsu—  “māvuso channa,
evarūpaṃ akāsi. Netaṃ kappatī”ti. So anādariyaṃ paṭicca karotiyeva.</p>
<p>
<a class="ms" id="p_2V_1047"></a>
<a class="sc" id="2"></a>
Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma
āyasmā channo anādariyaṃ karissatī”ti…pe…  “saccaṃ kira tvaṃ, channa,
anādariyaṃ karosī”ti? “Saccaṃ, bhagavā”ti. Vigarahi buddho bhagavā…pe…
kathañhi nāma tvaṃ, moghapurisa, anādariyaṃ karissasi. Netaṃ, moghapurisa,
appasannānaṃ vā pasādāya…pe…  evañca pana, bhikkhave, imaṃ sikkhāpadaṃ
uddiseyyātha— </p>
<p class="rule">
<a class="ms" id="p_2V_1048"></a>
<a class="msdiv" id="msdiv341"></a>
<a class="sc" id="3"></a>
<strong>“Anādariye pācittiyan”</strong>ti. (<em>54</em>:<strong>103</strong>)</p>
<ul>
<li>
<a class="ms" id="p_2V_1049"></a>
<a class="msdiv" id="msdiv342"></a>
<a class="sc" id="4"></a>
<span class="term">Anādariyaṃ</span>
<span class="gloss">nāma dve anādariyāni—  puggalānādariyañca
dhammānādariyañca.</span>
nāma dve anādariyāni—  puggalānādariyañca dhammānādariyañca.</li>
</ul>
<ul>
<li>
<a class="ms" id="p_2V_1050"></a>
<a class="sc" id="5"></a>
<span class="term">Puggalānādariyaṃ</span>
<span class="gloss">nāma upasampannena paññattena vuccamāno—  “ayaṃ ukkhittako
vā vambhito vā garahito vā, imassa vacanaṃ akataṃ bhavissatī”ti anādariyaṃ
karoti, āpatti pācittiyassa.</span>
nāma upasampannena paññattena vuccamāno—  “ayaṃ ukkhittako vā vambhito vā
garahito vā, imassa vacanaṃ akataṃ bhavissatī”ti anādariyaṃ karoti, āpatti
pācittiyassa.</li>
</ul>
<ul>
<li>
<a class="ms" id="p_2V_1051"></a>
<a class="sc" id="6"></a>
<span class="term">Dhammānādariyaṃ</span>
<span class="gloss">nāma upasampannena paññattena vuccamāno—  “kathāyaṃ
nasseyya vā vinasseyya vā antaradhāyeyya vā”, taṃ vā na sikkhitukāmo anādariyaṃ
karoti, āpatti pācittiyassa.</span>
nāma upasampannena paññattena vuccamāno—  “kathāyaṃ nasseyya vā vinasseyya vā
antaradhāyeyya vā”, taṃ vā na sikkhitukāmo anādariyaṃ karoti, āpatti
pācittiyassa.</li>
</ul>
<p>
<a class="ms" id="p_2V_1052"></a>
<a class="msdiv" id="msdiv343"></a>
<a class="sc" id="7"></a>
Upasampanne upasampannasaññī anādariyaṃ karoti, āpatti pācittiyassa.
Upasampanne vematiko anādariyaṃ karoti, āpatti pācittiyassa. Upasampanne
anupasampannasaññī anādariyaṃ karoti, āpatti pācittiyassa.</p>
<p>
<a class="ms" id="p_2V_1053"></a>
<a class="sc" id="8"></a>
Apaññattena vuccamāno—  “idaṃ na sallekhāya na dhutatthāya na pāsādikatāya na
apacayāya na vīriyārambhāya saṃvattatī”ti anādariyaṃ karoti, āpatti dukkaṭassa.
Anupasampannena paññattena vā apaññattena vā vuccamāno—  “idaṃ na sallekhāya
na dhutatthāya na pāsādikatāya na apacayāya na vīriyārambhāya saṃvattatī”ti
anādariyaṃ karoti, āpatti dukkaṭassa.</p>
<p>
<a class="ms" id="p_2V_1054"></a>
<a class="sc" id="9"></a>
Anupasampanne upasampannasaññī āpatti dukkaṭassa. Anupasampanne vematiko,
āpatti dukkaṭassa. Anupasampanne anupasampannasaññī, āpatti dukkaṭassa.</p>
<p>
<a class="ms" id="p_2V_1055"></a>
<a class="msdiv" id="msdiv344"></a>
<a class="sc" id="10"></a>
Anāpatti—  “evaṃ amhākaṃ ācariyānaṃ uggaho paripucchā”ti bhaṇati, ummattakassa,
ādikammikassāti.</p>
<p class="endsutta">
<a class="ms" id="p_2V_1056"></a>
<a class="sc" id="11"></a>
Anādariyasikkhāpadaṃ niṭṭhitaṃ catutthaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>