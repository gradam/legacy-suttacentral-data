<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-an2">
<article>
<div class="hgroup">
<h1>Dutiyaaniyatasikkhāpada</h1>
</div>
<span class="hidden">Mahāvibhaṅga</span><span class="hidden">Aniyatakaṇḍa</span><span class="hidden">Dutiyaaniyatasikkhāpada</span>
<p>
<a class="ms" id="p_1V_1829"></a>
<a class="msdiv" id="msdiv452"></a>
<a class="sc" id="1"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena āyasmā udāyī—  “bhagavatā paṭikkhittaṃ mātugāmena
saddhiṃ eko ekāya raho paṭicchanne āsane alaṃkammaniye nisajjaṃ kappetun”ti
tassāyeva kumārikāya saddhiṃ eko ekāya raho nisajjaṃ kappesi kālayuttaṃ
samullapanto kālayuttaṃ dhammaṃ bhaṇanto. Dutiyampi kho visākhā migāramātā
nimantitā taṃ kulaṃ agamāsi. Addasā kho visākhā migāramātā āyasmantaṃ udāyiṃ
tassāyeva kumārikāya saddhiṃ ekaṃ ekāya raho nisinnaṃ. Disvāna āyasmantaṃ
udāyiṃ etadavoca—  “idaṃ, bhante, nacchannaṃ nappatirūpaṃ yaṃ ayyo mātugāmena
saddhiṃ eko ekāya raho nisajjaṃ kappeti. Kiñcāpi, bhante, ayyo anatthiko tena
dhammena, api ca dussaddhāpayā appasannā manussā”ti. Evampi kho āyasmā udāyī
visākhāya migāramātuyā vuccamāno nādiyi. Atha kho visākhā migāramātā
nikkhamitvā bhikkhūnaṃ etamatthaṃ ārocesi. Ye te bhikkhū appicchā…pe…  te
ujjhāyanti khiyyanti vipācenti—  “kathañhi nāma āyasmā udāyī mātugāmena saddhiṃ
eko ekāya raho nisajjaṃ kappessatī”ti.</p>
<p>
<a class="ms" id="p_1V_1830"></a>
<a class="sc" id="2"></a>
Atha kho te bhikkhū āyasmantaṃ udāyiṃ anekapariyāyena vigarahitvā bhagavato
etamatthaṃ ārocesuṃ…pe…  “saccaṃ kira tvaṃ, udāyi, mātugāmena saddhiṃ eko ekāya
raho nisajjaṃ kappesī”ti? “Saccaṃ, bhagavā”ti. Vigarahi buddho bhagavā…pe…
kathañhi nāma tvaṃ, moghapurisa, mātugāmena saddhiṃ eko ekāya raho nisajjaṃ
kappessasi. Netaṃ, moghapurisa, appasannānaṃ vā pasādāya…pe…  evañca pana,
bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_1V_1831"></a>
<a class="msdiv" id="msdiv453"></a>
<a class="sc" id="3"></a>
<strong>“Na heva kho pana paṭicchannaṃ āsanaṃ hoti nālaṅkammaniyaṃ, alañca kho
hoti mātugāmaṃ duṭṭhullāhi vācāhi obhāsituṃ. Yo pana bhikkhu tathārūpe āsane
mātugāmena saddhiṃ eko ekāya raho nisajjaṃ kappeyya, tamenaṃ saddheyyavacasā
upāsikā disvā dvinnaṃ dhammānaṃ aññatarena vadeyya—  saṃghādisesena vā
pācittiyena vā. Nisajjaṃ bhikkhu paṭijānamāno dvinnaṃ dhammānaṃ aññatarena
kāretabbo—  saṃghādisesena vā pācittiyena vā. Yena vā sā saddheyyavacasā
upāsikā vadeyya tena so bhikkhu kāretabbo. Ayampi dhammo aniyato”</strong>
ti. (<em>2</em>:<strong>19</strong>)</p>
<ul>
<li>
<a class="ms" id="p_1V_1832"></a>
<a class="msdiv" id="msdiv454"></a>
<a class="sc" id="4"></a>
<span class="term">Na heva kho pana paṭicchannaṃ āsanaṃ hotī</span>
<span class="gloss">ti appaṭicchannaṃ hoti kuṭṭena vā kavāṭena vā kilañjena vā
sāṇipākārena vā rukkhena vā thambhena vā kotthaḷiyā vā yena kenaci
appaṭicchannaṃ hoti.</span>ti appaṭicchannaṃ hoti kuṭṭena vā kavāṭena vā
kilañjena vā sāṇipākārena vā rukkhena vā thambhena vā kotthaḷiyā vā yena kenaci
appaṭicchannaṃ hoti.</li>
</ul>
<ul>
<li>
<a class="ms" id="p_1V_1833"></a>
<a class="sc" id="5"></a>
<span class="term">Nālaṅkammaniyan</span>
<span class="gloss">ti na sakkā hoti methunaṃ dhammaṃ paṭisevituṃ.</span>ti na
sakkā hoti methunaṃ dhammaṃ paṭisevituṃ.</li>
</ul>
<ul>
<li>
<a class="ms" id="p_1V_1834"></a>
<a class="sc" id="6"></a>
<span class="term">Alañca kho hoti mātugāmaṃ duṭṭhullāhi vācāhi obhāsitun</span>
<span class="gloss">ti sakkā hoti mātugāmaṃ duṭṭhullāhi vācāhi obhāsituṃ.</span>ti
sakkā hoti mātugāmaṃ duṭṭhullāhi vācāhi obhāsituṃ.</li>
</ul>
<ul>
<li>
<a class="ms" id="p_1V_1835"></a>
<a class="sc" id="7"></a>
<span class="term">Yo panā</span>
<span class="gloss">ti yo yādiso…pe…  </span>ti yo yādiso…pe…
<span class="term">bhikkhū</span>
<span class="gloss">ti…pe…  ayaṃ imasmiṃ atthe adhippeto bhikkhūti.</span>ti…pe…
ayaṃ imasmiṃ atthe adhippeto bhikkhūti.</li>
</ul>
<ul>
<li>
<a class="ms" id="p_1V_1836"></a>
<a class="sc" id="8"></a>
<span class="term">Tathārūpe āsane</span>
<span class="gloss">ti evarūpe āsane.</span>ti evarūpe āsane.</li>
</ul>
<ul>
<li>
<a class="ms" id="p_1V_1837"></a>
<a class="sc" id="9"></a>
<span class="term">Mātugāmo</span>
<span class="gloss">nāma manussitthī, na yakkhī na petī na tiracchānagatā,
viññū paṭibalā subhāsitadubbhāsitaṃ duṭṭhullāduṭṭhullaṃ ājānituṃ.</span>
nāma manussitthī, na yakkhī na petī na tiracchānagatā, viññū paṭibalā
subhāsitadubbhāsitaṃ duṭṭhullāduṭṭhullaṃ ājānituṃ.</li>
</ul>
<ul>
<li>
<a class="ms" id="p_1V_1838"></a>
<a class="sc" id="10"></a>
<span class="term">Saddhin</span>
<span class="gloss">ti ekato.</span>ti ekato.</li>
</ul>
<ul>
<li>
<a class="ms" id="p_1V_1839"></a>
<a class="sc" id="11"></a>
<span class="term">Eko ekāyā</span>
<span class="gloss">ti bhikkhu ceva hoti mātugāmo ca.</span>ti bhikkhu ceva
hoti mātugāmo ca.</li>
</ul>
<ul>
<li>
<a class="ms" id="p_1V_1840"></a>
<a class="sc" id="12"></a>
<span class="term">Raho</span>
<span class="gloss">nāma cakkhussa raho, sotassa raho. </span>
nāma cakkhussa raho, sotassa raho.
<span class="term">Cakkhussa raho</span>
<span class="gloss">nāma na sakkā hoti akkhiṃ vā nikhaṇīyamāne bhamukaṃ vā
ukkhipīyamāne sīsaṃ vā ukkhipīyamāne passituṃ. </span> nāma na sakkā hoti
akkhiṃ vā nikhaṇīyamāne bhamukaṃ vā ukkhipīyamāne sīsaṃ vā ukkhipīyamāne
passituṃ.
<span class="term">Sotassa raho</span>
<span class="gloss">nāma na sakkā hoti pakatikathā sotuṃ.</span> nāma na sakkā
hoti pakatikathā sotuṃ.</li>
</ul>
<ul>
<li>
<a class="ms" id="p_1V_1841"></a>
<a class="sc" id="13"></a>
<span class="term">Nisajjaṃ kappeyyā</span>
<span class="gloss">ti mātugāme nisinne bhikkhu upanisinno vā hoti upanipanno
vā. Bhikkhu nisinne mātugāmo upanisinno vā hoti upanipanno vā. Ubho vā nisinnā
honti ubho vā nipannā.</span>ti mātugāme nisinne bhikkhu upanisinno vā hoti
upanipanno vā. Bhikkhu nisinne mātugāmo upanisinno vā hoti upanipanno vā. Ubho
vā nisinnā honti ubho vā nipannā.</li>
</ul>
<ul>
<li>
<a class="ms" id="p_1V_1842"></a>
<a class="sc" id="14"></a>
<span class="term">Saddheyyavacasā</span>
<span class="gloss">nāma āgataphalā abhisametāvinī viññātasāsanā.</span>
nāma āgataphalā abhisametāvinī viññātasāsanā.</li>
</ul>
<ul>
<li>
<a class="ms" id="p_1V_1843"></a>
<a class="sc" id="15"></a>
<span class="term">Upāsikā</span>
<span class="gloss">nāma buddhaṃ saraṇaṃ gatā, dhammaṃ saraṇaṃ gatā, saṃghaṃ
saraṇaṃ gatā.</span>
nāma buddhaṃ saraṇaṃ gatā, dhammaṃ saraṇaṃ gatā, saṃghaṃ saraṇaṃ gatā.</li>
</ul>
<ul>
<li>
<a class="ms" id="p_1V_1844"></a>
<a class="sc" id="16"></a>
<span class="term">Disvā</span>
<span class="gloss">ti passitvā.</span>ti passitvā.</li>
</ul>
<ul>
<li>
<a class="ms" id="p_1V_1845"></a>
<a class="sc" id="17"></a>
<span class="term">Dvinnaṃ dhammānaṃ aññatarena vadeyya saṃghādisesena vā
pācittiyena vā</span>
<span class="gloss">. Nisajjaṃ bhikkhu paṭijānamāno dvinnaṃ dhammānaṃ
aññatarena kāretabbo—  saṃghādisesena vā pācittiyena vā. Yena vā sā
saddheyyavacasā upāsikā vadeyya, tena so bhikkhu kāretabbo.</span>. Nisajjaṃ
bhikkhu paṭijānamāno dvinnaṃ dhammānaṃ aññatarena kāretabbo—  saṃghādisesena vā
pācittiyena vā. Yena vā sā saddheyyavacasā upāsikā vadeyya, tena so bhikkhu
kāretabbo.</li>
</ul>
<p>
<a class="ms" id="p_1V_1846"></a>
<a class="msdiv" id="msdiv455"></a>
<a class="sc" id="18"></a>
Sā ce evaṃ vadeyya—  “ayyo mayā diṭṭho nisinno mātugāmena saddhiṃ kāyasaṃsaggaṃ
samāpajjanto”ti, so ca taṃ paṭijānāti, āpattiyā kāretabbo. Sā ce evaṃ vadeyya—
“ayyo mayā diṭṭho nisinno mātugāmena saddhiṃ kāyasaṃsaggaṃ samāpajjanto”ti,
so ce evaṃ vadeyya—  “saccāhaṃ nisinno, no ca kho kāyasaṃsaggaṃ samāpajjin”ti,
nisajjāya kāretabbo…pe…  “nāhaṃ nisinno, api ca kho nipanno”ti, nipajjāya
kāretabbo…pe…  “nāhaṃ nisinno, api ca kho ṭhito”ti, na kāretabbo.</p>
<p>
<a class="ms" id="p_1V_1847"></a>
<a class="sc" id="19"></a>
Sā ce evaṃ vadeyya—  “ayyo mayā diṭṭho nipanno mātugāmena saddhiṃ kāyasaṃsaggaṃ
samāpajjanto”ti, so ca taṃ paṭijānāti, āpattiyā kāretabbo…pe…  “saccāhaṃ
nipanno, no ca kho kāyasaṃsaggaṃ samāpajjin”ti, nipajjāya kāretabbo…pe…  “nāhaṃ
nipanno, api ca kho nisinno”ti, nisajjāya kāretabbo…pe…   “nāhaṃ nipanno, api
ca kho ṭhito”ti, na kāretabbo.</p>
<p>
<a class="ms" id="p_1V_1848"></a>
<a class="sc" id="20"></a>
Sā ce evaṃ vadeyya—  “ayyassa mayā sutaṃ nisinnassa mātugāmaṃ duṭṭhullāhi
vācāhi obhāsantassā”ti, so ca taṃ paṭijānāti, āpattiyā kāretabbo. Sā ce evaṃ
vadeyya—  “ayyassa mayā sutaṃ nisinnassa mātugāmaṃ duṭṭhullāhi vācāhi
obhāsantassā”ti, so ce evaṃ vadeyya—  “saccāhaṃ nisinno, no ca kho duṭṭhullāhi
vācāhi obhāsin”ti, nisajjāya kāretabbo…pe…  “nāhaṃ nisinno, api ca kho
nipanno”ti, nipajjāya kāretabbo…pe…  “nāhaṃ nisinno, api ca kho ṭhito”ti, na
kāretabbo.</p>
<p>
<a class="ms" id="p_1V_1849"></a>
<a class="sc" id="21"></a>
Sā ce evaṃ vadeyya—  “ayyassa mayā sutaṃ nipannassa mātugāmaṃ duṭṭhullāhi
vācāhi obhāsantassā”ti, so ca taṃ paṭijānāti, āpattiyā kāretabbo…pe…  saccāhaṃ
nipanno, no ca kho duṭṭhullāhi vācāhi obhāsinti, nipajjāya kāretabbo…pe…
“nāhaṃ nipanno, api ca kho nisinno”ti, nisajjāya kāretabbo…pe…   “nāhaṃ
nipanno, api ca kho ṭhito”ti, na kāretabbo.</p>
<p>
<a class="ms" id="p_1V_1850"></a>
<a class="msdiv" id="msdiv456"></a>
<a class="sc" id="22"></a>
Sā ce evaṃ vadeyya—  “ayyo mayā diṭṭho mātugāmena saddhiṃ eko ekāya raho
nisinno”ti, so ca taṃ paṭijānāti, nisajjāya kāretabbo…pe…  “nāhaṃ nisinno, api
ca kho nipanno”ti, nipajjāya kāretabbo…pe…  “nāhaṃ nisinno, api ca kho
ṭhito”ti, na kāretabbo.</p>
<p>
<a class="ms" id="p_1V_1851"></a>
<a class="sc" id="23"></a>
Sā ce evaṃ vadeyya—  “ayyo mayā diṭṭho mātugāmena saddhiṃ eko ekāya raho
nipanno”ti, so ca taṃ paṭijānāti, nipajjāya kāretabbo…pe…  nāhaṃ nipanno, api
ca kho nisinnoti, nisajjāya kāretabbo…pe…  nāhaṃ nipanno, api ca kho ṭhitoti,
na kāretabbo.</p>
<ul>
<li>
<a class="ms" id="p_1V_1852"></a>
<a class="sc" id="24"></a>
<span class="term">Ayampī</span>
<span class="gloss">ti purimaṃ upādāya vuccati.</span>ti purimaṃ upādāya
vuccati.</li>
</ul>
<ul>
<li>
<a class="ms" id="p_1V_1853"></a>
<a class="sc" id="25"></a>
<span class="term">Aniyato</span>
<span class="gloss">ti na niyato, saṃghādiseso vā pācittiyaṃ vā.</span>ti na
niyato, saṃghādiseso vā pācittiyaṃ vā.</li>
</ul>
<p>
<a class="ms" id="p_1V_1854"></a>
<a class="msdiv" id="msdiv457"></a>
<a class="sc" id="26"></a>
Gamanaṃ paṭijānāti nisajjaṃ paṭijānāti āpattiṃ paṭijānāti, āpattiyā kāretabbo.
Gamanaṃ paṭijānāti nisajjaṃ na paṭijānāti āpattiṃ paṭijānāti, āpattiyā
kāretabbo. Gamanaṃ paṭijānāti nisajjaṃ paṭijānāti āpattiṃ na paṭijānāti,
nisajjāya kāretabbo. Gamanaṃ paṭijānāti nisajjaṃ na paṭijānāti āpattiṃ na
paṭijānāti, na kāretabbo.</p>
<p>
<a class="ms" id="p_1V_1855"></a>
<a class="sc" id="27"></a>
Gamanaṃ na paṭijānāti nisajjaṃ paṭijānāti āpattiṃ paṭijānāti, āpattiyā
kāretabbo. Gamanaṃ na paṭijānāti nisajjaṃ na paṭijānāti āpattiṃ paṭijānāti,
āpattiyā kāretabbo. Gamanaṃ na paṭijānāti nisajjaṃ paṭijānāti āpattiṃ na
paṭijānāti, nisajjāya kāretabbo. Gamanaṃ na paṭijānāti nisajjaṃ na paṭijānāti
āpattiṃ na paṭijānāti, na kāretabboti.</p>
<p class="endsutta">
<a class="ms" id="p_1V_1856"></a>
<a class="sc" id="28"></a>
Dutiyo aniyato niṭṭhito.</p>
<p>
<a class="ms" id="p_1V_1857"></a>
<a class="msdiv" id="msdiv458"></a>
<a class="sc" id="29"></a>
Uddiṭṭhā kho āyasmanto dve aniyatā dhammā. Tatthāyasmante pucchāmi—  “kaccittha
parisuddhā”? Dutiyampi pucchāmi—  “kaccittha parisuddhā”? Tatiyampi pucchāmi—
“kaccittha parisuddhā”? Parisuddhetthāyasmanto; tasmā tuṇhī, evametaṃ
dhārayāmīti.</p>
<p class="SUMMARY">
<a class="ms" id="p_1V_1858"></a>
<a class="sc" id="30"></a>
Tassuddānaṃ</p>
<blockquote class="uddanagatha">
<a class="ms" id="p_1V_1859"></a>
<p>
<a class="sc" id="31"></a>
Alaṃ kammaniyañceva,
<br>
tatheva ca naheva kho;<br>
Aniyatā supaññattā,<br>
buddhaseṭṭhena tādināti.<br>
</p>
</blockquote>
<p class="ENDH3">
<a class="ms" id="p_1V_1860"></a>
<a class="sc" id="32"></a>
Aniyatakaṇḍaṃ niṭṭhitaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>