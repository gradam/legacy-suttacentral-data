<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-ss11">
<article>
<div class="hgroup">
<h1>Bhedānuvattakasikkhāpada</h1>
</div>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Bhedānuvattakasikkhāpada</span>
<p>
<a class="ms" id="p_1V_1704"></a>
<a class="msdiv" id="msdiv417"></a>
<a class="sc" id="1"></a>
Tena samayena buddho bhagavā rājagahe viharati veḷuvane kalandakanivāpe. Tena
kho pana samayena devadatto saṃghabhedāya parakkamati cakkabhedāya. Bhikkhū
evamāhaṃsu—  “adhammavādī devadatto, avinayavādī devadatto. Kathañhi nāma
devadatto saṃghabhedāya parakkamissati cakkabhedāyā”ti. Evaṃ vutte, kokāliko
kaṭamodakatissako khaṇḍadeviyā putto samuddadatto te bhikkhū etadavocuṃ—
“māyasmanto evaṃ avacuttha. Dhammavādī devadatto, vinayavādī devadatto.
Amhākañca devadatto chandañca ruciñca ādāya voharati jānāti no bhāsati
amhākampetaṃ khamatī”ti. Ye te bhikkhū appicchā…pe…  te ujjhāyanti khiyyanti
vipācenti—  “kathañhi nāma bhikkhū devadattassa saṃghabhedāya parakkamantassa
anuvattakā bhavissanti vaggavādakā”ti.</p>
<p>
<a class="ms" id="p_1V_1705"></a>
<a class="sc" id="2"></a>
Atha kho te bhikkhū te anuvattake bhikkhū anekapariyāyena vigarahitvā bhagavato
etamatthaṃ ārocesuṃ…pe…  “saccaṃ kira, bhikkhave, bhikkhū devadattassa
saṃghabhedāya parakkamantassa anuvattakā honti vaggavādakā”ti? “Saccaṃ,
bhagavā”ti. Vigarahi buddho bhagavā…pe…  kathañhi nāma te, bhikkhave,
moghapurisā devadattassa saṃghabhedāya parakkamantassa anuvattakā bhavissanti
vaggavādakā. Netaṃ, bhikkhave, appasannānaṃ vā pasādāya…pe…  evañca pana,
bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_1V_1706"></a>
<a class="msdiv" id="msdiv418"></a>
<a class="sc" id="3"></a>
<strong>“Tasseva kho pana bhikkhussa bhikkhū honti anuvattakā vaggavādakā eko
vā dve vā tayo vā. Te evaṃ vadeyyuṃ—  ‘māyasmanto etaṃ bhikkhuṃ kiñci
avacuttha. Dhammavādī ceso bhikkhu, vinayavādī ceso bhikkhu. Amhākañceso
bhikkhu chandañca ruciñca ādāya voharati jānāti no bhāsati amhākampetaṃ
khamatī’ti, te bhikkhū bhikkhūhi evamassu vacanīyā—  ‘māyasmanto evaṃ
avacuttha, na ceso bhikkhu dhammavādī, na ceso bhikkhu vinayavādī,
māyasmantānampi saṃghabhedo ruccittha, sametāyasmantānaṃ saṃghena, samaggo hi
saṃgho sammodamāno avivadamāno ekuddeso phāsu viharatī’ti. Evañca te bhikkhū
bhikkhūhi vuccamānā tatheva paggaṇheyyuṃ, te bhikkhū bhikkhūhi yāvatatiyaṃ
samanubhāsitabbā tassa paṭinissaggāya. Yāvatatiyañce samanubhāsiyamānā taṃ
paṭinissajjeyyuṃ, iccetaṃ kusalaṃ, no ce paṭinissajjeyyuṃ, saṃghādiseso”</strong>
ti. (<em>11</em>:<strong>15</strong>)</p>
<ul>
<li>
<a class="ms" id="p_1V_1707"></a>
<a class="msdiv" id="msdiv419"></a>
<a class="sc" id="4"></a>
<span class="term">Tasseva kho panā</span>
<span class="gloss">ti tassa saṃghabhedakassa bhikkhuno.</span>ti tassa
saṃghabhedakassa bhikkhuno.</li>
</ul>
<ul>
<li>
<a class="ms" id="p_1V_1708"></a>
<a class="sc" id="5"></a>
<span class="term">Bhikkhū hontī</span>
<span class="gloss">ti aññe bhikkhū honti.</span>ti aññe bhikkhū honti.</li>
</ul>
<ul>
<li>
<a class="ms" id="p_1V_1709"></a>
<a class="sc" id="6"></a>
<span class="term">Anuvattakā</span>
<span class="gloss">ti yaṃdiṭṭhiko so hoti yaṃkhantiko yaṃruciko tepi
taṃdiṭṭhikā honti taṃkhantikā taṃrucikā.</span>ti yaṃdiṭṭhiko so hoti
yaṃkhantiko yaṃruciko tepi taṃdiṭṭhikā honti taṃkhantikā taṃrucikā.</li>
</ul>
<ul>
<li>
<a class="ms" id="p_1V_1710"></a>
<a class="sc" id="7"></a>
<span class="term">Vaggavādakā</span>
<span class="gloss">ti tassa vaṇṇāya pakkhāya ṭhitā honti.</span>ti tassa
vaṇṇāya pakkhāya ṭhitā honti.</li>
</ul>
<ul>
<li>
<a class="ms" id="p_1V_1711"></a>
<a class="sc" id="8"></a>
<span class="term">Eko vā dve vā tayo vā</span>
<span class="gloss">ti eko vā hoti dve vā tayo vā. Te evaṃ vadeyyuṃ—
“māyasmanto etaṃ bhikkhuṃ kiñci avacuttha, dhammavādī ceso bhikkhu, vinayavādī
ceso bhikkhu, amhākañceso bhikkhu chandañca ruciñca ādāya voharati jānāti no
bhāsati amhākampetaṃ khamatī”ti.</span>ti eko vā hoti dve vā tayo vā. Te evaṃ
vadeyyuṃ—  “māyasmanto etaṃ bhikkhuṃ kiñci avacuttha, dhammavādī ceso bhikkhu,
vinayavādī ceso bhikkhu, amhākañceso bhikkhu chandañca ruciñca ādāya voharati
jānāti no bhāsati amhākampetaṃ khamatī”ti.</li>
</ul>
<ul>
<li>
<a class="ms" id="p_1V_1712"></a>
<a class="sc" id="9"></a>
<span class="term">Te bhikkhū</span>
<span class="gloss">ti ye te anuvattakā bhikkhū.</span>ti ye te anuvattakā
bhikkhū.</li>
</ul>
<ul>
<li>
<a class="ms" id="p_1V_1713"></a>
<a class="sc" id="10"></a>
<span class="term">Bhikkhūhī</span>
<span class="gloss">ti aññehi bhikkhūhi.</span>ti aññehi bhikkhūhi.</li>
</ul>
<p>
<a class="ms" id="p_1V_1714"></a>
<a class="sc" id="11"></a>
Ye passanti ye suṇanti tehi vattabbā—  “māyasmanto evaṃ avacuttha. Na ceso
bhikkhu dhammavādī, na ceso bhikkhu vinayavādī. Māyasmantānampi saṃghabhedo
ruccittha. Sametāyasmantānaṃ saṃghena. Samaggo hi saṃgho sammodamāno
avivadamāno ekuddeso phāsu viharatī”ti. Dutiyampi vattabbā. Tatiyampi vattabbā.
Sace paṭinissajjanti, iccetaṃ kusalaṃ; no ce paṭinissajjanti, āpatti
dukkaṭassa. Sutvā na vadanti, āpatti dukkaṭassa. Te bhikkhū saṃghamajjhampi
ākaḍḍhitvā vattabbā—  “māyasmanto evaṃ avacuttha. Na ceso bhikkhu dhammavādī,
na ceso bhikkhu vinayavādī. Māyasmantānampi saṃghabhedo ruccittha.
Sametāyasmantānaṃ saṃghena. Samaggo hi saṃgho sammodamāno avivadamāno ekuddeso
phāsu viharatī”ti. Dutiyampi vattabbā. Tatiyampi vattabbā. Sace
paṭinissajjanti, iccetaṃ kusalaṃ; no ce paṭinissajjanti, āpatti dukkaṭassa. Te
bhikkhū samanubhāsitabbā. “Evañca pana, bhikkhave, samanubhāsitabbā. Byattena
bhikkhunā paṭibalena saṃgho ñāpetabbo— </p>
<p>
<a class="ms" id="p_1V_1715"></a>
<a class="msdiv" id="msdiv420"></a>
<a class="sc" id="12"></a>
‘Suṇātu me, bhante, saṃgho. Itthannāmo ca itthanāmo ca bhikkhū itthannāmassa
bhikkhuno saṃghabhedāya parakkamantassa anuvattakā vaggavādakā. Te taṃ vatthuṃ
na paṭinissajjanti. Yadi saṃghassa pattakallaṃ, saṃgho itthannāmañca
itthannāmañca bhikkhū samanubhāseyya tassa vatthussa paṭinissaggāya. Esā ñatti.</p>
<p>
<a class="ms" id="p_1V_1716"></a>
<a class="sc" id="13"></a>
Suṇātu me, bhante, saṃgho. Itthannāmo ca itthannāmo ca bhikkhū itthannāmassa
bhikkhuno saṃghabhedāya parakkamantassa anuvattakā vaggavādakā. Te taṃ vatthuṃ
na paṭinissajjanti. Saṃgho itthannāmañca itthannāmañca bhikkhū samanubhāsati
tassa vatthussa paṭinissaggāya. Yassāyasmato khamati itthannāmassa ca
itthannāmassa ca bhikkhūnaṃ samanubhāsanā tassa vatthussa paṭinissaggāya, so
tuṇhassa; yassa nakkhamati, so bhāseyya.</p>
<p>
<a class="ms" id="p_1V_1717"></a>
<a class="sc" id="14"></a>
Dutiyampi etamatthaṃ vadāmi…pe…  tatiyampi etamatthaṃ vadāmi—  suṇātu me,
bhante, saṃgho. Itthannāmo ca itthannāmo ca bhikkhū itthannāmassa bhikkhuno
saṃghabhedāya parakkamantassa anuvattakā vaggavādakā. Te taṃ vatthuṃ na
paṭinissajjanti. Saṃgho itthannāmañca itthannāmañca bhikkhū samanubhāsati tassa
vatthussa paṭinissaggāya. Yassāyasmato khamati itthannāmassa ca itthannāmassa
ca bhikkhūnaṃ samanubhāsanā tassa vatthussa paṭinissaggāya, so tuṇhassa; yassa
nakkhamati, so bhāseyya.</p>
<p>
<a class="ms" id="p_1V_1718"></a>
<a class="sc" id="15"></a>
Samanubhaṭṭhā saṃghena itthannāmo ca itthannāmo ca bhikkhū tassa vatthussa
paṭinissaggāya. Khamati saṃghassa, tasmā tuṇhī, evametaṃ dhārayāmī’”ti.</p>
<p>
<a class="ms" id="p_1V_1719"></a>
<a class="msdiv" id="msdiv421"></a>
<a class="sc" id="16"></a>
Ñattiyā dukkaṭaṃ, dvīhi kammavācāhi thullaccayā, kammavācāpariyosāne āpatti
saṃghādisesassa. Saṃghādisesaṃ ajjhāpajjantānaṃ ñattiyā dukkaṭaṃ, dvīhi
kammavācāhi thullaccayā paṭippassambhanti. Dve tayo ekato samanubhāsitabbā,
taduttari na samanubhāsitabbā.</p>
<ul>
<li>
<a class="ms" id="p_1V_1720"></a>
<a class="sc" id="17"></a>
<span class="term">Saṃghādiseso</span>
<span class="gloss">ti…pe…  tenapi vuccati “saṃghādiseso”ti.</span>ti…pe…
tenapi vuccati “saṃghādiseso”ti.</li>
</ul>
<p>
<a class="ms" id="p_1V_1721"></a>
<a class="msdiv" id="msdiv422"></a>
<a class="sc" id="18"></a>
Dhammakamme dhammakammasaññī na paṭinissajjanti, āpatti saṃghādisesassa.</p>
<p>
<a class="ms" id="p_1V_1722"></a>
<a class="sc" id="19"></a>
Dhammakamme vematikā na paṭinissajjanti, āpatti saṃghādisesassa.</p>
<p>
<a class="ms" id="p_1V_1723"></a>
<a class="sc" id="20"></a>
Dhammakamme adhammakammasaññī na paṭinissajjanti, āpatti saṃghādisesassa.</p>
<p>
<a class="ms" id="p_1V_1724"></a>
<a class="sc" id="21"></a>
Adhammakamme dhammakammasaññī, āpatti dukkaṭassa.</p>
<p>
<a class="ms" id="p_1V_1725"></a>
<a class="sc" id="22"></a>
Adhammakamme vematikā, āpatti dukkaṭassa.</p>
<p>
<a class="ms" id="p_1V_1726"></a>
<a class="sc" id="23"></a>
Adhammakamme adhammakammasaññī, āpatti dukkaṭassa.</p>
<p>
<a class="ms" id="p_1V_1727"></a>
<a class="msdiv" id="msdiv423"></a>
<a class="sc" id="24"></a>
Anāpatti—  asamanubhāsantānaṃ, paṭinissajjantānaṃ, ummattakānaṃ,
khittacittānaṃ, vedanāṭṭānaṃ, ādikammikānanti.</p>
<p class="endsutta">
<a class="ms" id="p_1V_1728"></a>
<a class="sc" id="25"></a>
Bhedānuvattakasikkhāpadaṃ niṭṭhitaṃ ekādasamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>