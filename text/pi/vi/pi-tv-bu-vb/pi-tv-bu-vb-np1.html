<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-np1">
<article>
<hgroup>
<h1>Kathinasikkhāpada</h1>
</hgroup>
<span class="hidden">Mahāvibhaṅga</span><span class="hidden">Nissaggiyakaṇḍa</span><span class="hidden">Cīvaravagga</span><span class="hidden">Kathinasikkhāpada</span>
<p class="CENTER">
<a class="ms" id="p_1V_1861"></a>
<a class="sc" id="1"></a>
Ime kho panāyasmanto tiṃsa nissaggiyā pācittiyā<br>
dhammā uddesaṃ āgacchanti.</p>
<p>
<a class="ms" id="p_1V_1862"></a>
<a class="msdiv" id="msdiv459"></a>
<a class="sc" id="2"></a>
Tena samayena buddho bhagavā vesāliyaṃ viharati gotamake cetiye. Tena kho pana
samayena bhagavatā bhikkhūnaṃ ticīvaraṃ anuññātaṃ hoti. Chabbaggiyā bhikkhū—
“bhagavatā ticīvaraṃ anuññātan”ti aññeneva ticīvarena gāmaṃ pavisanti, aññena
ticīvarena ārāme acchanti, aññena ticīvarena nahānaṃ otaranti. Ye te bhikkhū
appicchā…pe…  te ujjhāyanti khiyyanti vipācenti—  “kathañhi nāma chabbaggiyā
bhikkhū atirekacīvaraṃ dhāressantī”ti.</p>
<p>
<a class="ms" id="p_1V_1863"></a>
<a class="sc" id="3"></a>
Atha kho te bhikkhū chabbaggiye bhikkhū anekapariyāyena vigarahitvā bhagavato
etamatthaṃ ārocesuṃ…pe…  “saccaṃ kira tumhe, bhikkhave, atirekacīvaraṃ
dhārethā”ti? “Saccaṃ, bhagavā”ti. Vigarahi buddho bhagavā…pe…  kathañhi nāma
tumhe, moghapurisā, atirekacīvaraṃ dhāressatha. Netaṃ, moghapurisā,
appasannānaṃ vā pasādāya…pe…  evañca pana, bhikkhave, imaṃ sikkhāpadaṃ
uddiseyyātha— </p>
<p class="rule">
<a class="ms" id="p_1V_1864"></a>
<a class="msdiv" id="msdiv460"></a>
<a class="sc" id="4"></a>
<strong>“Yo pana bhikkhu atirekacīvaraṃ dhāreyya, nissaggiyaṃ pācittiyan”</strong>
ti.</p>
<p>
<a class="ms" id="p_1V_1865"></a>
<a class="sc" id="5"></a>
Evañcidaṃ bhagavatā bhikkhūnaṃ sikkhāpadaṃ paññattaṃ hoti.</p>
<p>
<a class="ms" id="p_1V_1866"></a>
<a class="msdiv" id="msdiv461"></a>
<a class="sc" id="6"></a>
Tena kho pana samayena āyasmato ānandassa atirekacīvaraṃ uppannaṃ hoti. Āyasmā
ca ānando taṃ cīvaraṃ āyasmato sāriputtassa dātukāmo hoti. Āyasmā ca sāriputto
sākete viharati. Atha kho āyasmato ānandassa etadahosi—  “bhagavatā sikkhāpadaṃ
paññattaṃ—  ‘na atirekacīvaraṃ dhāretabban’ti. Idañca me atirekacīvaraṃ
uppannaṃ. Ahañcimaṃ cīvaraṃ āyasmato sāriputtassa dātukāmo. Āyasmā ca sāriputto
sākete viharati. Kathaṃ nu kho mayā paṭipajjitabban”ti? Atha kho āyasmā ānando
bhagavato etamatthaṃ ārocesi. “Kīvaciraṃ panānanda, sāriputto āgacchissatī”ti?
“Navamaṃ vā, bhagavā, divasaṃ dasamaṃ vā”ti. Atha kho bhagavā etasmiṃ nidāne
etasmiṃ pakaraṇe dhammiṃ kathaṃ katvā bhikkhū āmantesi—  “anujānāmi, bhikkhave,
dasāhaparamaṃ atirekacīvaraṃ dhāretuṃ. Evañca pana, bhikkhave, imaṃ
sikkhāpadaṃ uddiseyyātha— </p>
<p class="rule">
<a class="ms" id="p_1V_1867"></a>
<a class="msdiv" id="msdiv462"></a>
<a class="sc" id="7"></a>
<strong>“Niṭṭhitacīvarasmiṃ bhikkhunā ubbhatasmiṃ kathine dasāhaparamaṃ
atirekacīvaraṃ dhāretabbaṃ. Taṃ atikkāmayato nissaggiyaṃ pācittiyan”</strong>
ti. (<em>1</em>:<strong>20</strong>)</p>
<ul>
<li>
<a class="ms" id="p_1V_1868"></a>
<a class="msdiv" id="msdiv463"></a>
<a class="sc" id="8"></a>
<span class="term">Niṭṭhitacīvarasmin</span>
<span class="gloss">ti bhikkhuno cīvaraṃ kataṃ vā hoti naṭṭhaṃ vā vinaṭṭhaṃ vā
daḍḍhaṃ vā cīvarāsā vā upacchinnā.</span>ti bhikkhuno cīvaraṃ kataṃ vā hoti
naṭṭhaṃ vā vinaṭṭhaṃ vā daḍḍhaṃ vā cīvarāsā vā upacchinnā.</li>
</ul>
<ul>
<li>
<a class="ms" id="p_1V_1869"></a>
<a class="sc" id="9"></a>
<span class="term">Ubbhatasmiṃ kathine</span>
<span class="gloss">ti aṭṭhannaṃ mātikānaṃ aññatarāya mātikāya ubbhataṃ hoti,
saṃghena vā antarā ubbhataṃ hoti.</span>ti aṭṭhannaṃ mātikānaṃ aññatarāya
mātikāya ubbhataṃ hoti, saṃghena vā antarā ubbhataṃ hoti.</li>
</ul>
<ul>
<li>
<a class="ms" id="p_1V_1870"></a>
<a class="sc" id="10"></a>
<span class="term">Dasāhaparaman</span>
<span class="gloss">ti dasāhaparamatā dhāretabbaṃ.</span>ti dasāhaparamatā
dhāretabbaṃ.</li>
</ul>
<ul>
<li>
<a class="ms" id="p_1V_1871"></a>
<a class="sc" id="11"></a>
<span class="term">Atirekacīvaraṃ</span>
<span class="gloss">nāma anadhiṭṭhitaṃ avikappitaṃ.</span>
nāma anadhiṭṭhitaṃ avikappitaṃ.</li>
</ul>
<ul>
<li>
<a class="ms" id="p_1V_1872"></a>
<a class="sc" id="12"></a>
<span class="term">Cīvaraṃ</span>
<span class="gloss">nāma channaṃ cīvarānaṃ aññataraṃ cīvaraṃ, vikappanupagaṃ
pacchimaṃ.</span>
nāma channaṃ cīvarānaṃ aññataraṃ cīvaraṃ, vikappanupagaṃ pacchimaṃ.</li>
</ul>
<ul>
<li>
<a class="ms" id="p_1V_1873"></a>
<a class="sc" id="13"></a>
<span class="term">Taṃ atikkāmayato nissaggiyaṃ hotīti</span>
<span class="gloss">ekādase aruṇuggamane nissaggiyaṃ hoti. Nissajjitabbaṃ
saṃghassa vā gaṇassa vā puggalassa vā. Evañca pana, bhikkhave, nissajjitabbaṃ.
Tena bhikkhunā saṃghaṃ upasaṅkamitvā ekaṃsaṃ uttarāsaṅgaṃ karitvā vuḍḍhānaṃ
bhikkhūnaṃ pāde vanditvā ukkuṭikaṃ nisīditvā añjaliṃ paggahetvā evamassa
vacanīyo—  “idaṃ me, bhante, cīvaraṃ dasāhātikkantaṃ nissaggiyaṃ, imāhaṃ
saṃghassa nissajjāmī”ti. Nissajjitvā āpatti desetabbā. Byattena bhikkhunā
paṭibalena āpatti paṭiggahetabbā. Nissaṭṭhacīvaraṃ dātabbaṃ— </span>
ekādase aruṇuggamane nissaggiyaṃ hoti. Nissajjitabbaṃ saṃghassa vā gaṇassa vā
puggalassa vā. Evañca pana, bhikkhave, nissajjitabbaṃ. Tena bhikkhunā saṃghaṃ
upasaṅkamitvā ekaṃsaṃ uttarāsaṅgaṃ karitvā vuḍḍhānaṃ bhikkhūnaṃ pāde vanditvā
ukkuṭikaṃ nisīditvā añjaliṃ paggahetvā evamassa vacanīyo—  “idaṃ me, bhante,
cīvaraṃ dasāhātikkantaṃ nissaggiyaṃ, imāhaṃ saṃghassa nissajjāmī”ti.
Nissajjitvā āpatti desetabbā. Byattena bhikkhunā paṭibalena āpatti
paṭiggahetabbā. Nissaṭṭhacīvaraṃ dātabbaṃ— </li>
</ul>
<p>
<a class="ms" id="p_1V_1874"></a>
<a class="msdiv" id="msdiv464"></a>
<a class="sc" id="14"></a>
“Suṇātu me, bhante, saṃgho. Idaṃ cīvaraṃ itthannāmassa bhikkhuno nissaggiyaṃ
saṃghassa nissaṭṭhaṃ. Yadi saṃghassa pattakallaṃ, saṃgho imaṃ cīvaraṃ
itthannāmassa bhikkhuno dadeyyā”ti.</p>
<p>
<a class="ms" id="p_1V_1875"></a>
<a class="msdiv" id="msdiv465"></a>
<a class="sc" id="15"></a>
Tena bhikkhunā sambahule bhikkhū upasaṅkamitvā ekaṃsaṃ uttarāsaṅgaṃ karitvā
vuḍḍhānaṃ bhikkhūnaṃ pāde vanditvā ukkuṭikaṃ nisīditvā añjaliṃ paggahetvā
evamassu vacanīyā—  “idaṃ me, bhante, cīvaraṃ dasāhātikkantaṃ nissaggiyaṃ.
Imāhaṃ āyasmantānaṃ nissajjāmī”ti. Nissajjitvā āpatti desetabbā. Byattena
bhikkhunā paṭibalena āpatti paṭiggahetabbā. Nissaṭṭhacīvaraṃ dātabbaṃ— </p>
<p>
<a class="ms" id="p_1V_1876"></a>
<a class="msdiv" id="msdiv466"></a>
<a class="sc" id="16"></a>
“Suṇantu me āyasmantā. Idaṃ cīvaraṃ itthannāmassa bhikkhuno nissaggiyaṃ
āyasmantānaṃ nissaṭṭhaṃ. Yadāyasmantānaṃ pattakallaṃ, āyasmantā imaṃ cīvaraṃ
itthannāmassa bhikkhuno dadeyyun”ti.</p>
<p>
<a class="ms" id="p_1V_1877"></a>
<a class="msdiv" id="msdiv467"></a>
<a class="sc" id="17"></a>
Tena bhikkhunā ekaṃ bhikkhuṃ upasaṅkamitvā ekaṃsaṃ uttarāsaṅgaṃ karitvā
ukkuṭikaṃ nisīditvā añjaliṃ paggahetvā evamassa vacanīyo—  “idaṃ me, āvuso,
cīvaraṃ dasāhātikkantaṃ nissaggiyaṃ. Imāhaṃ āyasmato nissajjāmī”ti. Nissajjitvā
āpatti desetabbā. Tena bhikkhunā āpatti paṭiggahetabbā. Nissaṭṭhacīvaraṃ
dātabbaṃ—  “imaṃ cīvaraṃ āyasmato dammī”ti.</p>
<p>
<a class="ms" id="p_1V_1878"></a>
<a class="msdiv" id="msdiv468"></a>
<a class="sc" id="18"></a>
Dasāhātikkante atikkantasaññī, nissaggiyaṃ pācittiyaṃ. Dasāhātikkante vematiko,
nissaggiyaṃ pācittiyaṃ. Dasāhātikkante anatikkantasaññī, nissaggiyaṃ
pācittiyaṃ. Anadhiṭṭhite adhiṭṭhitasaññī, nissaggiyaṃ pācittiyaṃ. Avikappite
vikappitasaññī, nissaggiyaṃ pācittiyaṃ. Avissajjite vissajjitasaññī,
nissaggiyaṃ pācittiyaṃ. Anaṭṭhe naṭṭhasaññī, nissaggiyaṃ pācittiyaṃ. Avinaṭṭhe
vinaṭṭhasaññī, nissaggiyaṃ pācittiyaṃ. Adaḍḍhe daḍḍhasaññī, nissaggiyaṃ
pācittiyaṃ. Avilutte viluttasaññī, nissaggiyaṃ pācittiyaṃ.</p>
<p>
<a class="ms" id="p_1V_1879"></a>
<a class="sc" id="19"></a>
Nissaggiyaṃ cīvaraṃ anissajjitvā paribhuñjati, āpatti dukkaṭassa.
Dasāhānatikkante atikkantasaññī, āpatti dukkaṭassa. Dasāhānatikkante vematiko,
āpatti dukkaṭassa. Dasāhānatikkante anatikkantasaññī, anāpatti.</p>
<p>
<a class="ms" id="p_1V_1880"></a>
<a class="msdiv" id="msdiv469"></a>
<a class="sc" id="20"></a>
Anāpatti—  antodasāhaṃ adhiṭṭheti, vikappeti, vissajjeti, nassati, vinassati,
ḍayhati, acchinditvā gaṇhanti, vissāsaṃ gaṇhanti, ummattakassa,
ādikammikassāti.</p>
<p>
<a class="ms" id="p_1V_1881"></a>
<a class="msdiv" id="msdiv470"></a>
<a class="sc" id="21"></a>
Tena kho pana samayena chabbaggiyā bhikkhū nissaṭṭhacīvaraṃ na denti. Bhagavato
etamatthaṃ ārocesuṃ. ( ) “Na, bhikkhave, nissaṭṭhacīvaraṃ na dātabbaṃ. Yo na
dadeyya, āpatti dukkaṭassā”ti.</p>
<p class="endsutta">
<a class="ms" id="p_1V_1882"></a>
<a class="sc" id="22"></a>
Kathinasikkhāpadaṃ niṭṭhitaṃ paṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>