<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc46">
<article>
<div class="hgroup">
<h1>Cārittasikkhāpada</h1>
</div>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Acelakavagga</span><span class="hidden">Cārittasikkhāpada</span>
<p>
<a class="ms" id="p_2V_932"></a>
<a class="msdiv" id="msdiv294"></a>
<a class="sc" id="1"></a>
Tena samayena buddho bhagavā rājagahe viharati veḷuvane kalandakanivāpe. Tena
kho pana samayena āyasmato upanandassa sakyaputtassa upaṭṭhākakulaṃ āyasmantaṃ
upanandaṃ sakyaputtaṃ bhattena nimantesi. Aññepi bhikkhū bhattena nimantesi.
Tena kho pana samayena āyasmā upanando sakyaputto purebhattaṃ, kulāni
payirupāsati. Atha kho te bhikkhū te manusse etadavocuṃ—  “dethāvuso,
bhattan”ti. “Āgametha, bhante, yāvāyyo upanando āgacchatī”ti. Dutiyampi kho te
bhikkhū…pe…  tatiyampi kho te bhikkhū te manusse etadavocuṃ—  “dethāvuso,
bhattaṃ; pure kālo atikkamatī”ti. “Yampi mayaṃ, bhante, bhattaṃ karimhā ayyassa
upanandassa kāraṇā. Āgametha, bhante, yāvāyyo upanando āgacchatī”ti.</p>
<p>
<a class="ms" id="p_2V_933"></a>
<a class="sc" id="2"></a>
Atha kho āyasmā upanando sakyaputto purebhattaṃ kulāni payirupāsitvā divā
āgacchati. Bhikkhū na cittarūpaṃ bhuñjiṃsu. Ye te bhikkhū appicchā…pe…  te
ujjhāyanti khiyyanti vipācenti—  “kathañhi nāma āyasmā upanando sakyaputto
nimantito sabhatto samāno purebhattaṃ kulesu cārittaṃ āpajjissatī”ti…pe…
“saccaṃ kira tvaṃ, upananda, nimantito sabhatto samāno purebhattaṃ kulesu
cārittaṃ āpajjasī”ti? “Saccaṃ, bhagavā”ti. Vigarahi buddho bhagavā…pe…
kathañhi nāma tvaṃ, moghapurisa, nimantito sabhatto samāno purebhattaṃ kulesu
cārittaṃ āpajjissasi. Netaṃ, moghapurisa, appasannānaṃ vā pasādāya…pe…   evañca
pana, bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_2V_934"></a>
<a class="sc" id="3"></a>
<strong>“Yo pana bhikkhu nimantito sabhatto samāno purebhattaṃ kulesu cārittaṃ
āpajjeyya, pācittiyan”</strong>
ti.</p>
<p>
<a class="ms" id="p_2V_935"></a>
<a class="sc" id="4"></a>
Evañcidaṃ bhagavatā bhikkhūnaṃ sikkhāpadaṃ paññattaṃ hoti.</p>
<p>
<a class="ms" id="p_2V_936"></a>
<a class="msdiv" id="msdiv295"></a>
<a class="sc" id="5"></a>
Tena kho pana samayena āyasmato upanandassa sakyaputtassa upaṭṭhākakulaṃ
saṃghassatthāya khādanīyaṃ pāhesi—  “ayyassa upanandassa dassetvā saṃghassa
dātabban”ti. Tena kho pana samayena āyasmā upanando sakyaputto gāmaṃ piṇḍāya
paviṭṭho hoti. Atha kho te manussā ārāmaṃ gantvā bhikkhū pucchiṃsu—  “kahaṃ,
bhante, ayyo upanando”ti? “Esāvuso, āyasmā upanando sakyaputto gāmaṃ piṇḍāya
paviṭṭho”ti. “Idaṃ, bhante, khādanīyaṃ ayyassa upanandassa dassetvā saṃghassa
dātabban”ti. Bhagavato etamatthaṃ ārocesuṃ. Atha kho bhagavā etasmiṃ nidāne
etasmiṃ pakaraṇe dhammiṃ kathaṃ katvā bhikkhū āmantesi—  “tena hi, bhikkhave,
paṭiggahetvā nikkhipatha yāva upanando āgacchatī”ti.</p>
<p>
<a class="ms" id="p_2V_937"></a>
<a class="sc" id="6"></a>
Atha kho āyasmā upanando sakyaputto—  “bhagavatā paṭikkhittaṃ purebhattaṃ
kulesu cārittaṃ āpajjitun”ti pacchābhattaṃ kulāni payirupāsitvā divā paṭikkami,
khādanīyaṃ ussāriyittha. Ye te bhikkhū appicchā…pe…  te ujjhāyanti khiyyanti
vipācenti—  “kathañhi nāma āyasmā upanando sakyaputto pacchābhattaṃ kulesu
cārittaṃ āpajjissatī”ti…pe…  “saccaṃ kira tvaṃ, upananda, pacchābhattaṃ kulesu
cārittaṃ āpajjasī”ti? “Saccaṃ, bhagavā”ti. Vigarahi buddho bhagavā…pe…
kathañhi nāma tvaṃ, moghapurisa, pacchābhattaṃ kulesu cārittaṃ āpajjissasi.
Netaṃ, moghapurisa, appasannānaṃ vā pasādāya…pe…   evañca pana, bhikkhave, imaṃ
sikkhāpadaṃ uddiseyyātha— </p>
<p class="rule">
<a class="ms" id="p_2V_938"></a>
<a class="sc" id="7"></a>
<strong>“Yo pana bhikkhu nimantito sabhatto samāno purebhattaṃ vā pacchābhattaṃ
vā kulesu cārittaṃ āpajjeyya, pācittiyan”</strong>
ti.</p>
<p>
<a class="ms" id="p_2V_939"></a>
<a class="sc" id="8"></a>
Evañcidaṃ bhagavatā bhikkhūnaṃ sikkhāpadaṃ paññattaṃ hoti.</p>
<p>
<a class="ms" id="p_2V_940"></a>
<a class="msdiv" id="msdiv296"></a>
<a class="sc" id="9"></a>
Tena kho pana samayena bhikkhū cīvaradānasamaye kukkuccāyantā kulāni na
payirupāsanti. Cīvaraṃ parittaṃ uppajjati. Bhagavato etamatthaṃ ārocesuṃ…pe…
anujānāmi, bhikkhave, cīvaradānasamaye kulāni payirupāsituṃ. Evañca pana,
bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_2V_941"></a>
<a class="sc" id="10"></a>
<strong>“Yo pana bhikkhu nimantito sabhatto samāno purebhattaṃ vā pacchābhattaṃ
vā kulesu cārittaṃ āpajjeyya, aññatra samayā, pācittiyaṃ. Tatthāyaṃ samayo.
Cīvaradānasamayo—  ayaṃ tattha samayo”</strong>
ti.</p>
<p>
<a class="ms" id="p_2V_942"></a>
<a class="sc" id="11"></a>
Evañcidaṃ bhagavatā bhikkhūnaṃ sikkhāpadaṃ paññattaṃ hoti.</p>
<p>
<a class="ms" id="p_2V_943"></a>
<a class="msdiv" id="msdiv297"></a>
<a class="sc" id="12"></a>
Tena kho pana samayena bhikkhū cīvarakammaṃ karonti, attho ca hoti sūciyāpi
suttenapi satthakenapi. Bhikkhū kukkuccāyantā kulāni na payirupāsanti.
Bhagavato etamatthaṃ ārocesuṃ…pe…  anujānāmi, bhikkhave, cīvarakārasamaye
kulāni payirupāsituṃ. Evañca pana, bhikkhave, imaṃ sikkhāpadaṃ uddiseyyātha— </p>
<ul>
<li>
<a class="ms" id="p_2V_944"></a>
<a class="sc" id="13"></a>
<span class="term">“Yo pana bhikkhu nimantito sabhatto samāno purebhattaṃ vā
pacchābhattaṃ vā kulesu cārittaṃ āpajjeyya, aññatra samayā, pācittiyaṃ</span>
<span class="gloss">. </span>.
<span class="term">Tatthāyaṃ samayo. Cīvaradānasamayo, cīvarakārasamayo—  ayaṃ
tattha samayo”</span>
<span class="gloss">ti.</span>ti.</li>
</ul>
<p>
<a class="ms" id="p_2V_945"></a>
<a class="sc" id="14"></a>
Evañcidaṃ bhagavatā bhikkhūnaṃ sikkhāpadaṃ paññattaṃ hoti.</p>
<p>
<a class="ms" id="p_2V_946"></a>
<a class="msdiv" id="msdiv298"></a>
<a class="sc" id="15"></a>
Tena kho pana samayena bhikkhū gilānā honti, attho ca hoti bhesajjehi. Bhikkhū
kukkuccāyantā kulāni na payirupāsanti. Bhagavato etamatthaṃ ārocesuṃ…pe…
anujānāmi, bhikkhave, santaṃ bhikkhuṃ āpucchā kulāni payirupāsituṃ. Evañca
pana, bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_2V_947"></a>
<a class="msdiv" id="msdiv299"></a>
<a class="sc" id="16"></a>
<strong>“Yo pana bhikkhu nimantito sabhatto samāno santaṃ bhikkhuṃ anāpucchā
purebhattaṃ vā pacchābhattaṃ vā kulesu cārittaṃ āpajjeyya, aññatra samayā,
pācittiyaṃ. Tatthāyaṃ samayo. Cīvaradānasamayo, cīvarakārasamayo—  ayaṃ tattha
samayo”</strong>
ti. (<em>46</em>:<strong>95</strong>)</p>
<ul>
<li>
<a class="ms" id="p_2V_948"></a>
<a class="msdiv" id="msdiv300"></a>
<a class="sc" id="17"></a>
<span class="term">Yo panā</span>
<span class="gloss">ti yo yādiso…pe…  </span>ti yo yādiso…pe…
<span class="term">bhikkhū</span>
<span class="gloss">ti…pe…  ayaṃ imasmiṃ atthe adhippeto bhikkhūti.</span>ti…pe…
ayaṃ imasmiṃ atthe adhippeto bhikkhūti.</li>
</ul>
<ul>
<li>
<a class="ms" id="p_2V_949"></a>
<a class="sc" id="18"></a>
<span class="term">Nimantito</span>
<span class="gloss">nāma pañcannaṃ bhojanānaṃ aññatarena bhojanena nimantito.</span>
nāma pañcannaṃ bhojanānaṃ aññatarena bhojanena nimantito.</li>
</ul>
<ul>
<li>
<a class="ms" id="p_2V_950"></a>
<a class="sc" id="19"></a>
<span class="term">Sabhatto</span>
<span class="gloss">nāma yena nimantito tena sabhatto.</span>
nāma yena nimantito tena sabhatto.</li>
</ul>
<ul>
<li>
<a class="ms" id="p_2V_951"></a>
<a class="sc" id="20"></a>
<span class="term">Santaṃ</span>
<span class="gloss">nāma bhikkhuṃ sakkā hoti āpucchā pavisituṃ.</span>
nāma bhikkhuṃ sakkā hoti āpucchā pavisituṃ.</li>
</ul>
<ul>
<li>
<a class="ms" id="p_2V_952"></a>
<a class="sc" id="21"></a>
<span class="term">Asantaṃ</span>
<span class="gloss">nāma bhikkhuṃ na sakkā hoti āpucchā pavisituṃ.</span>
nāma bhikkhuṃ na sakkā hoti āpucchā pavisituṃ.</li>
</ul>
<ul>
<li>
<a class="ms" id="p_2V_953"></a>
<a class="sc" id="22"></a>
<span class="term">Purebhattaṃ</span>
<span class="gloss">nāma yena nimantito taṃ abhuttāvī.</span>
nāma yena nimantito taṃ abhuttāvī.</li>
</ul>
<ul>
<li>
<a class="ms" id="p_2V_954"></a>
<a class="sc" id="23"></a>
<span class="term">Pacchābhattaṃ</span>
<span class="gloss">nāma yena nimantito taṃ antamaso kusaggenapi bhuttaṃ hoti.</span>
nāma yena nimantito taṃ antamaso kusaggenapi bhuttaṃ hoti.</li>
</ul>
<ul>
<li>
<a class="ms" id="p_2V_955"></a>
<a class="sc" id="24"></a>
<span class="term">Kulaṃ</span>
<span class="gloss">nāma cattāri kulāni—  khattiyakulaṃ, brāhmaṇakulaṃ,
vessakulaṃ, suddakulaṃ.</span>
nāma cattāri kulāni—  khattiyakulaṃ, brāhmaṇakulaṃ, vessakulaṃ, suddakulaṃ.</li>
</ul>
<ul>
<li>
<a class="ms" id="p_2V_956"></a>
<a class="sc" id="25"></a>
<span class="term">Kulesu cārittaṃ āpajjeyyā</span>
<span class="gloss">ti aññassa gharūpacāraṃ okkamantassa āpatti dukkaṭassa.
Paṭhamaṃ pādaṃ ummāraṃ atikkāmeti, āpatti dukkaṭassa. Dutiyaṃ pādaṃ atikkāmeti,
āpatti pācittiyassa.</span>ti aññassa gharūpacāraṃ okkamantassa āpatti
dukkaṭassa. Paṭhamaṃ pādaṃ ummāraṃ atikkāmeti, āpatti dukkaṭassa. Dutiyaṃ pādaṃ
atikkāmeti, āpatti pācittiyassa.</li>
</ul>
<ul>
<li>
<a class="ms" id="p_2V_957"></a>
<a class="sc" id="26"></a>
<span class="term">Aññatra samayā</span>
<span class="gloss">ti ṭhapetvā samayaṃ.</span>ti ṭhapetvā samayaṃ.</li>
</ul>
<ul>
<li>
<a class="ms" id="p_2V_958"></a>
<a class="sc" id="27"></a>
<span class="term">Cīvaradānasamayo</span>
<span class="gloss">nāma anatthate kathine vassānassa pacchimo māso, atthate
kathine pañca māsā.</span>
nāma anatthate kathine vassānassa pacchimo māso, atthate kathine pañca māsā.</li>
</ul>
<ul>
<li>
<a class="ms" id="p_2V_959"></a>
<a class="sc" id="28"></a>
<span class="term">Cīvarakārasamayo</span>
<span class="gloss">nāma cīvare kayiramāne.</span>
nāma cīvare kayiramāne.</li>
</ul>
<p>
<a class="ms" id="p_2V_960"></a>
<a class="msdiv" id="msdiv301"></a>
<a class="sc" id="29"></a>
Nimantite nimantitasaññī santaṃ bhikkhuṃ anāpucchā purebhattaṃ vā pacchābhattaṃ
vā kulesu cārittaṃ āpajjati, aññatra samayā, āpatti pācittiyassa. Nimantite
vematiko santaṃ bhikkhuṃ anāpucchā purebhattaṃ vā pacchābhattaṃ vā kulesu
cārittaṃ āpajjati, aññatra samayā, āpatti pācittiyassa. Nimantite
animantitasaññī santaṃ bhikkhuṃ anāpucchā purebhattaṃ vā pacchābhattaṃ vā
kulesu cārittaṃ āpajjati, aññatra samayā, āpatti pācittiyassa.</p>
<p>
<a class="ms" id="p_2V_961"></a>
<a class="sc" id="30"></a>
Animantite nimantitasaññī, āpatti dukkaṭassa. Animantite vematiko, āpatti
dukkaṭassa. Animantite animantitasaññī, anāpatti.</p>
<p>
<a class="ms" id="p_2V_962"></a>
<a class="msdiv" id="msdiv302"></a>
<a class="sc" id="31"></a>
Anāpatti—  samaye, santaṃ bhikkhuṃ āpucchā pavisati, asantaṃ bhikkhuṃ anāpucchā
pavisati, aññassa gharena maggo hoti, gharūpacārena maggo hoti, antarārāmaṃ
gacchati, bhikkhunupassayaṃ gacchati, titthiyaseyyaṃ gacchati, paṭikkamanaṃ
gacchati, bhattiyagharaṃ gacchati, āpadāsu, ummattakassa, ādikammikassāti.</p>
<p class="endsutta">
<a class="ms" id="p_2V_963"></a>
<a class="sc" id="32"></a>
Cārittasikkhāpadaṃ niṭṭhitaṃ chaṭṭhaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>