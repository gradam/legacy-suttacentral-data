<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc39">
<article>
<div class="hgroup">
<h1>Paṇītabhojanasikkhāpada</h1>
</div>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Bhojanavagga</span><span class="hidden">Paṇītabhojanasikkhāpada</span>
<p>
<a class="ms" id="p_2V_824"></a>
<a class="msdiv" id="msdiv257"></a>
<a class="sc" id="1"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena chabbaggiyā bhikkhū paṇītabhojanāni attano
atthāya viññāpetvā bhuñjanti. Manussā ujjhāyanti khiyyanti vipācenti—
“kathañhi nāma samaṇā sakyaputtiyā paṇītabhojanāni attano atthāya viññāpetvā
bhuñjissanti. Kassa sampannaṃ na manāpaṃ, kassa sāduṃ na ruccatī”ti.</p>
<p>
<a class="ms" id="p_2V_825"></a>
<a class="sc" id="2"></a>
Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ.
Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma
chabbaggiyā bhikkhū paṇītabhojanāni attano atthāya viññāpetvā
bhuñjissantī”ti…pe…  “saccaṃ kira tumhe, bhikkhave, paṇītabhojanāni attano
atthāya viññāpetvā bhuñjathā”ti? “Saccaṃ, bhagavā”ti. Vigarahi buddho
bhagavā…pe…  kathañhi nāma tumhe, moghapurisā, paṇītabhojanāni attano atthāya
viññāpetvā bhuñjissatha. Netaṃ, moghapurisā, appasannānaṃ vā pasādāya…pe…
evañca pana, bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_2V_826"></a>
<a class="sc" id="3"></a>
<strong>“Yāni kho pana tāni paṇītabhojanāni, seyyathidaṃ—  sappi navanītaṃ
telaṃ madhu phāṇitaṃ maccho maṃsaṃ khīraṃ dadhi. Yo pana bhikkhu evarūpāni
paṇītabhojanāni attano atthāya viññāpetvā bhuñjeyya, pācittiyan”</strong>
ti.</p>
<p>
<a class="ms" id="p_2V_827"></a>
<a class="sc" id="4"></a>
Evañcidaṃ bhagavatā bhikkhūnaṃ sikkhāpadaṃ paññattaṃ hoti.</p>
<p>
<a class="ms" id="p_2V_828"></a>
<a class="msdiv" id="msdiv258"></a>
<a class="sc" id="5"></a>
Tena kho pana samayena bhikkhū gilānā honti. Gilānapucchakā bhikkhū gilāne
bhikkhū etadavocuṃ—  “kaccāvuso, khamanīyaṃ, kacci yāpanīyan”ti? “Pubbe mayaṃ,
āvuso, paṇītabhojanāni attano atthāya viññāpetvā bhuñjāma, tena no phāsu hoti;
idāni pana ‘bhagavatā paṭikkhittan’ti kukkuccāyantā na viññāpema, tena no na
phāsu hotī”ti. Bhagavato etamatthaṃ ārocesuṃ. Atha kho bhagavā etasmiṃ nidāne
etasmiṃ pakaraṇe dhammiṃ kathaṃ katvā bhikkhū āmantesi—  “anujānāmi, bhikkhave,
gilānena bhikkhunā paṇītabhojanāni attano atthāya viññāpetvā bhuñjituṃ. Evañca
pana, bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_2V_829"></a>
<a class="msdiv" id="msdiv259"></a>
<a class="sc" id="6"></a>
<strong>“Yāni kho pana tāni paṇītabhojanāni, seyyathidaṃ—  sappi navanītaṃ
telaṃ madhu phāṇitaṃ maccho maṃsaṃ khīraṃ dadhi. Yo pana bhikkhu evarūpāni
paṇītabhojanāni agilāno attano atthāya viññāpetvā bhuñjeyya, pācittiyan”</strong>
ti. (<em>39</em>:<strong>88</strong>)</p>
<ul>
<li>
<a class="ms" id="p_2V_830"></a>
<a class="msdiv" id="msdiv260"></a>
<a class="sc" id="7"></a>
<span class="term">Yāni kho pana tāni paṇītabhojanānī</span>
<span class="gloss">ti </span>ti
<span class="term">sappi</span>
<span class="gloss">nāma gosappi vā ajikāsappi vā mahiṃsasappi vā, yesaṃ maṃsaṃ
kappati tesaṃ sappi.</span> nāma gosappi vā ajikāsappi vā mahiṃsasappi vā,
yesaṃ maṃsaṃ kappati tesaṃ sappi.</li>
</ul>
<ul>
<li>
<a class="ms" id="p_2V_831"></a>
<a class="sc" id="8"></a>
<span class="term">Navanītaṃ</span>
<span class="gloss">nāma tesaññeva navanītaṃ.</span>
nāma tesaññeva navanītaṃ.</li>
</ul>
<ul>
<li>
<a class="ms" id="p_2V_832"></a>
<a class="sc" id="9"></a>
<span class="term">Telaṃ</span>
<span class="gloss">nāma tilatelaṃ sāsapatelaṃ madhukatelaṃ eraṇḍatelaṃ
vasātelaṃ.</span>
nāma tilatelaṃ sāsapatelaṃ madhukatelaṃ eraṇḍatelaṃ vasātelaṃ.</li>
</ul>
<ul>
<li>
<a class="ms" id="p_2V_833"></a>
<a class="sc" id="10"></a>
<span class="term">Madhu</span>
<span class="gloss">nāma makkhikāmadhu.</span>
nāma makkhikāmadhu.</li>
</ul>
<ul>
<li>
<a class="ms" id="p_2V_834"></a>
<a class="sc" id="11"></a>
<span class="term">Phāṇitaṃ</span>
<span class="gloss">nāma ucchumhā nibbattaṃ.</span>
nāma ucchumhā nibbattaṃ.</li>
</ul>
<ul>
<li>
<a class="ms" id="p_2V_835"></a>
<a class="sc" id="12"></a>
<span class="term">Maccho</span>
<span class="gloss">nāma udako vuccati.</span>
nāma udako vuccati.</li>
</ul>
<ul>
<li>
<a class="ms" id="p_2V_836"></a>
<a class="sc" id="13"></a>
<span class="term">Maṃsaṃ</span>
<span class="gloss">nāma yesaṃ maṃsaṃ kappati, tesaṃ maṃsaṃ.</span>
nāma yesaṃ maṃsaṃ kappati, tesaṃ maṃsaṃ.</li>
</ul>
<ul>
<li>
<a class="ms" id="p_2V_837"></a>
<a class="sc" id="14"></a>
<span class="term">Khīraṃ</span>
<span class="gloss">nāma gokhīraṃ vā ajikākhīraṃ vā mahiṃsakhīraṃ vā, yesaṃ
maṃsaṃ kappati, tesaṃ khīraṃ.</span>
nāma gokhīraṃ vā ajikākhīraṃ vā mahiṃsakhīraṃ vā, yesaṃ maṃsaṃ kappati, tesaṃ
khīraṃ.</li>
</ul>
<ul>
<li>
<a class="ms" id="p_2V_838"></a>
<a class="sc" id="15"></a>
<span class="term">Dadhi</span>
<span class="gloss">nāma tesaññeva dadhi.</span>
nāma tesaññeva dadhi.</li>
</ul>
<ul>
<li>
<a class="ms" id="p_2V_839"></a>
<a class="sc" id="16"></a>
<span class="term">Yo panā</span>
<span class="gloss">ti yo yādiso…pe…  </span>ti yo yādiso…pe…
<span class="term">bhikkhū</span>
<span class="gloss">ti…pe…  ayaṃ imasmiṃ atthe adhippeto bhikkhūti.</span>ti…pe…
ayaṃ imasmiṃ atthe adhippeto bhikkhūti.</li>
</ul>
<ul>
<li>
<a class="ms" id="p_2V_840"></a>
<a class="sc" id="17"></a>
<span class="term">Evarūpāni paṇītabhojanānī</span>
<span class="gloss">ti tathārūpāni paṇītabhojanāni.</span>ti tathārūpāni
paṇītabhojanāni.</li>
</ul>
<ul>
<li>
<a class="ms" id="p_2V_841"></a>
<a class="sc" id="18"></a>
<span class="term">Agilāno</span>
<span class="gloss">nāma yassa vinā paṇītabhojanāni phāsu hoti.</span>
nāma yassa vinā paṇītabhojanāni phāsu hoti.</li>
</ul>
<ul>
<li>
<a class="ms" id="p_2V_842"></a>
<a class="sc" id="19"></a>
<span class="term">Gilāno</span>
<span class="gloss">nāma yassa vinā paṇītabhojanāni na phāsu hoti.</span>
nāma yassa vinā paṇītabhojanāni na phāsu hoti.</li>
</ul>
<p>
<a class="ms" id="p_2V_843"></a>
<a class="sc" id="20"></a>
Agilāno attano atthāya viññāpeti, payoge dukkaṭaṃ. Paṭilābhena “bhuñjissāmī”ti
paṭiggaṇhāti, āpatti dukkaṭassa. Ajjhohāre ajjhohāre āpatti pācittiyassa.</p>
<p>
<a class="ms" id="p_2V_844"></a>
<a class="msdiv" id="msdiv261"></a>
<a class="sc" id="21"></a>
Agilāno agilānasaññī paṇītabhojanāni attano atthāya viññāpetvā bhuñjati, āpatti
pācittiyassa. Agilāno vematiko paṇītabhojanāni attano atthāya viññāpetvā
bhuñjati, āpatti pācittiyassa. Agilāno gilānasaññī paṇītabhojanāni attano
atthāya viññāpetvā bhuñjati, āpatti pācittiyassa.</p>
<p>
<a class="ms" id="p_2V_845"></a>
<a class="sc" id="22"></a>
Gilāno agilānasaññī, āpatti dukkaṭassa. Gilāno vematiko, āpatti dukkaṭassa.
Gilāno gilānasaññī anāpatti.</p>
<p>
<a class="ms" id="p_2V_846"></a>
<a class="msdiv" id="msdiv262"></a>
<a class="sc" id="23"></a>
Anāpatti—  gilānassa, gilāno hutvā viññāpetvā agilāno bhuñjati, gilānassa
sesakaṃ bhuñjati, ñātakānaṃ pavāritānaṃ aññassatthāya attano dhanena,
ummattakassa, ādikammikassāti.</p>
<p class="endsutta">
<a class="ms" id="p_2V_847"></a>
<a class="sc" id="24"></a>
Paṇītabhojanasikkhāpadaṃ niṭṭhitaṃ navamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>