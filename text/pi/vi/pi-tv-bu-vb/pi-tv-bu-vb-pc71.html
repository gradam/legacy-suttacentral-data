<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc71">
<article>
<div class="hgroup">
<h1>Sahadhammikasikkhāpada</h1>
</div>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Sahadhammikavagga</span><span class="hidden">Sahadhammikasikkhāpada</span>
<p>
<a class="ms" id="p_2V_1302"></a>
<a class="msdiv" id="msdiv433"></a>
<a class="sc" id="1"></a>
Tena samayena buddho bhagavā kosambiyaṃ viharati ghositārāme. Tena kho pana
samayena āyasmā channo anācāraṃ ācarati. Bhikkhū evamāhaṃsu—  “māvuso channa,
evarūpaṃ akāsi. Netaṃ kappatī”ti. So evaṃ vadeti—  “na tāvāhaṃ, āvuso, etasmiṃ
sikkhāpade sikkhissāmi yāva na aññaṃ bhikkhuṃ byattaṃ vinayadharaṃ
paripucchāmī”ti.</p>
<p>
<a class="ms" id="p_2V_1303"></a>
<a class="sc" id="2"></a>
Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma
āyasmā channo bhikkhūhi sahadhammikaṃ vuccamāno evaṃ vakkhati—  ‘na tāvāhaṃ,
āvuso, etasmiṃ sikkhāpade sikkhissāmi yāva na aññaṃ bhikkhuṃ byattaṃ
vinayadharaṃ paripucchāmī’”ti…pe…  “saccaṃ kira tvaṃ, channa, bhikkhūhi
sahadhammikaṃ vuccamāno evaṃ vadesi—  ‘na tāvāhaṃ, āvuso, etasmiṃ sikkhāpade
sikkhissāmi yāva na aññaṃ bhikkhuṃ byattaṃ vinayadharaṃ paripucchāmī’”ti?
“Saccaṃ, bhagavā”ti. Vigarahi buddho bhagavā…pe…  kathañhi nāma tvaṃ,
moghapurisa, bhikkhūhi sahadhammikaṃ vuccamāno evaṃ vakkhasi—  ‘na tāvāhaṃ,
āvuso, etasmiṃ sikkhāpade sikkhissāmi yāva na aññaṃ bhikkhuṃ byattaṃ
vinayadharaṃ paripucchāmī’ti. Netaṃ, moghapurisa, appasannānaṃ vā pasādāya…pe…
evañca pana, bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_2V_1304"></a>
<a class="msdiv" id="msdiv434"></a>
<a class="sc" id="3"></a>
<strong>“Yo pana bhikkhu bhikkhūhi sahadhammikaṃ vuccamāno evaṃ vadeyya—  ‘na
tāvāhaṃ, āvuso, etasmiṃ sikkhāpade sikkhissāmi yāva na aññaṃ bhikkhuṃ byattaṃ
vinayadharaṃ paripucchāmī’ti, pācittiyaṃ. Sikkhamānena, bhikkhave, bhikkhunā
aññātabbaṃ paripucchitabbaṃ paripañhitabbaṃ. Ayaṃ tattha sāmīcī”</strong>
ti. (<em>71</em>:<strong>120</strong>)</p>
<ul>
<li>
<a class="ms" id="p_2V_1305"></a>
<a class="msdiv" id="msdiv435"></a>
<a class="sc" id="4"></a>
<span class="term">Yo panā</span>
<span class="gloss">ti yo yādiso…pe…  </span>ti yo yādiso…pe…
<span class="term">bhikkhū</span>
<span class="gloss">ti…pe…  ayaṃ imasmiṃ atthe adhippeto bhikkhūti.</span>ti…pe…
ayaṃ imasmiṃ atthe adhippeto bhikkhūti.</li>
</ul>
<ul>
<li>
<a class="ms" id="p_2V_1306"></a>
<a class="sc" id="5"></a>
<span class="term">Bhikkhūhī</span>
<span class="gloss">ti aññehi bhikkhūhi.</span>ti aññehi bhikkhūhi.</li>
</ul>
<ul>
<li>
<a class="ms" id="p_2V_1307"></a>
<a class="sc" id="6"></a>
<span class="term">Sahadhammikaṃ</span>
<span class="gloss">nāma yaṃ bhagavatā paññattaṃ sikkhāpadaṃ etaṃ sahadhammikaṃ
nāma. Tena vuccamāno evaṃ vadeti—  “na tāvāhaṃ, āvuso, etasmiṃ sikkhāpade
sikkhissāmi yāva na aññaṃ bhikkhuṃ byattaṃ vinayadharaṃ paripucchāmī”ti.
Paṇḍitaṃ byattaṃ medhāviṃ bahussutaṃ dhammakathikaṃ paripucchāmīti bhaṇati,
āpatti pācittiyassa.</span>
nāma yaṃ bhagavatā paññattaṃ sikkhāpadaṃ etaṃ sahadhammikaṃ nāma. Tena
vuccamāno evaṃ vadeti—  “na tāvāhaṃ, āvuso, etasmiṃ sikkhāpade sikkhissāmi yāva
na aññaṃ bhikkhuṃ byattaṃ vinayadharaṃ paripucchāmī”ti. Paṇḍitaṃ byattaṃ
medhāviṃ bahussutaṃ dhammakathikaṃ paripucchāmīti bhaṇati, āpatti pācittiyassa.</li>
</ul>
<p>
<a class="ms" id="p_2V_1308"></a>
<a class="msdiv" id="msdiv436"></a>
<a class="sc" id="7"></a>
Upasampanne upasampannasaññī evaṃ vadeti, āpatti pācittiyassa. Upasampanne
vematiko evaṃ vadeti, āpatti pācittiyassa. Upasampanne anupasampannasaññī evaṃ
vadeti, āpatti pācittiyassa.</p>
<p>
<a class="ms" id="p_2V_1309"></a>
<a class="sc" id="8"></a>
Apaññattena vuccamāno—  “idaṃ na sallekhāya na dhutatthāya na pāsādikatāya na
apacayāya na vīriyārambhāya saṃvattatī”ti evaṃ vadeti, “na tāvāhaṃ, āvuso,
etasmiṃ sikkhāpade sikkhissāmi yāva na aññaṃ bhikkhuṃ byattaṃ vinayadharaṃ
paṇḍitaṃ medhāviṃ bahussutaṃ dhammakathikaṃ paripucchāmī”ti bhaṇati, āpatti
dukkaṭassa.</p>
<p>
<a class="ms" id="p_2V_1310"></a>
<a class="sc" id="9"></a>
Anupasampannena paññattena vā apaññattena vā vuccamāno—  “idaṃ na sallekhāya na
dhutatthāya na pāsādikatāya na apacayāya na vīriyārambhāya saṃvattatī”ti evaṃ
vadeti, “na tāvāhaṃ, āvuso, etasmiṃ sikkhāpade sikkhissāmi yāva na aññaṃ
bhikkhuṃ byattaṃ vinayadharaṃ paṇḍitaṃ medhāviṃ bahussutaṃ dhammakathikaṃ
paripucchāmī”ti bhaṇati, āpatti dukkaṭassa. Anupasampanne upasampannasaññī,
āpatti dukkaṭassa. Anupasampanne vematiko, āpatti dukkaṭassa. Anupasampanne
anupasampannasaññī, āpatti dukkaṭassa.</p>
<ul>
<li>
<a class="ms" id="p_2V_1311"></a>
<a class="sc" id="10"></a>
<span class="term">Sikkhamānenā</span>
<span class="gloss">ti sikkhitukāmena.</span>ti sikkhitukāmena.</li>
</ul>
<ul>
<li>
<a class="ms" id="p_2V_1312"></a>
<a class="sc" id="11"></a>
<span class="term">Aññātabban</span>
<span class="gloss">ti jānitabbaṃ.</span>ti jānitabbaṃ.</li>
</ul>
<ul>
<li>
<a class="ms" id="p_2V_1313"></a>
<a class="sc" id="12"></a>
<span class="term">Paripucchitabban</span>
<span class="gloss">ti “idaṃ, bhante, kathaṃ; imassa vā kvattho”ti?</span>ti
“idaṃ, bhante, kathaṃ; imassa vā kvattho”ti?</li>
</ul>
<ul>
<li>
<a class="ms" id="p_2V_1314"></a>
<a class="sc" id="13"></a>
<span class="term">Paripañhitabban</span>
<span class="gloss">ti cintetabbaṃ tulayitabbaṃ.</span>ti cintetabbaṃ
tulayitabbaṃ.</li>
</ul>
<ul>
<li>
<a class="ms" id="p_2V_1315"></a>
<a class="sc" id="14"></a>
<span class="term">Ayaṃ tattha sāmīcī</span>
<span class="gloss">ti ayaṃ tattha anudhammatā.</span>ti ayaṃ tattha
anudhammatā.</li>
</ul>
<p>
<a class="ms" id="p_2V_1316"></a>
<a class="msdiv" id="msdiv437"></a>
<a class="sc" id="15"></a>
Anāpatti—  “jānissāmi sikkhissāmī”ti bhaṇati, ummattakassa, ādikammikassāti.</p>
<p class="endsutta">
<a class="ms" id="p_2V_1317"></a>
<a class="sc" id="16"></a>
Sahadhammikasikkhāpadaṃ niṭṭhitaṃ paṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>