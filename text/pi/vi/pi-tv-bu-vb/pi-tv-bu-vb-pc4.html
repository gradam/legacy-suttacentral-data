<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc4">
<article>
<div class="hgroup">
<h1>Padasodhammasikkhāpada</h1>
</div>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Musāvādavagga</span><span class="hidden">Padasodhammasikkhāpada</span>
<p>
<a class="ms" id="p_2V_150"></a>
<a class="msdiv" id="msdiv44"></a>
<a class="sc" id="1"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena chabbaggiyā bhikkhū upāsake padaso dhammaṃ
vācenti. Upāsakā bhikkhūsu agāravā appatissā asabhāgavuttikā viharanti. Ye te
bhikkhū appicchā…pe…  te ujjhāyanti khiyyanti vipācenti—  “kathañhi nāma
chabbaggiyā bhikkhū upāsake padaso dhammaṃ vācessanti. Upāsakā bhikkhūsu
agāravā appatissā asabhāgavuttikā viharantī”ti.</p>
<p>
<a class="ms" id="p_2V_151"></a>
<a class="sc" id="2"></a>
Atha kho te bhikkhū chabbaggiye bhikkhū anekapariyāyena vigarahitvā bhagavato
etamatthaṃ ārocesuṃ…pe…  “saccaṃ kira tumhe, bhikkhave, upāsake padaso dhammaṃ
vācetha; upāsakā bhikkhūsu agāravā appatissā asabhāgavuttikā viharantī”ti?
“Saccaṃ, bhagavā”ti. Vigarahi buddho bhagavā…pe…  kathañhi nāma tumhe,
moghapurisā, upāsake padaso dhammaṃ vācessatha. Upāsakā bhikkhūsu agāravā
appatissā asabhāgavuttikā viharanti. Netaṃ, moghapurisā, appasannānaṃ vā
pasādāya pasannānaṃ vā bhiyyobhāvāya…pe…  evañca pana, bhikkhave, imaṃ
sikkhāpadaṃ uddiseyyātha— </p>
<p class="rule">
<a class="ms" id="p_2V_152"></a>
<a class="msdiv" id="msdiv45"></a>
<a class="sc" id="3"></a>
<strong>“Yo pana bhikkhu anupasampannaṃ padaso dhammaṃ vāceyya pācittiyan”</strong>
ti. (<em>4</em>:<strong>53</strong>)</p>
<ul>
<li>
<a class="ms" id="p_2V_153"></a>
<a class="msdiv" id="msdiv46"></a>
<a class="sc" id="4"></a>
<span class="term">Yo panā</span>
<span class="gloss">ti yo yādiso…pe…  </span>ti yo yādiso…pe…
<span class="term">bhikkhū</span>
<span class="gloss">ti…pe…  ayaṃ imasmiṃ atthe adhippeto bhikkhūti.</span>ti…pe…
ayaṃ imasmiṃ atthe adhippeto bhikkhūti.</li>
</ul>
<ul>
<li>
<a class="ms" id="p_2V_154"></a>
<a class="sc" id="5"></a>
<span class="term">Anupasampanno</span>
<span class="gloss">nāma bhikkhuñca bhikkhuniñca ṭhapetvā avaseso anupasampanno
nāma.</span>
nāma bhikkhuñca bhikkhuniñca ṭhapetvā avaseso anupasampanno nāma.</li>
</ul>
<ul>
<li>
<a class="ms" id="p_2V_155"></a>
<a class="sc" id="6"></a>
<span class="term">Padaso</span>
<span class="gloss">nāma padaṃ, anupadaṃ, anvakkharaṃ, anubyañjanaṃ.</span>
nāma padaṃ, anupadaṃ, anvakkharaṃ, anubyañjanaṃ.</li>
</ul>
<ul>
<li>
<a class="ms" id="p_2V_156"></a>
<a class="sc" id="7"></a>
<span class="term">Padaṃ</span>
<span class="gloss">nāma ekato paṭṭhapetvā ekato osāpenti. </span>
nāma ekato paṭṭhapetvā ekato osāpenti.
<span class="term">Anupadaṃ</span>
<span class="gloss">nāma pāṭekkaṃ paṭṭhapetvā ekato osāpenti. </span> nāma
pāṭekkaṃ paṭṭhapetvā ekato osāpenti.
<span class="term">Anvakkharaṃ</span>
<span class="gloss">nāma “rūpaṃ aniccan”ti vuccamāno, “run”ti opāteti. </span>
nāma “rūpaṃ aniccan”ti vuccamāno, “run”ti opāteti.
<span class="term">Anubyañjanaṃ</span>
<span class="gloss">nāma “rūpaṃ aniccan”ti vuccamāno, “vedanā aniccā”ti saddaṃ
nicchāreti.</span> nāma “rūpaṃ aniccan”ti vuccamāno, “vedanā aniccā”ti saddaṃ
nicchāreti.</li>
</ul>
<p>
<a class="ms" id="p_2V_157"></a>
<a class="sc" id="8"></a>
Yañca padaṃ, yañca anupadaṃ, yañca anvakkharaṃ, yañca anubyañjanaṃ—  sabbametaṃ
padaso nāma.</p>
<ul>
<li>
<a class="ms" id="p_2V_158"></a>
<a class="sc" id="9"></a>
<span class="term">Dhammo</span>
<span class="gloss">nāma buddhabhāsito, sāvakabhāsito, isibhāsito,
devatābhāsito, atthūpasañhito, dhammūpasañhito.</span>
nāma buddhabhāsito, sāvakabhāsito, isibhāsito, devatābhāsito, atthūpasañhito,
dhammūpasañhito.</li>
</ul>
<ul>
<li>
<a class="ms" id="p_2V_159"></a>
<a class="sc" id="10"></a>
<span class="term">Vāceyyā</span>
<span class="gloss">ti padena vāceti, pade pade āpatti pācittiyassa. Akkharāya
vāceti, akkharakkharāya āpatti pācittiyassa.</span>ti padena vāceti, pade pade
āpatti pācittiyassa. Akkharāya vāceti, akkharakkharāya āpatti pācittiyassa.</li>
</ul>
<p>
<a class="ms" id="p_2V_160"></a>
<a class="msdiv" id="msdiv47"></a>
<a class="sc" id="11"></a>
Anupasampanne anupasampannasaññī padaso dhammaṃ vāceti, āpatti pācittiyassa.
Anupasampanne vematiko padaso dhammaṃ vāceti, āpatti pācittiyassa.
Anupasampanne upasampannasaññī padaso dhammaṃ vāceti, āpatti pācittiyassa.</p>
<p>
<a class="ms" id="p_2V_161"></a>
<a class="sc" id="12"></a>
Upasampanne anupasampannasaññī, āpatti dukkaṭassa. Upasampanne vematiko, āpatti
dukkaṭassa. Upasampanne upasampannasaññī, anāpatti.</p>
<p>
<a class="ms" id="p_2V_162"></a>
<a class="msdiv" id="msdiv48"></a>
<a class="sc" id="13"></a>
Anāpatti—  ekato uddisāpento, ekato sajjhāyaṃ karonto, yebhuyyena paguṇaṃ
ganthaṃ bhaṇantaṃ opāteti, osārentaṃ opāteti, ummattakassa, ādikammikassāti.</p>
<p class="endsutta">
<a class="ms" id="p_2V_163"></a>
<a class="sc" id="14"></a>
Padasodhammasikkhāpadaṃ niṭṭhitaṃ catutthaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>