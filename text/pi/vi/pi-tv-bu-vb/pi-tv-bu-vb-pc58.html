<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc58">
<article>
<hgroup>
<h1>Dubbaṇṇakaraṇasikkhāpada</h1>
</hgroup>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Surāpānavagga</span><span class="hidden">Dubbaṇṇakaraṇasikkhāpada</span>
<p>
<a class="ms" id="p_2V_1119"></a>
<a class="msdiv" id="msdiv367"></a>
<a class="sc" id="1"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena sambahulā bhikkhū ca paribbājakā ca sāketā
sāvatthiṃ addhānamaggappaṭipannā honti. Antarāmagge corā nikkhamitvā te
acchindiṃsu. Sāvatthiyā rājabhaṭā nikkhamitvā te core sabhaṇḍe gahetvā
bhikkhūnaṃ santike dūtaṃ pāhesuṃ—  “āgacchantu, bhadantā, sakaṃ sakaṃ cīvaraṃ
sañjānitvā gaṇhantū”ti. Bhikkhū na sañjānanti. Te ujjhāyanti khiyyanti
vipācenti—  “kathañhi nāma bhadantā attano attano cīvaraṃ na sañjānissantī”ti.</p>
<p>
<a class="ms" id="p_2V_1120"></a>
<a class="sc" id="2"></a>
Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ.
Atha kho te bhikkhū bhagavato etamatthaṃ ārocesuṃ. Atha kho bhagavā etasmiṃ
nidāne etasmiṃ pakaraṇe bhikkhusaṃghaṃ sannipātāpetvā bhikkhūnaṃ
tadanucchavikaṃ tadanulomikaṃ dhammiṃ kathaṃ katvā bhikkhū āmantesi—  “tena hi,
bhikkhave, bhikkhūnaṃ sikkhāpadaṃ paññapessāmi dasa atthavase paṭicca—
saṃghasuṭṭhutāya, saṃghaphāsutāya…pe…  saddhammaṭṭhitiyā, vinayānuggahāya.
Evañca pana, bhikkhave, imaṃ sikkhāpadaṃ uddiseyyātha— </p>
<ul>
<li>
<a class="ms" id="p_2V_1121"></a>
<a class="msdiv" id="msdiv368"></a>
<a class="sc" id="3"></a>
<span class="term">“Navaṃ pana bhikkhunā cīvaralābhena tiṇṇaṃ dubbaṇṇakaraṇānaṃ
aññataraṃ dubbaṇṇakaraṇaṃ ādātabbaṃ—  nīlaṃ vā kaddamaṃ vā kāḷasāmaṃ vā. Anādā</span>
<span class="gloss"></span>
<span class="term">ce bhikkhu tiṇṇaṃ dubbaṇṇakaraṇānaṃ aññataraṃ
dubbaṇṇakaraṇaṃ navaṃ cīvaraṃ paribhuñjeyya, pācittiyan”</span>
<span class="gloss">ti. (</span>ti. (<em>58</em>:<span class="term">107</span>
<span class="gloss">)</span>)</li>
</ul>
<ul>
<li>
<a class="ms" id="p_2V_1122"></a>
<a class="msdiv" id="msdiv369"></a>
<a class="sc" id="4"></a>
<span class="term">Navaṃ</span>
<span class="gloss">nāma akatakappaṃ vuccati.</span>
nāma akatakappaṃ vuccati.</li>
</ul>
<ul>
<li>
<a class="ms" id="p_2V_1123"></a>
<a class="sc" id="5"></a>
<span class="term">Cīvaraṃ</span>
<span class="gloss">nāma channaṃ cīvarānaṃ aññataraṃ cīvaraṃ.</span>
nāma channaṃ cīvarānaṃ aññataraṃ cīvaraṃ.</li>
</ul>
<ul>
<li>
<a class="ms" id="p_2V_1124"></a>
<a class="sc" id="6"></a>
<span class="term">Tiṇṇaṃ dubbaṇṇakaraṇānaṃ aññataraṃ dubbaṇṇakaraṇaṃ ādātabban</span>
<span class="gloss">ti antamaso kusaggenapi ādātabbaṃ.</span>ti antamaso
kusaggenapi ādātabbaṃ.</li>
</ul>
<ul>
<li>
<a class="ms" id="p_2V_1125"></a>
<a class="sc" id="7"></a>
<span class="term">Nīlaṃ</span>
<span class="gloss">nāma dve nīlāni—  kaṃsanīlaṃ, palāsanīlaṃ.</span>
nāma dve nīlāni—  kaṃsanīlaṃ, palāsanīlaṃ.</li>
</ul>
<ul>
<li>
<a class="ms" id="p_2V_1126"></a>
<a class="sc" id="8"></a>
<span class="term">Kaddamo</span>
<span class="gloss">nāma odako vuccati.</span>
nāma odako vuccati.</li>
</ul>
<ul>
<li>
<a class="ms" id="p_2V_1127"></a>
<a class="sc" id="9"></a>
<span class="term">Kāḷasāmaṃ</span>
<span class="gloss">nāma yaṃ kiñci kāḷasāmakaṃ.</span>
nāma yaṃ kiñci kāḷasāmakaṃ.</li>
</ul>
<ul>
<li>
<a class="ms" id="p_2V_1128"></a>
<a class="sc" id="10"></a>
<span class="term">Anādā ce bhikkhu tiṇṇaṃ dubbaṇṇakaraṇānaṃ aññataraṃ
dubbaṇṇakaraṇan</span>
<span class="gloss">ti antamaso kusaggenapi anādiyitvā tiṇṇaṃ dubbaṇṇakaraṇānaṃ
aññataraṃ dubbaṇṇakaraṇaṃ navaṃ cīvaraṃ paribhuñjati, āpatti pācittiyassa.</span>ti
antamaso kusaggenapi anādiyitvā tiṇṇaṃ dubbaṇṇakaraṇānaṃ aññataraṃ
dubbaṇṇakaraṇaṃ navaṃ cīvaraṃ paribhuñjati, āpatti pācittiyassa.</li>
</ul>
<p>
<a class="ms" id="p_2V_1129"></a>
<a class="msdiv" id="msdiv370"></a>
<a class="sc" id="11"></a>
Anādinne anādinnasaññī paribhuñjati, āpatti pācittiyassa. Anādinne vematiko
paribhuñjati, āpatti pācittiyassa. Anādinne ādinnasaññī paribhuñjati, āpatti
pācittiyassa.</p>
<p>
<a class="ms" id="p_2V_1130"></a>
<a class="sc" id="12"></a>
Ādinne anādinnasaññī, āpatti dukkaṭassa. Ādinne vematiko, āpatti dukkaṭassa.
Ādinne ādinnasaññī, anāpatti.</p>
<p>
<a class="ms" id="p_2V_1131"></a>
<a class="msdiv" id="msdiv371"></a>
<a class="sc" id="13"></a>
Anāpatti—  ādiyitvā paribhuñjati, kappo naṭṭho hoti, kappakatokāso jiṇṇo hoti,
kappakatena akappakataṃ saṃsibbitaṃ hoti, aggaḷe anuvāte paribhaṇḍe,
ummattakassa, ādikammikassāti.</p>
<p class="endsutta">
<a class="ms" id="p_2V_1132"></a>
<a class="sc" id="14"></a>
Dubbaṇṇakaraṇasikkhāpadaṃ niṭṭhitaṃ aṭṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>