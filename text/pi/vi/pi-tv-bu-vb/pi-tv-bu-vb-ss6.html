<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-ss6">
<article>
<hgroup>
<h1>Kuṭikārasikkhāpada</h1>
</hgroup>
<span class="hidden">Mahāvibhaṅga</span><span class="hidden">Saṃghādisesakaṇḍa</span><span class="hidden">Kuṭikārasikkhāpada</span>
<p>
<a class="ms" id="p_1V_1417"></a>
<a class="msdiv" id="msdiv342"></a>
<a class="sc" id="1"></a>
Tena samayena buddho bhagavā rājagahe viharati veḷuvane kalandakanivāpe. Tena
kho pana samayena āḷavakā bhikkhū saññācikāyo kuṭiyo kārāpenti assāmikāyo
attuddesikāyo appamāṇikāyo. Tāyo na niṭṭhānaṃ gacchanti. Te yācanabahulā
viññattibahulā viharanti—  “purisaṃ detha, purisatthakaraṃ detha, goṇaṃ detha,
sakaṭaṃ detha, vāsiṃ detha, parasuṃ detha, kuṭhāriṃ detha, kudālaṃ detha,
nikhādanaṃ detha, valliṃ detha, veḷuṃ detha, muñjaṃ detha, pabbajaṃ detha,
tiṇaṃ detha, mattikaṃ dethā”ti. Manussā upaddutā yācanāya upaddutā viññattiyā
bhikkhū disvā ubbijjantipi uttasantipi palāyantipi aññenapi gacchanti aññenapi
mukhaṃ karonti dvārampi thakenti, gāvimpi disvā palāyanti bhikkhūti maññamānā.</p>
<p>
<a class="ms" id="p_1V_1418"></a>
<a class="sc" id="2"></a>
Atha kho āyasmā mahākassapo rājagahe vassaṃvuṭṭho yena āḷavī tena pakkāmi.
Anupubbena yena āḷavī tadavasari. Tatra sudaṃ āyasmā mahākassapo āḷaviyaṃ
viharati aggāḷave cetiye. Atha kho āyasmā mahākassapo pubbaṇhasamayaṃ nivāsetvā
pattacīvaramādāya āḷaviṃ piṇḍāya pāvisi. Manussā āyasmantaṃ mahākassapaṃ
passitvā ubbijjantipi uttasantipi palāyantipi aññenapi gacchanti aññenapi
mukhaṃ karonti dvārampi thakenti. Atha kho āyasmā mahākassapo āḷaviyaṃ piṇḍāya
caritvā pacchābhattaṃ piṇḍapātapaṭikkanto bhikkhū āmantesi—  “pubbāyaṃ, āvuso,
āḷavī subhikkhā ahosi sulabhapiṇḍā sukarā uñchena paggahena yāpetuṃ; etarahi
panāyaṃ āḷavī dubbhikkhā dullabhapiṇḍā, na sukarā uñchena paggahena yāpetuṃ. Ko
nu kho, āvuso, hetu ko paccayo, yenāyaṃ āḷavī dubbhikkhā dullabhapiṇḍā, na
sukarā uñchena paggahena yāpetun”ti? Atha kho te bhikkhū āyasmato
mahākassapassa etamatthaṃ ārocesuṃ.</p>
<p>
<a class="ms" id="p_1V_1419"></a>
<a class="msdiv" id="msdiv343"></a>
<a class="sc" id="3"></a>
Atha kho bhagavā rājagahe yathābhirantaṃ viharitvā yena āḷavī tena cārikaṃ
pakkāmi. Anupubbena cārikaṃ caramāno yena āḷavī tadavasari. Tatra sudaṃ bhagavā
āḷaviyaṃ viharati aggāḷave cetiye. Atha kho āyasmā mahākassapo yena bhagavā
tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.
Ekamantaṃ nisinno kho āyasmā mahākassapo bhagavato etamatthaṃ ārocesi.</p>
<p>
<a class="ms" id="p_1V_1420"></a>
<a class="sc" id="4"></a>
Atha kho bhagavā etasmiṃ nidāne etasmiṃ pakaraṇe bhikkhusaṃghaṃ sannipātāpetvā
āḷavake bhikkhū paṭipucchi—  “saccaṃ kira tumhe, bhikkhave, saññācikāyo kuṭiyo
kārāpetha assāmikāyo attuddesikāyo appamāṇikāyo. Tāyo na niṭṭhānaṃ gacchanti.
Te tumhe yācanabahulā viññattibahulā viharatha—  ‘purisaṃ detha purisatthakaraṃ
detha…pe…  tiṇaṃ detha mattikaṃ dethā’ti. Manussā upaddutā yācanāya upaddutā
viññattiyā bhikkhū disvā ubbijjantipi uttasantipi palāyantipi aññenapi
gacchanti aññenapi mukhaṃ karonti dvārampi thakenti, gāvimpi disvā palāyanti
bhikkhūti maññamānā”ti? “Saccaṃ, bhagavā”ti. Vigarahi buddho bhagavā…pe…
kathañhi nāma tumhe, moghapurisā, saṃyācikāyo kuṭiyo kārāpessatha assāmikāyo
attuddesikāyo appamāṇikāyo. Tāyo na niṭṭhānaṃ gacchanti. Te tumhe yācanabahulā
viññattibahulā viharissatha—  “purisaṃ detha purisatthakaraṃ detha…pe…  tiṇaṃ
detha mattikaṃ dethā”ti. Netaṃ moghapurisā, appasannānaṃ vā pasādāya…pe…
vigarahitvā dhammiṃ kathaṃ katvā bhikkhū āmantesi— </p>
<p>
<a class="ms" id="p_1V_1421"></a>
<a class="msdiv" id="msdiv344"></a>
<a class="sc" id="5"></a>
“Bhūtapubbaṃ, bhikkhave, dve bhātaro isayo gaṅgaṃ nadiṃ upanissāya vihariṃsu.
Atha kho, bhikkhave, maṇikaṇṭho nāgarājā gaṅgaṃ nadiṃ uttaritvā yena kaniṭṭho
isi tenupasaṅkami; upasaṅkamitvā kaniṭṭhaṃ isiṃ sattakkhattuṃ bhogehi
parikkhipitvā uparimuddhani mahantaṃ phaṇaṃ karitvā aṭṭhāsi. Atha kho,
bhikkhave, kaniṭṭho isi tassa nāgassa bhayā kiso ahosi lūkho dubbaṇṇo
uppaṇḍuppaṇḍukajāto dhamanisanthatagatto. Addasa kho, bhikkhave, jeṭṭho isi
kaniṭṭhaṃ isiṃ kisaṃ lūkhaṃ dubbaṇṇaṃ uppaṇḍuppaṇḍukajātaṃ
dhamanisanthatagattaṃ. Disvāna kaniṭṭhaṃ isiṃ etadavoca—  ‘kissa tvaṃ, bho,
kiso lūkho dubbaṇṇo uppaṇḍuppaṇḍukajāto dhamanisanthatagatto’ti? ‘Idha, bho,
maṇikaṇṭho nāgarājā gaṅgaṃ nadiṃ uttaritvā yenāhaṃ tenupasaṅkami; upasaṅkamitvā
maṃ sattakkhattuṃ bhogehi parikkhipitvā uparimuddhani mahantaṃ phaṇaṃ karitvā
aṭṭhāsi. Tassāhaṃ, bho, nāgassa bhayā kiso lūkho dubbaṇṇo uppaṇḍuppaṇḍukajāto
dhamanisanthatagatto’ti. ‘Icchasi pana tvaṃ, bho, tassa nāgassa anāgamanan’ti?
‘Icchāmahaṃ, bho, tassa nāgassa anāgamanan’ti. ‘Api pana tvaṃ, bho, tassa
nāgassa kiñci passasī’ti? ‘Passāmahaṃ, bho, maṇimassa kaṇṭhe pilandhanan’ti.
‘Tena hi tvaṃ, bho, taṃ nāgaṃ maṇiṃ yāca—  “maṇiṃ me, bho, dehi; maṇinā me
attho”’ti.</p>
<p>
<a class="ms" id="p_1V_1422"></a>
<a class="sc" id="6"></a>
Atha kho, bhikkhave, maṇikaṇṭho nāgarājā gaṅgaṃ nadiṃ uttaritvā yena kaniṭṭho
isi tenupasaṅkami; upasaṅkamitvā ekamantaṃ aṭṭhāsi. Ekamantaṃ ṭhitaṃ kho,
bhikkhave, maṇikaṇṭhaṃ nāgarājānaṃ kaniṭṭho isi etadavoca—  ‘maṇiṃ me, bho,
dehi; maṇinā me attho’ti. Atha kho, bhikkhave, maṇikaṇṭho nāgarājā—  ‘bhikkhu
maṇiṃ yācati, bhikkhussa maṇinā attho’ti khippaññeva agamāsi.</p>
<p>
<a class="ms" id="p_1V_1423"></a>
<a class="sc" id="7"></a>
Dutiyampi kho, bhikkhave, maṇikaṇṭho nāgarājā gaṅgaṃ nadiṃ uttaritvā yena
kaniṭṭho isi tenupasaṅkami. Addasa kho, bhikkhave, kaniṭṭho isi maṇikaṇṭhaṃ
nāgarājānaṃ dūratova āgacchantaṃ. Disvāna maṇikaṇṭhaṃ nāgarājānaṃ etadavoca—
‘maṇiṃ me, bho, dehi; maṇinā me attho’ti. Atha kho, bhikkhave, maṇikaṇṭho
nāgarājā—  ‘bhikkhu maṇiṃ yācati, bhikkhussa maṇinā attho’ti tatova
paṭinivatti.</p>
<p>
<a class="ms" id="p_1V_1424"></a>
<a class="sc" id="8"></a>
Tatiyampi kho, bhikkhave, maṇikaṇṭho nāgarājā gaṅgaṃ nadiṃ uttarati. Addasa
kho, bhikkhave, kaniṭṭho isi maṇikaṇṭhaṃ nāgarājānaṃ gaṅgaṃ nadiṃ uttarantaṃ.
Disvāna maṇikaṇṭhaṃ nāgarājānaṃ etadavoca—  ‘maṇiṃ me, bho, dehi; maṇinā me
attho’ti. Atha kho, bhikkhave, maṇikaṇṭho nāgarājā kaniṭṭhaṃ isiṃ gāthāhi
ajjhabhāsi— </p>
<blockquote class="gatha">
<a class="ms" id="p_1V_1425"></a>
<p>
<a class="sc" id="9"></a>
‘Mamannapānaṃ vipulaṃ uḷāraṃ,
<br>
Uppajjatīmassa maṇissa hetu;<br>
Taṃ te na dassaṃ atiyācakosi,<br>
Na cāpi te assamamāgamissaṃ.<br>
</p>
<a class="ms" id="p_1V_1426"></a>
<p>
<a class="sc" id="10"></a>
Susū yathā sakkharadhotapāṇī,
<br>
Tāsesi maṃ selamāyācamāno;<br>
Taṃ te na dassaṃ atiyācakosi,<br>
Na cāpi te assamamāgamissan’ti.<br>
</p>
</blockquote>
<p>
<a class="ms" id="p_1V_1427"></a>
<a class="sc" id="11"></a>
Atha kho, bhikkhave, maṇikaṇṭho nāgarājā—  ‘bhikkhu maṇiṃ yācati, bhikkhussa
maṇinā attho’ti pakkāmi. Tathā pakkantova ahosi, na puna paccāgañchi. Atha kho,
bhikkhave, kaniṭṭho isi tassa nāgassa dassanīyassa adassanena bhiyyoso mattāya
kiso ahosi lūkho dubbaṇṇo, uppaṇḍuppaṇḍukajāto dhamanisanthatagatto. Addasa
kho, bhikkhave, jeṭṭho isi kaniṭṭhaṃ isiṃ bhiyyoso mattāya kisaṃ lūkhaṃ
dubbaṇṇaṃ uppaṇḍuppaṇḍukajātaṃ dhamanisanthatagattaṃ. Disvāna kaniṭṭhaṃ isiṃ
etadavoca—  ‘kissa tvaṃ, bho, bhiyyoso mattāya kiso lūkho dubbaṇṇo
uppaṇḍuppaṇḍukajāto dhamanisanthatagatto’ti? ‘Tassāhaṃ, bho, nāgassa
dassanīyassa adassanena bhiyyoso mattāya kiso lūkho dubbaṇṇo
uppaṇḍuppaṇḍukajāto dhamanisanthatagatto’ti. Atha kho, bhikkhave, jeṭṭho isi
kaniṭṭhaṃ isiṃ gāthāya ajjhabhāsi— </p>
<blockquote class="gatha">
<a class="ms" id="p_1V_1428"></a>
<p>
<a class="sc" id="12"></a>
‘Na taṃ yāce yassapiyaṃ jigīse,
<br>
Videsso hoti atiyācanāya;<br>
Nāgo maṇiṃ yācito brāhmaṇena,<br>
Adassanaññeva tadajjhagamā’ti.<br>
</p>
</blockquote>
<p>
<a class="ms" id="p_1V_1429"></a>
<a class="sc" id="13"></a>
Tesañhi nāma, bhikkhave, tiracchānagatānaṃ pāṇānaṃ amanāpā bhavissati yācanā
amanāpā viññatti. Kimaṅgaṃ pana manussabhūtānaṃ.</p>
<p>
<a class="ms" id="p_1V_1430"></a>
<a class="msdiv" id="msdiv345"></a>
<a class="sc" id="14"></a>
Bhūtapubbaṃ, bhikkhave, aññataro bhikkhu himavantapasse viharati aññatarasmiṃ
vanasaṇḍe. Tassa kho, bhikkhave, vanasaṇḍassa avidūre mahantaṃ ninnaṃ pallalaṃ.
Atha kho, bhikkhave, mahāsakuṇasaṅgho tasmiṃ pallale divasaṃ gocaraṃ caritvā
sāyaṃ taṃ vanasaṇḍaṃ vāsāya upagacchati. Atha kho, bhikkhave, so bhikkhu tassa
sakuṇasaṅghassa saddena ubbāḷho yenāhaṃ tenupasaṅkami; upasaṅkamitvā maṃ
abhivādetvā ekamantaṃ nisīdi. Ekamantaṃ nisinnaṃ kho ahaṃ, bhikkhave, taṃ
bhikkhuṃ etadavoca—  ‘kacci, bhikkhu, khamanīyaṃ kacci yāpanīyaṃ kaccisi
appakilamathena addhānaṃ āgato? Kuto ca tvaṃ, bhikkhu, āgacchasī’ti?
‘Khamanīyaṃ, bhagavā, yāpanīyaṃ, bhagavā. Appakilamathena cāhaṃ, bhante,
addhānaṃ āgato. Atthi, bhante, himavantapasse mahāvanasaṇḍo. Tassa kho pana,
bhante, vanasaṇḍassa avidūre mahantaṃ ninnaṃ pallalaṃ. Atha kho, bhante,
mahāsakuṇasaṅgho tasmiṃ pallale divasaṃ gocaraṃ caritvā sāyaṃ taṃ vanasaṇḍaṃ
vāsāya upagacchati. Tato ahaṃ, bhagavā, āgacchāmi—  tassa sakuṇasaṅghassa
saddena ubbāḷho’ti. ‘Icchasi pana tvaṃ, bhikkhu, tassa sakuṇasaṅghassa
anāgamanan’ti? ‘Icchāmahaṃ, bhagavā, tassa sakuṇasaṅghassa anāgamanan’ti. ‘Tena
hi tvaṃ, bhikkhu, tattha gantvā taṃ vanasaṇḍaṃ ajjhogāhetvā rattiyā paṭhamaṃ
yāmaṃ tikkhattuṃ saddamanussāvehi—  suṇantu me, bhonto sakuṇā, yāvatikā imasmiṃ
vanasaṇḍe vāsaṃ upagatā, pattena me attho. Ekekaṃ me, bhonto, pattaṃ
dadantū’ti. Rattiyā majjhimaṃ yāmaṃ…  rattiyā pacchimaṃ yāmaṃ tikkhattuṃ
saddamanussāvehi—  ‘suṇantu me, bhonto sakuṇā, yāvatikā imasmiṃ vanasaṇḍe vāsaṃ
upagatā, pattena me attho. Ekekaṃ me, bhonto, pattaṃ dadantū’ti.</p>
<p>
<a class="ms" id="p_1V_1431"></a>
<a class="sc" id="15"></a>
Atha kho, bhikkhave, so bhikkhu tattha gantvā taṃ vanasaṇḍaṃ ajjhogāhetvā
rattiyā paṭhamaṃ yāmaṃ tikkhattuṃ saddamanussāvesi—  ‘suṇantu me, bhonto
sakuṇā, yāvatikā imasmiṃ vanasaṇḍe vāsaṃ upagatā, pattena me attho. Ekekaṃ me,
bhonto, pattaṃ dadantū’ti. Rattiyā majjhimaṃ yāmaṃ…  rattiyā pacchimaṃ yāmaṃ
tikkhattuṃ saddamanussāvesi—  ‘suṇantu me, bhonto sakuṇā, yāvatikā imasmiṃ
vanasaṇḍe vāsaṃ upagatā, pattena me attho. Ekekaṃ me, bhonto, pattaṃ
dadantū’ti. Atha kho, bhikkhave, so sakuṇasaṅgho—  ‘bhikkhu pattaṃ yācati
bhikkhussa pattena attho’ti tamhā vanasaṇḍā pakkāmi. Tathā pakkantova ahosi na
puna paccāgañchi. Tesañhi nāma, bhikkhave, tiracchānagatānaṃ pāṇānaṃ amanāpā
bhavissati yācanā amanāpā viññatti. Kimaṅgaṃ pana manussabhūtānaṃ.</p>
<p>
<a class="ms" id="p_1V_1432"></a>
<a class="msdiv" id="msdiv346"></a>
<a class="sc" id="16"></a>
Bhūtapubbaṃ, bhikkhave, raṭṭhapālassa kulaputtassa pitā raṭṭhapālaṃ kulaputtaṃ
gāthāya ajjhabhāsi— </p>
<blockquote class="gatha">
<a class="ms" id="p_1V_1433"></a>
<p>
<a class="sc" id="17"></a>
‘Apāhaṃ te na jānāmi,
<br>
raṭṭhapāla bahū janā;<br>
Te maṃ saṅgamma yācanti,<br>
kasmā maṃ tvaṃ na yācasī’ti.<br>
</p>
<a class="ms" id="p_1V_1434"></a>
<p>
<a class="sc" id="18"></a>
‘Yācako appiyo hoti,
<br>
yācaṃ adadamappiyo;<br>
Tasmāhaṃ taṃ na yācāmi,<br>
mā me videssanā ahū’ti.<br>
</p>
</blockquote>
<p>
<a class="ms" id="p_1V_1435"></a>
<a class="sc" id="19"></a>
So hi nāma, bhikkhave, raṭṭhapālo kulaputto sakaṃ pitaraṃ evaṃ vakkhati.
Kimaṅgaṃ pana jano janaṃ.</p>
<p>
<a class="ms" id="p_1V_1436"></a>
<a class="msdiv" id="msdiv347"></a>
<a class="sc" id="20"></a>
Gihīnaṃ, bhikkhave, dussaṃharāni bhogāni sambhatānipi durakkhiyāni. Tattha nāma
tumhe, moghapurisā, evaṃ dussaṃharesu bhogesu sambhatesupi durakkhiyesu
yācanabahulā viññattibahulā viharissatha—  ‘purisaṃ detha, purisatthakaraṃ
detha, goṇaṃ detha, sakaṭaṃ detha, vāsiṃ detha, parasuṃ detha, kuṭhāriṃ detha,
kudālaṃ detha, nikhādanaṃ detha, valliṃ detha, veḷuṃ detha, muñjaṃ detha,
pabbajaṃ detha, tiṇaṃ detha, mattikaṃ dethā’ti. Netaṃ, moghapurisā,
appasannānaṃ vā pasādāya…pe…  evañca pana, bhikkhave, imaṃ sikkhāpadaṃ
uddiseyyātha— </p>
<p class="rule">
<a class="ms" id="p_1V_1437"></a>
<a class="msdiv" id="msdiv348"></a>
<a class="sc" id="21"></a>
<strong>“Saññācikāya pana bhikkhunā kuṭiṃ kārayamānena assāmikaṃ attuddesaṃ
pamāṇikā kāretabbā. Tatridaṃ pamāṇaṃ—  dīghaso dvādasa vidatthiyo,
sugatavidatthiyā; tiriyaṃ sattantarā. Bhikkhū abhinetabbā vatthudesanāya. Tehi
bhikkhūhi vatthu desetabbaṃ—  anārambhaṃ saparikkamanaṃ. Sārambhe ce bhikkhu
vatthusmiṃ aparikkamane saññācikāya kuṭiṃ kāreyya, bhikkhū vā anabhineyya
vatthudesanāya, pamāṇaṃ vā atikkāmeyya, saṃghādiseso”</strong>
ti. (<em>6</em>:<strong>10</strong>)</p>
<ul>
<li>
<a class="ms" id="p_1V_1438"></a>
<a class="msdiv" id="msdiv349"></a>
<a class="sc" id="22"></a>
<span class="term">Saññācikā</span>
<span class="gloss">nāma sayaṃ yācitvā purisampi purisatthakarampi goṇampi
sakaṭampi vāsimpi parasumpi kuṭhārimpi kudālampi nikhādanampi vallimpi veḷumpi
muñjampi pabbajampi tiṇampi mattikampi.</span>
nāma sayaṃ yācitvā purisampi purisatthakarampi goṇampi sakaṭampi vāsimpi
parasumpi kuṭhārimpi kudālampi nikhādanampi vallimpi veḷumpi muñjampi
pabbajampi tiṇampi mattikampi.</li>
</ul>
<ul>
<li>
<a class="ms" id="p_1V_1439"></a>
<a class="sc" id="23"></a>
<span class="term">Kuṭi</span>
<span class="gloss">nāma ullittā vā hoti avalittā vā ullittāvalittā vā.</span>
nāma ullittā vā hoti avalittā vā ullittāvalittā vā.</li>
</ul>
<ul>
<li>
<a class="ms" id="p_1V_1440"></a>
<a class="sc" id="24"></a>
<span class="term">Kārayamānenā</span>
<span class="gloss">ti karonto vā kārāpento vā.</span>ti karonto vā kārāpento
vā.</li>
</ul>
<ul>
<li>
<a class="ms" id="p_1V_1441"></a>
<a class="sc" id="25"></a>
<span class="term">Assāmikan</span>
<span class="gloss">ti na añño koci sāmiko hoti, itthī vā puriso vā gahaṭṭho vā
pabbajito vā.</span>ti na añño koci sāmiko hoti, itthī vā puriso vā gahaṭṭho vā
pabbajito vā.</li>
</ul>
<ul>
<li>
<a class="ms" id="p_1V_1442"></a>
<a class="sc" id="26"></a>
<span class="term">Attuddesan</span>
<span class="gloss">ti attano atthāya.</span>ti attano atthāya.</li>
</ul>
<ul>
<li>
<a class="ms" id="p_1V_1443"></a>
<a class="sc" id="27"></a>
<span class="term">Pamāṇikā kāretabbā. Tatridaṃ pamāṇaṃ—  dīghaso dvādasa
vidatthiyo, sugatavidatthiyā</span>
<span class="gloss">ti bāhirimena mānena.</span>ti bāhirimena mānena.</li>
</ul>
<ul>
<li>
<a class="ms" id="p_1V_1444"></a>
<a class="sc" id="28"></a>
<span class="term">Tiriyaṃ sattantarā</span>
<span class="gloss">ti abbhantarimena mānena.</span>ti abbhantarimena mānena.</li>
</ul>
<ul>
<li>
<a class="ms" id="p_1V_1445"></a>
<a class="sc" id="29"></a>
<span class="term">Bhikkhū abhinetabbā vatthudesanāyā</span>
<span class="gloss">ti tena kuṭikārakena bhikkhunā kuṭivatthuṃ sodhetvā saṃghaṃ
upasaṅkamitvā ekaṃsaṃ uttarāsaṅgaṃ karitvā vuḍḍhānaṃ bhikkhūnaṃ pāde vanditvā
ukkuṭikaṃ nisīditvā añjaliṃ paggahetvā evamassa vacanīyo—  “ahaṃ, bhante,
saññācikāya kuṭiṃ kattukāmo assāmikaṃ attuddesaṃ. Sohaṃ, bhante, saṃghaṃ
kuṭivatthuolokanaṃ yācāmī”ti. Dutiyampi yācitabbā. Tatiyampi yācitabbā. Sace
sabbo saṃgho ussahati kuṭivatthuṃ oloketuṃ, sabbena saṃghena oloketabbaṃ. No ce
sabbo saṃgho ussahati kuṭivatthuṃ oloketuṃ, ye tattha honti bhikkhū byattā
paṭibalā sārambhaṃ anārambhaṃ saparikkamanaṃ aparikkamanaṃ jānituṃ te yācitvā
sammannitabbā. “Evañca pana, bhikkhave, sammannitabbā. Byattena bhikkhunā
paṭibalena saṃgho ñāpetabbo— </span>ti tena kuṭikārakena bhikkhunā kuṭivatthuṃ
sodhetvā saṃghaṃ upasaṅkamitvā ekaṃsaṃ uttarāsaṅgaṃ karitvā vuḍḍhānaṃ
bhikkhūnaṃ pāde vanditvā ukkuṭikaṃ nisīditvā añjaliṃ paggahetvā evamassa
vacanīyo—  “ahaṃ, bhante, saññācikāya kuṭiṃ kattukāmo assāmikaṃ attuddesaṃ.
Sohaṃ, bhante, saṃghaṃ kuṭivatthuolokanaṃ yācāmī”ti. Dutiyampi yācitabbā.
Tatiyampi yācitabbā. Sace sabbo saṃgho ussahati kuṭivatthuṃ oloketuṃ, sabbena
saṃghena oloketabbaṃ. No ce sabbo saṃgho ussahati kuṭivatthuṃ oloketuṃ, ye
tattha honti bhikkhū byattā paṭibalā sārambhaṃ anārambhaṃ saparikkamanaṃ
aparikkamanaṃ jānituṃ te yācitvā sammannitabbā. “Evañca pana, bhikkhave,
sammannitabbā. Byattena bhikkhunā paṭibalena saṃgho ñāpetabbo— </li>
</ul>
<p>
<a class="ms" id="p_1V_1446"></a>
<a class="msdiv" id="msdiv350"></a>
<a class="sc" id="30"></a>
‘Suṇātu me, bhante, saṃgho. Ayaṃ itthannāmo bhikkhu saññācikāya kuṭiṃ kattukāmo
assāmikaṃ attuddesaṃ. So saṃghaṃ kuṭivatthuolokanaṃ yācati. Yadi saṃghassa
pattakallaṃ, saṃgho itthannāmañca itthannāmañca bhikkhū sammanneyya
itthannāmassa bhikkhuno kuṭivatthuṃ oloketuṃ. Esā ñatti.</p>
<p>
<a class="ms" id="p_1V_1447"></a>
<a class="sc" id="31"></a>
Suṇātu me, bhante, saṃgho. Ayaṃ itthannāmo bhikkhu saññācikāya kuṭiṃ kattukāmo
assāmikaṃ attuddesaṃ. So saṃghaṃ kuṭivatthuolokanaṃ yācati. Saṃgho
itthannāmañca itthannāmañca bhikkhū sammannati itthannāmassa bhikkhuno
kuṭivatthuṃ oloketuṃ. Yassāyasmato khamati itthannāmassa ca itthannāmassa ca
bhikkhūnaṃ sammuti itthannāmassa bhikkhuno kuṭivatthuṃ oloketuṃ, so tuṇhassa;
yassa nakkhamati, so bhāseyya.</p>
<p>
<a class="ms" id="p_1V_1448"></a>
<a class="sc" id="32"></a>
Sammatā saṃghena itthannāmo ca itthannāmo ca bhikkhū itthannāmassa bhikkhuno
kuṭivatthuṃ oloketuṃ. Khamati saṃghassa, tasmā tuṇhī, evametaṃ dhārayāmī’”ti.</p>
<p>
<a class="ms" id="p_1V_1449"></a>
<a class="msdiv" id="msdiv351"></a>
<a class="sc" id="33"></a>
Tehi sammatehi bhikkhūhi tattha gantvā kuṭivatthu oloketabbaṃ, sārambhaṃ
anārambhaṃ saparikkamanaṃ aparikkamanaṃ jānitabbaṃ. Sace sārambhaṃ hoti
aparikkamanaṃ, “mā idha karī”ti vattabbo. Sace anārambhaṃ hoti saparikkamanaṃ,
saṃghassa ārocetabbaṃ—  “anārambhaṃ saparikkamanan”ti. Tena kuṭikārakena
bhikkhunā saṃghaṃ upasaṅkamitvā ekaṃsaṃ uttarāsaṅgaṃ karitvā vuḍḍhānaṃ
bhikkhūnaṃ pāde vanditvā ukkuṭikaṃ nisīditvā añjaliṃ paggahetvā evamassa
vacanīyo—  “ahaṃ, bhante, saññācikāya kuṭiṃ kattukāmo assāmikaṃ attuddesaṃ.
Sohaṃ, bhante, saṃghaṃ kuṭivatthudesanaṃ yācāmī”ti. Dutiyampi yācitabbā.
Tatiyampi yācitabbā. “Byattena bhikkhunā paṭibalena saṃgho ñāpetabbo— </p>
<p>
<a class="ms" id="p_1V_1450"></a>
<a class="msdiv" id="msdiv352"></a>
<a class="sc" id="34"></a>
‘Suṇātu me, bhante, saṃgho. Ayaṃ itthannāmo bhikkhu saññācikāya kuṭiṃ kattukāmo
assāmikaṃ attuddesaṃ. So saṃghaṃ kuṭivatthudesanaṃ yācati. Yadi saṃghassa
pattakallaṃ, saṃgho itthannāmassa bhikkhuno kuṭivatthuṃ deseyya. Esā ñatti.</p>
<p>
<a class="ms" id="p_1V_1451"></a>
<a class="sc" id="35"></a>
Suṇātu me, bhante, saṃgho. Ayaṃ itthannāmo bhikkhu saññācikāya kuṭiṃ kattukāmo
assāmikaṃ attuddesaṃ. So saṃghaṃ kuṭivatthudesanaṃ yācati. Saṃgho itthannāmassa
bhikkhuno kuṭivatthuṃ deseti. Yassāyasmato khamati itthannāmassa bhikkhuno
kuṭivatthussa desanā, so tuṇhassa; yassa nakkhamati, so bhāseyya.</p>
<p>
<a class="ms" id="p_1V_1452"></a>
<a class="sc" id="36"></a>
Desitaṃ saṃghena itthannāmassa bhikkhuno kuṭivatthu. Khamati saṃghassa, tasmā
tuṇhī, evametaṃ dhārayāmī’”ti.</p>
<ul>
<li>
<a class="ms" id="p_1V_1453"></a>
<a class="msdiv" id="msdiv353"></a>
<a class="sc" id="37"></a>
<span class="term">Sārambhaṃ</span>
<span class="gloss">nāma kipillikānaṃ vā āsayo hoti, upacikānaṃ vā āsayo hoti,
undūrānaṃ vā āsayo hoti, ahīnaṃ vā āsayo hoti, vicchikānaṃ vā āsayo hoti,
satapadīnaṃ vā āsayo hoti, hatthīnaṃ vā āsayo hoti, assānaṃ vā āsayo hoti,
sīhānaṃ vā āsayo hoti, byagghānaṃ vā āsayo hoti, dīpīnaṃ vā āsayo hoti,
acchānaṃ vā āsayo hoti, taracchānaṃ vā āsayo hoti, yesaṃ kesañci
tiracchānagatānaṃ pāṇānaṃ āsayo hoti, pubbaṇṇanissitaṃ vā hoti,
aparaṇṇanissitaṃ vā hoti, abbhāghātanissitaṃ vā hoti, āghātananissitaṃ vā hoti,
susānanissitaṃ vā hoti, uyyānanissitaṃ vā hoti, rājavatthunissitaṃ vā hoti,
hatthisālānissitaṃ vā hoti, assasālānissitaṃ vā hoti, bandhanāgāranissitaṃ vā
hoti, pānāgāranissitaṃ vā hoti, sūnanissitaṃ vā hoti, racchānissitaṃ vā hoti,
caccaranissitaṃ vā hoti, sabhānissitaṃ vā hoti, saṃsaraṇanissitaṃ vā hoti. Etaṃ
sārambhaṃ nāma.</span>
nāma kipillikānaṃ vā āsayo hoti, upacikānaṃ vā āsayo hoti, undūrānaṃ vā āsayo
hoti, ahīnaṃ vā āsayo hoti, vicchikānaṃ vā āsayo hoti, satapadīnaṃ vā āsayo
hoti, hatthīnaṃ vā āsayo hoti, assānaṃ vā āsayo hoti, sīhānaṃ vā āsayo hoti,
byagghānaṃ vā āsayo hoti, dīpīnaṃ vā āsayo hoti, acchānaṃ vā āsayo hoti,
taracchānaṃ vā āsayo hoti, yesaṃ kesañci tiracchānagatānaṃ pāṇānaṃ āsayo hoti,
pubbaṇṇanissitaṃ vā hoti, aparaṇṇanissitaṃ vā hoti, abbhāghātanissitaṃ vā hoti,
āghātananissitaṃ vā hoti, susānanissitaṃ vā hoti, uyyānanissitaṃ vā hoti,
rājavatthunissitaṃ vā hoti, hatthisālānissitaṃ vā hoti, assasālānissitaṃ vā
hoti, bandhanāgāranissitaṃ vā hoti, pānāgāranissitaṃ vā hoti, sūnanissitaṃ vā
hoti, racchānissitaṃ vā hoti, caccaranissitaṃ vā hoti, sabhānissitaṃ vā hoti,
saṃsaraṇanissitaṃ vā hoti. Etaṃ sārambhaṃ nāma.</li>
</ul>
<ul>
<li>
<a class="ms" id="p_1V_1454"></a>
<a class="sc" id="38"></a>
<span class="term">Aparikkamanaṃ</span>
<span class="gloss">nāma na sakkā hoti yathāyuttena sakaṭena anuparigantuṃ
samantā nisseṇiyā anuparigantuṃ. Etaṃ aparikkamanaṃ nāma.</span>
nāma na sakkā hoti yathāyuttena sakaṭena anuparigantuṃ samantā nisseṇiyā
anuparigantuṃ. Etaṃ aparikkamanaṃ nāma.</li>
</ul>
<ul>
<li>
<a class="ms" id="p_1V_1455"></a>
<a class="sc" id="39"></a>
<span class="term">Anārambhaṃ</span>
<span class="gloss">nāma na kipillikānaṃ vā āsayo hoti, na upacikānaṃ vā āsayo
hoti, na undūrānaṃ vā āsayo hoti, na ahīnaṃ vā āsayo hoti, na vicchikānaṃ vā
āsayo hoti, na satapadīnaṃ vā āsayo hoti…pe…  na saṃsaraṇanissitaṃ vā hoti.
Etaṃ anārambhaṃ nāma.</span>
nāma na kipillikānaṃ vā āsayo hoti, na upacikānaṃ vā āsayo hoti, na undūrānaṃ
vā āsayo hoti, na ahīnaṃ vā āsayo hoti, na vicchikānaṃ vā āsayo hoti, na
satapadīnaṃ vā āsayo hoti…pe…  na saṃsaraṇanissitaṃ vā hoti. Etaṃ anārambhaṃ
nāma.</li>
</ul>
<ul>
<li>
<a class="ms" id="p_1V_1456"></a>
<a class="sc" id="40"></a>
<span class="term">Saparikkamanaṃ</span>
<span class="gloss">nāma sakkā hoti yathāyuttena sakaṭena anuparigantuṃ,
samantā nisseṇiyā anuparigantuṃ. Etaṃ saparikkamanaṃ nāma.</span>
nāma sakkā hoti yathāyuttena sakaṭena anuparigantuṃ, samantā nisseṇiyā
anuparigantuṃ. Etaṃ saparikkamanaṃ nāma.</li>
</ul>
<ul>
<li>
<a class="ms" id="p_1V_1457"></a>
<a class="sc" id="41"></a>
<span class="term">Saññācikā</span>
<span class="gloss">nāma sayaṃ yācitvā purisampi purisatthakarampi…pe…
mattikampi.</span>
nāma sayaṃ yācitvā purisampi purisatthakarampi…pe…  mattikampi.</li>
</ul>
<ul>
<li>
<a class="ms" id="p_1V_1458"></a>
<a class="sc" id="42"></a>
<span class="term">Kuṭi</span>
<span class="gloss">nāma ullittā vā hoti avalittā vā ullittāvalittā vā.</span>
nāma ullittā vā hoti avalittā vā ullittāvalittā vā.</li>
</ul>
<ul>
<li>
<a class="ms" id="p_1V_1459"></a>
<a class="sc" id="43"></a>
<span class="term">Kāreyyā</span>
<span class="gloss">ti karoti vā kārāpeti vā.</span>ti karoti vā kārāpeti vā.</li>
</ul>
<ul>
<li>
<a class="ms" id="p_1V_1460"></a>
<a class="sc" id="44"></a>
<span class="term">Bhikkhū vā anabhineyya, vatthudesanāya pamāṇaṃ vā
atikkāmeyyā</span>
<span class="gloss">ti ñattidutiyena kammena kuṭivatthuṃ na desāpetvā, āyāmato
vā vitthārato vā antamaso kesaggamattampi atikkāmetvā karoti vā kārāpeti vā,
payoge dukkaṭaṃ. Ekaṃ piṇḍaṃ anāgate āpatti thullaccayassa. Tasmiṃ piṇḍe āgate
āpatti saṃghādisesassa.</span>ti ñattidutiyena kammena kuṭivatthuṃ na
desāpetvā, āyāmato vā vitthārato vā antamaso kesaggamattampi atikkāmetvā karoti
vā kārāpeti vā, payoge dukkaṭaṃ. Ekaṃ piṇḍaṃ anāgate āpatti thullaccayassa.
Tasmiṃ piṇḍe āgate āpatti saṃghādisesassa.</li>
</ul>
<ul>
<li>
<a class="ms" id="p_1V_1461"></a>
<a class="sc" id="45"></a>
<span class="term">Saṃghādiseso</span>
<span class="gloss">ti…pe…  tenapi vuccati “saṃghādiseso”ti.</span>ti…pe…
tenapi vuccati “saṃghādiseso”ti.</li>
</ul>
<p>
<a class="ms" id="p_1V_1462"></a>
<a class="msdiv" id="msdiv354"></a>
<a class="sc" id="46"></a>
Bhikkhu kuṭiṃ karoti adesitavatthukaṃ sārambhaṃ aparikkamanaṃ, āpatti
saṃghādisesena dvinnaṃ dukkaṭānaṃ. Bhikkhu kuṭiṃ karoti adesitavatthukaṃ
sārambhaṃ saparikkamanaṃ, āpatti saṃghādisesena dukkaṭassa. Bhikkhu kuṭiṃ
karoti adesitavatthukaṃ anārambhaṃ aparikkamanaṃ, āpatti saṃghādisesena
dukkaṭassa. Bhikkhu kuṭiṃ karoti adesitavatthukaṃ anārambhaṃ saparikkamanaṃ,
āpatti saṃghādisesassa.</p>
<p>
<a class="ms" id="p_1V_1463"></a>
<a class="msdiv" id="msdiv355"></a>
<a class="sc" id="47"></a>
Bhikkhu kuṭiṃ karoti desitavatthukaṃ sārambhaṃ aparikkamanaṃ, āpatti dvinnaṃ
dukkaṭānaṃ. Bhikkhu kuṭiṃ karoti desitavatthukaṃ sārambhaṃ saparikkamanaṃ,
āpatti dukkaṭassa. Bhikkhu kuṭiṃ karoti desitavatthukaṃ anārambhaṃ
aparikkamanaṃ, āpatti dukkaṭassa. Bhikkhu kuṭiṃ karoti desitavatthukaṃ
anārambhaṃ saparikkamanaṃ, anāpatti.</p>
<p>
<a class="ms" id="p_1V_1464"></a>
<a class="sc" id="48"></a>
Bhikkhu kuṭiṃ karoti pamāṇātikkantaṃ sārambhaṃ aparikkamanaṃ, āpatti
saṃghādisesena dvinnaṃ dukkaṭānaṃ. Bhikkhu kuṭiṃ karoti pamāṇātikkantaṃ
sārambhaṃ saparikkamanaṃ, āpatti saṃghādisesena dukkaṭassa. Bhikkhu kuṭiṃ
karoti pamāṇātikkantaṃ anārambhaṃ aparikkamanaṃ, āpatti saṃghādisesena
dukkaṭassa. Bhikkhu kuṭiṃ karoti pamāṇātikkantaṃ anārambhaṃ saparikkamanaṃ,
āpatti saṃghādisesassa.</p>
<p>
<a class="ms" id="p_1V_1465"></a>
<a class="sc" id="49"></a>
Bhikkhu kuṭiṃ karoti pamāṇikaṃ sārambhaṃ aparikkamanaṃ, āpatti dvinnaṃ
dukkaṭānaṃ. Bhikkhu kuṭiṃ karoti pamāṇikaṃ sārambhaṃ saparikkamanaṃ, āpatti
dukkaṭassa. Bhikkhu kuṭiṃ karoti pamāṇikaṃ anārambhaṃ aparikkamanaṃ, āpatti
dukkaṭassa. Bhikkhu kuṭiṃ karoti pamāṇikaṃ anārambhaṃ saparikkamanaṃ, anāpatti.</p>
<p>
<a class="ms" id="p_1V_1466"></a>
<a class="sc" id="50"></a>
Bhikkhu kuṭiṃ karoti adesitavatthukaṃ pamāṇātikkantaṃ sārambhaṃ aparikkamanaṃ,
āpatti dvinnaṃ saṃghādisesena dvinnaṃ dukkaṭānaṃ. Bhikkhu kuṭiṃ karoti
adesitavatthukaṃ pamāṇātikkantaṃ sārambhaṃ saparikkamanaṃ, āpatti dvinnaṃ
saṃghādisesena dukkaṭassa. Bhikkhu kuṭiṃ karoti adesitavatthukaṃ
pamāṇātikkantaṃ anārambhaṃ aparikkamanaṃ, āpatti dvinnaṃ saṃghādisesena
dukkaṭassa. Bhikkhu kuṭiṃ karoti adesitavatthukaṃ pamāṇātikkantaṃ anārambhaṃ
saparikkamanaṃ, āpatti dvinnaṃ saṃghādisesānaṃ.</p>
<p>
<a class="ms" id="p_1V_1467"></a>
<a class="sc" id="51"></a>
Bhikkhu kuṭiṃ karoti desitavatthukaṃ pamāṇikaṃ sārambhaṃ aparikkamanaṃ, āpatti
dvinnaṃ dukkaṭānaṃ. Bhikkhu kuṭiṃ karoti desitavatthukaṃ pamāṇikaṃ sārambhaṃ
saparikkamanaṃ, āpatti dukkaṭassa. Bhikkhu kuṭiṃ karoti desitavatthukaṃ
pamāṇikaṃ anārambhaṃ aparikkamanaṃ, āpatti dukkaṭassa. Bhikkhu kuṭiṃ karoti
desitavatthukaṃ pamāṇikaṃ anārambhaṃ saparikkamanaṃ, anāpatti.</p>
<p>
<a class="ms" id="p_1V_1468"></a>
<a class="msdiv" id="msdiv356"></a>
<a class="sc" id="52"></a>
Bhikkhu samādisati—  “kuṭiṃ me karothā”ti. Tassa kuṭiṃ karonti adesitavatthukaṃ
sārambhaṃ aparikkamanaṃ, āpatti saṃghādisesena dvinnaṃ dukkaṭānaṃ…pe…
sārambhaṃ saparikkamanaṃ, āpatti saṃghādisesena dukkaṭassa…pe…  anārambhaṃ
aparikkamanaṃ, āpatti saṃghādisesena dukkaṭassa…pe…  anārambhaṃ saparikkamanaṃ,
āpatti saṃghādisesassa.</p>
<p>
<a class="ms" id="p_1V_1469"></a>
<a class="sc" id="53"></a>
Bhikkhu samādisati—  “kuṭiṃ me karothā”ti. Tassa kuṭiṃ karonti desitavatthukaṃ
sārambhaṃ aparikkamanaṃ, āpatti dvinnaṃ dukkaṭānaṃ…pe…  sārambhaṃ
saparikkamanaṃ, āpatti dukkaṭassa…pe…  anārambhaṃ aparikkamanaṃ, āpatti
dukkaṭassa…pe…  anārambhaṃ saparikkamanaṃ, anāpatti.</p>
<p>
<a class="ms" id="p_1V_1470"></a>
<a class="sc" id="54"></a>
Bhikkhu samādisati—  “kuṭiṃ me karothā”ti. Tassa kuṭiṃ karonti pamāṇātikkantaṃ
sārambhaṃ aparikkamanaṃ, āpatti saṃghādisesena dvinnaṃ dukkaṭānaṃ…pe…
sārambhaṃ saparikkamanaṃ, āpatti saṃghādisesena dukkaṭassa…pe…  anārambhaṃ
aparikkamanaṃ, āpatti saṃghādisesena dukkaṭassa…pe…  anārambhaṃ saparikkamanaṃ,
āpatti saṃghādisesassa.</p>
<p>
<a class="ms" id="p_1V_1471"></a>
<a class="sc" id="55"></a>
Bhikkhu samādisati—  “kuṭiṃ me karothā”ti. Tassa kuṭiṃ karonti pamāṇikaṃ
sārambhaṃ aparikkamanaṃ, āpatti dvinnaṃ dukkaṭānaṃ…pe…  sārambhaṃ
saparikkamanaṃ, āpatti dukkaṭassa…pe…  anārambhaṃ aparikkamanaṃ, āpatti
dukkaṭassa…pe…  anārambhaṃ saparikkamanaṃ, anāpatti.</p>
<p>
<a class="ms" id="p_1V_1472"></a>
<a class="sc" id="56"></a>
Bhikkhu samādisati—  “kuṭiṃ me karothā”ti. Tassa kuṭiṃ karonti adesitavatthukaṃ
pamāṇātikkantaṃ sārambhaṃ aparikkamanaṃ, āpatti dvinnaṃ saṃghādisesena dvinnaṃ
dukkaṭānaṃ…pe…  sārambhaṃ saparikkamanaṃ, āpatti dvinnaṃ saṃghādisesena
dukkaṭassa…pe…  anārambhaṃ aparikkamanaṃ, āpatti dvinnaṃ saṃghādisesena
dukkaṭassa…pe…  anārambhaṃ saparikkamanaṃ, āpatti dvinnaṃ saṃghādisesānaṃ.</p>
<p>
<a class="ms" id="p_1V_1473"></a>
<a class="sc" id="57"></a>
Bhikkhu samādisati—  “kuṭiṃ me karothā”ti. Tassa kuṭiṃ karonti desitavatthukaṃ
pamāṇikaṃ sārambhaṃ aparikkamanaṃ, āpatti dvinnaṃ dukkaṭānaṃ…pe…  sārambhaṃ
saparikkamanaṃ, āpatti dukkaṭassa…pe…  anārambhaṃ aparikkamanaṃ, āpatti
dukkaṭassa…pe…  anārambhaṃ saparikkamanaṃ, anāpatti.</p>
<p>
<a class="ms" id="p_1V_1474"></a>
<a class="msdiv" id="msdiv357"></a>
<a class="sc" id="58"></a>
Bhikkhu samādisitvā pakkamati—  “kuṭiṃ me karothā”ti. Na ca samādisati—
“desitavatthukā ca hotu anārambhā ca saparikkamanā cā”ti. Tassa kuṭiṃ karonti
adesitavatthukaṃ sārambhaṃ aparikkamanaṃ, āpatti saṃghādisesena dvinnaṃ
dukkaṭānaṃ…pe…  sārambhaṃ saparikkamanaṃ, āpatti saṃghādisesena dukkaṭassa…pe…
anārambhaṃ aparikkamanaṃ, āpatti saṃghādisesena dukkaṭassa…pe…  anārambhaṃ
saparikkamanaṃ, āpatti saṃghādisesassa.</p>
<p>
<a class="ms" id="p_1V_1475"></a>
<a class="sc" id="59"></a>
Bhikkhu samādisitvā pakkamati—  “kuṭiṃ me karothā”ti. Na ca samādisati—
“desitavatthukā ca hotu anārambhā ca saparikkamanā cā”ti. Tassa kuṭiṃ karonti
desitavatthukaṃ sārambhaṃ aparikkamanaṃ, āpatti dvinnaṃ dukkaṭānaṃ…pe…
sārambhaṃ saparikkamanaṃ, āpatti dukkaṭassa…pe…  anārambhaṃ aparikkamanaṃ,
āpatti dukkaṭassa…pe…  anārambhaṃ saparikkamanaṃ, anāpatti.</p>
<p>
<a class="ms" id="p_1V_1476"></a>
<a class="sc" id="60"></a>
Bhikkhu samādisitvā pakkamati—  “kuṭiṃ me karothā”ti. Na ca samādisati—
“pamāṇikā ca hotu anārambhā ca saparikkamanā cā”ti. Tassa kuṭiṃ karonti
pamāṇātikkantaṃ sārambhaṃ aparikkamanaṃ, āpatti saṃghādisesena dvinnaṃ
dukkaṭānaṃ…pe…  sārambhaṃ saparikkamanaṃ, āpatti saṃghādisesena dukkaṭassa…pe…
anārambhaṃ aparikkamanaṃ, āpatti saṃghādisesena dukkaṭassa…pe…  anārambhaṃ
saparikkamanaṃ, āpatti saṃghādisesassa.</p>
<p>
<a class="ms" id="p_1V_1477"></a>
<a class="sc" id="61"></a>
Bhikkhu samādisitvā pakkamati—  “kuṭiṃ me karothā”ti. Na ca samādisati—
“pamāṇikā ca hotu anārambhā ca saparikkamanā cā”ti. Tassa kuṭiṃ karonti
pamāṇikaṃ sārambhaṃ aparikkamanaṃ, āpatti dvinnaṃ dukkaṭānaṃ…pe…  sārambhaṃ
saparikkamanaṃ, āpatti dukkaṭassa…pe…  anārambhaṃ aparikkamanaṃ, āpatti
dukkaṭassa…pe…  anārambhaṃ saparikkamanaṃ, anāpatti.</p>
<p>
<a class="ms" id="p_1V_1478"></a>
<a class="sc" id="62"></a>
Bhikkhu samādisitvā pakkamati—  “kuṭiṃ me karothā”ti. Na ca samādisati—
“desitavatthukā ca hotu pamāṇikā ca anārambhā ca saparikkamanā cā”ti. Tassa
kuṭiṃ karonti adesitavatthukaṃ pamāṇātikkantaṃ sārambhaṃ aparikkamanaṃ, āpatti
dvinnaṃ saṃghādisesena dvinnaṃ dukkaṭānaṃ…pe…  sārambhaṃ saparikkamanaṃ, āpatti
dvinnaṃ saṃghādisesena dukkaṭassa…pe…  anārambhaṃ aparikkamanaṃ, āpatti
dvinnaṃ saṃghādisesena dukkaṭassa…pe…  anārambhaṃ saparikkamanaṃ, āpatti
dvinnaṃ saṃghādisesānaṃ.</p>
<p>
<a class="ms" id="p_1V_1479"></a>
<a class="sc" id="63"></a>
Bhikkhu samādisitvā pakkamati—  “kuṭiṃ me karothā”ti. Na ca samādisati—
“desitavatthukā ca hotu pamāṇikā ca anārambhā ca saparikkamanā cā”ti. Tassa
kuṭiṃ karonti desitavatthukaṃ pamāṇikaṃ sārambhaṃ aparikkamanaṃ, āpatti dvinnaṃ
dukkaṭānaṃ…pe…  sārambhaṃ saparikkamanaṃ, āpatti dukkaṭassa…pe…  anārambhaṃ
aparikkamanaṃ, āpatti dukkaṭassa…pe…  anārambhaṃ saparikkamanaṃ, anāpatti.</p>
<p>
<a class="ms" id="p_1V_1480"></a>
<a class="msdiv" id="msdiv358"></a>
<a class="sc" id="64"></a>
Bhikkhu samādisitvā pakkamati—  “kuṭiṃ me karothā”ti. Samādisati ca—
“desitavatthukā ca hotu anārambhā ca saparikkamanā cā”ti. Tassa kuṭiṃ karonti
adesitavatthukaṃ sārambhaṃ aparikkamanaṃ. So suṇāti—  “kuṭi kira me kayirati
adesitavatthukā sārambhā aparikkamanā”ti. Tena bhikkhunā sāmaṃ vā gantabbaṃ
dūto vā pāhetabbo—  “desitavatthukā ca hotu anārambhā ca saparikkamanā cā”ti.
No ce sāmaṃ vā gaccheyya dūtaṃ vā pahiṇeyya, āpatti dukkaṭassa.</p>
<p>
<a class="ms" id="p_1V_1481"></a>
<a class="sc" id="65"></a>
Bhikkhu samādisitvā pakkamati—  “kuṭiṃ me karothā”ti. Samādisati ca—
“desitavatthukā ca hotu anārambhā ca saparikkamanā cā”ti. Tassa kuṭiṃ karonti
adesitavatthukaṃ sārambhaṃ saparikkamanaṃ. So suṇāti—  “kuṭi kira me kayirati
adesitavatthukā sārambhā saparikkamanā”ti. Tena bhikkhunā sāmaṃ vā gantabbaṃ
dūto vā pāhetabbo—  “desitavatthukā ca hotu anārambhā cā”ti. No ce sāmaṃ vā
gaccheyya dūtaṃ vā pahiṇeyya, āpatti dukkaṭassa.</p>
<p>
<a class="ms" id="p_1V_1482"></a>
<a class="sc" id="66"></a>
Bhikkhu samādisitvā pakkamati—  “kuṭiṃ me karothā”ti. Samādisati ca—
“desitavatthukā ca hotu anārambhā ca saparikkamanā cā”ti. Tassa kuṭiṃ karonti
adesitavatthukaṃ anārambhaṃ aparikkamanaṃ. So suṇāti—  “kuṭi kira me kayirati
adesitavatthukā anārambhā aparikkamanā”ti. Tena bhikkhunā sāmaṃ vā gantabbaṃ
dūto vā pāhetabbo—  “desitavatthukā ca hotu saparikkamanā cā”ti. No ce sāmaṃ vā
gaccheyya dūtaṃ vā pahiṇeyya, āpatti dukkaṭassa.</p>
<p>
<a class="ms" id="p_1V_1483"></a>
<a class="sc" id="67"></a>
Bhikkhu samādisitvā pakkamati—  “kuṭiṃ me karothā”ti. Samādisati ca—
“desitavatthukā ca hotu anārambhā ca saparikkamanā cā”ti. Tassa kuṭiṃ karonti
adesitavatthukaṃ anārambhaṃ saparikkamanaṃ. So suṇāti—  “kuṭi kira me kayirati
adesitavatthukā anārambhā saparikkamanā”ti. Tena bhikkhunā sāmaṃ vā gantabbaṃ
dūto vā pāhetabbo—  “desitavatthukā hotū”ti. No ce sāmaṃ vā gaccheyya dūtaṃ vā
pahiṇeyya, āpatti dukkaṭassa.</p>
<p>
<a class="ms" id="p_1V_1484"></a>
<a class="sc" id="68"></a>
Bhikkhu samādisitvā pakkamati—  “kuṭiṃ me karothā”ti. Samādisati ca—
“desitavatthukā ca hotu anārambhā ca saparikkamanā cā”ti. Tassa kuṭiṃ karonti
desitavatthukaṃ sārambhaṃ aparikkamanaṃ. So suṇāti—  “kuṭi kira me kayirati
desitavatthukā sārambhā aparikkamanā”ti. Tena bhikkhunā sāmaṃ vā gantabbaṃ dūto
vā pāhetabbo—  “anārambhā ca hotu saparikkamanā cā”ti. No ce sāmaṃ vā
gaccheyya dūtaṃ vā pahiṇeyya, āpatti dukkaṭassa.</p>
<p>
<a class="ms" id="p_1V_1485"></a>
<a class="sc" id="69"></a>
Bhikkhu samādisitvā pakkamati—  “kuṭiṃ me karothā”ti. Samādisati ca—
“desitavatthukā ca hotu anārambhā ca saparikkamanā cā”ti. Tassa kuṭiṃ karonti
desitavatthukaṃ sārambhaṃ saparikkamanaṃ. So suṇāti—  “kuṭi kira me kayirati
desitavatthukā sārambhā saparikkamanā”ti. Tena bhikkhunā sāmaṃ vā gantabbaṃ
dūto vā pāhetabbo—  “anārambhā hotū”ti. No ce sāmaṃ vā gaccheyya dūtaṃ vā
pahiṇeyya, āpatti dukkaṭassa.</p>
<p>
<a class="ms" id="p_1V_1486"></a>
<a class="sc" id="70"></a>
Bhikkhu samādisitvā pakkamati—  “kuṭiṃ me karothā”ti. Samādisati ca—
“desitavatthukā ca hotu anārambhā ca saparikkamanā cā”ti. Tassa kuṭiṃ karonti
desitavatthukaṃ anārambhaṃ aparikkamanaṃ. So suṇāti—  “kuṭi kira me kayirati
desitavatthukā anārambhā aparikkamanā”ti. Tena bhikkhunā sāmaṃ vā gantabbaṃ
dūto vā pāhetabbo—  “saparikkamanā hotū”ti. No ce sāmaṃ vā gaccheyya dūtaṃ vā
pahiṇeyya, āpatti dukkaṭassa.</p>
<p>
<a class="ms" id="p_1V_1487"></a>
<a class="sc" id="71"></a>
Bhikkhu samādisitvā pakkamati—  “kuṭiṃ me karothā”ti. Samādisati ca—
“desitavatthukā ca hotu anārambhā ca saparikkamanā cā”ti. Tassa kuṭiṃ karonti
desitavatthukaṃ anārambhaṃ saparikkamanaṃ, anāpatti.</p>
<p>
<a class="ms" id="p_1V_1488"></a>
<a class="msdiv" id="msdiv359"></a>
<a class="sc" id="72"></a>
Bhikkhu samādisitvā pakkamati—  “kuṭiṃ me karothā”ti. Samādisati ca—  “pamāṇikā
ca hotu anārambhā ca saparikkamanā cā”ti. Tassa kuṭiṃ karonti pamāṇātikkantaṃ
sārambhaṃ aparikkamanaṃ. So suṇāti—  “kuṭi kira me kayirati pamāṇātikkantā
sārambhā aparikkamanā”ti. Tena bhikkhunā sāmaṃ vā gantabbaṃ dūto vā pāhetabbo—
“pamāṇikā ca hotu anārambhā ca saparikkamanā cā”ti…pe…  “pamāṇikā ca hotu
anārambhā cā”ti…pe…  “pamāṇikā ca hotu saparikkamanā cā”ti…pe…  “pamāṇikā
hotū”ti. No ce sāmaṃ vā gaccheyya dūtaṃ vā pahiṇeyya, āpatti dukkaṭassa.</p>
<p>
<a class="ms" id="p_1V_1489"></a>
<a class="sc" id="73"></a>
Bhikkhu samādisitvā pakkamati—  “kuṭiṃ me karothā”ti. Samādisati ca—  “pamāṇikā
ca hotu anārambhā ca saparikkamanā cā”ti. Tassa kuṭiṃ karonti pamāṇikaṃ
sārambhaṃ aparikkamanaṃ. So suṇāti—  “kuṭi kira me kayirati pamāṇikā sārambhā
aparikkamanā”ti. Tena bhikkhunā sāmaṃ vā gantabbaṃ dūto vā pāhetabbo—
“anārambhā ca hotu saparikkamanā cā”ti…pe…  “anārambhā hotū”ti…pe…
“saparikkamanā hotū”ti…pe…  anāpatti.</p>
<p>
<a class="ms" id="p_1V_1490"></a>
<a class="msdiv" id="msdiv360"></a>
<a class="sc" id="74"></a>
Bhikkhu samādisitvā pakkamati—  “kuṭiṃ me karothā”ti. Samādisati ca—
“desitavatthukā ca hotu pamāṇikā ca anārambhā ca saparikkamanā cā”ti. Tassa
kuṭiṃ karonti adesitavatthukaṃ pamāṇātikkantaṃ sārambhaṃ aparikkamanaṃ. So
suṇāti—  “kuṭi kira me kayirati adesitavatthukā pamāṇātikkantā sārambhā
aparikkamanā”ti. Tena bhikkhunā sāmaṃ vā gantabbaṃ dūto vā pāhetabbo—
“desitavatthukā ca hotu pamāṇikā ca anārambhā ca saparikkamanā cā”ti…pe…
“desitavatthukā ca hotu pamāṇikā ca anārambhā cā”ti…pe…  “desitavatthukā ca
hotu pamāṇikā ca saparikkamanā cā”ti…pe…  “desitavatthukā ca hotu pamāṇikā
cā”ti. No ce sāmaṃ vā gaccheyya dūtaṃ vā pahiṇeyya, āpatti dukkaṭassa.</p>
<p>
<a class="ms" id="p_1V_1491"></a>
<a class="sc" id="75"></a>
Bhikkhu samādisitvā pakkamati—  “kuṭiṃ me karothā”ti. Samādisati ca—
“desitavatthukā ca hotu pamāṇikā ca anārambhā ca saparikkamanā cā”ti. Tassa
kuṭiṃ karonti desitavatthukaṃ pamāṇikaṃ sārambhaṃ aparikkamanaṃ. So suṇāti—
“kuṭi kira me kayirati desitavatthukā pamāṇikā sārambhā aparikkamanā”ti. Tena
bhikkhunā sāmaṃ vā gantabbaṃ dūto vā pāhetabbo—  “anārambhā ca hotu
saparikkamanā cā”ti…pe…  “anārambhā hotū”ti…pe…  “saparikkamanā hotū”ti…pe…
anāpatti.</p>
<p>
<a class="ms" id="p_1V_1492"></a>
<a class="sc" id="76"></a>
Bhikkhu samādisitvā pakkamati—  “kuṭiṃ me karothā”ti. Samādisati ca—
“desitavatthukā ca hotu anārambhā ca saparikkamanā cā”ti. Tassa kuṭiṃ karonti
adesitavatthukaṃ sārambhaṃ aparikkamanaṃ, āpatti kārukānaṃ tiṇṇaṃ
dukkaṭānaṃ…pe…  sārambhaṃ saparikkamanaṃ, āpatti kārukānaṃ dvinnaṃ
dukkaṭānaṃ…pe…  anārambhaṃ aparikkamanaṃ, āpatti kārukānaṃ dvinnaṃ
dukkaṭānaṃ…pe…  anārambhaṃ saparikkamanaṃ, āpatti kārukānaṃ dukkaṭassa.</p>
<p>
<a class="ms" id="p_1V_1493"></a>
<a class="sc" id="77"></a>
Bhikkhu samādisitvā pakkamati—  “kuṭiṃ me karothā”ti. Samādisati ca—
“desitavatthukā ca hotu anārambhā ca saparikkamanā cā”ti. Tassa kuṭiṃ karonti
desitavatthukaṃ sārambhaṃ aparikkamanaṃ, āpatti kārukānaṃ dvinnaṃ
dukkaṭānaṃ…pe…  sārambhaṃ saparikkamanaṃ, āpatti kārukānaṃ dukkaṭassa…pe…
anārambhaṃ aparikkamanaṃ, āpatti kārukānaṃ dukkaṭassa…pe…  anārambhaṃ
saparikkamanaṃ, anāpatti.</p>
<p>
<a class="ms" id="p_1V_1494"></a>
<a class="sc" id="78"></a>
Bhikkhu samādisitvā pakkamati—  “kuṭiṃ me karothā”ti. Samādisati ca—  “pamāṇikā
ca hotu anārambhā ca saparikkamanā cā”ti. Tassa kuṭiṃ karonti pamāṇātikkantaṃ
sārambhaṃ aparikkamanaṃ, āpatti kārukānaṃ tiṇṇaṃ dukkaṭānaṃ…pe…  sārambhaṃ
saparikkamanaṃ, āpatti kārukānaṃ dvinnaṃ dukkaṭānaṃ…pe…  anārambhaṃ
aparikkamanaṃ, āpatti kārukānaṃ dvinnaṃ dukkaṭānaṃ…pe…  anārambhaṃ
saparikkamanaṃ, āpatti kārukānaṃ dukkaṭassa.</p>
<p>
<a class="ms" id="p_1V_1495"></a>
<a class="sc" id="79"></a>
Bhikkhu samādisitvā pakkamati—  “kuṭiṃ me karothā”ti. Samādisati ca—  “pamāṇikā
ca hotu anārambhā ca saparikkamanā cā”ti. Tassa kuṭiṃ karonti pamāṇikaṃ
sārambhaṃ aparikkamanaṃ, āpatti kārukānaṃ dvinnaṃ dukkaṭānaṃ…pe…  sārambhaṃ
saparikkamanaṃ, āpatti kārukānaṃ dukkaṭassa…pe…  anārambhaṃ aparikkamanaṃ,
āpatti kārukānaṃ dukkaṭassa…pe…  anārambhaṃ saparikkamanaṃ, anāpatti.</p>
<p>
<a class="ms" id="p_1V_1496"></a>
<a class="sc" id="80"></a>
Bhikkhu samādisitvā pakkamati—  “kuṭiṃ me karothā”ti. Samādisati ca—
“desitavatthukā ca hotu pamāṇikā ca anārambhā ca saparikkamanā cā”ti. Tassa
kuṭiṃ karonti adesitavatthukaṃ pamāṇātikkantaṃ sārambhaṃ aparikkamanaṃ, āpatti
kārukānaṃ catunnaṃ dukkaṭānaṃ…pe…  sārambhaṃ saparikkamanaṃ, āpatti kārukānaṃ
tiṇṇaṃ dukkaṭānaṃ…pe…  anārambhaṃ aparikkamanaṃ, āpatti kārukānaṃ tiṇṇaṃ
dukkaṭānaṃ…pe…  anārambhaṃ saparikkamanaṃ, āpatti kārukānaṃ dvinnaṃ dukkaṭānaṃ.</p>
<p>
<a class="ms" id="p_1V_1497"></a>
<a class="sc" id="81"></a>
Bhikkhu samādisitvā pakkamati—  “kuṭiṃ me karothā”ti. Samādisati ca—
“desitavatthukā ca hotu pamāṇikā ca anārambhā ca saparikkamanā cā”ti. Tassa
kuṭiṃ karonti desitavatthukaṃ pamāṇikaṃ sārambhaṃ aparikkamanaṃ, āpatti
kārukānaṃ dvinnaṃ dukkaṭānaṃ…pe…  sārambhaṃ saparikkamanaṃ, āpatti kārukānaṃ
dukkaṭassa…pe…  anārambhaṃ aparikkamanaṃ, āpatti kārukānaṃ dukkaṭassa…pe…
anārambhaṃ saparikkamanaṃ, anāpatti.</p>
<p>
<a class="ms" id="p_1V_1498"></a>
<a class="msdiv" id="msdiv361"></a>
<a class="sc" id="82"></a>
Bhikkhu samādisitvā pakkamati—  “kuṭiṃ me karothā”ti. Tassa kuṭiṃ karonti
adesitavatthukaṃ sārambhaṃ aparikkamanaṃ. So ce vippakate āgacchati, tena
bhikkhunā sā kuṭi aññassa vā dātabbā bhinditvā vā puna kātabbā. No ce aññassa
vā dadeyya bhinditvā vā puna kāreyya, āpatti saṃghādisesena dvinnaṃ dukkaṭānaṃ.</p>
<p>
<a class="ms" id="p_1V_1499"></a>
<a class="sc" id="83"></a>
Bhikkhu samādisitvā pakkamati—  “kuṭiṃ me karothā”ti. Tassa kuṭiṃ karonti
adesitavatthukaṃ sārambhaṃ saparikkamanaṃ. So ce vippakate āgacchati, tena
bhikkhunā sā kuṭi aññassa vā dātabbā bhinditvā vā puna kātabbā. No ce aññassa
vā dadeyya bhinditvā vā puna kāreyya, āpatti saṃghādisesena dukkaṭassa…pe…
anārambhaṃ aparikkamanaṃ…pe…  āpatti saṃghādisesena dukkaṭassa…pe…  anārambhaṃ
saparikkamanaṃ…pe…  āpatti saṃghādisesassa.</p>
<p>
<a class="ms" id="p_1V_1500"></a>
<a class="sc" id="84"></a>
Bhikkhu samādisitvā pakkamati—  “kuṭiṃ me karothā”ti. Tassa kuṭiṃ karonti
desitavatthukaṃ sārambhaṃ aparikkamanaṃ. So ce vippakate āgacchati, tena
bhikkhunā sā kuṭi aññassa vā dātabbā bhinditvā vā puna kātabbā. No ce aññassa
vā dadeyya bhinditvā vā puna kāreyya, āpatti dvinnaṃ dukkaṭānaṃ…pe…  sārambhaṃ
saparikkamanaṃ, āpatti dukkaṭassa…pe…  anārambhaṃ aparikkamanaṃ, āpatti
dukkaṭassa…pe…  anārambhaṃ saparikkamanaṃ, anāpatti.</p>
<p>
<a class="ms" id="p_1V_1501"></a>
<a class="msdiv" id="msdiv362"></a>
<a class="sc" id="85"></a>
Bhikkhu samādisitvā pakkamati—  “kuṭiṃ me karothā”ti. Tassa kuṭiṃ karonti
pamāṇātikkantaṃ sārambhaṃ aparikkamanaṃ. So ce vippakate āgacchati, tena
bhikkhunā sā kuṭi aññassa vā dātabbā bhinditvā vā puna kātabbā. No ce aññassa
vā dadeyya bhinditvā vā puna kāreyya, āpatti saṃghādisesena dvinnaṃ
dukkaṭānaṃ…pe…  sārambhaṃ saparikkamanaṃ, āpatti saṃghādisesena dukkaṭassa…pe…
anārambhaṃ aparikkamanaṃ, āpatti saṃghādisesena dukkaṭassa…pe…  anārambhaṃ
saparikkamanaṃ, āpatti saṃghādisesassa.</p>
<p>
<a class="ms" id="p_1V_1502"></a>
<a class="sc" id="86"></a>
Bhikkhu samādisitvā pakkamati—  “kuṭiṃ me karothā”ti. Tassa kuṭiṃ karonti
pamāṇikaṃ sārambhaṃ aparikkamanaṃ. So ce vippakate āgacchati, tena bhikkhunā sā
kuṭi aññassa vā dātabbā bhinditvā vā puna kātabbā. No ce aññassa vā dadeyya
bhinditvā vā puna kāreyya, āpatti dvinnaṃ dukkaṭānaṃ…pe…  sārambhaṃ
saparikkamanaṃ, āpatti dukkaṭassa…pe…  anārambhaṃ aparikkamanaṃ, āpatti
dukkaṭassa…pe…  anārambhaṃ saparikkamanaṃ, anāpatti.</p>
<p>
<a class="ms" id="p_1V_1503"></a>
<a class="sc" id="87"></a>
Bhikkhu samādisitvā pakkamati—  “kuṭiṃ me karothā”ti. Tassa kuṭiṃ karonti
adesitavatthukaṃ pamāṇātikkantaṃ sārambhaṃ aparikkamanaṃ. So ce vippakate
āgacchati, tena bhikkhunā sā kuṭi aññassa vā dātabbā bhinditvā vā puna kātabbā.
No ce aññassa vā dadeyya bhinditvā vā puna kāreyya, āpatti dvinnaṃ
saṃghādisesena dvinnaṃ dukkaṭānaṃ…pe…  sārambhaṃ saparikkamanaṃ, āpatti dvinnaṃ
saṃghādisesena dukkaṭassa…pe…  anārambhaṃ aparikkamanaṃ, āpatti dvinnaṃ
saṃghādisesena dukkaṭassa…pe…  anārambhaṃ saparikkamanaṃ, āpatti dvinnaṃ
saṃghādisesānaṃ.</p>
<p>
<a class="ms" id="p_1V_1504"></a>
<a class="sc" id="88"></a>
Bhikkhu samādisitvā pakkamati—  “kuṭiṃ me karothā”ti. Tassa kuṭiṃ karonti
desitavatthukaṃ pamāṇikaṃ sārambhaṃ aparikkamanaṃ. So ce vippakate āgacchati,
tena bhikkhunā sā kuṭi aññassa vā dātabbā bhinditvā vā puna kātabbā. No ce
aññassa vā dadeyya bhinditvā vā puna kāreyya, āpatti dvinnaṃ dukkaṭānaṃ…pe…
sārambhaṃ saparikkamanaṃ, āpatti dukkaṭassa…pe…  anārambhaṃ aparikkamanaṃ,
āpatti dukkaṭassa.</p>
<p>
<a class="ms" id="p_1V_1505"></a>
<a class="sc" id="89"></a>
Bhikkhu samādisitvā pakkamati—  “kuṭiṃ me karothā”ti. Tassa kuṭiṃ karonti
desitavatthukaṃ pamāṇikaṃ anārambhaṃ saparikkamanaṃ, anāpatti.</p>
<p>
<a class="ms" id="p_1V_1506"></a>
<a class="msdiv" id="msdiv363"></a>
<a class="sc" id="90"></a>
Attanā vippakataṃ attanā pariyosāpeti, āpatti saṃghādisesassa.</p>
<p>
<a class="ms" id="p_1V_1507"></a>
<a class="sc" id="91"></a>
Attanā vippakataṃ parehi pariyosāpeti, āpatti saṃghādisesassa.</p>
<p>
<a class="ms" id="p_1V_1508"></a>
<a class="sc" id="92"></a>
Parehi vippakataṃ attanā pariyosāpeti, āpatti saṃghādisesassa.</p>
<p>
<a class="ms" id="p_1V_1509"></a>
<a class="sc" id="93"></a>
Parehi vippakataṃ parehi pariyosāpeti, āpatti saṃghādisesassa.</p>
<p>
<a class="ms" id="p_1V_1510"></a>
<a class="msdiv" id="msdiv364"></a>
<a class="sc" id="94"></a>
Anāpatti—  leṇe guhāya tiṇakuṭikāya aññassatthāya vāsāgāraṃ ṭhapetvā sabbattha,
anāpatti ummattakassa ādikammikassāti.</p>
<p class="endsutta">
<a class="ms" id="p_1V_1511"></a>
<a class="sc" id="95"></a>
Kuṭikārasikkhāpadaṃ niṭṭhitaṃ chaṭṭhaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>