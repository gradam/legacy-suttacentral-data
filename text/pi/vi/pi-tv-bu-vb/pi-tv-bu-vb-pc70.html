<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc70">
<article>
<hgroup>
<h1>Kaṇṭakasikkhāpada</h1>
</hgroup>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Sappāṇakavagga</span><span class="hidden">Kaṇṭakasikkhāpada</span>
<p>
<a class="ms" id="p_2V_1279"></a>
<a class="msdiv" id="msdiv428"></a>
<a class="sc" id="1"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena kaṇṭakassa nāma samaṇuddesassa evarūpaṃ pāpakaṃ
diṭṭhigataṃ uppannaṃ hoti—  “tathāhaṃ bhagavatā dhammaṃ desitaṃ ājānāmi, yathā
yeme antarāyikā dhammā vuttā bhagavatā te paṭisevato nālaṃ antarāyāyā”ti.
Assosuṃ kho sambahulā bhikkhū kaṇṭakassa nāma kira samaṇuddesassa evarūpaṃ
pāpakaṃ diṭṭhigataṃ uppannaṃ—  “tathāhaṃ bhagavatā dhammaṃ desitaṃ ājānāmi,
yathā yeme antarāyikā dhammā vuttā bhagavatā, te paṭisevato nālaṃ
antarāyāyā”ti. Atha kho te bhikkhū yena kaṇṭako samaṇuddeso tenupasaṅkamiṃsu;
upasaṅkamitvā kaṇṭakaṃ samaṇuddesaṃ etadavocuṃ—  “saccaṃ kira te, āvuso
kaṇṭaka, evarūpaṃ pāpakaṃ diṭṭhigataṃ uppannaṃ—  ‘tathāhaṃ bhagavatā dhammaṃ
desitaṃ ājānāmi, yathā yeme antarāyikā dhammā vuttā bhagavatā te paṭisevato
nālaṃ antarāyāyā’”ti? “Evaṃ byā kho ahaṃ, bhante, bhagavatā dhammaṃ desitaṃ
ājānāmi—  ‘yathā yeme antarāyikā dhammā vuttā bhagavatā te paṭisevato nālaṃ
antarāyāyā’”ti.</p>
<p>
<a class="ms" id="p_2V_1280"></a>
<a class="sc" id="2"></a>
“Mā, āvuso kaṇṭaka, evaṃ avaca. Mā bhagavantaṃ abbhācikkhi. Na hi sādhu
bhagavato abbhakkhānaṃ. Na hi bhagavā evaṃ vadeyya. Anekapariyāyenāvuso
kaṇṭaka, antarāyikā dhammā antarāyikā vuttā bhagavatā. Alañca pana te
paṭisevato antarāyāya. Appassādā kāmā vuttā bhagavatā bahudukkhā bahupāyāsā,
ādīnavo ettha bhiyyo…pe…  evampi kho kaṇṭako samaṇuddeso tehi bhikkhūhi
vuccamāno tatheva taṃ pāpakaṃ diṭṭhigataṃ thāmasā parāmāsā abhinivissa
voharati—  “evaṃ byā kho ahaṃ, bhante, bhagavatā dhammaṃ desitaṃ ājānāmi—
‘yathā yeme antarāyikā dhammā vuttā bhagavatā te paṭisevato nālaṃ
antarāyāyā’”ti.</p>
<p>
<a class="ms" id="p_2V_1281"></a>
<a class="sc" id="3"></a>
Yato ca kho te bhikkhū nāsakkhiṃsu kaṇṭakaṃ samaṇuddesaṃ etasmā pāpakā
diṭṭhigatā vivecetuṃ, atha kho te bhikkhū yena bhagavā tenupasaṅkamiṃsu;
upasaṅkamitvā bhagavato etamatthaṃ ārocesuṃ. Atha kho bhagavā etasmiṃ nidāne
etasmiṃ pakaraṇe bhikkhusaṃghaṃ sannipātāpetvā kaṇṭakaṃ samaṇuddesaṃ
paṭipucchi—  “saccaṃ kira te, kaṇṭaka, evarūpaṃ pāpakaṃ diṭṭhigataṃ uppannaṃ—
‘tathāhaṃ bhagavatā dhammaṃ desitaṃ ājānāmi, yathā yeme antarāyikā dhammā
vuttā bhagavatā te paṭisevato nālaṃ antarāyāyā’”ti? “Evaṃ byā kho ahaṃ, bhante,
bhagavatā dhammaṃ desitaṃ ājānāmi—  ‘yathā yeme antarāyikā dhammā vuttā
bhagavatā te paṭisevato nālaṃ antarāyāyā’”ti.</p>
<p>
<a class="ms" id="p_2V_1282"></a>
<a class="sc" id="4"></a>
“Kassa nu kho nāma tvaṃ, moghapurisa, mayā evaṃ dhammaṃ desitaṃ ājānāsi? Nanu
mayā, moghapurisa, anekapariyāyena antarāyikā dhammā antarāyikā vuttā, alañca
pana te paṭisevato antarāyāya? Appassādā kāmā vuttā mayā bahudukkhā bahupāyāsā,
ādīnavo ettha bhiyyo. Aṭṭhikaṅkalūpamā kāmā vuttā mayā…pe…  sappasirūpamā kāmā
vuttā mayā bahudukkhā bahupāyāsā, ādīnavo ettha bhiyyo. Atha ca pana tvaṃ,
moghapurisa, attanā duggahitena amhe ceva abbhācikkhasi attānañca khaṇasi
bahuñca apuññaṃ pasavasi. Tañhi te, moghapurisa, bhavissati dīgharattaṃ ahitāya
dukkhāya. Netaṃ, moghapurisa, appasannānaṃ vā pasādāya…pe…  pasannānañca
ekaccānaṃ aññathattāyā”ti. Vigarahitvā…pe…  dhammiṃ kathaṃ katvā bhikkhū
āmantesi—  “tena hi, bhikkhave, saṃgho kaṇṭakaṃ samaṇuddesaṃ nāsetu. Evañca
pana, bhikkhave, nāsetabbo—  ‘ajjatagge te, āvuso kaṇṭaka, na ceva so bhagavā
satthā apadisitabbo. Yampi caññe samaṇuddesā labhanti bhikkhūhi saddhiṃ
dirattatirattaṃ sahaseyyaṃ sāpi te natthi. Cara pire vinassā’”ti. Atha kho
saṃgho kaṇṭakaṃ samaṇuddesaṃ nāsesi.</p>
<p>
<a class="ms" id="p_2V_1283"></a>
<a class="sc" id="5"></a>
Tena kho pana samayena chabbaggiyā bhikkhū jānaṃ tathānāsitaṃ kaṇṭakaṃ
samaṇuddesaṃ upalāpentipi upaṭṭhāpentipi sambhuñjantipi sahāpi seyyaṃ kappenti.
Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma
chabbaggiyā bhikkhū jānaṃ tathānāsitaṃ kaṇṭakaṃ samaṇuddesaṃ upalāpessantipi
upaṭṭhāpessantipi sambhuñjissantipi sahāpi seyyaṃ kappessantī”ti…pe…  “saccaṃ
kira tumhe, bhikkhave, jānaṃ tathānāsitaṃ kaṇṭakaṃ samaṇuddesaṃ upalāpethāpi
upaṭṭhāpethāpi sambhuñjathāpi sahāpi seyyaṃ kappethā”ti? “Saccaṃ, bhagavā”ti.
Vigarahi buddho bhagavā…pe…  kathañhi nāma tumhe, moghapurisā, jānaṃ
tathānāsitaṃ kaṇṭakaṃ samaṇuddesaṃ upalāpessathāpi upaṭṭhāpessathāpi
sambhuñjissathāpi sahāpi seyyaṃ kappessatha. Netaṃ, moghapurisā, appasannānaṃ
vā pasādāya…pe…  evañca pana, bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_2V_1284"></a>
<a class="msdiv" id="msdiv429"></a>
<a class="sc" id="6"></a>
<strong>“Samaṇuddesopi ce evaṃ vadeyya—  ‘tathāhaṃ bhagavatā dhammaṃ desitaṃ
ājānāmi, yathā yeme antarāyikā dhammā vuttā bhagavatā te paṭisevato nālaṃ
antarāyāyā’ti, so samaṇuddeso bhikkhūhi evamassa vacanīyo—  ‘māvuso
samaṇuddesa, evaṃ avaca, mā bhagavantaṃ abbhācikkhi, na hi sādhu bhagavato
abbhakkhānaṃ, na hi bhagavā evaṃ vadeyya. Anekapariyāyenāvuso samaṇuddesa,
antarāyikā dhammā antarāyikā vuttā bhagavatā. Alañca pana te paṭisevato
antarāyāyā’ti. Evañca so samaṇuddeso bhikkhūhi vuccamāno tatheva paggaṇheyya,
so samaṇuddeso bhikkhūhi evamassa vacanīyo—  ‘ajjatagge te, āvuso samaṇuddesa,
na ceva so bhagavā satthā apadisitabbo. Yampi caññe samaṇuddesā labhanti
bhikkhūhi saddhiṃ dirattatirattaṃ sahaseyyaṃ sāpi te natthi. Cara pire
vinassā’ti. Yo pana bhikkhu jānaṃ tathānāsitaṃ samaṇuddesaṃ upalāpeyya vā
upaṭṭhāpeyya vā sambhuñjeyya vā saha vā seyyaṃ kappeyya, pācittiyan”</strong>
ti. (<em>70</em>:<strong>119</strong>)</p>
<ul>
<li>
<a class="ms" id="p_2V_1285"></a>
<a class="msdiv" id="msdiv430"></a>
<a class="sc" id="7"></a>
<span class="term">Samaṇuddeso</span>
<span class="gloss">nāma sāmaṇero vuccati.</span>
nāma sāmaṇero vuccati.</li>
</ul>
<ul>
<li>
<a class="ms" id="p_2V_1286"></a>
<a class="sc" id="8"></a>
<span class="term">Evaṃ vadeyyā</span>
<span class="gloss">ti—  “tathāhaṃ bhagavatā dhammaṃ desitaṃ ājānāmi, yathā
yeme antarāyikā dhammā vuttā bhagavatā, te paṭisevato nālaṃ antarāyāyā”ti.</span>ti—
“tathāhaṃ bhagavatā dhammaṃ desitaṃ ājānāmi, yathā yeme antarāyikā dhammā
vuttā bhagavatā, te paṭisevato nālaṃ antarāyāyā”ti.</li>
</ul>
<ul>
<li>
<a class="ms" id="p_2V_1287"></a>
<a class="sc" id="9"></a>
<span class="term">So samaṇuddeso</span>
<span class="gloss">ti yo so evaṃvādī samaṇuddeso.</span>ti yo so evaṃvādī
samaṇuddeso.</li>
</ul>
<ul>
<li>
<a class="ms" id="p_2V_1288"></a>
<a class="sc" id="10"></a>
<span class="term">Bhikkhūhī</span>
<span class="gloss">ti aññehi bhikkhūhi, ye passanti ye suṇanti tehi vattabbo—
“mā, āvuso samaṇuddesa, evaṃ avaca. Mā bhagavantaṃ abbhācikkhi. Na hi sādhu
bhagavato abbhakkhānaṃ. Na hi bhagavā evaṃ vadeyya. Anekapariyāyenāvuso
samaṇuddesa, antarāyikā dhammā antarāyikā vuttā bhagavatā. Alañca pana te
paṭisevato antarāyāyā”ti. Dutiyampi vattabbo…  tatiyampi vattabbo…  sace
paṭinissajjati iccetaṃ kusalaṃ, no ce paṭinissajjati so samaṇuddeso bhikkhūhi
evamassa vacanīyo—  “ajjatagge te, āvuso samaṇuddesa, na ceva so bhagavā satthā
apadisitabbo. Yampi caññe samaṇuddesā labhanti bhikkhūhi saddhiṃ
dirattatirattaṃ sahaseyyaṃ sāpi te natthi. Cara pire vinassā”ti.</span>ti
aññehi bhikkhūhi, ye passanti ye suṇanti tehi vattabbo—  “mā, āvuso
samaṇuddesa, evaṃ avaca. Mā bhagavantaṃ abbhācikkhi. Na hi sādhu bhagavato
abbhakkhānaṃ. Na hi bhagavā evaṃ vadeyya. Anekapariyāyenāvuso samaṇuddesa,
antarāyikā dhammā antarāyikā vuttā bhagavatā. Alañca pana te paṭisevato
antarāyāyā”ti. Dutiyampi vattabbo…  tatiyampi vattabbo…  sace paṭinissajjati
iccetaṃ kusalaṃ, no ce paṭinissajjati so samaṇuddeso bhikkhūhi evamassa
vacanīyo—  “ajjatagge te, āvuso samaṇuddesa, na ceva so bhagavā satthā
apadisitabbo. Yampi caññe samaṇuddesā labhanti bhikkhūhi saddhiṃ
dirattatirattaṃ sahaseyyaṃ sāpi te natthi. Cara pire vinassā”ti.</li>
</ul>
<ul>
<li>
<a class="ms" id="p_2V_1289"></a>
<a class="sc" id="11"></a>
<span class="term">Yo panā</span>
<span class="gloss">ti yo yādiso…pe…  </span>ti yo yādiso…pe…
<span class="term">bhikkhū</span>
<span class="gloss">ti…pe…  ayaṃ imasmiṃ atthe adhippeto bhikkhūti.</span>ti…pe…
ayaṃ imasmiṃ atthe adhippeto bhikkhūti.</li>
</ul>
<ul>
<li>
<a class="ms" id="p_2V_1290"></a>
<a class="sc" id="12"></a>
<span class="term">Jānāti</span>
<span class="gloss">nāma sāmaṃ vā jānāti, aññe vā tassa ārocenti, so vā
āroceti.</span>
nāma sāmaṃ vā jānāti, aññe vā tassa ārocenti, so vā āroceti.</li>
</ul>
<ul>
<li>
<a class="ms" id="p_2V_1291"></a>
<a class="sc" id="13"></a>
<span class="term">Tathānāsitan</span>
<span class="gloss">ti evaṃ nāsitaṃ.</span>ti evaṃ nāsitaṃ.</li>
</ul>
<ul>
<li>
<a class="ms" id="p_2V_1292"></a>
<a class="sc" id="14"></a>
<span class="term">Samaṇuddeso</span>
<span class="gloss">nāma sāmaṇero vuccati.</span>
nāma sāmaṇero vuccati.</li>
</ul>
<ul>
<li>
<a class="ms" id="p_2V_1293"></a>
<a class="sc" id="15"></a>
<span class="term">Upalāpeyya vā</span>
<span class="gloss">ti tassa pattaṃ vā cīvaraṃ vā uddesaṃ vā paripucchaṃ vā
dassāmīti upalāpeti, āpatti pācittiyassa.</span>ti tassa pattaṃ vā cīvaraṃ vā
uddesaṃ vā paripucchaṃ vā dassāmīti upalāpeti, āpatti pācittiyassa.</li>
</ul>
<ul>
<li>
<a class="ms" id="p_2V_1294"></a>
<a class="sc" id="16"></a>
<span class="term">Upaṭṭhāpeyya vā</span>
<span class="gloss">ti tassa cuṇṇaṃ vā mattikaṃ vā dantakaṭṭhaṃ vā mukhodakaṃ
vā sādiyati, āpatti pācittiyassa.</span>ti tassa cuṇṇaṃ vā mattikaṃ vā
dantakaṭṭhaṃ vā mukhodakaṃ vā sādiyati, āpatti pācittiyassa.</li>
</ul>
<ul>
<li>
<a class="ms" id="p_2V_1295"></a>
<a class="sc" id="17"></a>
<span class="term">Sambhuñjeyya vā</span>
<span class="gloss">ti sambhogo nāma dve sambhogā—  āmisasambhogo ca
dhammasambhogo ca. </span>ti sambhogo nāma dve sambhogā—  āmisasambhogo ca
dhammasambhogo ca.
<span class="term">Āmisasambhogo</span>
<span class="gloss">nāma āmisaṃ deti vā paṭiggaṇhāti vā, āpatti pācittiyassa.
</span> nāma āmisaṃ deti vā paṭiggaṇhāti vā, āpatti pācittiyassa.
<span class="term">Dhammasambhogo</span>
<span class="gloss">nāma uddisati vā uddisāpeti vā, padena uddisati vā
uddisāpeti vā, pade pade āpatti pācittiyassa. Akkharāya uddisati vā uddisāpeti
vā, akkharakkharāya āpatti pācittiyassa.</span> nāma uddisati vā uddisāpeti vā,
padena uddisati vā uddisāpeti vā, pade pade āpatti pācittiyassa. Akkharāya
uddisati vā uddisāpeti vā, akkharakkharāya āpatti pācittiyassa.</li>
</ul>
<ul>
<li>
<a class="ms" id="p_2V_1296"></a>
<a class="sc" id="18"></a>
<span class="term">Saha vā seyyaṃ kappeyyā</span>
<span class="gloss">ti ekacchanne nāsitake samaṇuddese nipanne bhikkhu
nipajjati, āpatti pācittiyassa. Bhikkhu nipanne nāsitako samaṇuddeso nipajjati,
āpatti pācittiyassa. Ubho vā nipajjanti, āpatti pācittiyassa. Uṭṭhahitvā
punappunaṃ nipajjanti, āpatti pācittiyassa.</span>ti ekacchanne nāsitake
samaṇuddese nipanne bhikkhu nipajjati, āpatti pācittiyassa. Bhikkhu nipanne
nāsitako samaṇuddeso nipajjati, āpatti pācittiyassa. Ubho vā nipajjanti, āpatti
pācittiyassa. Uṭṭhahitvā punappunaṃ nipajjanti, āpatti pācittiyassa.</li>
</ul>
<p>
<a class="ms" id="p_2V_1297"></a>
<a class="msdiv" id="msdiv431"></a>
<a class="sc" id="19"></a>
Nāsitake nāsitakasaññī upalāpeti vā upaṭṭhāpeti vā sambhuñjati vā saha vā
seyyaṃ kappeti, āpatti pācittiyassa. Nāsitake vematiko upalāpeti vā upaṭṭhāpeti
vā sambhuñjati vā saha vā seyyaṃ kappeti, āpatti dukkaṭassa. Nāsitake
anāsitakasaññī upalāpeti vā upaṭṭhāpeti vā sambhuñjati vā saha vā seyyaṃ
kappeti, anāpatti. Anāsitake nāsitakasaññī, āpatti dukkaṭassa. Anāsitake
vematiko, āpatti dukkaṭassa. Anāsitake anāsitakasaññī, anāpatti.</p>
<p>
<a class="ms" id="p_2V_1298"></a>
<a class="msdiv" id="msdiv432"></a>
<a class="sc" id="20"></a>
Anāpatti—  anāsitakoti jānāti, taṃ diṭṭhiṃ paṭinissaṭṭhoti jānāti,
ummattakassa, ādikammikassāti.</p>
<p class="endsutta">
<a class="ms" id="p_2V_1299"></a>
<a class="sc" id="21"></a>
Kaṇṭakasikkhāpadaṃ niṭṭhitaṃ dasamaṃ.<br>
Sappāṇakavaggo sattamo.</p>
<p class="SUMMARY">
<a class="ms" id="p_2V_1300"></a>
<a class="sc" id="22"></a>
Tassuddānaṃ</p>
<blockquote class="uddanagatha">
<a class="ms" id="p_2V_1301"></a>
<p>
<a class="sc" id="23"></a>
Sañciccavadhasappāṇaṃ,
<br>
ukkoṭaṃ duṭṭhullachādanaṃ;<br>
Ūnavīsati satthañca,<br>
saṃvidhānaṃ ariṭṭhakaṃ;<br>
Ukkhittaṃ kaṇṭakañceva,<br>
dasa sikkhāpadā imeti.<br>
</p>
</blockquote>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>