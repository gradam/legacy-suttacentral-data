<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc56">
<article>
<hgroup>
<h1>Jotikasikkhāpada</h1>
</hgroup>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Surāpānavagga</span><span class="hidden">Jotikasikkhāpada</span>
<p>
<a class="ms" id="p_2V_1067"></a>
<a class="msdiv" id="msdiv350"></a>
<a class="sc" id="1"></a>
Tena samayena buddho bhagavā bhaggesu viharati susumāragire bhesakaḷāvane
migadāye. Tena kho pana samayena bhikkhū hemantike kāle aññataraṃ mahantaṃ
susirakaṭṭhaṃ jotiṃ samādahitvā visibbesuṃ. Tasmiñca susire kaṇhasappo agginā
santatto nikkhamitvā bhikkhū paripātesi. Bhikkhū tahaṃ tahaṃ upadhāviṃsu.</p>
<p>
<a class="ms" id="p_2V_1068"></a>
<a class="sc" id="2"></a>
Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma
bhikkhū jotiṃ samādahitvā visibbessantī”ti…pe…  “saccaṃ kira, bhikkhave,
bhikkhū jotiṃ samādahitvā visibbentī”ti? “Saccaṃ, bhagavā”ti. Vigarahi buddho
bhagavā…pe…  kathañhi nāma te, bhikkhave, moghapurisā jotiṃ samādahitvā
visibbessanti. Netaṃ, bhikkhave, appasannānaṃ vā pasādāya…pe…  evañca pana,
bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_2V_1069"></a>
<a class="sc" id="3"></a>
<strong>“Yo pana bhikkhu visibbanāpekkho jotiṃ samādaheyya vā samādahāpeyya vā,
pācittiyan”</strong>
ti.</p>
<p>
<a class="ms" id="p_2V_1070"></a>
<a class="sc" id="4"></a>
Evañcidaṃ bhagavatā bhikkhūnaṃ sikkhāpadaṃ paññattaṃ hoti.</p>
<p>
<a class="ms" id="p_2V_1071"></a>
<a class="msdiv" id="msdiv351"></a>
<a class="sc" id="5"></a>
Tena kho pana samayena bhikkhū gilānā honti. Gilānapucchakā bhikkhū gilāne
bhikkhū etadavocuṃ—  “kaccāvuso, khamanīyaṃ, kacci yāpanīyan”ti? “Pubbe mayaṃ,
āvuso, jotiṃ samādahitvā visibbema; tena no phāsu hoti. Idāni pana ‘bhagavatā
paṭikkhittan’ti kukkuccāyantā na visibbema, tena no na phāsu hotī”ti. Bhagavato
etamatthaṃ ārocesuṃ…pe…  anujānāmi, bhikkhave, gilānena bhikkhunā jotiṃ
samādahitvā vā samādahāpetvā vā visibbetuṃ. Evañca pana, bhikkhave, imaṃ
sikkhāpadaṃ uddiseyyātha— </p>
<ul>
<li>
<a class="ms" id="p_2V_1072"></a>
<a class="sc" id="6"></a>
<span class="term">“Yo pana bhikkhu agilāno visibbanāpekkho jotiṃ samādaheyya</span>
<span class="gloss"></span>
<span class="term">vā samādahāpeyya vā, pācittiyan”</span>
<span class="gloss">ti.</span>ti.</li>
</ul>
<p>
<a class="ms" id="p_2V_1073"></a>
<a class="sc" id="7"></a>
Evañcidaṃ bhagavatā bhikkhūnaṃ sikkhāpadaṃ paññattaṃ hoti.</p>
<p>
<a class="ms" id="p_2V_1074"></a>
<a class="msdiv" id="msdiv352"></a>
<a class="sc" id="8"></a>
Tena kho pana samayena bhikkhū padīpepi jotikepi jantāgharepi kukkuccāyanti.
Bhagavato etamatthaṃ ārocesuṃ…pe…  anujānāmi, bhikkhave, tathārūpappaccayā
jotiṃ samādahituṃ samādahāpetuṃ. Evañca pana, bhikkhave, imaṃ sikkhāpadaṃ
uddiseyyātha— </p>
<p class="rule">
<a class="ms" id="p_2V_1075"></a>
<a class="msdiv" id="msdiv353"></a>
<a class="sc" id="9"></a>
<strong>“Yo pana bhikkhu agilāno visibbanāpekkho jotiṃ samādaheyya vā
samādahāpeyya vā, aññatra tathārūpappaccayā, pācittiyan”</strong>
ti. (<em>56</em>:<strong>105</strong>)</p>
<ul>
<li>
<a class="ms" id="p_2V_1076"></a>
<a class="msdiv" id="msdiv354"></a>
<a class="sc" id="10"></a>
<span class="term">Yo panā</span>
<span class="gloss">ti yo yādiso…pe…  </span>ti yo yādiso…pe…
<span class="term">bhikkhū</span>
<span class="gloss">ti…pe…  ayaṃ imasmiṃ atthe adhippeto bhikkhūti.</span>ti…pe…
ayaṃ imasmiṃ atthe adhippeto bhikkhūti.</li>
</ul>
<ul>
<li>
<a class="ms" id="p_2V_1077"></a>
<a class="sc" id="11"></a>
<span class="term">Agilāno</span>
<span class="gloss">nāma yassa vinā agginā phāsu hoti.</span>
nāma yassa vinā agginā phāsu hoti.</li>
</ul>
<ul>
<li>
<a class="ms" id="p_2V_1078"></a>
<a class="sc" id="12"></a>
<span class="term">Gilāno</span>
<span class="gloss">nāma yassa vinā agginā na phāsu hoti.</span>
nāma yassa vinā agginā na phāsu hoti.</li>
</ul>
<ul>
<li>
<a class="ms" id="p_2V_1079"></a>
<a class="sc" id="13"></a>
<span class="term">Visibbanāpekkho</span>
<span class="gloss">ti tappitukāmo.</span>ti tappitukāmo.</li>
</ul>
<ul>
<li>
<a class="ms" id="p_2V_1080"></a>
<a class="sc" id="14"></a>
<span class="term">Joti</span>
<span class="gloss">nāma aggi vuccati.</span>
nāma aggi vuccati.</li>
</ul>
<ul>
<li>
<a class="ms" id="p_2V_1081"></a>
<a class="sc" id="15"></a>
<span class="term">Samādaheyyā</span>
<span class="gloss">ti sayaṃ samādahati, āpatti pācittiyassa.</span>ti sayaṃ
samādahati, āpatti pācittiyassa.</li>
</ul>
<ul>
<li>
<a class="ms" id="p_2V_1082"></a>
<a class="sc" id="16"></a>
<span class="term">Samādahāpeyyā</span>
<span class="gloss">ti aññaṃ āṇāpeti, āpatti pācittiyassa. Sakiṃ āṇatto
bahukampi samādahati, āpatti pācittiyassa.</span>ti aññaṃ āṇāpeti, āpatti
pācittiyassa. Sakiṃ āṇatto bahukampi samādahati, āpatti pācittiyassa.</li>
</ul>
<ul>
<li>
<a class="ms" id="p_2V_1083"></a>
<a class="sc" id="17"></a>
<span class="term">Aññatra tathā rūpappaccayā</span>
<span class="gloss">ti ṭhapetvā tathārūpappaccayaṃ.</span>ti ṭhapetvā
tathārūpappaccayaṃ.</li>
</ul>
<p>
<a class="ms" id="p_2V_1084"></a>
<a class="msdiv" id="msdiv355"></a>
<a class="sc" id="18"></a>
Agilāno agilānasaññī visibbanāpekkho jotiṃ samādahati vā samādahāpeti vā,
aññatra tathārūpappaccayā, āpatti pācittiyassa. Agilāno vematiko
visibbanāpekkho jotiṃ samādahati vā samādahāpeti vā, aññatra tathārūpappaccayā,
āpatti pācittiyassa. Agilāno gilānasaññī visibbanāpekkho jotiṃ samādahati vā
samādahāpeti vā, aññatra tathārūpappaccayā, āpatti pācittiyassa.</p>
<p>
<a class="ms" id="p_2V_1085"></a>
<a class="sc" id="19"></a>
Paṭilātaṃ ukkhipati, āpatti dukkaṭassa. Gilāno agilānasaññī, āpatti dukkaṭassa.
Gilāno vematiko, āpatti dukkaṭassa. Gilāno gilānasaññī, anāpatti.</p>
<p>
<a class="ms" id="p_2V_1086"></a>
<a class="msdiv" id="msdiv356"></a>
<a class="sc" id="20"></a>
Anāpatti—  gilānassa, aññena kataṃ visibbeti, vītaccitaṅgāraṃ visibbeti, padīpe
jotike jantāghare tathārūpappaccayā, āpadāsu, ummattakassa, ādikammikassāti.</p>
<p class="endsutta">
<a class="ms" id="p_2V_1087"></a>
<a class="sc" id="21"></a>
Jotikasikkhāpadaṃ niṭṭhitaṃ chaṭṭhaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>