<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc59">
<article>
<hgroup>
<h1>Vikappanasikkhāpada</h1>
</hgroup>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Surāpānavagga</span><span class="hidden">Vikappanasikkhāpada</span>
<p>
<a class="ms" id="p_2V_1133"></a>
<a class="msdiv" id="msdiv372"></a>
<a class="sc" id="1"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena āyasmā upanando sakyaputto bhātuno
saddhivihārikassa bhikkhuno sāmaṃ cīvaraṃ vikappetvā appaccuddhāraṇaṃ
paribhuñjati. Atha kho so bhikkhu bhikkhūnaṃ etamatthaṃ ārocesi—  “ayaṃ, āvuso,
āyasmā upanando sakyaputto mayhaṃ cīvaraṃ sāmaṃ vikappetvā appaccuddhāraṇaṃ
paribhuñjatī”ti.</p>
<p>
<a class="ms" id="p_2V_1134"></a>
<a class="sc" id="2"></a>
Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma
āyasmā upanando sakyaputto bhikkhussa sāmaṃ cīvaraṃ vikappetvā appaccuddhāraṇaṃ
paribhuñjissatī”ti…pe…  “saccaṃ kira tvaṃ, upananda, bhikkhussa sāmaṃ cīvaraṃ
vikappetvā appaccuddhāraṇaṃ paribhuñjasī”ti? “Saccaṃ, bhagavā”ti. Vigarahi
buddho bhagavā…pe…  kathañhi nāma tvaṃ, moghapurisa, bhikkhussa sāmaṃ cīvaraṃ
vikappetvā appaccuddhāraṇaṃ paribhuñjissasi. Netaṃ, moghapurisa, appasannānaṃ
vā pasādāya…pe…  evañca pana, bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_2V_1135"></a>
<a class="msdiv" id="msdiv373"></a>
<a class="sc" id="3"></a>
<strong>“Yo pana bhikkhu bhikkhussa vā bhikkhuniyā vā sikkhamānāya vā
sāmaṇerassa vā sāmaṇeriyā vā sāmaṃ cīvaraṃ vikappetvā appaccuddhāraṇaṃ
paribhuñjeyya, pācittiyan”</strong>
ti. (<em>59</em>:<strong>108</strong>)</p>
<ul>
<li>
<a class="ms" id="p_2V_1136"></a>
<a class="msdiv" id="msdiv374"></a>
<a class="sc" id="4"></a>
<span class="term">Yo panā</span>
<span class="gloss">ti yo yādiso…pe…  </span>ti yo yādiso…pe…
<span class="term">bhikkhū</span>
<span class="gloss">ti…pe…  ayaṃ imasmiṃ atthe adhippeto bhikkhūti.</span>ti…pe…
ayaṃ imasmiṃ atthe adhippeto bhikkhūti.</li>
</ul>
<ul>
<li>
<a class="ms" id="p_2V_1137"></a>
<a class="sc" id="5"></a>
<span class="term">Bhikkhussā</span>
<span class="gloss">ti aññassa bhikkhussa.</span>ti aññassa bhikkhussa.</li>
</ul>
<ul>
<li>
<a class="ms" id="p_2V_1138"></a>
<a class="sc" id="6"></a>
<span class="term">Bhikkhunī</span>
<span class="gloss">nāma ubhatosaṃghe upasampannā.</span>
nāma ubhatosaṃghe upasampannā.</li>
</ul>
<ul>
<li>
<a class="ms" id="p_2V_1139"></a>
<a class="sc" id="7"></a>
<span class="term">Sikkhamānā</span>
<span class="gloss">nāma dve vassāni chasu dhammesu sikkhitasikkhā.</span>
nāma dve vassāni chasu dhammesu sikkhitasikkhā.</li>
</ul>
<ul>
<li>
<a class="ms" id="p_2V_1140"></a>
<a class="sc" id="8"></a>
<span class="term">Sāmaṇero</span>
<span class="gloss">nāma dasasikkhāpadiko.</span>
nāma dasasikkhāpadiko.</li>
</ul>
<ul>
<li>
<a class="ms" id="p_2V_1141"></a>
<a class="sc" id="9"></a>
<span class="term">Sāmaṇerī</span>
<span class="gloss">nāma dasasikkhāpadikā.</span>
nāma dasasikkhāpadikā.</li>
</ul>
<ul>
<li>
<a class="ms" id="p_2V_1142"></a>
<a class="sc" id="10"></a>
<span class="term">Sāman</span>
<span class="gloss">ti sayaṃ vikappetvā.</span>ti sayaṃ vikappetvā.</li>
</ul>
<ul>
<li>
<a class="ms" id="p_2V_1143"></a>
<a class="sc" id="11"></a>
<span class="term">Cīvaraṃ</span>
<span class="gloss">nāma channaṃ cīvarānaṃ aññataraṃ cīvaraṃ vikappanupagaṃ
pacchimaṃ.</span>
nāma channaṃ cīvarānaṃ aññataraṃ cīvaraṃ vikappanupagaṃ pacchimaṃ.</li>
</ul>
<ul>
<li>
<a class="ms" id="p_2V_1144"></a>
<a class="sc" id="12"></a>
<span class="term">Vikappanā</span>
<span class="gloss">nāma dve vikappanā—  sammukhāvikappanā ca
parammukhāvikappanā ca.</span>
nāma dve vikappanā—  sammukhāvikappanā ca parammukhāvikappanā ca.</li>
</ul>
<ul>
<li>
<a class="ms" id="p_2V_1145"></a>
<a class="sc" id="13"></a>
<span class="term">Sammukhāvikappanā</span>
<span class="gloss">nāma “imaṃ cīvaraṃ tuyhaṃ vikappemi itthannāmassa vā”ti.</span>
nāma “imaṃ cīvaraṃ tuyhaṃ vikappemi itthannāmassa vā”ti.</li>
</ul>
<ul>
<li>
<a class="ms" id="p_2V_1146"></a>
<a class="sc" id="14"></a>
<span class="term">Parammukhāvikappanā</span>
<span class="gloss">nāma “imaṃ cīvaraṃ vikappanatthāya tuyhaṃ dammī”ti. Tena
vattabbo—  “ko te mitto vā sandiṭṭho vā”ti? “Itthannāmo ca itthannāmo cā”ti.
Tena vattabbo—  “ahaṃ tesaṃ dammi, tesaṃ santakaṃ paribhuñja vā vissajjehi vā
yathāpaccayaṃ vā karohī”ti.</span>
nāma “imaṃ cīvaraṃ vikappanatthāya tuyhaṃ dammī”ti. Tena vattabbo—  “ko te
mitto vā sandiṭṭho vā”ti? “Itthannāmo ca itthannāmo cā”ti. Tena vattabbo—
“ahaṃ tesaṃ dammi, tesaṃ santakaṃ paribhuñja vā vissajjehi vā yathāpaccayaṃ vā
karohī”ti.</li>
</ul>
<ul>
<li>
<a class="ms" id="p_2V_1147"></a>
<a class="sc" id="15"></a>
<span class="term">Appaccuddhāraṇaṃ</span>
<span class="gloss">nāma tassa vā adinnaṃ, tassa vā avissasanto paribhuñjati,
āpatti pācittiyassa.</span>
nāma tassa vā adinnaṃ, tassa vā avissasanto paribhuñjati, āpatti pācittiyassa.</li>
</ul>
<p>
<a class="ms" id="p_2V_1148"></a>
<a class="msdiv" id="msdiv375"></a>
<a class="sc" id="16"></a>
Appaccuddhāraṇe appaccuddhāraṇasaññī paribhuñjati, āpatti pācittiyassa.
Appaccuddhāraṇe vematiko paribhuñjati, āpatti pācittiyassa. Appaccuddhāraṇe
appaccuddhāraṇasaññī paribhuñjati, āpatti pācittiyassa.</p>
<p>
<a class="ms" id="p_2V_1149"></a>
<a class="sc" id="17"></a>
Adhiṭṭheti vā vissajjeti vā, āpatti dukkaṭassa. Paccuddhāraṇe
appaccuddhāraṇasaññī, āpatti dukkaṭassa. Paccuddhāraṇe vematiko, āpatti
dukkaṭassa. Paccuddhāraṇe paccuddhāraṇasaññī, anāpatti.</p>
<p>
<a class="ms" id="p_2V_1150"></a>
<a class="msdiv" id="msdiv376"></a>
<a class="sc" id="18"></a>
Anāpatti—  so vā deti, tassa vā vissasanto paribhuñjati, ummattakassa,
ādikammikassāti.</p>
<p class="endsutta">
<a class="ms" id="p_2V_1151"></a>
<a class="sc" id="19"></a>
Vikappanasikkhāpadaṃ niṭṭhitaṃ navamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>