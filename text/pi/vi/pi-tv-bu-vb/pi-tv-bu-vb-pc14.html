<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc14">
<article>
<hgroup>
<h1>Senāsanasikkhāpada</h1>
</hgroup>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Bhūtagāmavagga</span><span class="hidden">Senāsanasikkhāpada</span>
<p>
<a class="ms" id="p_2V_380"></a>
<a class="msdiv" id="msdiv108"></a>
<a class="sc" id="1"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena bhikkhū hemantike kāle ajjhokāse senāsanaṃ
paññapetvā kāyaṃ otāpentā kāle ārocite taṃ pakkamantā neva uddhariṃsu na
uddharāpesuṃ, anāpucchā pakkamiṃsu. Senāsanaṃ ovaṭṭhaṃ hoti. Ye te bhikkhū
appicchā…pe…  te ujjhāyanti khiyyanti vipācenti—  “kathaṃ hi nāma bhikkhū
ajjhokāse senāsanaṃ paññapetvā taṃ pakkamantā neva uddharissanti na
uddharāpessanti, anāpucchā pakkamissanti, senāsanaṃ ovaṭṭhan”ti.</p>
<p>
<a class="ms" id="p_2V_381"></a>
<a class="sc" id="2"></a>
Atha kho te bhikkhū te anekapariyāyena vigarahitvā bhagavato etamatthaṃ
ārocesuṃ…pe…  “saccaṃ kira, bhikkhave, bhikkhū ajjhokāse…pe…  evañca pana,
bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_2V_382"></a>
<a class="msdiv" id="msdiv109"></a>
<a class="sc" id="3"></a>
<strong>“Yo pana bhikkhu saṃghikaṃ mañcaṃ vā pīṭhaṃ vā bhisiṃ vā kocchaṃ vā
ajjhokāse santharitvā vā santharāpetvā vā taṃ pakkamanto neva uddhareyya na
uddharāpeyya, anāpucchaṃ vā gaccheyya, pācittiyan”</strong>
ti. (<em>14</em>:<strong>63</strong>)</p>
<p>
<a class="ms" id="p_2V_383"></a>
<a class="sc" id="4"></a>
Evañcidaṃ bhagavatā bhikkhūnaṃ sikkhāpadaṃ paññattaṃ hoti.</p>
<p>
<a class="ms" id="p_2V_384"></a>
<a class="msdiv" id="msdiv110"></a>
<a class="sc" id="5"></a>
Tena kho pana samayena bhikkhū ajjhokāse vasitvā kālasseva senāsanaṃ
abhiharanti. Addasā kho bhagavā te bhikkhū kālasseva senāsanaṃ abhiharante.
Disvāna etasmiṃ nidāne etasmiṃ pakaraṇe dhammiṃ kathaṃ katvā bhikkhū āmantesi—
“anujānāmi, bhikkhave, aṭṭha māse avassikasaṅkete maṇḍape vā rukkhamūle vā
yattha kākā vā kulalā vā na ūhadanti tattha senāsanaṃ nikkhipitun”ti.</p>
<ul>
<li>
<a class="ms" id="p_2V_385"></a>
<a class="msdiv" id="msdiv111"></a>
<a class="sc" id="6"></a>
<span class="term">Yo panā</span>
<span class="gloss">ti yo yādiso…pe…  </span>ti yo yādiso…pe…
<span class="term">bhikkhū</span>
<span class="gloss">ti…pe…  ayaṃ imasmiṃ atthe adhippeto bhikkhūti.</span>ti…pe…
ayaṃ imasmiṃ atthe adhippeto bhikkhūti.</li>
</ul>
<ul>
<li>
<a class="ms" id="p_2V_386"></a>
<a class="sc" id="7"></a>
<span class="term">Saṃghikaṃ</span>
<span class="gloss">nāma saṃghassa dinnaṃ hoti pariccattaṃ.</span>
nāma saṃghassa dinnaṃ hoti pariccattaṃ.</li>
</ul>
<ul>
<li>
<a class="ms" id="p_2V_387"></a>
<a class="sc" id="8"></a>
<span class="term">Mañco</span>
<span class="gloss">nāma cattāro mañcā—  masārako, bundikābaddho, kuḷīrapādako,
āhaccapādako.</span>
nāma cattāro mañcā—  masārako, bundikābaddho, kuḷīrapādako, āhaccapādako.</li>
</ul>
<ul>
<li>
<a class="ms" id="p_2V_388"></a>
<a class="sc" id="9"></a>
<span class="term">Pīṭhaṃ</span>
<span class="gloss">nāma cattāri pīṭhāni—  masārakaṃ, bundikābaddhaṃ,
kuḷīrapādakaṃ, āhaccapādakaṃ.</span>
nāma cattāri pīṭhāni—  masārakaṃ, bundikābaddhaṃ, kuḷīrapādakaṃ, āhaccapādakaṃ.</li>
</ul>
<ul>
<li>
<a class="ms" id="p_2V_389"></a>
<a class="sc" id="10"></a>
<span class="term">Bhisi</span>
<span class="gloss">nāma pañca bhisiyo—  uṇṇabhisi, coḷabhisi, vākabhisi,
tiṇabhisi, paṇṇabhisi.</span>
nāma pañca bhisiyo—  uṇṇabhisi, coḷabhisi, vākabhisi, tiṇabhisi, paṇṇabhisi.</li>
</ul>
<ul>
<li>
<a class="ms" id="p_2V_390"></a>
<a class="sc" id="11"></a>
<span class="term">Kocchaṃ</span>
<span class="gloss">nāma—  vākamayaṃ vā usīramayaṃ vā muñjamayaṃ vā
pabbajamayaṃ vā anto saṃveṭhetvā baddhaṃ hoti.</span>
nāma—  vākamayaṃ vā usīramayaṃ vā muñjamayaṃ vā pabbajamayaṃ vā anto
saṃveṭhetvā baddhaṃ hoti.</li>
</ul>
<ul>
<li>
<a class="ms" id="p_2V_391"></a>
<a class="sc" id="12"></a>
<span class="term">Santharitvā</span>
<span class="gloss">ti sayaṃ santharitvā.</span>ti sayaṃ santharitvā.</li>
</ul>
<ul>
<li>
<a class="ms" id="p_2V_392"></a>
<a class="sc" id="13"></a>
<span class="term">Santharāpetvā</span>
<span class="gloss">ti aññaṃ santharāpetvā. Anupasampannaṃ santharāpeti, tassa
palibodho. Upasampannaṃ santharāpeti, santhārakassa palibodho.</span>ti aññaṃ
santharāpetvā. Anupasampannaṃ santharāpeti, tassa palibodho. Upasampannaṃ
santharāpeti, santhārakassa palibodho.</li>
</ul>
<ul>
<li>
<a class="ms" id="p_2V_393"></a>
<a class="sc" id="14"></a>
<span class="term">Taṃ pakkamanto neva uddhareyyā</span>
<span class="gloss">ti na sayaṃ uddhareyya.</span>ti na sayaṃ uddhareyya.</li>
</ul>
<ul>
<li>
<a class="ms" id="p_2V_394"></a>
<a class="sc" id="15"></a>
<span class="term">Na uddharāpeyyā</span>
<span class="gloss">ti na aññaṃ uddharāpeyya.</span>ti na aññaṃ uddharāpeyya.</li>
</ul>
<ul>
<li>
<a class="ms" id="p_2V_395"></a>
<a class="sc" id="16"></a>
<span class="term">Anāpucchaṃ vā gaccheyyā</span>
<span class="gloss">ti bhikkhuṃ vā sāmaṇeraṃ vā ārāmikaṃ vā anāpucchā
majjhimassa purisassa leḍḍupātaṃ atikkamantassa āpatti pācittiyassa.</span>ti
bhikkhuṃ vā sāmaṇeraṃ vā ārāmikaṃ vā anāpucchā majjhimassa purisassa leḍḍupātaṃ
atikkamantassa āpatti pācittiyassa.</li>
</ul>
<p>
<a class="ms" id="p_2V_396"></a>
<a class="msdiv" id="msdiv112"></a>
<a class="sc" id="17"></a>
Saṃghike saṃghikasaññī ajjhokāse santharitvā vā santharāpetvā vā taṃ pakkamanto
neva uddhareyya na uddharāpeyya anāpucchaṃ vā gaccheyya, āpatti pācittiyassa.
Saṃghike vematiko…pe…  saṃghike puggalikasaññī ajjhokāse santharitvā vā
santharāpetvā vā taṃ pakkamanto neva uddhareyya na uddharāpeyya, anāpucchaṃ vā
gaccheyya, āpatti pācittiyassa.</p>
<p>
<a class="ms" id="p_2V_397"></a>
<a class="sc" id="18"></a>
Cimilikaṃ vā uttarattharaṇaṃ vā bhūmattharaṇaṃ vā taṭṭikaṃ vā cammakhaṇḍaṃ vā
pādapuñchaniṃ vā phalakapīṭhaṃ vā ajjhokāse santharitvā vā santharāpetvā vā taṃ
pakkamanto neva uddhareyya na uddharāpeyya, anāpucchaṃ vā gaccheyya, āpatti
dukkaṭassa. Puggalike saṃghikasaññī, āpatti dukkaṭassa. Puggalike vematiko,
āpatti dukkaṭassa. Puggalike puggalikasaññī aññassa puggalike, āpatti
dukkaṭassa. Attano puggalike anāpatti.</p>
<p>
<a class="ms" id="p_2V_398"></a>
<a class="msdiv" id="msdiv113"></a>
<a class="sc" id="19"></a>
Anāpatti—  uddharitvā gacchati, uddharāpetvā gacchati, āpucchaṃ gacchati,
otāpento gacchati, kenaci palibuddhaṃ hoti, āpadāsu, ummattakassa,
ādikammikassāti.</p>
<p class="endsutta">
<a class="ms" id="p_2V_399"></a>
<a class="sc" id="20"></a>
Senāsanasikkhāpadaṃ niṭṭhitaṃ catutthaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>