<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc49">
<article>
<div class="hgroup">
<h1>Senāvāsasikkhāpada</h1>
</div>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Acelakavagga</span><span class="hidden">Senāvāsasikkhāpada</span>
<p>
<a class="ms" id="p_2V_995"></a>
<a class="msdiv" id="msdiv317"></a>
<a class="sc" id="1"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena chabbaggiyā bhikkhū sati karaṇīye senaṃ gantvā
atirekatirattaṃ senāya vasanti. Manussā ujjhāyanti khiyyanti vipācenti—
“kathañhi nāma samaṇā sakyaputtiyā senāya vasissanti. Amhākampi alābhā,
amhākampi dulladdhaṃ, ye mayaṃ ājīvassa hetu puttadārassa kāraṇā senāya
paṭivasāmā”ti.</p>
<p>
<a class="ms" id="p_2V_996"></a>
<a class="sc" id="2"></a>
Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ.
Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma
chabbaggiyā bhikkhū atirekatirattaṃ senāya vasissantī”ti…pe…  “saccaṃ kira
tumhe, bhikkhave, atirekatirattaṃ senāya vasathā”ti? “Saccaṃ, bhagavā”ti.
Vigarahi buddho bhagavā…pe…  kathañhi nāma tumhe, moghapurisā, atirekatirattaṃ
senāya vasissatha. Netaṃ, moghapurisā, appasannānaṃ vā pasādāya…pe…  evañca
pana, bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_2V_997"></a>
<a class="msdiv" id="msdiv318"></a>
<a class="sc" id="3"></a>
<strong>“Siyā ca tassa bhikkhuno kocideva paccayo senaṃ gamanāya,
dirattatirattaṃ tena bhikkhunā senāya vasitabbaṃ. Tato ce uttari vaseyya,
pācittiyan”</strong>
ti. (<em>49</em>:<strong>98</strong>)</p>
<ul>
<li>
<a class="ms" id="p_2V_998"></a>
<a class="msdiv" id="msdiv319"></a>
<a class="sc" id="4"></a>
<span class="term">Siyā ca tassa bhikkhuno kocideva paccayo senaṃ gamanāyā</span>
<span class="gloss">ti siyā paccayo siyā karaṇīyaṃ.</span>ti siyā paccayo siyā
karaṇīyaṃ.</li>
</ul>
<ul>
<li>
<a class="ms" id="p_2V_999"></a>
<a class="sc" id="5"></a>
<span class="term">Dirattatirattaṃ tena bhikkhunā senāya vasitabban</span>
<span class="gloss">ti dvetisso rattiyo vasitabbaṃ.</span>ti dvetisso rattiyo
vasitabbaṃ.</li>
</ul>
<ul>
<li>
<a class="ms" id="p_2V_1000"></a>
<a class="sc" id="6"></a>
<span class="term">Tato ce uttari vaseyyā</span>
<span class="gloss">ti catutthe divase atthaṅgate sūriye senāya vasati, āpatti
pācittiyassa.</span>ti catutthe divase atthaṅgate sūriye senāya vasati, āpatti
pācittiyassa.</li>
</ul>
<p>
<a class="ms" id="p_2V_1001"></a>
<a class="msdiv" id="msdiv320"></a>
<a class="sc" id="7"></a>
Atirekatiratte atirekasaññī senāya vasati, āpatti pācittiyassa. Atirekatiratte
vematiko senāya vasati, āpatti pācittiyassa. Atirekatiratte ūnakasaññī senāya
vasati, āpatti pācittiyassa.</p>
<p>
<a class="ms" id="p_2V_1002"></a>
<a class="sc" id="8"></a>
Ūnakatiratte atirekasaññī, āpatti dukkaṭassa. Ūnakatiratte vematiko, āpatti
dukkaṭassa. Ūnakatiratte ūnakasaññī, anāpatti.</p>
<p>
<a class="ms" id="p_2V_1003"></a>
<a class="msdiv" id="msdiv321"></a>
<a class="sc" id="9"></a>
Anāpatti—  dvetisso rattiyo vasati, ūnakadvetisso rattiyo vasati, dve rattiyo
vasitvā tatiyāya rattiyā purāruṇā nikkhamitvā puna vasati, gilāno vasati,
gilānassa karaṇīyena vasati, senā vā paṭisenāya ruddhā hoti, kenaci palibuddho
hoti, āpadāsu, ummattakassa, ādikammikassāti.</p>
<p class="endsutta">
<a class="ms" id="p_2V_1004"></a>
<a class="sc" id="10"></a>
Senāvāsasikkhāpadaṃ niṭṭhitaṃ navamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>