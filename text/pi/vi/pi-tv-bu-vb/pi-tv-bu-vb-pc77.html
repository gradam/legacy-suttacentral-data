<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-bu-vb-pc77">
<article>
<div class="hgroup">
<h1>Sañciccasikkhāpada</h1>
</div>
<span class="hidden">Mahāvibhaṅga</span><span class="hidden">Pācittiyakaṇḍa</span><span class="hidden">Sahadhammikavagga</span><span class="hidden">Sañciccasikkhāpada</span>
<p>
<a class="ms" id="p_2V_1379"></a>
<a class="msdiv" id="msdiv464"></a>
<a class="sc" id="1"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena chabbaggiyā bhikkhū sattarasavaggiyānaṃ
bhikkhūnaṃ sañcicca kukkuccaṃ upadahanti—  “bhagavatā, āvuso, sikkhāpadaṃ
paññattaṃ—  ‘na ūnavīsativasso puggalo upasampādetabbo’ti. Tumhe ca
ūnavīsativassā upasampannā. Kacci no tumhe anupasampannā”ti? Te rodanti.
Bhikkhū evamāhaṃsu—  “kissa tumhe, āvuso, rodathā”ti? “Ime, āvuso, chabbaggiyā
bhikkhū amhākaṃ sañcicca kukkuccaṃ upadahantī”ti.</p>
<p>
<a class="ms" id="p_2V_1380"></a>
<a class="sc" id="2"></a>
Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma
chabbaggiyā bhikkhū bhikkhūnaṃ sañcicca kukkuccaṃ upadahissantī”ti…pe…  “saccaṃ
kira tumhe, bhikkhave, bhikkhūnaṃ sañcicca kukkuccaṃ upadahathā”ti? “Saccaṃ,
bhagavā”ti. Vigarahi buddho bhagavā…pe…  kathañhi nāma tumhe, moghapurisā,
bhikkhūnaṃ sañcicca kukkuccaṃ upadahissatha. Netaṃ, moghapurisā, appasannānaṃ
vā pasādāya…pe…  evañca pana, bhikkhave, imaṃ sikkhāpadaṃ uddiseyyātha— </p>
<p class="rule">
<a class="ms" id="p_2V_1381"></a>
<a class="msdiv" id="msdiv465"></a>
<a class="sc" id="3"></a>
<strong>“Yo pana bhikkhu bhikkhussa sañcicca kukkuccaṃ upadaheyya—  ‘itissa
muhuttampi aphāsu bhavissatī’ti etadeva paccayaṃ karitvā anaññaṃ, pācittiyan”</strong>
ti. (<em>77</em>:<strong>126</strong>)</p>
<ul>
<li>
<a class="ms" id="p_2V_1382"></a>
<a class="msdiv" id="msdiv466"></a>
<a class="sc" id="4"></a>
<span class="term">Yo panā</span>
<span class="gloss">ti yo yādiso…pe…  </span>ti yo yādiso…pe…
<span class="term">bhikkhū</span>
<span class="gloss">ti…pe…  ayaṃ imasmiṃ atthe adhippeto bhikkhūti.</span>ti…pe…
ayaṃ imasmiṃ atthe adhippeto bhikkhūti.</li>
</ul>
<ul>
<li>
<a class="ms" id="p_2V_1383"></a>
<a class="sc" id="5"></a>
<span class="term">Bhikkhussā</span>
<span class="gloss">ti aññassa bhikkhussa.</span>ti aññassa bhikkhussa.</li>
</ul>
<ul>
<li>
<a class="ms" id="p_2V_1384"></a>
<a class="sc" id="6"></a>
<span class="term">Sañciccā</span>
<span class="gloss">ti jānanto sañjānanto cecca abhivitaritvā vītikkamo.</span>ti
jānanto sañjānanto cecca abhivitaritvā vītikkamo.</li>
</ul>
<ul>
<li>
<a class="ms" id="p_2V_1385"></a>
<a class="sc" id="7"></a>
<span class="term">Kukkuccaṃ upadaheyyā</span>
<span class="gloss">ti “ūnavīsativasso maññe tvaṃ upasampanno, vikāle maññe
tayā bhuttaṃ, majjaṃ maññe tayā pītaṃ, mātugāmena saddhiṃ raho maññe tayā
nisinnan”ti kukkuccaṃ upadahati, āpatti pācittiyassa.</span>ti “ūnavīsativasso
maññe tvaṃ upasampanno, vikāle maññe tayā bhuttaṃ, majjaṃ maññe tayā pītaṃ,
mātugāmena saddhiṃ raho maññe tayā nisinnan”ti kukkuccaṃ upadahati, āpatti
pācittiyassa.</li>
</ul>
<ul>
<li>
<a class="ms" id="p_2V_1386"></a>
<a class="sc" id="8"></a>
<span class="term">Etadeva paccayaṃ karitvā, anaññan</span>
<span class="gloss">ti na añño koci paccayo hoti kukkuccaṃ upadahituṃ.</span>ti
na añño koci paccayo hoti kukkuccaṃ upadahituṃ.</li>
</ul>
<p>
<a class="ms" id="p_2V_1387"></a>
<a class="msdiv" id="msdiv467"></a>
<a class="sc" id="9"></a>
Upasampanne upasampannasaññī sañcicca kukkuccaṃ upadahati, āpatti pācittiyassa.
Upasampanne vematiko sañcicca kukkuccaṃ upadahati, āpatti pācittiyassa.
Upasampanne anupasampannasaññī sañcicca kukkuccaṃ upadahati, āpatti
pācittiyassa.</p>
<p>
<a class="ms" id="p_2V_1388"></a>
<a class="sc" id="10"></a>
Anupasampannassa sañcicca kukkuccaṃ upadahati, āpatti dukkaṭassa. Anupasampanne
upasampannasaññī, āpatti dukkaṭassa. Anupasampanne vematiko, āpatti
dukkaṭassa. Anupasampanne anupasampannasaññī, āpatti dukkaṭassa.</p>
<p>
<a class="ms" id="p_2V_1389"></a>
<a class="msdiv" id="msdiv468"></a>
<a class="sc" id="11"></a>
Anāpatti—  na kukkuccaṃ upadahitukāmo “ūnavīsativasso maññe tvaṃ upasampanno,
vikāle maññe tayā bhuttaṃ, majjaṃ maññe tayā pītaṃ, mātugāmena saddhiṃ raho
maññe tayā nisinnaṃ, iṅgha jānāhi, mā te pacchā kukkuccaṃ ahosī”ti bhaṇati,
ummattakassa, ādikammikassāti.</p>
<p class="endsutta">
<a class="ms" id="p_2V_1390"></a>
<a class="sc" id="12"></a>
Sañciccasikkhāpadaṃ niṭṭhitaṃ sattamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>