<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="pi-tv-pvr2.1">
<article>
<div class="hgroup">
<p class="division">Parivāra</p>
<p>Bhikkhunivibhaṅga</p>
<p>Paṭhamabhāga</p>
<h1> Katthapaññattivāra</h1>
</div>
<h2>1 Pārājikakaṇḍa</h2>
<h4 data-uid="pi-tv-pvr-bi-pj5" id="bi-pj5">Pārājika 5</h4>
<p>
<a class="sc" id="1"></a>
<a class="ms" id="p_5V_662"></a>
<a class="msdiv" id="msdiv201"></a>
Yaṃ tena bhagavatā jānatā passatā arahatā sammāsambuddhena bhikkhunīnaṃ
pañcamaṃ pārājikaṃ kattha paññattaṃ? Kaṃ ārabbha? Kismiṃ vatthusmiṃ? Atthi
tattha paññatti, anupaññatti, anuppannapaññatti? Sabbatthapaññatti,
padesapaññatti? Sādhāraṇapaññatti, asādhāraṇapaññatti? Ekatopaññatti,
ubhatopaññatti? Catunnaṃ pātimokkhuddesānaṃ katthogadhaṃ kattha pariyāpannaṃ?
Katamena uddesena uddesaṃ āgacchati? Catunnaṃ vipattīnaṃ katamā vipatti?
Sattannaṃ āpattikkhandhānaṃ katamo āpattikkhandho? Channaṃ āpattisamuṭṭhānānaṃ
katihi samuṭṭhānehi samuṭṭhāti? Catunnaṃ adhikaraṇānaṃ katamaṃ adhikaraṇaṃ?
Sattannaṃ samathānaṃ katihi samathehi sammati? Ko tattha vinayo? Ko tattha
abhivinayo? Kiṃ tattha pātimokkhaṃ? Kiṃ tattha adhipātimokkhaṃ? Kā vipatti? Kā
sampatti? Kā paṭipatti? Kati atthavase paṭicca bhagavatā bhikkhunīnaṃ pañcamaṃ
pārājikaṃ paññattaṃ? Kā sikkhanti? Kā sikkhitasikkhā? Kattha ṭhitaṃ? Kā
dhārenti? Kassa vacanaṃ? Kenābhatanti?</p>
<p>
<a class="sc" id="2"></a>
<a class="ms" id="p_5V_663"></a>
<a class="msdiv" id="msdiv202"></a>
Yaṃ tena bhagavatā jānatā passatā arahatā sammāsambuddhena bhikkhunīnaṃ
pañcamaṃ pārājikaṃ kattha paññattanti? Sāvatthiyaṃ paññattaṃ. Kaṃ ārabbhāti?
Sundarīnandaṃ bhikkhuniṃ ārabbha. Kismiṃ vatthusminti? Sundarīnandā bhikkhunī
avassutā avassutassa purisapuggalassa kāyasaṃsaggaṃ sādiyi, tasmiṃ vatthusmiṃ.
Atthi tattha paññatti anupaññatti anuppannapaññattīti? Ekā paññatti.
Anupaññatti anuppannapaññatti tasmiṃ natthi. Sabbatthapaññatti,
padesapaññattīti? Sabbatthapaññatti. Sādhāraṇapaññatti, asādhāraṇapaññattīti?
Asādhāraṇapaññatti. Ekatopaññatti, ubhatopaññattīti? Ekatopaññatti. Catunnaṃ
pātimokkhuddesānaṃ katthogadhaṃ kattha pariyāpannanti? Nidānogadhaṃ
nidānapariyāpannaṃ. Katamena uddesena uddesaṃ āgacchatīti? Dutiyena uddesena
uddesaṃ āgacchati. Catunnaṃ vipattīnaṃ katamā vipattīti? Sīlavipatti. Sattannaṃ
āpattikkhandhānaṃ katamo āpattikkhandhoti? Pārājikāpattikkhandho. Channaṃ
āpattisamuṭṭhānānaṃ katihi samuṭṭhānehi samuṭṭhātīti? Ekena samuṭṭhānena
samuṭṭhāti—  kāyato ca cittato ca samuṭṭhāti, na vācato. Catunnaṃ adhikaraṇānaṃ
katamaṃ adhikaraṇanti? Āpattādhikaraṇaṃ? Sattannaṃ samathānaṃ katihi samathehi
sammatīti? Dvīhi samathehi sammati—  sammukhāvinayena ca paṭiññātakaraṇena ca.
Ko tattha vinayo, ko tattha abhivinayoti? Paññatti vinayo, vibhatti
abhivinayo. Kiṃ tattha pātimokkhaṃ, kiṃ tattha adhipātimokkhanti? Paññatti
pātimokkhaṃ, vibhatti adhipātimokkhaṃ. Kā vipattīti? Asaṃvaro vipatti. Kā
sampattīti? Saṃvaro sampatti. Kā paṭipattīti? “Na evarūpaṃ karissāmī”ti
yāvajīvaṃ āpāṇakoṭikaṃ samādāya sikkhati sikkhāpadesu. Kati atthavase paṭicca
bhagavatā bhikkhunīnaṃ pañcamaṃ pārājikaṃ paññattanti? Dasa atthavase paṭicca
bhagavatā bhikkhunīnaṃ pañcamaṃ pārājikaṃ paññattaṃ—  saṃghasuṭṭhutāya,
saṃghaphāsutāya, dummaṅkūnaṃ bhikkhunīnaṃ niggahāya, pesalānaṃ bhikkhunīnaṃ
phāsuvihārāya, diṭṭhadhammikānaṃ āsavānaṃ saṃvarāya, samparāyikānaṃ āsavānaṃ
paṭighātāya, appasannānaṃ pasādāya, pasannānaṃ bhiyyobhāvāya,
saddhammaṭṭhitiyā, vinayānuggahāya. Kā sikkhantīti? Sekkhā ca
puthujjanakalyāṇikā ca sikkhanti. Kā sikkhitasikkhāti? Arahantiyo
sikkhitasikkhā. Kattha ṭhitanti? Sikkhākāmāsu ṭhitaṃ. Kā dhārentīti? Yāsaṃ
vattati tā dhārenti. Kassa vacananti? Bhagavato vacanaṃ arahato
sammāsambuddhassa. Kenābhatanti? Paramparābhataṃ—</p>
<blockquote class="gatha">
<p>
<a class="sc" id="3"></a>
<a class="ms" id="p_5V_664"></a>
Upāli dāsako ceva,<br>
soṇako siggavo tathā;<br>
Moggaliputtena pañcamā,<br>
ete jambusirivhaye.<br></p>
<p>
<a class="sc" id="4"></a>
<a class="ms" id="p_5V_665"></a>
Tato mahindo iṭṭiyo,<br>
uttiyo sambalo tathā;<br>
Bhaddanāmo ca paṇḍito.<br></p>
<p>
<a class="sc" id="5"></a>
<a class="ms" id="p_5V_666"></a>
Ete nāgā mahāpaññā,<br>
jambudīpā idhāgatā;<br>
Vinayaṃ te vācayiṃsu,<br>
piṭakaṃ tambapaṇṇiyā.<br></p>
<p>
<a class="sc" id="6"></a>
<a class="ms" id="p_5V_667"></a>
Nikāye pañca vācesuṃ,<br>
satta ceva pakaraṇe;<br>
Tato ariṭṭho medhāvī,<br>
tissadatto ca paṇḍito.<br></p>
<p>
<a class="sc" id="7"></a>
<a class="ms" id="p_5V_668"></a>
Visārado kāḷasumano,<br>
thero ca dīghanāmako;<br>
Dīghasumano ca paṇḍito.<br></p>
<p>
<a class="sc" id="8"></a>
<a class="ms" id="p_5V_669"></a>
Punadeva kāḷasumano,<br>
Nāgatthero ca buddharakkhito;<br>
Tissatthero ca medhāvī,<br>
Devatthero ca paṇḍito.<br></p>
<p>
<a class="sc" id="9"></a>
<a class="ms" id="p_5V_670"></a>
Punadeva sumano medhāvī,<br>
Vinaye ca visārado;<br>
Bahussuto cūḷanāgo,<br>
Gajova duppadhaṃsiyo.<br></p>
<p>
<a class="sc" id="10"></a>
<a class="ms" id="p_5V_671"></a>
Dhammapālitanāmo ca,<br>
rohaṇe sādhupūjito;<br>
Tassa sisso mahāpañño,<br>
khemanāmo tipeṭako.<br></p>
<p>
<a class="sc" id="11"></a>
<a class="ms" id="p_5V_672"></a>
Dīpe tārakarājāva,<br>
paññāya atirocatha;<br>
Upatisso ca medhāvī,<br>
phussadevo mahākathī.<br></p>
<p>
<a class="sc" id="12"></a>
<a class="ms" id="p_5V_673"></a>
Punadeva sumano medhāvī,<br>
Pupphanāmo bahussuto;<br>
Mahākathī mahāsivo,<br>
Piṭake sabbattha kovido.<br></p>
<p>
<a class="sc" id="13"></a>
<a class="ms" id="p_5V_674"></a>
Punadeva upāli medhāvī,<br>
Vinaye ca visārado;<br>
Mahānāgo mahāpañño,<br>
Saddhammavaṃsakovido.<br></p>
<p>
<a class="sc" id="14"></a>
<a class="ms" id="p_5V_675"></a>
Punadeva abhayo medhāvī,<br>
Piṭake sabbattha kovido;<br>
Tissatthero ca medhāvī,<br>
Vinaye ca visārado.<br></p>
<p>
<a class="sc" id="15"></a>
<a class="ms" id="p_5V_676"></a>
Tassa sisso mahāpañño,<br>
pupphanāmo bahussuto;<br>
Sāsanaṃ anurakkhanto,<br>
jambudīpe patiṭṭhito.<br></p>
<p>
<a class="sc" id="16"></a>
<a class="ms" id="p_5V_677"></a>
Cūḷābhayo ca medhāvī,<br>
vinaye ca visārado;<br>
Tissatthero ca medhāvī,<br>
saddhammavaṃsakovido.<br></p>
<p>
<a class="sc" id="17"></a>
<a class="ms" id="p_5V_678"></a>
Cūḷadevo ca medhāvī,<br>
vinaye ca visārado;<br>
Sivatthero ca medhāvī,<br>
vinaye sabbattha kovido.<br></p>
<p>
<a class="sc" id="18"></a>
<a class="ms" id="p_5V_679"></a>
Ete nāgā mahāpaññā,<br>
Vinayaññū maggakovidā;<br>
Vinayaṃ dīpe pakāsesuṃ,<br>
Piṭakaṃ tambapaṇṇiyāti. (1)<br></p>
</blockquote>
<h4 data-uid="pi-tv-pvr-bi-pj6" id="bi-pj6">Pārājika 6</h4>
<p>
<a class="sc" id="19"></a>
<a class="ms" id="p_5V_680"></a>
<a class="msdiv" id="msdiv203"></a>
Yaṃ tena bhagavatā jānatā passatā arahatā sammāsambuddhena bhikkhunīnaṃ
chaṭṭhaṃ pārājikaṃ kattha paññattanti? Sāvatthiyaṃ paññattaṃ. Kaṃ ārabbhāti?
Thullanandaṃ bhikkhuniṃ ārabbha. Kismiṃ vatthusminti? Thullanandā bhikkhunī
jānaṃ pārājikaṃ dhammaṃ ajjhāpannaṃ bhikkhuniṃ nevattanā paṭicodesi na gaṇassa
ārocesi, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ ekena
samuṭṭhānena samuṭṭhāti—  kāyato ca vācato ca cittato ca samuṭṭhāti…pe… . (2)</p>
<h4 data-uid="pi-tv-pvr-bi-pj7" id="bi-pj7">Pārājika 7</h4>
<p>
<a class="sc" id="20"></a>
<a class="ms" id="p_5V_681"></a>
<a class="msdiv" id="msdiv204"></a>
Bhikkhunīnaṃ sattamaṃ pārājikaṃ kattha paññattanti? Sāvatthiyaṃ paññattaṃ. Kaṃ
ārabbhāti? Thullanandaṃ bhikkhuniṃ ārabbha. Kismiṃ vatthusminti? Thullanandā
bhikkhunī samaggena saṃghena ukkhittaṃ ariṭṭhaṃ bhikkhuṃ gaddhabādhipubbaṃ
anuvatti, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ ekena
samuṭṭhānena samuṭṭhāti—  dhuranikkhepe…pe… . (3)</p>
<h4 data-uid="pi-tv-pvr-bi-pj8" id="bi-pj8">Pārājika 8</h4>
<p>
<a class="sc" id="21"></a>
<a class="ms" id="p_5V_682"></a>
<a class="msdiv" id="msdiv205"></a>
Bhikkhunīnaṃ aṭṭhamaṃ pārājikaṃ kattha paññattanti? Sāvatthiyaṃ paññattaṃ. Kaṃ
ārabbhāti? Chabbaggiyā bhikkhuniyo ārabbha. Kismiṃ vatthusminti? Chabbaggiyā
bhikkhuniyo aṭṭhamaṃ vatthuṃ paripūresuṃ, tasmiṃ vatthusmiṃ. Ekā paññatti.
Channaṃ āpattisamuṭṭhānānaṃ ekena samuṭṭhānena samuṭṭhāti—  dhuranikkhepe…pe… .
(4)</p>
<p class="endsutta">
<a class="sc" id="22"></a>
<a class="ms" id="p_5V_683"></a>
Aṭṭha pārājikā niṭṭhitā.</p>
<p class="endsection summary">
<a class="sc" id="23"></a>
<a class="ms" id="p_5V_684"></a>
Tassuddānaṃ</p>
<blockquote class="uddanagatha">
<p>
<a class="sc" id="24"></a>
<a class="ms" id="p_5V_685"></a>
Methunādinnādānañca,<br>
manussaviggahuttari;<br>
Kāyasaṃsaggaṃ chādeti,<br>
ukkhittā aṭṭha vatthukā;<br>
Paññāpesi mahāvīro,<br>
chejjavatthū asaṃsayāti.<br></p>
</blockquote>
<h2>2 Saṃghādisesakaṇḍa</h2>
<h4 data-uid="pi-tv-pvr-bi-ss1" id="bi-ss1">Saṅghādisesā 1</h4>
<p>
<a class="sc" id="25"></a>
<a class="ms" id="p_5V_686"></a>
<a class="msdiv" id="msdiv206"></a>
Yaṃ tena bhagavatā jānatā passatā arahatā sammāsambuddhena ussayavādikāya
bhikkhuniyā aḍḍaṃ karontiyā saṃghādiseso kattha paññatto? Kaṃ ārabbha? Kismiṃ
vatthusmiṃ…pe…  kenābhatanti?</p>
<p>
<a class="sc" id="26"></a>
<a class="ms" id="p_5V_687"></a>
<a class="msdiv" id="msdiv207"></a>
Yaṃ tena bhagavatā jānatā passatā arahatā sammāsambuddhena ussayavādikāya
bhikkhuniyā aḍḍaṃ karontiyā saṃghādiseso kattha paññattoti? Sāvatthiyaṃ
paññatto. Kaṃ ārabbhāti? Thullanandaṃ bhikkhuniṃ ārabbha. Kismiṃ vatthusminti?
Thullanandā bhikkhunī ussayavādikā vihari, tasmiṃ vatthusmiṃ. Atthi tattha
paññatti, anupaññatti, anuppannapaññattīti? Ekā paññatti. Anupaññatti
anuppannapaññatti tasmiṃ natthi. Sabbatthapaññatti, padesapaññattīti?
Sabbatthapaññatti. Sādhāraṇapaññatti, asādhāraṇapaññattīti? Asādhāraṇapaññatti.
Ekatopaññatti, ubhatopaññattīti? Ekatopaññatti. Catunnaṃ pātimokkhuddesānaṃ
katthogadhaṃ kattha pariyāpannanti? Nidānogadhaṃ nidānapariyāpannaṃ. Katamena
uddesena uddesaṃ āgacchatīti? Tatiyena uddesena uddesaṃ āgacchati. Catunnaṃ
vipattīnaṃ katamā vipattīti? Sīlavipatti. Sattannaṃ āpattikkhandhānaṃ katamo
āpattikkhandhoti? Saṃghādisesāpattikkhandho. Channaṃ āpattisamuṭṭhānānaṃ katihi
samuṭṭhānehi samuṭṭhātīti? Dvīhi samuṭṭhānehi samuṭṭhāti—  siyā kāyato ca
vācato ca samuṭṭhāti, na cittato; siyā kāyato ca vācato ca cittato ca
samuṭṭhāti…pe…  kenābhatanti? Paramparābhataṃ—</p>
<blockquote class="gatha">
<p>
<a class="sc" id="27"></a>
<a class="ms" id="p_5V_688"></a>
Upāli dāsako ceva,<br>
soṇako siggavo tathā;<br>
Moggaliputtena pañcamā,<br>
ete jambusirivhaye.<br></p>
</blockquote>
<p class="endsutta">
<a class="sc" id="28"></a>
<a class="ms" id="p_5V_689"></a>
…pe… </p>
<blockquote class="uddanagatha">
<p>
<a class="sc" id="29"></a>
<a class="ms" id="p_5V_690"></a>
Ete nāgā mahāpaññā,<br>
Vinayaññū maggakovidā;<br>
Vinayaṃ dīpe pakāsesuṃ,<br>
Piṭakaṃ tambapaṇṇiyāti. (1)<br></p>
</blockquote>
<h4 data-uid="pi-tv-pvr-bi-ss2" id="bi-ss2">Saṅghādisesā 2</h4>
<p>
<a class="sc" id="30"></a>
<a class="ms" id="p_5V_691"></a>
<a class="msdiv" id="msdiv208"></a>
Coriṃ vuṭṭhāpentiyā saṃghādiseso kattha paññattoti? Sāvatthiyaṃ paññatto. Kaṃ
ārabbhāti? Thullanandaṃ bhikkhuniṃ ārabbha. Kismiṃ vatthusminti? Thullanandā
bhikkhunī coriṃ vuṭṭhāpesi, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ dvīhi samuṭṭhānehi samuṭṭhāti—  siyā vācato ca cittato ca
samuṭṭhāti, na kāyato; siyā kāyato ca vācato ca cittato ca samuṭṭhāti…pe… . (2)</p>
<h4 data-uid="pi-tv-pvr-bi-ss3" id="bi-ss3">Saṅghādisesā 3</h4>
<p>
<a class="sc" id="31"></a>
<a class="ms" id="p_5V_692"></a>
<a class="msdiv" id="msdiv209"></a>
Ekāya gāmantaraṃ gacchantiyā saṃghādiseso kattha paññattoti? Sāvatthiyaṃ
paññatto. Kaṃ ārabbhāti? Aññataraṃ bhikkhuniṃ ārabbha. Kismiṃ vatthusminti?
Aññatarā bhikkhunī ekā gāmantaraṃ gacchi, tasmiṃ vatthusmiṃ. Ekā paññatti,
tisso anupaññattiyo. Channaṃ āpattisamuṭṭhānānaṃ ekena samuṭṭhānena samuṭṭhāti—
paṭhamapārājike…pe… . (3)</p>
<h4 data-uid="pi-tv-pvr-bi-ss4" id="bi-ss4">Saṅghādisesā 4</h4>
<p>
<a class="sc" id="32"></a>
<a class="ms" id="p_5V_693"></a>
<a class="msdiv" id="msdiv210"></a>
Samaggena saṃghena ukkhittaṃ bhikkhuniṃ dhammena vinayena satthusāsanena
anapaloketvā kārakasaṃghaṃ anaññāya gaṇassa chandaṃ osārentiyā saṃghādiseso
kattha paññattoti? Sāvatthiyaṃ paññatto. Kaṃ ārabbhāti? Thullanandaṃ bhikkhuniṃ
ārabbha. Kismiṃ vatthusminti? Thullanandā bhikkhunī samaggena saṃghena
ukkhittaṃ bhikkhuniṃ dhammena vinayena satthusāsanena anapaloketvā
kārakasaṃghaṃ anaññāya gaṇassa chandaṃ osāresi, tasmiṃ vatthusmiṃ. Ekā
paññatti. Channaṃ āpattisamuṭṭhānānaṃ ekena samuṭṭhānena samuṭṭhāti—
dhuranikkhepe…pe… . (4)</p>
<h4 data-uid="pi-tv-pvr-bi-ss5" id="bi-ss5">Saṅghādisesā 5</h4>
<p>
<a class="sc" id="33"></a>
<a class="ms" id="p_5V_694"></a>
<a class="msdiv" id="msdiv211"></a>
Avassutāya bhikkhuniyā avassutassa purisapuggalassa hatthato khādanīyaṃ vā
bhojanīyaṃ vā sahatthā paṭiggahetvā bhuñjantiyā saṃghādiseso kattha paññattoti?
Sāvatthiyaṃ paññatto. Kaṃ ārabbhāti? Sundarīnandaṃ bhikkhuniṃ ārabbha. Kismiṃ
vatthusminti? Sundarīnandā bhikkhunī avassutā avassutassa purisapuggalassa
hatthato āmisaṃ paṭiggahesi, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ ekena samuṭṭhānena samuṭṭhāti—  paṭhamapārājike…pe… . (5)</p>
<h4 data-uid="pi-tv-pvr-bi-ss6" id="bi-ss6">Saṅghādisesā 6</h4>
<p>
<a class="sc" id="34"></a>
<a class="ms" id="p_5V_695"></a>
<a class="msdiv" id="msdiv212"></a>
“Kiṃ te, ayye, eso purisapuggalo karissati avassuto vā anavassuto vā, yato tvaṃ
anavassutā. Iṅgha, ayye, yaṃ te eso purisapuggalo deti khādanīyaṃ vā
bhojanīyaṃ vā, taṃ tvaṃ sahatthā paṭiggahetvā khāda vā bhuñja vā”ti uyyojentiyā
saṃghādiseso kattha paññattoti? Sāvatthiyaṃ paññatto. Kaṃ arabbhāti? Aññataraṃ
bhikkhuniṃ ārabbha. Kismiṃ vatthusminti? Aññatarā bhikkhunī—  “kiṃ te, ayye,
eso purisapuggalo karissati avassuto vā anavassuto vā, yato tvaṃ anavassutā.
Iṅgha, ayye, yaṃ te eso purisapuggalo deti khādanīyaṃ vā bhojanīyaṃ vā, taṃ
tvaṃ sahatthā paṭiggahetvā khāda vā bhuñja vā”ti uyyojesi, tasmiṃ vatthusmiṃ.
Ekā paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… .
(6)</p>
<h4 data-uid="pi-tv-pvr-bi-ss10" id="bi-ss10">Saṅghādisesā 10</h4>
<p>
<a class="sc" id="35"></a>
<a class="ms" id="p_5V_696"></a>
<a class="msdiv" id="msdiv213"></a>
Kupitāya anattamanāya bhikkhuniyā yāvatatiyaṃ samanubhāsanāya na
paṭinissajjantiyā saṃghādiseso kattha paññattoti? Sāvatthiyaṃ paññatto. Kaṃ
ārabbhāti? Caṇḍakāḷiṃ bhikkhuniṃ ārabbha. Kismiṃ vatthusminti? Caṇḍakāḷī
bhikkhunī kupitā anattamanā evaṃ avaca—  “buddhaṃ paccācikkhāmi, dhammaṃ
paccācikkhāmi, saṃghaṃ paccācikkhāmi, sikkhaṃ paccācikkhāmī”ti, tasmiṃ
vatthusmiṃ. Ekā paññatti. Channaṃ āpattisamuṭṭhānānaṃ ekena samuṭṭhānena
samuṭṭhāti—  dhuranikkhepe…pe… . (7)</p>
<h4 data-uid="pi-tv-pvr-bi-ss11" id="bi-ss11">Saṅghādisesā 11</h4>
<p>
<a class="sc" id="36"></a>
<a class="ms" id="p_5V_697"></a>
<a class="msdiv" id="msdiv214"></a>
Kismiñcideva adhikaraṇe paccākatāya bhikkhuniyā yāvatatiyaṃ samanubhāsanāya na
paṭinissajjantiyā saṃghādiseso kattha paññattoti? Sāvatthiyaṃ paññatto. Kaṃ
ārabbhāti? Caṇḍakāḷiṃ bhikkhuniṃ ārabbha. Kismiṃ vatthusminti? Caṇḍakāḷī
bhikkhunī kismiñcideva adhikaraṇe paccākatā kupitā anattamanā evaṃ avaca—
“chandagāminiyo ca bhikkhuniyo, dosagāminiyo ca bhikkhuniyo, mohagāminiyo ca
bhikkhuniyo, bhayagāminiyo ca bhikkhuniyo”ti, tasmiṃ vatthusmiṃ. Ekā paññatti.
Channaṃ āpattisamuṭṭhānānaṃ ekena samuṭṭhānena samuṭṭhāti—  dhuranikkhepe…pe… .
(8)</p>
<h4 data-uid="pi-tv-pvr-bi-ss12" id="bi-ss12">Saṅghādisesā 12</h4>
<p>
<a class="sc" id="37"></a>
<a class="ms" id="p_5V_698"></a>
<a class="msdiv" id="msdiv215"></a>
Saṃsaṭṭhānaṃ bhikkhunīnaṃ yāvatatiyaṃ samanubhāsanāya na paṭinissajjantīnaṃ
saṃghādiseso kattha paññattoti? Sāvatthiyaṃ paññatto. Kaṃ ārabbhāti? Sambahulā
bhikkhuniyo ārabbha. Kismiṃ vatthusminti? Sambahulā bhikkhuniyo saṃsaṭṭhā
vihariṃsu, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ ekena
samuṭṭhānena samuṭṭhāti—  dhuranikkhepe…pe… . (9)</p>
<h4 data-uid="pi-tv-pvr-bi-ss13" id="bi-ss13">Saṅghādisesā 13</h4>
<p>
<a class="sc" id="38"></a>
<a class="ms" id="p_5V_699"></a>
<a class="msdiv" id="msdiv216"></a>
“Saṃsaṭṭhāva, ayye, tumhe viharatha. Mā tumhe nānā viharitthā”ti uyyojentiyā
yāvatatiyaṃ samanubhāsanāya na paṭinissajjantiyā saṃghādiseso kattha
paññattoti? Sāvatthiyaṃ paññatto. Kaṃ ārabbhāti? Thullanandaṃ bhikkhuniṃ
ārabbha. Kismiṃ vatthusminti? Thullanandā bhikkhunī—  “saṃsaṭṭhāva, ayye, tumhe
viharatha, mā tumhe nānā viharitthā”ti uyyojesi, tasmiṃ vatthusmiṃ. Ekā
paññatti. Channaṃ āpattisamuṭṭhānānaṃ ekena samuṭṭhānena samuṭṭhāti—
dhuranikkhepe…pe… . (10)</p>
<p class="endsutta">
<a class="sc" id="39"></a>
<a class="ms" id="p_5V_700"></a>
Dasa saṃghādisesā niṭṭhitā.</p>
<p class="endsection summary">
<a class="sc" id="40"></a>
<a class="ms" id="p_5V_701"></a>
Tassuddānaṃ</p>
<blockquote class="uddanagatha">
<p>
<a class="sc" id="41"></a>
<a class="ms" id="p_5V_702"></a>
Ussayacori gāmantaṃ,<br>
ukkhittaṃ khādanena ca;<br>
Kiṃ te kupitā kismiñci,<br>
saṃsaṭṭhā ñāyate dasāti.<br></p>
</blockquote>
<h2>3 Nissaggiyakaṇḍa</h2>
<h4 data-uid="pi-tv-pvr-bi-np1" id="bi-np1">Nissaggiyā Pācittiyā 1</h4>
<p>
<a class="sc" id="42"></a>
<a class="ms" id="p_5V_703"></a>
<a class="msdiv" id="msdiv217"></a>
Yaṃ tena bhagavatā jānatā passatā arahatā sammāsambuddhena pattasannicayaṃ
karontiyā nissaggiyaṃ pācittiyaṃ kattha paññattanti? Sāvatthiyaṃ paññattaṃ. Kaṃ
ārabbhāti? Chabbaggiyā bhikkhuniyo ārabbha. Kismiṃ vatthusminti? Chabbaggiyā
bhikkhuniyo pattasannicayaṃ akaṃsu, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ dvīhi samuṭṭhānehi samuṭṭhāti—  kathinake…pe… . (1)</p>
<h4 data-uid="pi-tv-pvr-bi-np2" id="bi-np2">Nissaggiyā Pācittiyā 2</h4>
<p>
<a class="sc" id="43"></a>
<a class="ms" id="p_5V_704"></a>
Akālacīvaraṃ “kālacīvaran”ti adhiṭṭhahitvā bhājāpentiyā nissaggiyaṃ pācittiyaṃ
kattha paññattanti? Sāvatthiyaṃ paññattaṃ. Kaṃ ārabbhāti? Thullanandaṃ
bhikkhuniṃ ārabbha. Kismiṃ vatthusminti? Thullanandā bhikkhunī akālacīvaraṃ
“kālacīvaran”ti adhiṭṭhahitvā bhājāpesi, tasmiṃ vatthusmiṃ. Ekā paññatti.
Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (2)</p>
<h4 data-uid="pi-tv-pvr-bi-np3" id="bi-np3">Nissaggiyā Pācittiyā 3</h4>
<p>
<a class="sc" id="44"></a>
<a class="ms" id="p_5V_705"></a>
Bhikkhuniyā saddhiṃ cīvaraṃ parivattetvā acchindantiyā nissaggiyaṃ pācittiyaṃ
kattha paññattanti? Sāvatthiyaṃ paññattaṃ. Kaṃ ārabbhāti? Thullanandaṃ
bhikkhuniṃ ārabbha. Kismiṃ vatthusminti? Thullanandā bhikkhunī bhikkhuniyā
saddhiṃ cīvaraṃ parivattetvā acchindi, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ tīhi samuṭṭhānehi samuṭṭhāti…pe… . (3)</p>
<h4 data-uid="pi-tv-pvr-bi-np4" id="bi-np4">Nissaggiyā Pācittiyā 4</h4>
<p>
<a class="sc" id="45"></a>
<a class="ms" id="p_5V_706"></a>
Aññaṃ viññāpetvā aññaṃ viññāpentiyā nissaggiyaṃ pācittiyaṃ kattha paññattanti?
Sāvatthiyaṃ paññattaṃ. Kaṃ ārabbhāti? Thullanandaṃ bhikkhuniṃ ārabbha. Kismiṃ
vatthusminti? Thullanandā bhikkhunī aññaṃ viññāpetvā aññaṃ viññāpesi, tasmiṃ
vatthusmiṃ. Ekā paññatti. Channaṃ āpattisamuṭṭhānānaṃ chahi samuṭṭhānehi
samuṭṭhāti…pe… . (4)</p>
<h4 data-uid="pi-tv-pvr-bi-np5" id="bi-np5">Nissaggiyā Pācittiyā 5</h4>
<p>
<a class="sc" id="46"></a>
<a class="ms" id="p_5V_707"></a>
Aññaṃ cetāpetvā aññaṃ cetāpentiyā nissaggiyaṃ pācittiyaṃ kattha paññattanti?
Sāvatthiyaṃ paññattaṃ. Kaṃ ārabbhāti? Thullanandaṃ bhikkhuniṃ ārabbha. Kismiṃ
vatthusminti? Thullanandā bhikkhunī aññaṃ cetāpetvā aññaṃ cetāpesi, tasmiṃ
vatthusmiṃ. Ekā paññatti. Channaṃ āpattisamuṭṭhānānaṃ chahi samuṭṭhānehi
samuṭṭhāti…pe… . (5)</p>
<h4 data-uid="pi-tv-pvr-bi-np6" id="bi-np6">Nissaggiyā Pācittiyā 6</h4>
<p>
<a class="sc" id="47"></a>
<a class="ms" id="p_5V_708"></a>
Aññadatthikena parikkhārena aññuddisikena saṃghikena aññaṃ cetāpentiyā
nissaggiyaṃ pācittiyaṃ katthaṃ paññattanti? Sāvatthiyaṃ paññattaṃ. Kaṃ
ārabbhāti? Sambahulā bhikkhuniyo ārabbha. Kismiṃ vatthusminti? Sambahulā
bhikkhuniyo aññadatthikena parikkhārena aññuddisikena saṃghikena aññaṃ
cetāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ chahi
samuṭṭhānehi samuṭṭhāti…pe… . (6)</p>
<h4 data-uid="pi-tv-pvr-bi-np7" id="bi-np7">Nissaggiyā Pācittiyā 7</h4>
<p>
<a class="sc" id="48"></a>
<a class="ms" id="p_5V_709"></a>
Aññadatthikena parikkhārena aññuddisikena saṃghikena saññācikena aññaṃ
cetāpentiyā nissaggiyaṃ pācittiyaṃ kattha paññattanti? Sāvatthiyaṃ paññattaṃ.
Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā
bhikkhuniyo aññadatthikena parikkhārena aññuddisikena saṃghikena saññācikena
aññaṃ cetāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ
chahi samuṭṭhānehi samuṭṭhāti…pe… . (7)</p>
<h4 data-uid="pi-tv-pvr-bi-np8" id="bi-np8">Nissaggiyā Pācittiyā 8</h4>
<p>
<a class="sc" id="49"></a>
<a class="ms" id="p_5V_710"></a>
Aññadatthikena parikkhārena aññuddisikena mahājanikena aññaṃ cetāpentiyā
nissaggiyaṃ pācittiyaṃ kattha paññattanti? Sāvatthiyaṃ paññattaṃ. Kaṃ
ārabbhāti? Sambahulā bhikkhuniyo ārabbha. Kismiṃ vatthusminti? Sambahulā
bhikkhuniyo aññadatthikena parikkhārena aññuddisikena mahājanikena aññaṃ
cetāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ chahi
samuṭṭhānehi samuṭṭhāti…pe… . (8)</p>
<h4 data-uid="pi-tv-pvr-bi-np9" id="bi-np9">Nissaggiyā Pācittiyā 9</h4>
<p>
<a class="sc" id="50"></a>
<a class="ms" id="p_5V_711"></a>
Aññadatthikena parikkhārena aññuddisikena mahājanikena saññācikena aññaṃ
cetāpentiyā nissaggiyaṃ pācittiyaṃ kattha paññattanti? Sāvatthiyaṃ paññattaṃ.
Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā
bhikkhuniyo aññadatthikena parikkhārena aññuddisikena mahājanikena saññācikena
aññaṃ cetāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ
chahi samuṭṭhānehi samuṭṭhāti…pe… . (9)</p>
<h4 data-uid="pi-tv-pvr-bi-np10" id="bi-np10">Nissaggiyā Pācittiyā 10</h4>
<p>
<a class="sc" id="51"></a>
<a class="ms" id="p_5V_712"></a>
Aññadatthikena parikkhārena aññuddisikena puggalikena saññācikena aññaṃ
cetāpentiyā nissaggiyaṃ pācittiyaṃ kattha paññattanti? Sāvatthiyaṃ paññattaṃ.
Kaṃ ārabbhāti? Thullanandaṃ bhikkhuniṃ ārabbha. Kismiṃ vatthusminti?
Thullanandā bhikkhunī aññadatthikena parikkhārena aññuddisikena puggalikena
saññācikena aññaṃ cetāpesi, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ chahi samuṭṭhānehi samuṭṭhāti…pe… . (10)</p>
<h4 data-uid="pi-tv-pvr-bi-np11" id="bi-np11">Nissaggiyā Pācittiyā 11</h4>
<p>
<a class="sc" id="52"></a>
<a class="ms" id="p_5V_713"></a>
Atirekacatukkaṃsaparamaṃ garupāvuraṇaṃ cetāpentiyā nissaggiyaṃ pācittiyaṃ
kattha paññattanti? Sāvatthiyaṃ paññattaṃ. Kaṃ ārabbhāti? Thullanandaṃ
bhikkhuniṃ ārabbha. Kismiṃ vatthusminti? Thullanandā bhikkhunī rājānaṃ kambalaṃ
viññāpesi, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ chahi
samuṭṭhānehi samuṭṭhāti…pe… . (11)</p>
<h4 data-uid="pi-tv-pvr-bi-np12" id="bi-np12">Nissaggiyā Pācittiyā 12</h4>
<p>
<a class="sc" id="53"></a>
<a class="ms" id="p_5V_714"></a>
Atirekaaḍḍhateyyakaṃsaparamaṃ lahupāvuraṇaṃ cetāpentiyā nissaggiyaṃ pācittiyaṃ
kattha paññattanti? Sāvatthiyaṃ paññattaṃ. Kaṃ ārabbhāti? Thullanandaṃ
bhikkhuniṃ ārabbha. Kismiṃ vatthusminti? Thullanandā bhikkhunī rājānaṃ khomaṃ
viññāpesi, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ chahi
samuṭṭhānehi samuṭṭhāti…pe… . (12)</p>
<p class="endsutta">
<a class="sc" id="54"></a>
<a class="ms" id="p_5V_715"></a>
Dvādasa nissaggiyā pācittiyā niṭṭhitā.</p>
<p class="endsection summary">
<a class="sc" id="55"></a>
<a class="ms" id="p_5V_716"></a>
Tassuddānaṃ</p>
<blockquote class="uddanagatha">
<p>
<a class="sc" id="56"></a>
<a class="ms" id="p_5V_717"></a>
Pattaṃ akālaṃ kālañca,<br>
parivatte ca viññāpe;<br>
Cetāpetvā aññadatthi,<br>
saṃghikañca mahājanikaṃ;<br>
Saññācikā puggalikā,<br>
catukkaṃsaḍḍhateyyakāti.<br></p>
</blockquote>
<h2>4 4 Pācittiyakaṇḍa</h2>
<h3>4.1 Lasuṇavagga</h3>
<h4 data-uid="pi-tv-pvr-bi-pc1" id="bi-pc1">Pācittiyā 1</h4>
<p>
<a class="sc" id="57"></a>
<a class="ms" id="p_5V_718"></a>
<a class="msdiv" id="msdiv218"></a>
Yaṃ tena bhagavatā jānatā passatā arahatā sammāsambuddhena lasuṇaṃ khādantiyā
pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti?
Thullanandaṃ bhikkhuniṃ ārabbha. Kismiṃ vatthusminti? Thullanandā bhikkhunī na
mattaṃ jānitvā lasuṇaṃ harāpesi, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ dvīhi samuṭṭhānehi samuṭṭhāti eḷakalomake…pe… . (1)</p>
<h4 data-uid="pi-tv-pvr-bi-pc2" id="bi-pc2">Pācittiyā 2</h4>
<p>
<a class="sc" id="58"></a>
<a class="ms" id="p_5V_719"></a>
Sambādhe lomaṃ saṃharāpentiyā pācittiyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti?
Chabbaggiyā bhikkhuniyo sambādhe lomaṃ saṃharāpesuṃ, tasmiṃ vatthusmiṃ. Ekā
paññatti. Channaṃ āpattisamuṭṭhānānaṃ catūhi samuṭṭhānehi samuṭṭhāti…pe… . (2)</p>
<h4 data-uid="pi-tv-pvr-bi-pc3" id="bi-pc3">Pācittiyā 3</h4>
<p>
<a class="sc" id="59"></a>
<a class="ms" id="p_5V_720"></a>
Talaghātake pācittiyaṃ kattha paññattanti? Sāvatthiyaṃ paññattaṃ. Kaṃ
ārabbhāti? Dve bhikkhuniyo ārabbha. Kismiṃ vatthusminti? Dve bhikkhuniyo
talaghātakaṃ akaṃsu, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ ekena samuṭṭhānena samuṭṭhāti—  paṭhamapārājike…pe… . (3)</p>
<h4 data-uid="pi-tv-pvr-bi-pc4" id="bi-pc4">Pācittiyā 4</h4>
<p>
<a class="sc" id="60"></a>
<a class="ms" id="p_5V_721"></a>
Jatumaṭṭhake pācittiyaṃ kattha paññattanti? Sāvatthiyaṃ paññattaṃ. Kaṃ
ārabbhāti? Aññataraṃ bhikkhuniṃ ārabbha. Kismiṃ vatthusminti? Aññatarā
bhikkhunī jatumaṭṭhakaṃ ādiyi, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ ekena samuṭṭhānena samuṭṭhāti—  paṭhamapārājike…pe… . (4)</p>
<h4 data-uid="pi-tv-pvr-bi-pc5" id="bi-pc5">Pācittiyā 5</h4>
<p>
<a class="sc" id="61"></a>
<a class="ms" id="p_5V_722"></a>
Atirekadvaṅgulapabbaparamaṃ udakasuddhikaṃ ādiyantiyā pācittiyaṃ kattha
paññattanti? Sakkesu paññattaṃ. Kaṃ ārabbhāti? Aññataraṃ bhikkhuniṃ ārabbha.
Kismiṃ vatthusminti? Aññatarā bhikkhunī atigambhīraṃ udakasuddhikaṃ ādiyi,
tasmiṃ vatthusmiṃ. Ekā paññatti. Channaṃ āpattisamuṭṭhānānaṃ ekena samuṭṭhānena
samuṭṭhāti—  paṭhamapārājike…pe… . (5)</p>
<h4 data-uid="pi-tv-pvr-bi-pc6" id="bi-pc6">Pācittiyā 6</h4>
<p>
<a class="sc" id="62"></a>
<a class="ms" id="p_5V_723"></a>
Bhikkhussa bhuñjantassa pānīyena vā vidhūpanena vā upatiṭṭhantiyā pācittiyaṃ
kattha paññattanti? Sāvatthiyaṃ paññattaṃ. Kaṃ ārabbhāti? Aññataraṃ bhikkhuniṃ
ārabbha. Kismiṃ vatthusminti? Aññatarā bhikkhunī bhikkhussa bhuñjantassa
pānīyena ca vidhūpanena ca upatiṭṭhi, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ dvīhi samuṭṭhānehi samuṭṭhāti—  eḷakalomake…pe… . (6)</p>
<h4 data-uid="pi-tv-pvr-bi-pc7" id="bi-pc7">Pācittiyā 7</h4>
<p>
<a class="sc" id="63"></a>
<a class="ms" id="p_5V_724"></a>
Āmakadhaññaṃ viññāpetvā bhuñjantiyā pācittiyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti?
Sambahulā bhikkhuniyo āmakadhaññaṃ viññāpetvā bhuñjiṃsu, tasmiṃ vatthusmiṃ. Ekā
paññatti. Channaṃ āpattisamuṭṭhānānaṃ catūhi samuṭṭhānehi samuṭṭhāti…pe… . (7)</p>
<h4 data-uid="pi-tv-pvr-bi-pc8" id="bi-pc8">Pācittiyā 8</h4>
<p>
<a class="sc" id="64"></a>
<a class="ms" id="p_5V_725"></a>
Uccāraṃ vā passāvaṃ vā saṅkāraṃ vā vighāsaṃ vā tirokuṭṭe chaḍḍentiyā pācittiyaṃ
kattha paññattanti? Sāvatthiyaṃ paññattaṃ. Kaṃ ārabbhāti? Aññataraṃ bhikkhuniṃ
ārabbha. Kismiṃ vatthusminti? Aññatarā bhikkhunī uccāraṃ tirokuṭṭe chaḍḍesi,
tasmiṃ vatthusmiṃ. Ekā paññatti. Channaṃ āpattisamuṭṭhānānaṃ chahi samuṭṭhānehi
samuṭṭhāti…pe… . (8)</p>
<h4 data-uid="pi-tv-pvr-bi-pc9" id="bi-pc9">Pācittiyā 9</h4>
<p>
<a class="sc" id="65"></a>
<a class="ms" id="p_5V_726"></a>
Uccāraṃ vā passāvaṃ vā saṅkāraṃ vā vighāsaṃ vā harite chaḍḍentiyā pācittiyaṃ
kattha paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo
ārabbha. Kismiṃ vatthusminti? Sambahulā bhikkhuniyo uccārampi passāvampi
saṅkārampi vighāsampi harite chaḍḍesuṃ, tasmiṃ vatthusmiṃ. Ekā paññatti.
Channaṃ āpattisamuṭṭhānānaṃ chahi samuṭṭhānehi samuṭṭhāti…pe… . (9)</p>
<h4 data-uid="pi-tv-pvr-bi-pc10" id="bi-pc10">Pācittiyā 10</h4>
<p>
<a class="sc" id="66"></a>
<a class="ms" id="p_5V_727"></a>
Naccaṃ vā gītaṃ vā vāditaṃ vā dassanāya gacchantiyā pācittiyaṃ kattha
paññattanti? Rājagahe paññattaṃ. Kaṃ ārabbhāti? Chabbaggiyā bhikkhuniyo
ārabbha. Kismiṃ vatthusminti? Chabbaggiyā bhikkhuniyo naccampi gītampi
vāditampi dassanāya agamaṃsu, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ dvīhi samuṭṭhānehi samuṭṭhāti—  eḷakalomake…pe… . (10)</p>
<p class="endsutta">
<a class="sc" id="67"></a>
<a class="ms" id="p_5V_728"></a>
Lasuṇavaggo paṭhamo.</p>
<h3>4.2 Rattandhakāravagga</h3>
<h4 data-uid="pi-tv-pvr-bi-pc11" id="bi-pc11">Pācittiyā 11</h4>
<p>
<a class="sc" id="68"></a>
<a class="ms" id="p_5V_729"></a>
<a class="msdiv" id="msdiv219"></a>
Rattandhakāre appadīpe purisena saddhiṃ ekenekāya santiṭṭhantiyā pācittiyaṃ
kattha paññattanti? Sāvatthiyaṃ paññattaṃ. Kaṃ ārabbhāti? Aññataraṃ bhikkhuniṃ
ārabbha. Kismiṃ vatthusminti? Aññatarā bhikkhunī rattandhakāre appadīpe
purisena saddhiṃ ekenekā santiṭṭhi, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ dvīhi samuṭṭhānehi samuṭṭhāti—  theyyasatthake…pe… . (1)</p>
<h4 data-uid="pi-tv-pvr-bi-pc12" id="bi-pc12">Pācittiyā 12</h4>
<p>
<a class="sc" id="69"></a>
<a class="ms" id="p_5V_730"></a>
Paṭicchanne okāse purisena saddhiṃ ekenekāya santiṭṭhantiyā pācittiyaṃ kattha
paññattanti? Sāvatthiyaṃ paññattaṃ. Kaṃ ārabbhāti? Aññataraṃ bhikkhuniṃ
ārabbha. Kismiṃ vatthusminti? Aññatarā bhikkhunī paṭicchanne okāse purisena
saddhiṃ ekenekā santiṭṭhi, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ dvīhi samuṭṭhānehi samuṭṭhāti—  theyyasatthake…pe… . (2)</p>
<h4 data-uid="pi-tv-pvr-bi-pc13" id="bi-pc13">Pācittiyā 13</h4>
<p>
<a class="sc" id="70"></a>
<a class="ms" id="p_5V_731"></a>
Ajjhokāse purisena saddhiṃ ekenekāya santiṭṭhantiyā pācittiyaṃ kattha
paññattanti? Sāvatthiyaṃ paññattaṃ. Kaṃ ārabbhāti? Aññataraṃ bhikkhuniṃ
ārabbha. Kismiṃ vatthusminti? Aññatarā bhikkhunī ajjhokāse purisena saddhiṃ
ekenekā santiṭṭhi, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ
dvīhi samuṭṭhānehi samuṭṭhāti—  theyyasatthake…pe… . (3)</p>
<h4 data-uid="pi-tv-pvr-bi-pc14" id="bi-pc14">Pācittiyā 14</h4>
<p>
<a class="sc" id="71"></a>
<a class="ms" id="p_5V_732"></a>
Rathikāya vā byūhe vā siṅghāṭake vā purisena saddhiṃ ekenekāya santiṭṭhantiyā
pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti?
Thullanandaṃ bhikkhuniṃ ārabbha. Kismiṃ vatthusminti? Thullanandā bhikkhunī
rathikāyapi byūhepi siṅghāṭakepi purisena saddhiṃ ekenekā santiṭṭhi, tasmiṃ
vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi
samuṭṭhāti—  theyyasatthake…pe… . (4)</p>
<h4 data-uid="pi-tv-pvr-bi-pc15" id="bi-pc15">Pācittiyā 15</h4>
<p>
<a class="sc" id="72"></a>
<a class="ms" id="p_5V_733"></a>
Purebhattaṃ kulāni upasaṅkamitvā āsane nisīditvā sāmike anāpucchā pakkamantiyā
pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Aññataraṃ
bhikkhuniṃ ārabbha. Kismiṃ vatthusminti? Aññatarā bhikkhunī purebhattaṃ kulāni
upasaṅkamitvā āsane nisīditvā sāmike anāpucchā pakkāmi, tasmiṃ vatthusmiṃ. Ekā
paññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—
kathinake…pe… . (5)</p>
<h4 data-uid="pi-tv-pvr-bi-pc16" id="bi-pc16">Pācittiyā 16</h4>
<p>
<a class="sc" id="73"></a>
<a class="ms" id="p_5V_734"></a>
Pacchābhattaṃ kulāni upasaṅkamitvā sāmike anāpucchā āsane abhinisīdantiyā
pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti?
Thullanandaṃ bhikkhuniṃ ārabbha. Kismiṃ vatthusminti? Thullanandā bhikkhunī
pacchābhattaṃ kulāni upasaṅkamitvā sāmike anāpucchā āsane abhinisīdi, tasmiṃ
vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi
samuṭṭhāti—  kathinake…pe… . (6)</p>
<h4 data-uid="pi-tv-pvr-bi-pc17" id="bi-pc17">Pācittiyā 17</h4>
<p>
<a class="sc" id="74"></a>
<a class="ms" id="p_5V_735"></a>
Vikāle kulāni upasaṅkamitvā sāmike anāpucchā seyyaṃ santharitvā vā
santharāpetvā vā abhinisīdantiyā pācittiyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti?
Sambahulā bhikkhuniyo vikāle kulāni upasaṅkamitvā sāmike anāpucchā seyyaṃ
santharitvā abhinisīdiṃsu, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ dvīhi samuṭṭhānehi samuṭṭhāti—  kathinake…pe… . (7)</p>
<h4 data-uid="pi-tv-pvr-bi-pc18" id="bi-pc18">Pācittiyā 18</h4>
<p>
<a class="sc" id="75"></a>
<a class="ms" id="p_5V_736"></a>
Duggahitena dūpadhāritena paraṃ ujjhāpentiyā pācittiyaṃ kattha paññattanti?
Sāvatthiyaṃ paññattaṃ. Kaṃ ārabbhāti? Aññataraṃ bhikkhuniṃ ārabbha. Kismiṃ
vatthusminti? Aññatarā bhikkhunī duggahitena dūpadhāritena paraṃ ujjhāpesi,
tasmiṃ vatthusmiṃ. Ekā paññatti channaṃ āpattisamuṭṭhānānaṃ tīhi samuṭṭhānehi
samuṭṭhāti…pe… . (8)</p>
<h4 data-uid="pi-tv-pvr-bi-pc19" id="bi-pc19">Pācittiyā 19</h4>
<p>
<a class="sc" id="76"></a>
<a class="ms" id="p_5V_737"></a>
Attānaṃ vā paraṃ vā nirayena vā brahmacariyena vā abhisapantiyā pācittiyaṃ
kattha paññattanti? Sāvatthiyaṃ paññattaṃ. Kaṃ ārabbhāti? Caṇḍakāḷiṃ bhikkhuniṃ
ārabbha. Kismiṃ vatthusminti? Caṇḍakāḷī bhikkhunī attānampi parampi nirayenapi
brahmacariyenapi abhisapi, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ tīhi samuṭṭhānehi samuṭṭhāti…pe… . (9)</p>
<h4 data-uid="pi-tv-pvr-bi-pc20" id="bi-pc20">Pācittiyā 20</h4>
<p>
<a class="sc" id="77"></a>
<a class="ms" id="p_5V_738"></a>
Attānaṃ vadhitvā vadhitvā rodantiyā pācittiyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Caṇḍakāḷiṃ bhikkhuniṃ ārabbha. Kismiṃ vatthusminti?
Caṇḍakāḷī bhikkhunī attānaṃ vadhitvā vadhitvā rodi, tasmiṃ vatthusmiṃ. Ekā
paññatti. Channaṃ āpattisamuṭṭhānānaṃ ekena samuṭṭhānena samuṭṭhāti—
dhuranikkhepe…pe… . (10)</p>
<p class="endsutta">
<a class="sc" id="78"></a>
<a class="ms" id="p_5V_739"></a>
Rattandhakāravaggo dutiyo.</p>
<h3>4.3 Nahānavagga</h3>
<h4 data-uid="pi-tv-pvr-bi-pc21" id="bi-pc21">Pācittiyā 21</h4>
<p>
<a class="sc" id="79"></a>
<a class="ms" id="p_5V_740"></a>
<a class="msdiv" id="msdiv220"></a>
Naggāya nahāyantiyā pācittiyaṃ kattha paññattanti? Sāvatthiyaṃ paññattaṃ. Kaṃ
ārabbhāti? Sambahulā bhikkhuniyo ārabbha. Kismiṃ vatthusminti? Sambahulā
bhikkhuniyo naggā nahāyiṃsu, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ dvīhi samuṭṭhānehi samuṭṭhāti—  eḷakalomake…pe… . (1)</p>
<h4 data-uid="pi-tv-pvr-bi-pc22" id="bi-pc22">Pācittiyā 22</h4>
<p>
<a class="sc" id="80"></a>
<a class="ms" id="p_5V_741"></a>
Pamāṇātikkantaṃ udakasāṭikaṃ kārāpentiyā pācittiyaṃ kattha paññattanti?
Sāvatthiyaṃ paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ
vatthusminti? Chabbaggiyā bhikkhuniyo appamāṇikāyo udakasāṭikāyo dhāresuṃ,
tasmiṃ vatthusmiṃ. Ekā paññatti. Channaṃ āpattisamuṭṭhānānaṃ chahi samuṭṭhānehi
samuṭṭhāti…pe… . (2)</p>
<h4 data-uid="pi-tv-pvr-bi-pc23" id="bi-pc23">Pācittiyā 23</h4>
<p>
<a class="sc" id="81"></a>
<a class="ms" id="p_5V_742"></a>
Bhikkhuniyā cīvaraṃ visibbetvā vā visibbāpetvā vā neva sibbentiyā na
sibbāpanāya ussukkaṃ karontiyā pācittiyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Thullanandaṃ bhikkhuniṃ ārabbha. Kismiṃ vatthusminti?
Thullanandā bhikkhunī bhikkhuniyā cīvaraṃ visibbāpetvā neva sibbesi na
sibbāpanāya ussukkaṃ akāsi, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ ekena samuṭṭhānena samuṭṭhāti—  dhuranikkhepe…pe… . (3)</p>
<h4 data-uid="pi-tv-pvr-bi-pc24" id="bi-pc24">Pācittiyā 24</h4>
<p>
<a class="sc" id="82"></a>
<a class="ms" id="p_5V_743"></a>
Pañcāhikaṃ saṅghāṭicāraṃ atikkāmentiyā pācittiyaṃ kattha paññattanti?
Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ
vatthusminti? Sambahulā bhikkhuniyo bhikkhunīnaṃ hatthe cīvaraṃ nikkhipitvā
santaruttarena janapadacārikaṃ pakkamiṃsu, tasmiṃ vatthusmiṃ. Ekā paññatti.
Channaṃ āpattisamuṭṭhānānaṃ dvīhi samuṭṭhānehi samuṭṭhāti kathinake…pe… . (4)</p>
<h4 data-uid="pi-tv-pvr-bi-pc25" id="bi-pc25">Pācittiyā 25</h4>
<p>
<a class="sc" id="83"></a>
<a class="ms" id="p_5V_744"></a>
Cīvarasaṅkamanīyaṃ dhārentiyā pācittiyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Aññataraṃ bhikkhuniṃ ārabbha. Kismiṃ vatthusminti?
Aññatarā bhikkhunī aññatarāya bhikkhuniyā cīvaraṃ anāpucchā pārupi, tasmiṃ
vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi
samuṭṭhāti—  kathinake…pe… . (5)</p>
<h4 data-uid="pi-tv-pvr-bi-pc26" id="bi-pc26">Pācittiyā 26</h4>
<p>
<a class="sc" id="84"></a>
<a class="ms" id="p_5V_745"></a>
Gaṇassa cīvaralābhaṃ antarāyaṃ karontiyā pācittiyaṃ kattha paññattanti?
Sāvatthiyaṃ paññattaṃ. Kaṃ ārabbhāti? Thullanandaṃ bhikkhuniṃ ārabbha. Kismiṃ
vatthusminti? Thullanandā bhikkhunī gaṇassa cīvaralābhaṃ antarāyaṃ akāsi,
tasmiṃ vatthusmiṃ. Ekā paññatti. Channaṃ āpattisamuṭṭhānānaṃ tīhi samuṭṭhānehi
samuṭṭhāti…pe… . (6)</p>
<h4 data-uid="pi-tv-pvr-bi-pc27" id="bi-pc27">Pācittiyā 27</h4>
<p>
<a class="sc" id="85"></a>
<a class="ms" id="p_5V_746"></a>
Dhammikaṃ cīvaravibhaṅgaṃ paṭibāhantiyā pācittiyaṃ kattha paññattanti.
Sāvatthiyaṃ paññattaṃ. Kaṃ ārabbhāti? Thullanandaṃ bhikkhuniṃ ārabbha. Kismiṃ
vatthusminti? Thullanandā bhikkhunī dhammikaṃ cīvaravibhaṅgaṃ paṭibāhi, tasmiṃ
vatthusmiṃ. Ekā paññatti. Channaṃ āpattisamuṭṭhānānaṃ tīhi samuṭṭhānehi
samuṭṭhāti…pe… . (7)</p>
<h4 data-uid="pi-tv-pvr-bi-pc28" id="bi-pc28">Pācittiyā 28</h4>
<p>
<a class="sc" id="86"></a>
<a class="ms" id="p_5V_747"></a>
Agārikassa vā paribbājakassa vā paribbājikāya vā samaṇacīvaraṃ dentiyā
pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti?
Thullanandaṃ bhikkhuniṃ ārabbha. Kismiṃ vatthusminti? Thullanandā bhikkhunī
agārikassa samaṇacīvaraṃ adāsi, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ chahi samuṭṭhānehi samuṭṭhāti…pe… . (8)</p>
<h4 data-uid="pi-tv-pvr-bi-pc29" id="bi-pc29">Pācittiyā 29</h4>
<p>
<a class="sc" id="87"></a>
<a class="ms" id="p_5V_748"></a>
Dubbalacīvarapaccāsāya cīvarakālasamayaṃ atikkāmentiyā pācittiyaṃ kattha
paññattanti? Sāvatthiyaṃ paññattaṃ. Kaṃ ārabbhāti? Thullanandaṃ bhikkhuniṃ
ārabbha. Kismiṃ vatthusminti? Thullanandā bhikkhunī dubbalacīvarapaccāsāya
cīvarakālasamayaṃ atikkāmesi, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ tīhi samuṭṭhānehi samuṭṭhāti…pe… . (9)</p>
<h4 data-uid="pi-tv-pvr-bi-pc30" id="bi-pc30">Pācittiyā 30</h4>
<p>
<a class="sc" id="88"></a>
<a class="ms" id="p_5V_749"></a>
Dhammikaṃ kathinuddhāraṃ paṭibāhantiyā pācittiyaṃ kattha paññattanti?
Sāvatthiyaṃ paññattaṃ. Kaṃ ārabbhāti? Thullanandaṃ bhikkhuniṃ ārabbha. Kismiṃ
vatthusminti? Thullanandā bhikkhunī dhammikaṃ kathinuddhāraṃ paṭibāhi, tasmiṃ
vatthusmiṃ. Ekā paññatti. Channaṃ āpattisamuṭṭhānānaṃ tīhi samuṭṭhānehi
samuṭṭhāti…pe… . (10)</p>
<p class="endsutta">
<a class="sc" id="89"></a>
<a class="ms" id="p_5V_750"></a>
Nahānavaggo tatiyo.</p>
<h3>4.4 Tuvaṭṭavagga</h3>
<h4 data-uid="pi-tv-pvr-bi-pc31" id="bi-pc31">Pācittiyā 31</h4>
<p>
<a class="sc" id="90"></a>
<a class="ms" id="p_5V_751"></a>
<a class="msdiv" id="msdiv221"></a>
Dvinnaṃ bhikkhunīnaṃ ekamañce tuvaṭṭentīnaṃ pācittiyaṃ kattha paññattanti?
Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ
vatthusminti? Sambahulā bhikkhuniyo dve ekamañce tuvaṭṭesuṃ, tasmiṃ vatthusmiṃ.
Ekā paññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—
eḷakalomake…pe… . (1)</p>
<h4 data-uid="pi-tv-pvr-bi-pc32" id="bi-pc32">Pācittiyā 32</h4>
<p>
<a class="sc" id="91"></a>
<a class="ms" id="p_5V_752"></a>
Dvinnaṃ bhikkhunīnaṃ ekattharaṇapāvuraṇe tuvaṭṭentīnaṃ pācittiyaṃ kattha
paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo
ārabbha. Kismiṃ vatthusminti? Sambahulā bhikkhuniyo dve ekattharaṇapāvuraṇā
tuvaṭṭesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ dvīhi
samuṭṭhānehi samuṭṭhāti—  eḷakalomake…pe… . (2)</p>
<h4 data-uid="pi-tv-pvr-bi-pc33" id="bi-pc33">Pācittiyā 33</h4>
<p>
<a class="sc" id="92"></a>
<a class="ms" id="p_5V_753"></a>
Bhikkhuniyā sañcicca aphāsuṃ karontiyā pācittiyaṃ kattha paññattanti?
Sāvatthiyaṃ paññattaṃ. Kaṃ ārabbhāti? Thullanandaṃ bhikkhuniṃ ārabbha. Kismiṃ
vatthusminti? Thullanandā bhikkhunī bhikkhuniyā sañcicca aphāsuṃ akāsi, tasmiṃ
vatthusmiṃ. Ekā paññatti. Channaṃ āpattisamuṭṭhānānaṃ tīhi samuṭṭhānehi
samuṭṭhāti…pe… . (3)</p>
<h4 data-uid="pi-tv-pvr-bi-pc34" id="bi-pc34">Pācittiyā 34</h4>
<p>
<a class="sc" id="93"></a>
<a class="ms" id="p_5V_754"></a>
Dukkhitaṃ sahajīviniṃ neva upaṭṭhentiyā na upaṭṭhāpanāya ussukkaṃ karontiyā
pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti?
Thullanandaṃ bhikkhuniṃ ārabbha. Kismiṃ vatthusminti? Thullanandā bhikkhunī
dukkhitaṃ sahajīviniṃ neva upaṭṭhesi na upaṭṭhāpanāya ussukkaṃ akāsi, tasmiṃ
vatthusmiṃ. Ekā paññatti. Channaṃ āpattisamuṭṭhānānaṃ ekena samuṭṭhānena
samuṭṭhāti—  dhuranikkhepe…pe… . (4)</p>
<h4 data-uid="pi-tv-pvr-bi-pc35" id="bi-pc35">Pācittiyā 35</h4>
<p>
<a class="sc" id="94"></a>
<a class="ms" id="p_5V_755"></a>
Bhikkhuniyā upassayaṃ datvā kupitāya anattamanāya nikkaḍḍhantiyā pācittiyaṃ
kattha paññattanti? Sāvatthiyaṃ paññattaṃ. Kaṃ ārabbhāti? Thullanandaṃ
bhikkhuniṃ ārabbha. Kismiṃ vatthusminti? Thullanandā bhikkhunī bhikkhuniyā
upassayaṃ datvā kupitā anattamanā nikkaḍḍhi, tasmiṃ vatthusmiṃ. Ekā paññatti.
Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (5)</p>
<h4 data-uid="pi-tv-pvr-bi-pc36" id="bi-pc36">Pācittiyā 36</h4>
<p>
<a class="sc" id="95"></a>
<a class="ms" id="p_5V_756"></a>
Saṃsaṭṭhāya bhikkhuniyā yāvatatiyaṃ samanubhāsanāya na paṭinissajjantiyā
pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Caṇḍakāḷiṃ
bhikkhuniṃ ārabbha. Kismiṃ vatthusminti? Caṇḍakāḷī bhikkhunī saṃsaṭṭhā vihari,
tasmiṃ vatthusmiṃ. Ekā paññatti. Channaṃ āpattisamuṭṭhānānaṃ ekena
samuṭṭhānena samuṭṭhāti—  dhuranikkhepe…pe… . (6)</p>
<h4 data-uid="pi-tv-pvr-bi-pc37" id="bi-pc37">Pācittiyā 37</h4>
<p>
<a class="sc" id="96"></a>
<a class="ms" id="p_5V_757"></a>
Antoraṭṭhe sāsaṅkasammate sappaṭibhaye asatthikāya cārikaṃ carantiyā pācittiyaṃ
kattha paññattanti? Sāvatthiyaṃ paññattaṃ. Kaṃ ārabbhāti? Sambahulā
bhikkhuniyo ārabbha. Kismiṃ vatthusminti? Sambahulā bhikkhuniyo antoraṭṭhe
sāsaṅkasammate sappaṭibhaye asatthikāyo cārikaṃ cariṃsu, tasmiṃ vatthusmiṃ. Ekā
paññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—
eḷakalomake…pe… . (7)</p>
<h4 data-uid="pi-tv-pvr-bi-pc38" id="bi-pc38">Pācittiyā 38</h4>
<p>
<a class="sc" id="97"></a>
<a class="ms" id="p_5V_758"></a>
Tiroraṭṭhe sāsaṅkasammate sappaṭibhaye asatthikāya cārikaṃ carantiyā pācittiyaṃ
kattha paññattanti? Sāvatthiyaṃ paññattaṃ. Kaṃ ārabbhāti? Sambahulā
bhikkhuniyo ārabbha. Kismiṃ vatthusminti? Sambahulā bhikkhuniyo tiroraṭṭhe
sāsaṅkasammate sappaṭibhaye asatthikāyo cārikaṃ cariṃsu, tasmiṃ vatthusmiṃ. Ekā
paññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—
eḷakalomake…pe… . (8)</p>
<h4 data-uid="pi-tv-pvr-bi-pc39" id="bi-pc39">Pācittiyā 39</h4>
<p>
<a class="sc" id="98"></a>
<a class="ms" id="p_5V_759"></a>
Antovassaṃ cārikaṃ carantiyā pācittiyaṃ kattha paññattanti? Rājagahe paññattaṃ.
Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā
bhikkhuniyo antovassaṃ cārikaṃ cariṃsu, tasmiṃ vatthusmiṃ. Ekā paññatti.
Channaṃ āpattisamuṭṭhānānaṃ dvīhi samuṭṭhānehi samuṭṭhāti—  eḷakalomake…pe… .
(9)</p>
<h4 data-uid="pi-tv-pvr-bi-pc40" id="bi-pc40">Pācittiyā 40</h4>
<p>
<a class="sc" id="99"></a>
<a class="ms" id="p_5V_760"></a>
Vassaṃvuṭṭhāya bhikkhuniyā cārikaṃ na pakkamantiyā pācittiyaṃ kattha
paññattanti? Rājagahe paññattaṃ. Kaṃ ārabbhāti? Sambahulā bhikkhuniyo ārabbha.
Kismiṃ vatthusminti? Sambahulā bhikkhuniyo vassaṃvuṭṭhā cārikaṃ na pakkamiṃsu,
tasmiṃ vatthusmiṃ. Ekā paññatti. Channaṃ āpattisamuṭṭhānānaṃ ekena samuṭṭhānena
samuṭṭhāti—  paṭhamapārājike…pe… . (10)</p>
<p class="endsutta">
<a class="sc" id="100"></a>
<a class="ms" id="p_5V_761"></a>
Tuvaṭṭavaggo catuttho.</p>
<h3>4.5 Cittāgāravagga</h3>
<h4 data-uid="pi-tv-pvr-bi-pc41" id="bi-pc41">Pācittiyā 41</h4>
<p>
<a class="sc" id="101"></a>
<a class="ms" id="p_5V_762"></a>
<a class="msdiv" id="msdiv222"></a>
Rājāgāraṃ vā cittāgāraṃ vā ārāmaṃ vā uyyānaṃ vā pokkharaṇiṃ vā dassanāya
gacchantiyā pācittiyaṃ kattha paññattanti? Sāvatthiyaṃ paññattaṃ. Kaṃ
ārabbhāti? Chabbaggiyā bhikkhuniyo ārabbha. Kismiṃ vatthusminti? Chabbaggiyā
bhikkhuniyo rājāgārampi cittāgārampi dassanāya agamaṃsu, tasmiṃ vatthusmiṃ. Ekā
paññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—
eḷakalomake…pe… . (1)</p>
<h4 data-uid="pi-tv-pvr-bi-pc42" id="bi-pc42">Pācittiyā 42</h4>
<p>
<a class="sc" id="102"></a>
<a class="ms" id="p_5V_763"></a>
Āsandiṃ vā pallaṅkaṃ vā paribhuñjantiyā pācittiyaṃ kattha paññattanti?
Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ
vatthusminti? Sambahulā bhikkhuniyo āsandimpi pallaṅkampi paribhuñjiṃsu, tasmiṃ
vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi
samuṭṭhāti—  eḷakalomake…pe… . (2)</p>
<h4 data-uid="pi-tv-pvr-bi-pc43" id="bi-pc43">Pācittiyā 43</h4>
<p>
<a class="sc" id="103"></a>
<a class="ms" id="p_5V_764"></a>
Suttaṃ kantantiyā pācittiyaṃ kattha paññattanti? Sāvatthiyaṃ paññattaṃ. Kaṃ
ārabbhāti? Chabbaggiyā bhikkhuniyo ārabbha. Kismiṃ vatthusminti? Chabbaggiyā
bhikkhuniyo suttaṃ kantiṃsu, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ dvīhi samuṭṭhānehi samuṭṭhāti—  eḷakalomake…pe… . (3)</p>
<h4 data-uid="pi-tv-pvr-bi-pc44" id="bi-pc44">Pācittiyā 44</h4>
<p>
<a class="sc" id="104"></a>
<a class="ms" id="p_5V_765"></a>
Gihiveyyāvaccaṃ karontiyā pācittiyaṃ kattha paññattanti? Sāvatthiyaṃ paññattaṃ.
Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā
bhikkhuniyo gihiveyyāvaccaṃ akaṃsu, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ dvīhi samuṭṭhānehi samuṭṭhāti—  eḷakalomake…pe… . (4)</p>
<h4 data-uid="pi-tv-pvr-bi-pc45" id="bi-pc45">Pācittiyā 45</h4>
<p>
<a class="sc" id="105"></a>
<a class="ms" id="p_5V_766"></a>
Bhikkhuniyā “ehāyye, imaṃ adhikaraṇaṃ vūpasamehī”ti vuccamānāya “sādhū”ti
paṭissuṇitvā neva vūpasamentiyā na vūpasamāya ussukkaṃ karontiyā pācittiyaṃ
kattha paññattanti? Sāvatthiyaṃ paññattaṃ. Kaṃ ārabbhāti? Thullanandaṃ
bhikkhuniṃ ārabbha. Kismiṃ vatthusminti? Thullanandā bhikkhunī bhikkhuniyā—
“ehāyye, imaṃ adhikaraṇaṃ vūpasamehī”ti vuccamānā “sādhū”ti paṭissuṇitvā neva
vūpasamesi na vūpasamāya ussukkaṃ akāsi, tasmiṃ vatthusmiṃ. Ekā paññatti.
Channaṃ āpattisamuṭṭhānānaṃ ekena samuṭṭhānena samuṭṭhāti—  dhuranikkhepe…pe… .
(5)</p>
<h4 data-uid="pi-tv-pvr-bi-pc46" id="bi-pc46">Pācittiyā 46</h4>
<p>
<a class="sc" id="106"></a>
<a class="ms" id="p_5V_767"></a>
Agārikassa vā paribbājakassa vā paribbājikāya vā sahatthā khādanīyaṃ vā
bhojanīyaṃ vā dentiyā pācittiyaṃ kattha paññattanti? Sāvatthiyaṃ paññattaṃ. Kaṃ
ārabbhāti? Thullanandaṃ bhikkhuniṃ ārabbha. Kismiṃ vatthusminti? Thullanandā
bhikkhunī agārikassa sahatthā khādanīyampi bhojanīyampi adāsi, tasmiṃ
vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi
samuṭṭhāti—  eḷakalomake…pe… . (6)</p>
<h4 data-uid="pi-tv-pvr-bi-pc47" id="bi-pc47">Pācittiyā 47</h4>
<p>
<a class="sc" id="107"></a>
<a class="ms" id="p_5V_768"></a>
Āvasathacīvaraṃ anissajjitvā paribhuñjantiyā pācittiyaṃ kattha paññattanti?
Sāvatthiyaṃ paññattaṃ. Kaṃ ārabbhāti? Thullanandaṃ bhikkhuniṃ ārabbha. Kismiṃ
vatthusminti? Thullanandā bhikkhunī āvasathacīvaraṃ anissajjitvā paribhuñji,
tasmiṃ vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi
samuṭṭhāti—  kathinake…pe… . (7)</p>
<h4 data-uid="pi-tv-pvr-bi-pc48" id="bi-pc48">Pācittiyā 48</h4>
<p>
<a class="sc" id="108"></a>
<a class="ms" id="p_5V_769"></a>
Āvasathaṃ anissajjitvā cārikaṃ pakkamantiyā pācittiyaṃ kattha paññattanti?
Sāvatthiyaṃ paññattaṃ. Kaṃ ārabbhāti? Thullanandaṃ bhikkhuniṃ ārabbha. Kismiṃ
vatthusminti? Thullanandā bhikkhunī āvasathaṃ anissajjitvā cārikaṃ pakkāmi,
tasmiṃ vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi
samuṭṭhāti—  kathinake…pe… . (8)</p>
<h4 data-uid="pi-tv-pvr-bi-pc49" id="bi-pc49">Pācittiyā 49</h4>
<p>
<a class="sc" id="109"></a>
<a class="ms" id="p_5V_770"></a>
Tiracchānavijjaṃ pariyāpuṇantiyā pācittiyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti?
Chabbaggiyā bhikkhuniyo tiracchānavijjaṃ pariyāpuṇiṃsu, tasmiṃ vatthusmiṃ. Ekā
paññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—
padasodhamme…pe… . (9)</p>
<h4 data-uid="pi-tv-pvr-bi-pc50" id="bi-pc50">Pācittiyā 50</h4>
<p>
<a class="sc" id="110"></a>
<a class="ms" id="p_5V_771"></a>
Tiracchānavijjaṃ vācentiyā pācittiyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti.
Chabbaggiyā bhikkhuniyo tiracchānavijjaṃ vācesuṃ, tasmiṃ vatthusmiṃ. Ekā
paññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—
padasodhamme…pe… . (10)</p>
<p class="endsutta">
<a class="sc" id="111"></a>
<a class="ms" id="p_5V_772"></a>
Cittāgāravaggo pañcamo.</p>
<h3>4.6 Ārāmavagga</h3>
<h4 data-uid="pi-tv-pvr-bi-pc51" id="bi-pc51">Pācittiyā 51</h4>
<p>
<a class="sc" id="112"></a>
<a class="ms" id="p_5V_773"></a>
<a class="msdiv" id="msdiv223"></a>
Jānaṃ sabhikkhukaṃ ārāmaṃ anāpucchā pavisantiyā pācittiyaṃ kattha paññattanti?
Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ
vatthusminti? Sambahulā bhikkhuniyo ārāmaṃ anāpucchā pavisiṃsu, tasmiṃ
vatthusmiṃ. Ekā paññatti, dve anupaññattiyo. Channaṃ āpattisamuṭṭhānānaṃ ekena
samuṭṭhānena samuṭṭhāti—  dhuranikkhepe…pe… . (1)</p>
<h4 data-uid="pi-tv-pvr-bi-pc52" id="bi-pc52">Pācittiyā 52</h4>
<p>
<a class="sc" id="113"></a>
<a class="ms" id="p_5V_774"></a>
Bhikkhuṃ akkosantiyā paribhāsantiyā pācittiyaṃ kattha paññattanti? Vesāliyaṃ
paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti?
Chabbaggiyā bhikkhuniyo āyasmantaṃ upāliṃ akkosiṃsu, tasmiṃ vatthusmiṃ. Ekā
paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (2)</p>
<h4 data-uid="pi-tv-pvr-bi-pc53" id="bi-pc53">Pācittiyā 53</h4>
<p>
<a class="sc" id="114"></a>
<a class="ms" id="p_5V_775"></a>
Caṇḍīkatāya gaṇaṃ paribhāsantiyā pācittiyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Thullanandaṃ bhikkhuniṃ ārabbha. Kismiṃ vatthusminti?
Thullanandā bhikkhunī caṇḍīkatāya gaṇaṃ paribhāsi, tasmiṃ vatthusmiṃ. Ekā
paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (3)</p>
<h4 data-uid="pi-tv-pvr-bi-pc54" id="bi-pc54">Pācittiyā 54</h4>
<p>
<a class="sc" id="115"></a>
<a class="ms" id="p_5V_776"></a>
Nimantitāya vā pavāritāya vā khādanīyaṃ vā bhojanīyaṃ vā aññatra bhuñjantiyā
pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahulā
bhikkhuniyo ārabbha. Kismiṃ vatthusminti? Sambahulā bhikkhuniyo bhuttāviniyo
pavāritā aññatra bhuñjiṃsu, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ catūhi samuṭṭhānehi samuṭṭhāti…pe… . (4)</p>
<h4 data-uid="pi-tv-pvr-bi-pc55" id="bi-pc55">Pācittiyā 55</h4>
<p>
<a class="sc" id="116"></a>
<a class="ms" id="p_5V_777"></a>
Kulaṃ maccharāyantiyā pācittiyaṃ kattha paññattanti? Sāvatthiyaṃ paññattaṃ. Kaṃ
ārabbhāti? Aññataraṃ bhikkhuniṃ ārabbha. Kismiṃ vatthusminti? Aññatarā
bhikkhunī kulaṃ maccharāyi, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ tīhi samuṭṭhānehi samuṭṭhāti…pe… . (5)</p>
<h4 data-uid="pi-tv-pvr-bi-pc56" id="bi-pc56">Pācittiyā 56</h4>
<p>
<a class="sc" id="117"></a>
<a class="ms" id="p_5V_778"></a>
Abhikkhuke āvāse vassaṃ vasantiyā pācittiyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti?
Sambahulā bhikkhuniyo abhikkhuke āvāse vassaṃ vasiṃsu, tasmiṃ vatthusmiṃ. Ekā
paññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—
eḷakalomake…pe… . (6)</p>
<h4 data-uid="pi-tv-pvr-bi-pc57" id="bi-pc57">Pācittiyā 57</h4>
<p>
<a class="sc" id="118"></a>
<a class="ms" id="p_5V_779"></a>
Vassaṃvuṭṭhāya bhikkhuniyā ubhatosaṃghe tīhi ṭhānehi na pavārentiyā pācittiyaṃ
kattha paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo
ārabbha. Kismiṃ vatthusminti? Sambahulā bhikkhuniyo vassaṃvuṭṭhā
bhikkhusaṃghaṃ na pavāresuṃ, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ ekena samuṭṭhānena samuṭṭhāti—  dhuranikkhepe…pe… . (7)</p>
<h4 data-uid="pi-tv-pvr-bi-pc58" id="bi-pc58">Pācittiyā 58</h4>
<p>
<a class="sc" id="119"></a>
<a class="ms" id="p_5V_780"></a>
Ovādāya vā saṃvāsāya vā na gacchantiyā pācittiyaṃ kattha paññattanti? Sakkesu
paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti?
Chabbaggiyā bhikkhuniyo ovādaṃ na gacchiṃsu, tasmiṃ vatthusmiṃ. Ekā paññatti.
Channaṃ āpattisamuṭṭhānānaṃ ekena samuṭṭhānena samuṭṭhāti—  paṭhamapārājike…pe…
. (8)</p>
<h4 data-uid="pi-tv-pvr-bi-pc59" id="bi-pc59">Pācittiyā 59</h4>
<p>
<a class="sc" id="120"></a>
<a class="ms" id="p_5V_781"></a>
Uposathampi na pucchantiyā ovādampi na yācantiyā pācittiyaṃ kattha paññattanti?
Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ
vatthusminti? Sambahulā bhikkhuniyo uposathampi na pucchiṃsu ovādampi na
yāciṃsu, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ ekena
samuṭṭhānena samuṭṭhāti—  dhuranikkhepe…pe… . (9)</p>
<h4 data-uid="pi-tv-pvr-bi-pc60" id="bi-pc60">Pācittiyā 60</h4>
<p>
<a class="sc" id="121"></a>
<a class="ms" id="p_5V_782"></a>
Pasākhe jātaṃ gaṇḍaṃ vā rudhitaṃ vā anapaloketvā saṃghaṃ vā gaṇaṃ vā purisena
saddhiṃ ekenekāya bhedāpentiyā pācittiyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Aññataraṃ bhikkhuniṃ ārabbha. Kismiṃ vatthusminti?
Aññatarā bhikkhunī pasākhe jātaṃ gaṇḍaṃ purisena saddhiṃ ekenekā bhedāpesi,
tasmiṃ vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi
samuṭṭhāti—  kathinake…pe… . (10)</p>
<p class="endsutta">
<a class="sc" id="122"></a>
<a class="ms" id="p_5V_783"></a>
Ārāmavaggo chaṭṭho.</p>
<h3>4.7 Gabbhinivagga</h3>
<h4 data-uid="pi-tv-pvr-bi-pc61" id="bi-pc61">Pācittiyā 61</h4>
<p>
<a class="sc" id="123"></a>
<a class="ms" id="p_5V_784"></a>
<a class="msdiv" id="msdiv224"></a>
Gabbhiniṃ vuṭṭhāpentiyā pācittiyaṃ kattha paññattanti? Sāvatthiyaṃ paññattaṃ.
Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā
bhikkhuniyo gabbhiniṃ vuṭṭhāpesuṃ, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ tīhi samuṭṭhānehi samuṭṭhāti…pe… . (1)</p>
<h4 data-uid="pi-tv-pvr-bi-pc62" id="bi-pc62">Pācittiyā 62</h4>
<p>
<a class="sc" id="124"></a>
<a class="ms" id="p_5V_785"></a>
Pāyantiṃ vuṭṭhāpentiyā pācittiyaṃ kattha paññattanti? Sāvatthiyaṃ paññattaṃ.
Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā
bhikkhuniyo pāyantiṃ vuṭṭhāpesuṃ, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ tīhi samuṭṭhānehi samuṭṭhāti…pe… . (2)</p>
<h4 data-uid="pi-tv-pvr-bi-pc63" id="bi-pc63">Pācittiyā 63</h4>
<p>
<a class="sc" id="125"></a>
<a class="ms" id="p_5V_786"></a>
Dve vassāni chasu dhammesu asikkhitasikkhaṃ sikkhamānaṃ vuṭṭhāpentiyā
pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahulā
bhikkhuniyo ārabbha. Kismiṃ vatthusminti? Sambahulā bhikkhuniyo dve vassāni
chasu dhammesu asikkhitasikkhaṃ sikkhamānaṃ vuṭṭhāpesuṃ, tasmiṃ vatthusmiṃ. Ekā
paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (3)</p>
<h4 data-uid="pi-tv-pvr-bi-pc64" id="bi-pc64">Pācittiyā 64</h4>
<p>
<a class="sc" id="126"></a>
<a class="ms" id="p_5V_787"></a>
Dve vassāni chasu dhammesu sikkhitasikkhaṃ sikkhamānaṃ saṃghena asammataṃ
vuṭṭhāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ
ārabbhāti? Sambahulā bhikkhuniyo ārabbha. Kismiṃ vatthusminti? Sambahulā
bhikkhuniyo dve vassāni chasu dhammesu sikkhitasikkhaṃ sikkhamānaṃ saṃghena
asammataṃ vuṭṭhāpesuṃ, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ tīhi samuṭṭhānehi samuṭṭhāti…pe… . (4)</p>
<h4 data-uid="pi-tv-pvr-bi-pc65" id="bi-pc65">Pācittiyā 65</h4>
<p>
<a class="sc" id="127"></a>
<a class="ms" id="p_5V_788"></a>
Ūnadvādasavassaṃ gihigataṃ vuṭṭhāpentiyā pācittiyaṃ kattha paññattanti?
Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ
vatthusminti? Sambahulā bhikkhuniyo ūnadvādasavassaṃ gihigataṃ vuṭṭhāpesuṃ,
tasmiṃ vatthusmiṃ. Ekā paññatti. Channaṃ āpattisamuṭṭhānānaṃ tīhi samuṭṭhānehi
samuṭṭhāti…pe… . (5)</p>
<h4 data-uid="pi-tv-pvr-bi-pc66" id="bi-pc66">Pācittiyā 66</h4>
<p>
<a class="sc" id="128"></a>
<a class="ms" id="p_5V_789"></a>
Paripuṇṇadvādasavassaṃ gihigataṃ dve vassāni chasu dhammesu asikkhitasikkhaṃ
vuṭṭhāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ
ārabbhāti? Sambahulā bhikkhuniyo ārabbha. Kismiṃ vatthusminti? Sambahulā
bhikkhuniyo paripuṇṇadvādasavassaṃ gihigataṃ dve vassāni chasu dhammesu
asikkhitasikkhaṃ vuṭṭhāpesuṃ, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ tīhi samuṭṭhānehi samuṭṭhāti…pe… . (6)</p>
<h4 data-uid="pi-tv-pvr-bi-pc67" id="bi-pc67">Pācittiyā 67</h4>
<p>
<a class="sc" id="129"></a>
<a class="ms" id="p_5V_790"></a>
Paripuṇṇadvādasavassaṃ gihigataṃ dve vassāni chasu dhammesu sikkhitasikkhaṃ
saṃghena asammataṃ vuṭṭhāpentiyā pācittiyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti?
Sambahulā bhikkhuniyo paripuṇṇadvādasavassaṃ gihigataṃ dve vassāni chasu
dhammesu sikkhitasikkhaṃ saṃghena asammataṃ vuṭṭhāpesuṃ, tasmiṃ vatthusmiṃ. Ekā
paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (7)</p>
<h4 data-uid="pi-tv-pvr-bi-pc68" id="bi-pc68">Pācittiyā 68</h4>
<p>
<a class="sc" id="130"></a>
<a class="ms" id="p_5V_791"></a>
Sahajīviniṃ vuṭṭhāpetvā dve vassāni neva anuggaṇhantiyā na anuggaṇhāpentiyā
pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti?
Thullanandaṃ bhikkhuniṃ ārabbha. Kismiṃ vatthusminti? Thullanandā bhikkhunī
sahajīviniṃ vuṭṭhāpetvā dve vassāni neva anuggahesi na anuggaṇhāpesi, tasmiṃ
vatthusmiṃ. Ekā paññatti. Channaṃ āpattisamuṭṭhānānaṃ ekena samuṭṭhānena
samuṭṭhāti—  dhuranikkhepe…pe… . (8)</p>
<h4 data-uid="pi-tv-pvr-bi-pc69" id="bi-pc69">Pācittiyā 69</h4>
<p>
<a class="sc" id="131"></a>
<a class="ms" id="p_5V_792"></a>
Vuṭṭhāpitaṃ pavattiniṃ dve vassāni nānubandhantiyā pācittiyaṃ kattha
paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo
ārabbha. Kismiṃ vatthusminti? Sambahulā bhikkhuniyo vuṭṭhāpitaṃ pavattiniṃ dve
vassāni nānubandhiṃsu, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ ekena samuṭṭhānena samuṭṭhāti—  paṭhamapārājike…pe… . (9)</p>
<h4 data-uid="pi-tv-pvr-bi-pc70" id="bi-pc70">Pācittiyā 70</h4>
<p>
<a class="sc" id="132"></a>
<a class="ms" id="p_5V_793"></a>
Sahajīviniṃ vuṭṭhāpetvā neva vūpakāsentiyā na vūpakāsāpentiyā pācittiyaṃ kattha
paññattanti? Sāvatthiyaṃ paññattaṃ. Kaṃ ārabbhāti? Thullanandaṃ bhikkhuniṃ
ārabbha. Kismiṃ vatthusminti? Thullanandā bhikkhunī sahajīviniṃ vuṭṭhāpetvā
neva vūpakāsesi na vūpakāsāpesi, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ ekena samuṭṭhānena samuṭṭhāti—  dhuranikkhepe…pe… . (10)</p>
<p class="endsutta">
<a class="sc" id="133"></a>
<a class="ms" id="p_5V_794"></a>
Gabbhinivaggo sattamo.</p>
<h3>4.8 Kumāribhūtavagga</h3>
<h4 data-uid="pi-tv-pvr-bi-pc71" id="bi-pc71">Pācittiyā 71</h4>
<p>
<a class="sc" id="134"></a>
<a class="ms" id="p_5V_795"></a>
<a class="msdiv" id="msdiv225"></a>
Ūnavīsativassaṃ kumāribhūtaṃ vuṭṭhāpentiyā pācittiyaṃ kattha paññattanti?
Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ
vatthusminti? Sambahulā bhikkhuniyo ūnavīsativassaṃ kumāribhūtaṃ vuṭṭhāpesuṃ,
tasmiṃ vatthusmiṃ. Ekā paññatti. Channaṃ āpattisamuṭṭhānānaṃ tīhi samuṭṭhānehi
samuṭṭhāti…pe… . (1)</p>
<h4 data-uid="pi-tv-pvr-bi-pc72" id="bi-pc72">Pācittiyā 72</h4>
<p>
<a class="sc" id="135"></a>
<a class="ms" id="p_5V_796"></a>
Paripuṇṇavīsativassaṃ kumāribhūtaṃ dve vassāni chasu dhammesu asikkhitasikkhaṃ
vuṭṭhāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ
ārabbhāti? Sambahulā bhikkhuniyo ārabbha. Kismiṃ vatthusminti? Sambahulā
bhikkhuniyo paripuṇṇavīsativassaṃ kumāribhūtaṃ dve vassāni chasu dhammesu
asikkhitasikkhaṃ vuṭṭhāpesuṃ, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ tīhi samuṭṭhānehi samuṭṭhāti…pe… . (2)</p>
<h4 data-uid="pi-tv-pvr-bi-pc73" id="bi-pc73">Pācittiyā 73</h4>
<p>
<a class="sc" id="136"></a>
<a class="ms" id="p_5V_797"></a>
Paripuṇṇavīsativassaṃ kumāribhūtaṃ dve vassāni chasu dhammesu sikkhitasikkhaṃ
saṃghena asammataṃ vuṭṭhāpentiyā pācittiyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti?
Sambahulā bhikkhuniyo paripuṇṇavīsativassaṃ kumāribhūtaṃ dve vassāni chasu
dhammesu sikkhitasikkhaṃ saṃghena asammataṃ vuṭṭhāpesuṃ, tasmiṃ vatthusmiṃ. Ekā
paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (3)</p>
<h4 data-uid="pi-tv-pvr-bi-pc74" id="bi-pc74">Pācittiyā 74</h4>
<p>
<a class="sc" id="137"></a>
<a class="ms" id="p_5V_798"></a>
Ūnadvādasavassāya vuṭṭhāpentiyā pācittiyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti?
Sambahulā bhikkhuniyo ūnadvādasavassā vuṭṭhāpesuṃ, tasmiṃ vatthusmiṃ. Ekā
paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (4)</p>
<h4 data-uid="pi-tv-pvr-bi-pc75" id="bi-pc75">Pācittiyā 75</h4>
<p>
<a class="sc" id="138"></a>
<a class="ms" id="p_5V_799"></a>
Paripuṇṇadvādasavassāya saṃghena asammatāya vuṭṭhāpentiyā pācittiyaṃ kattha
paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo
ārabbha. Kismiṃ vatthusminti? Sambahulā bhikkhuniyo paripuṇṇadvādasavassā
saṃghena asammatā vuṭṭhāpesuṃ, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ tīhi samuṭṭhānehi samuṭṭhāti—  dutiyapārājike…pe… . (5)</p>
<h4 data-uid="pi-tv-pvr-bi-pc76" id="bi-pc76">Pācittiyā 76</h4>
<p>
<a class="sc" id="139"></a>
<a class="ms" id="p_5V_800"></a>
“Alaṃ tāva te, ayye, vuṭṭhāpitenā”ti vuccamānāya “sādhū”ti paṭissuṇitvā pacchā
khīyanadhammaṃ āpajjantiyā pācittiyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Caṇḍakāḷiṃ bhikkhuniṃ ārabbha. Kismiṃ vatthusminti?
Caṇḍakāḷī bhikkhunī “alaṃ tāva te, ayye, vuṭṭhāpitenā”ti vuccamānā “sādhū”ti
paṭissuṇitvā pacchā khīyanadhammaṃ āpajji, tasmiṃ vatthusmiṃ. Ekā paññatti.
Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (6)</p>
<h4 data-uid="pi-tv-pvr-bi-pc77" id="bi-pc77">Pācittiyā 77</h4>
<p>
<a class="sc" id="140"></a>
<a class="ms" id="p_5V_801"></a>
Sikkhamānaṃ—  “sace me tvaṃ, ayye, cīvaraṃ dassasi, evāhaṃ taṃ vuṭṭhāpessāmī”ti
vatvā neva vuṭṭhāpentiyā na vuṭṭhāpanāya ussukkaṃ karontiyā pācittiyaṃ kattha
paññattanti? Sāvatthiyaṃ paññattaṃ. Kaṃ ārabbhāti? Thullanandaṃ bhikkhuniṃ
ārabbha. Kismiṃ vatthusminti? Thullanandā bhikkhunī sikkhamānaṃ—  “sace me
tvaṃ, ayye, cīvaraṃ dassasi, evāhaṃ taṃ vuṭṭhāpessāmī”ti vatvā neva vuṭṭhāpesi
na vuṭṭhāpanāya ussukkaṃ akāsi, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ ekena samuṭṭhānena samuṭṭhāti—  dhuranikkhepe…pe… . (7)</p>
<h4 data-uid="pi-tv-pvr-bi-pc78" id="bi-pc78">Pācittiyā 78</h4>
<p>
<a class="sc" id="141"></a>
<a class="ms" id="p_5V_802"></a>
Sikkhamānaṃ—  “sace maṃ tvaṃ, ayye, dve vassāni anubandhissasi, evāhaṃ taṃ
vuṭṭhāpessāmī”ti vatvā neva vuṭṭhāpentiyā na vuṭṭhāpanāya ussukkaṃ karontiyā
pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti?
Thullanandaṃ bhikkhuniṃ ārabbha. Kismiṃ vatthusminti? Thullanandā bhikkhunī
sikkhamānaṃ—  “sace maṃ tvaṃ, ayye, dve vassāni anubandhissasi, evāhaṃ taṃ
vuṭṭhāpessāmī”ti vatvā neva vuṭṭhāpesi na vuṭṭhāpanāya ussukkaṃ akāsi, tasmiṃ
vatthusmiṃ. Ekā paññatti. Channaṃ āpattisamuṭṭhānānaṃ ekena samuṭṭhānena
samuṭṭhāti—  dhuranikkhepe…pe… . (8)</p>
<h4 data-uid="pi-tv-pvr-bi-pc79" id="bi-pc79">Pācittiyā 79</h4>
<p>
<a class="sc" id="142"></a>
<a class="ms" id="p_5V_803"></a>
Purisasaṃsaṭṭhaṃ kumārakasaṃsaṭṭhaṃ caṇḍiṃ sokāvāsaṃ sikkhamānaṃ vuṭṭhāpentiyā
pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti?
Thullanandaṃ bhikkhuniṃ ārabbha. Kismiṃ vatthusminti? Thullanandā bhikkhunī
purisasaṃsaṭṭhaṃ kumārakasaṃsaṭṭhaṃ caṇḍiṃ sokāvāsaṃ sikkhamānaṃ vuṭṭhāpesi,
tasmiṃ vatthusmiṃ. Ekā paññatti. Channaṃ āpattisamuṭṭhānānaṃ tīhi samuṭṭhānehi
samuṭṭhāti…pe… . (9)</p>
<h4 data-uid="pi-tv-pvr-bi-pc80" id="bi-pc80">Pācittiyā 80</h4>
<p>
<a class="sc" id="143"></a>
<a class="ms" id="p_5V_804"></a>
Mātāpitūhi vā sāmikena vā ananuññātaṃ sikkhamānaṃ vuṭṭhāpentiyā pācittiyaṃ
kattha paññattanti? Sāvatthiyaṃ paññattaṃ. Kaṃ ārabbhāti? Thullanandaṃ
bhikkhuniṃ ārabbha. Kismiṃ vatthusminti? Thullanandā bhikkhunī mātāpitūhipi
sāmikenāpi ananuññātaṃ sikkhamānaṃ vuṭṭhāpesi, tasmiṃ vatthusmiṃ. Ekā paññatti.
Channaṃ āpattisamuṭṭhānānaṃ catūhi samuṭṭhānehi samuṭṭhāti—  siyā vācato
samuṭṭhāti, na kāyato na cittato; siyā kāyato ca vācato ca samuṭṭhāti, na
cittato; siyā vācato ca cittato ca samuṭṭhāti, na kāyato; siyā kāyato ca vācato
ca cittato ca samuṭṭhāti…pe… . (10)</p>
<h4 data-uid="pi-tv-pvr-bi-pc81" id="bi-pc81">Pācittiyā 81</h4>
<p>
<a class="sc" id="144"></a>
<a class="ms" id="p_5V_805"></a>
Pārivāsikachandadānena sikkhamānaṃ vuṭṭhāpentiyā pācittiyaṃ kattha paññattanti?
Rājagahe paññattaṃ. Kaṃ ārabbhāti? Thullanandaṃ bhikkhuniṃ ārabbha. Kismiṃ
vatthusminti? Thullanandā bhikkhunī pārivāsikachandadānena sikkhamānaṃ
vuṭṭhāpesi, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ tīhi
samuṭṭhānehi samuṭṭhāti…pe… . (11)</p>
<h4 data-uid="pi-tv-pvr-bi-pc82" id="bi-pc82">Pācittiyā 82</h4>
<p>
<a class="sc" id="145"></a>
<a class="ms" id="p_5V_806"></a>
Anuvassaṃ vuṭṭhāpentiyā pācittiyaṃ kattha paññattanti? Sāvatthiyaṃ paññattaṃ.
Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā
bhikkhuniyo anuvassaṃ vuṭṭhāpesuṃ, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ tīhi samuṭṭhānehi samuṭṭhāti…pe… . (12)</p>
<h4 data-uid="pi-tv-pvr-bi-pc83" id="bi-pc83">Pācittiyā 83</h4>
<p>
<a class="sc" id="146"></a>
<a class="ms" id="p_5V_807"></a>
Ekaṃ vassaṃ dve vuṭṭhāpentiyā pācittiyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti?
Sambahulā bhikkhuniyo ekaṃ vassaṃ dve vuṭṭhāpesuṃ, tasmiṃ vatthusmiṃ. Ekā
paññatti. Channaṃ āpattisamuṭṭhānānaṃ tīhi samuṭṭhānehi samuṭṭhāti…pe… . (13)</p>
<p class="endsutta">
<a class="sc" id="147"></a>
<a class="ms" id="p_5V_808"></a>
Kumāribhūtavaggo aṭṭhamo.</p>
<h3>4.9 Chattupāhanavagga</h3>
<h4 data-uid="pi-tv-pvr-bi-pc84" id="bi-pc84">Pācittiyā 84</h4>
<p>
<a class="sc" id="148"></a>
<a class="ms" id="p_5V_809"></a>
<a class="msdiv" id="msdiv226"></a>
Chattupāhanaṃ dhārentiyā pācittiyaṃ kattha paññattanti? Sāvatthiyaṃ paññattaṃ.
Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti?
Chabbaggiyā bhikkhuniyo chattupāhanaṃ dhāresuṃ, tasmiṃ vatthusmiṃ. Ekā
paññatti, ekā anupaññatti. Channaṃ āpattisamuṭṭhānānaṃ dvīhi samuṭṭhānehi
samuṭṭhāti—  eḷakalomake…pe… . (1)</p>
<h4 data-uid="pi-tv-pvr-bi-pc85" id="bi-pc85">Pācittiyā 85</h4>
<p>
<a class="sc" id="149"></a>
<a class="ms" id="p_5V_810"></a>
Yānena yāyantiyā pācittiyaṃ kattha paññattanti? Sāvatthiyaṃ paññattaṃ. Kaṃ
ārabbhāti? Chabbaggiyā bhikkhuniyo ārabbha. Kismiṃ vatthusminti? Chabbaggiyā
bhikkhuniyo yānena yāyiṃsu, tasmiṃ vatthusmiṃ. Ekā paññatti, ekā anupaññatti.
Channaṃ āpattisamuṭṭhānānaṃ dvīhi samuṭṭhānehi samuṭṭhāti—  eḷakalomake…pe… .
(2)</p>
<h4 data-uid="pi-tv-pvr-bi-pc86" id="bi-pc86">Pācittiyā 86</h4>
<p>
<a class="sc" id="150"></a>
<a class="ms" id="p_5V_811"></a>
Saṅghāṇiṃ dhārentiyā pācittiyaṃ kattha paññattanti? Sāvatthiyaṃ paññattaṃ. Kaṃ
ārabbhāti? Aññataraṃ bhikkhuniṃ ārabbha. Kismiṃ vatthusminti? Aññatarā
bhikkhunī saṅghāṇiṃ dhāresi, tasmiṃ vatthusmiṃ. Ekā paññatti. Channaṃ
āpattisamuṭṭhānānaṃ dvīhi samuṭṭhānehi samuṭṭhāti—  eḷakalomake…pe… . (3)</p>
<h4 data-uid="pi-tv-pvr-bi-pc87" id="bi-pc87">Pācittiyā 87</h4>
<p>
<a class="sc" id="151"></a>
<a class="ms" id="p_5V_812"></a>
Itthālaṅkāraṃ dhārentiyā pācittiyaṃ kattha paññattanti? Sāvatthiyaṃ paññattaṃ.
Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti?
Chabbaggiyā bhikkhuniyo itthālaṅkāraṃ dhāresuṃ, tasmiṃ vatthusmiṃ. Ekā
paññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—
eḷakalomake…pe… . (4)</p>
<h4 data-uid="pi-tv-pvr-bi-pc88" id="bi-pc88">Pācittiyā 88</h4>
<p>
<a class="sc" id="152"></a>
<a class="ms" id="p_5V_813"></a>
Gandhavaṇṇakena nahāyantiyā pācittiyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti?
Chabbaggiyā bhikkhuniyo gandhavaṇṇakena nahāyiṃsu, tasmiṃ vatthusmiṃ. Ekā
paññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—
eḷakalomake…pe… . (5)</p>
<h4 data-uid="pi-tv-pvr-bi-pc89" id="bi-pc89">Pācittiyā 89</h4>
<p>
<a class="sc" id="153"></a>
<a class="ms" id="p_5V_814"></a>
Vāsitakena piññākena nahāyantiyā pācittiyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti?
Chabbaggiyā bhikkhuniyo vāsitakena piññākena nahāyiṃsu, tasmiṃ vatthusmiṃ. Ekā
paññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—
eḷakalomake…pe… . (6)</p>
<h4 data-uid="pi-tv-pvr-bi-pc90" id="bi-pc90">Pācittiyā 90</h4>
<p>
<a class="sc" id="154"></a>
<a class="ms" id="p_5V_815"></a>
Bhikkhuniyā ummaddāpentiyā parimaddāpentiyā pācittiyaṃ kattha paññattanti?
Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ
vatthusminti? Sambahulā bhikkhuniyo bhikkhuniyā ummaddāpesuṃ parimaddāpesuṃ,
tasmiṃ vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi
samuṭṭhāti—  eḷakalomake…pe… . (7)</p>
<h4 data-uid="pi-tv-pvr-bi-pc91" id="bi-pc91">Pācittiyā 91</h4>
<p>
<a class="sc" id="155"></a>
<a class="ms" id="p_5V_816"></a>
Sikkhamānāya ummaddāpentiyā parimaddāpentiyā pācittiyaṃ kattha paññattanti?
Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ
vatthusminti? Sambahulā bhikkhuniyo sikkhamānāya ummaddāpesuṃ parimaddāpesuṃ,
tasmiṃ vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi
samuṭṭhāti—  eḷakalomake…pe… . (8)</p>
<h4 data-uid="pi-tv-pvr-bi-pc92" id="bi-pc92">Pācittiyā 92</h4>
<p>
<a class="sc" id="156"></a>
<a class="ms" id="p_5V_817"></a>
Sāmaṇeriyā ummaddāpentiyā parimaddāpentiyā pācittiyaṃ kattha paññattanti?
Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ
vatthusminti? Sambahulā bhikkhuniyo sāmaṇeriyā ummaddāpesuṃ parimaddāpesuṃ,
tasmiṃ vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi
samuṭṭhāti—  eḷakalomake…pe… . (9)</p>
<h4 data-uid="pi-tv-pvr-bi-pc93" id="bi-pc93">Pācittiyā 93</h4>
<p>
<a class="sc" id="157"></a>
<a class="ms" id="p_5V_818"></a>
Gihiniyā ummaddāpentiyā parimaddāpentiyā pācittiyaṃ kattha paññattanti?
Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ
vatthusminti? Sambahulā bhikkhuniyo gihiniyā ummaddāpesuṃ parimaddāpesuṃ,
tasmiṃ vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi
samuṭṭhāti—  eḷakalomake…pe… . (10)</p>
<h4 data-uid="pi-tv-pvr-bi-pc94" id="bi-pc94">Pācittiyā 94</h4>
<p>
<a class="sc" id="158"></a>
<a class="ms" id="p_5V_819"></a>
Bhikkhussa purato anāpucchā āsane nisīdantiyā pācittiyaṃ kattha paññattanti?
Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ
vatthusminti? Sambahulā bhikkhuniyo bhikkhussa purato anāpucchā āsane
nisīdiṃsu, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ dvīhi
samuṭṭhānehi samuṭṭhāti—  kathinake…pe… . (11)</p>
<h4 data-uid="pi-tv-pvr-bi-pc95" id="bi-pc95">Pācittiyā 95</h4>
<p>
<a class="sc" id="159"></a>
<a class="ms" id="p_5V_820"></a>
Anokāsakataṃ bhikkhuṃ pañhaṃ pucchantiyā pācittiyaṃ kattha paññattanti?
Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ
vatthusminti? Sambahulā bhikkhuniyo anokāsakataṃ bhikkhuṃ pañhaṃ pucchiṃsu,
tasmiṃ vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi
samuṭṭhāti—  padasodhamme…pe… . (12)</p>
<h4 data-uid="pi-tv-pvr-bi-pc96" id="bi-pc96">Pācittiyā 96</h4>
<p>
<a class="sc" id="160"></a>
<a class="ms" id="p_5V_821"></a>
Asaṅkaccikāya gāmaṃ pavisantiyā pācittiyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Aññataraṃ bhikkhuniṃ ārabbha. Kismiṃ vatthusminti?
Aññatarā bhikkhunī asaṅkaccikā gāmaṃ pāvisi, tasmiṃ vatthusmiṃ. Ekā paññatti.
Channaṃ āpattisamuṭṭhānānaṃ dvīhi samuṭṭhānehi samuṭṭhāti—  siyā kāyato
samuṭṭhāti, na vācato na cittato; siyā kāyato ca cittato ca samuṭṭhāti, na
vācato…pe… . (13)</p>
<p class="endsutta">
<a class="sc" id="161"></a>
<a class="ms" id="p_5V_822"></a>
Chattupāhanavaggo navamo.<br>
Navavaggakhuddakā niṭṭhitā.</p>
<p class="endsection summary">
<a class="sc" id="162"></a>
<a class="ms" id="p_5V_823"></a>
Tassuddānaṃ</p>
<blockquote class="uddanagatha">
<p>
<a class="sc" id="163"></a>
<a class="ms" id="p_5V_824"></a>
Lasuṇaṃ saṃhare lomaṃ,<br>
talamaṭṭhañca suddhikaṃ;<br>
Bhuñjantāmakadhaññānaṃ,<br>
dve vighāsena dassanā.<br></p>
<p>
<a class="sc" id="164"></a>
<a class="ms" id="p_5V_825"></a>
Andhakāre paṭicchanne,<br>
ajjhokāse rathikāya ca;<br>
Pure pacchā vikāle ca,<br>
duggahi niraye vadhi.<br></p>
<p>
<a class="sc" id="165"></a>
<a class="ms" id="p_5V_826"></a>
Naggodakā visibbetvā,<br>
pañcāhikaṃ saṅkamanīyaṃ;<br>
Gaṇaṃ vibhaṅgasamaṇaṃ,<br>
dubbalaṃ kathinena ca.<br></p>
<p>
<a class="sc" id="166"></a>
<a class="ms" id="p_5V_827"></a>
Ekamañcattharaṇena,<br>
sañcicca sahajīvinī;<br>
Datvā saṃsaṭṭhaanto ca,<br>
tirovassaṃ na pakkame.<br></p>
<p>
<a class="sc" id="167"></a>
<a class="ms" id="p_5V_828"></a>
Rājā āsandi suttañca,<br>
gihi vūpasamena ca;<br>
Dade cīvarāvasathaṃ,<br>
pariyāpuṇañca vācaye.<br></p>
<p>
<a class="sc" id="168"></a>
<a class="ms" id="p_5V_829"></a>
Ārāmakkosacaṇḍī ca,<br>
bhuñjeyya kulamaccharī;<br>
Vāse pavāraṇovādaṃ,<br>
dve dhammā pasākhena ca.<br></p>
<p>
<a class="sc" id="169"></a>
<a class="ms" id="p_5V_830"></a>
Gabbhī pāyantī cha dhamme,<br>
asammatūnadvādasa;<br>
Paripuṇṇañca saṃghena,<br>
saha vuṭṭhā cha pañca ca.<br></p>
<p>
<a class="sc" id="170"></a>
<a class="ms" id="p_5V_831"></a>
Kumārī dve ca saṃghena,<br>
dvādasa sammatena ca;<br>
Alaṃ sace ca dvevassaṃ,<br>
saṃsaṭṭhā sāmikena ca.<br></p>
<p>
<a class="sc" id="171"></a>
<a class="ms" id="p_5V_832"></a>
Pārivāsikānuvassaṃ,<br>
duve vuṭṭhāpanena ca;<br>
Chattayānena saṅghāṇi,<br>
itthālaṅkāravaṇṇake.<br></p>
<p>
<a class="sc" id="172"></a>
<a class="ms" id="p_5V_833"></a>
Piññākabhikkhunī ceva,<br>
sikkhā ca sāmaṇerikā;<br>
Gihi bhikkhussa purato,<br>
anokāsaṃ saṅkaccikāti.<br></p>
</blockquote>
<p class="endsection summary">
<a class="sc" id="173"></a>
<a class="ms" id="p_5V_834"></a>
Tesaṃ vaggānaṃ uddānaṃ</p>
<blockquote class="uddanagatha">
<p>
<a class="sc" id="174"></a>
<a class="ms" id="p_5V_835"></a>
Lasuṇandhakārā nhānā,<br>
tuvaṭṭā cittagārakā;<br>
Ārāmaṃ gabbhinī ceva,<br>
kumārī chattupāhanāti.<br></p>
</blockquote>
<h2>5 Pāṭidesanīyakaṇḍa</h2>
<h4 data-uid="pi-tv-pvr-bi-pd1" id="bi-pd1">Pāṭidesanīyā 1</h4>
<p>
<a class="sc" id="175"></a>
<a class="ms" id="p_5V_836"></a>
<a class="msdiv" id="msdiv227"></a>
Sappiṃ viññāpetvā bhuñjantiyā pāṭidesanīyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti?
Chabbaggiyā bhikkhuniyo sappiṃ viññāpetvā bhuñjiṃsu, tasmiṃ vatthusmiṃ. Ekā
paññatti, ekā anupaññatti. Channaṃ āpattisamuṭṭhānānaṃ catūhi samuṭṭhānehi
samuṭṭhāti…pe… . (1)</p>
<h4 data-uid="pi-tv-pvr-bi-pd2" id="bi-pd2">Pāṭidesanīyā 2</h4>
<p>
<a class="sc" id="176"></a>
<a class="ms" id="p_5V_837"></a>
Telaṃ viññāpetvā bhuñjantiyā pāṭidesanīyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti?
Chabbaggiyā bhikkhuniyo telaṃ viññāpetvā bhuñjiṃsu, tasmiṃ vatthusmiṃ. Ekā
paññatti, ekā anupaññatti. Channaṃ āpattisamuṭṭhānānaṃ catūhi samuṭṭhānehi
samuṭṭhāti…pe… . (2)</p>
<h4 data-uid="pi-tv-pvr-bi-pd3" id="bi-pd3">Pāṭidesanīyā 3</h4>
<p>
<a class="sc" id="177"></a>
<a class="ms" id="p_5V_838"></a>
Madhuṃ viññāpetvā bhuñjantiyā pāṭidesanīyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti?
Chabbaggiyā bhikkhuniyo madhuṃ viññāpetvā bhuñjiṃsu, tasmiṃ vatthusmiṃ. Ekā
paññatti, ekā anupaññatti. Channaṃ āpattisamuṭṭhānānaṃ catūhi samuṭṭhānehi
samuṭṭhāti…pe… . (3)</p>
<h4 data-uid="pi-tv-pvr-bi-pd4" id="bi-pd4">Pāṭidesanīyā 4</h4>
<p>
<a class="sc" id="178"></a>
<a class="ms" id="p_5V_839"></a>
Phāṇitaṃ viññāpetvā bhuñjantiyā pāṭidesanīyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti?
Chabbaggiyā bhikkhuniyo phāṇitaṃ viññāpetvā bhuñjiṃsu, tasmiṃ vatthusmiṃ. Ekā
paññatti, ekā anupaññatti. Channaṃ āpattisamuṭṭhānānaṃ catūhi samuṭṭhānehi
samuṭṭhāti…pe… . (4)</p>
<h4 data-uid="pi-tv-pvr-bi-pd5" id="bi-pd5">Pāṭidesanīyā 5</h4>
<p>
<a class="sc" id="179"></a>
<a class="ms" id="p_5V_840"></a>
Macchaṃ viññāpetvā bhuñjantiyā pāṭidesanīyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti?
Chabbaggiyā bhikkhuniyo macchaṃ viññāpetvā bhuñjiṃsu, tasmiṃ vatthusmiṃ. Ekā
paññatti, ekā anupaññatti. Channaṃ āpattisamuṭṭhānānaṃ catūhi samuṭṭhānehi
samuṭṭhāti…pe… . (5)</p>
<h4 data-uid="pi-tv-pvr-bi-pd6" id="bi-pd6">Pāṭidesanīyā 6</h4>
<p>
<a class="sc" id="180"></a>
<a class="ms" id="p_5V_841"></a>
Maṃsaṃ viññāpetvā bhuñjantiyā pāṭidesanīyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti?
Chabbaggiyā bhikkhuniyo. Maṃsaṃ viññāpetvā bhuñjiṃsu, tasmiṃ vatthusmiṃ. Ekā
paññatti, ekā anupaññatti. Channaṃ āpattisamuṭṭhānānaṃ catūhi samuṭṭhānehi
samuṭṭhāti…pe… . (6)</p>
<h4 data-uid="pi-tv-pvr-bi-pd7" id="bi-pd7">Pāṭidesanīyā 7</h4>
<p>
<a class="sc" id="181"></a>
<a class="ms" id="p_5V_842"></a>
Khīraṃ viññāpetvā bhuñjantiyā pāṭidesanīyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti?
Chabbaggiyā bhikkhuniyo khīraṃ viññāpetvā bhuñjiṃsu, tasmiṃ vatthusmiṃ. Ekā
paññatti, ekā anupaññatti. Channaṃ āpattisamuṭṭhānānaṃ catūhi samuṭṭhānehi
samuṭṭhāti…pe… . (7)</p>
<h4 data-uid="pi-tv-pvr-bi-pd8" id="bi-pd8">Pāṭidesanīyā 8</h4>
<p>
<a class="sc" id="182"></a>
<a class="ms" id="p_5V_843"></a>
Dadhiṃ viññāpetvā bhuñjantiyā pāṭidesanīyaṃ kattha paññattanti? Sāvatthiyaṃ
paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti?
Chabbaggiyā bhikkhuniyo dadhiṃ viññāpetvā bhuñjiṃsu, tasmiṃ vatthusmiṃ. Ekā
paññatti, ekā anupaññatti. Channaṃ āpattisamuṭṭhānānaṃ catūhi samuṭṭhānehi
samuṭṭhāti—  siyā kāyato samuṭṭhāti, na vācato na cittato; siyā kāyato ca
vācato ca samuṭṭhāti, na cittato; siyā kāyato ca cittato ca samuṭṭhāti, na
vācato; siyā kāyato ca vācato ca cittato ca samuṭṭhāti…pe… . (8)</p>
<p class="endsutta">
<a class="sc" id="183"></a>
<a class="ms" id="p_5V_844"></a>
Aṭṭha pāṭidesanīyā niṭṭhitā.</p>
<p class="endsection summary">
<a class="sc" id="184"></a>
<a class="ms" id="p_5V_845"></a>
Tassuddānaṃ</p>
<blockquote class="uddanagatha">
<p>
<a class="sc" id="185"></a>
<a class="ms" id="p_5V_846"></a>
Sappiṃ telaṃ madhuñceva,<br>
phāṇitaṃ macchameva ca;<br>
Maṃsaṃ khīraṃ dadhiñcāpi,<br>
viññāpetvāna bhikkhunī;<br>
Pāṭidesanīyā aṭṭha,<br>
sayaṃ buddhena desitāti.<br></p>
</blockquote>
<p class="endsutta">
<a class="sc" id="186"></a>
<a class="ms" id="p_5V_847"></a>
Ye sikkhāpadā bhikkhuvibhaṅge vitthāritā te saṃkhittā bhikkhunivibhaṅge.<br>
Katthapaññattivāro niṭṭhito paṭhamo.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>