<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="pi-tv-pvr1.2">
<article>
<div class="hgroup">
<p class="division">Parivāra</p>
<p>Bhikkhuvibhaṅga</p>
<p>Paṭhamabhāga</p>
<h1> Katāpattivāra</h1>
</div>
<h2>1 Pārājikakaṇḍa</h2>
<h4 data-uid="pi-tv-pvr-bu-pj1" id="bu-pj1">Pārājika 1</h4>
<p>
<a class="sc" id="1"></a>
<a class="ms" id="p_5V_333"></a>
<a class="msdiv" id="msdiv157"></a>
Methunaṃ dhammaṃ paṭisevanto kati āpattiyo āpajjati? Methunaṃ dhammaṃ
paṭisevanto tisso āpattiyo āpajjati. Akkhāyite sarīre methunaṃ dhammaṃ
paṭisevati, āpatti pārājikassa; yebhuyyena khāyite sarīre methunaṃ dhammaṃ
paṭisevati, āpatti thullaccayassa; vaṭṭakate mukhe acchupantaṃ aṅgajātaṃ
paveseti, āpatti dukkaṭassa—  methunaṃ dhammaṃ paṭisevanto imā tisso āpattiyo
āpajjati.</p>
<h4 data-uid="pi-tv-pvr-bu-pj2" id="bu-pj2">Pārājika 2</h4>
<p>
<a class="sc" id="2"></a>
<a class="ms" id="p_5V_334"></a>
<a class="msdiv" id="msdiv158"></a>
Adinnaṃ ādiyanto kati āpattiyo āpajjati? Adinnaṃ ādiyanto tisso āpattiyo
āpajjati. Pañcamāsakaṃ vā atirekapañcamāsakaṃ vā agghanakaṃ adinnaṃ
theyyasaṅkhātaṃ ādiyati, āpatti pārājikassa; atirekamāsakaṃ vā ūnapañcamāsakaṃ
vā agghanakaṃ adinnaṃ theyyasaṅkhātaṃ ādiyati, āpatti thullaccayassa; māsakaṃ
vā ūnamāsakaṃ vā agghanakaṃ adinnaṃ theyyasaṅkhātaṃ ādiyati, āpatti dukkaṭassa—
adinnaṃ ādiyanto imā tisso āpattiyo āpajjati.</p>
<h4 data-uid="pi-tv-pvr-bu-pj3" id="bu-pj3">Pārājika 3</h4>
<p>
<a class="sc" id="3"></a>
<a class="ms" id="p_5V_335"></a>
<a class="msdiv" id="msdiv159"></a>
Sañcicca manussaviggahaṃ jīvitā voropento kati āpattiyo āpajjati? Sañcicca
manussaviggahaṃ jīvitā voropento tisso āpattiyo āpajjati. Manussaṃ odissa
opātaṃ khaṇati “papatitvā marissatī”ti, āpatti dukkaṭassa; papatite dukkhā
vedanā uppajjati, āpatti thullaccayassa; marati, āpatti pārājikassa—  sañcicca
manussaviggahaṃ jīvitā voropento imā tisso āpattiyo āpajjati.</p>
<h4 data-uid="pi-tv-pvr-bu-pj4" id="bu-pj4">Pārājika 4</h4>
<p>
<a class="sc" id="4"></a>
<a class="ms" id="p_5V_336"></a>
<a class="msdiv" id="msdiv160"></a>
Asantaṃ abhūtaṃ uttarimanussadhammaṃ ullapanto kati āpattiyo āpajjati? Asantaṃ
abhūtaṃ uttarimanussadhammaṃ ullapanto tisso āpattiyo āpajjati. Pāpiccho
icchāpakato asantaṃ abhūtaṃ uttarimanussadhammaṃ ullapati, āpatti pārājikassa;
“yo te vihāre vasati, so bhikkhu arahā”ti bhaṇati, paṭivijānantassa āpatti
thullaccayassa; na paṭivijānantassa āpatti dukkaṭassa—  asantaṃ abhūtaṃ
uttarimanussadhammaṃ ullapanto imā tisso āpattiyo āpajjati.</p>
<p class="endsutta">
<a class="sc" id="5"></a>
<a class="ms" id="p_5V_337"></a>
Cattāro pārājikā niṭṭhitā.</p>
<h2>2 Saṃghādisesakaṇḍa</h2>
<h4 data-uid="pi-tv-pvr-bu-ss1" id="bu-ss1">Saṅghādisesā 1</h4>
<p>
<a class="sc" id="6"></a>
<a class="ms" id="p_5V_338"></a>
<a class="msdiv" id="msdiv161"></a>
( ) Upakkamitvā asuciṃ mocento tisso āpattiyo āpajjati. Ceteti upakkamati
muccati, āpatti saṃghādisesassa; ceteti upakkamati na muccati, āpatti
thullaccayassa; payoge dukkaṭaṃ. (1)</p>
<h4 data-uid="pi-tv-pvr-bu-ss2" id="bu-ss2">Saṅghādisesā 2</h4>
<p>
<a class="sc" id="7"></a>
<a class="ms" id="p_5V_339"></a>
Mātugāmena saddhiṃ kāyasaṃsaggaṃ samāpajjanto tisso āpattiyo āpajjati. Kāyena
kāyaṃ āmasati, āpatti saṃghādisesassa; kāyena kāyapaṭibaddhaṃ āmasati, āpatti
thullaccayassa; kāyapaṭibaddhena kāyapaṭibaddhaṃ āmasati, āpatti dukkaṭassa.
(2)</p>
<h4 data-uid="pi-tv-pvr-bu-ss3" id="bu-ss3">Saṅghādisesā 3</h4>
<p>
<a class="sc" id="8"></a>
<a class="ms" id="p_5V_340"></a>
Mātugāmaṃ duṭṭhullāhi vācāhi obhāsento tisso āpattiyo āpajjati. Vaccamaggaṃ
passāvamaggaṃ ādissa vaṇṇampi bhaṇati, avaṇṇampi bhaṇati, āpatti
saṃghādisesassa; vaccamaggaṃ passāvamaggaṃ ṭhapetvā adhakkhakaṃ
ubbhajāṇumaṇḍalaṃ ādissa vaṇṇampi bhaṇati avaṇṇampi bhaṇati, āpatti
thullaccayassa; kāyapaṭibaddhaṃ ādissa vaṇṇampi bhaṇati avaṇṇampi bhaṇati,
āpatti dukkaṭassa. (3)</p>
<h4 data-uid="pi-tv-pvr-bu-ss4" id="bu-ss4">Saṅghādisesā 4</h4>
<p>
<a class="sc" id="9"></a>
<a class="ms" id="p_5V_341"></a>
Attakāmapāricariyāya vaṇṇaṃ bhāsanto tisso āpattiyo āpajjati. Mātugāmassa
santike attakāmapāricariyāya vaṇṇaṃ bhāsati, āpatti saṃghādisesassa; paṇḍakassa
santike attakāmapāricariyāya vaṇṇaṃ bhāsati, āpatti thullaccayassa;
tiracchānagatassa santike attakāmapāricariyāya vaṇṇaṃ bhāsati, āpatti
dukkaṭassa. (4)</p>
<h4 data-uid="pi-tv-pvr-bu-ss5" id="bu-ss5">Saṅghādisesā 5</h4>
<p>
<a class="sc" id="10"></a>
<a class="ms" id="p_5V_342"></a>
Sañcarittaṃ samāpajjanto tisso āpattiyo āpajjati. Paṭiggaṇhāti vīmaṃsati
paccāharati, āpatti saṃghādisesassa; paṭiggaṇhāti vīmaṃsati na paccāharati,
āpatti thullaccayassa; paṭiggaṇhāti na vīmaṃsati na paccāharati, āpatti
dukkaṭassa. (5)</p>
<h4 data-uid="pi-tv-pvr-bu-ss6" id="bu-ss6">Saṅghādisesā 6</h4>
<p>
<a class="sc" id="11"></a>
<a class="ms" id="p_5V_343"></a>
Saññācikāya kuṭiṃ kārāpento tisso āpattiyo āpajjati. Kārāpeti, payoge dukkaṭaṃ;
ekaṃ piṇḍaṃ anāgate, āpatti thullaccayassa; tasmiṃ piṇḍe āgate, āpatti
saṃghādisesassa. (6)</p>
<h4 data-uid="pi-tv-pvr-bu-ss7" id="bu-ss7">Saṅghādisesā 7</h4>
<p>
<a class="sc" id="12"></a>
<a class="ms" id="p_5V_344"></a>
Mahallakaṃ vihāraṃ kārāpento tisso āpattiyo āpajjati. Kārāpeti, payoge
dukkaṭaṃ; ekaṃ piṇḍaṃ anāgate, āpatti thullaccayassa; tasmiṃ piṇḍe āgate,
āpatti saṃghādisesassa. (7)</p>
<h4 data-uid="pi-tv-pvr-bu-ss8" id="bu-ss8">Saṅghādisesā 8</h4>
<p>
<a class="sc" id="13"></a>
<a class="ms" id="p_5V_345"></a>
Bhikkhuṃ amūlakena pārājikena dhammena anuddhaṃsento tisso āpattiyo āpajjati.
Anokāsaṃ kārāpetvā cāvanādhippāyo vadeti, āpatti saṃghādisesena dukkaṭassa;
okāsaṃ kārāpetvā akkosādhippāyo vadeti, āpatti omasavādassa. (8)</p>
<h4 data-uid="pi-tv-pvr-bu-ss9" id="bu-ss9">Saṅghādisesā 9</h4>
<p>
<a class="sc" id="14"></a>
<a class="ms" id="p_5V_346"></a>
Bhikkhuṃ aññabhāgiyassa adhikaraṇassa kiñci desaṃ lesamattaṃ upādāya pārājikena
dhammena anuddhaṃsento tisso āpattiyo āpajjati. Anokāsaṃ kārāpetvā
cāvanādhippāyo vadeti, āpatti saṃghādisesena dukkaṭassa; okāsaṃ kārāpetvā
akkosādhippāyo vadeti, āpatti omasavādassa. (9)</p>
<h4 data-uid="pi-tv-pvr-bu-ss10" id="bu-ss10">Saṅghādisesā 10</h4>
<p>
<a class="sc" id="15"></a>
<a class="ms" id="p_5V_347"></a>
Saṃghabhedako bhikkhu yāvatatiyaṃ samanubhāsanāya na paṭinissajjanto tisso
āpattiyo āpajjati. Ñattiyā dukkaṭaṃ; dvīhi kammavācāhi thullaccayā;
kammavācāpariyosāne āpatti saṃghādisesassa. (10)</p>
<h4 data-uid="pi-tv-pvr-bu-ss11" id="bu-ss11">Saṅghādisesā 11</h4>
<p>
<a class="sc" id="16"></a>
<a class="ms" id="p_5V_348"></a>
Bhedakānuvattakā bhikkhū yāvatatiyaṃ samanubhāsanāya na paṭinissajjantā tisso
āpattiyo āpajjanti. Ñattiyā dukkaṭaṃ; dvīhi kammavācāhi thullaccayā;
kammavācāpariyosāne āpatti saṃghādisesassa. (11)</p>
<h4 data-uid="pi-tv-pvr-bu-ss12" id="bu-ss12">Saṅghādisesā 12</h4>
<p>
<a class="sc" id="17"></a>
<a class="ms" id="p_5V_349"></a>
Dubbaco bhikkhu yāvatatiyaṃ samanubhāsanāya na paṭinissajjanto tisso āpattiyo
āpajjati. Ñattiyā dukkaṭaṃ; dvīhi kammavācāhi thullaccayā; kammavācāpariyosāne
āpatti saṃghādisesassa. (12)</p>
<h4 data-uid="pi-tv-pvr-bu-ss13" id="bu-ss13">Saṅghādisesā 13</h4>
<p>
<a class="sc" id="18"></a>
<a class="ms" id="p_5V_350"></a>
Kuladūsako bhikkhu yāvatatiyaṃ samanubhāsanāya na paṭinissajjanto tisso
āpattiyo āpajjati. Ñattiyā dukkaṭaṃ; dvīhi kammavācāhi thullaccayā;
kammavācāpariyosāne āpatti saṃghādisesassa. (13)</p>
<p class="endsutta">
<a class="sc" id="19"></a>
<a class="ms" id="p_5V_351"></a>
Terasa saṃghādisesā niṭṭhitā.</p>
<h2>4 4 Nissaggiyakaṇḍa</h2>
<h3>4.1 Kathinavagga</h3>
<h4 data-uid="pi-tv-pvr-bu-np1" id="bu-np1">Nissaggiyā Pācittiyā 1</h4>
<p>
<a class="sc" id="20"></a>
<a class="ms" id="p_5V_352"></a>
<a class="msdiv" id="msdiv162"></a>
Atirekacīvaraṃ dasāhaṃ atikkāmento ekaṃ āpattiṃ āpajjati. Nissaggiyaṃ
pācittiyaṃ. (1)</p>
<h4 data-uid="pi-tv-pvr-bu-np2" id="bu-np2">Nissaggiyā Pācittiyā 2</h4>
<p>
<a class="sc" id="21"></a>
<a class="ms" id="p_5V_353"></a>
Ekarattaṃ ticīvarena vippavasanto ekaṃ āpattiṃ āpajjati. Nissaggiyaṃ
pācittiyaṃ. (2)</p>
<h4 data-uid="pi-tv-pvr-bu-np3" id="bu-np3">Nissaggiyā Pācittiyā 3</h4>
<p>
<a class="sc" id="22"></a>
<a class="ms" id="p_5V_354"></a>
Akālacīvaraṃ paṭiggahetvā māsaṃ atikkāmento ekaṃ āpattiṃ āpajjati. Nissaggiyaṃ
pācittiyaṃ. (3)</p>
<h4 data-uid="pi-tv-pvr-bu-np4" id="bu-np4">Nissaggiyā Pācittiyā 4</h4>
<p>
<a class="sc" id="23"></a>
<a class="ms" id="p_5V_355"></a>
Aññātikāya bhikkhuniyā purāṇacīvaraṃ dhovāpento dve āpattiyo āpajjati.
Dhovāpeti, payoge dukkaṭaṃ; dhovāpite nissaggiyaṃ pācittiyaṃ. (4)</p>
<h4 data-uid="pi-tv-pvr-bu-np5" id="bu-np5">Nissaggiyā Pācittiyā 5</h4>
<p>
<a class="sc" id="24"></a>
<a class="ms" id="p_5V_356"></a>
Aññātikāya bhikkhuniyā hatthato cīvaraṃ paṭiggaṇhanto dve āpattiyo āpajjati.
Gaṇhāti, payoge dukkaṭaṃ; gahite nissaggiyaṃ pācittiyaṃ. (5)</p>
<h4 data-uid="pi-tv-pvr-bu-np6" id="bu-np6">Nissaggiyā Pācittiyā 6</h4>
<p>
<a class="sc" id="25"></a>
<a class="ms" id="p_5V_357"></a>
Aññātakaṃ gahapatiṃ vā gahapatāniṃ vā cīvaraṃ viññāpento dve āpattiyo āpajjati.
Viññāpeti, payoge dukkaṭaṃ; viññāpite nissaggiyaṃ pācittiyaṃ. (6)</p>
<h4 data-uid="pi-tv-pvr-bu-np7" id="bu-np7">Nissaggiyā Pācittiyā 7</h4>
<p>
<a class="sc" id="26"></a>
<a class="ms" id="p_5V_358"></a>
Aññātakaṃ gahapatiṃ vā gahapatāniṃ vā tatuttari cīvaraṃ viññāpento dve āpattiyo
āpajjati. Viññāpeti, payoge dukkaṭaṃ; viññāpite nissaggiyaṃ pācittiyaṃ. (7)</p>
<h4 data-uid="pi-tv-pvr-bu-np8" id="bu-np8">Nissaggiyā Pācittiyā 8</h4>
<p>
<a class="sc" id="27"></a>
<a class="ms" id="p_5V_359"></a>
Pubbe appavārito aññātakaṃ gahapatikaṃ upasaṅkamitvā cīvare vikappaṃ āpajjanto
dve āpattiyo āpajjati. Vikappaṃ āpajjati, payoge dukkaṭaṃ; vikappaṃ āpanne
nissaggiyaṃ pācittiyaṃ. (8)</p>
<h4 data-uid="pi-tv-pvr-bu-np9" id="bu-np9">Nissaggiyā Pācittiyā 9</h4>
<p>
<a class="sc" id="28"></a>
<a class="ms" id="p_5V_360"></a>
Pubbe appavārito aññātake gahapatike upasaṅkamitvā cīvare vikappaṃ āpajjanto
dve āpattiyo āpajjati. Vikappaṃ āpajjati, payoge dukkaṭaṃ; vikappaṃ āpanne
nissaggiyaṃ pācittiyaṃ. (9)</p>
<h4 data-uid="pi-tv-pvr-bu-np10" id="bu-np10">Nissaggiyā Pācittiyā 10</h4>
<p>
<a class="sc" id="29"></a>
<a class="ms" id="p_5V_361"></a>
Atirekatikkhattuṃ codanāya atirekachakkhattuṃ ṭhānena cīvaraṃ abhinipphādento
dve āpattiyo āpajjati. Abhinipphādeti, payoge dukkaṭaṃ; abhinipphādite
nissaggiyaṃ pācittiyaṃ. (10)</p>
<p class="endsutta">
<a class="sc" id="30"></a>
<a class="ms" id="p_5V_362"></a>
Kathinavaggo paṭhamo.</p>
<h3>4.2 Kosiyavagga</h3>
<h4 data-uid="pi-tv-pvr-bu-np11" id="bu-np11">Nissaggiyā Pācittiyā 11</h4>
<p>
<a class="sc" id="31"></a>
<a class="ms" id="p_5V_363"></a>
<a class="msdiv" id="msdiv163"></a>
Kosiyamissakaṃ santhataṃ kārāpento dve āpattiyo āpajjati. Kārāpeti, payoge
dukkaṭaṃ; kārāpite nissaggiyaṃ pācittiyaṃ. (1)</p>
<h4 data-uid="pi-tv-pvr-bu-np12" id="bu-np12">Nissaggiyā Pācittiyā 12</h4>
<p>
<a class="sc" id="32"></a>
<a class="ms" id="p_5V_364"></a>
Suddhakāḷakānaṃ eḷakalomānaṃ santhataṃ kārāpento dve āpattiyo āpajjati.
Kārāpeti, payoge dukkaṭaṃ; kārāpite nissaggiyaṃ pācittiyaṃ. (2)</p>
<h4 data-uid="pi-tv-pvr-bu-np13" id="bu-np13">Nissaggiyā Pācittiyā 13</h4>
<p>
<a class="sc" id="33"></a>
<a class="ms" id="p_5V_365"></a>
Anādiyitvā tulaṃ odātānaṃ tulaṃ gocariyānaṃ navaṃ santhataṃ kārāpento dve
āpattiyo āpajjati. Kārāpeti, payoge dukkaṭaṃ; kārāpite nissaggiyaṃ pācittiyaṃ.
(3)</p>
<h4 data-uid="pi-tv-pvr-bu-np14" id="bu-np14">Nissaggiyā Pācittiyā 14</h4>
<p>
<a class="sc" id="34"></a>
<a class="ms" id="p_5V_366"></a>
Anuvassaṃ santhataṃ kārāpento dve āpattiyo āpajjati. Kārāpeti, payoge dukkaṭaṃ;
kārāpite nissaggiyaṃ pācittiyaṃ. (4)</p>
<h4 data-uid="pi-tv-pvr-bu-np15" id="bu-np15">Nissaggiyā Pācittiyā 15</h4>
<p>
<a class="sc" id="35"></a>
<a class="ms" id="p_5V_367"></a>
Anādiyitvā purāṇasanthatassa sāmantā sugatavidatthiṃ navaṃ nisīdanasanthataṃ
kārāpento dve āpattiyo āpajjati. Kārāpeti, payoge dukkaṭaṃ; kārāpite
nissaggiyaṃ pācittiyaṃ. (5)</p>
<h4 data-uid="pi-tv-pvr-bu-np16" id="bu-np16">Nissaggiyā Pācittiyā 16</h4>
<p>
<a class="sc" id="36"></a>
<a class="ms" id="p_5V_368"></a>
Eḷakalomāni paṭiggahetvā tiyojanaṃ atikkāmento dve āpattiyo āpajjati. Paṭhamaṃ
pādaṃ tiyojanaṃ atikkāmeti, āpatti dukkaṭassa; dutiyaṃ pādaṃ atikkāmeti,
nissaggiyaṃ pācittiyaṃ. (6)</p>
<h4 data-uid="pi-tv-pvr-bu-np17" id="bu-np17">Nissaggiyā Pācittiyā 17</h4>
<p>
<a class="sc" id="37"></a>
<a class="ms" id="p_5V_369"></a>
Aññātikāya bhikkhuniyā eḷakalomāni dhovāpento dve āpattiyo āpajjati. Dhovāpeti,
payoge dukkaṭaṃ; dhovāpite nissaggiyaṃ pācittiyaṃ. (7)</p>
<h4 data-uid="pi-tv-pvr-bu-np18" id="bu-np18">Nissaggiyā Pācittiyā 18</h4>
<p>
<a class="sc" id="38"></a>
<a class="ms" id="p_5V_370"></a>
Rūpiyaṃ paṭiggaṇhanto dve āpattiyo āpajjati. Gaṇhāti, payoge dukkaṭaṃ; gahite
nissaggiyaṃ pācittiyaṃ. (8)</p>
<h4 data-uid="pi-tv-pvr-bu-np19" id="bu-np19">Nissaggiyā Pācittiyā 19</h4>
<p>
<a class="sc" id="39"></a>
<a class="ms" id="p_5V_371"></a>
Nānappakārakaṃ rūpiyasaṃvohāraṃ samāpajjanto dve āpattiyo āpajjati.
Samāpajjati, payoge dukkaṭaṃ; samāpanne nissaggiyaṃ pācittiyaṃ. (9)</p>
<h4 data-uid="pi-tv-pvr-bu-np20" id="bu-np20">Nissaggiyā Pācittiyā 20</h4>
<p>
<a class="sc" id="40"></a>
<a class="ms" id="p_5V_372"></a>
Nānappakārakaṃ kayavikkayaṃ samāpajjanto dve āpattiyo āpajjati. Samāpajjati,
payoge dukkaṭaṃ; samāpanne nissaggiyaṃ pācittiyaṃ. (10)</p>
<p class="endsutta">
<a class="sc" id="41"></a>
<a class="ms" id="p_5V_373"></a>
Kosiyavaggo dutiyo.</p>
<h3>4.3 Pattavagga</h3>
<h4 data-uid="pi-tv-pvr-bu-np21" id="bu-np21">Nissaggiyā Pācittiyā 21</h4>
<p>
<a class="sc" id="42"></a>
<a class="ms" id="p_5V_374"></a>
<a class="msdiv" id="msdiv164"></a>
Atirekapattaṃ dasāhaṃ atikkāmento ekaṃ āpattiṃ āpajjati. Nissaggiyaṃ
pācittiyaṃ. (1)</p>
<h4 data-uid="pi-tv-pvr-bu-np22" id="bu-np22">Nissaggiyā Pācittiyā 22</h4>
<p>
<a class="sc" id="43"></a>
<a class="ms" id="p_5V_375"></a>
Ūnapañcabandhanena pattena aññaṃ navaṃ pattaṃ cetāpento dve āpattiyo āpajjati.
Cetāpeti, payoge dukkaṭaṃ; cetāpite nissaggiyaṃ pācittiyaṃ. (2)</p>
<h4 data-uid="pi-tv-pvr-bu-np23" id="bu-np23">Nissaggiyā Pācittiyā 23</h4>
<p>
<a class="sc" id="44"></a>
<a class="ms" id="p_5V_376"></a>
Bhesajjāni paṭiggahetvā sattāhaṃ atikkāmento ekaṃ āpattiṃ āpajjati. Nissaggiyaṃ
pācittiyaṃ. (3)</p>
<h4 data-uid="pi-tv-pvr-bu-np24" id="bu-np24">Nissaggiyā Pācittiyā 24</h4>
<p>
<a class="sc" id="45"></a>
<a class="ms" id="p_5V_377"></a>
Atirekamāse sese gimhāne vassikasāṭikacīvaraṃ pariyesanto dve āpattiyo
āpajjati. Pariyesati, payoge dukkaṭaṃ; pariyiṭṭhe nissaggiyaṃ pācittiyaṃ. (4)</p>
<h4 data-uid="pi-tv-pvr-bu-np25" id="bu-np25">Nissaggiyā Pācittiyā 25</h4>
<p>
<a class="sc" id="46"></a>
<a class="ms" id="p_5V_378"></a>
Bhikkhussa sāmaṃ cīvaraṃ datvā kupito anattamano acchindanto dve āpattiyo
āpajjati. Acchindati, payoge dukkaṭaṃ; acchinne nissaggiyaṃ pācittiyaṃ. (5)</p>
<h4 data-uid="pi-tv-pvr-bu-np26" id="bu-np26">Nissaggiyā Pācittiyā 26</h4>
<p>
<a class="sc" id="47"></a>
<a class="ms" id="p_5V_379"></a>
Sāmaṃ suttaṃ viññāpetvā tantavāyehi cīvaraṃ vāyāpento dve āpattiyo āpajjati.
Vāyāpeti, payoge dukkaṭaṃ; vāyāpite nissaggiyaṃ pācittiyaṃ. (6)</p>
<h4 data-uid="pi-tv-pvr-bu-np27" id="bu-np27">Nissaggiyā Pācittiyā 27</h4>
<p>
<a class="sc" id="48"></a>
<a class="ms" id="p_5V_380"></a>
Pubbe appavārito aññātakassa gahapatikassa tantavāye upasaṅkamitvā cīvare
vikappaṃ āpajjanto dve āpattiyo āpajjati. Vikappaṃ āpajjati, payoge dukkaṭaṃ;
vikappaṃ āpanne nissaggiyaṃ pācittiyaṃ. (7)</p>
<h4 data-uid="pi-tv-pvr-bu-np28" id="bu-np28">Nissaggiyā Pācittiyā 28</h4>
<p>
<a class="sc" id="49"></a>
<a class="ms" id="p_5V_381"></a>
Accekacīvaraṃ paṭiggahetvā cīvarakālasamayaṃ atikkāmento ekaṃ āpattiṃ āpajjati.
Nissaggiyaṃ pācittiyaṃ. (8)</p>
<h4 data-uid="pi-tv-pvr-bu-np29" id="bu-np29">Nissaggiyā Pācittiyā 29</h4>
<p>
<a class="sc" id="50"></a>
<a class="ms" id="p_5V_382"></a>
Tiṇṇaṃ cīvarānaṃ aññataraṃ cīvaraṃ antaraghare nikkhipitvā atirekachārattaṃ
vippavasanto ekaṃ āpattiṃ āpajjati. Nissaggiyaṃ pācittiyaṃ. (9)</p>
<h4 data-uid="pi-tv-pvr-bu-np30" id="bu-np30">Nissaggiyā Pācittiyā 30</h4>
<p>
<a class="sc" id="51"></a>
<a class="ms" id="p_5V_383"></a>
Jānaṃ saṃghikaṃ lābhaṃ pariṇataṃ attano pariṇāmento dve āpattiyo āpajjati.
Pariṇāmeti, payoge dukkaṭaṃ; pariṇāmite nissaggiyaṃ pācittiyaṃ. (10)</p>
<p class="endsutta">
<a class="sc" id="52"></a>
<a class="ms" id="p_5V_384"></a>
Pattavaggo tatiyo.<br>
Tiṃsa nissaggiyā pācittiyā niṭṭhitā.</p>
<h2>5 5 Pācittiyakaṇḍa</h2>
<h3>5.1 Musāvādavagga</h3>
<h4 data-uid="pi-tv-pvr-bu-pc1" id="bu-pc1">Pācittiyā 1</h4>
<p>
<a class="sc" id="53"></a>
<a class="ms" id="p_5V_385"></a>
<a class="msdiv" id="msdiv165"></a>
Sampajānamusāvādaṃ bhāsanto kati āpattiyo āpajjati? Sampajānamusāvādaṃ bhāsanto
pañca āpattiyo āpajjati. Pāpiccho icchāpakato asantaṃ abhūtaṃ
uttarimanussadhammaṃ ullapati, āpatti pārājikassa; bhikkhuṃ amūlakena
pārājikena dhammena anuddhaṃseti, āpatti saṃghādisesassa; “yo te vihāre vasati,
so bhikkhu arahā”ti bhaṇati, paṭivijānantassa āpatti thullaccayassa; na
paṭivijānantassa āpatti dukkaṭassa; sampajānamusāvāde pācittiyaṃ—
sampajānamusāvādaṃ bhāsanto imā pañca āpattiyo āpajjati. (1)</p>
<h4 data-uid="pi-tv-pvr-bu-pc2" id="bu-pc2">Pācittiyā 2</h4>
<p>
<a class="sc" id="54"></a>
<a class="ms" id="p_5V_386"></a>
Omasanto dve āpattiyo āpajjati. Upasampannaṃ omasati, āpatti pācittiyassa;
anupasampannaṃ omasati, āpatti dukkaṭassa. (2)</p>
<h4 data-uid="pi-tv-pvr-bu-pc3" id="bu-pc3">Pācittiyā 3</h4>
<p>
<a class="sc" id="55"></a>
<a class="ms" id="p_5V_387"></a>
Pesuññaṃ upasaṃharanto dve āpattiyo āpajjati. Upasampannassa pesuññaṃ
upasaṃharati, āpatti pācittiyassa; anupasampannassa pesuññaṃ upasaṃharati,
āpatti dukkaṭassa. (3)</p>
<h4 data-uid="pi-tv-pvr-bu-pc4" id="bu-pc4">Pācittiyā 4</h4>
<p>
<a class="sc" id="56"></a>
<a class="ms" id="p_5V_388"></a>
Anupasampannaṃ padaso dhammaṃ vācento dve āpattiyo āpajjati. Vāceti, payoge
dukkaṭaṃ; pade pade āpatti pācittiyassa. (4)</p>
<h4 data-uid="pi-tv-pvr-bu-pc5" id="bu-pc5">Pācittiyā 5</h4>
<p>
<a class="sc" id="57"></a>
<a class="ms" id="p_5V_389"></a>
Anupasampannena uttaridirattatirattaṃ sahaseyyaṃ kappento dve āpattiyo
āpajjati. Nipajjati, payoge dukkaṭaṃ; nipanne āpatti pācittiyassa. (5)</p>
<h4 data-uid="pi-tv-pvr-bu-pc6" id="bu-pc6">Pācittiyā 6</h4>
<p>
<a class="sc" id="58"></a>
<a class="ms" id="p_5V_390"></a>
Mātugāmena sahaseyyaṃ kappento dve āpattiyo āpajjati. Nipajjati, payoge
dukkaṭaṃ; nipanne āpatti pācittiyassa. (6)</p>
<h4 data-uid="pi-tv-pvr-bu-pc7" id="bu-pc7">Pācittiyā 7</h4>
<p>
<a class="sc" id="59"></a>
<a class="ms" id="p_5V_391"></a>
Mātugāmassa uttarichappañcavācāhi dhammaṃ desento dve āpattiyo āpajjati.
Deseti, payoge dukkaṭaṃ; pade pade āpatti pācittiyassa. (7)</p>
<h4 data-uid="pi-tv-pvr-bu-pc8" id="bu-pc8">Pācittiyā 8</h4>
<p>
<a class="sc" id="60"></a>
<a class="ms" id="p_5V_392"></a>
Anupasampannassa uttarimanussadhammaṃ bhūtaṃ ārocento dve āpattiyo āpajjati.
Āroceti, payoge dukkaṭaṃ; ārocite āpatti pācittiyassa. (8)</p>
<h4 data-uid="pi-tv-pvr-bu-pc9" id="bu-pc9">Pācittiyā 9</h4>
<p>
<a class="sc" id="61"></a>
<a class="ms" id="p_5V_393"></a>
Bhikkhussa duṭṭhullaṃ āpattiṃ anupasampannassa ārocento dve āpattiyo āpajjati.
Āroceti, payoge dukkaṭaṃ; ārocite āpatti pācittiyassa. (9)</p>
<h4 data-uid="pi-tv-pvr-bu-pc10" id="bu-pc10">Pācittiyā 10</h4>
<p>
<a class="sc" id="62"></a>
<a class="ms" id="p_5V_394"></a>
Pathaviṃ khaṇanto dve āpattiyo āpajjati. Khaṇati, payoge dukkaṭaṃ; pahāre
pahāre āpatti pācittiyassa. (10)</p>
<p class="endsutta">
<a class="sc" id="63"></a>
<a class="ms" id="p_5V_395"></a>
Musāvādavaggo paṭhamo.</p>
<h3>5.2 Bhūtagāmavagga</h3>
<h4 data-uid="pi-tv-pvr-bu-pc11" id="bu-pc11">Pācittiyā 11</h4>
<p>
<a class="sc" id="64"></a>
<a class="ms" id="p_5V_396"></a>
<a class="msdiv" id="msdiv166"></a>
Bhūtagāmaṃ pātento dve āpattiyo āpajjati. Pāteti, payoge dukkaṭaṃ; pahāre
pahāre āpatti pācittiyassa. (1)</p>
<h4 data-uid="pi-tv-pvr-bu-pc12" id="bu-pc12">Pācittiyā 12</h4>
<p>
<a class="sc" id="65"></a>
<a class="ms" id="p_5V_397"></a>
Aññenaññaṃ paṭicaranto dve āpattiyo āpajjati. Anāropite aññavādake aññenaññaṃ
paṭicarati, āpatti dukkaṭassa; āropite aññavādake aññenaññaṃ paṭicarati, āpatti
pācittiyassa. (2)</p>
<h4 data-uid="pi-tv-pvr-bu-pc13" id="bu-pc13">Pācittiyā 13</h4>
<p>
<a class="sc" id="66"></a>
<a class="ms" id="p_5V_398"></a>
Bhikkhuṃ ujjhāpento dve āpattiyo āpajjati. Ujjhāpeti, payoge dukkaṭaṃ;
ujjhāpite āpatti pācittiyassa. (3)</p>
<h4 data-uid="pi-tv-pvr-bu-pc14" id="bu-pc14">Pācittiyā 14</h4>
<p>
<a class="sc" id="67"></a>
<a class="ms" id="p_5V_399"></a>
Saṃghikaṃ mañcaṃ vā pīṭhaṃ vā bhisiṃ vā kocchaṃ vā ajjhokāse santharitvā
anuddharitvā anāpucchā pakkamanto dve āpattiyo āpajjati. Paṭhamaṃ pādaṃ
leḍḍupātaṃ atikkāmeti, āpatti dukkaṭassa; dutiyaṃ pādaṃ atikkāmeti, āpatti
pācittiyassa. (4)</p>
<h4 data-uid="pi-tv-pvr-bu-pc15" id="bu-pc15">Pācittiyā 15</h4>
<p>
<a class="sc" id="68"></a>
<a class="ms" id="p_5V_400"></a>
Saṃghike vihāre seyyaṃ santharitvā anuddharitvā anāpucchā pakkamanto dve
āpattiyo āpajjati. Paṭhamaṃ pādaṃ parikkhepaṃ atikkāmeti, āpatti dukkaṭassa;
dutiyaṃ pādaṃ atikkāmeti, āpatti pācittiyassa. (5)</p>
<h4 data-uid="pi-tv-pvr-bu-pc16" id="bu-pc16">Pācittiyā 16</h4>
<p>
<a class="sc" id="69"></a>
<a class="ms" id="p_5V_401"></a>
Saṃghike vihāre jānaṃ pubbupagataṃ bhikkhuṃ anupakhajja seyyaṃ kappento dve
āpattiyo āpajjati. Nipajjati, payoge dukkaṭaṃ; nipanne āpatti pācittiyassa. (6)</p>
<h4 data-uid="pi-tv-pvr-bu-pc17" id="bu-pc17">Pācittiyā 17</h4>
<p>
<a class="sc" id="70"></a>
<a class="ms" id="p_5V_402"></a>
Bhikkhuṃ kupito anattamano saṃghikā vihārā nikkaḍḍhento dve āpattiyo āpajjati.
Nikkaḍḍhati, payoge dukkaṭaṃ; nikkaḍḍhite āpatti pācittiyassa. (7)</p>
<h4 data-uid="pi-tv-pvr-bu-pc18" id="bu-pc18">Pācittiyā 18</h4>
<p>
<a class="sc" id="71"></a>
<a class="ms" id="p_5V_403"></a>
Saṃghike vihāre uparivehāsakuṭiyā āhaccapādakaṃ mañcaṃ vā pīṭhaṃ vā
abhinisīdanto dve āpattiyo āpajjati. Abhinisīdati, payoge dukkaṭaṃ; abhinisinne
āpatti pācittiyassa. (8)</p>
<h4 data-uid="pi-tv-pvr-bu-pc19" id="bu-pc19">Pācittiyā 19</h4>
<p>
<a class="sc" id="72"></a>
<a class="ms" id="p_5V_404"></a>
Dvattipariyāye adhiṭṭhahitvā tatuttari adhiṭṭhahanto dve āpattiyo āpajjati.
Adhiṭṭheti, payoge dukkaṭaṃ; adhiṭṭhite āpatti pācittiyassa. (9)</p>
<h4 data-uid="pi-tv-pvr-bu-pc20" id="bu-pc20">Pācittiyā 20</h4>
<p>
<a class="sc" id="73"></a>
<a class="ms" id="p_5V_405"></a>
Jānaṃ sappāṇakaṃ udakaṃ tiṇaṃ vā mattikaṃ vā siñcanto dve āpattiyo āpajjati.
Siñcati, payoge dukkaṭaṃ; siñcite āpatti pācittiyassa. (10)</p>
<p class="endsutta">
<a class="sc" id="74"></a>
<a class="ms" id="p_5V_406"></a>
Bhūtagāmavaggo dutiyo.</p>
<h3>5.3 Ovādavagga</h3>
<h4 data-uid="pi-tv-pvr-bu-pc21" id="bu-pc21">Pācittiyā 21</h4>
<p>
<a class="sc" id="75"></a>
<a class="ms" id="p_5V_407"></a>
<a class="msdiv" id="msdiv167"></a>
Asammato bhikkhuniyo ovadanto dve āpattiyo āpajjati. Ovadati, payoge dukkaṭaṃ;
ovadite āpatti pācittiyassa. (1)</p>
<h4 data-uid="pi-tv-pvr-bu-pc22" id="bu-pc22">Pācittiyā 22</h4>
<p>
<a class="sc" id="76"></a>
<a class="ms" id="p_5V_408"></a>
Atthaṅgate sūriye bhikkhuniyo ovadanto dve āpattiyo āpajjati. Ovadati, payoge
dukkaṭaṃ; ovadite āpatti pācittiyassa. (2)</p>
<h4 data-uid="pi-tv-pvr-bu-pc23" id="bu-pc23">Pācittiyā 23</h4>
<p>
<a class="sc" id="77"></a>
<a class="ms" id="p_5V_409"></a>
Bhikkhunupassayaṃ upasaṅkamitvā bhikkhuniyo ovadanto dve āpattiyo āpajjati.
Ovadati, payoge dukkaṭaṃ; ovadite āpatti pācittiyassa. (3)</p>
<h4 data-uid="pi-tv-pvr-bu-pc24" id="bu-pc24">Pācittiyā 24</h4>
<p>
<a class="sc" id="78"></a>
<a class="ms" id="p_5V_410"></a>
“Āmisahetu bhikkhū bhikkhuniyo ovadantī”ti bhaṇanto dve āpattiyo āpajjati.
Bhaṇati, payoge dukkaṭaṃ; bhaṇite āpatti pācittiyassa. (4)</p>
<h4 data-uid="pi-tv-pvr-bu-pc25" id="bu-pc25">Pācittiyā 25</h4>
<p>
<a class="sc" id="79"></a>
<a class="ms" id="p_5V_411"></a>
Aññātikāya bhikkhuniyā cīvaraṃ dento dve āpattiyo āpajjati. Deti, payoge
dukkaṭaṃ; dinne āpatti pācittiyassa. (5)</p>
<h4 data-uid="pi-tv-pvr-bu-pc26" id="bu-pc26">Pācittiyā 26</h4>
<p>
<a class="sc" id="80"></a>
<a class="ms" id="p_5V_412"></a>
Aññātikāya bhikkhuniyā cīvaraṃ sibbento dve āpattiyo āpajjati. Sibbeti, payoge
dukkaṭaṃ; ārāpathe ārāpathe āpatti pācittiyassa. (6)</p>
<h4 data-uid="pi-tv-pvr-bu-pc27" id="bu-pc27">Pācittiyā 27</h4>
<p>
<a class="sc" id="81"></a>
<a class="ms" id="p_5V_413"></a>
Bhikkhuniyā saddhiṃ saṃvidhāya ekaddhānamaggaṃ paṭipajjanto dve āpattiyo
āpajjati. Paṭipajjati, payoge dukkaṭaṃ; paṭipanne āpatti pācittiyassa. (7)</p>
<h4 data-uid="pi-tv-pvr-bu-pc28" id="bu-pc28">Pācittiyā 28</h4>
<p>
<a class="sc" id="82"></a>
<a class="ms" id="p_5V_414"></a>
Bhikkhuniyā saddhiṃ saṃvidhāya ekaṃ nāvaṃ abhiruhanto dve āpattiyo āpajjati.
Abhiruhati, payoge dukkaṭaṃ; abhiruḷhe āpatti pācittiyassa. (8)</p>
<h4 data-uid="pi-tv-pvr-bu-pc29" id="bu-pc29">Pācittiyā 29</h4>
<p>
<a class="sc" id="83"></a>
<a class="ms" id="p_5V_415"></a>
Jānaṃ bhikkhuniparipācitaṃ piṇḍapātaṃ bhuñjanto dve āpattiyo āpajjati.
“Bhuñjissāmī”ti paṭiggaṇhāti, āpatti dukkaṭassa; ajjhohāre ajjhohāre āpatti
pācittiyassa. (9)</p>
<h4 data-uid="pi-tv-pvr-bu-pc30" id="bu-pc30">Pācittiyā 30</h4>
<p>
<a class="sc" id="84"></a>
<a class="ms" id="p_5V_416"></a>
Bhikkhuniyā saddhiṃ eko ekāya raho nisajjaṃ kappento dve āpattiyo āpajjati.
Nisīdati, payoge dukkaṭaṃ; nisinne āpatti pācittiyassa. (10)</p>
<p class="endsutta">
<a class="sc" id="85"></a>
<a class="ms" id="p_5V_417"></a>
Ovādavaggo tatiyo.</p>
<h3>5.4 Bhojanavagga</h3>
<h4 data-uid="pi-tv-pvr-bu-pc31" id="bu-pc31">Pācittiyā 31</h4>
<p>
<a class="sc" id="86"></a>
<a class="ms" id="p_5V_418"></a>
<a class="msdiv" id="msdiv168"></a>
Tatuttari āvasathapiṇḍaṃ bhuñjanto dve āpattiyo āpajjati. “Bhuñjissāmī”ti
paṭiggaṇhāti, āpatti dukkaṭassa; ajjhohāre ajjhohāre āpatti pācittiyassa. (1)</p>
<h4 data-uid="pi-tv-pvr-bu-pc32" id="bu-pc32">Pācittiyā 32</h4>
<p>
<a class="sc" id="87"></a>
<a class="ms" id="p_5V_419"></a>
Gaṇabhojanaṃ bhuñjanto dve āpattiyo āpajjati. “Bhuñjissāmī”ti paṭiggaṇhāti,
āpatti dukkaṭassa; ajjhohāre ajjhohāre āpatti pācittiyassa. (2)</p>
<h4 data-uid="pi-tv-pvr-bu-pc33" id="bu-pc33">Pācittiyā 33</h4>
<p>
<a class="sc" id="88"></a>
<a class="ms" id="p_5V_420"></a>
Paramparabhojanaṃ bhuñjanto dve āpattiyo āpajjati. “Bhuñjissāmī”ti
paṭiggaṇhāti, āpatti dukkaṭassa; ajjhohāre ajjhohāre āpatti pācittiyassa. (3)</p>
<h4 data-uid="pi-tv-pvr-bu-pc34" id="bu-pc34">Pācittiyā 34</h4>
<p>
<a class="sc" id="89"></a>
<a class="ms" id="p_5V_421"></a>
Dvattipattapūre pūve paṭiggahetvā tatuttari paṭiggaṇhanto dve āpattiyo
āpajjati. Gaṇhāti, payoge dukkaṭaṃ; gahite āpatti pācittiyassa. (4)</p>
<h4 data-uid="pi-tv-pvr-bu-pc35" id="bu-pc35">Pācittiyā 35</h4>
<p>
<a class="sc" id="90"></a>
<a class="ms" id="p_5V_422"></a>
Bhuttāvī pavārito anatirittaṃ khādanīyaṃ vā bhojanīyaṃ vā bhuñjanto dve
āpattiyo āpajjati. “Bhuñjissāmī”ti paṭiggaṇhāti, āpatti dukkaṭassa; ajjhohāre
ajjhohāre āpatti pācittiyassa. (5)</p>
<h4 data-uid="pi-tv-pvr-bu-pc36" id="bu-pc36">Pācittiyā 36</h4>
<p>
<a class="sc" id="91"></a>
<a class="ms" id="p_5V_423"></a>
Bhikkhuṃ bhuttāviṃ pavāritaṃ anatirittena khādanīyena vā bhojanīyena vā
abhihaṭṭhuṃ pavārento dve āpattiyo āpajjati. Tassa vacanena “khādissāmi
bhuñjissāmī”ti paṭiggaṇhāti, āpatti dukkaṭassa; bhojanapariyosāne āpatti
pācittiyassa. (6)</p>
<h4 data-uid="pi-tv-pvr-bu-pc37" id="bu-pc37">Pācittiyā 37</h4>
<p>
<a class="sc" id="92"></a>
<a class="ms" id="p_5V_424"></a>
Vikāle khādanīyaṃ vā bhojanīyaṃ vā bhuñjanto dve āpattiyo āpajjati. “Khādissāmi
bhuñjissāmī”ti paṭiggaṇhāti, āpatti dukkaṭassa; ajjhohāre ajjhohāre āpatti
pācittiyassa. (7)</p>
<h4 data-uid="pi-tv-pvr-bu-pc38" id="bu-pc38">Pācittiyā 38</h4>
<p>
<a class="sc" id="93"></a>
<a class="ms" id="p_5V_425"></a>
Sannidhikārakaṃ khādanīyaṃ vā bhojanīyaṃ vā bhuñjanto dve āpattiyo āpajjati.
“Khādissāmi bhuñjissāmī”ti paṭiggaṇhāti, āpatti dukkaṭassa; ajjhohāre ajjhohāre
āpatti pācittiyassa. (8)</p>
<h4 data-uid="pi-tv-pvr-bu-pc39" id="bu-pc39">Pācittiyā 39</h4>
<p>
<a class="sc" id="94"></a>
<a class="ms" id="p_5V_426"></a>
Paṇītabhojanāni attano atthāya viññāpetvā bhuñjanto dve āpattiyo āpajjati.
“Bhuñjissāmī”ti paṭiggaṇhāti, āpatti dukkaṭassa; ajjhohāre ajjhohāre āpatti
pācittiyassa. (9)</p>
<h4 data-uid="pi-tv-pvr-bu-pc40" id="bu-pc40">Pācittiyā 40</h4>
<p>
<a class="sc" id="95"></a>
<a class="ms" id="p_5V_427"></a>
Adinnaṃ mukhadvāraṃ āhāraṃ āharanto dve āpattiyo āpajjati. “Bhuñjissāmī”ti
paṭiggaṇhāti, āpatti dukkaṭassa; ajjhohāre ajjhohāre āpatti pācittiyassa. (10)</p>
<p class="endsutta">
<a class="sc" id="96"></a>
<a class="ms" id="p_5V_428"></a>
Bhojanavaggo catuttho.</p>
<h3>5.5 Acelakavagga</h3>
<h4 data-uid="pi-tv-pvr-bu-pc41" id="bu-pc41">Pācittiyā 41</h4>
<p>
<a class="sc" id="97"></a>
<a class="ms" id="p_5V_429"></a>
<a class="msdiv" id="msdiv169"></a>
Acelakassa vā paribbājakassa vā paribbājikāya vā sahatthā khādanīyaṃ vā
bhojanīyaṃ vā dento dve āpattiyo āpajjati. Deti, payoge dukkaṭaṃ; dinne āpatti
pācittiyassa. (1)</p>
<h4 data-uid="pi-tv-pvr-bu-pc42" id="bu-pc42">Pācittiyā 42</h4>
<p>
<a class="sc" id="98"></a>
<a class="ms" id="p_5V_430"></a>
Bhikkhuṃ—  “ehāvuso, gāmaṃ vā nigamaṃ vā piṇḍāya pavisissāmā”ti tassa dāpetvā
vā adāpetvā vā uyyojento dve āpattiyo āpajjati. Uyyojeti, payoge dukkaṭaṃ;
uyyojite āpatti pācittiyassa. (2)</p>
<h4 data-uid="pi-tv-pvr-bu-pc43" id="bu-pc43">Pācittiyā 43</h4>
<p>
<a class="sc" id="99"></a>
<a class="ms" id="p_5V_431"></a>
Sabhojane kule anupakhajja nisajjaṃ kappento dve āpattiyo āpajjati. Nisīdati,
payoge dukkaṭaṃ; nisinne āpatti pācittiyassa. (3)</p>
<h4 data-uid="pi-tv-pvr-bu-pc44" id="bu-pc44">Pācittiyā 44</h4>
<p>
<a class="sc" id="100"></a>
<a class="ms" id="p_5V_432"></a>
Mātugāmena saddhiṃ raho paṭicchanne āsane nisajjaṃ kappento dve āpattiyo
āpajjati. Nisīdati, payoge dukkaṭaṃ; nisinne āpatti pācittiyassa. (4)</p>
<h4 data-uid="pi-tv-pvr-bu-pc45" id="bu-pc45">Pācittiyā 45</h4>
<p>
<a class="sc" id="101"></a>
<a class="ms" id="p_5V_433"></a>
Mātugāmena saddhiṃ eko ekāya raho nisajjaṃ kappento dve āpattiyo āpajjati.
Nisīdati, payoge dukkaṭaṃ; nisinne āpatti pācittiyassa. (5)</p>
<h4 data-uid="pi-tv-pvr-bu-pc46" id="bu-pc46">Pācittiyā 46</h4>
<p>
<a class="sc" id="102"></a>
<a class="ms" id="p_5V_434"></a>
Nimantito sabhatto samāno purebhattaṃ pacchābhattaṃ kulesu cārittaṃ āpajjanto
dve āpattiyo āpajjati. Paṭhamaṃ pādaṃ ummāraṃ atikkāmeti, āpatti dukkaṭassa;
dutiyaṃ pādaṃ atikkāmeti, āpatti pācittiyassa. (6)</p>
<h4 data-uid="pi-tv-pvr-bu-pc47" id="bu-pc47">Pācittiyā 47</h4>
<p>
<a class="sc" id="103"></a>
<a class="ms" id="p_5V_435"></a>
Tatuttari bhesajjaṃ viññāpento dve āpattiyo āpajjati. Viññāpeti, payoge
dukkaṭaṃ; viññāpite āpatti pācittiyassa. (7)</p>
<h4 data-uid="pi-tv-pvr-bu-pc48" id="bu-pc48">Pācittiyā 48</h4>
<p>
<a class="sc" id="104"></a>
<a class="ms" id="p_5V_436"></a>
Uyyuttaṃ senaṃ dassanāya gacchanto dve āpattiyo āpajjati. Gacchati, āpatti
dukkaṭassa; yattha ṭhito passati, āpatti pācittiyassa. (8)</p>
<h4 data-uid="pi-tv-pvr-bu-pc49" id="bu-pc49">Pācittiyā 49</h4>
<p>
<a class="sc" id="105"></a>
<a class="ms" id="p_5V_437"></a>
Atirekatirattaṃ senāya vasanto dve āpattiyo āpajjati. Vasati, payoge dukkaṭaṃ;
vasite āpatti pācittiyassa. (9)</p>
<h4 data-uid="pi-tv-pvr-bu-pc50" id="bu-pc50">Pācittiyā 50</h4>
<p>
<a class="sc" id="106"></a>
<a class="ms" id="p_5V_438"></a>
Uyyodhikaṃ gacchanto dve āpattiyo āpajjati. Gacchati, āpatti dukkaṭassa; yattha
ṭhito passati, āpatti pācittiyassa. (10)</p>
<p class="endsutta">
<a class="sc" id="107"></a>
<a class="ms" id="p_5V_439"></a>
Acelakavaggo pañcamo.</p>
<h3>5.6 Surāmerayavagga</h3>
<h4 data-uid="pi-tv-pvr-bu-pc51" id="bu-pc51">Pācittiyā 51</h4>
<p>
<a class="sc" id="108"></a>
<a class="ms" id="p_5V_440"></a>
<a class="msdiv" id="msdiv170"></a>
Majjaṃ pivanto dve āpattiyo āpajjati. “Pivissāmī”ti paṭiggaṇhāti, āpatti
dukkaṭassa; ajjhohāre ajjhohāre āpatti pācittiyassa. (1)</p>
<h4 data-uid="pi-tv-pvr-bu-pc52" id="bu-pc52">Pācittiyā 52</h4>
<p>
<a class="sc" id="109"></a>
<a class="ms" id="p_5V_441"></a>
Bhikkhuṃ aṅgulipatodakena hāsento dve āpattiyo āpajjati. Hāseti, payoge
dukkaṭaṃ; hasite āpatti pācittiyassa. (2)</p>
<h4 data-uid="pi-tv-pvr-bu-pc53" id="bu-pc53">Pācittiyā 53</h4>
<p>
<a class="sc" id="110"></a>
<a class="ms" id="p_5V_442"></a>
Udake kīḷanto dve āpattiyo āpajjati. Heṭṭhāgopphake udake kīḷati, āpatti
dukkaṭassa; uparigopphake kīḷati, āpatti pācittiyassa. (3)</p>
<h4 data-uid="pi-tv-pvr-bu-pc54" id="bu-pc54">Pācittiyā 54</h4>
<p>
<a class="sc" id="111"></a>
<a class="ms" id="p_5V_443"></a>
Anādariyaṃ karonto dve āpattiyo āpajjati. Karoti, payoge dukkaṭaṃ; kate āpatti
pācittiyassa. (4)</p>
<h4 data-uid="pi-tv-pvr-bu-pc55" id="bu-pc55">Pācittiyā 55</h4>
<p>
<a class="sc" id="112"></a>
<a class="ms" id="p_5V_444"></a>
Bhikkhuṃ bhiṃsāpento dve āpattiyo āpajjati. Bhiṃsāpeti, payoge dukkaṭaṃ;
bhiṃsāpite āpatti pācittiyassa. (5)</p>
<h4 data-uid="pi-tv-pvr-bu-pc56" id="bu-pc56">Pācittiyā 56</h4>
<p>
<a class="sc" id="113"></a>
<a class="ms" id="p_5V_445"></a>
Jotiṃ samādahitvā visibbento dve āpattiyo āpajjati. Samādahati, payoge
dukkaṭaṃ; samādahite āpatti pācittiyassa. (6)</p>
<h4 data-uid="pi-tv-pvr-bu-pc57" id="bu-pc57">Pācittiyā 57</h4>
<p>
<a class="sc" id="114"></a>
<a class="ms" id="p_5V_446"></a>
Orenaddhamāsaṃ nahāyanto dve āpattiyo āpajjati. Nahāyati, payoge dukkaṭaṃ;
nahānapariyosāne āpatti pācittiyassa. (7)</p>
<h4 data-uid="pi-tv-pvr-bu-pc58" id="bu-pc58">Pācittiyā 58</h4>
<p>
<a class="sc" id="115"></a>
<a class="ms" id="p_5V_447"></a>
Anādiyitvā tiṇṇaṃ dubbaṇṇakaraṇānaṃ aññataraṃ dubbaṇṇakaraṇaṃ navaṃ cīvaraṃ
paribhuñjanto dve āpattiyo āpajjati. Paribhuñjati, payoge dukkaṭaṃ; paribhutte
āpatti pācittiyassa. (8)</p>
<h4 data-uid="pi-tv-pvr-bu-pc59" id="bu-pc59">Pācittiyā 59</h4>
<p>
<a class="sc" id="116"></a>
<a class="ms" id="p_5V_448"></a>
Bhikkhussa vā bhikkhuniyā vā sikkhamānāya vā sāmaṇerassa vā sāmaṇeriyā vā sāmaṃ
cīvaraṃ vikappetvā appaccuddhāraṇaṃ paribhuñjanto dve āpattiyo āpajjati.
Paribhuñjati, payoge dukkaṭaṃ; paribhutte āpatti pācittiyassa. (9)</p>
<h4 data-uid="pi-tv-pvr-bu-pc60" id="bu-pc60">Pācittiyā 60</h4>
<p>
<a class="sc" id="117"></a>
<a class="ms" id="p_5V_449"></a>
Bhikkhussa pattaṃ vā cīvaraṃ vā nisīdanaṃ vā sūcigharaṃ vā kāyabandhanaṃ vā
apanidhento dve āpattiyo āpajjati. Apanidheti, payoge dukkaṭaṃ; apanidhite
āpatti pācittiyassa. (10)</p>
<p class="endsutta">
<a class="sc" id="118"></a>
<a class="ms" id="p_5V_450"></a>
Surāmerayavaggo chaṭṭho.</p>
<h3>5.7 Sappāṇakavagga</h3>
<h4 data-uid="pi-tv-pvr-bu-pc61" id="bu-pc61">Pācittiyā 61</h4>
<p>
<a class="sc" id="119"></a>
<a class="ms" id="p_5V_451"></a>
<a class="msdiv" id="msdiv171"></a>
Sañcicca pāṇaṃ jīvitā voropento kati āpattiyo āpajjati? Sañcicca pāṇaṃ jīvitā
voropento catasso āpattiyo āpajjati. Anodissa opātaṃ khaṇati—  “yo koci
papatitvā marissatī”ti, āpatti dukkaṭassa; manusso tasmiṃ papatitvā marati,
āpatti pārājikassa; yakkho vā peto vā tiracchānagatamanussaviggaho vā tasmiṃ
papatitvā marati, āpatti thullaccayassa; tiracchānagato tasmiṃ papatitvā
marati, āpatti pācittiyassa—  sañcicca pāṇaṃ jīvitā voropento imā catasso
āpattiyo āpajjati. (1)</p>
<h4 data-uid="pi-tv-pvr-bu-pc62" id="bu-pc62">Pācittiyā 62</h4>
<p>
<a class="sc" id="120"></a>
<a class="ms" id="p_5V_452"></a>
Jānaṃ sappāṇakaṃ udakaṃ paribhuñjanto dve āpattiyo āpajjati. Paribhuñjati,
payoge dukkaṭaṃ; paribhutte āpatti pācittiyassa. (2)</p>
<h4 data-uid="pi-tv-pvr-bu-pc63" id="bu-pc63">Pācittiyā 63</h4>
<p>
<a class="sc" id="121"></a>
<a class="ms" id="p_5V_453"></a>
Jānaṃ yathādhammaṃ nihatādhikaraṇaṃ punakammāya ukkoṭento dve āpattiyo
āpajjati. Ukkoṭeti, payoge dukkaṭaṃ; ukkoṭite āpatti pācittiyassa. (3)</p>
<h4 data-uid="pi-tv-pvr-bu-pc64" id="bu-pc64">Pācittiyā 64</h4>
<p>
<a class="sc" id="122"></a>
<a class="ms" id="p_5V_454"></a>
Bhikkhussa jānaṃ duṭṭhullaṃ āpattiṃ paṭicchādento ekaṃ āpattiṃ āpajjati,
pācittiyaṃ. (4)</p>
<h4 data-uid="pi-tv-pvr-bu-pc65" id="bu-pc65">Pācittiyā 65</h4>
<p>
<a class="sc" id="123"></a>
<a class="ms" id="p_5V_455"></a>
Jānaṃ ūnavīsativassaṃ puggalaṃ upasampādento dve āpattiyo āpajjati.
Upasampādeti, payoge dukkaṭaṃ; upasampādite āpatti pācittiyassa. (5)</p>
<h4 data-uid="pi-tv-pvr-bu-pc66" id="bu-pc66">Pācittiyā 66</h4>
<p>
<a class="sc" id="124"></a>
<a class="ms" id="p_5V_456"></a>
Jānaṃ theyyasatthena saddhiṃ saṃvidhāya ekaddhānamaggaṃ paṭipajjanto dve
āpattiyo āpajjati. Paṭipajjati, payoge dukkaṭaṃ; paṭipanne āpatti pācittiyassa.
(6)</p>
<h4 data-uid="pi-tv-pvr-bu-pc67" id="bu-pc67">Pācittiyā 67</h4>
<p>
<a class="sc" id="125"></a>
<a class="ms" id="p_5V_457"></a>
Mātugāmena saddhiṃ saṃvidhāya ekaddhānamaggaṃ paṭipajjanto dve āpattiyo
āpajjati. Paṭipajjati, payoge dukkaṭaṃ; paṭipanne āpatti pācittiyassa. (7)</p>
<h4 data-uid="pi-tv-pvr-bu-pc68" id="bu-pc68">Pācittiyā 68</h4>
<p>
<a class="sc" id="126"></a>
<a class="ms" id="p_5V_458"></a>
Pāpikāya diṭṭhiyā yāvatatiyaṃ samanubhāsanāya na paṭinissajjanto dve āpattiyo
āpajjati. Ñattiyā dukkaṭaṃ; kammavācāpariyosāne āpatti pācittiyassa. (8)</p>
<h4 data-uid="pi-tv-pvr-bu-pc69" id="bu-pc69">Pācittiyā 69</h4>
<p>
<a class="sc" id="127"></a>
<a class="ms" id="p_5V_459"></a>
Jānaṃ tathāvādinā bhikkhunā akaṭānudhammena taṃ diṭṭhiṃ appaṭinissaṭṭhena
saddhiṃ sambhuñjanto dve āpattiyo āpajjati. Sambhuñjati, payoge dukkaṭaṃ;
sambhutte āpatti pācittiyassa. (9)</p>
<h4 data-uid="pi-tv-pvr-bu-pc70" id="bu-pc70">Pācittiyā 70</h4>
<p>
<a class="sc" id="128"></a>
<a class="ms" id="p_5V_460"></a>
Jānaṃ tathānāsitaṃ samaṇuddesaṃ upalāpento dve āpattiyo āpajjati. Upalāpeti,
payoge dukkaṭaṃ; upalāpite āpatti pācittiyassa. (10)</p>
<p class="endsutta">
<a class="sc" id="129"></a>
<a class="ms" id="p_5V_461"></a>
Sappāṇakavaggo sattamo.</p>
<h3>5.8 Sahadhammikavagga</h3>
<h4 data-uid="pi-tv-pvr-bu-pc71" id="bu-pc71">Pācittiyā 71</h4>
<p>
<a class="sc" id="130"></a>
<a class="ms" id="p_5V_462"></a>
<a class="msdiv" id="msdiv172"></a>
Bhikkhūhi sahadhammikaṃ vuccamāno—  “na tāvāhaṃ, āvuso, etasmiṃ sikkhāpade
sikkhissāmi yāva na aññaṃ bhikkhuṃ byattaṃ vinayadharaṃ paripucchissāmī”ti
bhaṇanto dve āpattiyo āpajjati. Bhaṇati, payoge dukkaṭaṃ; bhaṇite āpatti
pācittiyassa. (1)</p>
<h4 data-uid="pi-tv-pvr-bu-pc72" id="bu-pc72">Pācittiyā 72</h4>
<p>
<a class="sc" id="131"></a>
<a class="ms" id="p_5V_463"></a>
Vinayaṃ vivaṇṇento dve āpattiyo āpajjati. Vivaṇṇeti, payoge dukkaṭaṃ; vivaṇṇite
āpatti pācittiyassa. (2)</p>
<h4 data-uid="pi-tv-pvr-bu-pc73" id="bu-pc73">Pācittiyā 73</h4>
<p>
<a class="sc" id="132"></a>
<a class="ms" id="p_5V_464"></a>
Mohento dve āpattiyo āpajjati. Anāropite mohe moheti, āpatti dukkaṭassa;
āropite mohe moheti, āpatti pācittiyassa. (3)</p>
<h4 data-uid="pi-tv-pvr-bu-pc74" id="bu-pc74">Pācittiyā 74</h4>
<p>
<a class="sc" id="133"></a>
<a class="ms" id="p_5V_465"></a>
Bhikkhussa kupito anattamano pahāraṃ dento dve āpattiyo āpajjati. Paharati,
payoge dukkaṭaṃ; pahate āpatti pācittiyassa. (4)</p>
<h4 data-uid="pi-tv-pvr-bu-pc75" id="bu-pc75">Pācittiyā 75</h4>
<p>
<a class="sc" id="134"></a>
<a class="ms" id="p_5V_466"></a>
Bhikkhussa kupito anattamano talasattikaṃ uggiranto dve āpattiyo āpajjati.
Uggirati, payoge dukkaṭaṃ; uggirite āpatti pācittiyassa. (5)</p>
<h4 data-uid="pi-tv-pvr-bu-pc76" id="bu-pc76">Pācittiyā 76</h4>
<p>
<a class="sc" id="135"></a>
<a class="ms" id="p_5V_467"></a>
Bhikkhuṃ amūlakena saṃghādisesena anuddhaṃsento dve āpattiyo āpajjati.
Anuddhaṃseti, payoge dukkaṭaṃ; anuddhaṃsite āpatti pācittiyassa. (6)</p>
<h4 data-uid="pi-tv-pvr-bu-pc77" id="bu-pc77">Pācittiyā 77</h4>
<p>
<a class="sc" id="136"></a>
<a class="ms" id="p_5V_468"></a>
Bhikkhussa sañcicca kukkuccaṃ upadahanto dve āpattiyo āpajjati. Upadahati,
payoge dukkaṭaṃ; upadahite āpatti pācittiyassa. (7)</p>
<h4 data-uid="pi-tv-pvr-bu-pc78" id="bu-pc78">Pācittiyā 78</h4>
<p>
<a class="sc" id="137"></a>
<a class="ms" id="p_5V_469"></a>
Bhikkhūnaṃ bhaṇḍanajātānaṃ kalahajātānaṃ vivādāpannānaṃ upassutiṃ tiṭṭhanto dve
āpattiyo āpajjati. “Sossāmī”ti gacchati, āpatti dukkaṭassa; yattha ṭhito
suṇāti, āpatti pācittiyassa. (8)</p>
<h4 data-uid="pi-tv-pvr-bu-pc79" id="bu-pc79">Pācittiyā 79</h4>
<p>
<a class="sc" id="138"></a>
<a class="ms" id="p_5V_470"></a>
Dhammikānaṃ kammānaṃ chandaṃ datvā pacchā khīyanadhammaṃ āpajjanto dve āpattiyo
āpajjati. Khiyyati, payoge dukkaṭaṃ; khiyyite āpatti pācittiyassa. (9)</p>
<h4 data-uid="pi-tv-pvr-bu-pc80" id="bu-pc80">Pācittiyā 80</h4>
<p>
<a class="sc" id="139"></a>
<a class="ms" id="p_5V_471"></a>
Saṃghe vinicchayakathāya vattamānāya chandaṃ adatvā uṭṭhāyāsanā pakkamanto dve
āpattiyo āpajjati. Parisāya hatthapāsaṃ vijahantassa āpatti dukkaṭassa;
vijahite āpatti pācittiyassa. (10)</p>
<h4 data-uid="pi-tv-pvr-bu-pc81" id="bu-pc81">Pācittiyā 81</h4>
<p>
<a class="sc" id="140"></a>
<a class="ms" id="p_5V_472"></a>
Samaggena saṃghena cīvaraṃ datvā pacchā khīyanadhammaṃ āpajjanto dve āpattiyo
āpajjati. Khiyyati, payoge dukkaṭaṃ; khiyyite āpatti pācittiyassa. (11)</p>
<h4 data-uid="pi-tv-pvr-bu-pc82" id="bu-pc82">Pācittiyā 82</h4>
<p>
<a class="sc" id="141"></a>
<a class="ms" id="p_5V_473"></a>
Jānaṃ saṃghikaṃ lābhaṃ pariṇataṃ puggalassa pariṇāmento dve āpattiyo āpajjati.
Pariṇāmeti, payoge dukkaṭaṃ; pariṇāmite āpatti pācittiyassa. (12)</p>
<p class="endsutta">
<a class="sc" id="142"></a>
<a class="ms" id="p_5V_474"></a>
Sahadhammikavaggo aṭṭhamo.</p>
<h3>5.9 Rājavagga</h3>
<h4 data-uid="pi-tv-pvr-bu-pc83" id="bu-pc83">Pācittiyā 83</h4>
<p>
<a class="sc" id="143"></a>
<a class="ms" id="p_5V_475"></a>
<a class="msdiv" id="msdiv173"></a>
Pubbe appaṭisaṃvidito rañño antepuraṃ pavisanto dve āpattiyo āpajjati. Paṭhamaṃ
pādaṃ ummāraṃ atikkāmeti, āpatti dukkaṭassa; dutiyaṃ pādaṃ atikkāmeti, āpatti
pācittiyassa. (1)</p>
<h4 data-uid="pi-tv-pvr-bu-pc84" id="bu-pc84">Pācittiyā 84</h4>
<p>
<a class="sc" id="144"></a>
<a class="ms" id="p_5V_476"></a>
Ratanaṃ uggaṇhanto dve āpattiyo āpajjati. Gaṇhāti, payoge dukkaṭaṃ; gahite
āpatti pācittiyassa. (2)</p>
<h4 data-uid="pi-tv-pvr-bu-pc85" id="bu-pc85">Pācittiyā 85</h4>
<p>
<a class="sc" id="145"></a>
<a class="ms" id="p_5V_477"></a>
Santaṃ bhikkhuṃ anāpucchā vikāle gāmaṃ pavisanto dve āpattiyo āpajjati.
Paṭhamaṃ pādaṃ parikkhepaṃ atikkāmeti, āpatti dukkaṭassa; dutiyaṃ pādaṃ
atikkāmeti, āpatti pācittiyassa. (3)</p>
<h4 data-uid="pi-tv-pvr-bu-pc86" id="bu-pc86">Pācittiyā 86</h4>
<p>
<a class="sc" id="146"></a>
<a class="ms" id="p_5V_478"></a>
Aṭṭhimayaṃ vā dantamayaṃ vā visāṇamayaṃ vā sūcigharaṃ kārāpento dve āpattiyo
āpajjati. Kārāpeti, payoge dukkaṭaṃ; kārāpite āpatti pācittiyassa. (4)</p>
<h4 data-uid="pi-tv-pvr-bu-pc87" id="bu-pc87">Pācittiyā 87</h4>
<p>
<a class="sc" id="147"></a>
<a class="ms" id="p_5V_479"></a>
Pamāṇātikkantaṃ mañcaṃ vā pīṭhaṃ vā kārāpento dve āpattiyo āpajjati. Kārāpeti,
payoge dukkaṭaṃ; kārāpite āpatti pācittiyassa. (5)</p>
<h4 data-uid="pi-tv-pvr-bu-pc88" id="bu-pc88">Pācittiyā 88</h4>
<p>
<a class="sc" id="148"></a>
<a class="ms" id="p_5V_480"></a>
Mañcaṃ vā pīṭhaṃ vā tūlonaddhaṃ kārāpento dve āpattiyo āpajjati. Kārāpeti,
payoge dukkaṭaṃ; kārāpite āpatti pācittiyassa. (6)</p>
<h4 data-uid="pi-tv-pvr-bu-pc89" id="bu-pc89">Pācittiyā 89</h4>
<p>
<a class="sc" id="149"></a>
<a class="ms" id="p_5V_481"></a>
Pamāṇātikkantaṃ nisīdanaṃ kārāpento dve āpattiyo āpajjati. Kārāpeti, payoge
dukkaṭaṃ; kārāpite āpatti pācittiyassa. (7)</p>
<h4 data-uid="pi-tv-pvr-bu-pc90" id="bu-pc90">Pācittiyā 90</h4>
<p>
<a class="sc" id="150"></a>
<a class="ms" id="p_5V_482"></a>
Pamāṇātikkantaṃ kaṇḍuppaṭicchādiṃ kārāpento dve āpattiyo āpajjati. Kārāpeti,
payoge dukkaṭaṃ; kārāpite āpatti pācittiyassa. (8)</p>
<h4 data-uid="pi-tv-pvr-bu-pc91" id="bu-pc91">Pācittiyā 91</h4>
<p>
<a class="sc" id="151"></a>
<a class="ms" id="p_5V_483"></a>
Pamāṇātikkantaṃ vassikasāṭikaṃ kārāpento dve āpattiyo āpajjati. Kārāpeti,
payoge dukkaṭaṃ; kārāpite āpatti pācittiyassa. (9)</p>
<h4 data-uid="pi-tv-pvr-bu-pc92" id="bu-pc92">Pācittiyā 92</h4>
<p>
<a class="sc" id="152"></a>
<a class="ms" id="p_5V_484"></a>
Sugatacīvarappamāṇaṃ cīvaraṃ kārāpento kati āpattiyo āpajjati?
Sugatacīvarappamāṇaṃ cīvaraṃ kārāpento dve āpattiyo āpajjati. Kārāpeti, payoge
dukkaṭaṃ; kārāpite āpatti pācittiyassa—  sugatacīvarappamāṇaṃ cīvaraṃ kārāpento
imā dve āpattiyo āpajjati. (10)</p>
<p class="endsutta">
<a class="sc" id="153"></a>
<a class="ms" id="p_5V_485"></a>
Rājavaggo navamo.<br>
Khuddakā niṭṭhitā.</p>
<h2>6 Pāṭidesanīyakaṇḍa</h2>
<h4 data-uid="pi-tv-pvr-bu-pd1" id="bu-pd1">Pāṭidesanīyā 1</h4>
<p>
<a class="sc" id="154"></a>
<a class="ms" id="p_5V_486"></a>
<a class="msdiv" id="msdiv174"></a>
Aññātikāya bhikkhuniyā antaragharaṃ paviṭṭhāya hatthato khādanīyaṃ vā
bhojanīyaṃ vā sahatthā paṭiggahetvā bhuñjanto kati āpattiyo āpajjati?
Aññātikāya bhikkhuniyā antaragharaṃ paviṭṭhāya hatthato khādanīyaṃ vā
bhojanīyaṃ vā sahatthā paṭiggahetvā bhuñjanto dve āpattiyo āpajjati.
“Bhuñjissāmī”ti paṭiggaṇhāti, āpatti dukkaṭassa; ajjhohāre ajjhohāre āpatti
pāṭidesanīyassa—  aññātikāya bhikkhuniyā antaragharaṃ paviṭṭhāya hatthato
khādanīyaṃ vā bhojanīyaṃ vā sahatthā paṭiggahetvā bhuñjanto imā dve āpattiyo
āpajjati. (1)</p>
<h4 data-uid="pi-tv-pvr-bu-pd2" id="bu-pd2">Pāṭidesanīyā 2</h4>
<p>
<a class="sc" id="155"></a>
<a class="ms" id="p_5V_487"></a>
Bhikkhuniyā vosāsantiyā na nivāretvā bhuñjanto dve āpattiyo āpajjati.
“Bhuñjissāmī”ti paṭiggaṇhāti, āpatti dukkaṭassa; ajjhohāre ajjhohāre āpatti
pāṭidesanīyassa. (2)</p>
<h4 data-uid="pi-tv-pvr-bu-pd3" id="bu-pd3">Pāṭidesanīyā 3</h4>
<p>
<a class="sc" id="156"></a>
<a class="ms" id="p_5V_488"></a>
Sekkhasammatesu kulesu khādanīyaṃ vā bhojanīyaṃ vā sahatthā paṭiggahetvā
bhuñjanto dve āpattiyo āpajjati. “Bhuñjissāmī”ti paṭiggaṇhāti, āpatti
dukkaṭassa; ajjhohāre ajjhohāre āpatti pāṭidesanīyassa. (3)</p>
<h4 data-uid="pi-tv-pvr-bu-pd4" id="bu-pd4">Pāṭidesanīyā 4</h4>
<p>
<a class="sc" id="157"></a>
<a class="ms" id="p_5V_489"></a>
Āraññakesu senāsanesu pubbe appaṭisaṃviditaṃ khādanīyaṃ vā bhojanīyaṃ vā
ajjhārāme sahatthā paṭiggahetvā bhuñjanto kati āpattiyo āpajjati? Āraññakesu
senāsanesu pubbe appaṭisaṃviditaṃ khādanīyaṃ vā bhojanīyaṃ vā ajjhārāme
sahatthā paṭiggahetvā bhuñjanto dve āpattiyo āpajjati. “Bhuñjissāmī”ti
paṭiggaṇhāti, āpatti dukkaṭassa; ajjhohāre ajjhohāre āpatti pāṭidesanīyassa—
āraññakesu senāsanesu pubbe appaṭisaṃviditaṃ khādanīyaṃ vā bhojanīyaṃ vā
ajjhārāme sahatthā paṭiggahetvā bhuñjanto imā dve āpattiyo āpajjati. (4)</p>
<p class="endsutta">
<a class="sc" id="158"></a>
<a class="ms" id="p_5V_490"></a>
Cattāro pāṭidesanīyā niṭṭhitā.</p>
<h2>7 7 Sekhiyakaṇḍa</h2>
<h3>7.1 Parimaṇḍalavagga</h3>
<h4 data-uid="pi-tv-pvr-bu-sk1" id="bu-sk1">Sekhiyā 1</h4>
<p>
<a class="sc" id="159"></a>
<a class="ms" id="p_5V_491"></a>
<a class="msdiv" id="msdiv175"></a>
Anādariyaṃ paṭicca purato vā pacchato vā olambento nivāsento kati āpattiyo
āpajjati? Anādariyaṃ paṭicca purato vā pacchato vā olambento nivāsento ekaṃ
āpattiṃ āpajjati. Dukkaṭaṃ—  anādariyaṃ paṭicca purato vā pacchato vā olambento
nivāsento imaṃ ekaṃ āpattiṃ āpajjati. (1)</p>
<h4 data-uid="pi-tv-pvr-bu-sk2" id="bu-sk2">Sekhiyā 2</h4>
<p>
<a class="sc" id="160"></a>
<a class="ms" id="p_5V_492"></a>
Anādariyaṃ paṭicca purato vā pacchato vā olambento pārupanto ekaṃ āpattiṃ
āpajjati. Dukkaṭaṃ. (2)</p>
<h4 data-uid="pi-tv-pvr-bu-sk3" id="bu-sk3">Sekhiyā 3</h4>
<p>
<a class="sc" id="161"></a>
<a class="ms" id="p_5V_493"></a>
Anādariyaṃ paṭicca kāyaṃ vivaritvā antaraghare gacchanto ekaṃ āpattiṃ āpajjati.
Dukkaṭaṃ. (3)</p>
<h4 data-uid="pi-tv-pvr-bu-sk4" id="bu-sk4">Sekhiyā 4</h4>
<p>
<a class="sc" id="162"></a>
<a class="ms" id="p_5V_494"></a>
Anādariyaṃ paṭicca kāyaṃ vivaritvā antaraghare nisīdanto ekaṃ āpattiṃ āpajjati.
Dukkaṭaṃ. (4)</p>
<h4 data-uid="pi-tv-pvr-bu-sk5" id="bu-sk5">Sekhiyā 5</h4>
<p>
<a class="sc" id="163"></a>
<a class="ms" id="p_5V_495"></a>
Anādariyaṃ paṭicca hatthaṃ vā pādaṃ vā kīḷāpento antaraghare gacchanto ekaṃ
āpattiṃ āpajjati. Dukkaṭaṃ. (5)</p>
<h4 data-uid="pi-tv-pvr-bu-sk6" id="bu-sk6">Sekhiyā 6</h4>
<p>
<a class="sc" id="164"></a>
<a class="ms" id="p_5V_496"></a>
Anādariyaṃ paṭicca hatthaṃ vā pādaṃ vā kīḷāpento antaraghare nisīdanto ekaṃ
āpattiṃ āpajjati. Dukkaṭaṃ. (6)</p>
<h4 data-uid="pi-tv-pvr-bu-sk7" id="bu-sk7">Sekhiyā 7</h4>
<p>
<a class="sc" id="165"></a>
<a class="ms" id="p_5V_497"></a>
Anādariyaṃ paṭicca tahaṃ tahaṃ olokento antaraghare gacchanto ekaṃ āpattiṃ
āpajjati. Dukkaṭaṃ. (7)</p>
<h4 data-uid="pi-tv-pvr-bu-sk8" id="bu-sk8">Sekhiyā 8</h4>
<p>
<a class="sc" id="166"></a>
<a class="ms" id="p_5V_498"></a>
Anādariyaṃ paṭicca tahaṃ tahaṃ olokento antaraghare nisīdanto ekaṃ āpattiṃ
āpajjati. Dukkaṭaṃ. (8)</p>
<h4 data-uid="pi-tv-pvr-bu-sk9" id="bu-sk9">Sekhiyā 9</h4>
<p>
<a class="sc" id="167"></a>
<a class="ms" id="p_5V_499"></a>
Anādariyaṃ paṭicca ukkhittakāya antaraghare gacchanto ekaṃ āpattiṃ āpajjati.
Dukkaṭaṃ. (9)</p>
<h4 data-uid="pi-tv-pvr-bu-sk10" id="bu-sk10">Sekhiyā 10</h4>
<p>
<a class="sc" id="168"></a>
<a class="ms" id="p_5V_500"></a>
Anādariyaṃ paṭicca ukkhittakāya antaraghare nisīdanto ekaṃ āpattiṃ āpajjati.
Dukkaṭaṃ. (10)</p>
<p class="endsutta">
<a class="sc" id="169"></a>
<a class="ms" id="p_5V_501"></a>
Parimaṇḍalavaggo paṭhamo.</p>
<h3>7.2 Ujjagghikavagga</h3>
<h4 data-uid="pi-tv-pvr-bu-sk11" id="bu-sk11">Sekhiyā 11</h4>
<p>
<a class="sc" id="170"></a>
<a class="ms" id="p_5V_502"></a>
<a class="msdiv" id="msdiv176"></a>
Anādariyaṃ paṭicca ujjagghikāya antaraghare gacchanto ekaṃ āpattiṃ āpajjati.
Dukkaṭaṃ. (1)</p>
<h4 data-uid="pi-tv-pvr-bu-sk12" id="bu-sk12">Sekhiyā 12</h4>
<p>
<a class="sc" id="171"></a>
<a class="ms" id="p_5V_503"></a>
Anādariyaṃ paṭicca ujjagghikāya antaraghare nisīdanto ekaṃ āpattiṃ āpajjati.
Dukkaṭaṃ. (2)</p>
<h4 data-uid="pi-tv-pvr-bu-sk13" id="bu-sk13">Sekhiyā 13</h4>
<p>
<a class="sc" id="172"></a>
<a class="ms" id="p_5V_504"></a>
Anādariyaṃ paṭicca uccāsaddaṃ mahāsaddaṃ karonto antaraghare gacchanto ekaṃ
āpattiṃ āpajjati. Dukkaṭaṃ. (3)</p>
<h4 data-uid="pi-tv-pvr-bu-sk14" id="bu-sk14">Sekhiyā 14</h4>
<p>
<a class="sc" id="173"></a>
<a class="ms" id="p_5V_505"></a>
Anādariyaṃ paṭicca uccāsaddaṃ mahāsaddaṃ karonto antaraghare nisīdanto ekaṃ
āpattiṃ āpajjati. Dukkaṭaṃ. (4)</p>
<h4 data-uid="pi-tv-pvr-bu-sk15" id="bu-sk15">Sekhiyā 15</h4>
<p>
<a class="sc" id="174"></a>
<a class="ms" id="p_5V_506"></a>
Anādariyaṃ paṭicca kāyappacālakaṃ antaraghare gacchanto ekaṃ āpattiṃ āpajjati.
Dukkaṭaṃ. (5)</p>
<h4 data-uid="pi-tv-pvr-bu-sk16" id="bu-sk16">Sekhiyā 16</h4>
<p>
<a class="sc" id="175"></a>
<a class="ms" id="p_5V_507"></a>
Anādariyaṃ paṭicca kāyappacālakaṃ antaraghare nisīdanto ekaṃ āpattiṃ āpajjati.
Dukkaṭaṃ. (6)</p>
<h4 data-uid="pi-tv-pvr-bu-sk17" id="bu-sk17">Sekhiyā 17</h4>
<p>
<a class="sc" id="176"></a>
<a class="ms" id="p_5V_508"></a>
Anādariyaṃ paṭicca bāhuppacālakaṃ antaraghare gacchanto ekaṃ āpattiṃ āpajjati.
Dukkaṭaṃ. (7)</p>
<h4 data-uid="pi-tv-pvr-bu-sk18" id="bu-sk18">Sekhiyā 18</h4>
<p>
<a class="sc" id="177"></a>
<a class="ms" id="p_5V_509"></a>
Anādariyaṃ paṭicca bāhuppacālakaṃ antaraghare nisīdanto ekaṃ āpattiṃ āpajjati.
Dukkaṭaṃ. (8)</p>
<h4 data-uid="pi-tv-pvr-bu-sk19" id="bu-sk19">Sekhiyā 19</h4>
<p>
<a class="sc" id="178"></a>
<a class="ms" id="p_5V_510"></a>
Anādariyaṃ paṭicca sīsappacālakaṃ antaraghare gacchanto ekaṃ āpattiṃ āpajjati.
Dukkaṭaṃ. (9)</p>
<h4 data-uid="pi-tv-pvr-bu-sk20" id="bu-sk20">Sekhiyā 20</h4>
<p>
<a class="sc" id="179"></a>
<a class="ms" id="p_5V_511"></a>
Anādariyaṃ paṭicca sīsappacālakaṃ antaraghare nisīdanto ekaṃ āpattiṃ āpajjati.
Dukkaṭaṃ. (10)</p>
<p class="endsutta">
<a class="sc" id="180"></a>
<a class="ms" id="p_5V_512"></a>
Ujjagghikavaggo dutiyo.</p>
<h3>7.3 Khambhakatavagga</h3>
<h4 data-uid="pi-tv-pvr-bu-sk21" id="bu-sk21">Sekhiyā 21</h4>
<p>
<a class="sc" id="181"></a>
<a class="ms" id="p_5V_513"></a>
<a class="msdiv" id="msdiv177"></a>
Anādariyaṃ paṭicca khambhakato antaraghare gacchanto ekaṃ āpattiṃ āpajjati.
Dukkaṭaṃ. (1)</p>
<h4 data-uid="pi-tv-pvr-bu-sk22" id="bu-sk22">Sekhiyā 22</h4>
<p>
<a class="sc" id="182"></a>
<a class="ms" id="p_5V_514"></a>
Anādariyaṃ paṭicca khambhakato antaraghare nisīdanto ekaṃ āpattiṃ āpajjati.
Dukkaṭaṃ. (2)</p>
<h4 data-uid="pi-tv-pvr-bu-sk23" id="bu-sk23">Sekhiyā 23</h4>
<p>
<a class="sc" id="183"></a>
<a class="ms" id="p_5V_515"></a>
Anādariyaṃ paṭicca oguṇṭhito antaraghare gacchanto ekaṃ āpattiṃ āpajjati.
Dukkaṭaṃ. (3)</p>
<h4 data-uid="pi-tv-pvr-bu-sk24" id="bu-sk24">Sekhiyā 24</h4>
<p>
<a class="sc" id="184"></a>
<a class="ms" id="p_5V_516"></a>
Anādariyaṃ paṭicca oguṇṭhito antaraghare nisīdanto ekaṃ āpattiṃ āpajjati.
Dukkaṭaṃ. (4)</p>
<h4 data-uid="pi-tv-pvr-bu-sk25" id="bu-sk25">Sekhiyā 25</h4>
<p>
<a class="sc" id="185"></a>
<a class="ms" id="p_5V_517"></a>
Anādariyaṃ paṭicca ukkuṭikāya antaraghare gacchanto ekaṃ āpattiṃ āpajjati.
Dukkaṭaṃ. (5)</p>
<h4 data-uid="pi-tv-pvr-bu-sk26" id="bu-sk26">Sekhiyā 26</h4>
<p>
<a class="sc" id="186"></a>
<a class="ms" id="p_5V_518"></a>
Anādariyaṃ paṭicca pallatthikāya antaraghare nisīdanto ekaṃ āpattiṃ āpajjati.
Dukkaṭaṃ. (6)</p>
<h4 data-uid="pi-tv-pvr-bu-sk27" id="bu-sk27">Sekhiyā 27</h4>
<p>
<a class="sc" id="187"></a>
<a class="ms" id="p_5V_519"></a>
Anādariyaṃ paṭicca asakkaccaṃ piṇḍapātaṃ paṭiggaṇhanto ekaṃ āpattiṃ āpajjati.
Dukkaṭaṃ. (7)</p>
<h4 data-uid="pi-tv-pvr-bu-sk28" id="bu-sk28">Sekhiyā 28</h4>
<p>
<a class="sc" id="188"></a>
<a class="ms" id="p_5V_520"></a>
Anādariyaṃ paṭicca tahaṃ tahaṃ olokento piṇḍapātaṃ paṭiggaṇhanto ekaṃ āpattiṃ
āpajjati. Dukkaṭaṃ. (8)</p>
<h4 data-uid="pi-tv-pvr-bu-sk29" id="bu-sk29">Sekhiyā 29</h4>
<p>
<a class="sc" id="189"></a>
<a class="ms" id="p_5V_521"></a>
Anādariyaṃ paṭicca sūpaññeva bahuṃ paṭiggaṇhanto ekaṃ āpattiṃ āpajjati.
Dukkaṭaṃ. (9)</p>
<h4 data-uid="pi-tv-pvr-bu-sk30" id="bu-sk30">Sekhiyā 30</h4>
<p>
<a class="sc" id="190"></a>
<a class="ms" id="p_5V_522"></a>
Anādariyaṃ paṭicca thūpīkataṃ piṇḍapātaṃ paṭiggaṇhanto ekaṃ āpattiṃ āpajjati.
Dukkaṭaṃ. (10)</p>
<p class="endsutta">
<a class="sc" id="191"></a>
<a class="ms" id="p_5V_523"></a>
Khambhakatavaggo tatiyo.</p>
<h3>7.4 Piṇḍapātavagga</h3>
<h4 data-uid="pi-tv-pvr-bu-sk31" id="bu-sk31">Sekhiyā 31</h4>
<p>
<a class="sc" id="192"></a>
<a class="ms" id="p_5V_524"></a>
<a class="msdiv" id="msdiv178"></a>
Anādariyaṃ paṭicca asakkaccaṃ piṇḍapātaṃ bhuñjanto ekaṃ āpattiṃ āpajjati.
Dukkaṭaṃ. (1)</p>
<h4 data-uid="pi-tv-pvr-bu-sk32" id="bu-sk32">Sekhiyā 32</h4>
<p>
<a class="sc" id="193"></a>
<a class="ms" id="p_5V_525"></a>
Anādariyaṃ paṭicca tahaṃ tahaṃ olokento piṇḍapātaṃ bhuñjanto ekaṃ āpattiṃ
āpajjati. Dukkaṭaṃ. (2)</p>
<h4 data-uid="pi-tv-pvr-bu-sk33" id="bu-sk33">Sekhiyā 33</h4>
<p>
<a class="sc" id="194"></a>
<a class="ms" id="p_5V_526"></a>
Anādariyaṃ paṭicca tahaṃ tahaṃ omasitvā piṇḍapātaṃ bhuñjanto ekaṃ āpattiṃ
āpajjati. Dukkaṭaṃ. (3)</p>
<h4 data-uid="pi-tv-pvr-bu-sk34" id="bu-sk34">Sekhiyā 34</h4>
<p>
<a class="sc" id="195"></a>
<a class="ms" id="p_5V_527"></a>
Anādariyaṃ paṭicca sūpaññeva bahuṃ bhuñjanto ekaṃ āpattiṃ āpajjati. Dukkaṭaṃ.
(4)</p>
<h4 data-uid="pi-tv-pvr-bu-sk35" id="bu-sk35">Sekhiyā 35</h4>
<p>
<a class="sc" id="196"></a>
<a class="ms" id="p_5V_528"></a>
Anādariyaṃ paṭicca thūpakato omadditvā piṇḍapātaṃ bhuñjanto ekaṃ āpattiṃ
āpajjati. Dukkaṭaṃ. (5)</p>
<h4 data-uid="pi-tv-pvr-bu-sk36" id="bu-sk36">Sekhiyā 36</h4>
<p>
<a class="sc" id="197"></a>
<a class="ms" id="p_5V_529"></a>
Anādariyaṃ paṭicca sūpaṃ vā byañjanaṃ vā odanena paṭicchādento ekaṃ āpattiṃ
āpajjati. Dukkaṭaṃ. (6)</p>
<h4 data-uid="pi-tv-pvr-bu-sk37" id="bu-sk37">Sekhiyā 37</h4>
<p>
<a class="sc" id="198"></a>
<a class="ms" id="p_5V_530"></a>
Anādariyaṃ paṭicca sūpaṃ vā odanaṃ vā agilāno attano atthāya viññāpetvā
bhuñjanto ekaṃ āpattiṃ āpajjati. Dukkaṭaṃ. (7)</p>
<h4 data-uid="pi-tv-pvr-bu-sk38" id="bu-sk38">Sekhiyā 38</h4>
<p>
<a class="sc" id="199"></a>
<a class="ms" id="p_5V_531"></a>
Anādariyaṃ paṭicca ujjhānasaññī paresaṃ pattaṃ olokento ekaṃ āpattiṃ āpajjati.
Dukkaṭaṃ. (8)</p>
<h4 data-uid="pi-tv-pvr-bu-sk39" id="bu-sk39">Sekhiyā 39</h4>
<p>
<a class="sc" id="200"></a>
<a class="ms" id="p_5V_532"></a>
Anādariyaṃ paṭicca mahantaṃ kabaḷaṃ karonto ekaṃ āpattiṃ āpajjati. Dukkaṭaṃ.
(9)</p>
<h4 data-uid="pi-tv-pvr-bu-sk40" id="bu-sk40">Sekhiyā 40</h4>
<p>
<a class="sc" id="201"></a>
<a class="ms" id="p_5V_533"></a>
Anādariyaṃ paṭicca dīghaṃ ālopaṃ karonto ekaṃ āpattiṃ āpajjati. Dukkaṭaṃ. (10)</p>
<p class="endsutta">
<a class="sc" id="202"></a>
<a class="ms" id="p_5V_534"></a>
Piṇḍapātavaggo catuttho.</p>
<h3>7.5 Kabaḷavagga</h3>
<h4 data-uid="pi-tv-pvr-bu-sk41" id="bu-sk41">Sekhiyā 41</h4>
<p>
<a class="sc" id="203"></a>
<a class="ms" id="p_5V_535"></a>
<a class="msdiv" id="msdiv179"></a>
Anādariyaṃ paṭicca anāhaṭe kabaḷe mukhadvāraṃ vivaranto ekaṃ āpattiṃ āpajjati.
Dukkaṭaṃ. (1)</p>
<h4 data-uid="pi-tv-pvr-bu-sk42" id="bu-sk42">Sekhiyā 42</h4>
<p>
<a class="sc" id="204"></a>
<a class="ms" id="p_5V_536"></a>
Anādariyaṃ paṭicca bhuñjamāno sabbaṃ hatthaṃ mukhe pakkhipanto ekaṃ āpattiṃ
āpajjati. Dukkaṭaṃ. (2)</p>
<h4 data-uid="pi-tv-pvr-bu-sk43" id="bu-sk43">Sekhiyā 43</h4>
<p>
<a class="sc" id="205"></a>
<a class="ms" id="p_5V_537"></a>
Anādariyaṃ paṭicca sakabaḷena mukhena byāharanto ekaṃ āpattiṃ āpajjati.
Dukkaṭaṃ. (3)</p>
<h4 data-uid="pi-tv-pvr-bu-sk44" id="bu-sk44">Sekhiyā 44</h4>
<p>
<a class="sc" id="206"></a>
<a class="ms" id="p_5V_538"></a>
Anādariyaṃ paṭicca piṇḍukkhepakaṃ bhuñjanto ekaṃ āpattiṃ āpajjati. Dukkaṭaṃ.
(4)</p>
<h4 data-uid="pi-tv-pvr-bu-sk45" id="bu-sk45">Sekhiyā 45</h4>
<p>
<a class="sc" id="207"></a>
<a class="ms" id="p_5V_539"></a>
Anādariyaṃ paṭicca kabaḷāvacchedakaṃ bhuñjanto ekaṃ āpattiṃ āpajjati. Dukkaṭaṃ.
(5)</p>
<h4 data-uid="pi-tv-pvr-bu-sk46" id="bu-sk46">Sekhiyā 46</h4>
<p>
<a class="sc" id="208"></a>
<a class="ms" id="p_5V_540"></a>
Anādariyaṃ paṭicca avagaṇḍakārakaṃ bhuñjanto ekaṃ āpattiṃ āpajjati. Dukkaṭaṃ.
(6)</p>
<h4 data-uid="pi-tv-pvr-bu-sk47" id="bu-sk47">Sekhiyā 47</h4>
<p>
<a class="sc" id="209"></a>
<a class="ms" id="p_5V_541"></a>
Anādariyaṃ paṭicca hatthaniddhunakaṃ bhuñjanto ekaṃ āpattiṃ āpajjati. Dukkaṭaṃ.
(7)</p>
<h4 data-uid="pi-tv-pvr-bu-sk48" id="bu-sk48">Sekhiyā 48</h4>
<p>
<a class="sc" id="210"></a>
<a class="ms" id="p_5V_542"></a>
Anādariyaṃ paṭicca sitthāvakārakaṃ bhuñjanto ekaṃ āpattiṃ āpajjati. Dukkaṭaṃ.
(8)</p>
<h4 data-uid="pi-tv-pvr-bu-sk49" id="bu-sk49">Sekhiyā 49</h4>
<p>
<a class="sc" id="211"></a>
<a class="ms" id="p_5V_543"></a>
Anādariyaṃ paṭicca jivhānicchārakaṃ bhuñjanto ekaṃ āpattiṃ āpajjati. Dukkaṭaṃ.
(9)</p>
<h4 data-uid="pi-tv-pvr-bu-sk50" id="bu-sk50">Sekhiyā 50</h4>
<p>
<a class="sc" id="212"></a>
<a class="ms" id="p_5V_544"></a>
Anādariyaṃ paṭicca capucapukārakaṃ bhuñjanto ekaṃ āpattiṃ āpajjati. Dukkaṭaṃ.
(10)</p>
<p class="endsutta">
<a class="sc" id="213"></a>
<a class="ms" id="p_5V_545"></a>
Kabaḷavaggo pañcamo.</p>
<h3>7.6 Surusuruvagga</h3>
<h4 data-uid="pi-tv-pvr-bu-sk51" id="bu-sk51">Sekhiyā 51</h4>
<p>
<a class="sc" id="214"></a>
<a class="ms" id="p_5V_546"></a>
<a class="msdiv" id="msdiv180"></a>
Anādariyaṃ paṭicca surusurukārakaṃ bhuñjanto ekaṃ āpattiṃ āpajjati. Dukkaṭaṃ.
(1)</p>
<h4 data-uid="pi-tv-pvr-bu-sk52" id="bu-sk52">Sekhiyā 52</h4>
<p>
<a class="sc" id="215"></a>
<a class="ms" id="p_5V_547"></a>
Anādariyaṃ paṭicca hatthanillehakaṃ bhuñjanto ekaṃ āpattiṃ āpajjati. Dukkaṭaṃ.
(2)</p>
<h4 data-uid="pi-tv-pvr-bu-sk53" id="bu-sk53">Sekhiyā 53</h4>
<p>
<a class="sc" id="216"></a>
<a class="ms" id="p_5V_548"></a>
Anādariyaṃ paṭicca pattanillehakaṃ bhuñjanto ekaṃ āpattiṃ āpajjati. Dukkaṭaṃ.
(3)</p>
<h4 data-uid="pi-tv-pvr-bu-sk54" id="bu-sk54">Sekhiyā 54</h4>
<p>
<a class="sc" id="217"></a>
<a class="ms" id="p_5V_549"></a>
Anādariyaṃ paṭicca oṭṭhanillehakaṃ bhuñjanto ekaṃ āpattiṃ āpajjati. Dukkaṭaṃ.
(4)</p>
<h4 data-uid="pi-tv-pvr-bu-sk55" id="bu-sk55">Sekhiyā 55</h4>
<p>
<a class="sc" id="218"></a>
<a class="ms" id="p_5V_550"></a>
Anādariyaṃ paṭicca sāmisena hatthena pānīyathālakaṃ paṭiggaṇhanto ekaṃ āpattiṃ
āpajjati. Dukkaṭaṃ. (5)</p>
<h4 data-uid="pi-tv-pvr-bu-sk56" id="bu-sk56">Sekhiyā 56</h4>
<p>
<a class="sc" id="219"></a>
<a class="ms" id="p_5V_551"></a>
Anādariyaṃ paṭicca sasitthakaṃ pattadhovanaṃ antaraghare chaḍḍento ekaṃ āpattiṃ
āpajjati. Dukkaṭaṃ. (6)</p>
<h4 data-uid="pi-tv-pvr-bu-sk57" id="bu-sk57">Sekhiyā 57</h4>
<p>
<a class="sc" id="220"></a>
<a class="ms" id="p_5V_552"></a>
Anādariyaṃ paṭicca chattapāṇissa dhammaṃ desento ekaṃ āpattiṃ āpajjati.
Dukkaṭaṃ. (7)</p>
<h4 data-uid="pi-tv-pvr-bu-sk58" id="bu-sk58">Sekhiyā 58</h4>
<p>
<a class="sc" id="221"></a>
<a class="ms" id="p_5V_553"></a>
Anādariyaṃ paṭicca daṇḍapāṇissa dhammaṃ desento ekaṃ āpattiṃ āpajjati.
Dukkaṭaṃ. (8)</p>
<h4 data-uid="pi-tv-pvr-bu-sk59" id="bu-sk59">Sekhiyā 59</h4>
<p>
<a class="sc" id="222"></a>
<a class="ms" id="p_5V_554"></a>
Anādariyaṃ paṭicca satthapāṇissa dhammaṃ desento ekaṃ āpattiṃ āpajjati.
Dukkaṭaṃ. (9)</p>
<h4 data-uid="pi-tv-pvr-bu-sk60" id="bu-sk60">Sekhiyā 60</h4>
<p>
<a class="sc" id="223"></a>
<a class="ms" id="p_5V_555"></a>
Anādariyaṃ paṭicca āvudhapāṇissa dhammaṃ desento ekaṃ āpattiṃ āpajjati.
Dukkaṭaṃ. (10)</p>
<p class="endsutta">
<a class="sc" id="224"></a>
<a class="ms" id="p_5V_556"></a>
Surusuruvaggo chaṭṭho.</p>
<h3>7.7 Pādukavagga</h3>
<h4 data-uid="pi-tv-pvr-bu-sk61" id="bu-sk61">Sekhiyā 61</h4>
<p>
<a class="sc" id="225"></a>
<a class="ms" id="p_5V_557"></a>
<a class="msdiv" id="msdiv181"></a>
Anādariyaṃ paṭicca pādukāruḷhassa dhammaṃ desento ekaṃ āpattiṃ āpajjati.
Dukkaṭaṃ. (1)</p>
<h4 data-uid="pi-tv-pvr-bu-sk62" id="bu-sk62">Sekhiyā 62</h4>
<p>
<a class="sc" id="226"></a>
<a class="ms" id="p_5V_558"></a>
Anādariyaṃ paṭicca upāhanāruḷhassa dhammaṃ desento ekaṃ āpattiṃ āpajjati.
Dukkaṭaṃ. (2)</p>
<h4 data-uid="pi-tv-pvr-bu-sk63" id="bu-sk63">Sekhiyā 63</h4>
<p>
<a class="sc" id="227"></a>
<a class="ms" id="p_5V_559"></a>
Anādariyaṃ paṭicca yānagatassa dhammaṃ desento ekaṃ āpattiṃ āpajjati. Dukkaṭaṃ.
(3)</p>
<h4 data-uid="pi-tv-pvr-bu-sk64" id="bu-sk64">Sekhiyā 64</h4>
<p>
<a class="sc" id="228"></a>
<a class="ms" id="p_5V_560"></a>
Anādariyaṃ paṭicca sayanagatassa dhammaṃ desento ekaṃ āpattiṃ āpajjati.
Dukkaṭaṃ. (4)</p>
<h4 data-uid="pi-tv-pvr-bu-sk65" id="bu-sk65">Sekhiyā 65</h4>
<p>
<a class="sc" id="229"></a>
<a class="ms" id="p_5V_561"></a>
Anādariyaṃ paṭicca pallatthikāya nisinnassa dhammaṃ desento ekaṃ āpattiṃ
āpajjati. Dukkaṭaṃ. (5)</p>
<h4 data-uid="pi-tv-pvr-bu-sk66" id="bu-sk66">Sekhiyā 66</h4>
<p>
<a class="sc" id="230"></a>
<a class="ms" id="p_5V_562"></a>
Anādariyaṃ paṭicca veṭhitasīsassa dhammaṃ desento ekaṃ āpattiṃ āpajjati.
Dukkaṭaṃ. (6)</p>
<h4 data-uid="pi-tv-pvr-bu-sk67" id="bu-sk67">Sekhiyā 67</h4>
<p>
<a class="sc" id="231"></a>
<a class="ms" id="p_5V_563"></a>
Anādariyaṃ paṭicca oguṇṭhitasīsassa dhammaṃ desento ekaṃ āpattiṃ āpajjati.
Dukkaṭaṃ. (7)</p>
<h4 data-uid="pi-tv-pvr-bu-sk68" id="bu-sk68">Sekhiyā 68</h4>
<p>
<a class="sc" id="232"></a>
<a class="ms" id="p_5V_564"></a>
Anādariyaṃ paṭicca chamāyaṃ nisīditvā āsane nisinnassa dhammaṃ desento ekaṃ
āpattiṃ āpajjati. Dukkaṭaṃ. (8)</p>
<h4 data-uid="pi-tv-pvr-bu-sk69" id="bu-sk69">Sekhiyā 69</h4>
<p>
<a class="sc" id="233"></a>
<a class="ms" id="p_5V_565"></a>
Anādariyaṃ paṭicca nīce āsane nisīditvā ucce āsane nisinnassa dhammaṃ desento
ekaṃ āpattiṃ āpajjati. Dukkaṭaṃ. (9)</p>
<h4 data-uid="pi-tv-pvr-bu-sk70" id="bu-sk70">Sekhiyā 70</h4>
<p>
<a class="sc" id="234"></a>
<a class="ms" id="p_5V_566"></a>
Anādariyaṃ paṭicca ṭhito nisinnassa dhammaṃ desento ekaṃ āpattiṃ āpajjati.
Dukkaṭaṃ. (10)</p>
<h4 data-uid="pi-tv-pvr-bu-sk71" id="bu-sk71">Sekhiyā 71</h4>
<p>
<a class="sc" id="235"></a>
<a class="ms" id="p_5V_567"></a>
Anādariyaṃ paṭicca pacchato gacchanto purato gacchantassa dhammaṃ desento ekaṃ
āpattiṃ āpajjati. Dukkaṭaṃ. (11)</p>
<h4 data-uid="pi-tv-pvr-bu-sk72" id="bu-sk72">Sekhiyā 72</h4>
<p>
<a class="sc" id="236"></a>
<a class="ms" id="p_5V_568"></a>
Anādariyaṃ paṭicca uppathena gacchanto pathena gacchantassa dhammaṃ desento
ekaṃ āpattiṃ āpajjati. Dukkaṭaṃ. (12)</p>
<h4 data-uid="pi-tv-pvr-bu-sk73" id="bu-sk73">Sekhiyā 73</h4>
<p>
<a class="sc" id="237"></a>
<a class="ms" id="p_5V_569"></a>
Anādariyaṃ paṭicca ṭhito uccāraṃ vā passāvaṃ vā karonto ekaṃ āpattiṃ āpajjati.
Dukkaṭaṃ. (13)</p>
<h4 data-uid="pi-tv-pvr-bu-sk74" id="bu-sk74">Sekhiyā 74</h4>
<p>
<a class="sc" id="238"></a>
<a class="ms" id="p_5V_570"></a>
Anādariyaṃ paṭicca harite uccāraṃ vā passāvaṃ vā kheḷaṃ vā karonto ekaṃ āpattiṃ
āpajjati. Dukkaṭaṃ. (14)</p>
<h4 data-uid="pi-tv-pvr-bu-sk75" id="bu-sk75">Sekhiyā 75</h4>
<p>
<a class="sc" id="239"></a>
<a class="ms" id="p_5V_571"></a>
Anādariyaṃ paṭicca udake uccāraṃ vā passāvaṃ vā kheḷaṃ vā karonto kati āpattiyo
āpajjati? Anādariyaṃ paṭicca udake uccāraṃ vā passāvaṃ vā kheḷaṃ vā karonto
ekaṃ āpattiṃ āpajjati. Dukkaṭaṃ—  anādariyaṃ paṭicca udake uccāraṃ vā passāvaṃ
vā kheḷaṃ vā karonto imaṃ ekaṃ āpattiṃ āpajjati. (15)</p>
<p class="endsutta">
<a class="sc" id="240"></a>
<a class="ms" id="p_5V_572"></a>
Pādukavaggo sattamo.<br>
Sekhiyā niṭṭhitā.<br>
Katāpattivāro niṭṭhito dutiyo.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>