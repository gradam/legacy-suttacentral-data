<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pi-tv-pvr6">
<article>
<div class="hgroup">
<p class="division">Parivāra</p>
<h1>6 Khandhakapucchāvāra</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_5V_1414"></a>
<a class="msdiv" id="msdiv320"></a>
Upasampadaṃ pucchissaṃ sanidānaṃ saniddesaṃ,<br>
Samukkaṭṭhapadānaṃ kati āpattiyo;<br>
Upasampadaṃ vissajjissaṃ sanidānaṃ saniddesaṃ,<br>
Samukkaṭṭhapadānaṃ dve āpattiyo. (1)<br></p>
<p>
<a class="sc" id="2"></a>
<a class="ms" id="p_5V_1415"></a>
Uposathaṃ pucchissaṃ sanidānaṃ saniddesaṃ,<br>
Samukkaṭṭhapadānaṃ kati āpattiyo;<br>
Uposathaṃ vissajjissaṃ sanidānaṃ saniddesaṃ,<br>
Samukkaṭṭhapadānaṃ tisso āpattiyo. (2)<br></p>
<p>
<a class="sc" id="3"></a>
<a class="ms" id="p_5V_1416"></a>
Vassūpanāyikaṃ pucchissaṃ sanidānaṃ saniddesaṃ,<br>
Samukkaṭṭhapadānaṃ kati āpattiyo;<br>
Vassūpanāyikaṃ vissajjissaṃ sanidānaṃ saniddesaṃ,<br>
Samukkaṭṭhapadānaṃ ekā āpatti. (3)<br></p>
<p>
<a class="sc" id="4"></a>
<a class="ms" id="p_5V_1417"></a>
Pavāraṇaṃ pucchissaṃ sanidānaṃ saniddesaṃ,<br>
Samukkaṭṭhapadānaṃ kati āpattiyo;<br>
Pavāraṇaṃ vissajjissaṃ sanidānaṃ saniddesaṃ,<br>
Samukkaṭṭhapadānaṃ tisso āpattiyo. (4)<br></p>
<p>
<a class="sc" id="5"></a>
<a class="ms" id="p_5V_1418"></a>
Cammasaññuttaṃ pucchissaṃ sanidānaṃ saniddesaṃ,<br>
Samukkaṭṭhapadānaṃ kati āpattiyo;<br>
Cammasaññuttaṃ vissajjissaṃ sanidānaṃ saniddesaṃ,<br>
Samukkaṭṭhapadānaṃ tisso āpattiyo. (5)<br></p>
<p>
<a class="sc" id="6"></a>
<a class="ms" id="p_5V_1419"></a>
Bhesajjaṃ pucchissaṃ sanidānaṃ saniddesaṃ,<br>
Samukkaṭṭhapadānaṃ kati āpattiyo;<br>
Bhesajjaṃ vissajjissaṃ sanidānaṃ saniddesaṃ,<br>
Samukkaṭṭhapadānaṃ tisso āpattiyo. (6)<br></p>
<p>
<a class="sc" id="7"></a>
<a class="ms" id="p_5V_1420"></a>
Kathinakaṃ pucchissaṃ sanidānaṃ saniddesaṃ,<br>
Samukkaṭṭhapadānaṃ kati āpattiyo;<br>
Kathinakaṃ vissajjissaṃ sanidānaṃ saniddesaṃ,<br>
Samukkaṭṭhapadānaṃ natthi tattha āpatti. (7)<br></p>
<p>
<a class="sc" id="8"></a>
<a class="ms" id="p_5V_1421"></a>
Cīvarasaññuttaṃ pucchissaṃ sanidānaṃ saniddesaṃ,<br>
Samukkaṭṭhapadānaṃ kati āpattiyo;<br>
Cīvarasaññuttaṃ vissajjissaṃ sanidānaṃ saniddesaṃ,<br>
Samukkaṭṭhapadānaṃ tisso āpattiyo. (8)<br></p>
<p>
<a class="sc" id="9"></a>
<a class="ms" id="p_5V_1422"></a>
Campeyyakaṃ pucchissaṃ sanidānaṃ saniddesaṃ,<br>
Samukkaṭṭhapadānaṃ kati āpattiyo;<br>
Campeyyakaṃ vissajjissaṃ sanidānaṃ saniddesaṃ,<br>
Samukkaṭṭhapadānaṃ ekā āpatti. (9)<br></p>
<p>
<a class="sc" id="10"></a>
<a class="ms" id="p_5V_1423"></a>
Kosambakaṃ pucchissaṃ sanidānaṃ saniddesaṃ,<br>
Samukkaṭṭhapadānaṃ kati āpattiyo;<br>
Kosambakaṃ vissajjissaṃ sanidānaṃ saniddesaṃ,<br>
Samukkaṭṭhapadānaṃ ekā āpatti. (10)<br></p>
<p>
<a class="sc" id="11"></a>
<a class="ms" id="p_5V_1424"></a>
Kammakkhandhakaṃ pucchissaṃ sanidānaṃ
<span class="RLAP">saniddesaṃ,</span><br>
Samukkaṭṭhapadānaṃ kati āpattiyo;<br>
Kammakkhandhakaṃ vissajjissaṃ sanidānaṃ
<span class="RLAP">saniddesaṃ,</span><br>
Samukkaṭṭhapadānaṃ ekā āpatti. (11)<br></p>
<p>
<a class="sc" id="12"></a>
<a class="ms" id="p_5V_1425"></a>
Pārivāsikaṃ pucchissaṃ sanidānaṃ saniddesaṃ,<br>
Samukkaṭṭhapadānaṃ kati āpattiyo;<br>
Pārivāsikaṃ vissajjissaṃ sanidānaṃ saniddesaṃ,<br>
Samukkaṭṭhapadānaṃ ekā āpatti. (12)<br></p>
<p>
<a class="sc" id="13"></a>
<a class="ms" id="p_5V_1426"></a>
Samuccayaṃ pucchissaṃ sanidānaṃ saniddesaṃ,<br>
Samukkaṭṭhapadānaṃ kati āpattiyo;<br>
Samuccayaṃ vissajjissaṃ sanidānaṃ saniddesaṃ,<br>
Samukkaṭṭhapadānaṃ ekā āpatti. (13)<br></p>
<p>
<a class="sc" id="14"></a>
<a class="ms" id="p_5V_1427"></a>
Samathaṃ pucchissaṃ sanidānaṃ saniddesaṃ,<br>
Samukkaṭṭhapadānaṃ kati āpattiyo;<br>
Samathaṃ vissajjissaṃ sanidānaṃ saniddesaṃ,<br>
Samukkaṭṭhapadānaṃ dve āpattiyo. (14)<br></p>
<p>
<a class="sc" id="15"></a>
<a class="ms" id="p_5V_1428"></a>
Khuddakavatthukaṃ pucchissaṃ sanidānaṃ
<span class="RLAP">saniddesaṃ,</span><br>
Samukkaṭṭhapadānaṃ kati āpattiyo;<br>
Khuddakavatthukaṃ vissajjissaṃ sanidānaṃ
<span class="RLAP">saniddesaṃ,</span><br>
Samukkaṭṭhapadānaṃ tisso āpattiyo. (15)<br></p>
<p>
<a class="sc" id="16"></a>
<a class="ms" id="p_5V_1429"></a>
Senāsanaṃ pucchissaṃ sanidānaṃ saniddesaṃ,<br>
Samukkaṭṭhapadānaṃ kati āpattiyo;<br>
Senāsanaṃ vissajjissaṃ sanidānaṃ saniddesaṃ,<br>
Samukkaṭṭhapadānaṃ tisso āpattiyo. (16)<br></p>
<p>
<a class="sc" id="17"></a>
<a class="ms" id="p_5V_1430"></a>
Saṃghabhedaṃ pucchissaṃ sanidānaṃ saniddesaṃ,<br>
Samukkaṭṭhapadānaṃ kati āpattiyo;<br>
Saṃghabhedaṃ vissajjissaṃ sanidānaṃ saniddesaṃ,<br>
Samukkaṭṭhapadānaṃ dve āpattiyo. (17)<br></p>
<p>
<a class="sc" id="18"></a>
<a class="ms" id="p_5V_1431"></a>
Samācāraṃ pucchissaṃ sanidānaṃ saniddesaṃ,<br>
Samukkaṭṭhapadānaṃ kati āpattiyo;<br>
Samācāraṃ vissajjissaṃ sanidānaṃ saniddesaṃ,<br>
Samukkaṭṭhapadānaṃ ekā āpatti. (18)<br></p>
<p>
<a class="sc" id="19"></a>
<a class="ms" id="p_5V_1432"></a>
Ṭhapanaṃ pucchissaṃ sanidānaṃ saniddesaṃ,<br>
Samukkaṭṭhapadānaṃ kati āpattiyo;<br>
Ṭhapanaṃ vissajjissaṃ sanidānaṃ saniddesaṃ,<br>
Samukkaṭṭhapadānaṃ ekā āpatti. (19)<br></p>
<p>
<a class="sc" id="20"></a>
<a class="ms" id="p_5V_1433"></a>
Bhikkhunikkhandhakaṃ pucchissaṃ sanidānaṃ
<span class="RLAP">saniddesaṃ,</span><br>
Samukkaṭṭhapadānaṃ kati āpattiyo;<br>
Bhikkhunikkhandhakaṃ vissajjissaṃ sanidānaṃ
<span class="RLAP">saniddesaṃ,</span><br>
Samukkaṭṭhapadānaṃ dve āpattiyo. (20)<br></p>
<p>
<a class="sc" id="21"></a>
<a class="ms" id="p_5V_1434"></a>
Pañcasatikaṃ pucchissaṃ sanidānaṃ saniddesaṃ,<br>
Samukkaṭṭhapadānaṃ kati āpattiyo;<br>
Pañcasatikaṃ vissajjissaṃ sanidānaṃ saniddesaṃ,<br>
Samukkaṭṭhapadānaṃ natthi tattha āpatti. (21)<br></p>
<p>
<a class="sc" id="22"></a>
<a class="ms" id="p_5V_1435"></a>
Sattasatikaṃ pucchissaṃ sanidānaṃ saniddesaṃ,<br>
Samukkaṭṭhapadānaṃ kati āpattiyo;<br>
Sattasatikaṃ vissajjissaṃ sanidānaṃ saniddesaṃ,<br>
Samukkaṭṭhapadānaṃ natthi tattha āpattīti. (22)<br></p>
</blockquote>
<p class="endsection">
<a class="sc" id="23"></a>
<a class="ms" id="p_5V_1436"></a>
Khandhakapucchāvāro niṭṭhito paṭhamo.</p>
<p class="endsection summary">
<a class="sc" id="24"></a>
<a class="ms" id="p_5V_1437"></a>
Tassuddānaṃ</p>
<blockquote class="uddanagatha">
<p>
<a class="sc" id="25"></a>
<a class="ms" id="p_5V_1438"></a>
Upasampadūposatho,<br>
Vassūpanāyikapavāraṇā;<br>
Cammabhesajjakathinā,<br>
Cīvaraṃ campeyyakena ca.<br></p>
<p>
<a class="sc" id="26"></a>
<a class="ms" id="p_5V_1439"></a>
Kosambakkhandhakaṃ kammaṃ,<br>
Pārivāsisamuccayā;<br>
Samathakhuddakā senā,<br>
Saṃghabhedaṃ samācāro;<br>
Ṭhapanaṃ bhikkhunikkhandhaṃ,<br>
Pañcasattasatena cāti.<br></p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>