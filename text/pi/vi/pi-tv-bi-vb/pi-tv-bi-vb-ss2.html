<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="pi-tv-bi-vb-ss2">
<article>
<hgroup>
<h1>Corīvuṭṭhāpikāsikkhāpada</h1>
</hgroup>
<span class="hidden">Bhikkhunivibhaṅga</span><span class="hidden">Saṃghādisesakaṇḍa</span><span class="hidden">Corīvuṭṭhāpikāsikkhāpada</span>
<p>
<a class="sc" id="1"></a>
<a class="ms" id="p_2V_2222"></a>
<a class="msdiv" id="msdiv682"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena vesāliyaṃ aññatarassa licchavissa pajāpati
aticārinī hoti. Atha kho so licchavi taṃ itthiṃ etadavoca—  “sādhu viramāhi,
anatthaṃ kho te karissāmī”ti. Evampi vuccamānā nādiyi. Tena kho pana samayena
vesāliyaṃ licchavigaṇo sannipatito hoti kenacideva karaṇīyena. Atha kho so
licchavi te licchavayo etadavoca—  “ekaṃ me, ayyo, itthiṃ anujānāthā”ti. “Kā
nāma sā”ti? “Mayhaṃ pajāpati aticarati, taṃ ghātessāmī”ti. “Jānāhī”ti. Assosi
kho sā itthī—  “sāmiko kira maṃ ghātetukāmo”ti. Varabhaṇḍaṃ ādāya sāvatthiṃ
gantvā titthiye upasaṅkamitvā pabbajjaṃ yāci. Titthiyā na icchiṃsu pabbājetuṃ.
Bhikkhuniyo upasaṅkamitvā pabbajjaṃ yāci. Bhikkhuniyopi na icchiṃsu pabbājetuṃ.
Thullanandaṃ bhikkhuniṃ upasaṅkamitvā bhaṇḍakaṃ dassetvā pabbajjaṃ yāci.
Thullanandā bhikkhunī bhaṇḍakaṃ gahetvā pabbājesi.</p>
<p>
<a class="sc" id="2"></a>
<a class="ms" id="p_2V_2223"></a>
Atha kho so licchavi taṃ itthiṃ gavesanto sāvatthiṃ gantvā bhikkhunīsu
pabbajitaṃ disvāna yena rājā pasenadi kosalo tenupasaṅkami; upasaṅkamitvā
rājānaṃ pasenadiṃ kosalaṃ etadavoca—  “pajāpati me, deva, varabhaṇḍaṃ ādāya
sāvatthiṃ anuppattā. Taṃ devo anujānātū”ti. “Tena hi, bhaṇe, vicinitvā
ācikkhā”ti. “Diṭṭhā, deva, bhikkhunīsu pabbajitā”ti. “Sace, bhaṇe, bhikkhunīsu
pabbajitā, na sā labbhā kiñci kātuṃ. Svākkhāto bhagavatā dhammo, caratu
brahmacariyaṃ sammā dukkhassa antakiriyāyā”ti. Atha kho so licchavi ujjhāyati
khiyyati vipāceti—  “kathañhi nāma bhikkhuniyo coriṃ pabbājessantī”ti.</p>
<p>
<a class="sc" id="3"></a>
<a class="ms" id="p_2V_2224"></a>
Assosuṃ kho bhikkhuniyo tassa licchavissa ujjhāyantassa khiyyantassa
vipācentassa. Yā tā bhikkhuniyo appicchā…pe…  tā ujjhāyanti khiyyanti
vipācenti—  “kathañhi nāma ayyā thullanandā coriṃ pabbājessatī”ti. Atha kho tā
bhikkhuniyo bhikkhūnaṃ etamatthaṃ ārocesuṃ…pe…  “saccaṃ kira, bhikkhave,
thullanandā bhikkhunī coriṃ pabbājetī”ti? “Saccaṃ, bhagavā”ti. Vigarahi buddho
bhagavā…pe…  kathañhi nāma, bhikkhave, thullanandā bhikkhunī coriṃ
pabbājessati. Netaṃ, bhikkhave, appasannānaṃ vā pasādāya…pe…  evañca pana,
bhikkhave, bhikkhuniyo imaṃ sikkhāpadaṃ uddisantu— </p>
<p class="rule">
<a class="sc" id="4"></a>
<a class="ms" id="p_2V_2225"></a>
<a class="msdiv" id="msdiv683"></a>
<strong>“Yā pana bhikkhunī jānaṃ coriṃ vajjhaṃ viditaṃ anapaloketvā rājānaṃ vā
saṃghaṃ vā gaṇaṃ vā pūgaṃ vā seṇiṃ vā aññatra kappā vuṭṭhāpeyya, ayampi
bhikkhunī paṭhamāpattikaṃ dhammaṃ āpannā nissāraṇīyaṃ saṃghādisesan”</strong>
ti. (<em>2</em>:<strong>10</strong>)</p>
<ul>
<li>
<a class="ms" id="p_2V_2226"></a>
<a class="msdiv" id="msdiv684"></a>
<span class="term">Yā panā</span>
<span class="gloss">ti yā yādisā…pe…  </span>ti yā yādisā…pe…
<span class="term">bhikkhunī</span>
<span class="gloss">ti…pe…  ayaṃ imasmiṃ atthe adhippetā bhikkhunīti. </span>ti…pe…
ayaṃ imasmiṃ atthe adhippetā bhikkhunīti.</li>
</ul>
<ul>
<li>
<a class="ms" id="p_2V_2227"></a>
<span class="term">Jānāti</span>
<span class="gloss">nāma sāmaṃ vā jānāti aññe vā tassā ārocenti, sā vā āroceti.
</span>
nāma sāmaṃ vā jānāti aññe vā tassā ārocenti, sā vā āroceti.</li>
</ul>
<ul>
<li>
<a class="ms" id="p_2V_2228"></a>
<span class="term">Corī</span>
<span class="gloss">nāma yā pañcamāsakaṃ vā atirekapañcamāsakaṃ vā agghanakaṃ
adinnaṃ theyyasaṅkhātaṃ ādiyati, esā corī nāma. </span>
nāma yā pañcamāsakaṃ vā atirekapañcamāsakaṃ vā agghanakaṃ adinnaṃ
theyyasaṅkhātaṃ ādiyati, esā corī nāma.</li>
</ul>
<ul>
<li>
<a class="ms" id="p_2V_2229"></a>
<span class="term">Vajjhā</span>
<span class="gloss">nāma yaṃ katvā vajjhappattā hoti. </span>
nāma yaṃ katvā vajjhappattā hoti.</li>
</ul>
<ul>
<li>
<a class="ms" id="p_2V_2230"></a>
<span class="term">Viditā</span>
<span class="gloss">nāma aññehi manussehi ñātā hoti “vajjhā esā”ti. </span>
nāma aññehi manussehi ñātā hoti “vajjhā esā”ti.</li>
</ul>
<ul>
<li>
<a class="ms" id="p_2V_2231"></a>
<span class="term">Anapaloketvā</span>
<span class="gloss">ti anāpucchā. </span>ti anāpucchā.</li>
</ul>
<ul>
<li>
<a class="ms" id="p_2V_2232"></a>
<span class="term">Rājā</span>
<span class="gloss">nāma yattha rājā anusāsati, rājā apaloketabbo. </span>
nāma yattha rājā anusāsati, rājā apaloketabbo.</li>
</ul>
<ul>
<li>
<a class="ms" id="p_2V_2233"></a>
<span class="term">Saṃgho</span>
<span class="gloss">nāma bhikkhunisaṃgho vuccati, bhikkhunisaṃgho apaloketabbo.
</span>
nāma bhikkhunisaṃgho vuccati, bhikkhunisaṃgho apaloketabbo.</li>
</ul>
<ul>
<li>
<a class="ms" id="p_2V_2234"></a>
<span class="term">Gaṇo</span>
<span class="gloss">nāma yattha gaṇo anusāsati, gaṇo apaloketabbo. </span>
nāma yattha gaṇo anusāsati, gaṇo apaloketabbo.</li>
</ul>
<ul>
<li>
<a class="ms" id="p_2V_2235"></a>
<span class="term">Pūgo</span>
<span class="gloss">nāma yattha pūgo anusāsati, pūgo apaloketabbo. </span>
nāma yattha pūgo anusāsati, pūgo apaloketabbo.</li>
</ul>
<ul>
<li>
<a class="ms" id="p_2V_2236"></a>
<span class="term">Seṇi</span>
<span class="gloss">nāma yattha seṇi anusāsati, seṇi apaloketabbo. </span>
nāma yattha seṇi anusāsati, seṇi apaloketabbo.</li>
</ul>
<ul>
<li>
<a class="ms" id="p_2V_2237"></a>
<span class="term">Aññatra kappā</span>
<span class="gloss">ti ṭhapetvā kappaṃ. </span>ti ṭhapetvā kappaṃ.
<span class="term">Kappaṃ</span>
<span class="gloss">nāma dve kappāni—  titthiyesu vā pabbajitā hoti aññāsu vā
bhikkhunīsu pabbajitā. Aññatra kappā “vuṭṭhāpessāmī”ti gaṇaṃ vā ācariniṃ vā
pattaṃ vā cīvaraṃ vā pariyesati, sīmaṃ vā sammannati, āpatti dukkaṭassa.
Ñattiyā dukkaṭaṃ. Dvīhi kammavācāhi thullaccayā. Kammavācāpariyosāne
upajjhāyāya āpatti saṃghādisesassa. Gaṇassa ca ācariniyā ca āpatti dukkaṭassa.
</span> nāma dve kappāni—  titthiyesu vā pabbajitā hoti aññāsu vā bhikkhunīsu
pabbajitā. Aññatra kappā “vuṭṭhāpessāmī”ti gaṇaṃ vā ācariniṃ vā pattaṃ vā
cīvaraṃ vā pariyesati, sīmaṃ vā sammannati, āpatti dukkaṭassa. Ñattiyā
dukkaṭaṃ. Dvīhi kammavācāhi thullaccayā. Kammavācāpariyosāne upajjhāyāya āpatti
saṃghādisesassa. Gaṇassa ca ācariniyā ca āpatti dukkaṭassa.</li>
</ul>
<ul>
<li>
<a class="ms" id="p_2V_2238"></a>
<span class="term">Ayampī</span>
<span class="gloss">ti purimaṃ upādāya vuccati. </span>ti purimaṃ upādāya
vuccati.</li>
</ul>
<ul>
<li>
<a class="ms" id="p_2V_2239"></a>
<span class="term">Paṭhamāpattikan</span>
<span class="gloss">ti saha vatthujjhācārā āpajjati asamanubhāsanāya. </span>ti
saha vatthujjhācārā āpajjati asamanubhāsanāya.</li>
</ul>
<ul>
<li>
<a class="ms" id="p_2V_2240"></a>
<span class="term">Nissāraṇīyan</span>
<span class="gloss">ti saṃghamhā nissārīyati. </span>ti saṃghamhā nissārīyati.</li>
</ul>
<ul>
<li>
<a class="ms" id="p_2V_2241"></a>
<span class="term">Saṃghādisesan</span>
<span class="gloss">ti…pe…  tenapi vuccati saṃghādisesoti. </span>ti…pe…
tenapi vuccati saṃghādisesoti.</li>
</ul>
<p>
<a class="sc" id="5"></a>
<a class="ms" id="p_2V_2242"></a>
<a class="msdiv" id="msdiv685"></a>
Coriyā corisaññā aññatra kappā vuṭṭhāpeti, āpatti saṃghādisesassa. Coriyā
vematikā aññatra kappā vuṭṭhāpeti, āpatti dukkaṭassa. Coriyā acorisaññā aññatra
kappā vuṭṭhāpeti, anāpatti. Acoriyā corisaññā, āpatti dukkaṭassa. Acoriyā
vematikā, āpatti dukkaṭassa. Acoriyā acorisaññā, anāpatti.</p>
<p>
<a class="sc" id="6"></a>
<a class="ms" id="p_2V_2243"></a>
<a class="msdiv" id="msdiv686"></a>
Anāpatti—  ajānantī vuṭṭhāpeti, apaloketvā vuṭṭhāpeti, kappakataṃ vuṭṭhāpeti,
ummattikāya, ādikammikāyāti.</p>
<p class="endsutta">
<a class="ms" id="p_2V_2244"></a>
Dutiyasaṃghādisesasikkhāpadaṃ niṭṭhitaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>