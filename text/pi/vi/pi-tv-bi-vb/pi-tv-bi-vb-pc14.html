<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="pi-tv-bi-vb-pc14">
<article>
<hgroup>
<h1>Dutiyikauyyojanasikkhāpada</h1>
</hgroup>
<span class="hidden">Bhikkhunivibhaṅga</span><span class="hidden">Pācittiyakaṇḍa</span><span class="hidden">Rattandhakāravagga</span><span class="hidden">Dutiyikauyyojanasikkhāpada</span>
<p>
<a class="sc" id="1"></a>
<a class="ms" id="p_2V_2707"></a>
<a class="msdiv" id="msdiv850"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena thullanandā bhikkhunī rathikāyapi byūhepi
siṅghāṭakepi purisena saddhiṃ ekenekā santiṭṭhatipi sallapatipi nikaṇṇikampi
jappeti dutiyikampi bhikkhuniṃ uyyojeti.</p>
<p>
<a class="sc" id="2"></a>
<a class="ms" id="p_2V_2708"></a>
Yā tā bhikkhuniyo appicchā…pe…  tā ujjhāyanti khiyyanti vipācenti—  “kathañhi
nāma ayyā thullanandā rathikāyapi byūhepi siṅghāṭakepi purisena saddhiṃ ekenekā
santiṭṭhissatipi sallapissatipi nikaṇṇikampi jappissati dutiyikampi bhikkhuniṃ
uyyojessatī”ti…pe…  “saccaṃ kira, bhikkhave, thullanandā bhikkhunī rathikāyapi
byūhepi siṅghāṭakepi purisena saddhiṃ ekenekā santiṭṭhatipi sallapatipi
nikaṇṇikampi jappeti dutiyikampi bhikkhuniṃ uyyojetī”ti? “Saccaṃ, bhagavā”ti.
Vigarahi buddho bhagavā…pe…  kathañhi nāma, bhikkhave, thullanandā bhikkhunī
rathikāyapi byūhepi siṅghāṭakepi purisena saddhiṃ ekenekā santiṭṭhissatipi
sallapissatipi nikaṇṇikampi jappissati dutiyikampi bhikkhuniṃ uyyojessati.
Netaṃ, bhikkhave, appasannānaṃ vā pasādāya…pe…  evañca pana, bhikkhave,
bhikkhuniyo imaṃ sikkhāpadaṃ uddisantu— </p>
<p class="rule">
<a class="sc" id="3"></a>
<a class="ms" id="p_2V_2709"></a>
<a class="msdiv" id="msdiv851"></a>
<strong>“Yā pana bhikkhunī rathikāya vā byūhe vā siṅghāṭake vā purisena saddhiṃ
ekenekā santiṭṭheyya vā sallapeyya vā nikaṇṇikaṃ vā jappeyya dutiyikaṃ vā
bhikkhuniṃ uyyojeyya, pācittiyan”</strong>
ti. (<em>14</em>:<strong>69</strong>)</p>
<ul>
<li>
<a class="ms" id="p_2V_2710"></a>
<a class="msdiv" id="msdiv852"></a>
<span class="term">Yā panā</span>
<span class="gloss">ti yā yādisā…pe…  </span>ti yā yādisā…pe…
<span class="term">bhikkhunī</span>
<span class="gloss">ti…pe…  ayaṃ imasmiṃ atthe adhippetā bhikkhunīti. </span>ti…pe…
ayaṃ imasmiṃ atthe adhippetā bhikkhunīti.</li>
</ul>
<ul>
<li>
<a class="ms" id="p_2V_2711"></a>
<span class="term">Rathikā</span>
<span class="gloss">nāma racchā vuccati. </span>
nāma racchā vuccati.
<span class="term">Byūhaṃ</span>
<span class="gloss">nāma yeneva pavisanti teneva nikkhamanti. </span> nāma
yeneva pavisanti teneva nikkhamanti.
<span class="term">Siṅghāṭako</span>
<span class="gloss">nāma caccaraṃ vuccati. </span> nāma caccaraṃ vuccati.</li>
</ul>
<ul>
<li>
<a class="ms" id="p_2V_2712"></a>
<span class="term">Puriso</span>
<span class="gloss">nāma manussapuriso na yakkho na peto na tiracchānagato
viññū paṭibalo santiṭṭhituṃ sallapituṃ. </span>
nāma manussapuriso na yakkho na peto na tiracchānagato viññū paṭibalo
santiṭṭhituṃ sallapituṃ.</li>
</ul>
<ul>
<li>
<a class="ms" id="p_2V_2713"></a>
<span class="term">Saddhin</span>
<span class="gloss">ti ekato. </span>ti ekato.
<span class="term">Ekenekā</span>
<span class="gloss">ti puriso ceva hoti bhikkhunī ca. </span>ti puriso ceva
hoti bhikkhunī ca.</li>
</ul>
<ul>
<li>
<a class="ms" id="p_2V_2714"></a>
<span class="term">Santiṭṭheyya vā</span>
<span class="gloss">ti purisassa hatthapāse tiṭṭhati, āpatti pācittiyassa.
</span>ti purisassa hatthapāse tiṭṭhati, āpatti pācittiyassa.</li>
</ul>
<ul>
<li>
<a class="ms" id="p_2V_2715"></a>
<span class="term">Sallapeyya vā</span>
<span class="gloss">ti purisassa hatthapāse ṭhitā sallapati, āpatti
pācittiyassa. </span>ti purisassa hatthapāse ṭhitā sallapati, āpatti
pācittiyassa.</li>
</ul>
<ul>
<li>
<a class="ms" id="p_2V_2716"></a>
<span class="term">Nikaṇṇikaṃ vā jappeyyā</span>
<span class="gloss">ti purisassa upakaṇṇake āroceti, āpatti pācittiyassa.
</span>ti purisassa upakaṇṇake āroceti, āpatti pācittiyassa.</li>
</ul>
<ul>
<li>
<a class="ms" id="p_2V_2717"></a>
<span class="term">Dutiyikaṃ vā bhikkhuniṃ uyyojeyyā</span>
<span class="gloss">ti anācāraṃ ācaritukāmā dutiyikampi bhikkhuniṃ uyyojeti,
āpatti dukkaṭassa. Dassanūpacāraṃ vā savanūpacāraṃ vā vijahantiyā āpatti
dukkaṭassa. Vijahite āpatti pācittiyassa. </span>ti anācāraṃ ācaritukāmā
dutiyikampi bhikkhuniṃ uyyojeti, āpatti dukkaṭassa. Dassanūpacāraṃ vā
savanūpacāraṃ vā vijahantiyā āpatti dukkaṭassa. Vijahite āpatti pācittiyassa.</li>
</ul>
<p>
<a class="sc" id="4"></a>
<a class="ms" id="p_2V_2718"></a>
Hatthapāsaṃ vijahitvā santiṭṭhati vā sallapati vā āpatti dukkaṭassa. Yakkhena
vā petena vā paṇḍakena vā tiracchānagatamanussaviggahena vā saddhiṃ santiṭṭhati
vā sallapati vā, āpatti dukkaṭassa.</p>
<p>
<a class="sc" id="5"></a>
<a class="ms" id="p_2V_2719"></a>
<a class="msdiv" id="msdiv853"></a>
Anāpatti—  yo koci viññū dutiyo hoti, arahopekkhā, aññavihitā santiṭṭhati vā
sallapati vā, na anācāraṃ ācaritukāmā, sati karaṇīye dutiyikaṃ bhikkhuniṃ
uyyojeti, ummattikāya, ādikammikāyāti.</p>
<p class="endsutta">
<a class="ms" id="p_2V_2720"></a>
Catutthasikkhāpadaṃ niṭṭhitaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>