<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="pi-tv-bi-vb-pc8">
<article>
<div class="hgroup">
<h1>Uccārachaḍḍanasikkhāpada</h1>
</div>
<span class="hidden">Bhikkhunivibhaṅga</span><span class="hidden">Pācittiyakaṇḍa</span><span class="hidden">Lasuṇavagga</span><span class="hidden">Uccārachaḍḍanasikkhāpada</span>
<p>
<a class="sc" id="1"></a>
<a class="ms" id="p_2V_2635"></a>
<a class="msdiv" id="msdiv824"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena aññataro brāhmaṇo nibbiṭṭharājabhaṭo “taññeva
bhaṭapathaṃ yācissāmī”ti sīsaṃ nahāyitvā bhikkhunupassayaṃ nissāya rājakulaṃ
gacchati. Aññatarā bhikkhunī kaṭāhe vaccaṃ katvā tirokuṭṭe chaḍḍentī tassa
brāhmaṇassa matthake āsumbhi. Atha kho so brāhmaṇo ujjhāyati khiyyati vipāceti—
“assamaṇiyo imā muṇḍā bandhakiniyo. Kathañhi nāma gūthakaṭāhaṃ matthake
āsumbhissanti. Imāsaṃ upassayaṃ jhāpessāmī”ti. Ummukaṃ gahetvā upassayaṃ
pavisati. Aññataro upāsako upassayā nikkhamanto addasa taṃ brāhmaṇaṃ ummukaṃ
gahetvā upassayaṃ pavisantaṃ. Disvāna taṃ brāhmaṇaṃ etadavoca—  “kissa tvaṃ,
bho, ummukaṃ gahetvā upassayaṃ pavisasī”ti? “Imā maṃ, bho, muṇḍā bandhakiniyo
gūthakaṭāhaṃ matthake āsumbhiṃsu. Imāsaṃ upassayaṃ jhāpessāmī”ti. “Gaccha, bho
brāhmaṇa, maṅgalaṃ etaṃ. Sahassaṃ lacchasi tañca bhaṭapathan”ti. Atha kho so
brāhmaṇo sīsaṃ nahāyitvā rājakulaṃ gantvā sahassaṃ alattha tañca bhaṭapathaṃ.</p>
<p>
<a class="sc" id="2"></a>
<a class="ms" id="p_2V_2636"></a>
Atha kho so upāsako upassayaṃ pavisitvā bhikkhunīnaṃ etamatthaṃ ārocetvā
paribhāsi. Yā tā bhikkhuniyo appicchā…pe…  tā ujjhāyanti khiyyanti vipācenti—
“kathañhi nāma bhikkhuniyo uccāraṃ tirokuṭṭe chaḍḍessantī”ti…pe…  “saccaṃ
kira, bhikkhave, bhikkhuniyo uccāraṃ tirokuṭṭe chaḍḍentī”ti? “Saccaṃ,
bhagavā”ti. Vigarahi buddho bhagavā…pe…  kathañhi nāma, bhikkhave, bhikkhuniyo
uccāraṃ tirokuṭṭe chaḍḍessanti. Netaṃ, bhikkhave, appasannānaṃ vā pasādāya…pe…
evañca pana, bhikkhave, bhikkhuniyo imaṃ sikkhāpadaṃ uddisantu— </p>
<p class="rule">
<a class="sc" id="3"></a>
<a class="ms" id="p_2V_2637"></a>
<a class="msdiv" id="msdiv825"></a>
<strong>“Yā pana bhikkhunī uccāraṃ vā passāvaṃ vā saṅkāraṃ vā vighāsaṃ vā
tirokuṭṭe vā tiropākāre vā chaḍḍeyya vā chaḍḍāpeyya vā, pācittiyan”</strong>
ti. (<em>8</em>:<strong>63</strong>)</p>
<ul>
<li>
<a class="ms" id="p_2V_2638"></a>
<a class="msdiv" id="msdiv826"></a>
<span class="term">Yā panā</span>
<span class="gloss">ti yā yādisā…pe…  </span>ti yā yādisā…pe…
<span class="term">bhikkhunī</span>
<span class="gloss">ti…pe…  ayaṃ imasmiṃ atthe adhippetā bhikkhunīti. </span>ti…pe…
ayaṃ imasmiṃ atthe adhippetā bhikkhunīti.</li>
</ul>
<ul>
<li>
<a class="ms" id="p_2V_2639"></a>
<span class="term">Uccāro</span>
<span class="gloss">nāma gūtho vuccati. </span>
nāma gūtho vuccati.
<span class="term">Passāvo</span>
<span class="gloss">nāma muttaṃ vuccati. </span> nāma muttaṃ vuccati.</li>
</ul>
<ul>
<li>
<a class="ms" id="p_2V_2640"></a>
<span class="term">Saṅkāraṃ</span>
<span class="gloss">nāma kacavaraṃ vuccati. </span>
nāma kacavaraṃ vuccati.</li>
</ul>
<ul>
<li>
<a class="ms" id="p_2V_2641"></a>
<span class="term">Vighāsaṃ</span>
<span class="gloss">nāma calakāni vā aṭṭhikāni vā ucchiṭṭhodakaṃ vā. </span>
nāma calakāni vā aṭṭhikāni vā ucchiṭṭhodakaṃ vā.</li>
</ul>
<ul>
<li>
<a class="ms" id="p_2V_2642"></a>
<span class="term">Kuṭṭo</span>
<span class="gloss">nāma tayo kuṭṭā—  iṭṭhakākuṭṭo, silākuṭṭo, dārukuṭṭo.
</span> nāma tayo kuṭṭā—  iṭṭhakākuṭṭo, silākuṭṭo, dārukuṭṭo.</li>
</ul>
<ul>
<li>
<a class="ms" id="p_2V_2643"></a>
<span class="term">Pākāro</span>
<span class="gloss">nāma tayo pākārā—  iṭṭhakāpākāro, silāpākāro, dārupākāro.
</span> nāma tayo pākārā—  iṭṭhakāpākāro, silāpākāro, dārupākāro.</li>
</ul>
<ul>
<li>
<a class="ms" id="p_2V_2644"></a>
<span class="term">Tirokuṭṭe</span>
<span class="gloss">ti kuṭṭassa parato. </span>ti kuṭṭassa parato.
<span class="term">Tiropākāre</span>
<span class="gloss">ti pākārassa parato. </span>ti pākārassa parato.</li>
</ul>
<ul>
<li>
<a class="ms" id="p_2V_2645"></a>
<span class="term">Chaḍḍeyyā</span>
<span class="gloss">ti sayaṃ chaḍḍeti, āpatti pācittiyassa. </span>ti sayaṃ
chaḍḍeti, āpatti pācittiyassa.</li>
</ul>
<ul>
<li>
<a class="ms" id="p_2V_2646"></a>
<span class="term">Chaḍḍāpeyyā</span>
<span class="gloss">ti aññaṃ āṇāpeti, āpatti dukkaṭassa. Sakiṃ āṇattā bahukampi
chaḍḍeti, āpatti pācittiyassa. </span>ti aññaṃ āṇāpeti, āpatti dukkaṭassa.
Sakiṃ āṇattā bahukampi chaḍḍeti, āpatti pācittiyassa.</li>
</ul>
<p>
<a class="sc" id="4"></a>
<a class="ms" id="p_2V_2647"></a>
<a class="msdiv" id="msdiv827"></a>
Anāpatti—  oloketvā chaḍḍeti, avaḷañje chaḍḍeti, ummattikāya, ādikammikāyāti.</p>
<p class="endsutta">
<a class="ms" id="p_2V_2648"></a>
Aṭṭhamasikkhāpadaṃ niṭṭhitaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>