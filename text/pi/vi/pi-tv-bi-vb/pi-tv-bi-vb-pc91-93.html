<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="pi-tv-bi-vb-pc91-93">
<article>
<hgroup>
<h1>Sikkhamāna-sāmaṇerī-gihiniummaddāpanasikkhāpada</h1>
</hgroup>
<span class="hidden">Bhikkhunivibhaṅga</span><span class="hidden">Pācittiyakaṇḍa</span><span class="hidden">Chattupāhanavagga</span><span class="hidden">Sikkhamāna-sāmaṇerī-gihiniummaddāpanasikkhāpada</span>
<p>
<a class="sc" id="1"></a>
<a class="ms" id="p_2V_3490"></a>
<a class="msdiv" id="msdiv1210"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena bhikkhuniyo sikkhamānāya ummaddāpentipi
parimaddāpentipi…pe…  sāmaṇeriyā ummaddāpentipi parimaddāpentipi…pe…  gihiniyā
ummaddāpentipi parimaddāpentipi. Manussā vihāracārikaṃ āhiṇḍantā passitvā
ujjhāyanti khiyyanti vipācenti—  “kathañhi nāma bhikkhuniyo gihiniyā
ummaddāpessantipi parimaddāpessantipi, seyyathāpi gihiniyo kāmabhoginiyo”ti.</p>
<p>
<a class="sc" id="2"></a>
<a class="ms" id="p_2V_3491"></a>
Assosuṃ kho bhikkhuniyo tesaṃ manussānaṃ ujjhāyantānaṃ khiyyantānaṃ
vipācentānaṃ. Yā tā bhikkhuniyo appicchā…pe…  tā ujjhāyanti khiyyanti
vipācenti—  “kathañhi nāma bhikkhuniyo gihiniyā ummaddāpessantipi
parimaddāpessantipī”ti…pe…  “saccaṃ kira, bhikkhave, bhikkhuniyo gihiniyā
ummaddāpentipi parimaddāpentipī”ti? “Saccaṃ, bhagavā”ti. Vigarahi buddho
bhagavā…pe…  kathañhi nāma, bhikkhave, bhikkhuniyo gihiniyā ummaddāpessantipi
parimaddāpessantipi. Netaṃ, bhikkhave, appasannānaṃ vā pasādāya…pe…  evañca
pana, bhikkhave, bhikkhuniyo imaṃ sikkhāpadaṃ uddisantu—  </p>
<p class="rule">
<a class="sc" id="3"></a>
<a class="ms" id="p_2V_3492"></a>
<a class="msdiv" id="msdiv1211"></a>
<strong>“Yā pana bhikkhunī (sikkhamānāya…pe…  sāmaṇeriyā…pe… ) gihiniyā
ummaddāpeyya vā parimaddāpeyya vā, pācittiyan”</strong>
ti. (91--<em>93</em>:<strong>146--148</strong>)</p>
<ul>
<li>
<a class="ms" id="p_2V_3493"></a>
<a class="msdiv" id="msdiv1212"></a>
<span class="term">Yā panā</span>
<span class="gloss">ti yā yādisā…pe…  </span>ti yā yādisā…pe…
<span class="term">bhikkhunī</span>
<span class="gloss">ti…pe…  ayaṃ imasmiṃ atthe adhippetā bhikkhunīti. </span>ti…pe…
ayaṃ imasmiṃ atthe adhippetā bhikkhunīti.</li>
</ul>
<ul>
<li>
<a class="ms" id="p_2V_3494"></a>
<span class="term">Sikkhamānā</span>
<span class="gloss">nāma dve vassāni chasu dhammesu sikkhitasikkhā. </span>
nāma dve vassāni chasu dhammesu sikkhitasikkhā.</li>
</ul>
<ul>
<li>
<a class="ms" id="p_2V_3495"></a>
<span class="term">Sāmaṇerī</span>
<span class="gloss">nāma dasasikkhāpadikā. </span>
nāma dasasikkhāpadikā.</li>
</ul>
<ul>
<li>
<a class="ms" id="p_2V_3496"></a>
<span class="term">Gihinī</span>
<span class="gloss">nāma agārinī vuccati. </span>
nāma agārinī vuccati.</li>
</ul>
<ul>
<li>
<a class="ms" id="p_2V_3497"></a>
<span class="term">Ummaddāpeyya vā</span>
<span class="gloss">ti ummaddāpeti, āpatti pācittiyassa. </span>ti ummaddāpeti,
āpatti pācittiyassa.</li>
</ul>
<ul>
<li>
<a class="ms" id="p_2V_3498"></a>
<span class="term">Parimaddāpeyya vā</span>
<span class="gloss">ti sambāhāpeti, āpatti pācittiyassa. </span>ti sambāhāpeti,
āpatti pācittiyassa.</li>
</ul>
<p>
<a class="sc" id="4"></a>
<a class="ms" id="p_2V_3499"></a>
<a class="msdiv" id="msdiv1213"></a>
Anāpatti—  gilānāya, āpadāsu, ummattikāya, ādikammikāyāti.</p>
<p class="endsutta">
<a class="ms" id="p_2V_3500"></a>
Aṭṭhama-navama-dasamasikkhāpadāni niṭṭhitāni.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>