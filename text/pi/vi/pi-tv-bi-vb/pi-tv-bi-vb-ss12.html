<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="pi-tv-bi-vb-ss12">
<article>
<hgroup>
<h1>Pāpasamācārasikkhāpada</h1>
</hgroup>
<span class="hidden">Bhikkhunivibhaṅga</span><span class="hidden">Saṃghādisesakaṇḍa</span><span class="hidden">Pāpasamācārasikkhāpada</span>
<p>
<a class="sc" id="1"></a>
<a class="ms" id="p_2V_2368"></a>
<a class="msdiv" id="msdiv721"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena thullanandāya bhikkhuniyā antevāsikā bhikkhuniyo
saṃsaṭṭhā viharanti pāpācārā pāpasaddā pāpasilokā, bhikkhunisaṃghassa vihesikā,
aññamaññissā vajjappaṭicchādikā.</p>
<p>
<a class="sc" id="2"></a>
<a class="ms" id="p_2V_2369"></a>
Yā tā bhikkhuniyo appicchā…pe…  tā ujjhāyanti khiyyanti vipācenti—  “kathañhi
nāma bhikkhuniyo saṃsaṭṭhā viharissanti pāpācārā pāpasaddā pāpasilokā
bhikkhunisaṃghassa vihesikā aññamaññissā vajjappaṭicchādikā”ti…pe…   “saccaṃ
kira, bhikkhave, bhikkhuniyo saṃsaṭṭhā viharanti pāpācārā pāpasaddā pāpasilokā
bhikkhunisaṃghassa vihesikā aññamaññissā vajjappaṭicchādikā”ti? “Saccaṃ,
bhagavā”ti. Vigarahi buddho bhagavā…pe…  kathañhi nāma, bhikkhave, bhikkhuniyo
saṃsaṭṭhā viharissanti pāpācārā pāpasaddā pāpasilokā, bhikkhunisaṃghassa
vihesikā, aññamaññissā vajjappaṭicchādikā. Netaṃ, bhikkhave, appasannānaṃ vā
pasādāya…pe…  evañca pana, bhikkhave, bhikkhuniyo imaṃ sikkhāpadaṃ uddisantu— </p>
<p class="rule">
<a class="sc" id="3"></a>
<a class="ms" id="p_2V_2370"></a>
<a class="msdiv" id="msdiv722"></a>
<strong>“Bhikkhuniyo paneva saṃsaṭṭhā viharanti pāpācārā pāpasaddā pāpasilokā,
bhikkhunisaṃghassa vihesikā, aññamaññissā vajjappaṭicchādikā. Tā bhikkhuniyo
bhikkhunīhi evamassu vacanīyā—  ‘bhaginiyo kho saṃsaṭṭhā viharanti pāpācārā
pāpasaddā pāpasilokā, bhikkhunisaṃghassa vihesikā aññamaññissā
vajjappaṭicchādikā. Viviccathāyye. Vivekaññeva bhaginīnaṃ saṃgho vaṇṇetī’ti.
Evañca tā bhikkhuniyo bhikkhunīhi vuccamānā tatheva paggaṇheyyuṃ, tā
bhikkhuniyo bhikkhunīhi yāvatatiyaṃ samanubhāsitabbā tassa paṭinissaggāya.
Yāvatatiyañce samanubhāsīyamānā taṃ paṭinissajjeyyuṃ, iccetaṃ kusalaṃ; no ce
paṭinissajjeyyuṃ, imāpi bhikkhuniyo yāvatatiyakaṃ dhammaṃ āpannā nissāraṇīyaṃ
saṃghādisesan”</strong>
ti. (<em>12</em>:<strong>20</strong>)</p>
<ul>
<li>
<a class="ms" id="p_2V_2371"></a>
<a class="msdiv" id="msdiv723"></a>
<span class="term">Bhikkhuniyo panevā</span>
<span class="gloss">ti upasampannāyo vuccanti. </span>ti upasampannāyo
vuccanti.</li>
</ul>
<ul>
<li>
<a class="ms" id="p_2V_2372"></a>
<span class="term">Saṃsaṭṭhā viharantī</span>
<span class="gloss">ti saṃsaṭṭhā nāma ananulomikena kāyikavācasikena saṃsaṭṭhā
viharanti. </span>ti saṃsaṭṭhā nāma ananulomikena kāyikavācasikena saṃsaṭṭhā
viharanti.</li>
</ul>
<ul>
<li>
<a class="ms" id="p_2V_2373"></a>
<span class="term">Pāpācārā</span>
<span class="gloss">ti pāpakena ācārena samannāgatā. </span>ti pāpakena ācārena
samannāgatā.</li>
</ul>
<ul>
<li>
<a class="ms" id="p_2V_2374"></a>
<span class="term">Pāpasaddā</span>
<span class="gloss">ti pāpakena kittisaddena abbhuggatā. </span>ti pāpakena
kittisaddena abbhuggatā.</li>
</ul>
<ul>
<li>
<a class="ms" id="p_2V_2375"></a>
<span class="term">Pāpasilokā</span>
<span class="gloss">ti pāpakena micchājīvena jīvitaṃ kappenti. </span>ti
pāpakena micchājīvena jīvitaṃ kappenti.</li>
</ul>
<ul>
<li>
<a class="ms" id="p_2V_2376"></a>
<span class="term">Bhikkhunisaṃghassa vihesikā</span>
<span class="gloss">ti aññamaññissā kamme karīyamāne paṭikkosanti. </span>ti
aññamaññissā kamme karīyamāne paṭikkosanti.</li>
</ul>
<ul>
<li>
<a class="ms" id="p_2V_2377"></a>
<span class="term">Aññamaññissā vajjappaṭicchādikā</span>
<span class="gloss">ti aññamaññaṃ vajjaṃ paṭicchādenti. </span>ti aññamaññaṃ
vajjaṃ paṭicchādenti.</li>
</ul>
<ul>
<li>
<a class="ms" id="p_2V_2378"></a>
<span class="term">Tā bhikkhuniyo</span>
<span class="gloss">ti yā tā saṃsaṭṭhā bhikkhuniyo. </span>ti yā tā saṃsaṭṭhā
bhikkhuniyo.</li>
</ul>
<ul>
<li>
<a class="ms" id="p_2V_2379"></a>
<span class="term">Bhikkhunīhī</span>
<span class="gloss">ti aññāhi bhikkhunīhi. </span>ti aññāhi bhikkhunīhi.</li>
</ul>
<p>
<a class="sc" id="4"></a>
<a class="ms" id="p_2V_2380"></a>
Yā passanti yā suṇanti tāhi vattabbā—  “bhaginiyo kho saṃsaṭṭhā viharanti
pāpācārā pāpasaddā pāpasilokā, bhikkhunisaṃghassa vihesikā, aññamaññissā
vajjappaṭicchādikā. Viviccathāyye. Vivekaññeva bhaginīnaṃ saṃgho vaṇṇetī”ti.
Dutiyampi vattabbā. Tatiyampi vattabbā. Sace paṭinissajjanti, iccetaṃ kusalaṃ;
no ce paṭinissajjanti, āpatti dukkaṭassa. Sutvā na vadanti, āpatti dukkaṭassa.
Tā bhikkhuniyo saṃghamajjhampi ākaḍḍhitvā vattabbā—  “bhaginiyo kho saṃsaṭṭhā
viharanti pāpācārā pāpasaddā pāpasilokā, bhikkhunisaṃghassa vihesikā,
aññamaññissā vajjappaṭicchādikā. Viviccathāyye. Vivekaññeva bhaginīnaṃ saṃgho
vaṇṇetī”ti. Dutiyampi vattabbā. Tatiyampi vattabbā. Sace paṭinissajjanti,
iccetaṃ kusalaṃ; no ce paṭinissajjanti, āpatti dukkaṭassa. Tā bhikkhuniyo
samanubhāsitabbā. Evañca pana, bhikkhave, samanubhāsitabbā. Byattāya
bhikkhuniyā paṭibalāya saṃgho ñāpetabbo— </p>
<p>
<a class="sc" id="5"></a>
<a class="ms" id="p_2V_2381"></a>
<a class="msdiv" id="msdiv724"></a>
“Suṇātu me, ayye, saṃgho. Itthannāmā ca itthannāmā ca bhikkhuniyo saṃsaṭṭhā
viharanti pāpācārā pāpasaddā pāpasilokā, bhikkhunisaṃghassa vihesikā,
aññamaññissā vajjappaṭicchādikā. Tā taṃ vatthuṃ na paṭinissajjanti. Yadi
saṃghassa pattakallaṃ, saṃgho itthannāmañca itthannāmañca bhikkhuniyo
samanubhāseyya tassa vatthussa paṭinissaggāya. Esā ñatti.</p>
<p>
<a class="sc" id="6"></a>
<a class="ms" id="p_2V_2382"></a>
Suṇātu me, ayye, saṃgho. Itthannāmā ca itthannāmā ca bhikkhuniyo saṃsaṭṭhā
viharanti pāpācārā pāpasaddā pāpasilokā, bhikkhunisaṃghassa vihesikā,
aññamaññissā vajjappaṭicchādikā. Tā taṃ vatthuṃ na paṭinissajjanti. Saṃgho
itthannāmañca itthannāmañca bhikkhuniyo samanubhāsati tassa vatthussa
paṭinissaggāya. Yassā ayyāya khamati itthannāmāya ca itthannāmāya ca
bhikkhunīnaṃ samanubhāsanā tassa vatthussa paṭinissaggāya, sā tuṇhassa; yassā
nakkhamati, sā bhāseyya.</p>
<p>
<a class="sc" id="7"></a>
<a class="ms" id="p_2V_2383"></a>
Dutiyampi etamatthaṃ vadāmi…pe…  tatiyampi etamatthaṃ vadāmi…pe… .</p>
<p>
<a class="sc" id="8"></a>
<a class="ms" id="p_2V_2384"></a>
Samanubhaṭṭhā saṃghena, itthannāmā ca itthannāmā ca bhikkhuniyo tassa vatthussa
paṭinissaggāya. Khamati saṃghassa, tasmā tuṇhī, evametaṃ dhārayāmī”ti.</p>
<p>
<a class="sc" id="9"></a>
<a class="ms" id="p_2V_2385"></a>
Ñattiyā dukkaṭaṃ, dvīhi kammavācāhi thullaccayā, kammavācāpariyosāne āpatti
saṃghādisesassa. Saṃghādisesaṃ ajjhāpajjantīnaṃ ñattiyā dukkaṭaṃ dvīhi
kammavācāhi thullaccayā paṭippassambhanti. Dve tisso ekato samanubhāsitabbā.
Tatuttari na samanubhāsitabbā.</p>
<ul>
<li>
<a class="ms" id="p_2V_2386"></a>
<span class="term">Imāpi bhikkhuniyo</span>
<span class="gloss">ti purimāyo upādāya vuccanti. </span>ti purimāyo upādāya
vuccanti.</li>
</ul>
<ul>
<li>
<a class="ms" id="p_2V_2387"></a>
<span class="term">Yāvatatiyakan</span>
<span class="gloss">ti yāvatatiyaṃ samanubhāsanāya āpajjanti, na saha
vatthujjhācārā. </span>ti yāvatatiyaṃ samanubhāsanāya āpajjanti, na saha
vatthujjhācārā.</li>
</ul>
<ul>
<li>
<a class="ms" id="p_2V_2388"></a>
<span class="term">Nissāraṇīyan</span>
<span class="gloss">ti saṃghamhā nissārīyati. </span>ti saṃghamhā nissārīyati.</li>
</ul>
<ul>
<li>
<a class="ms" id="p_2V_2389"></a>
<span class="term">Saṃghādiseso</span>
<span class="gloss">ti…pe…  tenapi vuccati saṃghādisesoti. </span>ti…pe…
tenapi vuccati saṃghādisesoti.</li>
</ul>
<p>
<a class="sc" id="10"></a>
<a class="ms" id="p_2V_2390"></a>
<a class="msdiv" id="msdiv725"></a>
Dhammakamme dhammakammasaññā na paṭinissajjanti, āpatti saṃghādisesassa.
Dhammakamme vematikā na paṭinissajjanti, āpatti saṃghādisesassa. Dhammakamme
adhammakammasaññā na paṭinissajjanti, āpatti saṃghādisesassa.</p>
<p>
<a class="sc" id="11"></a>
<a class="ms" id="p_2V_2391"></a>
Adhammakamme dhammakammasaññā, āpatti dukkaṭassa. Adhammakamme vematikā, āpatti
dukkaṭassa. Adhammakamme adhammakammasaññā, āpatti dukkaṭassa.</p>
<p>
<a class="sc" id="12"></a>
<a class="ms" id="p_2V_2392"></a>
<a class="msdiv" id="msdiv726"></a>
Anāpatti—  asamanubhāsantīnaṃ, paṭinissajjantīnaṃ, ummattikānaṃ,
ādikammikānanti.</p>
<p class="endsutta">
<a class="ms" id="p_2V_2393"></a>
Navamasaṃghādisesasikkhāpadaṃ niṭṭhitaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>