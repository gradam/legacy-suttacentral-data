<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="pi-tv-bi-vb-pc29">
<article>
<hgroup>
<h1>Kālaatikkamanasikkhāpada</h1>
</hgroup>
<span class="hidden">Bhikkhunivibhaṅga</span><span class="hidden">Pācittiyakaṇḍa</span><span class="hidden">Naggavagga</span><span class="hidden">Kālaatikkamanasikkhāpada</span>
<p>
<a class="sc" id="1"></a>
<a class="ms" id="p_2V_2861"></a>
<a class="msdiv" id="msdiv920"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena thullanandāya bhikkhuniyā upaṭṭhākakulaṃ
thullanandaṃ bhikkhuniṃ etadavoca—  “sace mayaṃ, ayye, sakkoma,
bhikkhunisaṃghassa cīvaraṃ dassāmā”ti. Tena kho pana samayena vassaṃvuṭṭhā
bhikkhuniyo cīvaraṃ bhājetukāmā sannipatiṃsu. Thullanandā bhikkhunī tā
bhikkhuniyo etadavoca—  “āgametha, ayye, atthi bhikkhunisaṃghassa
cīvarapaccāsā”ti. Bhikkhuniyo thullanandaṃ bhikkhuniṃ etadavocuṃ—  “gacchāyye,
taṃ cīvaraṃ jānāhī”ti. Thullanandā bhikkhunī yena taṃ kulaṃ tenupasaṅkami;
upasaṅkamitvā te manusse etadavoca—  “dethāvuso, bhikkhunisaṃghassa cīvaran”ti.
“Na mayaṃ, ayye, sakkoma bhikkhunisaṃghassa cīvaraṃ dātun”ti.</p>
<p>
<a class="sc" id="2"></a>
<a class="ms" id="p_2V_2862"></a>
Thullanandā bhikkhunī bhikkhunīnaṃ etamatthaṃ ārocesi. Yā tā bhikkhuniyo
appicchā…pe…  tā ujjhāyanti khiyyanti vipācenti—  “kathañhi nāma ayyā
thullanandā dubbalacīvarapaccāsāya cīvarakālasamayaṃ atikkāmessatī”ti…pe…
“saccaṃ kira, bhikkhave, thullanandā bhikkhunī dubbalacīvarapaccāsāya
cīvarakālasamayaṃ atikkāmetī”ti? “Saccaṃ, bhagavā”ti. Vigarahi buddho
bhagavā…pe…  kathañhi nāma, bhikkhave, thullanandā bhikkhunī
dubbalacīvarapaccāsāya cīvarakālasamayaṃ atikkāmessati. Netaṃ, bhikkhave,
appasannānaṃ vā pasādāya…pe…  evañca pana, bhikkhave, bhikkhuniyo imaṃ
sikkhāpadaṃ uddisantu— </p>
<p class="rule">
<a class="sc" id="3"></a>
<a class="ms" id="p_2V_2863"></a>
<a class="msdiv" id="msdiv921"></a>
<strong>“Yā pana bhikkhunī dubbalacīvarapaccāsāya cīvarakālasamayaṃ
atikkāmeyya, pācittiyan”</strong>
ti. (<em>29</em>:<strong>84</strong>)</p>
<ul>
<li>
<a class="ms" id="p_2V_2864"></a>
<a class="msdiv" id="msdiv922"></a>
<span class="term">Yā panā</span>
<span class="gloss">ti yā yādisā…pe…  </span>ti yā yādisā…pe…
<span class="term">bhikkhunī</span>
<span class="gloss">ti…pe…  ayaṃ imasmiṃ atthe adhippetā bhikkhunīti. </span>ti…pe…
ayaṃ imasmiṃ atthe adhippetā bhikkhunīti.</li>
</ul>
<ul>
<li>
<a class="ms" id="p_2V_2865"></a>
<span class="term">Dubbalacīvarapaccāsā</span>
<span class="gloss">nāma “sace mayaṃ sakkoma, dassāma karissāmā”ti vācā bhinnā
hoti. </span>
nāma “sace mayaṃ sakkoma, dassāma karissāmā”ti vācā bhinnā hoti.</li>
</ul>
<ul>
<li>
<a class="ms" id="p_2V_2866"></a>
<span class="term">Cīvarakālasamayo</span>
<span class="gloss">nāma anatthate kathine vassānassa pacchimo māso, atthate
kathine pañca māsā. </span>
nāma anatthate kathine vassānassa pacchimo māso, atthate kathine pañca māsā.</li>
</ul>
<ul>
<li>
<a class="ms" id="p_2V_2867"></a>
<span class="term">Cīvarakālasamayaṃ atikkāmeyyā</span>
<span class="gloss">ti anatthate kathine vassānassa pacchimaṃ divasaṃ
atikkāmeti, āpatti pācittiyassa. Atthate kathine kathinuddhāradivasaṃ
atikkāmeti, āpatti pācittiyassa. </span>ti anatthate kathine vassānassa
pacchimaṃ divasaṃ atikkāmeti, āpatti pācittiyassa. Atthate kathine
kathinuddhāradivasaṃ atikkāmeti, āpatti pācittiyassa.</li>
</ul>
<p>
<a class="sc" id="4"></a>
<a class="ms" id="p_2V_2868"></a>
<a class="msdiv" id="msdiv923"></a>
Dubbalacīvare dubbalacīvarasaññā cīvarakālasamayaṃ atikkāmeti, āpatti
pācittiyassa. Dubbalacīvare vematikā cīvarakālasamayaṃ atikkāmeti, āpatti
dukkaṭassa. Dubbalacīvare adubbalacīvarasaññā cīvarakālasamayaṃ atikkāmeti,
anāpatti.</p>
<p>
<a class="sc" id="5"></a>
<a class="ms" id="p_2V_2869"></a>
Adubbalacīvare dubbalacīvarasaññā, āpatti dukkaṭassa. Adubbalacīvare vematikā,
āpatti dukkaṭassa. Adubbalacīvare adubbalacīvarasaññā, anāpatti.</p>
<p>
<a class="sc" id="6"></a>
<a class="ms" id="p_2V_2870"></a>
<a class="msdiv" id="msdiv924"></a>
Anāpatti—  ānisaṃsaṃ dassetvā nivāreti, ummattikāya, ādikammikāyāti.</p>
<p class="endsutta">
<a class="ms" id="p_2V_2871"></a>
Navamasikkhāpadaṃ niṭṭhitaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>