<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="pi-tv-bi-vb-pj8">
<article>
<hgroup>
<h1>Aṭṭhavatthukāsikkhāpada</h1>
</hgroup>
<span class="hidden">Bhikkhunivibhaṅga</span><span class="hidden">Pārājikakaṇḍa</span><span class="hidden">Aṭṭhavatthukāsikkhāpada</span>
<p>
<a class="sc" id="1"></a>
<a class="ms" id="p_2V_2181"></a>
<a class="msdiv" id="msdiv674"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena chabbaggiyā bhikkhuniyo avassutā avassutassa
purisapuggalassa hatthaggahaṇampi sādiyanti, saṅghāṭikaṇṇaggahaṇampi sādiyanti,
santiṭṭhantipi, sallapantipi, saṅketampi gacchanti, purisassapi abbhāgamanaṃ
sādiyanti, channampi anupavisanti, kāyampi tadatthāya upasaṃharanti etassa
asaddhammassa paṭisevanatthāya.</p>
<p>
<a class="sc" id="2"></a>
<a class="ms" id="p_2V_2182"></a>
Yā tā bhikkhuniyo appicchā…pe…  tā ujjhāyanti khiyyanti vipācenti—  “kathañhi
nāma chabbaggiyā bhikkhuniyo avassutā avassutassa purisapuggalassa
hatthaggahaṇampi sādiyissanti, saṅghāṭikaṇṇaggahaṇampi sādiyissanti,
santiṭṭhissantipi, sallapissantipi, saṅketampi gacchissanti, purisassapi
abbhāgamanaṃ sādiyissanti, channampi anupavisissanti, kāyampi tadatthāya
upasaṃharissanti etassa asaddhammassa paṭisevanatthāyā”ti…pe…  “saccaṃ kira,
bhikkhave, chabbaggiyā bhikkhuniyo avassutā avassutassa purisapuggalassa
hatthaggahaṇampi sādiyanti, saṅghāṭikaṇṇaggahaṇampi sādiyanti, santiṭṭhantipi,
sallapantipi, saṅketampi gacchanti, purisassapi abbhāgamanaṃ sādiyanti,
channampi anupavisanti, kāyampi tadatthāya upasaṃharanti etassa asaddhammassa
paṭisevanatthāyā”ti? “Saccaṃ, bhagavā”ti. Vigarahi buddho bhagavā…pe…  kathañhi
nāma, bhikkhave, chabbaggiyā bhikkhuniyo avassutā avassutassa purisapuggalassa
hatthaggahaṇampi sādiyissanti, saṅghāṭikaṇṇaggahaṇampi sādiyissanti,
santiṭṭhissantipi, sallapissantipi, saṅketampi gacchissanti, purisassapi
abbhāgamanaṃ sādiyissanti, channampi anupavisissanti, kāyampi tadatthāya
upasaṃharissanti etassa asaddhammassa paṭisevanatthāya. Netaṃ, bhikkhave,
appasannānaṃ vā pasādāya…pe…  evañca pana, bhikkhave, bhikkhuniyo imaṃ
sikkhāpadaṃ uddisantu— </p>
<ul>
<li>
<a class="ms" id="p_2V_2183"></a>
<a class="msdiv" id="msdiv675"></a>
<span class="term">“Yā pana bhikkhunī avassutā avassutassa purisapuggalassa
hatthaggahaṇaṃ vā sādiyeyya, saṅghāṭikaṇṇaggahaṇaṃ vā sādiyeyya, santiṭṭheyya
vā, sallapeyya vā, saṅketaṃ vā gaccheyya</span>
<span class="gloss">, </span>,
<span class="term">purisassa vā abbhāgamanaṃ sādiyeyya, channaṃ vā
anupaviseyya, kāyaṃ vā tadatthāya upasaṃhareyya etassa asaddhammassa
paṭisevanatthāya, ayampi pārājikā hoti asaṃvāsā aṭṭhavatthukā”</span>
<span class="gloss">ti. (</span>ti. (<em>8</em>:<span class="term">8</span>
<span class="gloss">) </span>)</li>
</ul>
<ul>
<li>
<a class="ms" id="p_2V_2184"></a>
<a class="msdiv" id="msdiv676"></a>
<span class="term">Yā panā</span>
<span class="gloss">ti yā yādisā…pe…  </span>ti yā yādisā…pe…
<span class="term">bhikkhunī</span>
<span class="gloss">ti…pe…  ayaṃ imasmiṃ atthe adhippetā bhikkhunīti. </span>ti…pe…
ayaṃ imasmiṃ atthe adhippetā bhikkhunīti.</li>
</ul>
<ul>
<li>
<a class="ms" id="p_2V_2185"></a>
<span class="term">Avassutā</span>
<span class="gloss">nāma sārattā apekkhavatī paṭibaddhacittā. </span>
nāma sārattā apekkhavatī paṭibaddhacittā.</li>
</ul>
<ul>
<li>
<a class="ms" id="p_2V_2186"></a>
<span class="term">Avassuto</span>
<span class="gloss">nāma sāratto apekkhavā paṭibaddhacitto. </span>
nāma sāratto apekkhavā paṭibaddhacitto.</li>
</ul>
<ul>
<li>
<a class="ms" id="p_2V_2187"></a>
<span class="term">Purisapuggalo</span>
<span class="gloss">nāma manussapuriso, na yakkho na peto na tiracchānagato
viññū paṭibalo kāyasaṃsaggaṃ samāpajjituṃ. </span>
nāma manussapuriso, na yakkho na peto na tiracchānagato viññū paṭibalo
kāyasaṃsaggaṃ samāpajjituṃ.</li>
</ul>
<ul>
<li>
<a class="ms" id="p_2V_2188"></a>
<span class="term">Hatthaggahaṇaṃ vā sādiyeyyā</span>
<span class="gloss">ti hattho nāma kapparaṃ upādāya yāva agganakhā. Etassa
asaddhammassa paṭisevanatthāya ubbhakkhakaṃ adhojāṇumaṇḍalaṃ gahaṇaṃ sādiyati,
āpatti thullaccayassa. </span>ti hattho nāma kapparaṃ upādāya yāva agganakhā.
Etassa asaddhammassa paṭisevanatthāya ubbhakkhakaṃ adhojāṇumaṇḍalaṃ gahaṇaṃ
sādiyati, āpatti thullaccayassa.</li>
</ul>
<ul>
<li>
<a class="ms" id="p_2V_2189"></a>
<span class="term">Saṅghāṭikaṇṇaggahaṇaṃ vā sādiyeyyā</span>
<span class="gloss">ti etassa asaddhammassa paṭisevanatthāya nivatthaṃ vā
pārutaṃ vā gahaṇaṃ sādiyati, āpatti thullaccayassa. </span>ti etassa
asaddhammassa paṭisevanatthāya nivatthaṃ vā pārutaṃ vā gahaṇaṃ sādiyati, āpatti
thullaccayassa.</li>
</ul>
<ul>
<li>
<a class="ms" id="p_2V_2190"></a>
<span class="term">Santiṭṭheyya vā</span>
<span class="gloss">ti etassa asaddhammassa paṭisevanatthāya purisassa
hatthapāse tiṭṭhati, āpatti thullaccayassa. </span>ti etassa asaddhammassa
paṭisevanatthāya purisassa hatthapāse tiṭṭhati, āpatti thullaccayassa.</li>
</ul>
<ul>
<li>
<a class="ms" id="p_2V_2191"></a>
<span class="term">Sallapeyya vā</span>
<span class="gloss">ti etassa asaddhammassa paṭisevanatthāya purisassa
hatthapāse ṭhitā sallapati, āpatti thullaccayassa. </span>ti etassa
asaddhammassa paṭisevanatthāya purisassa hatthapāse ṭhitā sallapati, āpatti
thullaccayassa.</li>
</ul>
<ul>
<li>
<a class="ms" id="p_2V_2192"></a>
<span class="term">Saṅketaṃ vā gaccheyyā</span>
<span class="gloss">ti etassa asaddhammassa paṭisevanatthāya purisena—
“itthannāmaṃ okāsaṃ āgacchā”ti—  vuttā gacchati. Pade pade āpatti dukkaṭassa.
Purisassa hatthapāsaṃ okkantamatte āpatti thullaccayassa. </span>ti etassa
asaddhammassa paṭisevanatthāya purisena—  “itthannāmaṃ okāsaṃ āgacchā”ti—
vuttā gacchati. Pade pade āpatti dukkaṭassa. Purisassa hatthapāsaṃ okkantamatte
āpatti thullaccayassa.</li>
</ul>
<ul>
<li>
<a class="ms" id="p_2V_2193"></a>
<span class="term">Purisassa vā abbhāgamanaṃ sādiyeyyā</span>
<span class="gloss">ti etassa asaddhammassa paṭisevanatthāya purisassa
abbhāgamanaṃ sādiyati, āpatti dukkaṭassa. Hatthapāsaṃ okkantamatte āpatti
thullaccayassa. </span>ti etassa asaddhammassa paṭisevanatthāya purisassa
abbhāgamanaṃ sādiyati, āpatti dukkaṭassa. Hatthapāsaṃ okkantamatte āpatti
thullaccayassa.</li>
</ul>
<ul>
<li>
<a class="ms" id="p_2V_2194"></a>
<span class="term">Channaṃ vā anupaviseyyā</span>
<span class="gloss">ti etassa asaddhammassa paṭisevanatthāya yena kenaci
paṭicchannaṃ okāsaṃ paviṭṭhamatte āpatti thullaccayassa. </span>ti etassa
asaddhammassa paṭisevanatthāya yena kenaci paṭicchannaṃ okāsaṃ paviṭṭhamatte
āpatti thullaccayassa.</li>
</ul>
<ul>
<li>
<a class="ms" id="p_2V_2195"></a>
<span class="term">Kāyaṃ vā tadatthāya upasaṃhareyyā</span>
<span class="gloss">ti etassa asaddhammassa paṭisevanatthāya purisassa
hatthapāse ṭhitā kāyaṃ upasaṃharati, āpatti thullaccayassa. </span>ti etassa
asaddhammassa paṭisevanatthāya purisassa hatthapāse ṭhitā kāyaṃ upasaṃharati,
āpatti thullaccayassa.</li>
</ul>
<ul>
<li>
<a class="ms" id="p_2V_2196"></a>
<span class="term">Ayampī</span>
<span class="gloss">ti purimāyo upādāya vuccati. </span>ti purimāyo upādāya
vuccati.</li>
</ul>
<ul>
<li>
<a class="ms" id="p_2V_2197"></a>
<span class="term">Pārājikā hotī</span>
<span class="gloss">ti seyyathāpi nāma tālo matthakacchinno abhabbo puna
viruḷhiyā evameva bhikkhunī aṭṭhamaṃ vatthuṃ paripūrentī assamaṇī hoti
asakyadhītā. Tena vuccati pārājikā hotīti. </span>ti seyyathāpi nāma tālo
matthakacchinno abhabbo puna viruḷhiyā evameva bhikkhunī aṭṭhamaṃ vatthuṃ
paripūrentī assamaṇī hoti asakyadhītā. Tena vuccati pārājikā hotīti.</li>
</ul>
<ul>
<li>
<a class="ms" id="p_2V_2198"></a>
<span class="term">Asaṃvāsā</span>
<span class="gloss">ti </span>ti
<span class="term">saṃvāso</span>
<span class="gloss">nāma ekakammaṃ ekuddeso samasikkhatā. Eso saṃvāso nāma. So
tāya saddhiṃ natthi. Tena vuccati asaṃvāsāti. </span> nāma ekakammaṃ ekuddeso
samasikkhatā. Eso saṃvāso nāma. So tāya saddhiṃ natthi. Tena vuccati
asaṃvāsāti.</li>
</ul>
<p>
<a class="sc" id="3"></a>
<a class="ms" id="p_2V_2199"></a>
<a class="msdiv" id="msdiv677"></a>
Anāpatti—  asañcicca, assatiyā, ajānantiyā, asādiyantiyā, ummattikāya,
khittacittāya, vedanāṭṭāya, ādikammikāyāti.</p>
<p class="CENTER">
<a class="ms" id="p_2V_2200"></a>
Catutthapārājikaṃ samattaṃ.</p>
<p>
<a class="sc" id="4"></a>
<a class="ms" id="p_2V_2201"></a>
Uddiṭṭhā kho, ayyāyo, aṭṭha pārājikā dhammā. Yesaṃ bhikkhunī aññataraṃ vā
aññataraṃ vā āpajjitvā na labhati bhikkhunīhi saddhiṃ saṃvāsaṃ, yathā pure
tathā pacchā, pārājikā hoti asaṃvāsā. Tatthāyyāyo pucchāmi—  “kaccittha
parisuddhā”? Dutiyampi pucchāmi—  “kaccittha parisuddhā”? Tatiyampi pucchāmi—
“kaccittha parisuddhā”? Parisuddhetthāyyāyo, tasmā tuṇhī, evametaṃ
dhārayāmīti.</p>
<p class="ENDH3">
<a class="ms" id="p_2V_2202"></a>
Bhikkhunivibhaṅge pārājikakaṇḍaṃ niṭṭhitaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>