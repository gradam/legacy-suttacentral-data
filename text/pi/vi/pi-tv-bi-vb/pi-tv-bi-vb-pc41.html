<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="pi-tv-bi-vb-pc41">
<article>
<hgroup>
<h1>Rājāgārasikkhāpada</h1>
</hgroup>
<span class="hidden">Bhikkhunivibhaṅga</span><span class="hidden">Pācittiyakaṇḍa</span><span class="hidden">Cittāgāravagga</span><span class="hidden">Rājāgārasikkhāpada</span>
<p>
<a class="sc" id="1"></a>
<a class="ms" id="p_2V_2990"></a>
<a class="msdiv" id="msdiv977"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena rañño pasenadissa kosalassa uyyāne cittāgāre
paṭibhānacittaṃ kataṃ hoti. Bahū manussā cittāgāraṃ dassanāya gacchanti.
Chabbaggiyāpi bhikkhuniyo cittāgāraṃ dassanāya agamaṃsu. Manussā ujjhāyanti
khiyyanti vipācenti—  “kathañhi nāma bhikkhuniyo cittāgāraṃ dassanāya
gacchissanti, seyyathāpi gihiniyo kāmabhoginiyo”ti.</p>
<p>
<a class="sc" id="2"></a>
<a class="ms" id="p_2V_2991"></a>
Assosuṃ kho bhikkhuniyo tesaṃ manussānaṃ ujjhāyantānaṃ khiyyantānaṃ
vipācentānaṃ. Yā tā bhikkhuniyo appicchā…pe…  tā ujjhāyanti khiyyanti
vipācenti—  “kathañhi nāma chabbaggiyā bhikkhuniyo cittāgāraṃ dassanāya
gacchissantī”ti…pe…  “saccaṃ kira, bhikkhave, chabbaggiyā bhikkhuniyo
cittāgāraṃ dassanāya gacchantī”ti? “Saccaṃ, bhagavā”ti. Vigarahi buddho
bhagavā…pe…  kathañhi nāma, bhikkhave, chabbaggiyā bhikkhuniyo cittāgāraṃ
dassanāya gacchissanti. Netaṃ, bhikkhave, appasannānaṃ vā pasādāya…pe…  evañca
pana, bhikkhave, bhikkhuniyo imaṃ sikkhāpadaṃ uddisantu— </p>
<p class="rule">
<a class="sc" id="3"></a>
<a class="ms" id="p_2V_2992"></a>
<a class="msdiv" id="msdiv978"></a>
<strong>“Yā pana bhikkhunī rājāgāraṃ vā cittāgāraṃ vā ārāmaṃ vā uyyānaṃ vā
pokkharaṇiṃ vā dassanāya gaccheyya, pācittiyan”</strong>
ti. (<em>41</em>:<strong>96</strong>)</p>
<ul>
<li>
<a class="ms" id="p_2V_2993"></a>
<a class="msdiv" id="msdiv979"></a>
<span class="term">Yā panā</span>
<span class="gloss">ti yā yādisā…pe…  </span>ti yā yādisā…pe…
<span class="term">bhikkhunī</span>
<span class="gloss">ti…pe…  ayaṃ imasmiṃ atthe adhippetā bhikkhunīti. </span>ti…pe…
ayaṃ imasmiṃ atthe adhippetā bhikkhunīti.</li>
</ul>
<ul>
<li>
<a class="ms" id="p_2V_2994"></a>
<span class="term">Rājāgāraṃ</span>
<span class="gloss">nāma yattha katthaci rañño kīḷituṃ ramituṃ kataṃ hoti.
</span> nāma yattha katthaci rañño kīḷituṃ ramituṃ kataṃ hoti.</li>
</ul>
<ul>
<li>
<a class="ms" id="p_2V_2995"></a>
<span class="term">Cittāgāraṃ</span>
<span class="gloss">nāma yattha katthaci manussānaṃ kīḷituṃ ramituṃ kataṃ hoti.
</span>
nāma yattha katthaci manussānaṃ kīḷituṃ ramituṃ kataṃ hoti.</li>
</ul>
<ul>
<li>
<a class="ms" id="p_2V_2996"></a>
<span class="term">Ārāmo</span>
<span class="gloss">nāma yattha katthaci manussānaṃ kīḷituṃ ramituṃ kato hoti.
</span> nāma yattha katthaci manussānaṃ kīḷituṃ ramituṃ kato hoti.</li>
</ul>
<ul>
<li>
<a class="ms" id="p_2V_2997"></a>
<span class="term">Uyyānaṃ</span>
<span class="gloss">nāma yattha katthaci manussānaṃ kīḷituṃ ramituṃ kataṃ hoti.
</span>
nāma yattha katthaci manussānaṃ kīḷituṃ ramituṃ kataṃ hoti.</li>
</ul>
<ul>
<li>
<a class="ms" id="p_2V_2998"></a>
<span class="term">Pokkharaṇī</span>
<span class="gloss">nāma yattha katthaci manussānaṃ kīḷituṃ ramituṃ katā hoti.
</span> nāma yattha katthaci manussānaṃ kīḷituṃ ramituṃ katā hoti.</li>
</ul>
<p>
<a class="sc" id="4"></a>
<a class="ms" id="p_2V_2999"></a>
<a class="msdiv" id="msdiv980"></a>
Dassanāya gacchati, āpatti dukkaṭassa. Yattha ṭhitā passati, āpatti
pācittiyassa. Dassanūpacāraṃ vijahitvā punappunaṃ passati, āpatti pācittiyassa.
Ekamekaṃ dassanāya gacchati, āpatti dukkaṭassa. Yattha ṭhitā passati, āpatti
pācittiyassa. Dassanūpacāraṃ vijahitvā punappunaṃ passati, āpatti pācittiyassa.</p>
<p>
<a class="sc" id="5"></a>
<a class="ms" id="p_2V_3000"></a>
<a class="msdiv" id="msdiv981"></a>
Anāpatti—  ārāme ṭhitā passati, gacchantī vā āgacchantī vā passati, sati
karaṇīye gantvā passati, āpadāsu, ummattikāya, ādikammikāyāti.</p>
<p class="endsutta">
<a class="ms" id="p_2V_3001"></a>
Paṭhamasikkhāpadaṃ niṭṭhitaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>