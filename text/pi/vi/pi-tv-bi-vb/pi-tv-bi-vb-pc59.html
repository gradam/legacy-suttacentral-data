<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="pi-tv-bi-vb-pc59">
<article>
<hgroup>
<h1>Ovādūpasaṅkamanasikkhāpada</h1>
</hgroup>
<span class="hidden">Bhikkhunivibhaṅga</span><span class="hidden">Pācittiyakaṇḍa</span><span class="hidden">Ārāmavagga</span><span class="hidden">Ovādūpasaṅkamanasikkhāpada</span>
<p>
<a class="sc" id="1"></a>
<a class="ms" id="p_2V_3167"></a>
<a class="msdiv" id="msdiv1058"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena bhikkhuniyo uposathampi na pucchanti ovādampi na
yācanti. Bhikkhū ujjhāyanti khiyyanti vipācenti—  “kathañhi nāma bhikkhuniyo
uposathampi na pucchissanti ovādampi na yācissantī”ti…pe…  “saccaṃ kira,
bhikkhave, bhikkhuniyo uposathampi na pucchanti ovādampi na yācantī”ti?
“Saccaṃ, bhagavā”ti. Vigarahi buddho bhagavā…pe…  kathañhi nāma, bhikkhave,
bhikkhuniyo uposathampi na pucchissanti ovādampi na yācissanti. Netaṃ,
bhikkhave, appasannānaṃ vā pasādāya…pe…  evañca pana, bhikkhave, bhikkhuniyo
imaṃ sikkhāpadaṃ uddisantu— </p>
<p class="rule">
<a class="sc" id="2"></a>
<a class="ms" id="p_2V_3168"></a>
<a class="msdiv" id="msdiv1059"></a>
<strong>“Anvaddhamāsaṃ bhikkhuniyā bhikkhusaṃghato dve dhammā paccāsīsitabbā—
uposathapucchakañca ovādūpasaṅkamanañca. Taṃ atikkāmentiyā pācittiyan”</strong>
ti. (<em>59</em>:<strong>114</strong>)</p>
<ul>
<li>
<a class="ms" id="p_2V_3169"></a>
<a class="msdiv" id="msdiv1060"></a>
<span class="term">Anvaddhamāsan</span>
<span class="gloss">ti anuposathikaṃ. </span>ti anuposathikaṃ.
<span class="term">Uposatho</span>
<span class="gloss">nāma dve uposathā—  cātuddasiko ca pannarasiko ca. </span>
nāma dve uposathā—  cātuddasiko ca pannarasiko ca.</li>
</ul>
<ul>
<li>
<a class="ms" id="p_2V_3170"></a>
<span class="term">Ovādo</span>
<span class="gloss">nāma aṭṭha garudhammā. “Uposathampi na pucchissāmi ovādampi
na yācissāmī”ti dhuraṃ nikkhittamatte āpatti pācittiyassa. </span>
nāma aṭṭha garudhammā. “Uposathampi na pucchissāmi ovādampi na yācissāmī”ti
dhuraṃ nikkhittamatte āpatti pācittiyassa.</li>
</ul>
<p>
<a class="sc" id="3"></a>
<a class="ms" id="p_2V_3171"></a>
<a class="msdiv" id="msdiv1061"></a>
Anāpatti—  sati antarāye, pariyesitvā dutiyikaṃ bhikkhuniṃ na labhati,
gilānāya, āpadāsu, ummattikāya, ādikammikāyāti.</p>
<p class="endsutta">
<a class="ms" id="p_2V_3172"></a>
Navamasikkhāpadaṃ niṭṭhitaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>