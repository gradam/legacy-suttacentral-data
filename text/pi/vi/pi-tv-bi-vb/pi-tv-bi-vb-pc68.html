<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="pi-tv-bi-vb-pc68">
<article>
<div class="hgroup">
<h1>Sahajīvinīsikkhāpada</h1>
</div>
<span class="hidden">Bhikkhunivibhaṅga</span><span class="hidden">Pācittiyakaṇḍa</span><span class="hidden">Gabbhinivagga</span><span class="hidden">Sahajīvinīsikkhāpada</span>
<p>
<a class="sc" id="1"></a>
<a class="ms" id="p_2V_3269"></a>
<a class="msdiv" id="msdiv1107"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena thullanandā bhikkhunī sahajīviniṃ vuṭṭhāpetvā dve
vassāni neva anuggaṇhāti na anuggaṇhāpeti. Tā bālā honti abyattā; na jānanti
kappiyaṃ vā akappiyaṃ vā.</p>
<p>
<a class="sc" id="2"></a>
<a class="ms" id="p_2V_3270"></a>
Yā tā bhikkhuniyo appicchā…pe…  tā ujjhāyanti khiyyanti vipācenti—  “kathañhi
nāma ayyā thullanandā sahajīviniṃ vuṭṭhāpetvā dve vassāni neva anuggaṇhissati
na anuggaṇhāpessatī”ti…pe…  “saccaṃ kira, bhikkhave, thullanandā bhikkhunī
sahajīviniṃ vuṭṭhāpetvā dve vassāni neva anuggaṇhāti na anuggaṇhāpetī”ti?
“Saccaṃ, bhagavā”ti. Vigarahi buddho bhagavā…pe…  kathañhi nāma, bhikkhave,
thullanandā bhikkhunī sahajīviniṃ vuṭṭhāpetvā dve vassāni neva anuggaṇhissati
na anuggaṇhāpessati. Netaṃ, bhikkhave, appasannānaṃ vā pasādāya…pe…  evañca
pana, bhikkhave, bhikkhuniyo imaṃ sikkhāpadaṃ uddisantu— </p>
<p class="rule">
<a class="sc" id="3"></a>
<a class="ms" id="p_2V_3271"></a>
<a class="msdiv" id="msdiv1108"></a>
<strong>“Yā pana bhikkhunī sahajīviniṃ vuṭṭhāpetvā dve vassāni neva
anuggaṇheyya na anuggaṇhāpeyya, pācittiyan”</strong>
ti. (<em>68</em>:<strong>123</strong>)</p>
<ul>
<li>
<a class="ms" id="p_2V_3272"></a>
<a class="msdiv" id="msdiv1109"></a>
<span class="term">Yā panā</span>
<span class="gloss">ti yā yādisā…pe…  </span>ti yā yādisā…pe…
<span class="term">bhikkhunī</span>
<span class="gloss">ti…pe…  ayaṃ imasmiṃ atthe adhippetā bhikkhunīti. </span>ti…pe…
ayaṃ imasmiṃ atthe adhippetā bhikkhunīti.</li>
</ul>
<ul>
<li>
<a class="ms" id="p_2V_3273"></a>
<span class="term">Sahajīvinī</span>
<span class="gloss">nāma saddhivihārinī vuccati. </span>
nāma saddhivihārinī vuccati.
<span class="term">Vuṭṭhāpetvā</span>
<span class="gloss">ti upasampādetvā. </span>ti upasampādetvā.
<span class="term">Dve vassānī</span>
<span class="gloss">ti dve saṃvaccharāni. </span>ti dve saṃvaccharāni.</li>
</ul>
<ul>
<li>
<a class="ms" id="p_2V_3274"></a>
<span class="term">Neva anuggaṇheyyā</span>
<span class="gloss">ti na sayaṃ anuggaṇheyya uddesena paripucchāya ovādena
anusāsaniyā. </span>ti na sayaṃ anuggaṇheyya uddesena paripucchāya ovādena
anusāsaniyā.</li>
</ul>
<ul>
<li>
<a class="ms" id="p_2V_3275"></a>
<span class="term">Na anuggaṇhāpeyyā</span>
<span class="gloss">ti na aññaṃ āṇāpeyya “dve vassāni neva anuggaṇhissāmi na
anuggaṇhāpessāmī”ti dhuraṃ nikkhittamatte āpatti pācittiyassa. </span>ti na
aññaṃ āṇāpeyya “dve vassāni neva anuggaṇhissāmi na anuggaṇhāpessāmī”ti dhuraṃ
nikkhittamatte āpatti pācittiyassa.</li>
</ul>
<p>
<a class="sc" id="4"></a>
<a class="ms" id="p_2V_3276"></a>
<a class="msdiv" id="msdiv1110"></a>
Anāpatti—  sati antarāye, pariyesitvā na labhati, gilānāya, āpadāsu,
ummattikāya, ādikammikāyāti.</p>
<p class="endsutta">
<a class="ms" id="p_2V_3277"></a>
Aṭṭhamasikkhāpadaṃ niṭṭhitaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>