<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="pi-tv-bi-vb-pj5">
<article>
<hgroup>
<h1>Bhikkhunivibhaṅga</h1>
</hgroup>
<span class="hidden">Bhikkhunivibhaṅga</span>
<p>
<a class="ms" id="p_2V_2099"></a>
Namo tassa Bhagavato Arahato Sammāsambuddhassa.</p>
<h3>1.5 Ubbhajāṇumaṇḍalikāsikkhāpada</h3>
<span class="hidden">Bhikkhunivibhaṅga</span><span class="hidden">Pārājikakaṇḍa</span><span class="hidden">Ubbhajāṇumaṇḍalikāsikkhāpada</span>
<p>
<a class="sc" id="1"></a>
<a class="ms" id="p_2V_2100"></a>
<a class="msdiv" id="msdiv656"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena sāḷho migāranattā bhikkhunisaṃghassa vihāraṃ
kattukāmo hoti. Atha kho sāḷho migāranattā bhikkhuniyo upasaṅkamitvā etadavoca—
“icchāmahaṃ, ayye, bhikkhunisaṃghassa vihāraṃ kātuṃ. Detha me navakammikaṃ
bhikkhunin”ti. Tena kho pana samayena catasso bhaginiyo bhikkhunīsu pabbajitā
honti—  nandā, nandavatī, sundarīnandā, thullanandāti. Tāsu sundarīnandā
bhikkhunī taruṇapabbajitā abhirūpā hoti dassanīyā pāsādikā paṇḍitā byattā
medhāvinī dakkhā analasā, tatrupāyāya vīmaṃsāya samannāgatā, alaṃ kātuṃ alaṃ
saṃvidhātuṃ. Atha kho bhikkhunisaṃgho sundarīnandaṃ bhikkhuniṃ sammannitvā
sāḷhassa migāranattuno navakammikaṃ adāsi. Tena kho pana samayena sundarīnandā
bhikkhunī sāḷhassa migāranattuno nivesanaṃ abhikkhaṇaṃ gacchati—  “vāsiṃ detha,
parasuṃ detha, kuṭhāriṃ detha, kudālaṃ detha, nikhādanaṃ dethā”ti. Sāḷhopi
migāranattā bhikkhunupassayaṃ abhikkhaṇaṃ gacchati katākataṃ jānituṃ. Te
abhiṇhadassanena paṭibaddhacittā ahesuṃ.</p>
<p>
<a class="sc" id="2"></a>
<a class="ms" id="p_2V_2101"></a>
Atha kho sāḷho migāranattā sundarīnandaṃ bhikkhuniṃ dūsetuṃ okāsaṃ alabhamāno
etadevaatthāya bhikkhunisaṃghassa bhattaṃ akāsi. Atha kho sāḷho migāranattā
bhattagge āsanaṃ paññapento “ettakā bhikkhuniyo ayyāya sundarīnandāya
vuḍḍhatarā”ti—  ekamantaṃ āsanaṃ paññapesi “ettakā navakatarā”ti—  ekamantaṃ
āsanaṃ paññapesi. Paṭicchanne okāse nikūṭe sundarīnandāya bhikkhuniyā āsanaṃ
paññapesi, yathā therā bhikkhuniyo jāneyyuṃ—  “navakānaṃ bhikkhunīnaṃ santike
nisinnā”ti; navakāpi bhikkhuniyo jāneyyuṃ—  “therānaṃ bhikkhunīnaṃ santike
nisinnā”ti. Atha kho sāḷho migāranattā bhikkhunisaṃghassa kālaṃ ārocāpesi—
“kālo, ayye, niṭṭhitaṃ bhattan”ti. Sundarīnandā bhikkhunī sallakkhetvā—  “na
bahukato sāḷho migāranattā bhikkhunisaṃghassa bhattaṃ akāsi; maṃ so dūsetukāmo.
Sacāhaṃ gamissāmi vissaro me bhavissatī”ti, antevāsiniṃ bhikkhuniṃ āṇāpesi—
“gaccha me piṇḍapātaṃ nīhara. Yo ce maṃ pucchati, ‘gilānā’ti paṭivedehī”ti.
“Evaṃ, ayye”ti kho sā bhikkhunī sundarīnandāya bhikkhuniyā paccassosi.</p>
<p>
<a class="sc" id="3"></a>
<a class="ms" id="p_2V_2102"></a>
Tena kho pana samayena sāḷho migāranattā bahidvārakoṭṭhake ṭhito hoti
sundarīnandaṃ bhikkhuniṃ paṭipucchanto—  “kahaṃ, ayye, ayyā sundarīnandā?
Kahaṃ, ayye, ayyā sundarīnandā”ti? Evaṃ vutte, sundarīnandāya bhikkhuniyā
antevāsinī bhikkhunī sāḷhaṃ migāranattāraṃ etadavoca—  “gilānāvuso; piṇḍapātaṃ
nīharissāmī”ti. Atha kho sāḷho migāranattā—  “yampāhaṃ atthāya
bhikkhunisaṃghassa bhattaṃ akāsiṃ ayyāya sundarīnandāya kāraṇā”ti manusse
āṇāpetvā—  “bhikkhunisaṃghaṃ bhattena parivisathā”ti vatvā yena
bhikkhunupassayo tenupasaṅkami. Tena kho pana samayena sundarīnandā bhikkhunī
bahārāmakoṭṭhake ṭhitā hoti sāḷhaṃ migāranattāraṃ patimānentī. Addasā kho
sundarīnandā bhikkhunī sāḷhaṃ migāranattāraṃ dūratova āgacchantaṃ. Disvāna
upassayaṃ pavisitvā sasīsaṃ pārupitvā mañcake nipajji. Atha kho sāḷho
migāranattā yena sundarīnandā bhikkhunī tenupasaṅkami; upasaṅkamitvā
sundarīnandaṃ bhikkhuniṃ etadavoca—  “kiṃ te, ayye, aphāsu, kissa nipannāsī”ti?
“Evañhetaṃ, āvuso, hoti yā anicchantaṃ icchatī”ti. “Kyāhaṃ taṃ, ayye, na
icchissāmi? Api cāhaṃ okāsaṃ na labhāmi taṃ dūsetun”ti. Avassuto avassutāya
sundarīnandāya bhikkhuniyā kāyasaṃsaggaṃ samāpajji.</p>
<p>
<a class="sc" id="4"></a>
<a class="ms" id="p_2V_2103"></a>
Tena kho pana samayena aññatarā bhikkhunī jarādubbalā caraṇagilānā
sundarīnandāya bhikkhuniyā avidūre nipannā hoti. Addasā kho sā bhikkhunī sāḷhaṃ
migāranattāraṃ avassutaṃ avassutāya sundarīnandāya bhikkhuniyā kāyasaṃsaggaṃ
samāpajjantaṃ. Disvāna ujjhāyati khiyyati vipāceti—  “kathañhi nāma ayyā
sundarīnandā avassutā avassutassa purisapuggalassa kāyasaṃsaggaṃ
sādiyissatī”ti. Atha kho sā bhikkhunī bhikkhunīnaṃ etamatthaṃ ārocesi. Yā tā
bhikkhuniyo appicchā santuṭṭhā lajjiniyo kukkuccikā sikkhākāmā tā ujjhāyanti
khiyyanti vipācenti—  “kathañhi nāma ayyā sundarīnandā avassutā avassutassa
purisapuggalassa kāyasaṃsaggaṃ sādiyissatī”ti. Atha kho tā bhikkhuniyo
bhikkhūnaṃ etamatthaṃ ārocesuṃ. Ye te bhikkhū appicchā santuṭṭhā lajjino
kukkuccakā sikkhākāmā te ujjhāyanti khiyyanti vipācenti—  “kathañhi nāma
sundarīnandā bhikkhunī avassutā avassutassa purisapuggalassa kāyasaṃsaggaṃ
sādiyissatī”ti.</p>
<p>
<a class="sc" id="5"></a>
<a class="ms" id="p_2V_2104"></a>
Atha kho te bhikkhū sundarīnandaṃ bhikkhuniṃ anekapariyāyena vigarahitvā
bhagavato etamatthaṃ ārocesuṃ. Atha kho bhagavā etasmiṃ nidāne etasmiṃ pakaraṇe
bhikkhusaṃghaṃ sannipātāpetvā bhikkhū paṭipucchi—  “saccaṃ kira, bhikkhave,
sundarīnandā bhikkhunī avassutā avassutassa purisapuggalassa kāyasaṃsaggaṃ
sādiyatī”ti? “Saccaṃ, bhagavā”ti. Vigarahi buddho bhagavā—  “ananucchavikaṃ,
bhikkhave, sundarīnandāya bhikkhuniyā ananulomikaṃ appatirūpaṃ assāmaṇakaṃ
akappiyaṃ akaraṇīyaṃ. Kathañhi nāma, bhikkhave, sundarīnandā bhikkhunī avassutā
avassutassa purisapuggalassa kāyasaṃsaggaṃ sādiyissati. Netaṃ, bhikkhave,
appasannānaṃ vā pasādāya pasannānaṃ vā bhiyyobhāvāya. Atha khvetaṃ, bhikkhave,
appasannānañceva appasādāya pasannānañca ekaccānaṃ aññathattāyā”ti. Atha kho
bhagavā sundarīnandaṃ bhikkhuniṃ anekapariyāyena vigarahitvā dubbharatāya
dupposatāya mahicchatāya asantuṭṭhitāya saṅgaṇikāya kosajjassa avaṇṇaṃ
bhāsitvā, anekapariyāyena subharatāya suposatāya appicchassa santuṭṭhassa
sallekhassa dhutassa pāsādikassa apacayassa vīriyārambhassa vaṇṇaṃ bhāsitvā,
bhikkhūnaṃ tadanucchavikaṃ tadanulomikaṃ dhammiṃ kathaṃ katvā bhikkhū āmantesi—
“tena hi, bhikkhave, bhikkhunīnaṃ sikkhāpadaṃ paññapessāmi dasa atthavase
paṭicca—  saṃghasuṭṭhutāya, saṃghaphāsutāya, dummaṅkūnaṃ bhikkhunīnaṃ
niggahāya, pesalānaṃ bhikkhunīnaṃ phāsuvihārāya, diṭṭhadhammikānaṃ āsavānaṃ
saṃvarāya, samparāyikānaṃ āsavānaṃ paṭighātāya, appasannānaṃ pasādāya,
pasannānaṃ bhiyyobhāvāya, saddhammaṭṭhitiyā vinayānuggahāya. Evañca pana,
bhikkhave, bhikkhuniyo imaṃ sikkhāpadaṃ uddisantu— </p>
<p class="rule">
<a class="sc" id="6"></a>
<a class="ms" id="p_2V_2105"></a>
<a class="msdiv" id="msdiv657"></a>
<strong>“Yā pana bhikkhunī avassutā avassutassa purisapuggalassa adhakkhakaṃ
ubbhajāṇumaṇḍalaṃ āmasanaṃ vā parāmasanaṃ vā gahaṇaṃ vā chupanaṃ vā paṭipīḷanaṃ
vā sādiyeyya, ayampi pārājikā hoti asaṃvāsā ubbhajāṇumaṇḍalikā”</strong>
ti. (<em>5</em>:<strong>5</strong>)</p>
<ul>
<li>
<a class="ms" id="p_2V_2106"></a>
<a class="msdiv" id="msdiv658"></a>
<span class="term">Yā panā</span>
<span class="gloss">ti yā yādisā yathāyuttā yathājaccā yathānāmā yathāgottā
yathāsīlā yathāvihārinī yathāgocarā therā vā navā vā majjhimā vā, esā vuccati
yā panāti. </span>ti yā yādisā yathāyuttā yathājaccā yathānāmā yathāgottā
yathāsīlā yathāvihārinī yathāgocarā therā vā navā vā majjhimā vā, esā vuccati
yā panāti.</li>
</ul>
<ul>
<li>
<a class="ms" id="p_2V_2107"></a>
<span class="term">Bhikkhunī</span>
<span class="gloss">ti bhikkhikāti bhikkhunī; bhikkhācariyaṃ ajjhupagatāti
bhikkhunī; bhinnapaṭadharāti bhikkhunī; samaññāya bhikkhunī; paṭiññāya
bhikkhunī; ehi bhikkhunīti bhikkhunī; tīhi saraṇagamanehi upasampannāti
bhikkhunī; bhadrā bhikkhunī; sārā bhikkhunī; sekhā bhikkhunī; asekhā bhikkhunī;
samaggena ubhatosaṃghena ñatticatutthena kammena akuppena ṭhānārahena
upasampannāti bhikkhunī. Tatra yāyaṃ bhikkhunī samaggena ubhatosaṃghena
ñatticatutthena kammena akuppena ṭhānārahena upasampannā, ayaṃ imasmiṃ atthe
adhippetā bhikkhunīti. </span>ti bhikkhikāti bhikkhunī; bhikkhācariyaṃ
ajjhupagatāti bhikkhunī; bhinnapaṭadharāti bhikkhunī; samaññāya bhikkhunī;
paṭiññāya bhikkhunī; ehi bhikkhunīti bhikkhunī; tīhi saraṇagamanehi
upasampannāti bhikkhunī; bhadrā bhikkhunī; sārā bhikkhunī; sekhā bhikkhunī;
asekhā bhikkhunī; samaggena ubhatosaṃghena ñatticatutthena kammena akuppena
ṭhānārahena upasampannāti bhikkhunī. Tatra yāyaṃ bhikkhunī samaggena
ubhatosaṃghena ñatticatutthena kammena akuppena ṭhānārahena upasampannā, ayaṃ
imasmiṃ atthe adhippetā bhikkhunīti.</li>
</ul>
<ul>
<li>
<a class="ms" id="p_2V_2108"></a>
<span class="term">Avassutā</span>
<span class="gloss">nāma sārattā apekkhavatī paṭibaddhacittā. </span>
nāma sārattā apekkhavatī paṭibaddhacittā.</li>
</ul>
<ul>
<li>
<a class="ms" id="p_2V_2109"></a>
<span class="term">Avassuto</span>
<span class="gloss">nāma sāratto apekkhavā paṭibaddhacitto. </span>
nāma sāratto apekkhavā paṭibaddhacitto.</li>
</ul>
<ul>
<li>
<a class="ms" id="p_2V_2110"></a>
<span class="term">Purisapuggalo</span>
<span class="gloss">nāma manussapuriso na yakkho na peto na tiracchānagato
viññū paṭibalo kāyasaṃsaggaṃ samāpajjituṃ. </span>
nāma manussapuriso na yakkho na peto na tiracchānagato viññū paṭibalo
kāyasaṃsaggaṃ samāpajjituṃ.</li>
</ul>
<ul>
<li>
<a class="ms" id="p_2V_2111"></a>
<span class="term">Adhakkhakan</span>
<span class="gloss">ti heṭṭhakkhakaṃ. </span>ti heṭṭhakkhakaṃ.</li>
</ul>
<ul>
<li>
<a class="ms" id="p_2V_2112"></a>
<span class="term">Ubbhajāṇumaṇḍalan</span>
<span class="gloss">ti uparijāṇumaṇḍalaṃ. </span>ti uparijāṇumaṇḍalaṃ.</li>
</ul>
<ul>
<li>
<a class="ms" id="p_2V_2113"></a>
<span class="term">Āmasanaṃ</span>
<span class="gloss">nāma āmaṭṭhamattaṃ. </span>
nāma āmaṭṭhamattaṃ.</li>
</ul>
<ul>
<li>
<a class="ms" id="p_2V_2114"></a>
<span class="term">Parāmasanaṃ</span>
<span class="gloss">nāma itocito ca sañcopanaṃ. </span>
nāma itocito ca sañcopanaṃ.</li>
</ul>
<ul>
<li>
<a class="ms" id="p_2V_2115"></a>
<span class="term">Gahaṇaṃ</span>
<span class="gloss">nāma gahitamattaṃ. </span>
nāma gahitamattaṃ.</li>
</ul>
<ul>
<li>
<a class="ms" id="p_2V_2116"></a>
<span class="term">Chupanaṃ</span>
<span class="gloss">nāma phuṭṭhamattaṃ. </span>
nāma phuṭṭhamattaṃ.</li>
</ul>
<ul>
<li>
<a class="ms" id="p_2V_2117"></a>
<span class="term">Paṭipīḷanaṃ vā sādiyeyyā</span>
<span class="gloss">ti aṅgaṃ gahetvā nippīḷanaṃ sādiyati. </span>ti aṅgaṃ
gahetvā nippīḷanaṃ sādiyati.</li>
</ul>
<ul>
<li>
<a class="ms" id="p_2V_2118"></a>
<span class="term">Ayampī</span>
<span class="gloss">ti purimāyo upādāya vuccati. </span>ti purimāyo upādāya
vuccati.</li>
</ul>
<ul>
<li>
<a class="ms" id="p_2V_2119"></a>
<span class="term">Pārājikā hotī</span>
<span class="gloss">ti seyyathāpi nāma puriso sīsacchinno abhabbo tena
sarīrabandhanena jīvituṃ; evameva bhikkhunī avassutā avassutassa
purisapuggalassa adhakkhakaṃ ubbhajāṇumaṇḍalaṃ āmasanaṃ vā parāmasanaṃ vā
gahaṇaṃ vā chupanaṃ vā paṭipīḷanaṃ vā sādiyantī assamaṇī hoti asakyadhītā. Tena
vuccati pārājikā hotīti. </span>ti seyyathāpi nāma puriso sīsacchinno abhabbo
tena sarīrabandhanena jīvituṃ; evameva bhikkhunī avassutā avassutassa
purisapuggalassa adhakkhakaṃ ubbhajāṇumaṇḍalaṃ āmasanaṃ vā parāmasanaṃ vā
gahaṇaṃ vā chupanaṃ vā paṭipīḷanaṃ vā sādiyantī assamaṇī hoti asakyadhītā. Tena
vuccati pārājikā hotīti.</li>
</ul>
<ul>
<li>
<a class="ms" id="p_2V_2120"></a>
<span class="term">Asaṃvāsā</span>
<span class="gloss">ti </span>ti
<span class="term">saṃvāso</span>
<span class="gloss">nāma ekakammaṃ ekuddeso samasikkhatā, eso saṃvāso nāma. So
tāya saddhiṃ natthi, tena vuccati asaṃvāsāti. </span> nāma ekakammaṃ ekuddeso
samasikkhatā, eso saṃvāso nāma. So tāya saddhiṃ natthi, tena vuccati
asaṃvāsāti.</li>
</ul>
<p>
<a class="sc" id="7"></a>
<a class="ms" id="p_2V_2121"></a>
<a class="msdiv" id="msdiv659"></a>
Ubhatoavassute adhakkhakaṃ ubbhajāṇumaṇḍalaṃ kāyena kāyaṃ āmasati, āpatti
pārājikassa. Kāyena kāyapaṭibaddhaṃ āmasati, āpatti thullaccayassa.
Kāyapaṭibaddhena kāyaṃ āmasati, āpatti thullaccayassa. Kāyapaṭibaddhena
kāyapaṭibaddhaṃ āmasati, āpatti dukkaṭassa.</p>
<p>
<a class="sc" id="8"></a>
<a class="ms" id="p_2V_2122"></a>
Nissaggiyena kāyaṃ āmasati, āpatti dukkaṭassa. Nissaggiyena kāyapaṭibaddhaṃ
āmasati, āpatti dukkaṭassa. Nissaggiyena nissaggiyaṃ āmasati, āpatti
dukkaṭassa.</p>
<p>
<a class="sc" id="9"></a>
<a class="ms" id="p_2V_2123"></a>
Ubbhakkhakaṃ adhojāṇumaṇḍalaṃ kāyena kāyaṃ āmasati, āpatti thullaccayassa.
Kāyena kāyapaṭibaddhaṃ āmasati, āpatti dukkaṭassa. Kāyapaṭibaddhena kāyaṃ
āmasati, āpatti dukkaṭassa. Kāyapaṭibaddhena kāyapaṭibaddhaṃ āmasati, āpatti
dukkaṭassa.</p>
<p>
<a class="sc" id="10"></a>
<a class="ms" id="p_2V_2124"></a>
Nissaggiyena kāyaṃ āmasati, āpatti dukkaṭassa. Nissaggiyena kāyapaṭibaddhaṃ
āmasati, āpatti dukkaṭassa. Nissaggiyena nissaggiyaṃ āmasati, āpatti
dukkaṭassa.</p>
<p>
<a class="sc" id="11"></a>
<a class="ms" id="p_2V_2125"></a>
<a class="msdiv" id="msdiv660"></a>
Ekatoavassute adhakkhakaṃ ubbhajāṇumaṇḍalaṃ kāyena kāyaṃ āmasati, āpatti
thullaccayassa. Kāyena kāyapaṭibaddhaṃ āmasati, āpatti dukkaṭassa.
Kāyapaṭibaddhena kāyaṃ āmasati, āpatti dukkaṭassa. Kāyapaṭibaddhena
kāyapaṭibaddhaṃ āmasati, āpatti dukkaṭassa.</p>
<p>
<a class="sc" id="12"></a>
<a class="ms" id="p_2V_2126"></a>
Nissaggiyena kāyaṃ āmasati, āpatti dukkaṭassa. Nissaggiyena kāyapaṭibaddhaṃ
āmasati, āpatti dukkaṭassa. Nissaggiyena nissaggiyaṃ āmasati, āpatti
dukkaṭassa.</p>
<p>
<a class="sc" id="13"></a>
<a class="ms" id="p_2V_2127"></a>
Ubbhakkhakaṃ adhojāṇumaṇḍalaṃ kāyena kāyaṃ āmasati, āpatti dukkaṭassa. Kāyena
kāyapaṭibaddhaṃ āmasati, āpatti dukkaṭassa. Kāyapaṭibaddhena kāyaṃ āmasati,
āpatti dukkaṭassa. Kāyapaṭibaddhena kāyapaṭibaddhaṃ āmasati, āpatti dukkaṭassa.</p>
<p>
<a class="sc" id="14"></a>
<a class="ms" id="p_2V_2128"></a>
Nissaggiyena kāyaṃ āmasati, āpatti dukkaṭassa. Nissaggiyena kāyapaṭibaddhaṃ
āmasati, āpatti dukkaṭassa. Nissaggiyena nissaggiyaṃ āmasati, āpatti
dukkaṭassa.</p>
<p>
<a class="sc" id="15"></a>
<a class="ms" id="p_2V_2129"></a>
<a class="msdiv" id="msdiv661"></a>
Ubhatoavassute yakkhassa vā petassa vā paṇḍakassa vā
tiracchānagatamanussaviggahassa vā adhakkhakaṃ ubbhajāṇumaṇḍalaṃ kāyena kāyaṃ
āmasati, āpatti thullaccayassa. Kāyena kāyapaṭibaddhaṃ āmasati, āpatti
dukkaṭassa. Kāyapaṭibaddhena kāyaṃ āmasati, āpatti dukkaṭassa. Kāyapaṭibaddhena
kāyapaṭibaddhaṃ āmasati, āpatti dukkaṭassa.</p>
<p>
<a class="sc" id="16"></a>
<a class="ms" id="p_2V_2130"></a>
Nissaggiyena kāyaṃ āmasati, āpatti dukkaṭassa. Nissaggiyena kāyapaṭibaddhaṃ
āmasati, āpatti dukkaṭassa. Nissaggiyena nissaggiyaṃ āmasati, āpatti
dukkaṭassa.</p>
<p>
<a class="sc" id="17"></a>
<a class="ms" id="p_2V_2131"></a>
Ubbhakkhakaṃ adhojāṇumaṇḍalaṃ kāyena kāyaṃ āmasati, āpatti dukkaṭassa. Kāyena
kāyapaṭibaddhaṃ āmasati, āpatti dukkaṭassa. Kāyapaṭibaddhena kāyaṃ āmasati,
āpatti dukkaṭassa. Kāyapaṭibaddhena kāyapaṭibaddhaṃ āmasati, āpatti dukkaṭassa.</p>
<p>
<a class="sc" id="18"></a>
<a class="ms" id="p_2V_2132"></a>
Nissaggiyena kāyaṃ āmasati, āpatti dukkaṭassa. Nissaggiyena kāyapaṭibaddhaṃ
āmasati, āpatti dukkaṭassa. Nissaggiyena nissaggiyaṃ āmasati, āpatti
dukkaṭassa.</p>
<p>
<a class="sc" id="19"></a>
<a class="ms" id="p_2V_2133"></a>
<a class="msdiv" id="msdiv662"></a>
Ekatoavassute adhakkhakaṃ ubbhajāṇumaṇḍalaṃ kāyena kāyaṃ āmasati, āpatti
dukkaṭassa. Kāyena kāyapaṭibaddhaṃ āmasati, āpatti dukkaṭassa. Kāyapaṭibaddhena
kāyaṃ āmasati, āpatti dukkaṭassa. Kāyapaṭibaddhena kāyapaṭibaddhaṃ āmasati,
āpatti dukkaṭassa.</p>
<p>
<a class="sc" id="20"></a>
<a class="ms" id="p_2V_2134"></a>
Nissaggiyena kāyaṃ āmasati, āpatti dukkaṭassa. Nissaggiyena kāyapaṭibaddhaṃ
āmasati, āpatti dukkaṭassa. Nissaggiyena nissaggiyaṃ āmasati, āpatti
dukkaṭassa.</p>
<p>
<a class="sc" id="21"></a>
<a class="ms" id="p_2V_2135"></a>
Ubbhakkhakaṃ adhojāṇumaṇḍalaṃ kāyena kāyaṃ āmasati, āpatti dukkaṭassa. Kāyena
kāyapaṭibaddhaṃ āmasati, āpatti dukkaṭassa. Kāyapaṭibaddhena kāyaṃ āmasati,
āpatti dukkaṭassa. Kāyapaṭibaddhena kāyapaṭibaddhaṃ āmasati, āpatti dukkaṭassa.</p>
<p>
<a class="sc" id="22"></a>
<a class="ms" id="p_2V_2136"></a>
Nissaggiyena kāyaṃ āmasati, āpatti dukkaṭassa. Nissaggiyena kāyapaṭibaddhaṃ
āmasati, āpatti dukkaṭassa. Nissaggiyena nissaggiyaṃ āmasati, āpatti
dukkaṭassa.</p>
<p>
<a class="sc" id="23"></a>
<a class="ms" id="p_2V_2137"></a>
<a class="msdiv" id="msdiv663"></a>
Anāpatti—  asañcicca, assatiyā, ajānantiyā, asādiyantiyā, ummattikāya,
khittacittāya, vedanāṭṭāya, ādikammikāyāti.</p>
<p class="CENTER">
<a class="ms" id="p_2V_2138"></a>
Paṭhamapārājikaṃ samattaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>