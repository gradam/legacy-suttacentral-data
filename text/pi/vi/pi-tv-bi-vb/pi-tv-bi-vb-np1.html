<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="pi-tv-bi-vb-np1">
<article>
<hgroup>
<h1>Pattasannicayasikkhāpada</h1>
</hgroup>
<span class="hidden">Bhikkhunivibhaṅga</span><span class="hidden">Nissaggiyakaṇḍa</span><span class="hidden">Pattavagga</span><span class="hidden">Pattasannicayasikkhāpada</span>
<p class="CENTER">
<a class="sc" id="1"></a>
<a class="ms" id="p_2V_2424"></a>
Ime kho panāyyāyo tiṃsa nissaggiyā pācittiyā<br>
dhammā uddesaṃ āgacchanti.</p>
<p>
<a class="sc" id="2"></a>
<a class="ms" id="p_2V_2425"></a>
<a class="msdiv" id="msdiv733"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena chabbaggiyā bhikkhuniyo bahū patte sannicayaṃ
karonti. Manussā vihāracārikaṃ āhiṇḍantā passitvā ujjhāyanti khiyyanti
vipācenti—  “kathañhi nāma bhikkhuniyo bahū patte sannicayaṃ karissanti,
pattavāṇijjaṃ vā bhikkhuniyo karissanti, āmattikāpaṇaṃ vā pasāressantī”ti.</p>
<p>
<a class="sc" id="3"></a>
<a class="ms" id="p_2V_2426"></a>
Assosuṃ kho bhikkhuniyo tesaṃ manussānaṃ ujjhāyantānaṃ khiyyantānaṃ
vipācentānaṃ. Yā tā bhikkhuniyo appicchā…pe…  tā ujjhāyanti khiyyanti
vipācenti—  “kathañhi nāma chabbaggiyā bhikkhuniyo pattasannicayaṃ
karissantī”ti…pe…  “saccaṃ kira, bhikkhave, chabbaggiyā bhikkhuniyo
pattasannicayaṃ karontī”ti? “Saccaṃ, bhagavā”ti. Vigarahi buddho bhagavā…pe…
kathañhi nāma, bhikkhave, chabbaggiyā bhikkhuniyo pattasannicayaṃ karissanti.
Netaṃ, bhikkhave, appasannānaṃ vā pasādāya…pe…  evañca pana, bhikkhave,
bhikkhuniyo imaṃ sikkhāpadaṃ uddisantu— </p>
<ul>
<li>
<a class="ms" id="p_2V_2427"></a>
<a class="msdiv" id="msdiv734"></a>
<span class="term">“Yā pana bhikkhunī pattasannicayaṃ kareyya</span>
<span class="gloss">, </span>,
<span class="term">nissaggiyaṃ pācittiyan”</span>
<span class="gloss">ti. (</span>ti. (<em>1</em>:<span class="term">26</span>
<span class="gloss">) </span>)</li>
</ul>
<ul>
<li>
<a class="ms" id="p_2V_2428"></a>
<a class="msdiv" id="msdiv735"></a>
<span class="term">Yā panā</span>
<span class="gloss">ti yā yādisā…pe…  </span>ti yā yādisā…pe…
<span class="term">bhikkhunī</span>
<span class="gloss">ti…pe…  ayaṃ imasmiṃ atthe adhippetā bhikkhunīti. </span>ti…pe…
ayaṃ imasmiṃ atthe adhippetā bhikkhunīti.</li>
</ul>
<ul>
<li>
<a class="ms" id="p_2V_2429"></a>
<span class="term">Patto</span>
<span class="gloss">nāma dve pattā—  ayopatto, mattikāpatto. Tayo pattassa
vaṇṇā—  ukkaṭṭho patto, majjhimo patto, omako patto. </span>
nāma dve pattā—  ayopatto, mattikāpatto. Tayo pattassa vaṇṇā—  ukkaṭṭho patto,
majjhimo patto, omako patto.
<span class="term">Ukkaṭṭho</span>
<span class="gloss"></span>
<span class="term">nāma</span>
<span class="gloss"></span>
<span class="term">patto</span>
<span class="gloss">aḍḍhāḷhakodanaṃ gaṇhāti catubhāgaṃ khādanaṃ tadupiyaṃ
byañjanaṃ. </span> aḍḍhāḷhakodanaṃ gaṇhāti catubhāgaṃ khādanaṃ tadupiyaṃ
byañjanaṃ.
<span class="term">Majjhimo nāma</span>
<span class="gloss"></span>
<span class="term">patto</span>
<span class="gloss">nāḷikodanaṃ gaṇhāti catubhāgaṃ khādanaṃ tadupiyaṃ
byañjanaṃ. </span> nāḷikodanaṃ gaṇhāti catubhāgaṃ khādanaṃ tadupiyaṃ byañjanaṃ.
<span class="term">Omako nāma</span>
<span class="gloss"></span>
<span class="term">patto</span>
<span class="gloss">patthodanaṃ gaṇhāti catubhāgaṃ khādanaṃ tadupiyaṃ
byañjanaṃ. Tato ukkaṭṭho apatto omako apatto. </span>
patthodanaṃ gaṇhāti catubhāgaṃ khādanaṃ tadupiyaṃ byañjanaṃ. Tato ukkaṭṭho
apatto omako apatto.</li>
</ul>
<ul>
<li>
<a class="ms" id="p_2V_2430"></a>
<span class="term">Sannicayaṃ kareyyā</span>
<span class="gloss">ti anadhiṭṭhito avikappito. </span>ti anadhiṭṭhito
avikappito.</li>
</ul>
<ul>
<li>
<a class="ms" id="p_2V_2431"></a>
<span class="term">Nissaggiyo hotī</span>
<span class="gloss">ti saha aruṇuggamanā nissaggiyo hoti. Nissajjitabbo
saṃghassa vā gaṇassa vā ekabhikkhuniyā vā. Evañca pana, bhikkhave,
nissajjitabbo. Tāya bhikkhuniyā saṃghaṃ upasaṅkamitvā ekaṃsaṃ uttarāsaṅgaṃ
karitvā vuḍḍhānaṃ bhikkhunīnaṃ pāde vanditvā ukkuṭikaṃ nisīditvā añjaliṃ
paggahetvā evamassa vacanīyo—  “ayaṃ me, ayye, patto rattātikkanto nissaggiyo,
imāhaṃ saṃghassa nissajjāmī”ti. Nissajjitvā āpatti desetabbā. Byattāya
bhikkhuniyā paṭibalāya āpatti paṭiggahetabbā. Nissaṭṭhapatto dātabbo—  </span>ti
saha aruṇuggamanā nissaggiyo hoti. Nissajjitabbo saṃghassa vā gaṇassa vā
ekabhikkhuniyā vā. Evañca pana, bhikkhave, nissajjitabbo. Tāya bhikkhuniyā
saṃghaṃ upasaṅkamitvā ekaṃsaṃ uttarāsaṅgaṃ karitvā vuḍḍhānaṃ bhikkhunīnaṃ pāde
vanditvā ukkuṭikaṃ nisīditvā añjaliṃ paggahetvā evamassa vacanīyo—  “ayaṃ me,
ayye, patto rattātikkanto nissaggiyo, imāhaṃ saṃghassa nissajjāmī”ti.
Nissajjitvā āpatti desetabbā. Byattāya bhikkhuniyā paṭibalāya āpatti
paṭiggahetabbā. Nissaṭṭhapatto dātabbo— </li>
</ul>
<p>
<a class="sc" id="4"></a>
<a class="ms" id="p_2V_2432"></a>
“Suṇātu me, ayye, saṃgho. Ayaṃ patto itthannāmāya bhikkhuniyā nissaggiyo
saṃghassa nissaṭṭho. Yadi saṃghassa pattakallaṃ, saṃgho imaṃ pattaṃ
itthannāmāya bhikkhuniyā dadeyyā”ti.</p>
<p>
<a class="sc" id="5"></a>
<a class="ms" id="p_2V_2433"></a>
Tāya bhikkhuniyā sambahulā bhikkhuniyo upasaṅkamitvā ekaṃsaṃ uttarāsaṅgaṃ
karitvā vuḍḍhānaṃ bhikkhunīnaṃ pāde vanditvā ukkuṭikaṃ nisīditvā añjaliṃ
paggahetvā evamassu vacanīyā—  “ayaṃ me, ayyāyo, patto rattātikkanto
nissaggiyo, imāhaṃ ayyānaṃ nissajjāmī”ti. Nissajjitvā āpatti desetabbā.
Byattāya bhikkhuniyā paṭibalāya āpatti paṭiggahetabbā. Nissaṭṭhapatto dātabbo— </p>
<p>
<a class="sc" id="6"></a>
<a class="ms" id="p_2V_2434"></a>
“Suṇantu me, ayyāyo. Ayaṃ patto itthannāmāya bhikkhuniyā nissaggiyo ayyānaṃ
nissaṭṭho. Yadi ayyānaṃ pattakallaṃ, ayyāyo, imaṃ pattaṃ itthannāmāya
bhikkhuniyā dadeyyun”ti.</p>
<p>
<a class="sc" id="7"></a>
<a class="ms" id="p_2V_2435"></a>
Tāya bhikkhuniyā ekaṃ bhikkhuniṃ upasaṅkamitvā ekaṃsaṃ uttarāsaṅgaṃ karitvā
ukkuṭikaṃ nisīditvā añjaliṃ paggahetvā evamassa vacanīyā—  “ayaṃ me, ayye,
patto rattātikkanto nissaggiyo. Imāhaṃ ayyāya nissajjāmī”ti. Nissajjitvā āpatti
desetabbā. Tāya bhikkhuniyā āpatti paṭiggahetabbā. Nissaṭṭhapatto dātabbo—
“imaṃ pattaṃ ayyāya dammī”ti.</p>
<p>
<a class="sc" id="8"></a>
<a class="ms" id="p_2V_2436"></a>
<a class="msdiv" id="msdiv736"></a>
Rattātikkante atikkantasaññā, nissaggiyaṃ pācittiyaṃ. Rattātikkante vematikā,
nissaggiyaṃ pācittiyaṃ. Rattātikkante anatikkantasaññā, nissaggiyaṃ pācittiyaṃ.
Anadhiṭṭhite adhiṭṭhitasaññā, nissaggiyaṃ pācittiyaṃ. Avikappite
vikappitasaññā, nissaggiyaṃ pācittiyaṃ. Avissajjite vissajjitasaññā,
nissaggiyaṃ pācittiyaṃ. Anaṭṭhe naṭṭhasaññā…  avinaṭṭhe vinaṭṭhasaññā…  abhinne
bhinnasaññā…  avilutte viluttasaññā, nissaggiyaṃ pācittiyaṃ.</p>
<p>
<a class="sc" id="9"></a>
<a class="ms" id="p_2V_2437"></a>
Nissaggiyaṃ pattaṃ anissajjitvā paribhuñjati, āpatti dukkaṭassa.
Rattānatikkante atikkantasaññā, āpatti dukkaṭassa. Rattānatikkante vematikā,
āpatti dukkaṭassa. Rattānatikkante anatikkantasaññā anāpatti.</p>
<p>
<a class="sc" id="10"></a>
<a class="ms" id="p_2V_2438"></a>
<a class="msdiv" id="msdiv737"></a>
Anāpatti—  antoaruṇe adhiṭṭheti, vikappeti, vissajjeti, nassati, vinassati,
bhijjati, acchinditvā gaṇhanti, vissāsaṃ gaṇhanti, ummattikāya, ādikammikāyāti.</p>
<p>
<a class="sc" id="11"></a>
<a class="ms" id="p_2V_2439"></a>
Tena kho pana samayena chabbaggiyā bhikkhuniyo nissaṭṭhapattaṃ na denti.
Bhagavato etamatthaṃ ārocesuṃ. “Na, bhikkhave, nissaṭṭhapatto na dātabbo. Yā na
dadeyya, āpatti dukkaṭassā”ti.</p>
<p class="endsutta">
<a class="ms" id="p_2V_2440"></a>
Paṭhamasikkhāpadaṃ niṭṭhitaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>