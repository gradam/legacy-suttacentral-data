<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="pi-tv-bi-vb-pj6">
<article>
<hgroup>
<h1>Vajjappaṭicchādikāsikkhāpada</h1>
</hgroup>
<span class="hidden">Bhikkhunivibhaṅga</span><span class="hidden">Pārājikakaṇḍa</span><span class="hidden">Vajjappaṭicchādikāsikkhāpada</span>
<p>
<a class="sc" id="1"></a>
<a class="ms" id="p_2V_2139"></a>
<a class="msdiv" id="msdiv664"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena sundarīnandā bhikkhunī sāḷhena migāranattunā
gabbhinī hoti. Yāva gabbho taruṇo ahosi tāva chādesi. Paripakke gabbhe
vibbhamitvā vijāyi. Bhikkhuniyo thullanandaṃ bhikkhuniṃ etadavocuṃ—
“sundarīnandā kho, ayye, aciravibbhantā vijātā. Kacci no sā bhikkhunīyeva
samānā gabbhinī”ti? “Evaṃ, ayye”ti. “Kissa pana tvaṃ, ayye, jānaṃ pārājikaṃ
dhammaṃ ajjhāpannaṃ bhikkhuniṃ nevattanā paṭicodesi na gaṇassa ārocesī”ti? “Yo
etissā avaṇṇo mayheso avaṇṇo, yā etissā akitti mayhesā akitti, yo etissā ayaso
mayheso ayaso, yo etissā alābho mayheso alābho. Kyāhaṃ, ayye, attano avaṇṇaṃ
attano akittiṃ attano ayasaṃ attano alābhaṃ paresaṃ ārocessāmī”ti? Yā tā
bhikkhuniyo appicchā…pe…  tā ujjhāyanti khiyyanti vipācenti—  “kathañhi nāma
ayyā thullanandā jānaṃ pārājikaṃ dhammaṃ ajjhāpannaṃ bhikkhuniṃ nevattanā
paṭicodessati na gaṇassa ārocessatī”ti.</p>
<p>
<a class="sc" id="2"></a>
<a class="ms" id="p_2V_2140"></a>
Atha kho tā bhikkhuniyo bhikkhūnaṃ etamatthaṃ ārocesuṃ. Bhikkhū bhagavato
etamatthaṃ ārocesuṃ. Atha kho bhagavā etasmiṃ nidāne etasmiṃ pakaraṇe
bhikkhusaṃghaṃ sannipātāpetvā bhikkhū paṭipucchi—  “saccaṃ kira, bhikkhave,
thullanandā bhikkhunī jānaṃ pārājikaṃ dhammaṃ ajjhāpannaṃ bhikkhuniṃ nevattanā
paṭicodeti na gaṇassa ārocetī”ti? “Saccaṃ, bhagavā”ti. Vigarahi buddho
bhagavā…pe…  kathañhi nāma, bhikkhave, thullanandā bhikkhunī jānaṃ pārājikaṃ
dhammaṃ ajjhāpannaṃ bhikkhuniṃ nevattanā paṭicodessati na gaṇassa ārocessati.
Netaṃ, bhikkhave, appasannānaṃ vā pasādāya…pe…  evañca pana, bhikkhave,
bhikkhuniyo imaṃ sikkhāpadaṃ uddisantu— </p>
<ul>
<li>
<a class="ms" id="p_2V_2141"></a>
<a class="msdiv" id="msdiv665"></a>
<span class="term">“Yā pana bhikkhunī jānaṃ pārājikaṃ dhammaṃ ajjhāpannaṃ
bhikkhuniṃ nevattanā paṭicodeyya na gaṇassa āroceyya, yadā ca sā ṭhitā vā assa
cutā vā nāsitā vā avassaṭā vā, sā pacchā evaṃ vadeyya—  ‘pubbevāhaṃ, ayye,
aññāsiṃ etaṃ bhikkhuniṃ evarūpā ca evarūpā ca sā bhaginīti</span>
<span class="gloss">, </span>,
<span class="term">no ca kho attanā paṭicodessaṃ na gaṇassa ārocessan’ti,
ayampi pārājikā hoti asaṃvāsā vajjappaṭicchādikā</span>
<span class="gloss">”ti. (</span>”ti. (<em>6</em>:<span class="term">6</span>
<span class="gloss">) </span>)</li>
</ul>
<ul>
<li>
<a class="ms" id="p_2V_2142"></a>
<a class="msdiv" id="msdiv666"></a>
<span class="term">Yā panā</span>
<span class="gloss">ti yā yādisā…pe…  </span>ti yā yādisā…pe…
<span class="term">bhikkhunī</span>
<span class="gloss">ti…pe…  ayaṃ imasmiṃ atthe adhippetā bhikkhunīti. </span>ti…pe…
ayaṃ imasmiṃ atthe adhippetā bhikkhunīti.</li>
</ul>
<ul>
<li>
<a class="ms" id="p_2V_2143"></a>
<span class="term">Jānāti</span>
<span class="gloss">nāma sāmaṃ vā jānāti, aññe vā tassā ārocenti, sā vā
āroceti. </span>
nāma sāmaṃ vā jānāti, aññe vā tassā ārocenti, sā vā āroceti.</li>
</ul>
<ul>
<li>
<a class="ms" id="p_2V_2144"></a>
<span class="term">Pārājikaṃ dhammaṃ ajjhāpannan</span>
<span class="gloss">ti aṭṭhannaṃ pārājikānaṃ aññataraṃ pārājikaṃ ajjhāpannaṃ.
</span>ti aṭṭhannaṃ pārājikānaṃ aññataraṃ pārājikaṃ ajjhāpannaṃ.</li>
</ul>
<ul>
<li>
<a class="ms" id="p_2V_2145"></a>
<span class="term">Nevattanā paṭicodeyyā</span>
<span class="gloss">ti na sayaṃ codeyya. </span>ti na sayaṃ codeyya.</li>
</ul>
<ul>
<li>
<a class="ms" id="p_2V_2146"></a>
<span class="term">Na gaṇassa āroceyyā</span>
<span class="gloss">ti na aññāsaṃ bhikkhunīnaṃ āroceyya. </span>ti na aññāsaṃ
bhikkhunīnaṃ āroceyya.</li>
</ul>
<ul>
<li>
<a class="ms" id="p_2V_2147"></a>
<span class="term">Yadā ca sā ṭhitā vā assa cutā vā</span>
<span class="gloss">ti </span>ti
<span class="term">ṭhitā</span>
<span class="gloss">nāma saliṅge ṭhitā vuccati. </span> nāma saliṅge ṭhitā
vuccati.
<span class="term">Cutā</span>
<span class="gloss">nāma kālaṅkatā vuccati. </span> nāma kālaṅkatā vuccati.
<span class="term">Nāsitā</span>
<span class="gloss">nāma sayaṃ vā vibbhantā hoti aññehi vā nāsitā. </span> nāma
sayaṃ vā vibbhantā hoti aññehi vā nāsitā.
<span class="term">Avassaṭā</span>
<span class="gloss">nāma titthāyatanaṃ saṅkantā vuccati. Sā pacchā evaṃ
vadeyya—  “pubbevāhaṃ, ayye, aññāsiṃ etaṃ bhikkhuniṃ evarūpā ca evarūpā ca sā
bhaginī”ti. </span> nāma titthāyatanaṃ saṅkantā vuccati. Sā pacchā evaṃ
vadeyya—  “pubbevāhaṃ, ayye, aññāsiṃ etaṃ bhikkhuniṃ evarūpā ca evarūpā ca sā
bhaginī”ti.</li>
</ul>
<ul>
<li>
<a class="ms" id="p_2V_2148"></a>
<span class="term">No ca kho attanā paṭicodessan</span>
<span class="gloss">ti sayaṃ vā na codessaṃ. </span>ti sayaṃ vā na codessaṃ.</li>
</ul>
<ul>
<li>
<a class="ms" id="p_2V_2149"></a>
<span class="term">Na gaṇassa ārocessan</span>
<span class="gloss">ti na aññāsaṃ bhikkhunīnaṃ ārocessaṃ. </span>ti na aññāsaṃ
bhikkhunīnaṃ ārocessaṃ.</li>
</ul>
<ul>
<li>
<a class="ms" id="p_2V_2150"></a>
<span class="term">Ayampī</span>
<span class="gloss">ti purimāyo upādāya vuccati. </span>ti purimāyo upādāya
vuccati.</li>
</ul>
<ul>
<li>
<a class="ms" id="p_2V_2151"></a>
<span class="term">Pārājikā hotī</span>
<span class="gloss">ti seyyathāpi nāma paṇḍupalāso bandhanā pamutto abhabbo
haritatthāya, evameva bhikkhunī jānaṃ pārājikaṃ dhammaṃ ajjhāpannaṃ bhikkhuniṃ
nevattanā paṭicodessāmi na gaṇassa ārocessāmīti dhuraṃ nikkhittamatte assamaṇī
hoti asakyadhītā. Tena vuccati pārājikā hotīti. </span>ti seyyathāpi nāma
paṇḍupalāso bandhanā pamutto abhabbo haritatthāya, evameva bhikkhunī jānaṃ
pārājikaṃ dhammaṃ ajjhāpannaṃ bhikkhuniṃ nevattanā paṭicodessāmi na gaṇassa
ārocessāmīti dhuraṃ nikkhittamatte assamaṇī hoti asakyadhītā. Tena vuccati
pārājikā hotīti.</li>
</ul>
<ul>
<li>
<a class="ms" id="p_2V_2152"></a>
<span class="term">Asaṃvāsā</span>
<span class="gloss">ti </span>ti
<span class="term">saṃvāso</span>
<span class="gloss">nāma ekakammaṃ ekuddeso samasikkhatā. Eso saṃvāso nāma. So
tāya saddhiṃ natthi. Tena vuccati asaṃvāsāti. </span> nāma ekakammaṃ ekuddeso
samasikkhatā. Eso saṃvāso nāma. So tāya saddhiṃ natthi. Tena vuccati
asaṃvāsāti.</li>
</ul>
<p>
<a class="sc" id="3"></a>
<a class="ms" id="p_2V_2153"></a>
<a class="msdiv" id="msdiv667"></a>
Anāpatti—  “saṃghassa bhaṇḍanaṃ vā kalaho vā viggaho vā vivādo vā bhavissatī”ti
nāroceti, “saṃghabhedo vā saṃgharāji vā bhavissatī”ti nāroceti, “ayaṃ kakkhaḷā
pharusā jīvitantarāyaṃ vā brahmacariyantarāyaṃ vā karissatī”ti nāroceti, aññā
patirūpā bhikkhuniyo apassantī nāroceti, nacchādetukāmā nāroceti, paññāyissati
sakena kammenāti nāroceti, ummattikāya…pe…  ādikammikāyāti.</p>
<p class="CENTER">
<a class="ms" id="p_2V_2154"></a>
Dutiyapārājikaṃ samattaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>