<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="pi-tv-bi-vb-pc7">
<article>
<hgroup>
<h1>Āmakadhaññasikkhāpada</h1>
</hgroup>
<span class="hidden">Bhikkhunivibhaṅga</span><span class="hidden">Pācittiyakaṇḍa</span><span class="hidden">Lasuṇavagga</span><span class="hidden">Āmakadhaññasikkhāpada</span>
<p>
<a class="sc" id="1"></a>
<a class="ms" id="p_2V_2623"></a>
<a class="msdiv" id="msdiv820"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena bhikkhuniyo sassakāle āmakadhaññaṃ viññāpetvā
nagaraṃ atiharanti dvāraṭṭhāne—  “dethāyye, bhāgan”ti. Palibundhetvā muñciṃsu.</p>
<p>
<a class="sc" id="2"></a>
<a class="ms" id="p_2V_2624"></a>
Atha kho tā bhikkhuniyo upassayaṃ gantvā bhikkhunīnaṃ etamatthaṃ ārocesuṃ. Yā
tā bhikkhuniyo appicchā…pe…  tā ujjhāyanti khiyyanti vipācenti—  “kathañhi nāma
bhikkhuniyo āmakadhaññaṃ viññāpessantī”ti…pe…  “saccaṃ kira, bhikkhave,
bhikkhuniyo āmakadhaññaṃ viññāpentī”ti? “Saccaṃ, bhagavā”ti. Vigarahi buddho
bhagavā…pe…  kathañhi nāma, bhikkhave, bhikkhuniyo āmakadhaññaṃ viññāpessanti.
Netaṃ, bhikkhave, appasannānaṃ vā pasādāya…pe…  evañca pana, bhikkhave,
bhikkhuniyo imaṃ sikkhāpadaṃ uddisantu— </p>
<p class="rule">
<a class="sc" id="3"></a>
<a class="ms" id="p_2V_2625"></a>
<a class="msdiv" id="msdiv821"></a>
<strong>“Yā pana bhikkhunī āmakadhaññaṃ viññatvā vā viññāpetvā vā bhajjitvā vā
bhajjāpetvā vā koṭṭetvā vā koṭṭāpetvā vā pacitvā vā pacāpetvā vā bhuñjeyya,
pācittiyan”</strong>
ti. (<em>7</em>:<strong>62</strong>)</p>
<ul>
<li>
<a class="ms" id="p_2V_2626"></a>
<a class="msdiv" id="msdiv822"></a>
<span class="term">Yā panā</span>
<span class="gloss">ti yā yādisā…pe…  </span>ti yā yādisā…pe…
<span class="term">bhikkhunī</span>
<span class="gloss">ti…pe…  ayaṃ imasmiṃ atthe adhippetā bhikkhunīti. </span>ti…pe…
ayaṃ imasmiṃ atthe adhippetā bhikkhunīti.</li>
</ul>
<ul>
<li>
<a class="ms" id="p_2V_2627"></a>
<span class="term">Āmakadhaññaṃ</span>
<span class="gloss">nāma sāli vīhi yavo godhumo kaṅgu varako kudrusako. </span>
nāma sāli vīhi yavo godhumo kaṅgu varako kudrusako.</li>
</ul>
<ul>
<li>
<a class="ms" id="p_2V_2628"></a>
<span class="term">Viññatvā</span>
<span class="gloss">ti sayaṃ viññatvā. </span>ti sayaṃ viññatvā.
<span class="term">Viññāpetvā</span>
<span class="gloss">ti aññaṃ viññāpetvā. </span>ti aññaṃ viññāpetvā.</li>
</ul>
<ul>
<li>
<a class="ms" id="p_2V_2629"></a>
<span class="term">Bhajjitvā</span>
<span class="gloss">ti sayaṃ bhajjitvā. </span>ti sayaṃ bhajjitvā.
<span class="term">Bhajjāpetvā</span>
<span class="gloss">ti aññaṃ bhajjāpetvā. </span>ti aññaṃ bhajjāpetvā.</li>
</ul>
<ul>
<li>
<a class="ms" id="p_2V_2630"></a>
<span class="term">Koṭṭetvā</span>
<span class="gloss">ti sayaṃ koṭṭetvā. </span>ti sayaṃ koṭṭetvā.
<span class="term">Koṭṭāpetvā</span>
<span class="gloss">ti aññaṃ koṭṭāpetvā. </span>ti aññaṃ koṭṭāpetvā.</li>
</ul>
<ul>
<li>
<a class="ms" id="p_2V_2631"></a>
<span class="term">Pacitvā</span>
<span class="gloss">ti sayaṃ pacitvā. </span>ti sayaṃ pacitvā.
<span class="term">Pacāpetvā</span>
<span class="gloss">ti aññaṃ pacāpetvā. </span>ti aññaṃ pacāpetvā.</li>
</ul>
<p>
<a class="sc" id="4"></a>
<a class="ms" id="p_2V_2632"></a>
“Bhuñjissāmī”ti paṭiggaṇhāti, āpatti dukkaṭassa. Ajjhohāre ajjhohāre āpatti
pācittiyassa.</p>
<p>
<a class="sc" id="5"></a>
<a class="ms" id="p_2V_2633"></a>
<a class="msdiv" id="msdiv823"></a>
Anāpatti—  ābādhapaccayā, aparaṇṇaṃ viññāpeti, ummattikāya, ādikammikāyāti.</p>
<p class="endsutta">
<a class="ms" id="p_2V_2634"></a>
Sattamasikkhāpadaṃ niṭṭhitaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>