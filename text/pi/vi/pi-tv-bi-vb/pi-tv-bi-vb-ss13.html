<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="pi-tv-bi-vb-ss13">
<article>
<div class="hgroup">
<h1>Dutiyapāpasamācārasikkhāpada</h1>
</div>
<span class="hidden">Bhikkhunivibhaṅga</span><span class="hidden">Saṃghādisesakaṇḍa</span><span class="hidden">Dutiyapāpasamācārasikkhāpada</span>
<p>
<a class="sc" id="1"></a>
<a class="ms" id="p_2V_2394"></a>
<a class="msdiv" id="msdiv727"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena thullanandā bhikkhunī saṃghena samanubhaṭṭhā
bhikkhuniyo evaṃ vadeti—  “saṃsaṭṭhāva, ayye, tumhe viharatha. Mā tumhe nānā
viharittha. Santi saṃghe aññāpi bhikkhuniyo evācārā evaṃsaddā evaṃsilokā,
bhikkhunisaṃghassa vihesikā, aññamaññissā vajjappaṭicchādikā. Tā saṃgho na
kiñci āha. Tumhaññeva saṃgho uññāya paribhavena akkhantiyā vebhassiyā dubbalyā
evamāha—  ‘bhaginiyo kho saṃsaṭṭhā viharanti pāpācārā pāpasaddā pāpasilokā,
bhikkhunisaṃghassa vihesikā, aññamaññissā vajjappaṭicchādikā. Viviccathāyye.
Vivekaññeva bhaginīnaṃ saṃgho vaṇṇetī’”ti.</p>
<p>
<a class="sc" id="2"></a>
<a class="ms" id="p_2V_2395"></a>
Yā tā bhikkhuniyo appicchā…pe…  tā ujjhāyanti khiyyanti vipācenti—  “kathañhi
nāma ayyā thullanandā saṃghena samanubhaṭṭhā bhikkhuniyo evaṃ vakkhati—
saṃsaṭṭhāva, ayye, tumhe viharatha. Mā tumhe nānā viharittha. Santi saṃghe
aññāpi bhikkhuniyo…pe…  viviccathāyye. Vivekaññeva bhaginīnaṃ saṃgho
vaṇṇetīti”…pe…  “saccaṃ kira, bhikkhave, thullanandā bhikkhunī saṃghena
samanubhaṭṭhā bhikkhuniyo evaṃ vadeti—  saṃsaṭṭhāva, ayye, tumhe viharatha. Mā
tumhe nānā viharittha. Santi saṃghe aññāpi bhikkhuniyo evācārā evaṃsaddā
evaṃsilokā, bhikkhunisaṃghassa vihesikā, aññamaññissā vajjappaṭicchādikā. Tā
saṃgho na kiñci āha. Tumhaññeva saṃgho uññāya paribhavena akkhantiyā vebhassiyā
dubbalyā evamāha—  bhaginiyo kho saṃsaṭṭhā viharanti pāpācārā pāpasaddā
pāpasilokā, bhikkhunisaṃghassa vihesikā, aññamaññissā vajjappaṭicchādikā.
Viviccathāyye. Vivekaññeva bhaginīnaṃ saṃgho vaṇṇetī”ti? “Saccaṃ, bhagavā”ti.
Vigarahi buddho bhagavā…pe…  kathañhi nāma, bhikkhave, thullanandā bhikkhunī
saṃghena samanubhaṭṭhā bhikkhuniyo evaṃ vakkhati—  saṃsaṭṭhāva, ayye, tumhe
viharatha. Mā tumhe nānā viharittha. Santi saṃghe aññāpi bhikkhuniyo…pe…
viviccathāyye. Vivekaññeva bhaginīnaṃ saṃgho vaṇṇetīti. Netaṃ, bhikkhave,
appasannānaṃ vā pasādāya…pe…  evañca pana, bhikkhave, bhikkhuniyo imaṃ
sikkhāpadaṃ uddisantu—  </p>
<p class="rule">
<a class="sc" id="3"></a>
<a class="ms" id="p_2V_2396"></a>
<a class="msdiv" id="msdiv728"></a>
<strong>“Yā pana bhikkhunī evaṃ vadeyya—  ‘saṃsaṭṭhāva, ayye, tumhe viharatha.
Mā tumhe nānā viharittha. Santi saṃghe aññāpi bhikkhuniyo evācārā evaṃsaddā
evaṃsilokā, bhikkhunisaṃghassa vihesikā, aññamaññissā vajjappaṭicchādikā. Tā
saṃgho na kiñci āha. Tumhaññeva saṃgho uññāya paribhavena akkhantiyā vebhassiyā
dubbalyā evamāha—  bhaginiyo kho saṃsaṭṭhā viharanti pāpācārā pāpasaddā
pāpasilokā, bhikkhunisaṃghassa vihesikā, aññamaññissā vajjappaṭicchādikā.
Viviccathāyye. Vivekaññeva bhaginīnaṃ saṃgho vaṇṇetī’ti. Sā bhikkhunī
bhikkhunīhi evamassa vacanīyā—  ‘mā, ayye, evaṃ avaca—  saṃsaṭṭhāva, ayye,
tumhe viharatha. Mā tumhe nānā viharittha. Santi saṃghe aññāpi bhikkhuniyo
evācārā evaṃsaddā evaṃsilokā, bhikkhunisaṃghassa vihesikā, aññamaññissā
vajjappaṭicchādikā. Tā saṃgho na kiñci āha. Tumhaññeva saṃgho uññāya
paribhavena akkhantiyā vebhassiyā dubbalyā evamāha—  bhaginiyo kho saṃsaṭṭhā
viharanti pāpācārā pāpasaddā pāpasilokā, bhikkhunisaṃghassa vihesikā,
aññamaññissā vajjappaṭicchādikā. Viviccathāyye. Vivekaññeva bhaginīnaṃ saṃgho
vaṇṇetī’ti. Evañca sā bhikkhunī bhikkhunīhi vuccamānā tatheva paggaṇheyya, sā
bhikkhunī bhikkhunīhi yāvatatiyaṃ samanubhāsitabbā tassa paṭinissaggāya.
Yāvatatiyañce samanubhāsīyamānā taṃ paṭinissajjeyya, iccetaṃ kusalaṃ; no ce
paṭinissajjeyya, ayampi bhikkhunī yāvatatiyakaṃ dhammaṃ āpannā nissāraṇīyaṃ
saṃghādisesan”</strong>
ti. (<em>13</em>:<strong>21</strong>)</p>
<ul>
<li>
<a class="ms" id="p_2V_2397"></a>
<a class="msdiv" id="msdiv729"></a>
<span class="term">Yā panā</span>
<span class="gloss">ti yā yādisā…pe…  </span>ti yā yādisā…pe…
<span class="term">bhikkhunī</span>
<span class="gloss">ti…pe…  ayaṃ imasmiṃ atthe adhippetā bhikkhunīti. </span>ti…pe…
ayaṃ imasmiṃ atthe adhippetā bhikkhunīti.</li>
</ul>
<ul>
<li>
<a class="ms" id="p_2V_2398"></a>
<span class="term">Evaṃ vadeyyā</span>
<span class="gloss">ti—  “saṃsaṭṭhāva, ayye, tumhe viharatha. Mā tumhe nānā
viharittha. Santi saṃghe aññāpi bhikkhuniyo evācārā evaṃsaddā evaṃsilokā,
bhikkhunisaṃghassa vihesikā, aññamaññissā vajjappaṭicchādikā. Tā saṃgho na
kiñci āha”. </span>ti—  “saṃsaṭṭhāva, ayye, tumhe viharatha. Mā tumhe nānā
viharittha. Santi saṃghe aññāpi bhikkhuniyo evācārā evaṃsaddā evaṃsilokā,
bhikkhunisaṃghassa vihesikā, aññamaññissā vajjappaṭicchādikā. Tā saṃgho na
kiñci āha”.</li>
</ul>
<ul>
<li>
<a class="ms" id="p_2V_2399"></a>
<span class="term">Tumhaññeva saṃgho uññāyā</span>
<span class="gloss">ti avaññāya. </span>ti avaññāya.</li>
</ul>
<ul>
<li>
<a class="ms" id="p_2V_2400"></a>
<span class="term">Paribhavenā</span>
<span class="gloss">ti pāribhabyatā. </span>ti pāribhabyatā.</li>
</ul>
<ul>
<li>
<a class="ms" id="p_2V_2401"></a>
<span class="term">Akkhantiyā</span>
<span class="gloss">ti kopena. </span>ti kopena.</li>
</ul>
<ul>
<li>
<a class="ms" id="p_2V_2402"></a>
<span class="term">Vebhassiyā</span>
<span class="gloss">ti vibhassīkatā. </span>ti vibhassīkatā.</li>
</ul>
<ul>
<li>
<a class="ms" id="p_2V_2403"></a>
<span class="term">Dubbalyā</span>
<span class="gloss">ti apakkhatā. </span>ti apakkhatā.</li>
</ul>
<p>
<a class="sc" id="4"></a>
<a class="ms" id="p_2V_2404"></a>
Evamāha—  “bhaginiyo kho saṃsaṭṭhā viharanti pāpācārā pāpasaddā pāpasilokā,
bhikkhunisaṃghassa vihesikā, aññamaññissā vajjappaṭicchādikā. Viciccathāyye.
Vivekaññeva bhaginīnaṃ saṃgho vaṇṇetī”ti.</p>
<ul>
<li>
<a class="ms" id="p_2V_2405"></a>
<span class="term">Sā bhikkhunī</span>
<span class="gloss">ti yā sā evaṃvādinī bhikkhunī. </span>ti yā sā evaṃvādinī
bhikkhunī.</li>
</ul>
<ul>
<li>
<a class="ms" id="p_2V_2406"></a>
<span class="term">Bhikkhunīhī</span>
<span class="gloss">ti aññāhi bhikkhunīhi. </span>ti aññāhi bhikkhunīhi.</li>
</ul>
<p>
<a class="sc" id="5"></a>
<a class="ms" id="p_2V_2407"></a>
Yā passanti yā suṇanti tāhi vattabbā—  “māyye, evaṃ avaca—  ‘saṃsaṭṭhāva, ayye,
tumhe viharatha. Mā tumhe nānā viharittha. Santi saṃghe aññāpi bhikkhuniyo…pe…
viviccathāyye. Vivekaññeva bhaginīnaṃ saṃgho vaṇṇetī’”ti. Dutiyampi vattabbā.
Tatiyampi vattabbā. Sace paṭinissajjati, iccetaṃ kusalaṃ; no ce
paṭinissajjati, āpatti dukkaṭassa. Sutvā na vadanti, āpatti dukkaṭassa. Sā
bhikkhunī saṃghamajjhampi ākaḍḍhitvā vattabbā—  “māyye, evaṃ avaca—
‘saṃsaṭṭhāva, ayye, tumhe viharatha. Mā tumhe nānā viharittha. Santi saṃghe
aññāpi bhikkhuniyo…pe…  viviccathāyye. Vivekaññeva bhaginīnaṃ saṃgho
vaṇṇetī’”ti. Dutiyampi vattabbā. Tatiyampi vattabbā. Sace paṭinissajjati,
iccetaṃ kusalaṃ; no ce paṭinissajjati, āpatti dukkaṭassa. Sā bhikkhunī
samanubhāsitabbā. “Evañca pana, bhikkhave, samanubhāsitabbā. Byattāya
bhikkhuniyā paṭibalāya saṃgho ñāpetabbo— </p>
<p>
<a class="sc" id="6"></a>
<a class="ms" id="p_2V_2408"></a>
<a class="msdiv" id="msdiv730"></a>
‘Suṇātu me, ayye, saṃgho. Ayaṃ itthannāmā bhikkhunī saṃghena samanubhaṭṭhā
bhikkhuniyo evaṃ vadeti—  “saṃsaṭṭhāva, ayye, tumhe viharatha. Mā tumhe nānā
viharittha. Santi saṃghe aññāpi bhikkhuniyo evācārā evaṃsaddā evaṃsilokā,
bhikkhunisaṃghassa vihesikā, aññamaññissā vajjappaṭicchādikā. Tā saṃgho na
kiñci āha. Tumhaññeva saṃgho uññāya paribhavena akkhantiyā vebhassiyā dubbalyā
evamāha—  bhaginiyo kho saṃsaṭṭhā viharanti pāpācārā pāpasaddā pāpasilokā,
bhikkhunisaṃghassa vihesikā aññamaññissā vajjappaṭicchādikā. Viviccathāyye.
Vivekaññeva bhaginīnaṃ saṃgho vaṇṇetī”ti. Sā taṃ vatthuṃ na paṭinissajjati.
Yadi saṃghassa pattakallaṃ, saṃgho itthannāmaṃ bhikkhuniṃ samanubhāseyya tassa
vatthussa paṭinissaggāya. Esā ñatti.</p>
<p>
<a class="sc" id="7"></a>
<a class="ms" id="p_2V_2409"></a>
Suṇātu me, ayye, saṃgho. Ayaṃ itthannāmā bhikkhunī saṃghena samanubhaṭṭhā
bhikkhuniyo evaṃ vadeti—  “saṃsaṭṭhāva, ayye, tumhe viharatha. Mā tumhe nānā
viharittha. Santi saṃghe aññāpi bhikkhuniyo evācārā evaṃsaddā evaṃsilokā,
bhikkhunisaṃghassa vihesikā, aññamaññissā vajjappaṭicchādikā. Tā saṃgho na
kiñci āha. Tumhaññeva saṃgho uññāya paribhavena akkhantiyā vebhassiyā dubbalyā
evamāha—  bhaginiyo kho saṃsaṭṭhā viharanti pāpācārā pāpasaddā pāpasilokā,
bhikkhunisaṃghassa vihesikā, aññamaññissā vajjappaṭicchādikā. Viviccathāyye.
Vivekaññeva bhaginīnaṃ saṃgho vaṇṇetī”ti. Sā taṃ vatthuṃ na paṭinissajjati.
Saṃgho itthannāmaṃ bhikkhuniṃ samanubhāsati tassa vatthussa paṭinissaggāya.
Yassā ayyāya khamati itthannāmāya bhikkhuniyā samanubhāsanā tassa vatthussa
paṭinissaggāya, sā tuṇhassa; yassā nakkhamati, sā bhāseyya.</p>
<p>
<a class="sc" id="8"></a>
<a class="ms" id="p_2V_2410"></a>
Dutiyampi etamatthaṃ vadāmi…pe…  tatiyampi etamatthaṃ vadāmi…pe… .</p>
<p>
<a class="sc" id="9"></a>
<a class="ms" id="p_2V_2411"></a>
Samanubhaṭṭhā saṃghena itthannāmā bhikkhunī tassa vatthussa paṭinissaggāya.
Khamati saṃghassa, tasmā tuṇhī, evametaṃ dhārayāmī’”ti.</p>
<p>
<a class="sc" id="10"></a>
<a class="ms" id="p_2V_2412"></a>
Ñattiyā dukkaṭaṃ, dvīhi kammavācāhi thullaccayā, kammavācāpariyosāne āpatti
saṃghādisesassa. Saṃghādisesaṃ ajjhāpajjantiyā ñattiyā dukkaṭaṃ, dvīhi
kammavācāhi thullaccayā paṭippassambhanti.</p>
<ul>
<li>
<a class="ms" id="p_2V_2413"></a>
<span class="term">Ayampī</span>
<span class="gloss">ti purimāyo upādāya vuccati. </span>ti purimāyo upādāya
vuccati.</li>
</ul>
<ul>
<li>
<a class="ms" id="p_2V_2414"></a>
<span class="term">Yāvatatiyakan</span>
<span class="gloss">ti yāvatatiyaṃ samanubhāsanāya āpajjati, na
sahavatthujjhācārā. </span>ti yāvatatiyaṃ samanubhāsanāya āpajjati, na
sahavatthujjhācārā.</li>
</ul>
<ul>
<li>
<a class="ms" id="p_2V_2415"></a>
<span class="term">Nissāraṇīyan</span>
<span class="gloss">ti saṃghamhā nissārīyati. </span>ti saṃghamhā nissārīyati.</li>
</ul>
<ul>
<li>
<a class="ms" id="p_2V_2416"></a>
<span class="term">Saṃghādiseso</span>
<span class="gloss">ti saṃghova tassā āpattiyā mānattaṃ deti, mūlāya
paṭikassati, abbheti, na sambahulā na ekā bhikkhunī. Tena vuccati
“saṃghādiseso”ti. Tasseva āpattinikāyassa nāmakammaṃ adhivacanaṃ, tenapi
vuccati “saṃghādiseso”ti. </span>ti saṃghova tassā āpattiyā mānattaṃ deti,
mūlāya paṭikassati, abbheti, na sambahulā na ekā bhikkhunī. Tena vuccati
“saṃghādiseso”ti. Tasseva āpattinikāyassa nāmakammaṃ adhivacanaṃ, tenapi
vuccati “saṃghādiseso”ti.</li>
</ul>
<p>
<a class="sc" id="11"></a>
<a class="ms" id="p_2V_2417"></a>
<a class="msdiv" id="msdiv731"></a>
Dhammakamme dhammakammasaññā na paṭinissajjati, āpatti saṃghādisesassa.
Dhammakamme vematikā na paṭinissajjati, āpatti saṃghādisesassa. Dhammakamme
adhammakammasaññā na paṭinissajjati, āpatti saṃghādisesassa.</p>
<p>
<a class="sc" id="12"></a>
<a class="ms" id="p_2V_2418"></a>
Adhammakamme dhammakammasaññā, āpatti dukkaṭassa. Adhammakamme vematikā, āpatti
dukkaṭassa. Adhammakamme adhammakammasaññā, āpatti dukkaṭassa.</p>
<p>
<a class="sc" id="13"></a>
<a class="ms" id="p_2V_2419"></a>
<a class="msdiv" id="msdiv732"></a>
Anāpatti—  asamanubhāsantiyā, paṭinissajjantiyā, ummattikāya, ādikammikāyāti.</p>
<p class="endsutta">
<a class="ms" id="p_2V_2420"></a>
Dasamasaṃghādisesasikkhāpadaṃ niṭṭhitaṃ.</p>
<h4>2.2.17 Kuladūsakasikkhāpada</h4>
<span class="hidden">Bhikkhunivibhaṅga</span><span class="hidden">Saṃghādisesakaṇḍa</span><span class="hidden">Kuladūsakasikkhāpada</span>
<p>
<a class="sc" id="14"></a>
<a class="ms" id="p_2V_2421"></a>
Uddiṭṭhā kho, ayyāyo, sattarasa saṃghādisesā dhammā—  nava paṭhamāpattikā,
aṭṭha yāvatatiyakā. Yesaṃ bhikkhunī aññataraṃ vā aññataraṃ vā āpajjati, tāya
bhikkhuniyā ubhatosaṃghe pakkhamānattaṃ caritabbaṃ. Ciṇṇamānattā bhikkhunī
yattha siyā vīsatigaṇo bhikkhunisaṃgho tattha sā bhikkhunī abbhetabbā. Ekāyapi
ce ūno vīsatigaṇo bhikkhunisaṃgho taṃ bhikkhuniṃ abbheyya. Sā ca bhikkhunī
anabbhitā, tā ca bhikkhuniyo gārayhā, ayaṃ tattha sāmīci.</p>
<p>
<a class="sc" id="15"></a>
<a class="ms" id="p_2V_2422"></a>
Tatthāyyāyo pucchāmi—  “kaccittha parisuddhā”? Dutiyampi pucchāmi—  “kaccittha
parisuddhā”? Tatiyampi pucchāmi—  “kaccittha parisuddhā”? Parisuddhetthāyyāyo,
tasmā tuṇhī, evametaṃ dhārayāmīti.</p>
<p class="ENDH3">
<a class="sc" id="16"></a>
<a class="ms" id="p_2V_2423"></a>
Sattarasakaṃ niṭṭhitaṃ.<br>
Bhikkhunivibhaṅge saṃghādisesakaṇḍaṃ niṭṭhitaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>