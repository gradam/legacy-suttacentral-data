<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="pi-tv-bi-vb-pc78">
<article>
<div class="hgroup">
<h1>Dutiyasikkhamāna-navuṭṭhāpanasikkhāpada</h1>
</div>
<span class="hidden">Bhikkhunivibhaṅga</span><span class="hidden">Pācittiyakaṇḍa</span><span class="hidden">Kumāribhūtavagga</span><span class="hidden">Dutiyasikkhamāna-navuṭṭhāpanasikkhāpada</span>
<p>
<a class="sc" id="1"></a>
<a class="ms" id="p_2V_3372"></a>
<a class="msdiv" id="msdiv1154"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena aññatarā sikkhamānā thullanandaṃ bhikkhuniṃ
upasaṅkamitvā upasampadaṃ yāci. Thullanandā bhikkhunī taṃ sikkhamānaṃ “sace maṃ
tvaṃ, ayye, dve vassāni anubandhissasi evāhaṃ taṃ vuṭṭhāpessāmī”ti vatvā, neva
vuṭṭhāpeti na vuṭṭhāpanāya ussukkaṃ karoti.</p>
<p>
<a class="sc" id="2"></a>
<a class="ms" id="p_2V_3373"></a>
Atha kho sā sikkhamānā bhikkhunīnaṃ etamatthaṃ ārocesi. Yā tā bhikkhuniyo
appicchā…pe…  tā ujjhāyanti khiyyanti vipācenti—  “kathañhi nāma ayyā
thullanandā sikkhamānaṃ—  ‘sace maṃ tvaṃ, ayye, dve vassāni anubandhissasi
evāhaṃ taṃ vuṭṭhāpessāmī’ti vatvā, neva vuṭṭhāpessati na vuṭṭhāpanāya ussukkaṃ
karissatī”ti…pe…  “saccaṃ kira, bhikkhave, thullanandā bhikkhunī sikkhamānaṃ—
‘sace maṃ tvaṃ, ayye, dve vassāni anubandhissasi evāhaṃ taṃ vuṭṭhāpessāmī’ti
vatvā, neva vuṭṭhāpeti na vuṭṭhāpanāya ussukkaṃ karotī”ti? “Saccaṃ, bhagavā”ti.
Vigarahi buddho bhagavā…pe…  kathañhi nāma, bhikkhave, thullanandā bhikkhunī
sikkhamānaṃ—  ‘sace maṃ tvaṃ, ayye, dve vassāni anubandhissasi evāhaṃ taṃ
vuṭṭhāpessāmī’ti vatvā, neva vuṭṭhāpessati na vuṭṭhāpanāya ussukkaṃ karissati.
Netaṃ, bhikkhave, appasannānaṃ vā pasādāya…pe…  evañca pana, bhikkhave,
bhikkhuniyo imaṃ sikkhāpadaṃ uddisantu—  </p>
<ul>
<li>
<a class="ms" id="p_2V_3374"></a>
<a class="msdiv" id="msdiv1155"></a>
<span class="term">“Yā pana bhikkhunī sikkhamānaṃ—  ‘sace maṃ tvaṃ, ayye, dve
vassāni anubandhissasi evāhaṃ taṃ vuṭṭhāpessāmī’ti vatvā, sā pacchā
anantarāyikinī</span>
<span class="gloss"></span>
<span class="term">neva vuṭṭhāpeyya na vuṭṭhāpanāya ussukkaṃ kareyya,
pācittiyan”</span>
<span class="gloss">ti. (</span>ti. (<em>78</em>:<span class="term">133</span>
<span class="gloss">) </span>)</li>
</ul>
<ul>
<li>
<a class="ms" id="p_2V_3375"></a>
<a class="msdiv" id="msdiv1156"></a>
<span class="term">Yā panā</span>
<span class="gloss">ti yā yādisā…pe…  </span>ti yā yādisā…pe…
<span class="term">bhikkhunī</span>
<span class="gloss">ti…pe…  ayaṃ imasmiṃ atthe adhippetā bhikkhunīti. </span>ti…pe…
ayaṃ imasmiṃ atthe adhippetā bhikkhunīti.</li>
</ul>
<ul>
<li>
<a class="ms" id="p_2V_3376"></a>
<span class="term">Sikkhamānā</span>
<span class="gloss">nāma dve vassāni chasu dhammesu sikkhitasikkhā. </span>
nāma dve vassāni chasu dhammesu sikkhitasikkhā.</li>
</ul>
<ul>
<li>
<a class="ms" id="p_2V_3377"></a>
<span class="term">Sace maṃ tvaṃ, ayye, dve vassāni anubandhissasī</span>
<span class="gloss">ti dve saṃvaccharāni upaṭṭhahissasi. </span>ti dve
saṃvaccharāni upaṭṭhahissasi.</li>
</ul>
<ul>
<li>
<a class="ms" id="p_2V_3378"></a>
<span class="term">Evāhaṃ taṃ vuṭṭhāpessāmī</span>
<span class="gloss">ti evāhaṃ taṃ upasampādessāmi. </span>ti evāhaṃ taṃ
upasampādessāmi.</li>
</ul>
<ul>
<li>
<a class="ms" id="p_2V_3379"></a>
<span class="term">Sā pacchā anantarāyikinī</span>
<span class="gloss">ti asati antarāye. </span>ti asati antarāye.</li>
</ul>
<ul>
<li>
<a class="ms" id="p_2V_3380"></a>
<span class="term">Neva vuṭṭhāpeyyā</span>
<span class="gloss">ti na sayaṃ vuṭṭhāpeyya. </span>ti na sayaṃ vuṭṭhāpeyya.</li>
</ul>
<ul>
<li>
<a class="ms" id="p_2V_3381"></a>
<span class="term">Na vuṭṭhāpanāya ussukkaṃ kareyyā</span>
<span class="gloss">ti na aññaṃ āṇāpeyya. “Neva vuṭṭhāpessāmi na vuṭṭhāpanāya
ussukkaṃ karissāmī”ti dhuraṃ nikkhittamatte āpatti pācittiyassa. </span>ti na
aññaṃ āṇāpeyya. “Neva vuṭṭhāpessāmi na vuṭṭhāpanāya ussukkaṃ karissāmī”ti
dhuraṃ nikkhittamatte āpatti pācittiyassa.</li>
</ul>
<p>
<a class="sc" id="3"></a>
<a class="ms" id="p_2V_3382"></a>
<a class="msdiv" id="msdiv1157"></a>
Anāpatti—  sati antarāye, pariyesitvā na labhati, gilānāya, āpadāsu,
ummattikāya, ādikammikāyāti.</p>
<p class="endsutta">
<a class="ms" id="p_2V_3383"></a>
Aṭṭhamasikkhāpadaṃ niṭṭhitaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>