<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="pi-tv-bi-vb-pc96">
<article>
<hgroup>
<h1>Asaṅkaccikasikkhāpada</h1>
</hgroup>
<span class="hidden">Bhikkhunivibhaṅga</span><span class="hidden">Pācittiyakaṇḍa</span><span class="hidden">Chattupāhanavagga</span><span class="hidden">Asaṅkaccikasikkhāpada</span>
<p>
<a class="sc" id="1"></a>
<a class="ms" id="p_2V_3517"></a>
<a class="msdiv" id="msdiv1224"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena aññatarā bhikkhunī asaṅkaccikā gāmaṃ piṇḍāya
pāvisi. Tassā rathikāya vātamaṇḍalikā saṅghāṭiyo ukkhipiṃsu. Manussā ukkuṭṭhiṃ
akaṃsu—  “sundarā ayyāya thanudarā”ti. Sā bhikkhunī tehi manussehi
uppaṇḍiyamānā maṅku ahosi.</p>
<p>
<a class="sc" id="2"></a>
<a class="ms" id="p_2V_3518"></a>
Atha kho sā bhikkhunī upassayaṃ gantvā bhikkhunīnaṃ etamatthaṃ ārocesi. Yā tā
bhikkhuniyo appicchā…pe…  tā ujjhāyanti khiyyanti vipācenti—  “kathañhi nāma
bhikkhunī asaṅkaccikā gāmaṃ pavisissatī”ti…pe…  “saccaṃ kira, bhikkhave,
bhikkhunī asaṅkaccikā gāmaṃ pāvisī”ti? “Saccaṃ, bhagavā”ti. Vigarahi buddho
bhagavā…pe…  kathañhi nāma, bhikkhave, bhikkhunī asaṅkaccikā gāmaṃ pavisissati.
Netaṃ, bhikkhave, appasannānaṃ vā pasādāya…pe…  evañca pana, bhikkhave,
bhikkhuniyo imaṃ sikkhāpadaṃ uddisantu— </p>
<p class="rule">
<a class="sc" id="3"></a>
<a class="ms" id="p_2V_3519"></a>
<a class="msdiv" id="msdiv1225"></a>
<strong>“Yā pana bhikkhunī asaṅkaccikā gāmaṃ paviseyya, pācittiyan”</strong>
ti. (<em>196</em>:<strong>151</strong>)</p>
<ul>
<li>
<a class="ms" id="p_2V_3520"></a>
<a class="msdiv" id="msdiv1226"></a>
<span class="term">Yā panā</span>
<span class="gloss">ti yā yādisā…pe…  </span>ti yā yādisā…pe…
<span class="term">bhikkhunī</span>
<span class="gloss">ti…pe…  ayaṃ imasmiṃ atthe adhippetā bhikkhunīti. </span>ti…pe…
ayaṃ imasmiṃ atthe adhippetā bhikkhunīti.</li>
</ul>
<ul>
<li>
<a class="ms" id="p_2V_3521"></a>
<span class="term">Asaṅkaccikā</span>
<span class="gloss">ti vinā saṅkaccikaṃ. </span>ti vinā saṅkaccikaṃ.</li>
</ul>
<ul>
<li>
<a class="ms" id="p_2V_3522"></a>
<span class="term">Saṅkaccikaṃ</span>
<span class="gloss">nāma adhakkhakaṃ ubbhanābhi, tassa paṭicchādanatthāya.
</span> nāma adhakkhakaṃ ubbhanābhi, tassa paṭicchādanatthāya.</li>
</ul>
<ul>
<li>
<a class="ms" id="p_2V_3523"></a>
<span class="term">Gāmaṃ paviseyyā</span>
<span class="gloss">ti parikkhittassa gāmassa parikkhepaṃ atikkāmentiyā āpatti
pācittiyassa. Aparikkhittassa gāmassa upacāraṃ okkamantiyā āpatti pācittiyassa.
</span>ti parikkhittassa gāmassa parikkhepaṃ atikkāmentiyā āpatti pācittiyassa.
Aparikkhittassa gāmassa upacāraṃ okkamantiyā āpatti pācittiyassa.</li>
</ul>
<p>
<a class="sc" id="4"></a>
<a class="ms" id="p_2V_3524"></a>
<a class="msdiv" id="msdiv1227"></a>
Anāpatti—  acchinnacīvarikāya, naṭṭhacīvarikāya, gilānāya, assatiyā,
ajānantiyā, āpadāsu, ummattikāya, ādikammikāyāti.</p>
<p class="endsutta">
<a class="sc" id="5"></a>
<a class="ms" id="p_2V_3525"></a>
Terasamasikkhāpadaṃ niṭṭhitaṃ.<br>
Chattupāhanavaggo navamo.</p>
<h5>2.4.16.10 Nandasikkhāpada</h5>
<span class="hidden">Bhikkhunivibhaṅga</span><span class="hidden">Pācittiyakaṇḍa</span><span class="hidden">Dhammikavagga</span><span class="hidden">Nandasikkhāpada</span>
<p>
<a class="sc" id="6"></a>
<a class="ms" id="p_2V_3526"></a>
Uddiṭṭhā kho, ayyāyo, chasaṭṭhisatā pācittiyā dhammā. Tatthāyyāyo pucchāmi—
“kaccittha parisuddhā”? Dutiyampi pucchāmi—  “kaccittha parisuddhā”? Tatiyampi
pucchāmi—  “kaccittha parisuddhā”? Parisuddhetthāyyāyo, tasmā tuṇhī, evametaṃ
dhārayāmīti.</p>
<p class="ENDH3">
<a class="sc" id="7"></a>
<a class="ms" id="p_2V_3527"></a>
Khuddakaṃ samattaṃ.<br>
Bhikkhunivibhaṅge pācittiyakaṇḍaṃ niṭṭhitaṃ. ( )</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>