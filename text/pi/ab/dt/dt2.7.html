<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="dt2.7">
<article>
<div class="hgroup">
<p class="division">
Dhātukathā</p>
<p>
Chaṭṭhanaya Sampayogavippayogapadaniddesa</p>
<h1> Chaṭṭhanaya Sampayogavippayogapadaniddesa</h1>
</div>
<h2>1 Khandha</h2>
<p>
<a class="ms" id="p_31Dht_305"></a><a class="msdiv" id="msdiv228"></a>
<a class="sc" id="1"></a>Rūpakkhandho katihi khandhehi katihāyatanehi katihi
dhātūhi sampayuttoti? Natthi. Katihi vippayutto? Catūhi khandhehi ekenāyatanena
sattahi dhātūhi vippayutto; ekenāyatanena ekāya dhātuyā kehici vippayutto.</p>
<p>
<a class="ms" id="p_31Dht_306"></a><a class="msdiv" id="msdiv229"></a>
<a class="sc" id="2"></a>Vedanākkhandho…  saññākkhandho…  saṅkhārakkhandho tīhi
khandhehi ekenāyatanena sattahi dhātūhi sampayutto; ekenāyatanena ekāya
dhātuyā kehici sampayutto. Katihi vippayutto? Ekena khandhena dasahāyatanehi
dasahi dhātūhi vippayutto; ekenāyatanena ekāya dhātuyā kehici vippayutto.</p>
<p>
<a class="ms" id="p_31Dht_307"></a><a class="msdiv" id="msdiv230"></a>
<a class="sc" id="3"></a>Viññāṇakkhandho tīhi khandhehi sampayutto;
ekenāyatanena ekāya dhātuyā kehici sampayutto. Katihi vippayutto? Ekena
khandhena dasahāyatanehi dasahi dhātūhi vippayutto; ekenāyatanena ekāya dhātuyā
kehici vippayutto.</p>
<h2>2 Āyatana</h2>
<p>
<a class="ms" id="p_31Dht_308"></a><a class="msdiv" id="msdiv231"></a>
<a class="sc" id="4"></a>Cakkhāyatanaṃ…pe…  phoṭṭhabbāyatanaṃ…pe…
sampayuttanti? Natthi. Katihi vippayuttaṃ? Catūhi khandhehi ekenāyatanena
sattahi dhātūhi vippayuttaṃ; ekenāyatanena ekāya dhātuyā kehici vippayuttaṃ.
</p>
<p>
<a class="ms" id="p_31Dht_309"></a><a class="msdiv" id="msdiv232"></a>
<a class="sc" id="5"></a>Manāyatanaṃ tīhi khandhehi sampayuttaṃ; ekenāyatanena
ekāya dhātuyā kehici sampayuttaṃ. Katihi vippayuttaṃ? Ekena khandhena
dasahāyatanehi dasahi dhātūhi vippayuttaṃ; ekenāyatanena ekāya dhātuyā kehici
vippayuttaṃ.</p>
<h2>3 Dhātu</h2>
<p>
<a class="ms" id="p_31Dht_310"></a><a class="msdiv" id="msdiv233"></a>
<a class="sc" id="6"></a>Cakkhudhātu…pe…  phoṭṭhabbadhātu…pe…  sampayuttāti?
Natthi. Katihi vippayuttā? Catūhi khandhehi ekenāyatanena sattahi dhātūhi
vippayuttā; ekenāyatanena ekāya dhātuyā kehici vippayuttā.</p>
<p>
<a class="ms" id="p_31Dht_311"></a><a class="msdiv" id="msdiv234"></a>
<a class="sc" id="7"></a>Cakkhuviññāṇadhātu…pe…  manodhātu…  manoviññāṇadhātu
tīhi khandhehi sampayuttā; ekenāyatanena ekāya dhātuyā kehici sampayuttā.
Katihi vippayuttā? Ekena khandhena dasahāyatanehi soḷasahi dhātūhi vippayuttā;
ekenāyatanena ekāya dhātuyā kehici vippayuttā.</p>
<h2>4 Saccādi</h2>
<p>
<a class="ms" id="p_31Dht_312"></a><a class="msdiv" id="msdiv235"></a>
<a class="sc" id="8"></a>Samudayasaccaṃ…  maggasaccaṃ tīhi khandhehi
ekenāyatanena ekāya dhātuyā sampayuttaṃ; ekena khandhena ekenāyatanena ekāya
dhātuyā kehici sampayuttaṃ. Katihi vippayuttaṃ? Ekena khandhena dasahāyatanehi
soḷasahi dhātūhi vippayuttaṃ; ekenāyatanena ekāya dhātuyā kehici vippayuttaṃ.
</p>
<p>
<a class="ms" id="p_31Dht_313"></a><a class="msdiv" id="msdiv236"></a>
<a class="sc" id="9"></a>Nirodhasaccaṃ…  cakkhundriyaṃ…pe…  kāyindriyaṃ…
itthindriyaṃ…  purisindriyaṃ…pe…  sampayuttanti? Natthi. Katihi vippayuttaṃ?
Catūhi khandhehi ekenāyatanena sattahi dhātūhi vippayuttaṃ; ekenāyatanena ekāya
dhātuyā kehici vippayuttaṃ.</p>
<p>
<a class="ms" id="p_31Dht_314"></a><a class="msdiv" id="msdiv237"></a>
<a class="sc" id="10"></a>Manindriyaṃ tīhi khandhehi sampayuttaṃ; ekenāyatanena
ekāya dhātuyā kehici sampayuttaṃ. Katihi vippayuttaṃ? Ekena khandhena
dasahāyatanehi dasahi dhātūhi vippayuttaṃ; ekenāyatanena ekāya dhātuyā kehici
vippayuttaṃ.</p>
<p>
<a class="ms" id="p_31Dht_315"></a><a class="msdiv" id="msdiv238"></a>
<a class="sc" id="11"></a>Sukhindriyaṃ…  dukkhindriyaṃ…  somanassindriyaṃ…
domanassindriyaṃ tīhi khandhehi ekenāyatanena ekāya dhātuyā sampayuttaṃ;
ekenāyatanena ekāya dhātuyā kehici sampayuttaṃ. Katihi vippayuttaṃ? Ekena
khandhena dasahāyatanehi soḷasahi dhātūhi vippayuttaṃ; ekenāyatanena ekāya
dhātuyā kehici vippayuttaṃ.</p>
<p>
<a class="ms" id="p_31Dht_316"></a><a class="msdiv" id="msdiv239"></a>
<a class="sc" id="12"></a>Upekkhindriyaṃ tīhi khandhehi ekenāyatanena chahi
dhātūhi sampayuttaṃ; ekenāyatanena ekāya dhātuyā kehici sampayuttaṃ. Katihi
vippayuttaṃ? Ekena khandhena dasahāyatanehi ekādasahi dhātūhi vippayuttaṃ;
ekenāyatanena ekāya dhātuyā kehici vippayuttaṃ.</p>
<p>
<a class="ms" id="p_31Dht_317"></a><a class="msdiv" id="msdiv240"></a>
<a class="sc" id="13"></a>Saddhindriyaṃ…  vīriyindriyaṃ…  satindriyaṃ…
samādhindriyaṃ…  paññindriyaṃ…  anaññātaññassāmītindriyaṃ…  aññindriyaṃ…
aññātāvindriyaṃ…  avijjā…  avijjāpaccayā saṅkhārā tīhi khandhehi ekenāyatanena
ekāya dhātuyā sampayuttā; ekena khandhena ekenāyatanena ekāya dhātuyā kehici
sampayuttā. Katihi vippayuttā? Ekena khandhena dasahāyatanehi soḷasahi dhātūhi
vippayuttā; ekenāyatanena ekāya dhātuyā kehici vippayuttā.</p>
<p>
<a class="ms" id="p_31Dht_318"></a><a class="msdiv" id="msdiv241"></a>
<a class="sc" id="14"></a>Saṅkhārapaccayā viññāṇaṃ tīhi khandhehi sampayuttaṃ;
ekenāyatanena ekāya dhātuyā kehici sampayuttaṃ. Katihi vippayuttaṃ? Ekena
khandhena dasahāyatanehi dasahi dhātūhi vippayuttaṃ; ekenāyatanena ekāya
dhātuyā kehici vippayuttaṃ.</p>
<p>
<a class="ms" id="p_31Dht_319"></a><a class="msdiv" id="msdiv242"></a>
<a class="sc" id="15"></a>Saḷāyatanapaccayā phasso tīhi khandhehi ekenāyatanena
sattahi dhātūhi sampayutto; ekena khandhena ekenāyatanena ekāya dhātuyā kehici
sampayutto. Katihi vippayutto? Ekena khandhena dasahāyatanehi dasahi dhātūhi
vippayutto; ekenāyatanena ekāya dhātuyā kehici vippayutto.</p>
<p>
<a class="ms" id="p_31Dht_320"></a><a class="msdiv" id="msdiv243"></a>
<a class="sc" id="16"></a>Phassapaccayā vedanā tīhi khandhehi ekenāyatanena
sattahi dhātūhi sampayuttā; ekenāyatanena ekāya dhātuyā kehici sampayuttā.
Katihi vippayuttā? Ekena khandhena dasahāyatanehi dasahi dhātūhi vippayuttā;
ekenāyatanena ekāya dhātuyā kehici vippayuttā.</p>
<p>
<a class="ms" id="p_31Dht_321"></a><a class="msdiv" id="msdiv244"></a>
<a class="sc" id="17"></a>Vedanāpaccayā taṇhā…  taṇhāpaccayā upādānaṃ…
kammabhavo tīhi khandhehi ekenāyatanena ekāya dhātuyā sampayutto; ekena
khandhena ekenāyatanena ekāya dhātuyā kehici sampayutto. Katihi vippayutto?
Ekena khandhena dasahāyatanehi soḷasahi dhātūhi vippayutto; ekenāyatanena ekāya
dhātuyā kehici vippayutto.</p>
<p>
<a class="ms" id="p_31Dht_322"></a><a class="msdiv" id="msdiv245"></a>
<a class="sc" id="18"></a>Rūpabhavo…pe…  sampayuttoti? Natthi. Katihi
vippayutto? Na kehici khandhehi na kehici āyatanehi tīhi dhātūhi vippayutto.
</p>
<p>
<a class="ms" id="p_31Dht_323"></a><a class="msdiv" id="msdiv246"></a>
<a class="sc" id="19"></a>Arūpabhavo…  nevasaññānāsaññābhavo…
catuvokārabhavo…pe…  sampayuttoti? Natthi. Katihi vippayutto? Ekena khandhena
dasahāyatanehi soḷasahi dhātūhi vippayutto; ekenāyatanena ekāya dhātuyā kehici
vippayutto.</p>
<p>
<a class="ms" id="p_31Dht_324"></a><a class="msdiv" id="msdiv247"></a>
<a class="sc" id="20"></a>Asaññābhavo…  ekavokārabhavo…  paridevo…pe…
sampayuttoti? Natthi. Katihi vippayutto? Catūhi khandhehi ekenāyatanena sattahi
dhātūhi vippayutto; ekenāyatanena ekāya dhātuyā kehici vippayutto.</p>
<p>
<a class="ms" id="p_31Dht_325"></a><a class="msdiv" id="msdiv248"></a>
<a class="sc" id="21"></a>Soko…  dukkhaṃ…  domanassaṃ tīhi khandhehi
ekenāyatanena ekāya dhātuyā sampayuttaṃ; ekenāyatanena ekāya dhātuyā kehici
sampayuttaṃ. Katihi vippayuttaṃ? Ekena khandhena dasahāyatanehi soḷasahi
dhātūhi vippayuttaṃ; ekenāyatanena ekāya dhātuyā kehici vippayuttaṃ.</p>
<p>
<a class="ms" id="p_31Dht_326"></a><a class="msdiv" id="msdiv249"></a>
<a class="sc" id="22"></a>Upāyāso…  satipaṭṭhānaṃ…  sammappadhānaṃ tīhi
khandhehi ekenāyatanena ekāya dhātuyā sampayuttaṃ; ekena khandhena
ekenāyatanena ekāya dhātuyā kehici sampayuttaṃ. Katihi vippayuttaṃ? Ekena
khandhena dasahāyatanehi soḷasahi dhātūhi vippayuttaṃ; ekenāyatanena ekāya
dhātuyā kehici vippayuttaṃ.</p>
<p>
<a class="ms" id="p_31Dht_327"></a><a class="msdiv" id="msdiv250"></a>
<a class="sc" id="23"></a>Iddhipādo dvīhi khandhehi sampayutto; ekena khandhena
ekenāyatanena ekāya dhātuyā kehici sampayutto. Katihi vippayutto? Ekena
khandhena dasahāyatanehi soḷasahi dhātūhi vippayutto; ekenāyatanena ekāya
dhātuyā kehici vippayutto.</p>
<p>
<a class="ms" id="p_31Dht_328"></a><a class="msdiv" id="msdiv251"></a>
<a class="sc" id="24"></a>Jhānaṃ dvīhi khandhehi ekenāyatanena ekāya dhātuyā
sampayuttaṃ; ekena khandhena ekenāyatanena ekāya dhātuyā kehici sampayuttaṃ.
Katihi vippayuttaṃ? Ekena khandhena dasahāyatanehi soḷasahi dhātūhi
vippayuttaṃ; ekenāyatanena ekāya dhātuyā kehici vippayuttaṃ.</p>
<p>
<a class="ms" id="p_31Dht_329"></a><a class="msdiv" id="msdiv252"></a>
<a class="sc" id="25"></a>Appamaññā…  pañcindriyāni…  pañca balāni…  satta
bojjhaṅgā…  ariyo aṭṭhaṅgiko maggo tīhi khandhehi ekenāyatanena ekāya dhātuyā
sampayutto; ekena khandhena ekenāyatanena ekāya dhātuyā kehici sampayutto.
Katihi vippayutto? Ekena khandhena dasahāyatanehi soḷasahi dhātūhi vippayutto;
ekenāyatanena ekāya dhātuyā kehici vippayutto.</p>
<p>
<a class="ms" id="p_31Dht_330"></a><a class="msdiv" id="msdiv253"></a>
<a class="sc" id="26"></a>Phasso…  cetanā…  manasikāro tīhi khandhehi
ekenāyatanena sattahi dhātūhi sampayutto; ekena khandhena ekenāyatanena ekāya
dhātuyā kehici sampayutto. Katihi vippayutto? Ekena khandhena dasahāyatanehi
dasahi dhātūhi vippayutto; ekenāyatanena ekāya dhātuyā kehici vippayutto.</p>
<p>
<a class="ms" id="p_31Dht_331"></a><a class="msdiv" id="msdiv254"></a>
<a class="sc" id="27"></a>Vedanā…  saññā tīhi khandhehi ekenāyatanena sattahi
dhātūhi sampayuttā; ekenāyatanena ekāya dhātuyā kehici sampayuttā. Katihi
vippayuttā? Ekena khandhena dasahāyatanehi dasahi dhātūhi vippayuttā;
ekenāyatanena ekāya dhātuyā kehici vippayuttā.</p>
<p>
<a class="ms" id="p_31Dht_332"></a><a class="msdiv" id="msdiv255"></a>
<a class="sc" id="28"></a>Cittaṃ tīhi khandhehi sampayuttaṃ; ekenāyatanena
ekāya dhātuyā kehici sampayuttaṃ. Katihi vippayuttaṃ? Ekena khandhena
dasahāyatanehi dasahi dhātūhi vippayuttaṃ; ekenāyatanena ekāya dhātuyā kehici
vippayuttaṃ.</p>
<p>
<a class="ms" id="p_31Dht_333"></a><a class="msdiv" id="msdiv256"></a>
<a class="sc" id="29"></a>Adhimokkho tīhi khandhehi ekenāyatanena dvīhi dhātūhi
sampayutto; ekena khandhena ekenāyatanena ekāya dhātuyā kehici sampayutto.
Katihi vippayutto? Ekena khandhena dasahāyatanehi pannarasahi dhātūhi
vippayutto; ekenāyatanena ekāya dhātuyā kehici vippayutto.</p>
<h2>5 Tika</h2>
<p>
<a class="ms" id="p_31Dht_334"></a><a class="msdiv" id="msdiv257"></a>
<a class="sc" id="30"></a>Kusalā dhammā…  akusalā dhammā katihi khandhehi
katihāyatanehi katihi dhātūhi sampayuttāti? Natthi. Katihi vippayuttā? Ekena
khandhena dasahāyatanehi soḷasahi dhātūhi vippayuttā; ekenāyatanena ekāya
dhātuyā kehici vippayuttā. (1)</p>
<p>
<a class="ms" id="p_31Dht_335"></a><a class="msdiv" id="msdiv258"></a>
<a class="sc" id="31"></a>Sukhāya vedanāya sampayuttā dhammā…  dukkhāya
vedanāya sampayuttā dhammā ekena khandhena sampayuttā; ekenāyatanena ekāya
dhātuyā kehici sampayuttā. Katihi vippayuttā? Ekena khandhena dasahāyatanehi
pannarasahi dhātūhi vippayuttā; ekenāyatanena ekāya dhātuyā kehici vippayuttā.
</p>
<p>
<a class="ms" id="p_31Dht_336"></a><a class="msdiv" id="msdiv259"></a>
<a class="sc" id="32"></a>Adukkhamasukhāya vedanāya sampayuttā dhammā ekena
khandhena sampayuttā; ekenāyatanena ekāya dhātuyā kehici sampayuttā. Katihi
vippayuttā? Ekena khandhena dasahāyatanehi ekādasahi dhātūhi vippayuttā;
ekenāyatanena ekāya dhātuyā kehici vippayuttā. (2)</p>
<p>
<a class="ms" id="p_31Dht_337"></a><a class="msdiv" id="msdiv260"></a>
<a class="sc" id="33"></a>Vipākā dhammā…pe…  sampayuttāti? Natthi. Katihi
vippayuttā? Ekena khandhena dasahāyatanehi dasahi dhātūhi vippayuttā;
ekenāyatanena ekāya dhātuyā kehici vippayuttā.</p>
<p>
<a class="ms" id="p_31Dht_338"></a><a class="msdiv" id="msdiv261"></a>
<a class="sc" id="34"></a>Vipākadhammadhammā…  saṃkiliṭṭhasaṃkilesikā
dhammā…pe…  sampayuttāti? Natthi. Katihi vippayuttā? Ekena khandhena
dasahāyatanehi soḷasahi dhātūhi vippayuttā; ekenāyatanena ekāya dhātuyā kehici
vippayuttā.</p>
<p>
<a class="ms" id="p_31Dht_339"></a><a class="msdiv" id="msdiv262"></a>
<a class="sc" id="35"></a>Nevavipākanavipākadhammadhammā…  anupādinnupādāniyā
dhammā…pe…  sampayuttāti? Natthi. Katihi vippayuttā? Na kehici khandhehi na
kehici āyatanehi pañcahi dhātūhi vippayuttā. (3)</p>
<p>
<a class="ms" id="p_31Dht_340"></a><a class="msdiv" id="msdiv263"></a>
<a class="sc" id="36"></a>Anupādinnaanupādāniyā dhammā…
asaṃkiliṭṭhaasaṃkilesikā dhammā…pe…  sampayuttāti? Natthi. Katihi vippayuttā?
Na kehici khandhehi na kehici āyatanehi chahi dhātūhi vippayuttā. (4)</p>
<p>
<a class="ms" id="p_31Dht_341"></a><a class="msdiv" id="msdiv264"></a>
<a class="sc" id="37"></a>Savitakkasavicārā dhammā ekena khandhena
ekenāyatanena ekāya dhātuyā kehici sampayuttā. Katihi vippayuttā? Ekena
khandhena dasahāyatanehi pannarasahi dhātūhi vippayuttā; ekenāyatanena ekāya
dhātuyā kehici vippayuttā.</p>
<p>
<a class="ms" id="p_31Dht_342"></a><a class="msdiv" id="msdiv265"></a>
<a class="sc" id="38"></a>Avitakkavicāramattā dhammā…  pītisahagatā dhammā
ekena khandhena ekenāyatanena ekāya dhātuyā kehici sampayuttā. Katihi
vippayuttā? Ekena khandhena dasahāyatanehi soḷasahi dhātūhi vippayuttā;
ekenāyatanena ekāya dhātuyā kehici vippayuttā.</p>
<p>
<a class="ms" id="p_31Dht_343"></a><a class="msdiv" id="msdiv266"></a>
<a class="sc" id="39"></a>Avitakkaavicārā dhammā…pe…  sampayuttāti? Natthi.
Katihi vippayuttā? Na kehici khandhehi na kehici āyatanehi ekāya dhātuyā
vippayuttā. (6)</p>
<p>
<a class="ms" id="p_31Dht_344"></a><a class="msdiv" id="msdiv267"></a>
<a class="sc" id="40"></a>Sukhasahagatā dhammā ekena khandhena sampayuttā;
ekenāyatanena ekāya dhātuyā kehici sampayuttā. Katihi vippayuttā? Ekena
khandhena dasahāyatanehi pannarasahi dhātūhi vippayuttā; ekenāyatanena ekāya
dhātuyā kehici vippayuttā.</p>
<p>
<a class="ms" id="p_31Dht_345"></a><a class="msdiv" id="msdiv268"></a>
<a class="sc" id="41"></a>Upekkhāsahagatā dhammā ekena khandhena sampayuttā;
ekenāyatanena ekāya dhātuyā kehici sampayuttā. Katihi vippayuttā? Ekena
khandhena dasahāyatanehi ekādasahi dhātūhi vippayuttā; ekenāyatanena ekāya
dhātuyā kehici vippayuttā. (7)</p>
<p>
<a class="ms" id="p_31Dht_346"></a><a class="msdiv" id="msdiv269"></a>
<a class="sc" id="42"></a>Dassanena pahātabbā dhammā bhāvanāya pahātabbā
dhammā…  dassanena pahātabbahetukā dhammā…  bhāvanāya pahātabbahetukā dhammā…
ācayagāmino dhammā…  apacayagāmino dhammā…  sekkhā dhammā…  asekkhā dhammā…
mahaggatā dhammā…pe…  sampayuttāti? Natthi. Katihi vippayuttā? Ekena khandhena
dasahāyatanehi soḷasahi dhātūhi vippayuttā; ekenāyatanena ekāya dhātuyā kehici
vippayuttā.</p>
<p>
<a class="ms" id="p_31Dht_347"></a><a class="msdiv" id="msdiv270"></a>
<a class="sc" id="43"></a>Appamāṇā dhammā…  paṇītā dhammā…pe…  sampayuttāti?
Natthi. Katihi vippayuttā? Na kehici khandhehi na kehici āyatanehi chahi
dhātūhi vippayuttā.</p>
<p>
<a class="ms" id="p_31Dht_348"></a><a class="msdiv" id="msdiv271"></a>
<a class="sc" id="44"></a>Parittārammaṇā dhammā…pe…  sampayuttāti? Natthi.
Katihi vippayuttā? Ekena khandhena dasahāyatanehi dasahi dhātūhi vippayuttā;
ekenāyatanena ekāya dhātuyā kehici vippayuttā.</p>
<p>
<a class="ms" id="p_31Dht_349"></a><a class="msdiv" id="msdiv272"></a>
<a class="sc" id="45"></a>Mahaggatārammaṇā dhammā…  appamāṇārammaṇā dhammā…
hīnā dhammā…  micchattaniyatā dhammā…  sammattaniyatā dhammā…  maggārammaṇā
dhammā…  maggahetukā dhammā…  maggādhipatino dhammā…pe…  sampayuttāti? Natthi.
Katihi vippayuttā? Ekena khandhena dasahāyatanehi soḷasahi dhātūhi vippayuttā;
ekenāyatanena ekāya dhātuyā kehici vippayuttā. (8--16)</p>
<p>
<a class="ms" id="p_31Dht_350"></a><a class="msdiv" id="msdiv273"></a>
<a class="sc" id="46"></a>Anuppannā dhammā…pe…  sampayuttāti? Natthi. Katihi
vippayuttā? Na kehici khandhehi na kehici āyatanehi pañcahi dhātūhi vippayuttā.
(17--18)</p>
<p>
<a class="ms" id="p_31Dht_351"></a><a class="msdiv" id="msdiv274"></a>
<a class="sc" id="47"></a>Atītārammaṇā dhammā…pe…  anāgatārammaṇā dhammā…pe…
sampayuttāti? Natthi. Katihi vippayuttā? Ekena khandhena dasahāyatanehi
soḷasahi dhātūhi vippayuttā; ekenāyatanena ekāya dhātuyā kehici vippayuttā.
</p>
<p>
<a class="ms" id="p_31Dht_352"></a><a class="msdiv" id="msdiv275"></a>
<a class="sc" id="48"></a>Paccuppannārammaṇā dhammā…  ajjhattārammaṇā dhammā…
bahiddhārammaṇā dhammā…  ajjhattabahiddhārammaṇā dhammā…pe…  sampayuttāti?
Natthi. Katihi vippayuttā? Ekena khandhena dasahāyatanehi dasahi dhātūhi
vippayuttā; ekenāyatanena ekāya dhātuyā kehici vippayuttā. (19--21)</p>
<p>
<a class="ms" id="p_31Dht_353"></a><a class="msdiv" id="msdiv276"></a>
<a class="sc" id="49"></a>Sanidassanasappaṭighā dhammā…  anidassanasappaṭighā
dhammā…pe…  sampayuttāti? Natthi. Katihi vippayuttā? Catūhi khandhehi
ekenāyatanena sattahi dhātūhi vippayuttā; ekenāyatanena ekāya dhātuyā kehici
vippayuttā. (22)</p>
<h2>6 6 Duka</h2>
<h3>6.1 Hetugocchaka</h3>
<p>
<a class="ms" id="p_31Dht_354"></a><a class="msdiv" id="msdiv277"></a>
<a class="sc" id="50"></a>Hetū dhammā…  hetū ceva sahetukā ca dhammā…  hetū
ceva hetusampayuttā ca dhammā tīhi khandhehi ekenāyatanena ekāya dhātuyā
sampayuttā; ekena khandhena ekenāyatanena ekāya dhātuyā kehici sampayuttā.
Katihi vippayuttā? Ekena khandhena dasahāyatanehi soḷasahi dhātūhi vippayuttā;
ekenāyatanena ekāya dhātuyā kehici vippayuttā.</p>
<p>
<a class="ms" id="p_31Dht_355"></a><a class="msdiv" id="msdiv278"></a>
<a class="sc" id="51"></a>Sahetukā dhammā…  hetusampayuttā dhammā…pe…
sampayuttāti? Natthi. Katihi vippayuttā? Ekena khandhena dasahāyatanehi
soḷasahi dhātūhi vippayuttā; ekenāyatanena ekāya dhātuyā kehici vippayuttā.
</p>
<p>
<a class="ms" id="p_31Dht_356"></a><a class="msdiv" id="msdiv279"></a>
<a class="sc" id="52"></a>Sahetukā ceva na ca hetū dhammā…  hetusampayuttā ceva
na ca hetū dhammā…  na hetusahetukā dhammā ekena khandhena ekenāyatanena ekāya
dhātuyā kehici sampayuttā. Katihi vippayuttā? Ekena khandhena dasahāyatanehi
soḷasahi dhātūhi vippayuttā; ekenāyatanena ekāya dhātuyā kehici vippayuttā.
</p>
<h3>6.2 Cūḷantaraduka</h3>
<p>
<a class="ms" id="p_31Dht_357"></a><a class="msdiv" id="msdiv280"></a>
<a class="sc" id="53"></a>Appaccayā dhammā…  asaṅkhatā dhammā…  sanidassanā
dhammā…  sappaṭighā dhammā…  rūpino dhammā…pe…  sampayuttāti? Natthi. Katihi
vippayuttā? Catūhi khandhehi ekenāyatanena sattahi dhātūhi vippayuttā;
ekenāyatanena ekāya dhātuyā kehici vippayuttā.</p>
<p>
<a class="ms" id="p_31Dht_358"></a><a class="msdiv" id="msdiv281"></a>
<a class="sc" id="54"></a>Lokuttarā dhammā…pe…  sampayuttāti? Natthi. Katihi
vippayuttā? Na kehici khandhehi na kehici āyatanehi chahi dhātūhi vippayuttā.
</p>
<h3>6.3 Āsavagocchaka</h3>
<p>
<a class="ms" id="p_31Dht_359"></a><a class="msdiv" id="msdiv282"></a>
<a class="sc" id="55"></a>Āsavā dhammā…  āsavā ceva sāsavā ca dhammā…  āsavā
ceva āsavasampayuttā ca dhammā tīhi khandhehi ekenāyatanena ekāya dhātuyā
sampayuttā; ekena khandhena ekenāyatanena ekāya dhātuyā kehici sampayuttā.
Katihi vippayuttā? Ekena khandhena dasahāyatanehi soḷasahi dhātūhi vippayuttā;
ekenāyatanena ekāya dhātuyā kehici vippayuttā.</p>
<p>
<a class="ms" id="p_31Dht_360"></a><a class="msdiv" id="msdiv283"></a>
<a class="sc" id="56"></a>Anāsavā dhammā…  āsavavippayuttā anāsavā dhammā…pe…
sampayuttāti? Natthi. Katihi vippayuttā? Na kehici khandhehi na kehici
āyatanehi chahi dhātūhi vippayuttā.</p>
<p>
<a class="ms" id="p_31Dht_361"></a><a class="msdiv" id="msdiv284"></a>
<a class="sc" id="57"></a>Āsavasampayuttā dhammā…pe…  sampayuttāti? Natthi.
Katihi vippayuttā? Ekena khandhena dasahāyatanehi soḷasahi dhātūhi vippayuttā;
ekenāyatanena ekāya dhātuyā kehici vippayuttā.</p>
<p>
<a class="ms" id="p_31Dht_362"></a><a class="msdiv" id="msdiv285"></a>
<a class="sc" id="58"></a>Āsavasampayuttā ceva no ca āsavā dhammā ekena
khandhena ekenāyatanena ekāya dhātuyā kehici sampayuttā. Katihi vippayuttā?
Ekena khandhena dasahāyatanehi soḷasahi dhātūhi vippayuttā; ekenāyatanena ekāya
dhātuyā kehici vippayuttā.</p>
<h2>2.6.6.4-- Saṃyojanagocchakādi</h2>
<p>
<a class="ms" id="p_31Dht_363"></a><a class="msdiv" id="msdiv286"></a>
<a class="sc" id="59"></a>Saṃyojanā dhammā…  ganthā dhammā…  oghā dhammā…  yogā
dhammā…  nīvaraṇā dhammā…  parāmāsā dhammā…  parāmāsā ceva parāmaṭṭhā ca
dhammā tīhi khandhehi ekenāyatanena ekāya dhātuyā sampayuttā; ekena khandhena
ekenāyatanena ekāya dhātuyā kehici sampayuttā. Katihi vippayuttā? Ekena
khandhena dasahāyatanehi soḷasahi dhātūhi vippayuttā; ekenāyatanena ekāya
dhātuyā kehici vippayuttā.</p>
<p>
<a class="ms" id="p_31Dht_364"></a><a class="msdiv" id="msdiv287"></a>
<a class="sc" id="60"></a>Aparāmaṭṭhā dhammā…  parāmāsavippayuttā aparāmaṭṭhā
dhammā sampayuttāti? Natthi. Katihi vippayuttā? Na kehici khandhehi na kehici
āyatanehi chahi dhātūhi vippayuttā.</p>
<p>
<a class="ms" id="p_31Dht_365"></a><a class="msdiv" id="msdiv288"></a>
<a class="sc" id="61"></a>Parāmāsasampayuttā dhammā ekena khandhena
ekenāyatanena ekāya dhātuyā kehici sampayuttā. Katihi vippayuttā? Ekena
khandhena dasahāyatanehi soḷasahi dhātūhi vippayuttā; ekenāyatanena ekāya
dhātuyā kehici vippayuttā.</p>
<h3>6.10 Mahantaraduka</h3>
<p>
<a class="ms" id="p_31Dht_366"></a><a class="msdiv" id="msdiv289"></a>
<a class="sc" id="62"></a>Sārammaṇā dhammā…pe…  sampayuttāti? Natthi. Katihi
vippayuttā? Ekena khandhena dasahāyatanehi dasahi dhātūhi vippayuttā;
ekenāyatanena ekāya dhātuyā kehici vippayuttā.</p>
<p>
<a class="ms" id="p_31Dht_367"></a><a class="msdiv" id="msdiv290"></a>
<a class="sc" id="63"></a>Anārammaṇā dhammā…  cittavippayuttā dhammā…
cittavisaṃsaṭṭhā dhammā…  upādā dhammā…pe…  sampayuttāti? Natthi. Katihi
vippayuttā? Catūhi khandhehi ekenāyatanena sattahi dhātūhi vippayuttā;
ekenāyatanena ekāya dhātuyā kehici vippayuttā.</p>
<p>
<a class="ms" id="p_31Dht_368"></a><a class="msdiv" id="msdiv291"></a>
<a class="sc" id="64"></a>Cittā dhammā tīhi khandhehi sampayuttā; ekenāyatanena
ekāya dhātuyā kehici sampayuttā. Katihi vippayuttā? Ekena khandhena
dasahāyatanehi dasahi dhātūhi vippayuttā; ekenāyatanena ekāya dhātuyā kehici
vippayuttā.</p>
<p>
<a class="ms" id="p_31Dht_369"></a><a class="msdiv" id="msdiv292"></a>
<a class="sc" id="65"></a>Cetasikā dhammā…  cittasampayuttā dhammā…
cittasaṃsaṭṭhā dhammā…  cittasaṃsaṭṭhasamuṭṭhānā dhammā…
cittasaṃsaṭṭhasamuṭṭhānasahabhuno dhammā…
cittasaṃsaṭṭhasamuṭṭhānānuparivattino dhammā ekena khandhena ekenāyatanena
sattahi dhātūhi sampayuttā. Katihi vippayuttā? Ekena khandhena dasahāyatanehi
dasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p>
<a class="ms" id="p_31Dht_370"></a><a class="msdiv" id="msdiv293"></a>
<a class="sc" id="66"></a>Anupādinnā dhammā…pe…  sampayuttāti? Natthi. Katihi
vippayuttā? Na kehici khandhehi na kehici āyatanehi pañcahi dhātūhi vippayuttā.
</p>
<h2>2.6.6.11-- Upādānagocchakādi</h2>
<p>
<a class="ms" id="p_31Dht_371"></a><a class="msdiv" id="msdiv294"></a>
<a class="sc" id="67"></a>Upādānā dhammā…  kilesā dhammā…  kilesā ceva
saṃkilesikā ca dhammā…  kilesā ceva saṃkiliṭṭhā ca dhammā…  kilesā ceva
kilesasampayuttā ca dhammā tīhi khandhehi ekenāyatanena ekāya dhātuyā
sampayuttā; ekena khandhena ekenāyatanena ekāya dhātuyā kehici sampayuttā.
Katihi vippayuttā? Ekena khandhena dasahāyatanehi soḷasahi dhātūhi vippayuttā;
ekenāyatanena ekāya dhātuyā kehici vippayuttā.</p>
<p>
<a class="ms" id="p_31Dht_372"></a><a class="msdiv" id="msdiv295"></a>
<a class="sc" id="68"></a>Asaṃkilesikā dhammā…  kilesavippayuttā asaṃkilesikā
dhammā…pe…  sampayuttāti? Natthi. Katihi vippayuttā? Na kehici khandhehi na
kehici āyatanehi chahi dhātūhi vippayuttā.</p>
<p>
<a class="ms" id="p_31Dht_373"></a><a class="msdiv" id="msdiv296"></a>
<a class="sc" id="69"></a>Saṃkiliṭṭhā dhammā…  kilesasampayuttā dhammā…pe…
sampayuttāti? Natthi. Katihi vippayuttā? Ekena khandhena dasahāyatanehi
soḷasahi dhātūhi vippayuttā; ekenāyatanena ekāya dhātuyā kehici vippayuttā.
</p>
<p>
<a class="ms" id="p_31Dht_374"></a><a class="msdiv" id="msdiv297"></a>
<a class="sc" id="70"></a>Saṃkiliṭṭhā ceva no ca kilesā dhammā…
kilesasampayuttā ceva no ca kilesā dhammā ekena khandhena ekenāyatanena ekāya
dhātuyā kehici sampayuttā. Katihi vippayuttā? Ekena khandhena dasahāyatanehi
soḷasahi dhātūhi vippayuttā; ekenāyatanena ekāya dhātuyā kehici vippayuttā.
</p>
<h3>6.13 Piṭṭhiduka</h3>
<p>
<a class="ms" id="p_31Dht_375"></a><a class="msdiv" id="msdiv298"></a>
<a class="sc" id="71"></a>Dassanena pahātabbā dhammā…  bhāvanāya pahātabbā
dhammā…  dassanena pahātabbahetukā dhammā…  bhāvanāya pahātabbahetukā dhammā…
sampayuttāti? Natthi. Katihi vippayuttā? Ekena khandhena dasahāyatanehi
soḷasahi dhātūhi vippayuttā; ekenāyatanena ekāya dhātuyā kehici vippayuttā.
</p>
<p>
<a class="ms" id="p_31Dht_376"></a><a class="msdiv" id="msdiv299"></a>
<a class="sc" id="72"></a>Savitakkā dhammā…  savicārā dhammā ekena khandhena
ekenāyatanena ekāya dhātuyā kehici sampayuttā. Katihi vippayuttā? Ekena
khandhena dasahāyatanehi pannarasahi dhātūhi vippayuttā; ekenāyatanena ekāya
dhātuyā kehici vippayuttā.</p>
<p>
<a class="ms" id="p_31Dht_377"></a><a class="msdiv" id="msdiv300"></a>
<a class="sc" id="73"></a>Avitakkā dhammā…  avicārā dhammā…pe…  sampayuttāti?
Natthi. Katihi vippayuttā? Na kehici khandhehi na kehici āyatanehi ekāya
dhātuyā vippayuttā.</p>
<p>
<a class="ms" id="p_31Dht_378"></a><a class="msdiv" id="msdiv301"></a>
<a class="sc" id="74"></a>Sappītikā dhammā…  pītisahagatā dhammā ekena
khandhena ekenāyatanena ekāya dhātuyā kehici sampayuttā. Katihi vippayuttā?
Ekena khandhena dasahāyatanehi soḷasahi dhātūhi vippayuttā; ekenāyatanena ekāya
dhātuyā kehici vippayuttā.</p>
<p>
<a class="ms" id="p_31Dht_379"></a><a class="msdiv" id="msdiv302"></a>
<a class="sc" id="75"></a>Sukhasahagatā dhammā ekena khandhena sampayuttā;
ekenāyatanena ekāya dhātuyā kehici sampayuttā. Katihi vippayuttā? Ekena
khandhena dasahāyatanehi pannarasahi dhātūhi vippayuttā; ekenāyatanena ekāya
dhātuyā kehici vippayuttā.</p>
<p>
<a class="ms" id="p_31Dht_380"></a><a class="msdiv" id="msdiv303"></a>
<a class="sc" id="76"></a>Upekkhāsahagatā dhammā ekena khandhena sampayuttā;
ekenāyatanena ekāya dhātuyā kehici sampayuttā. Katihi vippayuttā? Ekena
khandhena dasahāyatanehi ekādasahi dhātūhi vippayuttā; ekenāyatanena ekāya
dhātuyā kehici vippayuttā.</p>
<p>
<a class="ms" id="p_31Dht_381"></a><a class="msdiv" id="msdiv304"></a>
<a class="sc" id="77"></a>Na kāmāvacarā dhammā…  apariyāpannā dhammā…  anuttarā
dhammā…pe…  sampayuttāti? Natthi. Katihi vippayuttā? Na kehici khandhehi na
kehici āyatanehi chahi dhātūhi vippayuttā.</p>
<p>
<a class="ms" id="p_31Dht_382"></a><a class="msdiv" id="msdiv305"></a>
<a class="sc" id="78"></a>Rūpāvacarā dhammā…  arūpāvacarā dhammā…  niyyānikā
dhammā…  niyatā dhammā…  saraṇā dhammā katihi khandhehi katihāyatanehi katihi
dhātūhi sampayuttāti? Natthi. Katihi vippayuttā? Ekena khandhena dasahāyatanehi
soḷasahi dhātūhi vippayuttā; ekenāyatanena ekāya dhātuyā kehici vippayuttā.
</p>
<blockquote class="gatha">
<p>
<a class="ms" id="p_31Dht_383"></a>
<a class="sc" id="79"></a>
Dhammāyatanaṃ dhammadhātu,<br>
Dukkhasaccañca jīvitaṃ;<br>
Saḷāyatanaṃ nāmarūpaṃ,<br>
Cattāro ca mahābhavā.<br>
</p>
<p>
<a class="ms" id="p_31Dht_384"></a>
<a class="sc" id="80"></a>
Jāti jarā ca maraṇaṃ,<br>
tikesvekūnavīsati;<br>
Gocchakesu ca paññāsa,<br>
aṭṭha cūḷantare padā.<br>
</p>
<p>
<a class="ms" id="p_31Dht_385"></a>
<a class="sc" id="81"></a>
Mahantare pannarasa,<br>
aṭṭhārasa tato pare;<br>
Tevīsa padasataṃ etaṃ,<br>
sampayoge na labbhatīti. [123]<br>
</p>
</blockquote>
<p class="endsection">
<a class="ms" id="p_31Dht_386"></a>
<a class="sc" id="82"></a>
Sampayogavippayogapadaniddeso chaṭṭho.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>