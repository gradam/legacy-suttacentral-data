<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="vb14">
<article>
<div class="hgroup">
<p class="division">
Vibhaṅga</p>
<h1> Sikkhāpadavibhaṅga</h1>
</div>
<h2>1 Abhidhammabhājanīya</h2>
<p>
<a class="ms" id="p_30Vbh_2062"></a><a class="msdiv" id="msdiv703"></a>
<a class="sc" id="1"></a>Pañca sikkhāpadāni—  pāṇātipātā veramaṇī sikkhāpadaṃ,
adinnādānā veramaṇī sikkhāpadaṃ, kāmesumicchācārā veramaṇī sikkhāpadaṃ,
musāvādā veramaṇī sikkhāpadaṃ, surāmerayamajjapamādaṭṭhānā veramaṇī
sikkhāpadaṃ.</p>
<p>
<a class="ms" id="p_30Vbh_2063"></a><a class="msdiv" id="msdiv704"></a>
<a class="sc" id="2"></a>Tattha katamaṃ pāṇātipātā veramaṇī sikkhāpadaṃ? Yasmiṃ
samaye kāmāvacaraṃ kusalaṃ cittaṃ uppannaṃ hoti somanassasahagataṃ
ñāṇasampayuttaṃ pāṇātipātā viramantassa, yā tasmiṃ samaye pāṇātipātā ārati
virati paṭivirati veramaṇī akiriyā akaraṇaṃ anajjhāpatti velāanatikkamo
setughāto—  idaṃ vuccati “pāṇātipātā veramaṇī sikkhāpadaṃ”. Avasesā dhammā
veramaṇiyā sampayuttā.</p>
<p>
<a class="ms" id="p_30Vbh_2064"></a><a class="sc" id="3"></a>Tattha katamaṃ
pāṇātipātā veramaṇī sikkhāpadaṃ? Yasmiṃ samaye kāmāvacaraṃ kusalaṃ cittaṃ
uppannaṃ hoti somanassasahagataṃ ñāṇasampayuttaṃ pāṇātipātā viramantassa, yā
tasmiṃ samaye cetanā sañcetanā sañcetayitattaṃ—  idaṃ vuccati “pāṇātipātā
veramaṇī sikkhāpadaṃ”. Avasesā dhammā cetanāya sampayuttā.</p>
<p>
<a class="ms" id="p_30Vbh_2065"></a><a class="sc" id="4"></a>Tattha katamaṃ
pāṇātipātā veramaṇī sikkhāpadaṃ? Yasmiṃ samaye kāmāvacaraṃ kusalaṃ cittaṃ
uppannaṃ hoti somanassasahagataṃ ñāṇasampayuttaṃ pāṇātipātā viramantassa, yo
tasmiṃ samaye phasso…pe…  paggāho avikkhepo—  idaṃ vuccati “pāṇātipātā veramaṇī
sikkhāpadaṃ”.</p>
<p>
<a class="ms" id="p_30Vbh_2066"></a><a class="sc" id="5"></a>Tattha katamaṃ
pāṇātipātā veramaṇī sikkhāpadaṃ? Yasmiṃ samaye kāmāvacaraṃ kusalaṃ cittaṃ
uppannaṃ hoti somanassasahagataṃ ñāṇasampayuttaṃ sasaṅkhārena…pe…
somanassasahagataṃ ñāṇavippayuttaṃ…pe…  somanassasahagataṃ ñāṇavippayuttaṃ
sasaṅkhārena…pe…  upekkhāsahagataṃ ñāṇasampayuttaṃ…pe…  upekkhāsahagataṃ
ñāṇasampayuttaṃ sasaṅkhārena…pe…  upekkhāsahagataṃ ñāṇavippayuttaṃ…pe…
upekkhāsahagataṃ ñāṇavippayuttaṃ sasaṅkhārena pāṇātipātā viramantassa, yā
tasmiṃ samaye pāṇātipātā ārati virati paṭivirati veramaṇī akiriyā akaraṇaṃ
anajjhāpatti velāanatikkamo setughāto—  idaṃ vuccati “pāṇātipātā veramaṇī
sikkhāpadaṃ”. Avasesā dhammā veramaṇiyā sampayuttā.</p>
<p>
<a class="ms" id="p_30Vbh_2067"></a><a class="msdiv" id="msdiv705"></a>
<a class="sc" id="6"></a>Tattha katamaṃ pāṇātipātā veramaṇī sikkhāpadaṃ? Yasmiṃ
samaye kāmāvacaraṃ kusalaṃ cittaṃ uppannaṃ hoti upekkhāsahagataṃ
ñāṇavippayuttaṃ sasaṅkhārena pāṇātipātā viramantassa, yā tasmiṃ samaye cetanā
sañcetanā sañcetayitattaṃ—  idaṃ vuccati “pāṇātipātā veramaṇī sikkhāpadaṃ”.
Avasesā dhammā cetanāya sampayuttā.</p>
<p>
<a class="ms" id="p_30Vbh_2068"></a><a class="sc" id="7"></a>Tattha katamaṃ
pāṇātipātā veramaṇī sikkhāpadaṃ? Yasmiṃ samaye kāmāvacaraṃ kusalaṃ cittaṃ
uppannaṃ hoti upekkhāsahagataṃ ñāṇavippayuttaṃ sasaṅkhārena pāṇātipātā
viramantassa phasso…pe…  paggāho avikkhepo—  idaṃ vuccati “pāṇātipātā veramaṇī
sikkhāpadaṃ”.</p>
<p>
<a class="ms" id="p_30Vbh_2069"></a><a class="msdiv" id="msdiv706"></a>
<a class="sc" id="8"></a>Tattha katamaṃ adinnādānā veramaṇī sikkhāpadaṃ…pe…
kāmesumicchācārā veramaṇī sikkhāpadaṃ…pe…  musāvādā veramaṇī sikkhāpadaṃ…pe…
surāmerayamajjapamādaṭṭhānā veramaṇī sikkhāpadaṃ? Yasmiṃ samaye kāmāvacaraṃ
kusalaṃ cittaṃ uppannaṃ hoti somanassasahagataṃ ñāṇasampayuttaṃ
surāmerayamajjapamādaṭṭhānā viramantassa, yā tasmiṃ samaye
surāmerayamajjapamādaṭṭhānā ārati virati paṭivirati veramaṇī akiriyā akaraṇaṃ
anajjhāpatti velāanatikkamo setughāto—  idaṃ vuccati
“surāmerayamajjapamādaṭṭhānā veramaṇī sikkhāpadaṃ”. Avasesā dhammā veramaṇiyā
sampayuttā.</p>
<p>
<a class="ms" id="p_30Vbh_2070"></a><a class="sc" id="9"></a>Tattha katamaṃ
surāmerayamajjapamādaṭṭhānā veramaṇī sikkhāpadaṃ, yasmiṃ samaye kāmāvacaraṃ
kusalaṃ cittaṃ uppannaṃ hoti somanassasahagataṃ ñāṇasampayuttaṃ
surāmerayamajjapamādaṭṭhānā viramantassa, yā tasmiṃ samaye cetanā sañcetanā
sañcetayitattaṃ—  idaṃ vuccati “surāmerayamajjapamādaṭṭhānā veramaṇī
sikkhāpadaṃ”. Avasesā dhammā cetanāya sampayuttā.</p>
<p>
<a class="ms" id="p_30Vbh_2071"></a><a class="sc" id="10"></a>Tattha katamaṃ
surāmerayamajjapamādaṭṭhānā veramaṇī sikkhāpadaṃ? Yasmiṃ samaye kāmāvacaraṃ
kusalaṃ cittaṃ uppannaṃ hoti somanassasahagataṃ ñāṇasampayuttaṃ
surāmerayamajjapamādaṭṭhānā viramantassa, yo tasmiṃ samaye phasso…pe…  paggāho
avikkhepo—  idaṃ vuccati “surāmerayamajjapamādaṭṭhānā veramaṇī sikkhāpadaṃ”.
</p>
<p>
<a class="ms" id="p_30Vbh_2072"></a><a class="sc" id="11"></a>Tattha katamaṃ
surāmerayamajjapamādaṭṭhānā veramaṇī sikkhāpadaṃ? Yasmiṃ samaye kāmāvacaraṃ
kusalaṃ cittaṃ uppannaṃ hoti somanassasahagataṃ ñāṇasampayuttaṃ
sasaṅkhārena…pe…  somanassasahagataṃ ñāṇavippayuttaṃ…pe…  somanassasahagataṃ
ñāṇavippayuttaṃ sasaṅkhārena…pe…  upekkhāsahagataṃ ñāṇasampayuttaṃ…pe…
upekkhāsahagataṃ ñāṇasampayuttaṃ sasaṅkhārena…pe…  upekkhāsahagataṃ
ñāṇavippayuttaṃ…pe…  upekkhāsahagataṃ ñāṇavippayuttaṃ sasaṅkhārena
surāmerayamajjapamādaṭṭhānā viramantassa, yā tasmiṃ samaye
surāmerayamajjapamādaṭṭhānā ārati virati paṭivirati veramaṇī akiriyā akaraṇaṃ
anajjhāpatti velāanatikkamo setughāto—  idaṃ vuccati
“surāmerayamajjapamādaṭṭhānā veramaṇī sikkhāpadaṃ”. Avasesā dhammā veramaṇiyā
sampayuttā.</p>
<p>
<a class="ms" id="p_30Vbh_2073"></a><a class="msdiv" id="msdiv707"></a>
<a class="sc" id="12"></a>Tattha katamaṃ surāmerayamajjapamādaṭṭhānā veramaṇī
sikkhāpadaṃ? Yasmiṃ samaye kāmāvacaraṃ kusalaṃ cittaṃ uppannaṃ hoti
upekkhāsahagataṃ ñāṇavippayuttaṃ sasaṅkhārena surāmerayamajjapamādaṭṭhānā
viramantassa, yā tasmiṃ samaye cetanā sañcetanā sañcetayitattaṃ—  idaṃ vuccati
“surāmerayamajjapamādaṭṭhānā veramaṇī sikkhāpadaṃ”. Avasesā dhammā cetanāya
sampayuttā.</p>
<p>
<a class="ms" id="p_30Vbh_2074"></a><a class="sc" id="13"></a>Tattha katamaṃ
surāmerayamajjapamādaṭṭhānā veramaṇī sikkhāpadaṃ? Yasmiṃ samaye kāmāvacaraṃ
kusalaṃ cittaṃ uppannaṃ hoti upekkhāsahagataṃ ñāṇavippayuttaṃ sasaṅkhārena
surāmerayamajjapamādaṭṭhānā viramantassa, yo tasmiṃ samaye phasso…pe…  paggāho
avikkhepo—  idaṃ vuccati “surāmerayamajjapamādaṭṭhānā veramaṇī sikkhāpadaṃ”.
</p>
<p>
<a class="ms" id="p_30Vbh_2075"></a><a class="msdiv" id="msdiv708"></a>
<a class="sc" id="14"></a>Pañca sikkhāpadāni—  pāṇātipātā veramaṇī sikkhāpadaṃ,
adinnādānā veramaṇī sikkhāpadaṃ, kāmesumicchācārā veramaṇī sikkhāpadaṃ,
musāvādā veramaṇī sikkhāpadaṃ, surāmerayamajjapamādaṭṭhānā veramaṇī
sikkhāpadaṃ.</p>
<p>
<a class="ms" id="p_30Vbh_2076"></a><a class="msdiv" id="msdiv709"></a>
<a class="sc" id="15"></a>Tattha katamaṃ pāṇātipātā veramaṇī sikkhāpadaṃ?
Yasmiṃ samaye kāmāvacaraṃ kusalaṃ cittaṃ uppannaṃ hoti somanassasahagataṃ
ñāṇasampayuttaṃ hīnaṃ…  majjhimaṃ…  paṇītaṃ…  chandādhipateyyaṃ…
vīriyādhipateyyaṃ…  cittādhipateyyaṃ…  vīmaṃsādhipateyyaṃ…  chandādhipateyyaṃ
hīnaṃ…  majjhimaṃ…  paṇītaṃ…  vīriyādhipateyyaṃ hīnaṃ…  majjhimaṃ…  paṇītaṃ…
cittādhipateyyaṃ hīnaṃ…  majjhimaṃ…  paṇītaṃ…  vīmaṃsādhipateyyaṃ hīnaṃ…
majjhimaṃ…  paṇītaṃ pāṇātipātā viramantassa, yā tasmiṃ samaye pāṇātipātā ārati
virati paṭivirati veramaṇī akiriyā akaraṇaṃ anajjhāpatti velāanatikkamo
setughāto—  idaṃ vuccati “pāṇātipātā veramaṇī sikkhāpadaṃ”. Avasesā dhammā
veramaṇiyā sampayuttā.</p>
<p>
<a class="ms" id="p_30Vbh_2077"></a><a class="sc" id="16"></a>Tattha katamaṃ
pāṇātipātā veramaṇī sikkhāpadaṃ? Yasmiṃ samaye kāmāvacaraṃ kusalaṃ cittaṃ
uppannaṃ hoti somanassasahagataṃ ñāṇasampayuttaṃ hīnaṃ…  majjhimaṃ…  paṇītaṃ…
chandādhipateyyaṃ…  vīriyādhipateyyaṃ…  cittādhipateyyaṃ…  vīmaṃsādhipateyyaṃ…
chandādhipateyyaṃ hīnaṃ…  majjhimaṃ…  paṇītaṃ…  vīriyādhipateyyaṃ hīnaṃ…
majjhimaṃ…  paṇītaṃ…  cittādhipateyyaṃ hīnaṃ…  majjhimaṃ…  paṇītaṃ…
vīmaṃsādhipateyyaṃ hīnaṃ…  majjhimaṃ…  paṇītaṃ pāṇātipātā viramantassa, yā
tasmiṃ samaye cetanā sañcetanā sañcetayitattaṃ—  idaṃ vuccati “pāṇātipātā
veramaṇī sikkhāpadaṃ”. Avasesā dhammā cetanāya sampayuttā.</p>
<p>
<a class="ms" id="p_30Vbh_2078"></a><a class="sc" id="17"></a>Tattha katamaṃ
pāṇātipātā veramaṇī sikkhāpadaṃ? Yasmiṃ samaye kāmāvacaraṃ kusalaṃ cittaṃ
uppannaṃ hoti somanassasahagataṃ ñāṇasampayuttaṃ hīnaṃ…  majjhimaṃ…  paṇītaṃ…
chandādhipateyyaṃ…  vīriyādhipateyyaṃ…  cittādhipateyyaṃ…  vīmaṃsādhipateyyaṃ…
chandādhipateyyaṃ hīnaṃ…  majjhimaṃ…  paṇītaṃ…  vīriyādhipateyyaṃ hīnaṃ…
majjhimaṃ…  paṇītaṃ…  cittādhipateyyaṃ hīnaṃ…  majjhimaṃ…  paṇītaṃ…
vīmaṃsādhipateyyaṃ hīnaṃ…  majjhimaṃ…  paṇītaṃ pāṇātipātā viramantassa, yo
tasmiṃ samaye phasso…pe…  paggāho avikkhepo—  idaṃ vuccati “pāṇātipātā veramaṇī
sikkhāpadaṃ”.</p>
<p>
<a class="ms" id="p_30Vbh_2079"></a><a class="sc" id="18"></a>Tattha katamaṃ
pāṇātipātā veramaṇī sikkhāpadaṃ? Yasmiṃ samaye kāmāvacaraṃ kusalaṃ cittaṃ
uppannaṃ hoti somanassasahagataṃ ñāṇasampayuttaṃ sasaṅkhārena…pe…
somanassasahagataṃ ñāṇavippayuttaṃ…pe…  somanassasahagataṃ ñāṇavippayuttaṃ
sasaṅkhārena…pe…  upekkhāsahagataṃ ñāṇasampayuttaṃ…pe…  upekkhāsahagataṃ
ñāṇasampayuttaṃ sasaṅkhārena…pe…  upekkhāsahagataṃ ñāṇavippayuttaṃ…pe…
upekkhāsahagataṃ ñāṇavippayuttaṃ sasaṅkhārena hīnaṃ…  majjhimaṃ…  paṇītaṃ…
chandādhipateyyaṃ…  vīriyādhipateyyaṃ…  cittādhipateyyaṃ…  chandādhipateyyaṃ
hīnaṃ…  majjhimaṃ…  paṇītaṃ…  vīriyādhipateyyaṃ hīnaṃ…  majjhimaṃ…  paṇītaṃ…
cittādhipateyyaṃ hīnaṃ…  majjhimaṃ…  paṇītaṃ pāṇātipātā viramantassa, yā tasmiṃ
samaye pāṇātipātā ārati virati paṭivirati veramaṇī akiriyā akaraṇaṃ
anajjhāpatti velāanatikkamo setughāto—  idaṃ vuccati “pāṇātipātā veramaṇī
sikkhāpadaṃ”. Avasesā dhammā veramaṇiyā sampayuttā…pe…  avasesā dhammā cetanāya
sampayuttā…pe…  phasso…pe…  paggāho avikkhepo—  idaṃ vuccati “pāṇātipātā
veramaṇī sikkhāpadaṃ”.</p>
<p>
<a class="ms" id="p_30Vbh_2080"></a><a class="msdiv" id="msdiv710"></a>
<a class="sc" id="19"></a>Tattha katamaṃ adinnādānā veramaṇī sikkhāpadaṃ…pe…
kāmesumicchācārā veramaṇī sikkhāpadaṃ…pe…  musāvādā veramaṇī sikkhāpadaṃ…pe…
surāmerayamajjapamādaṭṭhānā veramaṇī sikkhāpadaṃ? Yasmiṃ samaye kāmāvacaraṃ
kusalaṃ cittaṃ uppannaṃ hoti somanassasahagataṃ ñāṇasampayuttaṃ hīnaṃ…
majjhimaṃ…  paṇītaṃ…  chandādhipateyyaṃ…  vīriyādhipateyyaṃ…  cittādhipateyyaṃ…
vīmaṃsādhipateyyaṃ…  chandādhipateyyaṃ hīnaṃ…  majjhimaṃ…  paṇītaṃ…
vīriyādhipateyyaṃ hīnaṃ…  majjhimaṃ…  paṇītaṃ…  cittādhipateyyaṃ hīnaṃ…
majjhimaṃ…  paṇītaṃ…  vīmaṃsādhipateyyaṃ hīnaṃ…  majjhimaṃ…  paṇītaṃ
surāmerayamajjapamādaṭṭhānā viramantassa, yā tasmiṃ samaye
surāmerayamajjapamādaṭṭhānā ārati virati paṭivirati veramaṇī akiriyā akaraṇaṃ
anajjhāpatti velāanatikkamo setughāto—  idaṃ vuccati
“surāmerayamajjapamādaṭṭhānā veramaṇī sikkhāpadaṃ”. Avasesā dhammā veramaṇiyā
sampayuttā…pe…  avasesā dhammā cetanāya sampayuttā…pe…  phasso…pe…  paggāho
avikkhepo—  idaṃ vuccati “surāmerayamajjapamādaṭṭhānā veramaṇī sikkhāpadaṃ”.
</p>
<p>
<a class="ms" id="p_30Vbh_2081"></a><a class="msdiv" id="msdiv711"></a>
<a class="sc" id="20"></a>Tattha katamaṃ surāmerayamajjapamādaṭṭhānā veramaṇī
sikkhāpadaṃ? Yasmiṃ samaye kāmāvacaraṃ kusalaṃ cittaṃ uppannaṃ hoti
somanassasahagataṃ ñāṇasampayuttaṃ sasaṅkhārena…pe…  somanassasahagataṃ
ñāṇavippayuttaṃ…pe…  somanassasahagataṃ ñāṇavippayuttaṃ sasaṅkhārena…pe…
upekkhāsahagataṃ ñāṇasampayuttaṃ…pe…  upekkhāsahagataṃ ñāṇasampayuttaṃ
sasaṅkhārena…pe…  upekkhāsahagataṃ ñāṇavippayuttaṃ…pe…  upekkhāsahagataṃ
ñāṇavippayuttaṃ sasaṅkhārena hīnaṃ…  majjhimaṃ…  paṇītaṃ…  chandādhipateyyaṃ…
vīriyādhipateyyaṃ…  cittādhipateyyaṃ…  chandādhipateyyaṃ hīnaṃ…  majjhimaṃ…
paṇītaṃ…  vīriyādhipateyyaṃ hīnaṃ…  majjhimaṃ…  paṇītaṃ…  cittādhipateyyaṃ
hīnaṃ…  majjhimaṃ paṇītaṃ surāmerayamajjapamādaṭṭhānā viramantassa, yā tasmiṃ
samaye surāmerayamajjapamādaṭṭhānā ārati virati paṭivirati veramaṇī akiriyā
akaraṇaṃ anajjhāpatti velāanatikkamo setughāto—  idaṃ vuccati
“surāmerayamajjapamādaṭṭhānā veramaṇī sikkhāpadaṃ”. Avasesā dhammā veramaṇiyā
sampayuttā…pe…  avasesā dhammā cetanāya sampayuttā…pe…  phasso…pe…  paggāho
avikkhepo—  idaṃ vuccati “surāmerayamajjapamādaṭṭhānā veramaṇī sikkhāpadaṃ”.
</p>
<p>
<a class="ms" id="p_30Vbh_2082"></a><a class="msdiv" id="msdiv712"></a>
<a class="sc" id="21"></a>Katame dhammā sikkhā? Yasmiṃ samaye kāmāvacaraṃ
kusalaṃ cittaṃ uppannaṃ hoti somanassasahagataṃ ñāṇasampayuttaṃ rūpārammaṇaṃ
vā…pe…  dhammārammaṇaṃ vā yaṃ yaṃ vā panārabbha, tasmiṃ samaye phasso hoti…pe…
avikkhepo hoti. Ime dhammā sikkhā.</p>
<p>
<a class="ms" id="p_30Vbh_2083"></a><a class="sc" id="22"></a>Katame dhammā
sikkhā? Yasmiṃ samaye kāmāvacaraṃ kusalaṃ cittaṃ uppannaṃ hoti
somanassasahagataṃ ñāṇasampayuttaṃ sasaṅkhārena…pe…  somanassasahagataṃ
ñāṇavippayuttaṃ…pe…  somanassasahagataṃ ñāṇavippayuttaṃ sasaṅkhārena…pe…
upekkhāsahagataṃ ñāṇasampayuttaṃ…pe…  upekkhāsahagataṃ ñāṇasampayuttaṃ
sasaṅkhārena…pe…  upekkhāsahagataṃ ñāṇavippayuttaṃ…pe…  upekkhāsahagataṃ
ñāṇavippayuttaṃ sasaṅkhārena rūpārammaṇaṃ vā…pe…  dhammārammaṇaṃ vā yaṃ yaṃ vā
panārabbha, tasmiṃ samaye phasso hoti…pe…  avikkhepo hoti. Ime dhammā sikkhā.
</p>
<p>
<a class="ms" id="p_30Vbh_2084"></a><a class="msdiv" id="msdiv713"></a>
<a class="sc" id="23"></a>Katame dhammā sikkhā? Yasmiṃ samaye rūpūpapattiyā
maggaṃ bhāveti…pe…  arūpūpapattiyā maggaṃ bhāveti…pe…  lokuttaraṃ jhānaṃ
bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā
pattiyā vivicceva kāmehi…pe…  paṭhamaṃ jhānaṃ upasampajja viharati
dukkhapaṭipadaṃ dandhābhiññaṃ, tasmiṃ samaye phasso hoti…pe…  avikkhepo hoti.
Ime dhammā sikkhā.</p>
<p class="endsutta">
<a class="ms" id="p_30Vbh_2085"></a>
<a class="sc" id="24"></a>
Abhidhammabhājanīyaṃ.</p>
<h2>2 Pañhāpucchaka</h2>
<p>
<a class="ms" id="p_30Vbh_2086"></a><a class="msdiv" id="msdiv714"></a>
<a class="sc" id="25"></a>Pañca sikkhāpadāni—  pāṇātipātā veramaṇī sikkhāpadaṃ,
adinnādānā veramaṇī sikkhāpadaṃ, kāmesumicchācārā veramaṇī sikkhāpadaṃ,
musāvādā veramaṇī sikkhāpadaṃ, surāmerayamajjapamādaṭṭhānā veramaṇī
sikkhāpadaṃ.</p>
<p>
<a class="ms" id="p_30Vbh_2087"></a><a class="msdiv" id="msdiv715"></a>
<a class="sc" id="26"></a>Pañcannaṃ sikkhāpadānaṃ kati kusalā, kati akusalā,
kati abyākatā…pe…  kati saraṇā, kati araṇā?</p>
<h3>2.1 Tika</h3>
<p>
<a class="ms" id="p_30Vbh_2088"></a><a class="msdiv" id="msdiv716"></a>
<a class="sc" id="27"></a>Kusalāyeva. (1)</p>
<p>
<a class="ms" id="p_30Vbh_2089"></a><a class="sc" id="28"></a>Siyā sukhāya
vedanāya sampayuttā, siyā adukkhamasukhāya vedanāya sampayuttā. (2)</p>
<p>
<a class="ms" id="p_30Vbh_2090"></a><a class="sc" id="29"></a>Vipākadhammadhammā.
(3)</p>
<p>
<a class="ms" id="p_30Vbh_2091"></a><a class="sc" id="30"></a>Anupādinnupādāniyā.
(4)</p>
<p>
<a class="ms" id="p_30Vbh_2092"></a><a class="sc" id="31"></a>Asaṃkiliṭṭhasaṃkilesikā.
(5)</p>
<p>
<a class="ms" id="p_30Vbh_2093"></a><a class="sc" id="32"></a>Savitakkasavicārā.
(6)</p>
<p>
<a class="ms" id="p_30Vbh_2094"></a><a class="sc" id="33"></a>Siyā
pītisahagatā, siyā sukhasahagatā, siyā upekkhāsahagatā. (7)</p>
<p>
<a class="ms" id="p_30Vbh_2095"></a><a class="sc" id="34"></a>Neva dassanena na
bhāvanāya pahātabbā. (8)</p>
<p>
<a class="ms" id="p_30Vbh_2096"></a><a class="sc" id="35"></a>Neva dassanena na
bhāvanāya pahātabbahetukā. (9)</p>
<p>
<a class="ms" id="p_30Vbh_2097"></a><a class="sc" id="36"></a>Ācayagāmino. (10)
</p>
<p>
<a class="ms" id="p_30Vbh_2098"></a><a class="sc" id="37"></a>Nevasekkhanāsekkhā.
(11)</p>
<p>
<a class="ms" id="p_30Vbh_2099"></a><a class="sc" id="38"></a>Parittā. (12)
</p>
<p>
<a class="ms" id="p_30Vbh_2100"></a><a class="sc" id="39"></a>Parittārammaṇā.
(13)</p>
<p>
<a class="ms" id="p_30Vbh_2101"></a><a class="sc" id="40"></a>Majjhimā. (14)
</p>
<p>
<a class="ms" id="p_30Vbh_2102"></a><a class="sc" id="41"></a>Aniyatā. (15)
</p>
<p>
<a class="ms" id="p_30Vbh_2103"></a><a class="sc" id="42"></a>Na vattabbā
maggārammaṇātipi, maggahetukātipi, maggādhipatinotipi. (16)</p>
<p>
<a class="ms" id="p_30Vbh_2104"></a><a class="sc" id="43"></a>Siyā uppannā,
siyā anuppannā, na vattabbā uppādinoti. (17)</p>
<p>
<a class="ms" id="p_30Vbh_2105"></a><a class="sc" id="44"></a>Siyā atītā, siyā
anāgatā, siyā paccuppannā. (18)</p>
<p>
<a class="ms" id="p_30Vbh_2106"></a><a class="sc" id="45"></a>Paccuppannārammaṇā.
(19)</p>
<p>
<a class="ms" id="p_30Vbh_2107"></a><a class="sc" id="46"></a>Siyā ajjhattā,
siyā bahiddhā, siyā ajjhattabahiddhā. (20)</p>
<p>
<a class="ms" id="p_30Vbh_2108"></a><a class="sc" id="47"></a>Bahiddhārammaṇā.
(21)</p>
<p>
<a class="ms" id="p_30Vbh_2109"></a><a class="sc" id="48"></a>Anidassanaappaṭighā.
(22)</p>
<h3>2.2 2.2 Duka</h3>
<h4>2.2.1 Hetugocchaka</h4>
<p>
<a class="ms" id="p_30Vbh_2110"></a><a class="msdiv" id="msdiv717"></a>
<a class="sc" id="49"></a>Na hetū sahetukā, hetusampayuttā. Na vattabbā “hetū
ceva sahetukā cā”ti, sahetukā ceva na ca hetū, na vattabbā “hetū ceva
hetusampayuttā cā”ti, hetusampayuttā ceva na ca hetū, na hetusahetukā.</p>
<h4>2.2.2 Cūḷantaraduka</h4>
<p>
<a class="ms" id="p_30Vbh_2111"></a><a class="sc" id="50"></a>Sappaccayā,
saṅkhatā, anidassanā, appaṭighā, arūpā, lokiyā, kenaci viññeyyā, kenaci na
viññeyyā.</p>
<h4>2.2.3 Āsavagocchaka</h4>
<p>
<a class="ms" id="p_30Vbh_2112"></a><a class="sc" id="51"></a>No āsavā, sāsavā,
āsavavippayuttā, na vattabbā “āsavā ceva sāsavā cā”ti, sāsavā ceva no ca
āsavā, na vattabbā “āsavā ceva āsavasampayuttā cā”tipi, “āsavasampayuttā ceva
no ca āsavā”tipi. Āsavavippayuttā sāsavā.</p>
<h2>14.2.2.4-- Saṃyojanagocchakādi</h2>
<p>
<a class="ms" id="p_30Vbh_2113"></a><a class="sc" id="52"></a>No saṃyojanā…pe…
no ganthā…pe…  no oghā…pe…  no yogā…pe…  no nīvaraṇā…pe…  no parāmāsā…pe… .
</p>
<h4>2.2.10 Mahantaraduka</h4>
<p>
<a class="ms" id="p_30Vbh_2114"></a><a class="sc" id="53"></a>Sārammaṇā, no
cittā, cetasikā, cittasampayuttā, cittasaṃsaṭṭhā, cittasamuṭṭhānā,
cittasahabhuno, cittānuparivattino, cittasaṃsaṭṭhasamuṭṭhānā,
cittasaṃsaṭṭhasamuṭṭhānasahabhuno, cittasaṃsaṭṭhasamuṭṭhānānuparivattino,
bāhirā, no upādā, anupādinnā.</p>
<h2>14.2.2.11-- Upādānagocchakādi</h2>
<p>
<a class="ms" id="p_30Vbh_2115"></a><a class="sc" id="54"></a>No upādānā…pe…
no kilesā…pe…  na dassanena pahātabbā, na bhāvanāya pahātabbā, na dassanena
pahātabbahetukā, na bhāvanāya pahātabbahetukā, savitakkā, savicārā, siyā
sappītikā, siyā appītikā, siyā pītisahagatā, siyā na pītisahagatā, siyā
sukhasahagatā, siyā na sukhasahagatā, siyā upekkhāsahagatā, siyā na
upekkhāsahagatā, kāmāvacarā, na rūpāvacarā, na arūpāvacarā, pariyāpannā,
aniyyānikā, aniyatā, sauttarā, araṇāti.</p>
<p class="endsutta">
<a class="ms" id="p_30Vbh_2116"></a>
<a class="sc" id="55"></a>
Pañhāpucchakaṃ.</p>
<p class="endsection">
<a class="ms" id="p_30Vbh_2117"></a>
<a class="sc" id="56"></a>
Sikkhāpadavibhaṅgo niṭṭhito.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>