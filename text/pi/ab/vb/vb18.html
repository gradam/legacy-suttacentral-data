<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="vb18">
<article>
<div class="hgroup">
<p class="division">Vibhaṅga</p>
<h1>  Dhammahadayavibhaṅga</h1>
</div>
<h2>1 Sabbasaṅgāhikavāra</h2>
<p><a class="sc" id="1"></a>
<a class="pts1" id="pts401"></a>
<a class="ms" id="p_30Vbh_2973"></a>
<a class="msdiv" id="msdiv978"></a>
Kati khandhā, kati āyatanāni, kati dhātuyo, kati saccāni, kati indriyāni, kati
hetū, kati āhārā, kati phassā, kati vedanā, kati saññā, kati cetanā, kati
cittāni?</p>
<p><a class="sc" id="2"></a>
<a class="ms" id="p_30Vbh_2974"></a>
Pañcakkhandhā, dvādasāyatanāni, aṭṭhārasa dhātuyo, cattāri saccāni,
bāvīsatindriyāni, nava hetū, cattāro āhārā, satta phassā, satta vedanā, satta
saññā, satta cetanā, satta cittāni.</p>
<p><a class="sc" id="3"></a>
<a class="ms" id="p_30Vbh_2975"></a>
<a class="msdiv" id="msdiv979"></a>
Tattha katame pañcakkhandhā? Rūpakkhandho, vedanākkhandho, saññākkhandho,
saṅkhārakkhandho, viññāṇakkhandho—ime vuccanti “pañcakkhandhā”. (1)</p>
<p><a class="sc" id="4"></a>
<a class="ms" id="p_30Vbh_2976"></a>
<a class="msdiv" id="msdiv980"></a>
Tattha katamāni dvādasāyatanāni? Cakkhāyatanaṃ, rūpāyatanaṃ, sotāyatanaṃ,
saddāyatanaṃ, ghānāyatanaṃ, gandhāyatanaṃ, jivhāyatanaṃ, rasāyatanaṃ,
kāyāyatanaṃ, phoṭṭhabbāyatanaṃ, manāyatanaṃ, dhammāyatanaṃ—imāni vuccanti
“dvādasāyatanāni”. (2)</p>
<p><a class="sc" id="5"></a>
<a class="pts1" id="pts402"></a>
<a class="ms" id="p_30Vbh_2977"></a>
<a class="msdiv" id="msdiv981"></a>
Tattha katamā aṭṭhārasa dhātuyo? Cakkhudhātu, rūpadhātu, cakkhuviññāṇadhātu,
sotadhātu, saddadhātu, sotaviññāṇadhātu, ghānadhātu, gandhadhātu,
ghānaviññāṇadhātu, jivhādhātu, rasadhātu, jivhāviññāṇadhātu, kāyadhātu,
phoṭṭhabbadhātu, kāyaviññāṇadhātu, manodhātu, dhammadhātu, manoviññāṇadhātu—
imā vuccanti “aṭṭhārasa dhātuyo”. (3)</p>
<p><a class="sc" id="6"></a>
<a class="ms" id="p_30Vbh_2978"></a>
<a class="msdiv" id="msdiv982"></a>
Tattha katamāni cattāri saccāni? Dukkhasaccaṃ, samudayasaccaṃ, nirodhasaccaṃ,
maggasaccaṃ—imāni vuccanti “cattāri saccāni”. (4)</p>
<p><a class="sc" id="7"></a>
<a class="ms" id="p_30Vbh_2979"></a>
<a class="msdiv" id="msdiv983"></a>
Tattha katamāni bāvīsatindriyāni? Cakkhundriyaṃ, sotindriyaṃ, ghānindriyaṃ,
jivhindriyaṃ, kāyindriyaṃ, manindriyaṃ, itthindriyaṃ, purisindriyaṃ,
jīvitindriyaṃ, sukhindriyaṃ, dukkhindriyaṃ, somanassindriyaṃ, domanassindriyaṃ,
upekkhindriyaṃ, saddhindriyaṃ, vīriyindriyaṃ, satindriyaṃ, samādhindriyaṃ,
paññindriyaṃ, anaññātaññassāmītindriyaṃ, aññindriyaṃ, aññātāvindriyaṃ—imāni
vuccanti “bāvīsatindriyāni”. (5)</p>
<p><a class="sc" id="8"></a>
<a class="ms" id="p_30Vbh_2980"></a>
<a class="msdiv" id="msdiv984"></a>
Tattha katame nava hetū? Tayo kusalahetū, tayo akusalahetū, tayo abyākatahetū.</p>
<p><a class="sc" id="9"></a>
<a class="ms" id="p_30Vbh_2981"></a>
Tattha katame tayo kusalahetū? Alobho kusalahetu, adoso kusalahetu, amoho
kusalahetu—ime tayo kusalahetū.</p>
<p><a class="sc" id="10"></a>
<a class="ms" id="p_30Vbh_2982"></a>
Tattha katame tayo akusalahetū? Lobho akusalahetu, doso akusalahetu, moho
akusalahetu—ime tayo akusalahetū.</p>
<p><a class="sc" id="11"></a>
<a class="ms" id="p_30Vbh_2983"></a>
Tattha katame tayo abyākatahetū? Kusalānaṃ vā dhammānaṃ vipākato
kiriyābyākatesu vā dhammesu alobho, adoso, amoho—ime tayo abyākatahetū. Ime
vuccanti “nava hetū”. (6)</p>
<p><a class="sc" id="12"></a>
<a class="pts1" id="pts403"></a>
<a class="ms" id="p_30Vbh_2984"></a>
<a class="msdiv" id="msdiv985"></a>
Tattha katame cattāro āhārā? <span class="var" title="kabaḷiṅkāro āhāro (bj, pts1) | kabaḷiṃkāro āhāro (s1-3)" id="note174">Kabaḷīkārāhāro</span>, phassāhāro, manosañcetanāhāro,
viññāṇāhāro—ime vuccanti “cattāro āhārā”. (7)</p>
<p><a class="sc" id="13"></a>
<a class="ms" id="p_30Vbh_2985"></a>
<a class="msdiv" id="msdiv986"></a>
Tattha katame satta phassā? Cakkhusamphasso, sotasamphasso, ghānasamphasso,
jivhāsamphasso, kāyasamphasso, manodhātusamphasso, manoviññāṇadhātusamphasso—
ime vuccanti “satta phassā”. (8)</p>
<p><a class="sc" id="14"></a>
<a class="ms" id="p_30Vbh_2986"></a>
<a class="msdiv" id="msdiv987"></a>
Tattha katamā satta vedanā? Cakkhusamphassajā vedanā, sotasamphassajā vedanā,
ghānasamphassajā vedanā, jivhāsamphassajā vedanā, kāyasamphassajā vedanā,
manodhātusamphassajā vedanā, manoviññāṇadhātusamphassajā vedanā—imā vuccanti
“satta vedanā”. (9)</p>
<p><a class="sc" id="15"></a>
<a class="ms" id="p_30Vbh_2987"></a>
<a class="msdiv" id="msdiv988"></a>
Tattha katamā satta saññā? Cakkhusamphassajā saññā, sotasamphassajā saññā,
ghānasamphassajā saññā, jivhāsamphassajā saññā, kāyasamphassajā saññā,
manodhātusamphassajā saññā, manoviññāṇadhātusamphassajā saññā—imā vuccanti
“satta saññā”. (10)</p>
<p><a class="sc" id="16"></a>
<a class="ms" id="p_30Vbh_2988"></a>
<a class="msdiv" id="msdiv989"></a>
Tattha katamā satta cetanā? Cakkhusamphassajā cetanā, sotasamphassajā cetanā,
ghānasamphassajā cetanā, jivhāsamphassajā cetanā, kāyasamphassajā cetanā,
manodhātusamphassajā cetanā, manoviññāṇadhātusamphassajā cetanā—imā vuccanti
“satta cetanā”. (11)</p>
<p><a class="sc" id="17"></a>
<a class="pts1" id="pts404"></a>
<a class="ms" id="p_30Vbh_2989"></a>
<a class="msdiv" id="msdiv990"></a>
Tattha katamāni satta cittāni? Cakkhuviññāṇaṃ, sotaviññāṇaṃ, ghānaviññāṇaṃ,
jivhāviññāṇaṃ, kāyaviññāṇaṃ, manodhātu, manoviññāṇadhātu—imāni vuccanti “satta
cittāni”. (12)</p>
<h2>2 2 Uppattānuppattivāra</h2>
<h3>2.1 Kāmadhātu</h3>
<p><a class="sc" id="18"></a>
<a class="ms" id="p_30Vbh_2990"></a>
<a class="msdiv" id="msdiv991"></a>
Kāmadhātuyā kati khandhā, kati āyatanāni, kati dhātuyo, kati saccāni, kati
indriyāni, kati hetū, kati āhārā, kati phassā, kati vedanā, kati saññā, kati
cetanā, kati cittāni?</p>
<p><a class="sc" id="19"></a>
<a class="ms" id="p_30Vbh_2991"></a>
Kāmadhātuyā pañcakkhandhā, dvādasāyatanāni, aṭṭhārasa dhātuyo, tīṇi saccāni,
bāvīsatindriyāni, nava hetū, cattāro āhārā, satta phassā, satta vedanā, satta
saññā, satta cetanā, satta cittāni.</p>
<p><a class="sc" id="20"></a>
<a class="ms" id="p_30Vbh_2992"></a>
<a class="msdiv" id="msdiv992"></a>
Tattha katame kāmadhātuyā pañcakkhandhā? Rūpakkhandho, vedanākkhandho,
saññākkhandho, saṅkhārakkhandho, viññāṇakkhandho—ime vuccanti “kāmadhātuyā
pañcakkhandhā”. (1)</p>
<p><a class="sc" id="21"></a>
<a class="ms" id="p_30Vbh_2993"></a>
Tattha katamāni kāmadhātuyā dvādasāyatanāni? Cakkhāyatanaṃ, rūpāyatanaṃ,
sotāyatanaṃ, saddāyatanaṃ, ghānāyatanaṃ, gandhāyatanaṃ, jivhāyatanaṃ,
rasāyatanaṃ, kāyāyatanaṃ, phoṭṭhabbāyatanaṃ, manāyatanaṃ, dhammāyatanaṃ—imāni
vuccanti “kāmadhātuyā dvādasāyatanāni”. (2)</p>
<p><a class="sc" id="22"></a>
<a class="ms" id="p_30Vbh_2994"></a>
Tattha katamā kāmadhātuyā aṭṭhārasa dhātuyo? Cakkhudhātu, rūpadhātu,
cakkhuviññāṇadhātu, sotadhātu, saddadhātu, sotaviññāṇadhātu, ghānadhātu,
gandhadhātu, ghānaviññāṇadhātu, jivhādhātu, rasadhātu, jivhāviññāṇadhātu,
kāyadhātu, phoṭṭhabbadhātu, kāyaviññāṇadhātu, manodhātu, dhammadhātu,
manoviññāṇadhātu—imā vuccanti “kāmadhātuyā aṭṭhārasa dhātuyo”. (3)</p>
<p><a class="sc" id="23"></a>
<a class="ms" id="p_30Vbh_2995"></a>
Tattha katamāni kāmadhātuyā tīṇi saccāni? Dukkhasaccaṃ, samudayasaccaṃ,
maggasaccaṃ—imāni vuccanti “kāmadhātuyā tīṇi saccāni”. (4)</p>
<p><a class="sc" id="24"></a>
<a class="ms" id="p_30Vbh_2996"></a>
Tattha katamāni kāmadhātuyā bāvīsatindriyāni? Cakkhundriyaṃ, sotindriyaṃ … pe …
aññātāvindriyaṃ—imāni vuccanti “kāmadhātuyā bāvīsatindriyāni”. (5)</p>
<p><a class="sc" id="25"></a>
<a class="ms" id="p_30Vbh_2997"></a>
Tattha katame kāmadhātuyā nava hetū? Tayo kusalahetū, tayo akusalahetū, tayo
abyākatahetū … pe … ime vuccanti “kāmadhātuyā nava hetū”. (6)</p>
<p><a class="sc" id="26"></a>
<a class="pts1" id="pts405"></a>
<a class="ms" id="p_30Vbh_2998"></a>
Tattha katame kāmadhātuyā cattāro āhārā? Kabaḷīkārāhāro, phassāhāro,
manosañcetanāhāro, viññāṇāhāro—ime vuccanti “kāmadhātuyā cattāro āhārā”. (7)</p>
<p><a class="sc" id="27"></a>
<a class="ms" id="p_30Vbh_2999"></a>
Tattha katame kāmadhātuyā satta phassā? Cakkhusamphasso sotasamphasso,
ghānasamphasso, jivhāsamphasso, kāyasamphasso, manodhātusamphasso,
manoviññāṇadhātusamphasso—ime vuccanti “kāmadhātuyā satta phassā”. (8)</p>
<p><a class="sc" id="28"></a>
<a class="ms" id="p_30Vbh_3000"></a>
Tattha katamā kāmadhātuyā satta vedanā? Cakkhusamphassajā vedanā,
sotasamphassajā vedanā, ghānasamphassajā vedanā, jivhāsamphassajā vedanā,
kāyasamphassajā vedanā, manodhātusamphassajā vedanā, manoviññāṇadhātusamphassajā vedanā—imā vuccanti “kāmadhātuyā satta vedanā”. (9)</p>
<p><a class="sc" id="29"></a>
<a class="ms" id="p_30Vbh_3001"></a>
Tattha katamā kāmadhātuyā satta saññā? Cakkhusamphassajā saññā, sotasamphassajā
saññā, ghānasamphassajā saññā, jivhāsamphassajā saññā, kāyasamphassajā saññā,
manodhātusamphassajā saññā, manoviññāṇadhātusamphassajā saññā—imā vuccanti
“kāmadhātuyā satta saññā”. (10)</p>
<p><a class="sc" id="30"></a>
<a class="ms" id="p_30Vbh_3002"></a>
Tattha katamā kāmadhātuyā satta cetanā? Cakkhusamphassajā cetanā,
sotasamphassajā cetanā, ghānasamphassajā cetanā, jivhāsamphassajā cetanā,
kāyasamphassajā cetanā, manodhātusamphassajā cetanā, manoviññāṇadhātusamphassajā cetanā—imā vuccanti “kāmadhātuyā satta cetanā”. (11)</p>
<p><a class="sc" id="31"></a>
<a class="ms" id="p_30Vbh_3003"></a>
Tattha katamāni kāmadhātuyā satta cittāni? Cakkhuviññāṇaṃ, sotaviññāṇaṃ,
ghānaviññāṇaṃ, jivhāviññāṇaṃ, kāyaviññāṇaṃ, manodhātu, manoviññāṇadhātu—imāni
vuccanti “kāmadhātuyā satta cittāni”. (12)</p>
<h3>2.2 Rūpadhātu</h3>
<p><a class="sc" id="32"></a>
<a class="ms" id="p_30Vbh_3004"></a>
<a class="msdiv" id="msdiv993"></a>
Rūpadhātuyā kati khandhā, kati āyatanā, kati dhātuyo, kati saccāni, kati
indriyāni … pe … kati cittāni?</p>
<p><a class="sc" id="33"></a>
<a class="ms" id="p_30Vbh_3005"></a>
Rūpadhātuyā pañcakkhandhā, cha āyatanāni, nava dhātuyo, tīṇi saccāni,
cuddasindriyāni, aṭṭha hetū, tayo āhārā, cattāro phassā, catasso vedanā,
catasso saññā, catasso cetanā, cattāri cittāni.</p>
<p><a class="sc" id="34"></a>
<a class="ms" id="p_30Vbh_3006"></a>
<a class="msdiv" id="msdiv994"></a>
Tattha katame rūpadhātuyā pañcakkhandhā? Rūpakkhandho, vedanākkhandho,
saññākkhandho, saṅkhārakkhandho, viññāṇakkhandho—ime vuccanti “rūpadhātuyā
pañcakkhandhā”. (1)</p>
<p><a class="sc" id="35"></a>
<a class="ms" id="p_30Vbh_3007"></a>
Tattha katamāni rūpadhātuyā cha āyatanāni? Cakkhāyatanaṃ, rūpāyatanaṃ,
sotāyatanaṃ, saddāyatanaṃ, manāyatanaṃ, dhammāyatanaṃ—imāni vuccanti
“rūpadhātuyā cha āyatanāni”. (2)</p>
<p><a class="sc" id="36"></a>
<a class="ms" id="p_30Vbh_3008"></a>
Tattha katamā rūpadhātuyā nava dhātuyo? Cakkhudhātu, rūpadhātu,
cakkhuviññāṇadhātu, sotadhātu, saddadhātu, sotaviññāṇadhātu, manodhātu,
dhammadhātu, manoviññāṇadhātu—imā vuccanti “rūpadhātuyā nava dhātuyo”. (3)</p>
<p><a class="sc" id="37"></a>
<a class="ms" id="p_30Vbh_3009"></a>
Tattha katamāni rūpadhātuyā tīṇi saccāni? Dukkhasaccaṃ, samudayasaccaṃ,
maggasaccaṃ—imāni vuccanti “rūpadhātuyā tīṇi saccāni”. (4)</p>
<p><a class="sc" id="38"></a>
<a class="pts1" id="pts406"></a>
<a class="ms" id="p_30Vbh_3010"></a>
Tattha katamāni rūpadhātuyā cuddasindriyāni? Cakkhundriyaṃ, sotindriyaṃ,
manindriyaṃ, jīvitindriyaṃ, somanassindriyaṃ, upekkhindriyaṃ, saddhindriyaṃ,
vīriyindriyaṃ, satindriyaṃ, samādhindriyaṃ, paññindriyaṃ, anaññātaññassāmītindriyaṃ, aññindriyaṃ, aññātāvindriyaṃ—imāni vuccanti “rūpadhātuyā cuddasindriyāni”. (5)</p>
<p><a class="sc" id="39"></a>
<a class="ms" id="p_30Vbh_3011"></a>
Tattha katame rūpadhātuyā aṭṭha hetū? Tayo kusalahetū, dve akusalahetū, tayo
abyākatahetū.</p>
<p><a class="sc" id="40"></a>
<a class="ms" id="p_30Vbh_3012"></a>
Tattha katame tayo kusalahetū? Alobho kusalahetu, adoso kusalahetu, amoho
kusalahetu—ime tayo kusalahetū.</p>
<p><a class="sc" id="41"></a>
<a class="ms" id="p_30Vbh_3013"></a>
Tattha katame dve akusalahetū? Lobho akusalahetu, moho akusalahetu—ime dve
akusalahetū.</p>
<p><a class="sc" id="42"></a>
<a class="ms" id="p_30Vbh_3014"></a>
Tattha katame tayo abyākatahetū? Kusalānaṃ vā dhammānaṃ vipākato
kiriyābyākatesu vā dhammesu alobho, adoso, amoho—ime tayo abyākatahetū. Ime
vuccanti rūpadhātuyā aṭṭha hetū. (6)</p>
<p><a class="sc" id="43"></a>
<a class="ms" id="p_30Vbh_3015"></a>
Tattha katame rūpadhātuyā tayo āhārā? Phassāhāro, manosañcetanāhāro,
viññāṇāhāro—ime vuccanti “rūpadhātuyā tayo āhārā”. (7)</p>
<p><a class="sc" id="44"></a>
<a class="ms" id="p_30Vbh_3016"></a>
Tattha katame rūpadhātuyā cattāro phassā? Cakkhusamphasso, sotasamphasso,
manodhātusamphasso, manoviññāṇadhātusamphasso—ime vuccanti “rūpadhātuyā cattāro
phassā”. (8)</p>
<p><a class="sc" id="45"></a>
<a class="ms" id="p_30Vbh_3017"></a>
Tattha katamā rūpadhātuyā catasso vedanā … pe … catasso saññā … pe … catasso
cetanā … pe … cattāri cittāni? Cakkhuviññāṇaṃ, sotaviññāṇaṃ, manodhātu,
manoviññāṇadhātu—imāni vuccanti “rūpadhātuyā cattāri cittāni”. (9–‍12)</p>
<h3>2.3 Arūpadhātu</h3>
<p><a class="sc" id="46"></a>
<a class="ms" id="p_30Vbh_3018"></a>
<a class="msdiv" id="msdiv995"></a>
Arūpadhātuyā kati khandhā … pe … kati cittāni?</p>
<p><a class="sc" id="47"></a>
<a class="ms" id="p_30Vbh_3019"></a>
Arūpadhātuyā cattāro khandhā, dve āyatanāni, dve dhātuyo, tīṇi saccāni,
ekādasindriyāni, aṭṭha hetū, tayo āhārā, eko phasso, ekā vedanā, ekā saññā, ekā
cetanā, ekaṃ cittaṃ.</p>
<p><a class="sc" id="48"></a>
<a class="pts1" id="pts407"></a>
<a class="ms" id="p_30Vbh_3020"></a>
<a class="msdiv" id="msdiv996"></a>
Tattha katame arūpadhātuyā cattāro khandhā? Vedanākkhandho, saññākkhandho,
saṅkhārakkhandho, viññāṇakkhandho—ime vuccanti “arūpadhātuyā cattāro khandhā”.
(1)</p>
<p><a class="sc" id="49"></a>
<a class="ms" id="p_30Vbh_3021"></a>
Tattha katamāni arūpadhātuyā dve āyatanāni? Manāyatanaṃ, dhammāyatanaṃ—imāni
vuccanti “arūpadhātuyā dve āyatanāni”. (2)</p>
<p><a class="sc" id="50"></a>
<a class="ms" id="p_30Vbh_3022"></a>
Tattha katamā arūpadhātuyā dve dhātuyo? Manoviññāṇadhātu, dhammadhātu—imā
vuccanti “arūpadhātuyā dve dhātuyo”. (3)</p>
<p><a class="sc" id="51"></a>
<a class="ms" id="p_30Vbh_3023"></a>
Tattha katamāni arūpadhātuyā tīṇi saccāni? Dukkhasaccaṃ, samudayasaccaṃ,
maggasaccaṃ—imāni vuccanti “arūpadhātuyā tīṇi saccāni”. (4)</p>
<p><a class="sc" id="52"></a>
<a class="ms" id="p_30Vbh_3024"></a>
Tattha katamāni arūpadhātuyā ekādasindriyāni? Manindriyaṃ, jīvitindriyaṃ,
somanassindriyaṃ, upekkhindriyaṃ, saddhindriyaṃ, vīriyindriyaṃ, satindriyaṃ,
samādhindriyaṃ, paññindriyaṃ, aññindriyaṃ, aññātāvindriyaṃ—imāni vuccanti
“arūpadhātuyā ekādasindriyāni”. (5)</p>
<p><a class="sc" id="53"></a>
<a class="ms" id="p_30Vbh_3025"></a>
Tattha katame arūpadhātuyā aṭṭha hetū? Tayo kusalahetū, dve akusalahetū, tayo
abyākatahetū … pe … ime vuccanti “arūpadhātuyā aṭṭha hetū”. (6)</p>
<p><a class="sc" id="54"></a>
<a class="ms" id="p_30Vbh_3026"></a>
Tattha katame arūpadhātuyā tayo āhārā? Phassāhāro, manosañcetanāhāro,
viññāṇāhāro—ime vuccanti “arūpadhātuyā tayo āhārā”. (7)</p>
<p><a class="sc" id="55"></a>
<a class="ms" id="p_30Vbh_3027"></a>
Tattha katamo arūpadhātuyā eko phasso? Manoviññāṇadhātusamphasso—ayaṃ vuccati
“arūpadhātuyā eko phasso”. (8)</p>
<p><a class="sc" id="56"></a>
<a class="ms" id="p_30Vbh_3028"></a>
Tattha katamā arūpadhātuyā ekā vedanā … pe … ekā saññā … pe … ekā cetanā … pe …
ekaṃ cittaṃ? Manoviññāṇadhātu—idaṃ vuccati “arūpadhātuyā ekaṃ cittaṃ”. (9–‍12)</p>
<h3>2.4 Apariyāpanna</h3>
<p><a class="sc" id="57"></a>
<a class="ms" id="p_30Vbh_3029"></a>
<a class="msdiv" id="msdiv997"></a>
Apariyāpanne kati khandhā … pe … kati cittāni?</p>
<p><a class="sc" id="58"></a>
<a class="pts1" id="pts408"></a>
<a class="ms" id="p_30Vbh_3030"></a>
Apariyāpanne cattāro khandhā, dve āyatanāni, dve dhātuyo, dve saccāni,
dvādasindriyāni, cha hetū, tayo āhārā, eko phasso, ekā vedanā, ekā saññā, ekā
cetanā, ekaṃ cittaṃ.</p>
<p><a class="sc" id="59"></a>
<a class="ms" id="p_30Vbh_3031"></a>
<a class="msdiv" id="msdiv998"></a>
Tattha katame apariyāpanne cattāro khandhā? Vedanākkhandho, saññākkhandho,
saṅkhārakkhandho, viññāṇakkhandho—ime vuccanti “apariyāpanne cattāro khandhā”.
(1)</p>
<p><a class="sc" id="60"></a>
<a class="ms" id="p_30Vbh_3032"></a>
Tattha katamāni apariyāpanne dve āyatanāni? Manāyatanaṃ, dhammāyatanaṃ—imāni
vuccanti “apariyāpanne dve āyatanāni”. (2)</p>
<p><a class="sc" id="61"></a>
<a class="ms" id="p_30Vbh_3033"></a>
Tattha katamā apariyāpanne dve dhātuyo? Manoviññāṇadhātu, dhammadhātu—imā
vuccanti “apariyāpanne dve dhātuyo”. (3)</p>
<p><a class="sc" id="62"></a>
<a class="ms" id="p_30Vbh_3034"></a>
Tattha katamāni apariyāpanne dve saccāni? Maggasaccaṃ, nirodhasaccaṃ—imāni
vuccanti “apariyāpanne dve saccāni”. (4)</p>
<p><a class="sc" id="63"></a>
<a class="ms" id="p_30Vbh_3035"></a>
Tattha katamāni apariyāpanne dvādasindriyāni? Manindriyaṃ, jīvitindriyaṃ,
somanassindriyaṃ, upekkhindriyaṃ, saddhindriyaṃ, vīriyindriyaṃ, satindriyaṃ,
samādhindriyaṃ, paññindriyaṃ, anaññātaññassāmītindriyaṃ, aññindriyaṃ,
aññātāvindriyaṃ—imāni vuccanti “apariyāpanne dvādasindriyāni”. (5)</p>
<p><a class="sc" id="64"></a>
<a class="ms" id="p_30Vbh_3036"></a>
Tattha katame apariyāpanne cha hetū? Tayo kusalahetū, tayo abyākatahetū.</p>
<p><a class="sc" id="65"></a>
<a class="ms" id="p_30Vbh_3037"></a>
Tattha katame tayo kusalahetū? Alobho kusalahetu, adoso kusalahetu, amoho
kusalahetu—ime tayo kusalahetū.</p>
<p><a class="sc" id="66"></a>
<a class="ms" id="p_30Vbh_3038"></a>
Tattha katame tayo abyākatahetū? Kusalānaṃ dhammānaṃ vipākato alobho, adoso,
amoho—ime tayo abyākatahetū. Ime vuccanti “apariyāpanne cha hetū”. (6)</p>
<p><a class="sc" id="67"></a>
<a class="ms" id="p_30Vbh_3039"></a>
Tattha katame apariyāpanne tayo āhārā? Phassāhāro, manosañcetanāhāro,
viññāṇāhāro—ime vuccanti “apariyāpanne tayo āhārā”. (7)</p>
<p><a class="sc" id="68"></a>
<a class="ms" id="p_30Vbh_3040"></a>
Tattha katamo apariyāpanne eko phasso? Manoviññāṇadhātusamphasso—ayaṃ vuccati
“apariyāpanne eko phasso”. (8)</p>
<p><a class="sc" id="69"></a>
<a class="pts1" id="pts409"></a>
<a class="ms" id="p_30Vbh_3041"></a>
Tattha katamā apariyāpanne ekā vedanā … pe … ekā saññā … pe … ekā cetanā … pe …
ekaṃ cittaṃ? Manoviññāṇadhātu—idaṃ vuccati “apariyāpanne ekaṃ cittaṃ”. (9–‍12)</p>
<h2>3 3 Pariyāpannāpariyāpannavāra</h2>
<h3>3.1 Kāmadhātu</h3>
<p><a class="sc" id="70"></a>
<a class="ms" id="p_30Vbh_3042"></a>
<a class="msdiv" id="msdiv999"></a>
Pañcannaṃ khandhānaṃ kati kāmadhātupariyāpannā, kati na kāmadhātupariyāpannā …
pe … sattannaṃ cittānaṃ kati kāmadhātupariyāpannā, kati na kāmadhātupariyāpannā?</p>
<p><a class="sc" id="71"></a>
<a class="ms" id="p_30Vbh_3043"></a>
<a class="msdiv" id="msdiv1000"></a>
Rūpakkhandho kāmadhātupariyāpanno; cattāro khandhā siyā kāmadhātupariyāpannā,
siyā na kāmadhātupariyāpannā.</p>
<p><a class="sc" id="72"></a>
<a class="ms" id="p_30Vbh_3044"></a>
Dasāyatanā kāmadhātupariyāpannā; dve āyatanā siyā kāmadhātupariyāpannā, siyā na
kāmadhātupariyāpannā.</p>
<p><a class="sc" id="73"></a>
<a class="ms" id="p_30Vbh_3045"></a>
Soḷasa dhātuyo kāmadhātupariyāpannā; dve dhātuyo siyā kāmadhātupariyāpannā,
siyā na kāmadhātupariyāpannā.</p>
<p><a class="sc" id="74"></a>
<a class="ms" id="p_30Vbh_3046"></a>
Samudayasaccaṃ kāmadhātupariyāpannaṃ; dve saccā na kāmadhātupariyāpannā;
dukkhasaccaṃ siyā kāmadhātupariyāpannaṃ, siyā na kāmadhātupariyāpannaṃ.</p>
<p><a class="sc" id="75"></a>
<a class="ms" id="p_30Vbh_3047"></a>
Dasindriyā kāmadhātupariyāpannā; tīṇindriyā na kāmadhātupariyāpannā; navindriyā
siyā kāmadhātupariyāpannā, siyā na kāmadhātupariyāpannā.</p>
<p><a class="sc" id="76"></a>
<a class="ms" id="p_30Vbh_3048"></a>
Tayo akusalahetū kāmadhātupariyāpannā; cha hetū siyā kāmadhātupariyāpannā, siyā
na kāmadhātupariyāpannā.</p>
<p><a class="sc" id="77"></a>
<a class="ms" id="p_30Vbh_3049"></a>
Kabaḷīkāro āhāro kāmadhātupariyāpanno; tayo āhārā siyā kāmadhātupariyāpannā,
siyā na kāmadhātupariyāpannā.</p>
<p><a class="sc" id="78"></a>
<a class="ms" id="p_30Vbh_3050"></a>
Cha phassā kāmadhātupariyāpannā; manoviññāṇadhātusamphasso siyā kāmadhātu
pariyāpanno, siyā na kāmadhātupariyāpanno.</p>
<p><a class="sc" id="79"></a>
<a class="ms" id="p_30Vbh_3051"></a>
Cha vedanā … pe … cha saññā … pe … cha cetanā … pe … cha cittā
kāmadhātupariyāpannā; manoviññāṇadhātu siyā kāmadhātupariyāpannā, siyā na
kāmadhātupariyāpannā.</p>
<h3>3.2 Rūpadhātu</h3>
<p><a class="sc" id="80"></a>
<a class="ms" id="p_30Vbh_3052"></a>
<a class="msdiv" id="msdiv1001"></a>
Pañcannaṃ khandhānaṃ kati rūpadhātupariyāpannā, kati na rūpadhātupariyāpannā …
pe … sattannaṃ cittānaṃ kati rūpadhātupariyāpannā, kati na rūpadhātupariyāpannā?</p>
<p><a class="sc" id="81"></a>
<a class="pts1" id="pts410"></a>
<a class="ms" id="p_30Vbh_3053"></a>
<a class="msdiv" id="msdiv1002"></a>
Rūpakkhandho na rūpadhātupariyāpanno; cattāro khandhā siyā rūpadhātupariyāpannā, siyā na rūpadhātupariyāpannā.</p>
<p><a class="sc" id="82"></a>
<a class="ms" id="p_30Vbh_3054"></a>
Dasāyatanā na rūpadhātupariyāpannā; dve āyatanā siyā rūpadhātupariyāpannā, siyā
na rūpadhātupariyāpannā.</p>
<p><a class="sc" id="83"></a>
<a class="ms" id="p_30Vbh_3055"></a>
Soḷasa dhātuyo na rūpadhātupariyāpannā; dve dhātuyo siyā rūpadhātupariyāpannā,
siyā na rūpadhātupariyāpannā.</p>
<p><a class="sc" id="84"></a>
<a class="ms" id="p_30Vbh_3056"></a>
Tīṇi saccāni na rūpadhātupariyāpannā; dukkhasaccaṃ siyā rūpadhātupariyāpannaṃ,
siyā na rūpadhātupariyāpannaṃ.</p>
<p><a class="sc" id="85"></a>
<a class="ms" id="p_30Vbh_3057"></a>
Terasindriyā na rūpadhātupariyāpannā; navindriyā siyā rūpadhātupariyāpannā,
siyā na rūpadhātupariyāpannā.</p>
<p><a class="sc" id="86"></a>
<a class="ms" id="p_30Vbh_3058"></a>
Tayo akusalahetū na rūpadhātupariyāpannā; cha hetū siyā rūpadhātupariyāpannā,
siyā na rūpadhātupariyāpannā.</p>
<p><a class="sc" id="87"></a>
<a class="ms" id="p_30Vbh_3059"></a>
Kabaḷīkāro āhāro na rūpadhātupariyāpanno; tayo āhārā siyā rūpadhātupariyāpannā,
siyā na rūpadhātupariyāpannā.</p>
<p><a class="sc" id="88"></a>
<a class="ms" id="p_30Vbh_3060"></a>
Cha phassā na rūpadhātupariyāpannā; manoviññāṇadhātusamphasso siyā
rūpadhātupariyāpanno, siyā na rūpadhātupariyāpanno.</p>
<p><a class="sc" id="89"></a>
<a class="ms" id="p_30Vbh_3061"></a>
Cha vedanā … pe … cha saññā … pe … cha cetanā … pe … cha cittā na
rūpadhātupariyāpannā; manoviññāṇadhātu siyā rūpadhātupariyāpannā, siyā na
rūpadhātupariyāpannā.</p>
<h3>3.3 Arūpadhātu</h3>
<p><a class="sc" id="90"></a>
<a class="ms" id="p_30Vbh_3062"></a>
<a class="msdiv" id="msdiv1003"></a>
Pañcannaṃ khandhānaṃ kati arūpadhātupariyāpannā, kati na arūpadhātupariyāpannā
… pe … sattannaṃ cittānaṃ kati arūpadhātupariyāpannā, kati na
arūpadhātupariyāpannā?</p>
<p><a class="sc" id="91"></a>
<a class="ms" id="p_30Vbh_3063"></a>
<a class="msdiv" id="msdiv1004"></a>
Rūpakkhandho na arūpadhātupariyāpanno; cattāro khandhā siyā arūpadhātupariyāpannā, siyā na arūpadhātupariyāpannā.</p>
<p><a class="sc" id="92"></a>
<a class="ms" id="p_30Vbh_3064"></a>
Dasāyatanā na arūpadhātupariyāpannā; dve āyatanā siyā arūpadhātupariyāpannā,
siyā na arūpadhātupariyāpannā.</p>
<p><a class="sc" id="93"></a>
<a class="ms" id="p_30Vbh_3065"></a>
Soḷasa dhātuyo na arūpadhātupariyāpannā; dve dhātuyo siyā arūpadhātupariyāpannā, siyā na arūpadhātupariyāpannā.</p>
<p><a class="sc" id="94"></a>
<a class="ms" id="p_30Vbh_3066"></a>
Tīṇi saccāni na arūpadhātupariyāpannāni.</p>
<p><a class="sc" id="95"></a>
<a class="ms" id="p_30Vbh_3067"></a>
Dukkhasaccaṃ siyā arūpadhātupariyāpannaṃ, siyā na arūpadhātupariyāpannaṃ.</p>
<p><a class="sc" id="96"></a>
<a class="pts1" id="pts411"></a>
<a class="ms" id="p_30Vbh_3068"></a>
Cuddasindriyā na arūpadhātupariyāpannā; aṭṭhindriyā siyā arūpadhātupariyāpannā,
siyā na arūpadhātupariyāpannā.</p>
<p><a class="sc" id="97"></a>
<a class="ms" id="p_30Vbh_3069"></a>
Tayo akusalahetū na arūpadhātupariyāpannā; cha hetū siyā arūpadhātupariyāpannā,
siyā na arūpadhātupariyāpannā.</p>
<p><a class="sc" id="98"></a>
<a class="ms" id="p_30Vbh_3070"></a>
Kabaḷīkāro āhāro na arūpadhātupariyāpanno; tayo āhārā siyā arūpadhātupariyāpannā, siyā na arūpadhātupariyāpannā.</p>
<p><a class="sc" id="99"></a>
<a class="ms" id="p_30Vbh_3071"></a>
Cha phassā na arūpadhātupariyāpannā; manoviññāṇadhātusamphasso siyā
arūpadhātupariyāpanno, siyā na arūpadhātupariyāpanno.</p>
<p><a class="sc" id="100"></a>
<a class="ms" id="p_30Vbh_3072"></a>
Cha vedanā … pe … cha saññā … pe … cha cetanā … pe … cha cittā na
arūpadhātupariyāpannā; manoviññāṇadhātu siyā arūpadhātupariyāpannā, siyā na
arūpadhātupariyāpannā.</p>
<h3>3.4 Pariyāpannāpariyāpanna</h3>
<p><a class="sc" id="101"></a>
<a class="ms" id="p_30Vbh_3073"></a>
<a class="msdiv" id="msdiv1005"></a>
Pañcannaṃ khandhānaṃ kati pariyāpannā, kati apariyāpannā … pe … sattannaṃ
cittānaṃ kati pariyāpannā, kati apariyāpannā?</p>
<p><a class="sc" id="102"></a>
<a class="ms" id="p_30Vbh_3074"></a>
<a class="msdiv" id="msdiv1006"></a>
Rūpakkhandho pariyāpanno; cattāro khandhā siyā pariyāpannā, siyā apariyāpannā.</p>
<p><a class="sc" id="103"></a>
<a class="ms" id="p_30Vbh_3075"></a>
Dasāyatanā pariyāpannā; dve āyatanā siyā pariyāpannā, siyā apariyāpannā.</p>
<p><a class="sc" id="104"></a>
<a class="ms" id="p_30Vbh_3076"></a>
Soḷasa dhātuyo pariyāpannā; dve dhātuyo siyā pariyāpannā, siyā apariyāpannā.</p>
<p><a class="sc" id="105"></a>
<a class="ms" id="p_30Vbh_3077"></a>
Dve saccā pariyāpannā; dve saccā apariyāpannā.</p>
<p><a class="sc" id="106"></a>
<a class="ms" id="p_30Vbh_3078"></a>
Dasindriyā pariyāpannā, tīṇindriyā apariyāpannā; navindriyā siyā pariyāpannā,
siyā apariyāpannā.</p>
<p><a class="sc" id="107"></a>
<a class="ms" id="p_30Vbh_3079"></a>
Tayo akusalahetū pariyāpannā; cha hetū siyā pariyāpannā, siyā apariyāpannā.</p>
<p><a class="sc" id="108"></a>
<a class="ms" id="p_30Vbh_3080"></a>
Kabaḷīkāro āhāro pariyāpanno; tayo āhārā siyā pariyāpannā, siyā apariyāpannā.</p>
<p><a class="sc" id="109"></a>
<a class="ms" id="p_30Vbh_3081"></a>
Cha phassā pariyāpannā; manoviññāṇadhātusamphasso siyā pariyāpanno, siyā
apariyāpanno.</p>
<p><a class="sc" id="110"></a>
<a class="ms" id="p_30Vbh_3082"></a>
Cha vedanā … pe … cha saññā … pe … cha cetanā … pe … cha cittā pariyāpannā;
manoviññāṇadhātu siyā pariyāpannā, siyā apariyāpannā.</p>
<h2>4 4 Dhammadassanavāra</h2>
<h3>4.1 Kāmadhātu</h3>
<p><a class="sc" id="111"></a>
<a class="ms" id="p_30Vbh_3083"></a>
<a class="msdiv" id="msdiv1007"></a>
Kāmadhātuyā upapattikkhaṇe kati khandhā pātubhavanti … pe … kati cittāni
pātubhavanti?</p>
<p><a class="sc" id="112"></a>
<a class="pts1" id="pts412"></a>
<a class="ms" id="p_30Vbh_3084"></a>
Kāmadhātuyā upapattikkhaṇe sabbesaṃ pañcakkhandhā pātubhavanti; kassaci
ekādasāyatanāni pātubhavanti; kassaci dasāyatanāni pātubhavanti; kassaci
aparāni dasāyatanāni pātubhavanti; kassaci navāyatanāni pātubhavanti; kassaci
sattāyatanāni pātubhavanti; kassaci ekādasa dhātuyo pātubhavanti; kassaci dasa
dhātuyo pātubhavanti; kassaci aparā dasa dhātuyo pātubhavanti; kassaci nava
dhātuyo pātubhavanti; kassaci satta dhātuyo pātubhavanti; sabbesaṃ ekaṃ saccaṃ
pātubhavati; kassaci cuddasindriyāni pātubhavanti; kassaci terasindriyāni
pātubhavanti; kassaci aparāni terasindriyāni pātubhavanti; kassaci
dvādasindriyāni pātubhavanti; kassaci dasindriyāni pātubhavanti; kassaci
navindriyāni pātubhavanti; kassaci aparāni navindriyāni pātubhavanti; kassaci
aṭṭhindriyāni pātubhavanti; kassaci aparāni aṭṭhindriyāni pātubhavanti; kassaci
sattindriyāni pātubhavanti; kassaci pañcindriyāni pātubhavanti; kassaci
cattārindriyāni pātubhavanti; kassaci tayo hetū pātubhavanti; kassaci dve hetū
pātubhavanti; <span class="var" title="keci (bj, s1-3, pts1)" id="note175">kassaci</span> ahetukā pātubhavanti; sabbesaṃ cattāro āhārā
pātubhavanti; sabbesaṃ eko phasso pātubhavati; sabbesaṃ ekā vedanā … pe … ekā
saññā … pe … ekā cetanā … pe … ekaṃ cittaṃ pātubhavati.</p>
<p><a class="sc" id="113"></a>
<a class="ms" id="p_30Vbh_3085"></a>
<a class="msdiv" id="msdiv1008"></a>
Kāmadhātuyā upapattikkhaṇe sabbesaṃ katame pañcakkhandhā pātubhavanti?
Rūpakkhandho … pe … viññāṇakkhandho—kāmadhātuyā upapattikkhaṇe sabbesaṃ ime
pañcakkhandhā pātubhavanti. (1)</p>
<p><a class="sc" id="114"></a>
<a class="ms" id="p_30Vbh_3086"></a>
<a class="msdiv" id="msdiv1009"></a>
Kāmadhātuyā upapattikkhaṇe kassa ekādasāyatanāni pātubhavanti? Kāmāvacarānaṃ
devānaṃ, paṭhamakappikānaṃ manussānaṃ, opapātikānaṃ petānaṃ, opapātikānaṃ
asurānaṃ, opapātikānaṃ tiracchānagatānaṃ, nerayikānaṃ paripuṇṇāyatanānaṃ
upapattikkhaṇe ekādasāyatanāni pātubhavanti—cakkhāyatanaṃ, rūpāyatanaṃ,
sotāyatanaṃ, ghānāyatanaṃ, gandhāyatanaṃ, jivhāyatanaṃ, rasāyatanaṃ,
kāyāyatanaṃ, phoṭṭhabbāyatanaṃ, manāyatanaṃ, dhammāyatanaṃ. Kāmadhātuyā
upapattikkhaṇe etesaṃ imāni ekādasāyatanāni pātubhavanti.</p>
<p><a class="sc" id="115"></a>
<a class="pts1" id="pts413"></a>
<a class="ms" id="p_30Vbh_3087"></a>
Kāmadhātuyā upapattikkhaṇe kassa dasāyatanāni pātubhavanti? Opapātikānaṃ
petānaṃ, opapātikānaṃ asurānaṃ, opapātikānaṃ tiracchānagatānaṃ nerayikānaṃ,
jaccandhānaṃ upapattikkhaṇe dasāyatanāni pātubhavanti—rūpāyatanaṃ, sotāyatanaṃ,
ghānāyatanaṃ, gandhāyatanaṃ, jivhāyatanaṃ, rasāyatanaṃ, kāyāyatanaṃ,
phoṭṭhabbāyatanaṃ, manāyatanaṃ, dhammāyatanaṃ. Kāmadhātuyā upapattikkhaṇe
etesaṃ imāni dasāyatanāni pātubhavanti.</p>
<p><a class="sc" id="116"></a>
<a class="ms" id="p_30Vbh_3088"></a>
Kāmadhātuyā upapattikkhaṇe kassa aparāni dasāyatanāni pātubhavanti?
Opapātikānaṃ petānaṃ, opapātikānaṃ asurānaṃ, opapātikānaṃ tiracchānagatānaṃ
nerayikānaṃ, jaccabadhirānaṃ upapattikkhaṇe dasāyatanāni pātubhavanti—
cakkhāyatanaṃ, rūpāyatanaṃ, ghānāyatanaṃ, gandhāyatanaṃ, jivhāyatanaṃ,
rasāyatanaṃ, kāyāyatanaṃ, phoṭṭhabbāyatanaṃ, manāyatanaṃ, dhammāyatanaṃ.
Kāmadhātuyā upapattikkhaṇe etesaṃ imāni dasāyatanāni pātubhavanti.</p>
<p><a class="sc" id="117"></a>
<a class="ms" id="p_30Vbh_3089"></a>
Kāmadhātuyā upapattikkhaṇe kassa navāyatanāni pātubhavanti? Opapātikānaṃ
petānaṃ, opapātikānaṃ asurānaṃ, opapātikānaṃ tiracchānagatānaṃ nerayikānaṃ,
jaccandhabadhirānaṃ upapattikkhaṇe navāyatanāni pātubhavanti—rūpāyatanaṃ,
ghānāyatanaṃ, gandhāyatanaṃ, jivhāyatanaṃ, rasāyatanaṃ, kāyāyatanaṃ,
phoṭṭhabbāyatanaṃ, manāyatanaṃ, dhammāyatanaṃ. Kāmadhātuyā upapattikkhaṇe
etesaṃ imāni navāyatanāni pātubhavanti.</p>
<p><a class="sc" id="118"></a>
<a class="ms" id="p_30Vbh_3090"></a>
Kāmadhātuyā upapattikkhaṇe kassa sattāyatanāni pātubhavanti? Gabbhaseyyakānaṃ
sattānaṃ upapattikkhaṇe sattāyatanāni pātubhavanti—rūpāyatanaṃ, gandhāyatanaṃ,
rasāyatanaṃ, kāyāyatanaṃ, phoṭṭhabbāyatanaṃ, manāyatanaṃ, dhammāyatanaṃ.
Kāmadhātuyā upapattikkhaṇe etesaṃ imāni sattāyatanāni pātubhavanti. (2)</p>
<p><a class="sc" id="119"></a>
<a class="ms" id="p_30Vbh_3091"></a>
<a class="msdiv" id="msdiv1010"></a>
Kāmadhātuyā upapattikkhaṇe kassa ekādasa dhātuyo pātubhavanti? Kāmāvacarānaṃ
devānaṃ, paṭhamakappikānaṃ manussānaṃ, opapātikānaṃ petānaṃ, opapātikānaṃ
asurānaṃ, opapātikānaṃ tiracchānagatānaṃ nerayikānaṃ paripuṇṇāyatanānaṃ
upapattikkhaṇe ekādasa dhātuyo pātubhavanti—cakkhudhātu, rūpadhātu, sotadhātu,
ghānadhātu, gandhadhātu, jivhādhātu, rasadhātu, kāyadhātu, phoṭṭhabbadhātu,
manoviññāṇadhātu, dhammadhātu. Kāmadhātuyā upapattikkhaṇe etesaṃ imā ekādasa
dhātuyo pātubhavanti.</p>
<p><a class="sc" id="120"></a>
<a class="pts1" id="pts414"></a>
<a class="ms" id="p_30Vbh_3092"></a>
Kāmadhātuyā upapattikkhaṇe kassa dasa dhātuyo pātubhavanti? Opapātikānaṃ
petānaṃ, opapātikānaṃ asurānaṃ, opapātikānaṃ tiracchānagatānaṃ nerayikānaṃ,
jaccandhānaṃ upapattikkhaṇe dasa dhātuyo pātubhavanti—rūpadhātu, sotadhātu,
ghānadhātu, gandhadhātu, jivhādhātu, rasadhātu, kāyadhātu, phoṭṭhabbadhātu,
manoviññāṇadhātu, dhammadhātu. Kāmadhātuyā upapattikkhaṇe etesaṃ imā dasa
dhātuyo pātubhavanti.</p>
<p><a class="sc" id="121"></a>
<a class="ms" id="p_30Vbh_3093"></a>
Kāmadhātuyā upapattikkhaṇe kassa aparā dasa dhātuyo pātubhavanti? Opapātikānaṃ
petānaṃ, opapātikānaṃ asurānaṃ, opapātikānaṃ tiracchānagatānaṃ nerayikānaṃ,
jaccabadhirānaṃ upapattikkhaṇe dasa dhātuyo pātubhavanti—cakkhudhātu,
rūpadhātu, ghānadhātu, gandhadhātu, jivhādhātu, rasadhātu, kāyadhātu,
phoṭṭhabbadhātu, manoviññāṇadhātu, dhammadhātu. Kāmadhātuyā upapattikkhaṇe
etesaṃ imā dasa dhātuyo pātubhavanti.</p>
<p><a class="sc" id="122"></a>
<a class="ms" id="p_30Vbh_3094"></a>
Kāmadhātuyā upapattikkhaṇe kassa nava dhātuyo pātubhavanti? Opapātikānaṃ
petānaṃ, opapātikānaṃ asurānaṃ, opapātikānaṃ tiracchānagatānaṃ nerayikānaṃ,
jaccandhabadhirānaṃ upapattikkhaṇe nava dhātuyo pātubhavanti—rūpadhātu,
ghānadhātu, gandhadhātu, jivhādhātu, rasadhātu, kāyadhātu, phoṭṭhabbadhātu,
manoviññāṇadhātu, dhammadhātu. Kāmadhātuyā upapattikkhaṇe etesaṃ imā nava
dhātuyo pātubhavanti.</p>
<p><a class="sc" id="123"></a>
<a class="ms" id="p_30Vbh_3095"></a>
Kāmadhātuyā upapattikkhaṇe kassa satta dhātuyo pātubhavanti? Gabbhaseyyakānaṃ
sattānaṃ upapattikkhaṇe satta dhātuyo pātubhavanti—rūpadhātu, gandhadhātu,
rasadhātu, kāyadhātu, phoṭṭhabbadhātu, manoviññāṇadhātu, dhammadhātu.
Kāmadhātuyā upapattikkhaṇe etesaṃ imā satta dhātuyo pātubhavanti. (3)</p>
<p><a class="sc" id="124"></a>
<a class="ms" id="p_30Vbh_3096"></a>
<a class="msdiv" id="msdiv1011"></a>
Kāmadhātuyā upapattikkhaṇe sabbesaṃ katamaṃ ekaṃ saccaṃ pātubhavati?
Dukkhasaccaṃ—kāmadhātuyā upapattikkhaṇe sabbesaṃ idaṃ ekaṃ saccaṃ pātubhavati.
(4)</p>
<p><a class="sc" id="125"></a>
<a class="pts1" id="pts415"></a>
<a class="ms" id="p_30Vbh_3097"></a>
<a class="msdiv" id="msdiv1012"></a>
Kāmadhātuyā upapattikkhaṇe kassa cuddasindriyāni pātubhavanti? Kāmāvacarānaṃ
devānaṃ, sahetukānaṃ ñāṇasampayuttānaṃ upapattikkhaṇe cuddasindriyāni
pātubhavanti—cakkhundriyaṃ, sotindriyaṃ, ghānindriyaṃ, jivhindriyaṃ,
kāyindriyaṃ, manindriyaṃ, itthindriyaṃ vā purisindriyaṃ vā, jīvitindriyaṃ,
somanassindriyaṃ vā upekkhindriyaṃ vā, saddhindriyaṃ, vīriyindriyaṃ,
satindriyaṃ, samādhindriyaṃ, paññindriyaṃ. Kāmadhātuyā upapattikkhaṇe etesaṃ
imāni cuddasindriyāni pātubhavanti.</p>
<p><a class="sc" id="126"></a>
<a class="ms" id="p_30Vbh_3098"></a>
Kāmadhātuyā upapattikkhaṇe kassa terasindriyāni pātubhavanti? Kāmāvacarānaṃ
devānaṃ sahetukānaṃ ñāṇavippayuttānaṃ upapattikkhaṇe terasindriyāni
pātubhavanti—cakkhundriyaṃ, sotindriyaṃ, ghānindriyaṃ, jivhindriyaṃ,
kāyindriyaṃ, manindriyaṃ, itthindriyaṃ vā purisindriyaṃ vā, jīvitindriyaṃ,
somanassindriyaṃ vā upekkhindriyaṃ vā, saddhindriyaṃ, vīriyindriyaṃ,
satindriyaṃ, samādhindriyaṃ. Kāmadhātuyā upapattikkhaṇe etesaṃ imāni
terasindriyāni pātubhavanti.</p>
<p><a class="sc" id="127"></a>
<a class="ms" id="p_30Vbh_3099"></a>
Kāmadhātuyā upapattikkhaṇe kassa aparāni terasindriyāni pātubhavanti?
Paṭhamakappikānaṃ manussānaṃ sahetukānaṃ ñāṇasampayuttānaṃ upapattikkhaṇe
terasindriyāni pātubhavanti—cakkhundriyaṃ, sotindriyaṃ, ghānindriyaṃ,
jivhindriyaṃ, kāyindriyaṃ, manindriyaṃ, jīvitindriyaṃ, somanassindriyaṃ vā
upekkhindriyaṃ vā, saddhindriyaṃ, vīriyindriyaṃ, satindriyaṃ, samādhindriyaṃ,
paññindriyaṃ. Kāmadhātuyā upapattikkhaṇe etesaṃ imāni terasindriyāni
pātubhavanti.</p>
<p><a class="sc" id="128"></a>
<a class="ms" id="p_30Vbh_3100"></a>
Kāmadhātuyā upapattikkhaṇe kassa dvādasindriyāni pātubhavanti?
Paṭhamakappikānaṃ manussānaṃ sahetukānaṃ ñāṇavippayuttānaṃ upapattikkhaṇe
dvādasindriyāni pātubhavanti—cakkhundriyaṃ, sotindriyaṃ, ghānindriyaṃ,
jivhindriyaṃ, kāyindriyaṃ, manindriyaṃ, jīvitindriyaṃ, somanassindriyaṃ vā
upekkhindriyaṃ vā, saddhindriyaṃ, vīriyindriyaṃ, satindriyaṃ, samādhindriyaṃ.
Kāmadhātuyā upapattikkhaṇe etesaṃ imāni dvādasindriyāni pātubhavanti.</p>
<p><a class="sc" id="129"></a>
<a class="ms" id="p_30Vbh_3101"></a>
Kāmadhātuyā upapattikkhaṇe kassa dasindriyāni pātubhavanti? Gabbhaseyyakānaṃ
sattānaṃ sahetukānaṃ ñāṇasampayuttānaṃ upapattikkhaṇe dasindriyāni
pātubhavanti—kāyindriyaṃ, manindriyaṃ, itthindriyaṃ vā purisindriyaṃ vā,
jīvitindriyaṃ, somanassindriyaṃ vā upekkhindriyaṃ vā, saddhindriyaṃ,
vīriyindriyaṃ, satindriyaṃ, samādhindriyaṃ, paññindriyaṃ. Kāmadhātuyā
upapattikkhaṇe etesaṃ imāni dasindriyāni pātubhavanti.</p>
<p><a class="sc" id="130"></a>
<a class="pts1" id="pts416"></a>
<a class="ms" id="p_30Vbh_3102"></a>
Kāmadhātuyā upapattikkhaṇe kassa navindriyāni pātubhavanti? Gabbhaseyyakānaṃ
sattānaṃ sahetukānaṃ ñāṇavippayuttānaṃ upapattikkhaṇe navindriyāni
pātubhavanti—kāyindriyaṃ, manindriyaṃ, itthindriyaṃ vā purisindriyaṃ vā,
jīvitindriyaṃ, somanassindriyaṃ vā upekkhindriyaṃ vā, saddhindriyaṃ,
vīriyindriyaṃ, satindriyaṃ, samādhindriyaṃ. Kāmadhātuyā upapattikkhaṇe etesaṃ
imāni navindriyāni pātubhavanti.</p>
<p><a class="sc" id="131"></a>
<a class="ms" id="p_30Vbh_3103"></a>
Kāmadhātuyā upapattikkhaṇe kassa aparāni navindriyāni pātubhavanti?
Opapātikānaṃ petānaṃ, opapātikānaṃ asurānaṃ, opapātikānaṃ tiracchānagatānaṃ
nerayikānaṃ paripuṇṇāyatanānaṃ upapattikkhaṇe navindriyāni pātubhavanti—
cakkhundriyaṃ, sotindriyaṃ, ghānindriyaṃ, jivhindriyaṃ, kāyindriyaṃ,
manindriyaṃ, itthindriyaṃ vā purisindriyaṃ vā, jīvitindriyaṃ, upekkhindriyaṃ.
Kāmadhātuyā upapattikkhaṇe etesaṃ imāni navindriyāni pātubhavanti.</p>
<p><a class="sc" id="132"></a>
<a class="ms" id="p_30Vbh_3104"></a>
Kāmadhātuyā upapattikkhaṇe kassa aṭṭhindriyāni pātubhavanti? Opapātikānaṃ
petānaṃ, opapātikānaṃ asurānaṃ, opapātikānaṃ tiracchānagatānaṃ nerayikānaṃ,
jaccandhānaṃ upapattikkhaṇe aṭṭhindriyāni pātubhavanti—sotindriyaṃ,
ghānindriyaṃ, jivhindriyaṃ, kāyindriyaṃ, manindriyaṃ, itthindriyaṃ vā
purisindriyaṃ vā, jīvitindriyaṃ, upekkhindriyaṃ. Kāmadhātuyā upapattikkhaṇe
etesaṃ imāni aṭṭhindriyāni pātubhavanti.</p>
<p><a class="sc" id="133"></a>
<a class="ms" id="p_30Vbh_3105"></a>
Kāmadhātuyā upapattikkhaṇe kassa aparāni aṭṭhindriyāni pātubhavanti?
Opapātikānaṃ petānaṃ, opapātikānaṃ asurānaṃ, opapātikānaṃ tiracchānagatānaṃ
nerayikānaṃ, jaccabadhirānaṃ upapattikkhaṇe aṭṭhindriyāni pātubhavanti—
cakkhundriyaṃ, ghānindriyaṃ, jivhindriyaṃ, kāyindriyaṃ manindriyaṃ,
itthindriyaṃ vā purisindriyaṃ vā, jīvitindriyaṃ, upekkhindriyaṃ. Kāmadhātuyā
upapattikkhaṇe etesaṃ imāni aṭṭhindriyāni pātubhavanti.</p>
<p><a class="sc" id="134"></a>
<a class="pts1" id="pts417"></a>
<a class="ms" id="p_30Vbh_3106"></a>
Kāmadhātuyā upapattikkhaṇe kassa sattindriyāni pātubhavanti? Opapātikānaṃ
petānaṃ, opapātikānaṃ asurānaṃ, opapātikānaṃ tiracchānagatānaṃ nerayikānaṃ,
jaccandhabadhirānaṃ upapattikkhaṇe sattindriyāni pātubhavanti—ghānindriyaṃ,
jivhindriyaṃ, kāyindriyaṃ, manindriyaṃ, itthindriyaṃ vā purisindriyaṃ vā,
jīvitindriyaṃ, upekkhindriyaṃ. Kāmadhātuyā upapattikkhaṇe etesaṃ imāni
sattindriyāni pātubhavanti.</p>
<p><a class="sc" id="135"></a>
<a class="ms" id="p_30Vbh_3107"></a>
Kāmadhātuyā upapattikkhaṇe kassa pañcindriyāni pātubhavanti? Gabbhaseyyakānaṃ
sattānaṃ ahetukānaṃ, ṭhapetvā napuṃsakānaṃ, upapattikkhaṇe pañcindriyāni
pātubhavanti—kāyindriyaṃ, manindriyaṃ, itthindriyaṃ vā purisindriyaṃ vā,
jīvitindriyaṃ, upekkhindriyaṃ. Kāmadhātuyā upapattikkhaṇe etesaṃ imāni
pañcindriyāni pātubhavanti.</p>
<p><a class="sc" id="136"></a>
<a class="ms" id="p_30Vbh_3108"></a>
Kāmadhātuyā upapattikkhaṇe kassa cattārindriyāni pātubhavanti? Gabbhaseyyakānaṃ
sattānaṃ ahetukānaṃ, napuṃsakānaṃ upapattikkhaṇe cattārindriyāni pātubhavanti—
kāyindriyaṃ, manindriyaṃ, jīvitindriyaṃ, upekkhindriyaṃ. Kāmadhātuyā
upapattikkhaṇe etesaṃ imāni cattārindriyāni pātubhavanti. (5)</p>
<p><a class="sc" id="137"></a>
<a class="ms" id="p_30Vbh_3109"></a>
<a class="msdiv" id="msdiv1013"></a>
Kāmadhātuyā upapattikkhaṇe kassa tayo hetū pātubhavanti? Kāmāvacarānaṃ devānaṃ,
paṭhamakappikānaṃ manussānaṃ, gabbhaseyyakānaṃ sattānaṃ sahetukānaṃ
ñāṇasampayuttānaṃ upapattikkhaṇe tayo hetū pātubhavanti—alobho vipākahetu,
adoso vipākahetu, amoho vipākahetu. Kāmadhātuyā upapattikkhaṇe etesaṃ ime tayo
hetū pātubhavanti.</p>
<p><a class="sc" id="138"></a>
<a class="ms" id="p_30Vbh_3110"></a>
Kāmadhātuyā upapattikkhaṇe kassa dve hetū pātubhavanti? Kāmāvacarānaṃ devānaṃ,
paṭhamakappikānaṃ manussānaṃ, gabbhaseyyakānaṃ sattānaṃ sahetukānaṃ
ñāṇavippayuttānaṃ upapattikkhaṇe dve hetū pātubhavanti—alobho vipākahetu, adoso
vipākahetu. Kāmadhātuyā upapattikkhaṇe etesaṃ ime dve hetū pātubhavanti.
<span class="var" title="avasesā sattā (bj, pts1)" id="note176">Avasesānaṃ sattānaṃ</span> ahetukā pātubhavanti. (6)</p>
<p><a class="sc" id="139"></a>
<a class="ms" id="p_30Vbh_3111"></a>
<a class="msdiv" id="msdiv1014"></a>
Kāmadhātuyā upapattikkhaṇe sabbesaṃ katame cattāro āhārā pātubhavanti?
Kabaḷīkāro āhāro, phassāhāro, manosañcetanāhāro, viññāṇāhāro—kāmadhātuyā
upapattikkhaṇe sabbesaṃ ime cattāro āhārā pātubhavanti. (7)</p>
<p><a class="sc" id="140"></a>
<a class="ms" id="p_30Vbh_3112"></a>
Kāmadhātuyā upapattikkhaṇe sabbesaṃ katamo eko phasso pātubhavati?
Manoviññāṇadhātusamphasso—kāmadhātuyā upapattikkhaṇe sabbesaṃ ayaṃ eko phasso
pātubhavati. (8)</p>
<p><a class="sc" id="141"></a>
<a class="pts1" id="pts418"></a>
<a class="ms" id="p_30Vbh_3113"></a>
Kāmadhātuyā upapattikkhaṇe sabbesaṃ katamā ekā vedanā … pe … ekā saññā … pe …
ekā cetanā … pe … ekaṃ cittaṃ pātubhavati? Manoviññāṇadhātu—kāmadhātuyā
upapattikkhaṇe sabbesaṃ idaṃ ekaṃ cittaṃ pātubhavati. (9–‍12)</p>
<h3>4.2 Rūpadhātu</h3>
<p><a class="sc" id="142"></a>
<a class="ms" id="p_30Vbh_3114"></a>
<a class="msdiv" id="msdiv1015"></a>
Rūpadhātuyā upapattikkhaṇe kati khandhā pātubhavanti … pe … kati cittāni
pātubhavanti?</p>
<p><a class="sc" id="143"></a>
<a class="ms" id="p_30Vbh_3115"></a>
Rūpadhātuyā upapattikkhaṇe, ṭhapetvā asaññasattānaṃ devānaṃ, pañcakkhandhā
pātubhavanti, pañcāyatanāni pātubhavanti, pañca dhātuyo pātubhavanti, ekaṃ
saccaṃ pātubhavati, dasindriyāni pātubhavanti, tayo hetū pātubhavanti, tayo
āhārā pātubhavanti, eko phasso pātubhavati, ekā vedanā … pe … ekā saññā … pe …
ekā cetanā … pe … ekaṃ cittaṃ pātubhavati.</p>
<p><a class="sc" id="144"></a>
<a class="ms" id="p_30Vbh_3116"></a>
<a class="msdiv" id="msdiv1016"></a>
Rūpadhātuyā upapattikkhaṇe katame pañcakkhandhā pātubhavanti? Rūpakkhandho,
vedanākkhandho, saññākkhandho, saṅkhārakkhandho, viññāṇakkhandho—rūpadhātuyā
upapattikkhaṇe ime pañcakkhandhā pātubhavanti. (1)</p>
<p><a class="sc" id="145"></a>
<a class="ms" id="p_30Vbh_3117"></a>
Rūpadhātuyā upapattikkhaṇe katamāni pañcāyatanāni pātubhavanti? Cakkhāyatanaṃ,
rūpāyatanaṃ, sotāyatanaṃ, manāyatanaṃ, dhammāyatanaṃ—rūpadhātuyā upapattikkhaṇe
imāni pañcāyatanāni pātubhavanti. (2)</p>
<p><a class="sc" id="146"></a>
<a class="ms" id="p_30Vbh_3118"></a>
Rūpadhātuyā upapattikkhaṇe katamā pañca dhātuyo pātubhavanti? Cakkhudhātu,
rūpadhātu, sotadhātu, manoviññāṇadhātu, dhammadhātu—rūpadhātuyā upapattikkhaṇe
imā pañca dhātuyo pātubhavanti. (3)</p>
<p><a class="sc" id="147"></a>
<a class="ms" id="p_30Vbh_3119"></a>
Rūpadhātuyā upapattikkhaṇe katamaṃ ekaṃ saccaṃ pātubhavati? Dukkhasaccaṃ—
rūpadhātuyā upapattikkhaṇe idaṃ ekaṃ saccaṃ pātubhavati. (4)</p>
<p><a class="sc" id="148"></a>
<a class="pts1" id="pts419"></a>
<a class="ms" id="p_30Vbh_3120"></a>
Rūpadhātuyā upapattikkhaṇe katamāni dasindriyāni pātubhavanti? Cakkhundriyaṃ,
sotindriyaṃ, manindriyaṃ, jīvitindriyaṃ, somanassindriyaṃ vā upekkhindriyaṃ vā,
saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ—
rūpadhātuyā upapattikkhaṇe imāni dasindriyāni pātubhavanti. (5)</p>
<p><a class="sc" id="149"></a>
<a class="ms" id="p_30Vbh_3121"></a>
Rūpadhātuyā upapattikkhaṇe katame tayo hetū pātubhavanti? Alobho vipākahetu,
adoso vipākahetu, amoho vipākahetu—rūpadhātuyā upapattikkhaṇe ime tayo hetū
pātubhavanti. (6)</p>
<p><a class="sc" id="150"></a>
<a class="ms" id="p_30Vbh_3122"></a>
Rūpadhātuyā upapattikkhaṇe katame tayo āhārā pātubhavanti? Phassāhāro,
manosañcetanāhāro, viññāṇāhāro—rūpadhātuyā upapattikkhaṇe ime tayo āhārā
pātubhavanti. (7)</p>
<p><a class="sc" id="151"></a>
<a class="ms" id="p_30Vbh_3123"></a>
Rūpadhātuyā upapattikkhaṇe katamo eko phasso pātubhavati? Manoviññāṇadhātusamphasso—rūpadhātuyā upapattikkhaṇe ayaṃ eko phasso pātubhavati. (8)</p>
<p><a class="sc" id="152"></a>
<a class="ms" id="p_30Vbh_3124"></a>
Rūpadhātuyā upapattikkhaṇe katamā ekā vedanā … pe … ekā saññā … pe … ekā cetanā
… pe … ekaṃ cittaṃ pātubhavati? Manoviññāṇadhātu—rūpadhātuyā upapattikkhaṇe
idaṃ ekaṃ cittaṃ pātubhavati. (9–‍12)</p>
<h3>4.3 Asaññasatta</h3>
<p><a class="sc" id="153"></a>
<a class="ms" id="p_30Vbh_3125"></a>
<a class="msdiv" id="msdiv1017"></a>
Asaññasattānaṃ devānaṃ upapattikkhaṇe kati khandhā pātubhavanti … pe … kati
cittāni pātubhavanti?</p>
<p><a class="sc" id="154"></a>
<a class="ms" id="p_30Vbh_3126"></a>
Asaññasattānaṃ devānaṃ upapattikkhaṇe eko khandho pātubhavati—rūpakkhandho; dve
āyatanāni pātubhavanti—rūpāyatanaṃ, dhammāyatanaṃ; dve dhātuyo
pātubhavanti—rūpadhātu, dhammadhātu; ekaṃ saccaṃ pātubhavati—dukkhasaccaṃ;
ekindriyaṃ pātubhavati—rūpajīvitindriyaṃ. Asaññasattā devā ahetukā anāhārā
aphassakā avedanakā asaññakā acetanakā acittakā pātubhavanti.</p>
<h3>4.4 Arūpadhātu</h3>
<p><a class="sc" id="155"></a>
<a class="ms" id="p_30Vbh_3127"></a>
<a class="msdiv" id="msdiv1018"></a>
Arūpadhātuyā upapattikkhaṇe kati khandhā pātubhavanti … pe … kati cittāni
pātubhavanti?</p>
<p><a class="sc" id="156"></a>
<a class="pts1" id="pts420"></a>
<a class="ms" id="p_30Vbh_3128"></a>
Arūpadhātuyā upapattikkhaṇe cattāro khandhā pātubhavanti, dve āyatanāni
pātubhavanti, dve dhātuyo pātubhavanti, ekaṃ saccaṃ pātubhavati, aṭṭhindriyāni
pātubhavanti, tayo hetū pātubhavanti, tayo āhārā pātubhavanti, eko phasso
pātubhavati, ekā vedanā … pe … ekā saññā … pe … ekā cetanā … pe … ekaṃ cittaṃ
pātubhavati.</p>
<p><a class="sc" id="157"></a>
<a class="ms" id="p_30Vbh_3129"></a>
<a class="msdiv" id="msdiv1019"></a>
Arūpadhātuyā upapattikkhaṇe katame cattāro khandhā pātubhavanti?
Vedanākkhandho, saññākkhandho, saṅkhārakkhandho, viññāṇakkhandho—arūpadhātuyā
upapattikkhaṇe ime cattāro khandhā pātubhavanti. (1)</p>
<p><a class="sc" id="158"></a>
<a class="ms" id="p_30Vbh_3130"></a>
Arūpadhātuyā upapattikkhaṇe katamāni dve āyatanāni pātubhavanti? Manāyatanaṃ,
dhammāyatanaṃ—arūpadhātuyā upapattikkhaṇe imāni dve āyatanāni pātubhavanti.
(2)</p>
<p><a class="sc" id="159"></a>
<a class="ms" id="p_30Vbh_3131"></a>
Arūpadhātuyā upapattikkhaṇe katamā dve dhātuyo pātubhavanti? Manoviññāṇadhātu,
dhammadhātu—arūpadhātuyā upapattikkhaṇe imā dve dhātuyo pātubhavanti. (3)</p>
<p><a class="sc" id="160"></a>
<a class="ms" id="p_30Vbh_3132"></a>
Arūpadhātuyā upapattikkhaṇe katamaṃ ekaṃ saccaṃ pātubhavati? Dukkhasaccaṃ—
arūpadhātuyā upapattikkhaṇe idaṃ ekaṃ saccaṃ pātubhavati. (4)</p>
<p><a class="sc" id="161"></a>
<a class="ms" id="p_30Vbh_3133"></a>
Arūpadhātuyā upapattikkhaṇe katamāni aṭṭhindriyāni pātubhavanti? Manindriyaṃ,
jīvitindriyaṃ, upekkhindriyaṃ, saddhindriyaṃ, vīriyindriyaṃ, satindriyaṃ,
samādhindriyaṃ, paññindriyaṃ—arūpadhātuyā upapattikkhaṇe imāni aṭṭhindriyāni
pātubhavanti. (5)</p>
<p><a class="sc" id="162"></a>
<a class="ms" id="p_30Vbh_3134"></a>
Arūpadhātuyā upapattikkhaṇe katame tayo hetū pātubhavanti? Alobho vipākahetu,
adoso vipākahetu, amoho vipākahetu—arūpadhātuyā upapattikkhaṇe ime tayo hetū
pātubhavanti. (6)</p>
<p><a class="sc" id="163"></a>
<a class="ms" id="p_30Vbh_3135"></a>
Arūpadhātuyā upapattikkhaṇe katame tayo āhārā pātubhavanti? Phassāhāro,
manosañcetanāhāro, viññāṇāhāro—arūpadhātuyā upapattikkhaṇe ime tayo āhārā
pātubhavanti. (7)</p>
<p><a class="sc" id="164"></a>
<a class="ms" id="p_30Vbh_3136"></a>
Arūpadhātuyā upapattikkhaṇe katamo eko phasso pātubhavati? Manoviññāṇadhātusamphasso—arūpadhātuyā upapattikkhaṇe ayaṃ eko phasso pātubhavati. (8)</p>
<p><a class="sc" id="165"></a>
<a class="ms" id="p_30Vbh_3137"></a>
Arūpadhātuyā upapattikkhaṇe katamā ekā vedanā … pe … ekā saññā … pe … ekā
cetanā … pe … ekaṃ cittaṃ pātubhavati? Manoviññāṇadhātu—arūpadhātuyā
upapattikkhaṇe idaṃ ekaṃ cittaṃ pātubhavati. (9–‍12)</p>
<h2>5 Bhūmantaradassanavāra</h2>
<p><a class="sc" id="166"></a>
<a class="pts1" id="pts421"></a>
<a class="ms" id="p_30Vbh_3138"></a>
<a class="msdiv" id="msdiv1020"></a>
Kāmāvacarā dhammā, na kāmāvacarā dhammā, rūpāvacarā dhammā, na rūpāvacarā
dhammā, arūpāvacarā dhammā, na arūpāvacarā dhammā, pariyāpannā dhammā,
apariyāpannā dhammā.</p>
<p><a class="sc" id="167"></a>
<a class="ms" id="p_30Vbh_3139"></a>
Katame dhammā kāmāvacarā? Heṭṭhato avīcinirayaṃ pariyantaṃ karitvā, uparito
paranimmitavasavattī deve antokaritvā, yaṃ etasmiṃ antare etthāvacarā ettha
pariyāpannā khandhadhātuāyatanā; rūpaṃ, vedanā, saññā, saṅkhārā, viññāṇaṃ—ime
dhammā kāmāvacarā.</p>
<p><a class="sc" id="168"></a>
<a class="ms" id="p_30Vbh_3140"></a>
Katame dhammā na kāmāvacarā? Rūpāvacarā, arūpāvacarā, apariyāpannā—ime dhammā
na kāmāvacarā.</p>
<p><a class="sc" id="169"></a>
<a class="ms" id="p_30Vbh_3141"></a>
Katame dhammā rūpāvacarā? Heṭṭhato brahmalokaṃ pariyantaṃ karitvā, uparito
akaniṭṭhe deve antokaritvā, yaṃ etasmiṃ antare etthāvacarā ettha pariyāpannā
samāpannassa vā upapannassa vā diṭṭhadhammasukhavihārissa vā cittacetasikā
dhammā—ime dhammā rūpāvacarā.</p>
<p><a class="sc" id="170"></a>
<a class="ms" id="p_30Vbh_3142"></a>
Katame dhammā na rūpāvacarā? Kāmāvacarā, arūpāvacarā, apariyāpannā—ime dhammā
na rūpāvacarā.</p>
<p><a class="sc" id="171"></a>
<a class="ms" id="p_30Vbh_3143"></a>
Katame dhammā arūpāvacarā? Heṭṭhato ākāsānañcāyatanūpage deve pariyantaṃ
karitvā, uparito nevasaññānāsaññāyatanūpage deve antokaritvā, yaṃ etasmiṃ
antare etthāvacarā ettha pariyāpannā samāpannassa vā upapannassa vā
diṭṭhadhammasukhavihārissa vā cittacetasikā dhammā—ime dhammā arūpāvacarā.</p>
<p><a class="sc" id="172"></a>
<a class="ms" id="p_30Vbh_3144"></a>
Katame dhammā na arūpāvacarā? Kāmāvacarā, rūpāvacarā, apariyāpannā—ime dhammā
na arūpāvacarā.</p>
<p><a class="sc" id="173"></a>
<a class="ms" id="p_30Vbh_3145"></a>
Katame dhammā pariyāpannā? Sāsavā kusalākusalābyākatā dhammā kāmāvacarā,
rūpāvacarā, arūpāvacarā, rūpakkhandho, vedanākkhandho, saññākkhandho,
saṅkhārakkhandho, viññāṇakkhandho—ime dhammā pariyāpannā.</p>
<p><a class="sc" id="174"></a>
<a class="ms" id="p_30Vbh_3146"></a>
Katame dhammā apariyāpannā? Maggā ca, maggaphalāni ca, asaṅkhatā ca dhātu—ime
dhammā apariyāpannā.</p>
<h2>6 6 Uppādakakammaāyuppamāṇavāra</h2>
<h3>6.1 Uppādakakamma</h3>
<p><a class="sc" id="175"></a>
<a class="pts1" id="pts422"></a>
<a class="ms" id="p_30Vbh_3147"></a>
<a class="msdiv" id="msdiv1021"></a>
Devāti. Tayo devā—<span class="var" title="sammatidevā (s1-3, pts1)" id="note177">sammutidevā</span>, upapattidevā, visuddhidevā.</p>
<p><a class="sc" id="176"></a>
<a class="ms" id="p_30Vbh_3148"></a>
Sammutidevā nāma—rājāno, deviyo, kumārā.</p>
<p><a class="sc" id="177"></a>
<a class="ms" id="p_30Vbh_3149"></a>
Upapattidevā nāma—<span class="var" title="cātummahārājike (bj, s1-3, pts1)" id="note178">cātumahārājike</span> deve upādāya tadupari devā.</p>
<p><a class="sc" id="178"></a>
<a class="ms" id="p_30Vbh_3150"></a>
Visuddhidevā nāma—arahanto vuccanti.</p>
<p><a class="sc" id="179"></a>
<a class="ms" id="p_30Vbh_3151"></a>
Dānaṃ datvā, sīlaṃ samādiyitvā, uposathakammaṃ katvā kattha upapajjanti? Dānaṃ
datvā, sīlaṃ samādiyitvā, uposathakammaṃ katvā appekacce khattiyamahāsālānaṃ
sahabyataṃ upapajjanti, appekacce brāhmaṇamahāsālānaṃ sahabyataṃ upapajjanti,
appekacce gahapatimahāsālānaṃ sahabyataṃ upapajjanti, appekacce
cātumahārājikānaṃ devānaṃ sahabyataṃ upapajjanti, appekacce tāvatiṃsānaṃ
devānaṃ sahabyataṃ upapajjanti, appekacce yāmānaṃ devānaṃ sahabyataṃ
upapajjanti, appekacce tusitānaṃ devānaṃ sahabyataṃ upapajjanti, appekacce
nimmānaratīnaṃ devānaṃ sahabyataṃ upapajjanti, appekacce paranimmitavasavattīnaṃ devānaṃ sahabyataṃ upapajjanti.</p>
<h3>6.2 Āyuppamāṇa</h3>
<p><a class="sc" id="180"></a>
<a class="ms" id="p_30Vbh_3152"></a>
<a class="msdiv" id="msdiv1022"></a>
Manussānaṃ kittakaṃ āyuppamāṇaṃ? Vassasataṃ, <span class="var" title="appaṃ vā bhiyyo vā (s1-3, pts1, mr)" id="note179">appaṃ vā bhiyyo</span>. (1)</p>
<p><a class="sc" id="181"></a>
<a class="ms" id="p_30Vbh_3153"></a>
<a class="msdiv" id="msdiv1023"></a>
Cātumahārājikānaṃ devānaṃ kittakaṃ āyuppamāṇaṃ?<span class="cross" title="^an3.70#1 [70. Uposathasutta]" id="note180">^</span> Yāni mānusakāni paññāsa
vassāni, cātumahārājikānaṃ devānaṃ eso eko <span class="var" title="rattidivo (mr)" id="note181">rattindivo</span>. Tāya rattiyā tiṃsa
rattiyo māso. Tena māsena dvādasamāsiyo saṃvaccharo. Tena saṃvaccharena dibbāni
pañca vassasatāni cātumahārājikānaṃ devānaṃ āyuppamāṇaṃ. Manussānaṃ gaṇanāya
kittakaṃ hoti? Navuti vassasatasahassāni. (2)</p>
<p><a class="sc" id="182"></a>
<a class="ms" id="p_30Vbh_3154"></a>
Tāvatiṃsānaṃ devānaṃ kittakaṃ āyuppamāṇaṃ? Yaṃ mānusakaṃ vassasataṃ,
tāvatiṃsānaṃ devānaṃ eso eko rattindivo. Tāya rattiyā tiṃsa rattiyo māso. Tena
māsena dvādasamāsiyo saṃvaccharo. Tena saṃvaccharena dibbaṃ vassasahassaṃ
tāvatiṃsānaṃ devānaṃ āyuppamāṇaṃ. Manussānaṃ gaṇanāya kittakaṃ hoti? Tisso ca
vassakoṭiyo saṭṭhi ca vassasatasahassāni. (3)</p>
<p><a class="sc" id="183"></a>
<a class="pts1" id="pts423"></a>
<a class="ms" id="p_30Vbh_3155"></a>
Yāmānaṃ devānaṃ kittakaṃ āyuppamāṇaṃ? Yāni mānusakāni dve vassasatāni, yāmānaṃ
devānaṃ eso eko rattindivo. Tāya rattiyā tiṃsarattiyo māso. Tena māsena
dvādasamāsiyo saṃvaccharo. Tena saṃvaccharena dibbāni dve vassasahassāni
yāmānaṃ devānaṃ āyuppamāṇaṃ. Manussānaṃ gaṇanāya kittakaṃ hoti? Cuddasañca
vassakoṭiyo cattārīsañca vassasatasahassāni. (4)</p>
<p><a class="sc" id="184"></a>
<a class="ms" id="p_30Vbh_3156"></a>
Tusitānaṃ devānaṃ kittakaṃ āyuppamāṇaṃ? Yāni mānusakāni cattāri vassasatāni,
tusitānaṃ devānaṃ eso eko rattindivo. Tāya rattiyā tiṃsarattiyo māso. Tena
māsena dvādasamāsiyo saṃvaccharo. Tena saṃvaccharena dibbāni cattāri
vassasahassāni tusitānaṃ devānaṃ āyuppamāṇaṃ. Manussānaṃ gaṇanāya kittakaṃ
hoti? Sattapaññāsa vassakoṭiyo saṭṭhi ca vassasatasahassāni. (5)</p>
<p><a class="sc" id="185"></a>
<a class="ms" id="p_30Vbh_3157"></a>
Nimmānaratīnaṃ devānaṃ kittakaṃ āyuppamāṇaṃ? Yāni mānusakāni aṭṭha vassasatāni,
nimmānaratīnaṃ devānaṃ eso eko rattindivo. Tāya rattiyā tiṃsarattiyo māso. Tena
māsena dvādasamāsiyo saṃvaccharo. Tena saṃvaccharena dibbāni aṭṭha
vassasahassāni nimmānaratīnaṃ devānaṃ āyuppamāṇaṃ. Manussānaṃ gaṇanāya kittakaṃ
hoti? Dve vassakoṭisatāni tiṃsañca vassakoṭiyo cattārīsañca vassasatasahassāni.
(6)</p>
<p><a class="sc" id="186"></a>
<a class="ms" id="p_30Vbh_3158"></a>
Paranimmitavasavattīnaṃ devānaṃ kittakaṃ āyuppamāṇaṃ? Yāni mānusakāni soḷasa
vassasatāni, paranimmitavasavattīnaṃ devānaṃ eso eko rattindivo. Tāya rattiyā
tiṃsarattiyo māso. Tena māsena dvādasamāsiyo saṃvaccharo. Tena saṃvaccharena
dibbāni soḷasa vassasahassāni paranimmitavasavattīnaṃ devānaṃ āyuppamāṇaṃ.
Manussānaṃ gaṇanāya kittakaṃ hoti? Nava ca vassakoṭisatāni ekavīsañca
vassakoṭiyo saṭṭhi ca vassasatasahassānīti. (7)</p>
<blockquote class="gatha">
<p><a class="sc" id="187"></a>
<a class="ms" id="p_30Vbh_3159"></a>
<span class="var" title="chappi te (s1-3)" id="note182">Cha ete</span> kāmāvacarā,<br>
sabbakāmasamiddhino;<br>
Sabbesaṃ ekasaṅkhāto,<br>
āyu bhavati kittako.</p>
<p><a class="sc" id="188"></a>
<a class="ms" id="p_30Vbh_3160"></a>
Dvādasa koṭisataṃ tesaṃ,<br>
aṭṭhavīsañca koṭiyo;<br>
Paññāsa satasahassāni,<br>
vassaggena pakāsitāti.</p>
</blockquote>
<p><a class="sc" id="189"></a>
<a class="pts1" id="pts424"></a>
<a class="ms" id="p_30Vbh_3161"></a>
<a class="msdiv" id="msdiv1024"></a>
Paṭhamaṃ jhānaṃ parittaṃ bhāvetvā kattha upapajjanti? Paṭhamaṃ jhānaṃ parittaṃ
bhāvetvā brahmapārisajjānaṃ devānaṃ sahabyataṃ upapajjanti. Tesaṃ kittakaṃ
āyuppamāṇaṃ? Kappassa tatiyo bhāgo. (8)</p>
<p><a class="sc" id="190"></a>
<a class="ms" id="p_30Vbh_3162"></a>
Paṭhamaṃ jhānaṃ majjhimaṃ bhāvetvā kattha upapajjanti? Paṭhamaṃ jhānaṃ
majjhimaṃ bhāvetvā brahmapurohitānaṃ devānaṃ sahabyataṃ upapajjanti. Tesaṃ
kittakaṃ āyuppamāṇaṃ? Upaḍḍhakappo. (9)</p>
<p><a class="sc" id="191"></a>
<a class="ms" id="p_30Vbh_3163"></a>
Paṭhamaṃ jhānaṃ paṇītaṃ bhāvetvā kattha upapajjanti? Paṭhamaṃ jhānaṃ paṇītaṃ
bhāvetvā mahābrahmānaṃ devānaṃ sahabyataṃ upapajjanti. Tesaṃ kittakaṃ
āyuppamāṇaṃ? <span class="var" title="eko kappo (s1-3)" id="note183">Kappo</span>. (10)</p>
<p><a class="sc" id="192"></a>
<a class="ms" id="p_30Vbh_3164"></a>
<a class="msdiv" id="msdiv1025"></a>
Dutiyaṃ jhānaṃ parittaṃ bhāvetvā kattha upapajjanti? Dutiyaṃ jhānaṃ parittaṃ
bhāvetvā parittābhānaṃ devānaṃ sahabyataṃ upapajjanti. Tesaṃ kittakaṃ
āyuppamāṇaṃ? Dve kappā. (11)</p>
<p><a class="sc" id="193"></a>
<a class="ms" id="p_30Vbh_3165"></a>
Dutiyaṃ jhānaṃ majjhimaṃ bhāvetvā kattha upapajjanti? Dutiyaṃ jhānaṃ majjhimaṃ
bhāvetvā appamāṇābhānaṃ devānaṃ sahabyataṃ upapajjanti. Tesaṃ kittakaṃ
āyuppamāṇaṃ? Cattāro kappā. (12)</p>
<p><a class="sc" id="194"></a>
<a class="ms" id="p_30Vbh_3166"></a>
Dutiyaṃ jhānaṃ paṇītaṃ bhāvetvā kattha upapajjanti? Dutiyaṃ jhānaṃ paṇītaṃ
bhāvetvā ābhassarānaṃ devānaṃ sahabyataṃ upapajjanti. Tesaṃ kittakaṃ
āyuppamāṇaṃ? Aṭṭha kappā. (13)</p>
<p><a class="sc" id="195"></a>
<a class="ms" id="p_30Vbh_3167"></a>
<a class="msdiv" id="msdiv1026"></a>
Tatiyaṃ jhānaṃ parittaṃ bhāvetvā kattha upapajjanti? Tatiyaṃ jhānaṃ parittaṃ
bhāvetvā parittasubhānaṃ devānaṃ sahabyataṃ upapajjanti. Tesaṃ kittakaṃ
āyuppamāṇaṃ? Soḷasa kappā. (14)</p>
<p><a class="sc" id="196"></a>
<a class="pts1" id="pts425"></a>
<a class="ms" id="p_30Vbh_3168"></a>
Tatiyaṃ jhānaṃ majjhimaṃ bhāvetvā kattha upapajjanti? Tatiyaṃ jhānaṃ majjhimaṃ
bhāvetvā appamāṇasubhānaṃ devānaṃ sahabyataṃ upapajjanti. Tesaṃ kittakaṃ
āyuppamāṇaṃ? Bāttiṃsa kappā. (15)</p>
<p><a class="sc" id="197"></a>
<a class="ms" id="p_30Vbh_3169"></a>
Tatiyaṃ jhānaṃ paṇītaṃ bhāvetvā kattha upapajjanti? Tatiyaṃ jhānaṃ paṇītaṃ
bhāvetvā subhakiṇhānaṃ devānaṃ sahabyataṃ upapajjanti. Tesaṃ kittakaṃ
āyuppamāṇaṃ? Catusaṭṭhi kappā. (16)</p>
<p><a class="sc" id="198"></a>
<a class="ms" id="p_30Vbh_3170"></a>
<a class="msdiv" id="msdiv1027"></a>
Catutthaṃ jhānaṃ bhāvetvā ārammaṇanānattatā manasikāranānattatā chandanānattatā
paṇidhinānattatā adhimokkhanānattatā abhinīhāranānattatā paññānānattatā
appekacce asaññasattānaṃ devānaṃ sahabyataṃ upapajjanti, appekacce
vehapphalānaṃ devānaṃ sahabyataṃ upapajjanti, appekacce avihānaṃ devānaṃ
sahabyataṃ upapajjanti, appekacce atappānaṃ devānaṃ sahabyataṃ upapajjanti,
appekacce sudassānaṃ devānaṃ sahabyataṃ upapajjanti, appekacce sudassīnaṃ
devānaṃ sahabyataṃ upapajjanti, appekacce akaniṭṭhānaṃ devānaṃ sahabyataṃ
upapajjanti, appekacce ākāsānañcāyatanūpagānaṃ devānaṃ sahabyataṃ upapajjanti,
appekacce viññāṇañcāyatanūpagānaṃ devānaṃ sahabyataṃ upapajjanti, appekacce
ākiñcaññāyatanūpagānaṃ devānaṃ sahabyataṃ upapajjanti, appekacce
nevasaññānāsaññāyatanūpagānaṃ devānaṃ sahabyataṃ upapajjanti. (17)</p>
<p><a class="sc" id="199"></a>
<a class="ms" id="p_30Vbh_3171"></a>
Asaññasattānañca vehapphalānañca devānaṃ kittakaṃ āyuppamāṇaṃ?
Pañcakappasatāni. (18)</p>
<p><a class="sc" id="200"></a>
<a class="ms" id="p_30Vbh_3172"></a>
Avihānaṃ devānaṃ kittakaṃ āyuppamāṇaṃ? Kappasahassaṃ. (19)</p>
<p><a class="sc" id="201"></a>
<a class="ms" id="p_30Vbh_3173"></a>
Atappānaṃ devānaṃ kittakaṃ āyuppamāṇaṃ? Dve kappasahassāni. (20)</p>
<p><a class="sc" id="202"></a>
<a class="ms" id="p_30Vbh_3174"></a>
Sudassānaṃ devānaṃ kittakaṃ āyuppamāṇaṃ? Cattāri kappasahassāni. (21)</p>
<p><a class="sc" id="203"></a>
<a class="ms" id="p_30Vbh_3175"></a>
Sudassīnaṃ devānaṃ kittakaṃ āyuppamāṇaṃ? Aṭṭha kappasahassāni. (22)</p>
<p><a class="sc" id="204"></a>
<a class="ms" id="p_30Vbh_3176"></a>
Akaniṭṭhānaṃ devānaṃ kittakaṃ āyuppamāṇaṃ? Soḷasa kappasahassāni. (23)</p>
<p><a class="sc" id="205"></a>
<a class="ms" id="p_30Vbh_3177"></a>
<a class="msdiv" id="msdiv1028"></a>
Ākāsānañcāyatanūpagānaṃ devānaṃ kittakaṃ āyuppamāṇaṃ? Vīsati kappasahassāni.
(24)</p>
<p><a class="sc" id="206"></a>
<a class="ms" id="p_30Vbh_3178"></a>
Viññāṇañcāyatanūpagānaṃ devānaṃ kittakaṃ āyuppamāṇaṃ? Cattārīsa kappasahassāni.
(25)</p>
<p><a class="sc" id="207"></a>
<a class="pts1" id="pts426"></a>
<a class="ms" id="p_30Vbh_3179"></a>
Ākiñcaññāyatanūpagānaṃ devānaṃ kittakaṃ āyuppamāṇaṃ? Saṭṭhi kappasahassāni.
(26)</p>
<p><a class="sc" id="208"></a>
<a class="ms" id="p_30Vbh_3180"></a>
Nevasaññānāsaññāyatanūpagānaṃ devānaṃ kittakaṃ āyuppamāṇaṃ? Caturāsīti
kappasahassānīti. (27)</p>
<blockquote class="gatha">
<p><a class="sc" id="209"></a>
<a class="ms" id="p_30Vbh_3181"></a>
<a class="msdiv" id="msdiv1029"></a>
Ukkhittā puññatejena,<br>
kāmarūpagatiṃ gatā;<br>
<span class="var" title="bhavaggaṃ vāpi (s1-3)" id="note184">Bhavaggatampi</span> sampattā,<br>
<span class="var" title="puna gacchanti (s1-3, pts1)" id="note185">punāgacchanti</span> duggatiṃ.</p>
<p><a class="sc" id="210"></a>
<a class="ms" id="p_30Vbh_3182"></a>
Tāva dīghāyukā sattā,<br>
cavanti āyusaṅkhayā;<br>
Natthi koci bhavo nicco,<br>
iti vuttaṃ mahesinā.</p>
<p><a class="sc" id="211"></a>
<a class="ms" id="p_30Vbh_3183"></a>
Tasmā hi dhīrā nipakā,<br>
nipuṇā atthacintakā;<br>
Jarāmaraṇamokkhāya,<br>
bhāventi maggamuttamaṃ.</p>
<p><a class="sc" id="212"></a>
<a class="ms" id="p_30Vbh_3184"></a>
Bhāvayitvā suciṃ maggaṃ,<br>
Nibbānogadhagāminaṃ;<br>
Sabbāsave pariññāya,<br>
Parinibbanti anāsavāti.</p>
</blockquote>
<h2>7 Abhiññeyyādivāra</h2>
<p><a class="sc" id="213"></a>
<a class="ms" id="p_30Vbh_3185"></a>
<a class="msdiv" id="msdiv1030"></a>
Pañcannaṃ khandhānaṃ kati abhiññeyyā, kati pariññeyyā, kati pahātabbā, kati
bhāvetabbā, kati sacchikātabbā, kati na pahātabbā, na bhāvetabbā, na
sacchikātabbā … pe … sattannaṃ cittānaṃ kati abhiññeyyā, kati pariññeyyā, kati
pahātabbā, kati bhāvetabbā, kati sacchikātabbā, kati na pahātabbā na bhāvetabbā
na sacchikātabbā?</p>
<p><a class="sc" id="214"></a>
<a class="ms" id="p_30Vbh_3186"></a>
<a class="msdiv" id="msdiv1031"></a>
Rūpakkhandho abhiññeyyo pariññeyyo na pahātabbo na bhāvetabbo na sacchikātabbo.
Cattāro khandhā abhiññeyyā pariññeyyā, siyā pahātabbā, siyā bhāvetabbā, siyā
sacchikātabbā, siyā na pahātabbā na bhāvetabbā na sacchikātabbā. (1)</p>
<p><a class="sc" id="215"></a>
<a class="ms" id="p_30Vbh_3187"></a>
Dasāyatanā abhiññeyyā pariññeyyā na pahātabbā na bhāvetabbā na sacchikātabbā.
Dve āyatanā abhiññeyyā pariññeyyā, siyā pahātabbā, siyā bhāvetabbā, siyā
sacchikātabbā, siyā na pahātabbā na bhāvetabbā na sacchikātabbā. (2)</p>
<p><a class="sc" id="216"></a>
<a class="ms" id="p_30Vbh_3188"></a>
Soḷasa dhātuyo abhiññeyyā pariññeyyā na pahātabbā na bhāvetabbā na
sacchikātabbā. Dve dhātuyo abhiññeyyā pariññeyyā, siyā pahātabbā, siyā
bhāvetabbā, siyā sacchikātabbā, siyā na pahātabbā na bhāvetabbā na
sacchikātabbā. (3)</p>
<p><a class="sc" id="217"></a>
<a class="pts1" id="pts427"></a>
<a class="ms" id="p_30Vbh_3189"></a>
Samudayasaccaṃ abhiññeyyaṃ pariññeyyaṃ pahātabbaṃ na bhāvetabbaṃ na
sacchikātabbaṃ. Maggasaccaṃ abhiññeyyaṃ pariññeyyaṃ na pahātabbaṃ bhāvetabbaṃ
na sacchikātabbaṃ. Nirodhasaccaṃ abhiññeyyaṃ pariññeyyaṃ na pahātabbaṃ na
bhāvetabbaṃ sacchikātabbaṃ. Dukkhasaccaṃ abhiññeyyaṃ pariññeyyaṃ, siyā
pahātabbaṃ, na bhāvetabbaṃ, na sacchikātabbaṃ, siyā na pahātabbaṃ. (4)</p>
<p><a class="sc" id="218"></a>
<a class="ms" id="p_30Vbh_3190"></a>
Navindriyā abhiññeyyā pariññeyyā na pahātabbā na bhāvetabbā na sacchikātabbā.
Domanassindriyaṃ abhiññeyyaṃ pariññeyyaṃ pahātabbaṃ na bhāvetabbaṃ na
sacchikātabbaṃ. Anaññātaññassāmītindriyaṃ abhiññeyyaṃ pariññeyyaṃ na pahātabbaṃ
bhāvetabbaṃ na sacchikātabbaṃ. Aññindriyaṃ abhiññeyyaṃ pariññeyyaṃ na
pahātabbaṃ, siyā bhāvetabbaṃ, siyā sacchikātabbaṃ. Aññātāvindriyaṃ abhiññeyyaṃ
pariññeyyaṃ na pahātabbaṃ na bhāvetabbaṃ sacchikātabbaṃ. Tīṇindriyā abhiññeyyā
pariññeyyā na pahātabbā, siyā bhāvetabbā, siyā sacchikātabbā, siyā na
bhāvetabbā, sacchikātabbā. Cha indriyā abhiññeyyā pariññeyyā, siyā pahātabbā,
siyā bhāvetabbā, siyā sacchikātabbā, siyā na pahātabbā na bhāvetabbā na
sacchikātabbā. (5)</p>
<p><a class="sc" id="219"></a>
<a class="ms" id="p_30Vbh_3191"></a>
Tayo akusalahetū abhiññeyyā pariññeyyā pahātabbā na bhāvetabbā na
sacchikātabbā. Tayo kusalahetū abhiññeyyā pariññeyyā na pahātabbā, siyā
bhāvetabbā, na sacchikātabbā, siyā na bhāvetabbā. Tayo abyākatahetū abhiññeyyā
pariññeyyā na pahātabbā na bhāvetabbā, siyā sacchikātabbā, siyā na
sacchikātabbā. (6)</p>
<p><a class="sc" id="220"></a>
<a class="ms" id="p_30Vbh_3192"></a>
Kabaḷīkāro āhāro abhiññeyyo pariññeyyo na pahātabbo na bhāvetabbo na
sacchikātabbo. Tayo āhārā abhiññeyyā pariññeyyā, siyā pahātabbā, siyā
bhāvetabbā, siyā sacchikātabbā, siyā na pahātabbā na bhāvetabbā na
sacchikātabbā. (7)</p>
<p><a class="sc" id="221"></a>
<a class="ms" id="p_30Vbh_3193"></a>
Cha phassā abhiññeyyā pariññeyyā na pahātabbā na bhāvetabbā na sacchikātabbā.
Manoviññāṇadhātusamphasso abhiññeyyo pariññeyyo, siyā pahātabbo, siyā
bhāvetabbo, siyā sacchikātabbo, siyā na pahātabbo na bhāvetabbo na
sacchikātabbo. (8)</p>
<p><a class="sc" id="222"></a>
<a class="pts1" id="pts428"></a>
<a class="ms" id="p_30Vbh_3194"></a>
Cha vedanā … pe … cha saññā … pe … cha cetanā … pe … cha cittā abhiññeyyā
pariññeyyā na pahātabbā na bhāvetabbā na sacchikātabbā. Manoviññāṇadhātu
abhiññeyyā pariññeyyā, siyā pahātabbā, siyā bhāvetabbā, siyā sacchikātabbā,
siyā na pahātabbā na bhāvetabbā na sacchikātabbā. (9–‍12)</p>
<h2>8 Sārammaṇānārammaṇavāra</h2>
<p><a class="sc" id="223"></a>
<a class="ms" id="p_30Vbh_3195"></a>
<a class="msdiv" id="msdiv1032"></a>
Pañcannaṃ khandhānaṃ kati sārammaṇā, kati anārammaṇā … pe … sattannaṃ cittānaṃ
kati sārammaṇā, kati anārammaṇā?</p>
<p><a class="sc" id="224"></a>
<a class="ms" id="p_30Vbh_3196"></a>
<a class="msdiv" id="msdiv1033"></a>
Rūpakkhandho anārammaṇo. Cattāro khandhā sārammaṇā. (1)</p>
<p><a class="sc" id="225"></a>
<a class="ms" id="p_30Vbh_3197"></a>
Dasāyatanā anārammaṇā. Manāyatanaṃ sārammaṇaṃ. Dhammāyatanaṃ siyā sārammaṇaṃ,
siyā anārammaṇaṃ. (2)</p>
<p><a class="sc" id="226"></a>
<a class="ms" id="p_30Vbh_3198"></a>
Dasa dhātuyo anārammaṇā. Satta dhātuyo sārammaṇā. Dhammadhātu siyā sārammaṇā,
siyā anārammaṇā. (3)</p>
<p><a class="sc" id="227"></a>
<a class="ms" id="p_30Vbh_3199"></a>
Dve saccā sārammaṇā. Nirodhasaccaṃ anārammaṇaṃ. Dukkhasaccaṃ siyā sārammaṇaṃ,
siyā anārammaṇaṃ. (4)</p>
<p><a class="sc" id="228"></a>
<a class="ms" id="p_30Vbh_3200"></a>
Sattindriyā anārammaṇā. Cuddasindriyā sārammaṇā. Jīvitindriyaṃ siyā sārammaṇaṃ,
siyā anārammaṇaṃ. Nava hetū sārammaṇā. Kabaḷīkāro āhāro anārammaṇo. Tayo āhārā
sārammaṇā. Satta phassā … pe … satta vedanā … pe … satta saññā … pe … satta
cetanā … pe … satta cittā sārammaṇā. (5–‍12)</p>
<p><a class="sc" id="229"></a>
<a class="ms" id="p_30Vbh_3201"></a>
<a class="msdiv" id="msdiv1034"></a>
Pañcannaṃ khandhānaṃ kati sārammaṇārammaṇā, kati anārammaṇārammaṇā … pe …
sattannaṃ cittānaṃ kati sārammaṇārammaṇā, kati anārammaṇārammaṇā?</p>
<p><a class="sc" id="230"></a>
<a class="ms" id="p_30Vbh_3202"></a>
<a class="msdiv" id="msdiv1035"></a>
Rūpakkhandho anārammaṇo. Cattāro khandhā siyā sārammaṇārammaṇā, siyā
anārammaṇārammaṇā. (1)</p>
<p><a class="sc" id="231"></a>
<a class="ms" id="p_30Vbh_3203"></a>
Dasāyatanā anārammaṇā. Manāyatanaṃ siyā sārammaṇārammaṇaṃ, siyā
anārammaṇārammaṇaṃ. Dhammāyatanaṃ siyā sārammaṇārammaṇaṃ, siyā
anārammaṇārammaṇaṃ, siyā anārammaṇaṃ. (2)</p>
<p><a class="sc" id="232"></a>
<a class="ms" id="p_30Vbh_3204"></a>
Dasa dhātuyo anārammaṇā. Cha dhātuyo anārammaṇārammaṇā. Manoviññāṇadhātu siyā
sārammaṇārammaṇā, siyā anārammaṇārammaṇā. Dhammadhātu siyā sārammaṇārammaṇā,
siyā anārammaṇārammaṇā, siyā anārammaṇā. (3)</p>
<p><a class="sc" id="233"></a>
<a class="pts1" id="pts429"></a>
<a class="ms" id="p_30Vbh_3205"></a>
Nirodhasaccaṃ anārammaṇaṃ. Maggasaccaṃ anārammaṇārammaṇaṃ. Samudayasaccaṃ siyā
sārammaṇārammaṇaṃ, siyā anārammaṇārammaṇaṃ. Dukkhasaccaṃ siyā
sārammaṇārammaṇaṃ, siyā anārammaṇārammaṇaṃ, siyā anārammaṇaṃ. (4)</p>
<p><a class="sc" id="234"></a>
<a class="ms" id="p_30Vbh_3206"></a>
Sattindriyā anārammaṇā. Pañcindriyā anārammaṇārammaṇā. Navindriyā siyā
sārammaṇārammaṇā, siyā anārammaṇārammaṇā. Jīvitindriyaṃ siyā sārammaṇārammaṇaṃ,
siyā anārammaṇārammaṇaṃ, siyā anārammaṇaṃ. (5)</p>
<p><a class="sc" id="235"></a>
<a class="ms" id="p_30Vbh_3207"></a>
Nava hetū siyā sārammaṇārammaṇā, siyā anārammaṇārammaṇā. Kabaḷīkāro āhāro
anārammaṇo. Tayo āhārā siyā sārammaṇārammaṇā, siyā anārammaṇārammaṇā. Cha
phassā anārammaṇārammaṇā. Manoviññāṇadhātusamphasso siyā sārammaṇārammaṇo siyā
anārammaṇārammaṇo. Cha vedanā … pe … cha saññā … pe … cha cetanā … pe … cha
cittā anārammaṇārammaṇā. Manoviññāṇadhātu siyā sārammaṇārammaṇā, siyā
anārammaṇārammaṇā. (6–‍12)</p>
<h2>9 Diṭṭhasutādidassanavāra</h2>
<p><a class="sc" id="236"></a>
<a class="ms" id="p_30Vbh_3208"></a>
<a class="msdiv" id="msdiv1036"></a>
Pañcannaṃ khandhānaṃ kati diṭṭhā, kati sutā, kati mutā, kati viññātā, kati na
diṭṭhā na sutā na mutā na viññātā … pe … sattannaṃ cittānaṃ kati diṭṭhā, kati
sutā, kati mutā, kati viññātā, kati na diṭṭhā na sutā na mutā na viññātā?</p>
<p><a class="sc" id="237"></a>
<a class="ms" id="p_30Vbh_3209"></a>
<a class="msdiv" id="msdiv1037"></a>
Rūpakkhandho siyā diṭṭho, siyā suto, siyā muto, siyā viññāto, siyā na diṭṭho na
suto na muto, viññāto. Cattāro khandhā na diṭṭhā na sutā na mutā, viññātā.</p>
<p><a class="sc" id="238"></a>
<a class="ms" id="p_30Vbh_3210"></a>
Rūpāyatanaṃ diṭṭhaṃ, na sutaṃ na mutaṃ, viññātaṃ. Saddāyatanaṃ na diṭṭhaṃ,
sutaṃ, na mutaṃ, viññātaṃ. Gandhāyatanaṃ … pe … rasāyatanaṃ … pe …
phoṭṭhabbāyatanaṃ na diṭṭhaṃ na sutaṃ, mutaṃ, viññātaṃ. Sattāyatanā na diṭṭhā
na sutā na mutā, viññātā.</p>
<p><a class="sc" id="239"></a>
<a class="ms" id="p_30Vbh_3211"></a>
Rūpadhātu diṭṭhā, na sutā na mutā, viññātā. Saddadhātu na diṭṭhā, sutā, na
mutā, viññātā. Gandhadhātu … pe … rasadhātu … pe … phoṭṭhabbadhātu na diṭṭhā na
sutā, mutā, viññātā. Terasa dhātuyo na diṭṭhā na sutā na mutā, viññātā.</p>
<p><a class="sc" id="240"></a>
<a class="ms" id="p_30Vbh_3212"></a>
Tīṇi saccāni na diṭṭhā na sutā na mutā, viññātā. Dukkhasaccaṃ siyā diṭṭhaṃ,
siyā sutaṃ, siyā mutaṃ, siyā viññātaṃ, siyā na diṭṭhaṃ na sutaṃ na mutaṃ,
viññātaṃ.</p>
<p><a class="sc" id="241"></a>
<a class="pts1" id="pts430"></a>
<a class="ms" id="p_30Vbh_3213"></a>
Bāvīsatindriyā na diṭṭhā na sutā na mutā, viññātā. Nava hetū na diṭṭhā na sutā
na mutā, viññātā. Cattāro āhārā na diṭṭhā na sutā na mutā, viññātā. Satta
phassā na diṭṭhā na sutā na mutā, viññātā. Satta vedanā … pe … satta saññā … pe
… satta cetanā … pe … satta cittā na diṭṭhā na sutā na mutā, viññātā.</p>
<h2>10 10 Tikādidassanavāra</h2>
<h3>10.1 Kusalattika</h3>
<p><a class="sc" id="242"></a>
<a class="ms" id="p_30Vbh_3214"></a>
<a class="msdiv" id="msdiv1038"></a>
Pañcannaṃ khandhānaṃ kati kusalā, kati akusalā, kati abyākatā … pe … sattannaṃ
cittānaṃ kati kusalā, kati akusalā, kati abyākatā?</p>
<p><a class="sc" id="243"></a>
<a class="ms" id="p_30Vbh_3215"></a>
Rūpakkhandho abyākato. Cattāro khandhā siyā kusalā, siyā akusalā, siyā
abyākatā. Dasāyatanā abyākatā. Dvāyatanā siyā kusalā, siyā akusalā, siyā
abyākatā. Soḷasa dhātuyo abyākatā. Dve dhātuyo siyā kusalā, siyā akusalā, siyā
abyākatā. Samudayasaccaṃ akusalaṃ. Maggasaccaṃ kusalaṃ. Nirodhasaccaṃ
abyākataṃ. Dukkhasaccaṃ siyā kusalaṃ, siyā akusalaṃ, siyā abyākataṃ.</p>
<p><a class="sc" id="244"></a>
<a class="ms" id="p_30Vbh_3216"></a>
Dasindriyā abyākatā. Domanassindriyaṃ akusalaṃ. Anaññātaññassāmītindriyaṃ
kusalaṃ. Cattārindriyā siyā kusalā, siyā abyākatā. Cha indriyā siyā kusalā,
siyā akusalā, siyā abyākatā.</p>
<p><a class="sc" id="245"></a>
<a class="ms" id="p_30Vbh_3217"></a>
Tayo kusalahetū kusalā. Tayo akusalahetū akusalā. Tayo abyākatahetū abyākatā.
Kabaḷīkāro āhāro abyākato. Tayo āhārā siyā kusalā, siyā akusalā, siyā abyākatā.
Cha phassā abyākatā. Manoviññāṇadhātusamphasso siyā kusalo, siyā akusalo, siyā
abyākato. Cha vedanā … pe … cha saññā … pe … cha cetanā … pe … cha cittā
abyākatā. Manoviññāṇadhātu siyā kusalā, siyā akusalā, siyā abyākatā.</p>
<h3>10.2 Vedanāttika</h3>
<p><a class="sc" id="246"></a>
<a class="ms" id="p_30Vbh_3218"></a>
<a class="msdiv" id="msdiv1039"></a>
Pañcannaṃ khandhānaṃ kati sukhāya vedanāya sampayuttā, kati dukkhāya vedanāya
sampayuttā, kati adukkhamasukhāya vedanāya sampayuttā … pe … sattannaṃ cittānaṃ
kati sukhāya vedanāya sampayuttā, kati dukkhāya vedanāya sampayuttā, kati
adukkhamasukhāya vedanāya sampayuttā?</p>
<p><a class="sc" id="247"></a>
<a class="ms" id="p_30Vbh_3219"></a>
Dve khandhā na vattabbā “sukhāya vedanāya sampayuttā”tipi, “dukkhāya vedanāya
sampayuttā”tipi, “adukkhamasukhāya vedanāya sampayuttā”tipi. Tayo khandhā siyā
sukhāya vedanāya sampayuttā, siyā dukkhāya vedanāya sampayuttā, siyā
adukkhamasukhāya vedanāya sampayuttā. (1)</p>
<p><a class="sc" id="248"></a>
<a class="pts1" id="pts431"></a>
<a class="ms" id="p_30Vbh_3220"></a>
Dasāyatanā na vattabbā “sukhāya vedanāya sampayuttā”tipi, “dukkhāya vedanāya
sampayuttā”tipi, “adukkhamasukhāya vedanāya sampayuttā”tipi. Manāyatanaṃ siyā
sukhāya vedanāya sampayuttaṃ, siyā dukkhāya vedanāya sampayuttaṃ, siyā
adukkhamasukhāya vedanāya sampayuttaṃ. Dhammāyatanaṃ siyā sukhāya vedanāya
sampayuttaṃ, siyā dukkhāya vedanāya sampayuttaṃ, siyā adukkhamasukhāya vedanāya
sampayuttaṃ, siyā na vattabbaṃ “sukhāya vedanāya sampayuttan”tipi, “dukkhāya
vedanāya sampayuttan”tipi, “adukkhamasukhāya vedanāya sampayuttan”tipi. (2)</p>
<p><a class="sc" id="249"></a>
<a class="ms" id="p_30Vbh_3221"></a>
Dasa dhātuyo na vattabbā “sukhāya vedanāya sampayuttā”tipi, “dukkhāya vedanāya
sampayuttā”tipi, “adukkhamasukhāya vedanāya sampayuttā”tipi. Pañca dhātuyo
adukkhamasukhāya vedanāya sampayuttā, kāyaviññāṇadhātu siyā sukhāya vedanāya
sampayuttā, siyā dukkhāya vedanāya sampayuttā. Manoviññāṇadhātu siyā sukhāya
vedanāya sampayuttā, siyā dukkhāya vedanāya sampayuttā, siyā adukkhamasukhāya
vedanāya sampayuttā. Dhammadhātu siyā sukhāya vedanāya sampayuttā, siyā
dukkhāya vedanāya sampayuttā, siyā adukkhamasukhāya vedanāya sampayuttā, siyā
na vattabbā “sukhāya vedanāya sampayuttā”tipi, “dukkhāya vedanāya
sampayuttā”tipi, “adukkhamasukhāya vedanāya sampayuttā”tipi. (3)</p>
<p><a class="sc" id="250"></a>
<a class="ms" id="p_30Vbh_3222"></a>
Dve saccā siyā sukhāya vedanāya sampayuttā, siyā adukkhamasukhāya vedanāya
sampayuttā. Nirodhasaccaṃ na vattabbaṃ “sukhāya vedanāya sampayuttan”tipi,
“dukkhāya vedanāya sampayuttan”tipi, “adukkhamasukhāya vedanāya
sampayuttan”tipi. Dukkhasaccaṃ siyā sukhāya vedanāya sampayuttaṃ, siyā dukkhāya
vedanāya sampayuttaṃ, siyā adukkhamasukhāya vedanāya sampayuttaṃ, siyā na
vattabbaṃ “sukhāya vedanāya sampayuttan”tipi, “dukkhāya vedanāya
sampayuttan”tipi, “adukkhamasukhāya vedanāya sampayuttan”tipi. (4)</p>
<p><a class="sc" id="251"></a>
<a class="pts1" id="pts432"></a>
<a class="ms" id="p_30Vbh_3223"></a>
Dvādasindriyā na vattabbā “sukhāya vedanāya sampayuttā”tipi, “dukkhāya vedanāya
sampayuttā”tipi, “adukkhamasukhāya vedanāya sampayuttā”tipi. Cha indriyā siyā
sukhāya vedanāya sampayuttā, siyā adukkhamasukhāya vedanāya sampayuttā.
Tīṇindriyā siyā sukhāya vedanāya sampayuttā, siyā dukkhāya vedanāya sampayuttā,
siyā adukkhamasukhāya vedanāya sampayuttā. Jīvitindriyaṃ siyā sukhāya vedanāya
sampayuttaṃ, siyā dukkhāya vedanāya sampayuttaṃ, siyā adukkhamasukhāya vedanāya
sampayuttaṃ, siyā na vattabbaṃ “sukhāya vedanāya sampayuttan”tipi, “dukkhāya
vedanāya sampayuttan”tipi, “adukkhamasukhāya vedanāya sampayuttan”tipi. (5)</p>
<p><a class="sc" id="252"></a>
<a class="ms" id="p_30Vbh_3224"></a>
Doso akusalahetu dukkhāya vedanāya sampayutto. Satta hetū siyā sukhāya vedanāya
sampayuttā, siyā adukkhamasukhāya vedanāya sampayuttā. Moho akusalahetu siyā
sukhāya vedanāya sampayutto, siyā dukkhāya vedanāya sampayutto, siyā
adukkhamasukhāya vedanāya sampayutto. (6)</p>
<p><a class="sc" id="253"></a>
<a class="ms" id="p_30Vbh_3225"></a>
Kabaḷīkāro āhāro na vattabbo “sukhāya vedanāya sampayutto”tipi, “dukkhāya
vedanāya sampayutto”tipi, “adukkhamasukhāya vedanāya sampayutto”tipi. Tayo
āhārā siyā sukhāya vedanāya sampayuttā, siyā dukkhāya vedanāya sampayuttā, siyā
adukkhamasukhāya vedanāya sampayuttā. (7)</p>
<p><a class="sc" id="254"></a>
<a class="ms" id="p_30Vbh_3226"></a>
Pañca phassā adukkhamasukhāya vedanāya sampayuttā. Kāyaviññāṇadhātusamphasso
siyā sukhāya vedanāya sampayutto, siyā dukkhāya vedanāya sampayutto.
Manoviññāṇadhātusamphasso siyā sukhāya vedanāya sampayutto, siyā dukkhāya
vedanāya sampayutto, siyā adukkhamasukhāya vedanāya sampayutto. (8)</p>
<p><a class="sc" id="255"></a>
<a class="ms" id="p_30Vbh_3227"></a>
Satta vedanā na vattabbā “sukhāya vedanāya sampayuttā”tipi, “dukkhāya vedanāya
sampayuttā”tipi, “adukkhamasukhāya vedanāya sampayuttā”tipi. Pañca saññā … pe …
pañca cetanā … pe … pañca cittā adukkhamasukhāya vedanāya sampayuttā,
kāyaviññāṇadhātu siyā sukhāya vedanāya sampayuttā, siyā dukkhāya vedanāya
sampayuttā. Manoviññāṇadhātu siyā sukhāya vedanāya sampayuttā, siyā dukkhāya
vedanāya sampayuttā, siyā adukkhamasukhāya vedanāya sampayuttā. (9–‍12)</p>
<h3>10.3 Vipākattika</h3>
<p><a class="sc" id="256"></a>
<a class="ms" id="p_30Vbh_3228"></a>
<a class="msdiv" id="msdiv1040"></a>
Pañcannaṃ khandhānaṃ kati vipākā, kati vipākadhammadhammā, kati
nevavipākanavipākadhammadhammā … pe … sattannaṃ cittānaṃ kati vipākā, kati
vipākadhammadhammā, kati nevavipākanavipākadhammadhammā?</p>
<p><a class="sc" id="257"></a>
<a class="ms" id="p_30Vbh_3229"></a>
Rūpakkhandho nevavipākanavipākadhammadhammo. Cattāro khandhā siyā vipākā, siyā
vipākadhammadhammā, siyā nevavipākanavipākadhammadhammā. (1)</p>
<p><a class="sc" id="258"></a>
<a class="pts1" id="pts433"></a>
<a class="ms" id="p_30Vbh_3230"></a>
Dasāyatanā nevavipākanavipākadhammadhammā. Dvāyatanā siyā vipākā, siyā
vipākadhammadhammā, siyā nevavipākanavipākadhammadhammā. (2)</p>
<p><a class="sc" id="259"></a>
<a class="ms" id="p_30Vbh_3231"></a>
Dasa dhātuyo nevavipākanavipākadhammadhammā. Pañca dhātuyo vipākā. Manodhātu
siyā vipākā, siyā nevavipākanavipākadhammadhammā. Dve dhātuyo siyā vipākā siyā
vipākadhammadhammā, siyā nevavipākanavipākadhammadhammā. (3)</p>
<p><a class="sc" id="260"></a>
<a class="ms" id="p_30Vbh_3232"></a>
Dve saccā vipākadhammadhammā. Nirodhasaccaṃ nevavipākanavipākadhammadhammaṃ.
Dukkhasaccaṃ siyā vipākaṃ, siyā vipākadhammadhammaṃ, siyā nevavipākanavipākadhammadhammaṃ. (4)</p>
<p><a class="sc" id="261"></a>
<a class="ms" id="p_30Vbh_3233"></a>
Sattindriyā nevavipākanavipākadhammadhammā. Tīṇindriyā vipākā. Dvindriyā
vipākadhammadhammā. Aññindriyaṃ siyā vipākaṃ, siyā vipākadhammadhammaṃ.
Navindriyā siyā vipākā, siyā vipākadhammadhammā, siyā nevavipākanavipākadhammadhammā. (5)</p>
<p><a class="sc" id="262"></a>
<a class="ms" id="p_30Vbh_3234"></a>
Cha hetū vipākadhammadhammā. Tayo abyākatahetū siyā vipākā, siyā
nevavipākanavipākadhammadhammā. (6)</p>
<p><a class="sc" id="263"></a>
<a class="ms" id="p_30Vbh_3235"></a>
Kabaḷīkāro āhāro nevavipākanavipākadhammadhammo. Tayo āhārā siyā vipākā, siyā
vipākadhammadhammā, siyā nevavipākanavipākadhammadhammā. Pañca phassā vipākā.
Manodhātusamphasso siyā vipāko, siyā nevavipākanavipākadhammadhammo.
Manoviññāṇadhātusamphasso siyā vipāko, siyā vipākadhammadhammo, siyā
nevavipākanavipākadhammadhammo. Pañca vedanā … pe … pañca saññā … pe … pañca
cetanā … pe … pañca cittā vipākā. Manodhātu siyā vipākā, siyā
nevavipākanavipākadhammadhammā. Manoviññāṇadhātu siyā vipākā, siyā
vipākadhammadhammā, siyā nevavipākanavipākadhammadhammā. (7–‍12)</p>
<h3>10.4 Upādinnattika</h3>
<p><a class="sc" id="264"></a>
<a class="ms" id="p_30Vbh_3236"></a>
<a class="msdiv" id="msdiv1041"></a>
Pañcannaṃ khandhānaṃ kati upādinnupādāniyā, kati anupādinnupādāniyā, kati
anupādinnaanupādāniyā … pe … sattannaṃ cittānaṃ kati upādinnupādāniyā, kati
anupādinnupādāniyā, kati anupādinnaanupādāniyā?</p>
<p><a class="sc" id="265"></a>
<a class="ms" id="p_30Vbh_3237"></a>
Rūpakkhandho siyā upādinnupādāniyo, siyā anupādinnupādāniyo. Cattāro khandhā
siyā upādinnupādāniyā, siyā anupādinnupādāniyā, siyā anupādinnaanupādāniyā.
(1)</p>
<p><a class="sc" id="266"></a>
<a class="pts1" id="pts434"></a>
<a class="ms" id="p_30Vbh_3238"></a>
Pañcāyatanā upādinnupādāniyā. Saddāyatanaṃ anupādinnupādāniyaṃ. Cattāro āyatanā
siyā upādinnupādāniyā, siyā anupādinnupādāniyā. Dvāyatanā siyā
upādinnupādāniyā, siyā anupādinnupādāniyā, siyā anupādinnaanupādāniyā. (2)</p>
<p><a class="sc" id="267"></a>
<a class="ms" id="p_30Vbh_3239"></a>
Dasa dhātuyo upādinnupādāniyā. Saddadhātu anupādinnupādāniyā. Pañca dhātuyo
siyā upādinnupādāniyā, siyā anupādinnupādāniyā. Dve dhātuyo siyā
upādinnupādāniyā, siyā anupādinnupādāniyā, siyā anupādinnaanupādāniyā. (3)</p>
<p><a class="sc" id="268"></a>
<a class="ms" id="p_30Vbh_3240"></a>
Samudayasaccaṃ anupādinnupādāniyaṃ. Dve saccā anupādinnaanupādāniyā.
Dukkhasaccaṃ siyā upādinnupādāniyaṃ, siyā anupādinnupādāniyaṃ. (4)</p>
<p><a class="sc" id="269"></a>
<a class="ms" id="p_30Vbh_3241"></a>
Navindriyā upādinnupādāniyā. Domanassindriyaṃ anupādinnupādāniyaṃ. Tīṇindriyā
anupādinnaanupādāniyā. Navindriyā siyā upādinnupādāniyā, siyā
anupādinnupādāniyā, siyā anupādinnaanupādāniyā. Tayo akusalahetū
anupādinnupādāniyā. Tayo kusalahetū siyā anupādinnupādāniyā, siyā
anupādinnaanupādāniyā. Tayo abyākatahetū siyā upādinnupādāniyā, siyā
anupādinnupādāniyā, siyā anupādinnaanupādāniyā. (5)</p>
<p><a class="sc" id="270"></a>
<a class="ms" id="p_30Vbh_3242"></a>
Kabaḷīkāro āhāro siyā upādinnupādāniyo, siyā anupādinnupādāniyo. Tayo āhārā
siyā upādinnupādāniyā, siyā anupādinnupādāniyā, siyā anupādinnaanupādāniyā.
(6)</p>
<p><a class="sc" id="271"></a>
<a class="ms" id="p_30Vbh_3243"></a>
Pañca phassā upādinnupādāniyā. Manodhātusamphasso siyā upādinnupādāniyo, siyā
anupādinnupādāniyo. Manoviññāṇadhātusamphasso siyā upādinnupādāniyo, siyā
anupādinnupādāniyo, siyā anupādinnaanupādāniyo. Pañca vedanā … pe … pañca saññā
… pe … pañca cetanā … pe … pañca cittā upādinnupādāniyā. Manodhātu siyā
upādinnupādāniyā, siyā anupādinnupādāniyā. Manoviññāṇadhātu siyā
upādinnupādāniyā, siyā anupādinnupādāniyā, siyā anupādinnaanupādāniyā. (7–‍12)</p>
<h3>10.5 Vitakkattika</h3>
<p><a class="sc" id="272"></a>
<a class="ms" id="p_30Vbh_3244"></a>
<a class="msdiv" id="msdiv1042"></a>
Pañcannaṃ khandhānaṃ kati savitakkasavicārā, kati avitakkavicāramattā, kati
avitakkaavicārā … pe … sattannaṃ cittānaṃ kati savitakkasavicārā, kati
avitakkavicāramattā, kati avitakkaavicārā?</p>
<p><a class="sc" id="273"></a>
<a class="pts1" id="pts435"></a>
<a class="ms" id="p_30Vbh_3245"></a>
Rūpakkhandho avitakkaavicāro. Tayo khandhā siyā savitakkasavicārā, siyā
avitakkavicāramattā, siyā avitakkaavicārā. Saṅkhārakkhandho siyā
savitakkasavicāro, siyā avitakkavicāramatto, siyā avitakkaavicāro siyā na
vattabbo “savitakkasavicāro”tipi, “avitakkavicāramatto”tipi,
“avitakkaavicāro”tipi. (1)</p>
<p><a class="sc" id="274"></a>
<a class="ms" id="p_30Vbh_3246"></a>
Dasāyatanā avitakkaavicārā. Manāyatanaṃ siyā savitakkasavicāraṃ, siyā
avitakkavicāramattaṃ, siyā avitakkaavicāraṃ. Dhammāyatanaṃ siyā
savitakkasavicāraṃ, siyā avitakkavicāramattaṃ, siyā avitakkaavicāraṃ, siyā na
vattabbaṃ “savitakkasavicāran”tipi, “avitakkavicāramattan”tipi,
“avitakkaavicāran”tipi. (2)</p>
<p><a class="sc" id="275"></a>
<a class="ms" id="p_30Vbh_3247"></a>
Pannarasa dhātuyo avitakkaavicārā. Manodhātu savitakkasavicārā.
Manoviññāṇadhātu siyā savitakkasavicārā, siyā avitakkavicāramattā, siyā
avitakkaavicārā. Dhammadhātu siyā savitakkasavicārā, siyā avitakkavicāramattā,
siyā avitakkaavicārā, siyā na vattabbā “savitakkasavicārā”tipi,
“avitakkavicāramattā”tipi, “avitakkaavicārā”tipi. (3)</p>
<p><a class="sc" id="276"></a>
<a class="ms" id="p_30Vbh_3248"></a>
Samudayasaccaṃ savitakkasavicāraṃ. Nirodhasaccaṃ avitakkaavicāraṃ. Maggasaccaṃ
siyā savitakkasavicāraṃ, siyā avitakkavicāramattaṃ, siyā avitakkaavicāraṃ.
Dukkhasaccaṃ siyā savitakkasavicāraṃ, siyā avitakkavicāramattaṃ, siyā
avitakkaavicāraṃ, siyā na vattabbaṃ “savitakkasavicāran”tipi,
“avitakkavicāramattan”tipi, “avitakkaavicāran”tipi. (4)</p>
<p><a class="sc" id="277"></a>
<a class="ms" id="p_30Vbh_3249"></a>
Navindriyā avitakkaavicārā. Domanassindriyaṃ savitakkasavicāraṃ. Upekkhindriyaṃ
siyā savitakkasavicāraṃ, siyā avitakkaavicāraṃ. Ekādasindriyā siyā
savitakkasavicārā, siyā avitakkavicāramattā, siyā avitakkaavicārā. (5)</p>
<p><a class="sc" id="278"></a>
<a class="ms" id="p_30Vbh_3250"></a>
Tayo akusalahetū savitakkasavicārā. Cha hetū siyā savitakkasavicārā, siyā
avitakkavicāramattā, siyā avitakkaavicārā. Kabaḷīkāro āhāro avitakkaavicāro.
Tayo āhārā siyā savitakkasavicārā, siyā avitakkavicāramattā, siyā
avitakkaavicārā. Pañca phassā avitakkaavicārā. Manodhātusamphasso
savitakkasavicāro. Manoviññāṇadhātusamphasso siyā savitakkasavicāro, siyā
avitakkavicāramatto, siyā avitakkaavicāro. Pañca vedanā … pe … pañca saññā … pe
… pañca cetanā … pe … pañca cittā avitakkaavicārā manodhātu savitakkasavicārā,
manoviññāṇadhātu siyā savitakkasavicārā, siyā avitakkavicāramattā, siyā
avitakkaavicārā. (6–‍12)</p>
<h2>11 Rūpaduka</h2>
<p><a class="sc" id="279"></a>
<a class="ms" id="p_30Vbh_3251"></a>
<a class="msdiv" id="msdiv1043"></a>
Pañcannaṃ khandhānaṃ kati rūpā, kati arūpā … pe … sattannaṃ cittānaṃ kati rūpā,
kati arūpā?</p>
<p><a class="sc" id="280"></a>
<a class="pts1" id="pts436"></a>
<a class="ms" id="p_30Vbh_3252"></a>
Rūpakkhandho rūpaṃ. Cattāro khandhā arūpā. Dasāyatanā rūpā. Manāyatanaṃ arūpaṃ.
Dhammāyatanaṃ siyā rūpaṃ, siyā arūpaṃ. Dasa dhātuyo rūpā. Satta dhātuyo arūpā.
Dhammadhātu siyā rūpā, siyā arūpā. Tīṇi saccāni arūpā. Dukkhasaccaṃ siyā rūpaṃ,
siyā arūpaṃ. Sattindriyā rūpā. Cuddasindriyā arūpā. Jīvitindriyaṃ siyā rūpaṃ,
siyā arūpaṃ. Nava hetū arūpā. Kabaḷīkāro āhāro rūpaṃ. Tayo āhārā arūpā. Satta
phassā arūpā. Satta vedanā … pe … satta saññā … pe … satta cetanā satta cittā
arūpā.</p>
<h2>12 Lokiyaduka</h2>
<p><a class="sc" id="281"></a>
<a class="ms" id="p_30Vbh_3253"></a>
<a class="msdiv" id="msdiv1044"></a>
Pañcannaṃ khandhānaṃ kati lokiyā, kati lokuttarā? Dvādasannaṃ āyatanānaṃ kati
lokiyā, kati lokuttarā? Aṭṭhārasannaṃ dhātūnaṃ kati lokiyā, kati lokuttarā?
Catunnaṃ saccānaṃ kati lokiyā, kati lokuttarā … pe … sattannaṃ cittānaṃ kati
lokiyā, kati lokuttarā?</p>
<p><a class="sc" id="282"></a>
<a class="ms" id="p_30Vbh_3254"></a>
Rūpakkhandho lokiyo. Cattāro khandhā siyā lokiyā, siyā lokuttarā. Dasāyatanā
lokiyā. Dve āyatanā siyā lokiyā, siyā lokuttarā. Soḷasa dhātuyo lokiyā. Dve
dhātuyo siyā lokiyā, siyā lokuttarā. Dve saccā lokiyā. Dve saccā lokuttarā.</p>
<p><a class="sc" id="283"></a>
<a class="ms" id="p_30Vbh_3255"></a>
Dasindriyā lokiyā. Tīṇindriyā lokuttarā. Navindriyā siyā lokiyā, siyā
lokuttarā. Tayo akusalahetū lokiyā. Cha hetū siyā lokiyā, siyā lokuttarā.
Kabaḷīkāro āhāro lokiyo. Tayo āhārā siyā lokiyā, siyā lokuttarā. Cha phassā
lokiyā. Manoviññāṇadhātusamphasso siyā lokiyo, siyā lokuttaro. Cha vedanā
lokiyā. Manoviññāṇadhātusamphassajā vedanā siyā lokiyā, siyā lokuttarā. Cha
saññā lokiyā. Manoviññāṇadhātusamphassajā saññā siyā lokiyā, siyā lokuttarā.
Cha cetanā lokiyā. Manoviññāṇadhātusamphassajā cetanā siyā lokiyā, siyā
lokuttarā. Cha cittā lokiyā. Manoviññāṇadhātu siyā lokiyā, siyā lokuttarāti.</p>
<blockquote class="gatha">
<p><a class="sc" id="284"></a>
<a class="ms" id="p_30Vbh_3256"></a>
Abhiññā dve sārammaṇā,<br>
diṭṭhā kusalavedanā;<br>
Vipākā ca upādinnā,<br>
vitakkaṃ rūpalokiyāti.</p>
</blockquote>
<p class="endsection">
<a class="sc" id="285"></a>
<a class="ms" id="p_30Vbh_3257"></a>
Dhammahadayavibhaṅgo niṭṭhito.</p>
<p class="endbook">
<a class="sc" id="286"></a>
<a class="ms" id="p_30Vbh_3258"></a>
Vibhaṅgapakaraṇaṃ niṭṭhitaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>