<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="vb16">
<article>
<div class="hgroup">
<p class="division">
Vibhaṅga</p>
<p>
Ñāṇavibhaṅga</p>
<h1> Mātikā</h1>
</div>
<h2>1 Ekakamātikā</h2>
<p>
<a class="ms" id="p_30Vbh_2203"></a><a class="msdiv" id="msdiv751"></a>
<a class="sc" id="1"></a>Ekavidhena ñāṇavatthu—  pañca viññāṇā na hetū,
ahetukā, hetuvippayuttā, sappaccayā, saṅkhatā, arūpā, lokiyā, sāsavā,
saṃyojaniyā, ganthaniyā, oghaniyā, yoganiyā, nīvaraṇiyā, parāmaṭṭhā, upādāniyā,
saṃkilesikā, abyākatā, sārammaṇā, acetasikā, vipākā, upādinnupādāniyā,
asaṃkiliṭṭhasaṃkilesikā, na savitakkasavicārā, na avitakkavicāramattā,
avitakkaavicārā, na pītisahagatā, neva dassanena na bhāvanāya pahātabbā, neva
dassanena na bhāvanāya pahātabbahetukā, nevācayagāmināpacayagāmino,
nevasekkhanāsekkhā, parittā, kāmāvacarā, na rūpāvacarā, na arūpāvacarā,
pariyāpannā, no apariyāpannā, aniyatā, aniyyānikā. (1)</p>
<p>
<a class="ms" id="p_30Vbh_2204"></a><a class="sc" id="2"></a>Uppannavatthukā
uppannārammaṇā. (2)</p>
<p>
<a class="ms" id="p_30Vbh_2205"></a><a class="sc" id="3"></a>Purejātavatthukā
purejātārammaṇā. (3)</p>
<p>
<a class="ms" id="p_30Vbh_2206"></a><a class="sc" id="4"></a>Ajjhattikavatthukā
bāhirārammaṇā. (4)</p>
<p>
<a class="ms" id="p_30Vbh_2207"></a><a class="sc" id="5"></a>Asambhinnavatthukā
asambhinnārammaṇā. (5)</p>
<p>
<a class="ms" id="p_30Vbh_2208"></a><a class="sc" id="6"></a>Nānāvatthukā
nānārammaṇā. (6)</p>
<p>
<a class="ms" id="p_30Vbh_2209"></a><a class="sc" id="7"></a>Na aññamaññassa
gocaravisayaṃ paccanubhonti. (7)</p>
<p>
<a class="ms" id="p_30Vbh_2210"></a><a class="sc" id="8"></a>Na asamannāhārā
uppajjanti. (8)</p>
<p>
<a class="ms" id="p_30Vbh_2211"></a><a class="sc" id="9"></a>Na amanasikārā
uppajjanti. (9)</p>
<p>
<a class="ms" id="p_30Vbh_2212"></a><a class="sc" id="10"></a>Na abbokiṇṇā
uppajjanti. (10)</p>
<p>
<a class="ms" id="p_30Vbh_2213"></a><a class="sc" id="11"></a>Na apubbaṃ
acarimaṃ uppajjanti. (11)</p>
<p>
<a class="ms" id="p_30Vbh_2214"></a><a class="sc" id="12"></a>Na aññamaññassa
samanantarā uppajjanti. (12)</p>
<p>
<a class="ms" id="p_30Vbh_2215"></a><a class="sc" id="13"></a>Pañca viññāṇā
anābhogā. (13)</p>
<p>
<a class="ms" id="p_30Vbh_2216"></a><a class="sc" id="14"></a>Pañcahi viññāṇehi
na kañci dhammaṃ paṭivijānāti aññatra abhinipātamattā. (14)</p>
<p>
<a class="ms" id="p_30Vbh_2217"></a><a class="sc" id="15"></a>Pañcannaṃ
viññāṇānaṃ samanantarāpi na kañci dhammaṃ paṭivijānāti. (15)</p>
<p>
<a class="ms" id="p_30Vbh_2218"></a><a class="sc" id="16"></a>Pañcahi viññāṇehi
na kañci iriyāpathaṃ kappeti. (16)</p>
<p>
<a class="ms" id="p_30Vbh_2219"></a><a class="sc" id="17"></a>Pañcannaṃ
viññāṇānaṃ samanantarāpi na kañci iriyāpathaṃ kappeti. (17)</p>
<p>
<a class="ms" id="p_30Vbh_2220"></a><a class="sc" id="18"></a>Pañcahi viññāṇehi
na kāyakammaṃ na vacīkammaṃ paṭṭhapeti. (18)</p>
<p>
<a class="ms" id="p_30Vbh_2221"></a><a class="sc" id="19"></a>Pañcannaṃ
viññāṇānaṃ samanantarāpi na kāyakammaṃ na vacīkammaṃ paṭṭhapeti. (19)</p>
<p>
<a class="ms" id="p_30Vbh_2222"></a><a class="sc" id="20"></a>Pañcahi viññāṇehi
na kusalākusalaṃ dhammaṃ samādiyati. (20)</p>
<p>
<a class="ms" id="p_30Vbh_2223"></a><a class="sc" id="21"></a>Pañcannaṃ
viññāṇānaṃ samanantarāpi na kusalākusalaṃ dhammaṃ samādiyati. (21)</p>
<p>
<a class="ms" id="p_30Vbh_2224"></a><a class="sc" id="22"></a>Pañcahi viññāṇehi
na samāpajjati na vuṭṭhāti. (22)</p>
<p>
<a class="ms" id="p_30Vbh_2225"></a><a class="sc" id="23"></a>Pañcannaṃ
viññāṇānaṃ samanantarāpi na samāpajjati na vuṭṭhāti. (23)</p>
<p>
<a class="ms" id="p_30Vbh_2226"></a><a class="sc" id="24"></a>Pañcahi viññāṇehi
na cavati na uppajjati. (24)</p>
<p>
<a class="ms" id="p_30Vbh_2227"></a><a class="sc" id="25"></a>Pañcannaṃ
viññāṇānaṃ samanantarāpi na cavati na uppajjati. (25)</p>
<p>
<a class="ms" id="p_30Vbh_2228"></a><a class="sc" id="26"></a>Pañcahi viññāṇehi
na supati na paṭibujjhati na supinaṃ passati. (26)</p>
<p>
<a class="ms" id="p_30Vbh_2229"></a><a class="sc" id="27"></a>Pañcannaṃ
viññāṇānaṃ samanantarāpi na supati na paṭibujjhati na supinaṃ passati,
yāthāvakavatthuvibhāvanā paññā. (27)</p>
<p class="endsutta">
<a class="ms" id="p_30Vbh_2230"></a>
<a class="sc" id="28"></a>
Evaṃ ekavidhena ñāṇavatthu.</p>
<h2>2 Dukamātikā</h2>
<p>
<a class="ms" id="p_30Vbh_2231"></a><a class="msdiv" id="msdiv752"></a>
<a class="sc" id="29"></a>Duvidhena ñāṇavatthu— </p>
<p>
<a class="ms" id="p_30Vbh_2232"></a><a class="sc" id="30"></a>Lokiyā paññā,
lokuttarā paññā. (1)</p>
<p>
<a class="ms" id="p_30Vbh_2233"></a><a class="sc" id="31"></a>Kenaci viññeyyā
paññā, kenaci na viññeyyā paññā. (2)</p>
<p>
<a class="ms" id="p_30Vbh_2234"></a><a class="sc" id="32"></a>Sāsavā paññā,
anāsavā paññā. (3)</p>
<p>
<a class="ms" id="p_30Vbh_2235"></a><a class="sc" id="33"></a>Āsavavippayuttā
sāsavā paññā, āsavavippayuttā anāsavā paññā. (4)</p>
<p>
<a class="ms" id="p_30Vbh_2236"></a><a class="sc" id="34"></a>Saṃyojaniyā
paññā, asaṃyojaniyā paññā. (5)</p>
<p>
<a class="ms" id="p_30Vbh_2237"></a><a class="sc" id="35"></a>Saṃyojanavippayuttā
saṃyojaniyā paññā, saṃyojanavippayuttā asaṃyojaniyā paññā. (6)</p>
<p>
<a class="ms" id="p_30Vbh_2238"></a><a class="sc" id="36"></a>Ganthaniyā paññā,
aganthaniyā paññā. (7)</p>
<p>
<a class="ms" id="p_30Vbh_2239"></a><a class="sc" id="37"></a>Ganthavippayuttā
ganthaniyā paññā, ganthavippayuttā aganthaniyā paññā. (8)</p>
<p>
<a class="ms" id="p_30Vbh_2240"></a><a class="sc" id="38"></a>Oghaniyā paññā,
anoghaniyā paññā. (9)</p>
<p>
<a class="ms" id="p_30Vbh_2241"></a><a class="sc" id="39"></a>Oghavippayuttā
oghaniyā paññā, oghavippayuttā anoghaniyā paññā. (10)</p>
<p>
<a class="ms" id="p_30Vbh_2242"></a><a class="sc" id="40"></a>Yoganiyā paññā,
ayoganiyā paññā. (11)</p>
<p>
<a class="ms" id="p_30Vbh_2243"></a><a class="sc" id="41"></a>Yogavippayuttā
yoganiyā paññā, yogavippayuttā ayoganiyā paññā. (12)</p>
<p>
<a class="ms" id="p_30Vbh_2244"></a><a class="sc" id="42"></a>Nīvaraṇiyā paññā,
anīvaraṇiyā paññā. (13)</p>
<p>
<a class="ms" id="p_30Vbh_2245"></a><a class="sc" id="43"></a>Nīvaraṇavippayuttā
nīvaraṇiyā paññā, nīvaraṇavippayuttā anīvaraṇiyā paññā. (14)</p>
<p>
<a class="ms" id="p_30Vbh_2246"></a><a class="sc" id="44"></a>Parāmaṭṭhā paññā,
aparāmaṭṭhā paññā. (15)</p>
<p>
<a class="ms" id="p_30Vbh_2247"></a><a class="sc" id="45"></a>Parāmāsavippayuttā
parāmaṭṭhā paññā, parāmāsavippayuttā aparāmaṭṭhā paññā. (16)</p>
<p>
<a class="ms" id="p_30Vbh_2248"></a><a class="sc" id="46"></a>Upādinnā paññā,
anupādinnā paññā. (17)</p>
<p>
<a class="ms" id="p_30Vbh_2249"></a><a class="sc" id="47"></a>Upādāniyā paññā,
anupādāniyā paññā. (18)</p>
<p>
<a class="ms" id="p_30Vbh_2250"></a><a class="sc" id="48"></a>Upādānavippayuttā
upādāniyā paññā, upādānavippayuttā anupādāniyā paññā. (19)</p>
<p>
<a class="ms" id="p_30Vbh_2251"></a><a class="sc" id="49"></a>Saṃkilesikā
paññā, asaṃkilesikā paññā. (20)</p>
<p>
<a class="ms" id="p_30Vbh_2252"></a><a class="sc" id="50"></a>Kilesavippayuttā
saṃkilesikā paññā, kilesavippayuttā asaṃkilesikā paññā. (21)</p>
<p>
<a class="ms" id="p_30Vbh_2253"></a><a class="sc" id="51"></a>Savitakkā paññā,
avitakkā paññā. (22)</p>
<p>
<a class="ms" id="p_30Vbh_2254"></a><a class="sc" id="52"></a>Savicārā paññā,
avicārā paññā. (23)</p>
<p>
<a class="ms" id="p_30Vbh_2255"></a><a class="sc" id="53"></a>Sappītikā paññā,
appītikā paññā. (24)</p>
<p>
<a class="ms" id="p_30Vbh_2256"></a><a class="sc" id="54"></a>Pītisahagatā
paññā, na pītisahagatā paññā. (25)</p>
<p>
<a class="ms" id="p_30Vbh_2257"></a><a class="sc" id="55"></a>Sukhasahagatā
paññā, na sukhasahagatā paññā. (26)</p>
<p>
<a class="ms" id="p_30Vbh_2258"></a><a class="sc" id="56"></a>Upekkhāsahagatā
paññā, na upekkhāsahagatā paññā. (27)</p>
<p>
<a class="ms" id="p_30Vbh_2259"></a><a class="sc" id="57"></a>Kāmāvacarā paññā,
na kāmāvacarā paññā. (28)</p>
<p>
<a class="ms" id="p_30Vbh_2260"></a><a class="sc" id="58"></a>Rūpāvacarā paññā,
na rūpāvacarā paññā. (29)</p>
<p>
<a class="ms" id="p_30Vbh_2261"></a><a class="sc" id="59"></a>Arūpāvacarā
paññā, na arūpāvacarā paññā. (30)</p>
<p>
<a class="ms" id="p_30Vbh_2262"></a><a class="sc" id="60"></a>Pariyāpannā
paññā, apariyāpannā paññā. (31)</p>
<p>
<a class="ms" id="p_30Vbh_2263"></a><a class="sc" id="61"></a>Niyyānikā paññā,
aniyyānikā paññā. (32)</p>
<p>
<a class="ms" id="p_30Vbh_2264"></a><a class="sc" id="62"></a>Niyatā paññā,
aniyatā paññā. (33)</p>
<p>
<a class="ms" id="p_30Vbh_2265"></a><a class="sc" id="63"></a>Sauttarā paññā,
anuttarā paññā. (34)</p>
<p>
<a class="ms" id="p_30Vbh_2266"></a><a class="sc" id="64"></a>Atthajāpikā
paññā, jāpitatthā paññā. (35)</p>
<p class="endsutta">
<a class="ms" id="p_30Vbh_2267"></a>
<a class="sc" id="65"></a>
Evaṃ duvidhena ñāṇavatthu.</p>
<h2>3 Tikamātikā</h2>
<p>
<a class="ms" id="p_30Vbh_2268"></a><a class="msdiv" id="msdiv753"></a>
<a class="sc" id="66"></a>Tividhena ñāṇavatthu— </p>
<p>
<a class="ms" id="p_30Vbh_2269"></a><a class="sc" id="67"></a>Cintāmayā paññā,
sutamayā paññā, bhāvanāmayā paññā. (1)</p>
<p>
<a class="ms" id="p_30Vbh_2270"></a><a class="sc" id="68"></a>Dānamayā paññā,
sīlamayā paññā, bhāvanāmayā paññā. (2)</p>
<p>
<a class="ms" id="p_30Vbh_2271"></a><a class="sc" id="69"></a>Adhisīle paññā,
adhicitte paññā, adhipaññāya paññā. (3)</p>
<p>
<a class="ms" id="p_30Vbh_2272"></a><a class="sc" id="70"></a>Āyakosallaṃ,
apāyakosallaṃ, upāyakosallaṃ. (4)</p>
<p>
<a class="ms" id="p_30Vbh_2273"></a><a class="sc" id="71"></a>Vipākā paññā,
vipākadhammadhammā paññā, nevavipākanavipākadhammadhammā paññā. (5)</p>
<p>
<a class="ms" id="p_30Vbh_2274"></a><a class="sc" id="72"></a>Upādinnupādāniyā
paññā, anupādinnupādāniyā paññā, anupādinnaanupādāniyā paññā. (6)</p>
<p>
<a class="ms" id="p_30Vbh_2275"></a><a class="sc" id="73"></a>Savitakkasavicārā
paññā, avitakkavicāramattā paññā, avitakkaavicārā paññā. (7)</p>
<p>
<a class="ms" id="p_30Vbh_2276"></a><a class="sc" id="74"></a>Pītisahagatā
paññā, sukhasahagatā paññā, upekkhāsahagatā paññā. (8)</p>
<p>
<a class="ms" id="p_30Vbh_2277"></a><a class="sc" id="75"></a>Ācayagāminī
paññā, apacayagāminī paññā, nevācayagāmināpacayagāminī paññā. (9)</p>
<p>
<a class="ms" id="p_30Vbh_2278"></a><a class="sc" id="76"></a>Sekkhā paññā,
asekkhā paññā, nevasekkhanāsekkhā paññā. (10)</p>
<p>
<a class="ms" id="p_30Vbh_2279"></a><a class="sc" id="77"></a>Parittā paññā,
mahaggatā paññā, appamāṇā paññā. (11)</p>
<p>
<a class="ms" id="p_30Vbh_2280"></a><a class="sc" id="78"></a>Parittārammaṇā
paññā, mahaggatārammaṇā paññā, appamāṇārammaṇā paññā. (12)</p>
<p>
<a class="ms" id="p_30Vbh_2281"></a><a class="sc" id="79"></a>Maggārammaṇā
paññā, maggahetukā paññā, maggādhipatinī paññā. (13)</p>
<p>
<a class="ms" id="p_30Vbh_2282"></a><a class="sc" id="80"></a>Uppannā paññā,
anuppannā paññā, uppādinī paññā. (14)</p>
<p>
<a class="ms" id="p_30Vbh_2283"></a><a class="sc" id="81"></a>Atītā paññā,
anāgatā paññā, paccuppannā paññā. (15)</p>
<p>
<a class="ms" id="p_30Vbh_2284"></a><a class="sc" id="82"></a>Atītārammaṇā
paññā, anāgatārammaṇā paññā, paccuppannārammaṇā paññā. (16)</p>
<p>
<a class="ms" id="p_30Vbh_2285"></a><a class="sc" id="83"></a>Ajjhattā paññā,
bahiddhā paññā, ajjhattabahiddhā paññā. (17)</p>
<p>
<a class="ms" id="p_30Vbh_2286"></a><a class="sc" id="84"></a>Ajjhattārammaṇā
paññā, bahiddhārammaṇā paññā, ajjhattabahiddhārammaṇā paññā. (18)</p>
<p>
<a class="ms" id="p_30Vbh_2287"></a><a class="sc" id="85"></a>Savitakkasavicārā
paññā atthi vipākā, atthi vipākadhammadhammā, atthi
nevavipākanavipākadhammadhammā. (19)</p>
<p>
<a class="ms" id="p_30Vbh_2288"></a><a class="sc" id="86"></a>Atthi
upādinnupādāniyā, atthi anupādinnupādāniyā, atthi anupādinnaanupādāniyā. (20)
</p>
<p>
<a class="ms" id="p_30Vbh_2289"></a><a class="sc" id="87"></a>Atthi
pītisahagatā, atthi sukhasahagatā, atthi upekkhāsahagatā. (21)</p>
<p>
<a class="ms" id="p_30Vbh_2290"></a><a class="sc" id="88"></a>Atthi
ācayagāminī, atthi apacayagāminī, atthi nevācayagāmināpacayagāminī. (22)</p>
<p>
<a class="ms" id="p_30Vbh_2291"></a><a class="sc" id="89"></a>Atthi sekkhā,
atthi asekkhā, atthi nevasekkhanāsekkhā. (23)</p>
<p>
<a class="ms" id="p_30Vbh_2292"></a><a class="sc" id="90"></a>Atthi parittā,
atthi mahaggatā, atthi appamāṇā. (24)</p>
<p>
<a class="ms" id="p_30Vbh_2293"></a><a class="sc" id="91"></a>Atthi
parittārammaṇā, atthi mahaggatārammaṇā, atthi appamāṇārammaṇā. (25)</p>
<p>
<a class="ms" id="p_30Vbh_2294"></a><a class="sc" id="92"></a>Atthi
maggārammaṇā, atthi maggahetukā, atthi maggādhipatinī. (26)</p>
<p>
<a class="ms" id="p_30Vbh_2295"></a><a class="sc" id="93"></a>Atthi uppannā,
atthi anuppannā, atthi uppādinī. (27)</p>
<p>
<a class="ms" id="p_30Vbh_2296"></a><a class="sc" id="94"></a>Atthi atītā,
atthi anāgatā, atthi paccuppannā. (28)</p>
<p>
<a class="ms" id="p_30Vbh_2297"></a><a class="sc" id="95"></a>Atthi
atītārammaṇā, atthi anāgatārammaṇā, atthi paccuppannārammaṇā. (29)</p>
<p>
<a class="ms" id="p_30Vbh_2298"></a><a class="sc" id="96"></a>Atthi ajjhattā,
atthi bahiddhā, atthi ajjhattabahiddhā. (30)</p>
<p>
<a class="ms" id="p_30Vbh_2299"></a><a class="sc" id="97"></a>Atthi
ajjhattārammaṇā, atthi bahiddhārammaṇā, atthi ajjhattabahiddhārammaṇā. (31)
</p>
<p>
<a class="ms" id="p_30Vbh_2300"></a><a class="sc" id="98"></a>Avitakkavicāramattā
paññā atthi vipākā, atthi vipākadhammadhammā, atthi
nevavipākanavipākadhammadhammā. (32)</p>
<p>
<a class="ms" id="p_30Vbh_2301"></a><a class="sc" id="99"></a>Atthi
upādinnupādāniyā, atthi anupādinnupādāniyā, atthi anupādinnaanupādāniyā. (33)
</p>
<p>
<a class="ms" id="p_30Vbh_2302"></a><a class="sc" id="100"></a>Atthi
ācayagāminī, atthi apacayagāminī, atthi nevācayagāmināpacayagāminī. (34)</p>
<p>
<a class="ms" id="p_30Vbh_2303"></a><a class="sc" id="101"></a>Atthi sekkhā,
atthi asekkhā, atthi nevasekkhanāsekkhā. (35)</p>
<p>
<a class="ms" id="p_30Vbh_2304"></a><a class="sc" id="102"></a>Atthi uppannā,
atthi anuppannā, atthi uppādinī. (36)</p>
<p>
<a class="ms" id="p_30Vbh_2305"></a><a class="sc" id="103"></a>Atthi atītā,
atthi anāgatā, atthi paccuppannā. (37)</p>
<p>
<a class="ms" id="p_30Vbh_2306"></a><a class="sc" id="104"></a>Atthi ajjhattā,
atthi bahiddhā, atthi ajjhattabahiddhā. (38)</p>
<p>
<a class="ms" id="p_30Vbh_2307"></a><a class="sc" id="105"></a>Avitakkaavicārā
paññā atthi vipākā, atthi vipākadhammadhammā, atthi
nevavipākanavipākadhammadhammā. (39)</p>
<p>
<a class="ms" id="p_30Vbh_2308"></a><a class="sc" id="106"></a>Atthi
upādinnupādāniyā, atthi anupādinnupādāniyā, atthi anupādinnaanupādāniyā. (40)
</p>
<p>
<a class="ms" id="p_30Vbh_2309"></a><a class="sc" id="107"></a>Atthi
pītisahagatā, atthi sukhasahagatā, atthi upekkhāsahagatā. (41)</p>
<p>
<a class="ms" id="p_30Vbh_2310"></a><a class="sc" id="108"></a>Atthi
ācayagāminī, atthi apacayagāminī, atthi nevācayagāmināpacayagāminī. (42)</p>
<p>
<a class="ms" id="p_30Vbh_2311"></a><a class="sc" id="109"></a>Atthi sekkhā,
atthi asekkhā, atthi nevasekkhanāsekkhā. (43)</p>
<p>
<a class="ms" id="p_30Vbh_2312"></a><a class="sc" id="110"></a>Atthi
parittārammaṇā, atthi mahaggatārammaṇā, atthi appamāṇārammaṇā. (44)</p>
<p>
<a class="ms" id="p_30Vbh_2313"></a><a class="sc" id="111"></a>Atthi
maggārammaṇā, atthi maggahetukā, atthi maggādhipatinī. (45)</p>
<p>
<a class="ms" id="p_30Vbh_2314"></a><a class="sc" id="112"></a>Atthi uppannā,
atthi anuppannā, atthi uppādinī. (46)</p>
<p>
<a class="ms" id="p_30Vbh_2315"></a><a class="sc" id="113"></a>Atthi atītā,
atthi anāgatā, atthi paccuppannā. (47)</p>
<p>
<a class="ms" id="p_30Vbh_2316"></a><a class="sc" id="114"></a>Atthi
atītārammaṇā, atthi anāgatārammaṇā, atthi paccuppannārammaṇā. (48)</p>
<p>
<a class="ms" id="p_30Vbh_2317"></a><a class="sc" id="115"></a>Atthi ajjhattā,
atthi bahiddhā, atthi ajjhattabahiddhā. (49)</p>
<p>
<a class="ms" id="p_30Vbh_2318"></a><a class="sc" id="116"></a>Atthi
ajjhattārammaṇā, atthi bahiddhārammaṇā, atthi ajjhattabahiddhārammaṇā. (50)
</p>
<p>
<a class="ms" id="p_30Vbh_2319"></a><a class="sc" id="117"></a>Pītisahagatā
paññā sukhasahagatā paññā atthi vipākā, atthi vipākadhammadhammā, atthi
nevavipākanavipākadhammadhammā. (51)</p>
<p>
<a class="ms" id="p_30Vbh_2320"></a><a class="sc" id="118"></a>Atthi
upādinnupādāniyā, atthi anupādinnupādāniyā, atthi anupādinnaanupādāniyā. (52)
</p>
<p>
<a class="ms" id="p_30Vbh_2321"></a><a class="sc" id="119"></a>Atthi
savitakkasavicārā, atthi avitakkavicāramattā, atthi avitakkaavicārā. (53)</p>
<p>
<a class="ms" id="p_30Vbh_2322"></a><a class="sc" id="120"></a>Atthi
ācayagāminī, atthi apacayagāminī, atthi nevācayagāmināpacayagāminī. (54)</p>
<p>
<a class="ms" id="p_30Vbh_2323"></a><a class="sc" id="121"></a>Atthi sekkhā,
atthi asekkhā, atthi nevasekkhanāsekkhā. (55)</p>
<p>
<a class="ms" id="p_30Vbh_2324"></a><a class="sc" id="122"></a>Atthi parittā,
atthi mahaggatā, atthi appamāṇā. (56)</p>
<p>
<a class="ms" id="p_30Vbh_2325"></a><a class="sc" id="123"></a>Atthi
parittārammaṇā, atthi mahaggatārammaṇā, atthi appamāṇārammaṇā. (57)</p>
<p>
<a class="ms" id="p_30Vbh_2326"></a><a class="sc" id="124"></a>Atthi
maggārammaṇā, atthi maggahetukā, atthi maggādhipatinī. (58)</p>
<p>
<a class="ms" id="p_30Vbh_2327"></a><a class="sc" id="125"></a>Atthi uppannā,
atthi anuppannā, atthi uppādinī. (59)</p>
<p>
<a class="ms" id="p_30Vbh_2328"></a><a class="sc" id="126"></a>Atthi atītā,
atthi anāgatā, atthi paccuppannā. (60)</p>
<p>
<a class="ms" id="p_30Vbh_2329"></a><a class="sc" id="127"></a>Atthi
atītārammaṇā, atthi anāgatārammaṇā, atthi paccuppannārammaṇā. (61)</p>
<p>
<a class="ms" id="p_30Vbh_2330"></a><a class="sc" id="128"></a>Atthi ajjhattā,
atthi bahiddhā, atthi ajjhattabahiddhā. (62)</p>
<p>
<a class="ms" id="p_30Vbh_2331"></a><a class="sc" id="129"></a>Atthi
ajjhattārammaṇā, atthi bahiddhārammaṇā, atthi ajjhattabahiddhārammaṇā. (63)
</p>
<p>
<a class="ms" id="p_30Vbh_2332"></a><a class="sc" id="130"></a>Upekkhāsahagatā
paññā atthi vipākā, atthi vipākadhammadhammā, atthi
nevavipākanavipākadhammadhammā. (64)</p>
<p>
<a class="ms" id="p_30Vbh_2333"></a><a class="sc" id="131"></a>Atthi
upādinnupādāniyā, atthi anupādinnupādāniyā, atthi anupādinnaanupādāniyā. (65)
</p>
<p>
<a class="ms" id="p_30Vbh_2334"></a><a class="sc" id="132"></a>Atthi
ācayagāminī, atthi apacayagāminī, atthi nevācayagāmināpacayagāminī. (66)</p>
<p>
<a class="ms" id="p_30Vbh_2335"></a><a class="sc" id="133"></a>Atthi sekkhā,
atthi asekkhā, atthi nevasekkhanāsekkhā. (67)</p>
<p>
<a class="ms" id="p_30Vbh_2336"></a><a class="sc" id="134"></a>Atthi parittā,
atthi mahaggatā, atthi appamāṇā. (68)</p>
<p>
<a class="ms" id="p_30Vbh_2337"></a><a class="sc" id="135"></a>Atthi
parittārammaṇā, atthi mahaggatārammaṇā, atthi appamāṇārammaṇā. (69)</p>
<p>
<a class="ms" id="p_30Vbh_2338"></a><a class="sc" id="136"></a>Atthi
maggārammaṇā, atthi maggahetukā, atthi maggādhipatinī. (70)</p>
<p>
<a class="ms" id="p_30Vbh_2339"></a><a class="sc" id="137"></a>Atthi uppannā,
atthi anuppannā, atthi uppādinī. (71)</p>
<p>
<a class="ms" id="p_30Vbh_2340"></a><a class="sc" id="138"></a>Atthi atītā,
atthi anāgatā, atthi paccuppannā. (72)</p>
<p>
<a class="ms" id="p_30Vbh_2341"></a><a class="sc" id="139"></a>Atthi
atītārammaṇā, atthi anāgatārammaṇā, atthi paccuppannārammaṇā. (73)</p>
<p>
<a class="ms" id="p_30Vbh_2342"></a><a class="sc" id="140"></a>Atthi ajjhattā,
atthi bahiddhā, atthi ajjhattabahiddhā. (74)</p>
<p>
<a class="ms" id="p_30Vbh_2343"></a><a class="sc" id="141"></a>Atthi
ajjhattārammaṇā, atthi bahiddhārammaṇā, atthi ajjhattabahiddhārammaṇā. (75)
</p>
<p class="endsutta">
<a class="ms" id="p_30Vbh_2344"></a>
<a class="sc" id="142"></a>
Evaṃ tividhena ñāṇavatthu.</p>
<h2>4 Catukkamātikā</h2>
<p>
<a class="ms" id="p_30Vbh_2345"></a><a class="msdiv" id="msdiv754"></a>
<a class="sc" id="143"></a>Catubbidhena ñāṇavatthu— </p>
<p>
<a class="ms" id="p_30Vbh_2346"></a><a class="sc" id="144"></a>Kammassakatañāṇaṃ,
saccānulomikaṃ ñāṇaṃ, maggasamaṅgissa ñāṇaṃ, phalasamaṅgissa ñāṇaṃ. (1)</p>
<p>
<a class="ms" id="p_30Vbh_2347"></a><a class="sc" id="145"></a>Dukkhe ñāṇaṃ,
dukkhasamudaye ñāṇaṃ, dukkhanirodhe ñāṇaṃ, dukkhanirodhagāminiyā paṭipadāya
ñāṇaṃ. (2)</p>
<p>
<a class="ms" id="p_30Vbh_2348"></a><a class="sc" id="146"></a>Kāmāvacarā
paññā, rūpāvacarā paññā, arūpāvacarā paññā, apariyāpannā paññā. (3)</p>
<p>
<a class="ms" id="p_30Vbh_2349"></a><a class="sc" id="147"></a>Dhamme ñāṇaṃ,
anvaye ñāṇaṃ, pariye ñāṇaṃ, sammutiñāṇaṃ. (4)</p>
<p>
<a class="ms" id="p_30Vbh_2350"></a><a class="sc" id="148"></a>Atthi paññā
ācayāya no apacayāya, atthi paññā apacayāya no ācayāya, atthi paññā ācayāya
ceva apacayāya ca, atthi paññā nevācayāya no apacayāya. (5)</p>
<p>
<a class="ms" id="p_30Vbh_2351"></a><a class="sc" id="149"></a>Atthi paññā
nibbidāya no paṭivedhāya, atthi paññā paṭivedhāya no nibbidāya, atthi paññā
nibbidāya ceva paṭivedhāya ca, atthi paññā neva nibbidāya no paṭivedhāya. (6)
</p>
<p>
<a class="ms" id="p_30Vbh_2352"></a><a class="sc" id="150"></a>Hānabhāginī
paññā, ṭhitibhāginī paññā, visesabhāginī paññā, nibbedhabhāginī paññā. (7)</p>
<p>
<a class="ms" id="p_30Vbh_2353"></a><a class="sc" id="151"></a>Catasso
paṭisambhidā. (8)</p>
<p>
<a class="ms" id="p_30Vbh_2354"></a><a class="sc" id="152"></a>Catasso
paṭipadā. (9)</p>
<p>
<a class="ms" id="p_30Vbh_2355"></a><a class="sc" id="153"></a>Cattāri
ārammaṇāni. (10)</p>
<p>
<a class="ms" id="p_30Vbh_2356"></a><a class="sc" id="154"></a>Jarāmaraṇe
ñāṇaṃ, jarāmaraṇasamudaye ñāṇaṃ, jarāmaraṇanirodhe ñāṇaṃ,
jarāmaraṇanirodhagāminiyā paṭipadāya ñāṇaṃ. (11)</p>
<p>
<a class="ms" id="p_30Vbh_2357"></a><a class="sc" id="155"></a>Jātiyā ñāṇaṃ…pe…
bhave ñāṇaṃ…pe…  upādāne ñāṇaṃ…pe…  taṇhāya ñāṇaṃ…pe…  vedanāya ñāṇaṃ…pe…
phasse ñāṇaṃ…pe…  saḷāyatane ñāṇaṃ…pe…  nāmarūpe ñāṇaṃ…pe…  viññāṇe ñāṇaṃ…pe…
saṅkhāresu ñāṇaṃ, saṅkhārasamudaye ñāṇaṃ, saṅkhāranirodhe ñāṇaṃ,
saṅkhāranirodhagāminiyā paṭipadāya ñāṇaṃ. (12--21) Evaṃ catubbidhena
ñāṇavatthu.</p>
<h2>5 Pañcakamātikā</h2>
<p>
<a class="ms" id="p_30Vbh_2358"></a><a class="msdiv" id="msdiv755"></a>
<a class="sc" id="156"></a>Pañcavidhena ñāṇavatthu— </p>
<p>
<a class="ms" id="p_30Vbh_2359"></a><a class="sc" id="157"></a>Pañcaṅgiko
sammāsamādhi, pañcañāṇiko sammāsamādhi.</p>
<p>
<a class="ms" id="p_30Vbh_2360"></a><a class="sc" id="158"></a>Evaṃ
pañcavidhena ñāṇavatthu.</p>
<h2>6 Chakkamātikā</h2>
<p>
<a class="ms" id="p_30Vbh_2361"></a><a class="msdiv" id="msdiv756"></a>
<a class="sc" id="159"></a>Chabbidhena ñāṇavatthu— </p>
<p>
<a class="ms" id="p_30Vbh_2362"></a><a class="sc" id="160"></a>Chasu abhiññāsu
paññā.</p>
<p>
<a class="ms" id="p_30Vbh_2363"></a><a class="sc" id="161"></a>Evaṃ chabbidhena
ñāṇavatthu.</p>
<h2>7 Sattakamātikā</h2>
<p>
<a class="ms" id="p_30Vbh_2364"></a><a class="msdiv" id="msdiv757"></a>
<a class="sc" id="162"></a>Sattavidhena ñāṇavatthu— </p>
<p>
<a class="ms" id="p_30Vbh_2365"></a><a class="sc" id="163"></a>Sattasattati
ñāṇavatthūni.</p>
<p>
<a class="ms" id="p_30Vbh_2366"></a><a class="sc" id="164"></a>Evaṃ
sattavidhena ñāṇavatthu.</p>
<h2>8 Aṭṭhakamātikā</h2>
<p>
<a class="ms" id="p_30Vbh_2367"></a><a class="msdiv" id="msdiv758"></a>
<a class="sc" id="165"></a>Aṭṭhavidhena ñāṇavatthu— </p>
<p>
<a class="ms" id="p_30Vbh_2368"></a><a class="sc" id="166"></a>Catūsu maggesu,
catūsu phalesu paññā.</p>
<p>
<a class="ms" id="p_30Vbh_2369"></a><a class="sc" id="167"></a>Evaṃ
aṭṭhavidhena ñāṇavatthu.</p>
<h2>9 Navakamātikā</h2>
<p>
<a class="ms" id="p_30Vbh_2370"></a><a class="msdiv" id="msdiv759"></a>
<a class="sc" id="168"></a>Navavidhena ñāṇavatthu— </p>
<p>
<a class="ms" id="p_30Vbh_2371"></a><a class="sc" id="169"></a>Navasu
anupubbavihārasamāpattīsu paññā.</p>
<p>
<a class="ms" id="p_30Vbh_2372"></a><a class="sc" id="170"></a>Evaṃ navavidhena
ñāṇavatthu.</p>
<h2>10 Dasakamātikā</h2>
<p>
<a class="ms" id="p_30Vbh_2373"></a><a class="msdiv" id="msdiv760"></a>
<a class="sc" id="171"></a>Dasavidhena ñāṇavatthu—  dasa tathāgatassa
tathāgatabalāni yehi balehi samannāgato tathāgato āsabhaṃ ṭhānaṃ paṭijānāti,
parisāsu sīhanādaṃ nadati, brahmacakkaṃ pavatteti. Katamāni dasa?</p>
<p>
<a class="ms" id="p_30Vbh_2374"></a><a class="sc" id="172"></a>Idha tathāgato
ṭhānañca ṭhānato aṭṭhānañca aṭṭhānato yathābhūtaṃ pajānāti. Yampi tathāgato
ṭhānañca ṭhānato aṭṭhānañca aṭṭhānato yathābhūtaṃ pajānāti, idampi tathāgatassa
tathāgatabalaṃ hoti, yaṃ balaṃ āgamma tathāgato āsabhaṃ ṭhānaṃ paṭijānāti,
parisāsu sīhanādaṃ nadati, brahmacakkaṃ pavatteti. (1)</p>
<p>
<a class="ms" id="p_30Vbh_2375"></a><a class="sc" id="173"></a>Puna caparaṃ
tathāgato atītānāgatapaccuppannānaṃ kammasamādānānaṃ ṭhānaso hetuso vipākaṃ
yathābhūtaṃ pajānāti. Yampi tathāgato atītānāgatapaccuppannānaṃ
kammasamādānānaṃ ṭhānaso hetuso vipākaṃ yathābhūtaṃ pajānāti, idampi
tathāgatassa tathāgatabalaṃ hoti, yaṃ balaṃ āgamma tathāgato āsabhaṃ ṭhānaṃ
paṭijānāti, parisāsu sīhanādaṃ nadati, brahmacakkaṃ pavatteti. (2)</p>
<p>
<a class="ms" id="p_30Vbh_2376"></a><a class="sc" id="174"></a>Puna caparaṃ
tathāgato sabbatthagāminiṃ paṭipadaṃ yathābhūtaṃ pajānāti. Yampi tathāgato
sabbatthagāminiṃ paṭipadaṃ yathābhūtaṃ pajānāti, idampi tathāgatassa
tathāgatabalaṃ hoti, yaṃ balaṃ āgamma tathāgato āsabhaṃ ṭhānaṃ paṭijānāti,
parisāsu sīhanādaṃ nadati, brahmacakkaṃ pavatteti. (3)</p>
<p>
<a class="ms" id="p_30Vbh_2377"></a><a class="sc" id="175"></a>Puna caparaṃ
tathāgato anekadhātu nānādhātulokaṃ yathābhūtaṃ pajānāti. Yampi tathāgato
anekadhātu nānādhātulokaṃ yathābhūtaṃ pajānāti, idampi tathāgatassa
tathāgatabalaṃ hoti, yaṃ balaṃ āgamma tathāgato āsabhaṃ ṭhānaṃ paṭijānāti,
parisāsu sīhanādaṃ nadati, brahmacakkaṃ pavatteti. (4)</p>
<p>
<a class="ms" id="p_30Vbh_2378"></a><a class="sc" id="176"></a>Puna caparaṃ
tathāgato sattānaṃ nānādhimuttikataṃ yathābhūtaṃ pajānāti. Yampi tathāgato
sattānaṃ nānādhimuttikataṃ yathābhūtaṃ pajānāti, idampi tathāgatassa
tathāgatabalaṃ hoti, yaṃ balaṃ āgamma tathāgato āsabhaṃ ṭhānaṃ paṭijānāti,
parisāsu sīhanādaṃ nadati, brahmacakkaṃ pavatteti. (5)</p>
<p>
<a class="ms" id="p_30Vbh_2379"></a><a class="sc" id="177"></a>Puna caparaṃ
tathāgato parasattānaṃ parapuggalānaṃ indriyaparopariyattaṃ yathābhūtaṃ
pajānāti. Yampi tathāgato parasattānaṃ parapuggalānaṃ indriyaparopariyattaṃ
yathābhūtaṃ pajānāti, idampi tathāgatassa tathāgatabalaṃ hoti, yaṃ balaṃ āgamma
tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ
pavatteti. (6)</p>
<p>
<a class="ms" id="p_30Vbh_2380"></a><a class="sc" id="178"></a>Puna caparaṃ
tathāgato jhānavimokkhasamādhisamāpattīnaṃ saṃkilesaṃ vodānaṃ vuṭṭhānaṃ
yathābhūtaṃ pajānāti. Yampi tathāgato jhānavimokkhasamādhisamāpattīnaṃ
saṃkilesaṃ vodānaṃ vuṭṭhānaṃ yathābhūtaṃ pajānāti, idampi tathāgatassa
tathāgatabalaṃ hoti, yaṃ balaṃ āgamma tathāgato āsabhaṃ ṭhānaṃ paṭijānāti,
parisāsu sīhanādaṃ nadati, brahmacakkaṃ pavatteti. (7)</p>
<p>
<a class="ms" id="p_30Vbh_2381"></a><a class="sc" id="179"></a>Puna caparaṃ
tathāgato pubbenivāsānussatiṃ yathābhūtaṃ pajānāti. Yampi tathāgato
pubbenivāsānussatiṃ yathābhūtaṃ pajānāti, idampi tathāgatassa tathāgatabalaṃ
hoti, yaṃ balaṃ āgamma tathāgato āsabhaṃ ṭhānaṃ paṭijānāti, parisāsu sīhanādaṃ
nadati, brahmacakkaṃ pavatteti. (8)</p>
<p>
<a class="ms" id="p_30Vbh_2382"></a><a class="sc" id="180"></a>Puna caparaṃ
tathāgato sattānaṃ cutūpapātaṃ yathābhūtaṃ pajānāti. Yampi tathāgato sattānaṃ
cutūpapātaṃ yathābhūtaṃ pajānāti, idampi tathāgatassa tathāgatabalaṃ hoti, yaṃ
balaṃ āgamma tathāgato āsabhaṃ ṭhānaṃ paṭijānāti, parisāsu sīhanādaṃ nadati,
brahmacakkaṃ pavatteti. (9)</p>
<p>
<a class="ms" id="p_30Vbh_2383"></a><a class="sc" id="181"></a>Puna caparaṃ
tathāgato āsavānaṃ khayaṃ yathābhūtaṃ pajānāti. Yampi tathāgato āsavānaṃ khayaṃ
yathābhūtaṃ pajānāti, idampi tathāgatassa tathāgatabalaṃ hoti, yaṃ balaṃ
āgamma tathāgato āsabhaṃ ṭhānaṃ paṭijānāti, parisāsu sīhanādaṃ nadati,
brahmacakkaṃ pavatteti. Imāni dasa tathāgatassa tathāgatabalāni, yehi balehi
samannāgato tathāgato āsabhaṃ ṭhānaṃ paṭijānāti, parisāsu sīhanādaṃ nadati,
brahmacakkaṃ pavatteti. (10)</p>
<p class="endsutta">
<a class="ms" id="p_30Vbh_2384"></a>
<a class="sc" id="182"></a>
Evaṃ dasavidhena ñāṇavatthu.<br>
Mātikā.</p>
<h2> Niddesa</h2>
<h2>1 Ekakaniddesa</h2>
<p>
<a class="ms" id="p_30Vbh_2385"></a><a class="msdiv" id="msdiv761"></a>
<a class="sc" id="183"></a>Pañca viññāṇā na hetumeva, ahetukameva,
hetuvippayuttameva, sappaccayameva, saṅkhatameva, arūpameva, lokiyameva,
sāsavameva, saṃyojaniyameva, ganthaniyameva, oghaniyameva, yoganiyameva,
nīvaraṇiyameva, parāmaṭṭhameva, upādāniyameva, saṃkilesikameva, abyākatameva,
sārammaṇameva, acetasikameva, vipākameva, upādinnupādāniyameva,
asaṃkiliṭṭhasaṃkilesikameva, na savitakkasavicārameva, na
avitakkavicāramattameva, avitakkaavicārameva, na pītisahagatameva, neva
dassanena na bhāvanāya pahātabbameva, neva dassanena na bhāvanāya
pahātabbahetukameva, nevācayagāmināpacayagāmimeva, nevasekkhanāsekkhameva,
parittameva, kāmāvacarameva, na rūpāvacarameva, na arūpāvacarameva,
pariyāpannameva, no apariyāpannameva, aniyatameva, aniyyānikameva, uppannaṃ
manoviññāṇaviññeyyameva, aniccameva, jarābhibhūtameva. (1)</p>
<p>
<a class="ms" id="p_30Vbh_2386"></a><a class="msdiv" id="msdiv762"></a>
<a class="sc" id="184"></a>Pañca viññāṇā uppannavatthukā, uppannārammaṇāti
uppannasmiṃ vatthusmiṃ uppanne ārammaṇe uppajjanti. (2)</p>
<p>
<a class="ms" id="p_30Vbh_2387"></a><a class="sc" id="185"></a>Purejātavatthukā,
purejātārammaṇāti purejātasmiṃ vatthusmiṃ purejāte ārammaṇe uppajjanti. (3)
</p>
<p>
<a class="ms" id="p_30Vbh_2388"></a><a class="sc" id="186"></a>Ajjhattikavatthukā,
bāhirārammaṇāti pañcannaṃ viññāṇānaṃ vatthu ajjhattikā, ārammaṇā bāhirā. (4)
</p>
<p>
<a class="ms" id="p_30Vbh_2389"></a><a class="sc" id="187"></a>Asambhinnavatthukā,
asambhinnārammaṇāti asambhinnasmiṃ vatthusmiṃ asambhinne ārammaṇe uppajjanti.
(5)</p>
<p>
<a class="ms" id="p_30Vbh_2390"></a><a class="sc" id="188"></a>Nānāvatthukā,
nānārammaṇāti aññaṃ cakkhuviññāṇassa vatthu ca ārammaṇañca, aññaṃ
sotaviññāṇassa vatthu ca ārammaṇañca, aññaṃ ghānaviññāṇassa vatthu ca
ārammaṇañca, aññaṃ jivhāviññāṇassa vatthu ca ārammaṇañca, aññaṃ kāyaviññāṇassa
vatthu ca ārammaṇañca. (6)</p>
<p>
<a class="ms" id="p_30Vbh_2391"></a><a class="msdiv" id="msdiv763"></a>
<a class="sc" id="189"></a>Na aññamaññassa gocaravisayaṃ paccanubhontīti
cakkhuviññāṇassa gocaravisayaṃ sotaviññāṇaṃ na paccanubhoti, sotaviññāṇassa
gocaravisayampi cakkhuviññāṇaṃ na paccanubhoti. Cakkhuviññāṇassa gocaravisayaṃ
ghānaviññāṇaṃ na paccanubhoti, ghānaviññāṇassa gocaravisayampi cakkhuviññāṇaṃ
na paccanubhoti. Cakkhuviññāṇassa gocaravisayaṃ jivhāviññāṇaṃ na paccanubhoti,
jivhāviññāṇassa gocaravisayampi cakkhuviññāṇaṃ na paccanubhoti.
Cakkhuviññāṇassa gocaravisayaṃ kāyaviññāṇaṃ na paccanubhoti, kāyaviññāṇassa
gocaravisayampi cakkhuviññāṇaṃ na paccanubhoti. Sotaviññāṇassa…pe…
ghānaviññāṇassa…pe…  jivhāviññāṇassa…pe…  kāyaviññāṇassa gocaravisayaṃ
cakkhuviññāṇaṃ na paccanubhoti, cakkhuviññāṇassa gocaravisayampi kāyaviññāṇaṃ
na paccanubhoti. Kāyaviññāṇassa gocaravisayaṃ sotaviññāṇaṃ na paccanubhoti,
sotaviññāṇassa gocaravisayampi kāyaviññāṇaṃ na paccanubhoti. Kāyaviññāṇassa
gocaravisayaṃ ghānaviññāṇaṃ na paccanubhoti, ghānaviññāṇassa gocaravisayampi
kāyaviññāṇaṃ na paccanubhoti. Kāyaviññāṇassa gocaravisayaṃ jivhāviññāṇaṃ na
paccanubhoti, jivhāviññāṇassa gocaravisayampi kāyaviññāṇaṃ na paccanubhoti. (7)
</p>
<p>
<a class="ms" id="p_30Vbh_2392"></a><a class="msdiv" id="msdiv764"></a>
<a class="sc" id="190"></a>Na asamannāhārā uppajjantīti samannāharantassa
uppajjanti. (8)</p>
<p>
<a class="ms" id="p_30Vbh_2393"></a><a class="sc" id="191"></a>Na amanasikārā
uppajjantīti manasikarontassa uppajjanti. (9)</p>
<p>
<a class="ms" id="p_30Vbh_2394"></a><a class="sc" id="192"></a>Na abbokiṇṇā
uppajjantīti na paṭipāṭiyā uppajjanti. (10)</p>
<p>
<a class="ms" id="p_30Vbh_2395"></a><a class="sc" id="193"></a>Na apubbaṃ
acarimaṃ uppajjantīti na ekakkhaṇe uppajjanti. (11)</p>
<p>
<a class="ms" id="p_30Vbh_2396"></a><a class="msdiv" id="msdiv765"></a>
<a class="sc" id="194"></a>Na aññamaññassa samanantarā uppajjantīti
cakkhuviññāṇassa uppannasamanantarā sotaviññāṇaṃ na uppajjati, sotaviññāṇassa
uppannasamanantarāpi cakkhuviññāṇaṃ na uppajjati. Cakkhuviññāṇassa
uppannasamanantarā ghānaviññāṇaṃ na uppajjati, ghānaviññāṇassa
uppannasamanantarāpi cakkhuviññāṇaṃ na uppajjati. Cakkhuviññāṇassa
uppannasamanantarā jivhāviññāṇaṃ na uppajjati, jivhāviññāṇassa
uppannasamanantarāpi cakkhuviññāṇaṃ na uppajjati. Cakkhuviññāṇassa
uppannasamanantarā kāyaviññāṇaṃ na uppajjati, kāyaviññāṇassa
uppannasamanantarāpi cakkhuviññāṇaṃ na uppajjati. Sotaviññāṇassa…pe…
ghānaviññāṇassa…pe…  jivhāviññāṇassa…pe…  kāyaviññāṇassa uppannasamanantarā
cakkhuviññāṇaṃ na uppajjati, cakkhuviññāṇassa uppannasamanantarāpi kāyaviññāṇaṃ
na uppajjati. Kāyaviññāṇassa uppannasamanantarā sotaviññāṇaṃ na uppajjati,
sotaviññāṇassa uppannasamanantarāpi kāyaviññāṇaṃ na uppajjati. Kāyaviññāṇassa
uppannasamanantarā ghānaviññāṇaṃ na uppajjati, ghānaviññāṇassa
uppannasamanantarāpi kāyaviññāṇaṃ na uppajjati. Kāyaviññāṇassa
uppannasamanantarā jivhāviññāṇaṃ na uppajjati, jivhāviññāṇassa
uppannasamanantarāpi kāyaviññāṇaṃ na uppajjati. (12)</p>
<p>
<a class="ms" id="p_30Vbh_2397"></a><a class="msdiv" id="msdiv766"></a>
<a class="sc" id="195"></a>Pañca viññāṇā anābhogāti pañcannaṃ viññāṇānaṃ natthi
āvaṭṭanā vā ābhogo vā samannāhāro vā manasikāro vā. (13)</p>
<p>
<a class="ms" id="p_30Vbh_2398"></a><a class="sc" id="196"></a>Pañcahi
viññāṇehi na kañci dhammaṃ paṭivijānātīti pañcahi viññāṇehi na kañci dhammaṃ
paṭivijānāti. (14)</p>
<p>
<a class="ms" id="p_30Vbh_2399"></a><a class="sc" id="197"></a>Aññatra
abhinipātamattāti aññatra āpātamattā.</p>
<p>
<a class="ms" id="p_30Vbh_2400"></a><a class="sc" id="198"></a>Pañcannaṃ
viññāṇānaṃ samanantarāpi na kañci dhammaṃ paṭivijānātīti pañcannaṃ viññāṇānaṃ
samanantarā manodhātuyāpi na kañci dhammaṃ paṭivijānāti. (15)</p>
<p>
<a class="ms" id="p_30Vbh_2401"></a><a class="sc" id="199"></a>Pañcahi
viññāṇehi na kañci iriyāpathaṃ kappetīti pañcahi viññāṇehi na kañci iriyāpathaṃ
kappeti—  gamanaṃ vā ṭhānaṃ vā nisajjaṃ vā seyyaṃ vā. (16)</p>
<p>
<a class="ms" id="p_30Vbh_2402"></a><a class="sc" id="200"></a>Pañcannaṃ
viññāṇānaṃ samanantarāpi na kañci iriyāpathaṃ kappetīti pañcannaṃ viññāṇānaṃ
samanantarā manodhātuyāpi na kañci iriyāpathaṃ kappeti—  gamanaṃ vā ṭhānaṃ vā
nisajjaṃ vā seyyaṃ vā. (17)</p>
<p>
<a class="ms" id="p_30Vbh_2403"></a><a class="sc" id="201"></a>Pañcahi
viññāṇehi na kāyakammaṃ na vacīkammaṃ paṭṭhapetīti pañcahi viññāṇehi na
kāyakammaṃ na vacīkammaṃ paṭṭhapeti. (18)</p>
<p>
<a class="ms" id="p_30Vbh_2404"></a><a class="sc" id="202"></a>Pañcannaṃ
viññāṇānaṃ samanantarāpi na kāyakammaṃ na vacīkammaṃ paṭṭhapetīti pañcannaṃ
viññāṇānaṃ samanantarā manodhātuyāpi na kāyakammaṃ na vacīkammaṃ paṭṭhapeti.
(19)</p>
<p>
<a class="ms" id="p_30Vbh_2405"></a><a class="sc" id="203"></a>Pañcahi
viññāṇehi na kusalākusalaṃ dhammaṃ samādiyatīti pañcahi viññāṇehi na
kusalākusalaṃ dhammaṃ samādiyati. (20)</p>
<p>
<a class="ms" id="p_30Vbh_2406"></a><a class="sc" id="204"></a>Pañcannaṃ
viññāṇānaṃ samanantarāpi na kusalākusalaṃ dhammaṃ samādiyatīti pañcannaṃ
viññāṇānaṃ samanantarā manodhātuyāpi na kusalākusalaṃ dhammaṃ samādiyati. (21)
</p>
<p>
<a class="ms" id="p_30Vbh_2407"></a><a class="sc" id="205"></a>Pañcahi
viññāṇehi na samāpajjati na vuṭṭhātīti pañcahi viññāṇehi na samāpajjati na
vuṭṭhāti. (22)</p>
<p>
<a class="ms" id="p_30Vbh_2408"></a><a class="sc" id="206"></a>Pañcannaṃ
viññāṇānaṃ samanantarāpi na samāpajjati na vuṭṭhātīti pañcannaṃ viññāṇānaṃ
samanantarā manodhātuyāpi na samāpajjati na vuṭṭhāti. (23)</p>
<p>
<a class="ms" id="p_30Vbh_2409"></a><a class="sc" id="207"></a>Pañcahi
viññāṇehi na cavati na uppajjatīti pañcahi viññāṇehi na cavati na uppajjati.
(24)</p>
<p>
<a class="ms" id="p_30Vbh_2410"></a><a class="sc" id="208"></a>Pañcannaṃ
viññāṇānaṃ samanantarāpi na cavati na uppajjatīti pañcannaṃ viññāṇānaṃ
samanantarā manodhātuyāpi na cavati na uppajjati. (25)</p>
<p>
<a class="ms" id="p_30Vbh_2411"></a><a class="sc" id="209"></a>Pañcahi
viññāṇehi na supati na paṭibujjhati na supinaṃ passatīti pañcahi viññāṇehi na
supati na paṭibujjhati na supinaṃ passati. (26)</p>
<p>
<a class="ms" id="p_30Vbh_2412"></a><a class="sc" id="210"></a>Pañcannaṃ
viññāṇānaṃ samanantarāpi na supati na paṭibujjhati na supinaṃ passatīti
pañcannaṃ viññāṇānaṃ samanantarā manodhātuyāpi na supati na paṭibujjhati na
supinaṃ passati. (27)</p>
<p>
<a class="ms" id="p_30Vbh_2413"></a><a class="sc" id="211"></a>Evaṃ
yāthāvakavatthuvibhāvanā paññā.</p>
<p class="endsutta">
<a class="ms" id="p_30Vbh_2414"></a>
<a class="sc" id="212"></a>
Evaṃ ekavidhena ñāṇavatthu.<br>
Ekakaṃ.</p>
<h2>2 Dukaniddesa</h2>
<p>
<a class="ms" id="p_30Vbh_2415"></a><a class="msdiv" id="msdiv767"></a>
<a class="sc" id="213"></a>Tīsu bhūmīsu kusalābyākate paññā lokiyā paññā,
catūsu maggesu catūsu phalesu paññā lokuttarā paññā. (1)</p>
<p>
<a class="ms" id="p_30Vbh_2416"></a><a class="sc" id="214"></a>Sabbāva paññā
kenaci viññeyyā, kenaci na viññeyyā. (2)</p>
<p>
<a class="ms" id="p_30Vbh_2417"></a><a class="sc" id="215"></a>Tīsu bhūmīsu
kusalābyākate paññā sāsavā paññā, catūsu maggesu catūsu phalesu paññā anāsavā
paññā. (3)</p>
<p>
<a class="ms" id="p_30Vbh_2418"></a><a class="sc" id="216"></a>Tīsu bhūmīsu
kusalābyākate paññā āsavavippayuttā sāsavā paññā, catūsu maggesu catūsu phalesu
paññā āsavavippayuttā anāsavā paññā. (4)</p>
<p>
<a class="ms" id="p_30Vbh_2419"></a><a class="sc" id="217"></a>Tīsu bhūmīsu
kusalābyākate paññā saṃyojaniyā paññā, catūsu maggesu catūsu phalesu paññā
asaṃyojaniyā paññā. (5)</p>
<p>
<a class="ms" id="p_30Vbh_2420"></a><a class="sc" id="218"></a>Tīsu bhūmīsu
kusalābyākate paññā saṃyojanavippayuttā saṃyojaniyā paññā, catūsu maggesu
catūsu phalesu paññā saṃyojanavippayuttā asaṃyojaniyā paññā. (6)</p>
<p>
<a class="ms" id="p_30Vbh_2421"></a><a class="sc" id="219"></a>Tīsu bhūmīsu
kusalābyākate paññā ganthaniyā paññā, catūsu maggesu catūsu phalesu paññā
aganthaniyā paññā. (7)</p>
<p>
<a class="ms" id="p_30Vbh_2422"></a><a class="sc" id="220"></a>Tīsu bhūmīsu
kusalābyākate paññā ganthavippayuttā ganthaniyā paññā, catūsu maggesu catūsu
phalesu paññā ganthavippayuttā aganthaniyā paññā. (8)</p>
<p>
<a class="ms" id="p_30Vbh_2423"></a><a class="sc" id="221"></a>Tīsu bhūmīsu
kusalābyākate paññā oghaniyā paññā, catūsu maggesu catūsu phalesu paññā
anoghaniyā paññā. (9)</p>
<p>
<a class="ms" id="p_30Vbh_2424"></a><a class="sc" id="222"></a>Tīsu bhūmīsu
kusalābyākate paññā oghavippayuttā oghaniyā paññā, catūsu maggesu catūsu
phalesu paññā oghavippayuttā anoghaniyā paññā. (10)</p>
<p>
<a class="ms" id="p_30Vbh_2425"></a><a class="sc" id="223"></a>Tīsu bhūmīsu
kusalābyākate paññā yoganiyā paññā, catūsu maggesu catūsu phalesu paññā
ayoganiyā paññā. (11)</p>
<p>
<a class="ms" id="p_30Vbh_2426"></a><a class="sc" id="224"></a>Tīsu bhūmīsu
kusalābyākate paññā yogavippayuttā yoganiyā paññā, catūsu maggesu catūsu
phalesu paññā yogavippayuttā ayoganiyā paññā. (12)</p>
<p>
<a class="ms" id="p_30Vbh_2427"></a><a class="sc" id="225"></a>Tīsu bhūmīsu
kusalābyākate paññā nīvaraṇiyā paññā, catūsu maggesu catūsu phalesu paññā
anīvaraṇiyā paññā. (13)</p>
<p>
<a class="ms" id="p_30Vbh_2428"></a><a class="sc" id="226"></a>Tīsu bhūmīsu
kusalābyākate paññā nīvaraṇavippayuttā nīvaraṇiyā paññā, catūsu maggesu catūsu
phalesu paññā nīvaraṇavippayuttā anīvaraṇiyā paññā. (14)</p>
<p>
<a class="ms" id="p_30Vbh_2429"></a><a class="sc" id="227"></a>Tīsu bhūmīsu
kusalābyākate paññā parāmaṭṭhā paññā, catūsu maggesu catūsu phalesu paññā
aparāmaṭṭhā paññā. (15)</p>
<p>
<a class="ms" id="p_30Vbh_2430"></a><a class="sc" id="228"></a>Tīsu bhūmīsu
kusalābyākate paññā parāmāsavippayuttā parāmaṭṭhā paññā, catūsu maggesu catūsu
phalesu paññā parāmāsavippayuttā aparāmaṭṭhā paññā. (16)</p>
<p>
<a class="ms" id="p_30Vbh_2431"></a><a class="sc" id="229"></a>Tīsu bhūmīsu
vipāke paññā upādinnā paññā, tīsu bhūmīsu kusale tīsu bhūmīsu kiriyābyākate
catūsu maggesu catūsu phalesu paññā anupādinnā paññā. (17)</p>
<p>
<a class="ms" id="p_30Vbh_2432"></a><a class="sc" id="230"></a>Tīsu bhūmīsu
kusalābyākate paññā upādāniyā paññā, catūsu maggesu catūsu phalesu paññā
anupādāniyā paññā. (18)</p>
<p>
<a class="ms" id="p_30Vbh_2433"></a><a class="sc" id="231"></a>Tīsu bhūmīsu
kusalābyākate paññā upādānavippayuttā upādāniyā paññā, catūsu maggesu catūsu
phalesu paññā upādānavippayuttā anupādāniyā paññā. (19)</p>
<p>
<a class="ms" id="p_30Vbh_2434"></a><a class="sc" id="232"></a>Tīsu bhūmīsu
kusalābyākate paññā saṃkilesikā paññā, catūsu maggesu catūsu phalesu paññā
asaṃkilesikā paññā. (20)</p>
<p>
<a class="ms" id="p_30Vbh_2435"></a><a class="sc" id="233"></a>Tīsu bhūmīsu
kusalābyākate paññā kilesavippayuttā saṃkilesikā paññā, catūsu maggesu catūsu
phalesu paññā kilesavippayuttā asaṃkilesikā paññā. (21)</p>
<p>
<a class="ms" id="p_30Vbh_2436"></a><a class="sc" id="234"></a>Vitakkasampayuttā
paññā savitakkā paññā, vitakkavippayuttā paññā avitakkā paññā. (22)</p>
<p>
<a class="ms" id="p_30Vbh_2437"></a><a class="sc" id="235"></a>Vicārasampayuttā
paññā savicārā paññā, vicāravippayuttā paññā avicārā paññā. (23)</p>
<p>
<a class="ms" id="p_30Vbh_2438"></a><a class="sc" id="236"></a>Pītisampayuttā
paññā sappītikā paññā, pītivippayuttā paññā appītikā paññā. (24)</p>
<p>
<a class="ms" id="p_30Vbh_2439"></a><a class="sc" id="237"></a>Pītisampayuttā
paññā pītisahagatā paññā, pītivippayuttā paññā na pītisahagatā paññā. (25)</p>
<p>
<a class="ms" id="p_30Vbh_2440"></a><a class="sc" id="238"></a>Sukhasampayuttā
paññā sukhasahagatā paññā, sukhavippayuttā paññā na sukhasahagatā paññā. (26)
</p>
<p>
<a class="ms" id="p_30Vbh_2441"></a><a class="sc" id="239"></a>Upekkhāsampayuttā
paññā upekkhāsahagatā paññā, upekkhāvippayuttā paññā na upekkhāsahagatā paññā.
(27)</p>
<p>
<a class="ms" id="p_30Vbh_2442"></a><a class="sc" id="240"></a>Kāmāvacarakusalābyākate
paññā kāmāvacarā paññā, rūpāvacarā paññā arūpāvacarā paññā, apariyāpannā paññā
na kāmāvacarā paññā. (28)</p>
<p>
<a class="ms" id="p_30Vbh_2443"></a><a class="sc" id="241"></a>Rūpāvacarakusalābyākate
paññā rūpāvacarā paññā, kāmāvacarā paññā arūpāvacarā paññā apariyāpannā paññā
na rūpāvacarā paññā. (29)</p>
<p>
<a class="ms" id="p_30Vbh_2444"></a><a class="sc" id="242"></a>Arūpāvacarakusalābyākate
paññā arūpāvacarā paññā, kāmāvacarā paññā rūpāvacarā paññā apariyāpannā paññā
na arūpāvacarā paññā. (30)</p>
<p>
<a class="ms" id="p_30Vbh_2445"></a><a class="sc" id="243"></a>Tīsu bhūmīsu
kusalābyākate paññā pariyāpannā paññā, catūsu maggesu catūsu phalesu paññā
apariyāpannā paññā. (31)</p>
<p>
<a class="ms" id="p_30Vbh_2446"></a><a class="sc" id="244"></a>Catūsu maggesu
paññā niyyānikā paññā, tīsu bhūmīsu kusale catūsu bhūmīsu vipāke tīsu bhūmīsu
kiriyābyākate paññā aniyyānikā paññā. (32)</p>
<p>
<a class="ms" id="p_30Vbh_2447"></a><a class="sc" id="245"></a>Catūsu maggesu
paññā niyatā paññā, tīsu bhūmīsu kusale catūsu bhūmīsu vipāke tīsu bhūmīsu
kiriyābyākate paññā aniyatā paññā. (33)</p>
<p>
<a class="ms" id="p_30Vbh_2448"></a><a class="sc" id="246"></a>Tīsu bhūmīsu
kusalābyākate paññā sauttarā paññā, catūsu maggesu catūsu phalesu paññā
anuttarā paññā. (34)</p>
<p>
<a class="ms" id="p_30Vbh_2449"></a><a class="sc" id="247"></a>Tattha katamā
atthajāpikā paññā?</p>
<p>
<a class="ms" id="p_30Vbh_2450"></a><a class="sc" id="248"></a>Catūsu bhūmīsu
kusale arahato abhiññaṃ uppādentassa samāpattiṃ uppādentassa kiriyābyākate
paññā atthajāpikā paññā, catūsu bhūmīsu vipāke arahato uppannāya abhiññāya
uppannāya samāpattiyā kiriyābyākate paññā jāpitatthā paññā. (35)</p>
<p class="endsutta">
<a class="ms" id="p_30Vbh_2451"></a>
<a class="sc" id="249"></a>
Evaṃ duvidhena ñāṇavatthu.<br>
Dukaṃ.</p>
<h2>3 Tikaniddesa</h2>
<p>
<a class="ms" id="p_30Vbh_2452"></a><a class="msdiv" id="msdiv768"></a>
<a class="sc" id="250"></a>Tattha katamā cintāmayā paññā? Yogavihitesu vā
kammāyatanesu yogavihitesu vā sippāyatanesu yogavihitesu vā vijjāṭṭhānesu
kammassakataṃ vā saccānulomikaṃ vā rūpaṃ aniccanti vā vedanā…pe…  saññā…
saṅkhārā…  viññāṇaṃ aniccanti vā, yaṃ evarūpiṃ anulomikaṃ khantiṃ diṭṭhiṃ ruciṃ
mudiṃ pekkhaṃ dhammanijjhānakkhantiṃ parato assutvā paṭilabhati—  ayaṃ vuccati
“cintāmayā paññā”.</p>
<p>
<a class="ms" id="p_30Vbh_2453"></a><a class="sc" id="251"></a>Tattha katamā
sutamayā paññā? Yogavihitesu vā kammāyatanesu yogavihitesu vā sippāyatanesu
yogavihitesu vā vijjāṭṭhānesu kammassakataṃ vā saccānulomikaṃ vā rūpaṃ
aniccanti vā vedanā…pe…  saññā…  saṅkhārā…  viññāṇaṃ aniccanti vā, yaṃ evarūpiṃ
anulomikaṃ khantiṃ diṭṭhiṃ ruciṃ mudiṃ pekkhaṃ dhammanijjhānakkhantiṃ parato
sutvā paṭilabhati—  ayaṃ vuccati “sutamayā paññā”.</p>
<p>
<a class="ms" id="p_30Vbh_2454"></a><a class="sc" id="252"></a>Sabbāpi
samāpannassa paññā bhāvanāmayā paññā. (1)</p>
<p>
<a class="ms" id="p_30Vbh_2455"></a><a class="msdiv" id="msdiv769"></a>
<a class="sc" id="253"></a>Tattha katamā dānamayā paññā? Dānaṃ ārabbha
dānādhigaccha yā uppajjati paññā pajānanā…pe…  amoho dhammavicayo sammādiṭṭhi—
ayaṃ vuccati “dānamayā paññā”.</p>
<p>
<a class="ms" id="p_30Vbh_2456"></a><a class="sc" id="254"></a>Tattha katamā
sīlamayā paññā? Sīlaṃ ārabbha sīlādhigaccha yā uppajjati paññā pajānanā…pe…
amoho dhammavicayo sammādiṭṭhi—  ayaṃ vuccati “sīlamayā paññā”.</p>
<p>
<a class="ms" id="p_30Vbh_2457"></a><a class="sc" id="255"></a>Sabbāpi
samāpannassa paññā bhāvanāmayā paññā. (2)</p>
<p>
<a class="ms" id="p_30Vbh_2458"></a><a class="msdiv" id="msdiv770"></a>
<a class="sc" id="256"></a>Tattha katamā adhisīle paññā? Pātimokkhasaṃvaraṃ
saṃvarantassa yā uppajjati paññā pajānanā…pe…  amoho dhammavicayo sammādiṭṭhi—
ayaṃ vuccati “adhisīle paññā”.</p>
<p>
<a class="ms" id="p_30Vbh_2459"></a><a class="sc" id="257"></a>Tattha katamā
adhicitte paññā? Rūpāvacarārūpāvacarasamāpattiṃ samāpajjantassa yā uppajjati
paññā pajānanā…pe…  amoho dhammavicayo sammādiṭṭhi—  ayaṃ vuccati “adhicitte
paññā”.</p>
<p>
<a class="ms" id="p_30Vbh_2460"></a><a class="sc" id="258"></a>Tattha katamā
adhipaññāya paññā? Catūsu maggesu catūsu phalesu paññā—  ayaṃ vuccati
“adhipaññāya paññā”. (3)</p>
<p>
<a class="ms" id="p_30Vbh_2461"></a><a class="msdiv" id="msdiv771"></a>
<a class="sc" id="259"></a>Tattha katamaṃ āyakosallaṃ? “Ime dhamme manasikaroto
anuppannā ceva akusalā dhammā na uppajjanti, uppannā ca akusalā dhammā
pahīyanti. Ime vā panime dhamme manasikaroto anuppannā ceva kusalā dhammā
uppajjanti, uppannā ca kusalā dhammā bhiyyobhāvāya vepullāya bhāvanāya
pāripūriyā saṃvattantī”ti—  yā tattha paññā pajānanā…pe…  amoho dhammavicayo
sammādiṭṭhi—  idaṃ vuccati “āyakosallaṃ”.</p>
<p>
<a class="ms" id="p_30Vbh_2462"></a><a class="sc" id="260"></a>Tattha katamaṃ
apāyakosallaṃ? “Ime dhamme manasikaroto anuppannā ceva kusalā dhammā na
uppajjanti, uppannā ca kusalā dhammā nirujjhanti. Ime vā panime dhamme
manasikaroto anuppannā ceva akusalā dhammā uppajjanti, uppannā ca akusalā
dhammā bhiyyobhāvāya vepullāya saṃvattantī”ti—  yā tattha paññā pajānanā…pe…
amoho dhammavicayo sammādiṭṭhi—  idaṃ vuccati “apāyakosallaṃ”.</p>
<p>
<a class="ms" id="p_30Vbh_2463"></a><a class="sc" id="261"></a>Sabbāpi
tatrupāyā paññā upāyakosallaṃ. (4)</p>
<p>
<a class="ms" id="p_30Vbh_2464"></a><a class="msdiv" id="msdiv772"></a>
<a class="sc" id="262"></a>Catūsu bhūmīsu vipāke paññā vipākā paññā.</p>
<p>
<a class="ms" id="p_30Vbh_2465"></a><a class="sc" id="263"></a>Catūsu bhūmīsu
kusale paññā vipākadhammadhammā paññā.</p>
<p>
<a class="ms" id="p_30Vbh_2466"></a><a class="sc" id="264"></a>Tīsu bhūmīsu
kiriyābyākate paññā nevavipākanavipākadhammadhammā paññā. (5)</p>
<p>
<a class="ms" id="p_30Vbh_2467"></a><a class="msdiv" id="msdiv773"></a>
<a class="sc" id="265"></a>Tīsu bhūmīsu vipāke paññā upādinnupādāniyā paññā.
</p>
<p>
<a class="ms" id="p_30Vbh_2468"></a><a class="sc" id="266"></a>Tīsu bhūmīsu
kusale tīsu bhūmīsu kiriyābyākate paññā anupādinnupādāniyā paññā.</p>
<p>
<a class="ms" id="p_30Vbh_2469"></a><a class="sc" id="267"></a>Catūsu maggesu
catūsu phalesu paññā anupādinnaanupādāniyā paññā. (6)</p>
<p>
<a class="ms" id="p_30Vbh_2470"></a><a class="msdiv" id="msdiv774"></a>
<a class="sc" id="268"></a>Vitakkavicārasampayuttā paññā savitakkasavicārā
paññā.</p>
<p>
<a class="ms" id="p_30Vbh_2471"></a><a class="sc" id="269"></a>Vitakkavippayuttā
vicārasampayuttā paññā avitakkavicāramattā paññā.</p>
<p>
<a class="ms" id="p_30Vbh_2472"></a><a class="sc" id="270"></a>Vitakkavicāravippayuttā
paññā avitakkaavicārā paññā. (7)</p>
<p>
<a class="ms" id="p_30Vbh_2473"></a><a class="msdiv" id="msdiv775"></a>
<a class="sc" id="271"></a>Pītisampayuttā paññā pītisahagatā paññā.</p>
<p>
<a class="ms" id="p_30Vbh_2474"></a><a class="sc" id="272"></a>Sukhasampayuttā
paññā sukhasahagatā paññā.</p>
<p>
<a class="ms" id="p_30Vbh_2475"></a><a class="sc" id="273"></a>Upekkhāsampayuttā
paññā upekkhāsahagatā paññā. (8)</p>
<p>
<a class="ms" id="p_30Vbh_2476"></a><a class="msdiv" id="msdiv776"></a>
<a class="sc" id="274"></a>Tīsu bhūmīsu kusale paññā ācayagāminī paññā.</p>
<p>
<a class="ms" id="p_30Vbh_2477"></a><a class="sc" id="275"></a>Catūsu maggesu
paññā apacayagāminī paññā.</p>
<p>
<a class="ms" id="p_30Vbh_2478"></a><a class="sc" id="276"></a>Catūsu bhūmīsu
vipāke tīsu bhūmīsu kiriyābyākate paññā nevācayagāmināpacayagāminī paññā. (9)
</p>
<p>
<a class="ms" id="p_30Vbh_2479"></a><a class="msdiv" id="msdiv777"></a>
<a class="sc" id="277"></a>Catūsu maggesu tīsu phalesu paññā sekkhā paññā.</p>
<p>
<a class="ms" id="p_30Vbh_2480"></a><a class="sc" id="278"></a>Upariṭṭhimā
arahattaphale paññā asekkhā paññā.</p>
<p>
<a class="ms" id="p_30Vbh_2481"></a><a class="sc" id="279"></a>Tīsu bhūmīsu
kusale tīsu bhūmīsu vipāke tīsu bhūmīsu kiriyābyākate paññā nevasekkhanāsekkhā
paññā. (10)</p>
<p>
<a class="ms" id="p_30Vbh_2482"></a><a class="msdiv" id="msdiv778"></a>
<a class="sc" id="280"></a>Kāmāvacarakusalābyākate paññā parittā paññā.</p>
<p>
<a class="ms" id="p_30Vbh_2483"></a><a class="sc" id="281"></a>Rūpāvacarārūpāvacarakusalābyākate
paññā mahaggatā paññā.</p>
<p>
<a class="ms" id="p_30Vbh_2484"></a><a class="sc" id="282"></a>Catūsu maggesu
catūsu phalesu paññā appamāṇā paññā. (11)</p>
<p>
<a class="ms" id="p_30Vbh_2485"></a><a class="msdiv" id="msdiv779"></a>
<a class="sc" id="283"></a>Tattha katamā parittārammaṇā paññā? Paritte dhamme
ārabbha yā uppajjati paññā pajānanā…pe…  amoho dhammavicayo sammādiṭṭhi—  ayaṃ
vuccati “parittārammaṇā paññā”. (12:<em>1</em>)</p>
<p>
<a class="ms" id="p_30Vbh_2486"></a><a class="msdiv" id="msdiv780"></a>
<a class="sc" id="284"></a>Tattha katamā mahaggatārammaṇā paññā? Mahaggate
dhamme ārabbha yā uppajjati paññā pajānanā…pe…  amoho dhammavicayo sammādiṭṭhi—
ayaṃ vuccati “mahaggatārammaṇā paññā”. (12:<em>2</em>)</p>
<p>
<a class="ms" id="p_30Vbh_2487"></a><a class="msdiv" id="msdiv781"></a>
<a class="sc" id="285"></a>Tattha katamā appamāṇārammaṇā paññā? Appamāṇe dhamme
ārabbha yā uppajjati paññā pajānanā…pe…  amoho dhammavicayo sammādiṭṭhi—  ayaṃ
vuccati “appamāṇārammaṇā paññā”. (12:<em>3</em>)</p>
<p>
<a class="ms" id="p_30Vbh_2488"></a><a class="msdiv" id="msdiv782"></a>
<a class="sc" id="286"></a>Tattha katamā maggārammaṇā paññā? Ariyamaggaṃ
ārabbha yā uppajjati paññā pajānanā…pe…  amoho dhammavicayo sammādiṭṭhi—  ayaṃ
vuccati “maggārammaṇā paññā”. (13:<em>1</em>)</p>
<p>
<a class="ms" id="p_30Vbh_2489"></a><a class="sc" id="287"></a>Catūsu maggesu
paññā maggahetukā paññā. (13:<em>2</em>)</p>
<p>
<a class="ms" id="p_30Vbh_2490"></a><a class="msdiv" id="msdiv783"></a>
<a class="sc" id="288"></a>Tattha katamā maggādhipatinī paññā? Ariyamaggaṃ
adhipatiṃ karitvā yā uppajjati paññā pajānanā…pe…  amoho dhammavicayo
sammādiṭṭhi—  ayaṃ vuccati “maggādhipatinī paññā”. (13:<em>3</em>)</p>
<p>
<a class="ms" id="p_30Vbh_2491"></a><a class="msdiv" id="msdiv784"></a>
<a class="sc" id="289"></a>Catūsu bhūmīsu vipāke paññā siyā uppannā, siyā
uppādinī, na vattabbā anuppannāti. Catūsu bhūmīsu kusale tīsu bhūmīsu
kiriyābyākate paññā siyā uppannā, siyā anuppannā, na vattabbā uppādinīti. (14)
</p>
<p>
<a class="ms" id="p_30Vbh_2492"></a><a class="msdiv" id="msdiv785"></a>
<a class="sc" id="290"></a>Sabbāva paññā siyā atītā, siyā anāgatā, siyā
paccuppannā. (15)</p>
<p>
<a class="ms" id="p_30Vbh_2493"></a><a class="msdiv" id="msdiv786"></a>
<a class="sc" id="291"></a>Tattha katamā atītārammaṇā paññā? Atīte dhamme
ārabbha yā uppajjati paññā pajānanā…pe…  amoho dhammavicayo sammādiṭṭhi—  ayaṃ
vuccati “atītārammaṇā paññā”. (16:<em>1</em>)</p>
<p>
<a class="ms" id="p_30Vbh_2494"></a><a class="msdiv" id="msdiv787"></a>
<a class="sc" id="292"></a>Tattha katamā anāgatārammaṇā paññā? Anāgate dhamme
ārabbha yā uppajjati paññā pajānanā…pe…  amoho dhammavicayo sammādiṭṭhi—  ayaṃ
vuccati “anāgatārammaṇā paññā”. (16:<em>2</em>)</p>
<p>
<a class="ms" id="p_30Vbh_2495"></a><a class="msdiv" id="msdiv788"></a>
<a class="sc" id="293"></a>Tattha katamā paccuppannārammaṇā paññā? Paccuppanne
dhamme ārabbha yā uppajjati paññā pajānanā…pe…  amoho dhammavicayo sammādiṭṭhi—
ayaṃ vuccati “paccuppannārammaṇā paññā”. (16:<em>3</em>)</p>
<p>
<a class="ms" id="p_30Vbh_2496"></a><a class="msdiv" id="msdiv789"></a>
<a class="sc" id="294"></a>Sabbāva paññā siyā ajjhattā, siyā bahiddhā, siyā
ajjhattabahiddhā. (17)</p>
<p>
<a class="ms" id="p_30Vbh_2497"></a><a class="msdiv" id="msdiv790"></a>
<a class="sc" id="295"></a>Tattha katamā ajjhattārammaṇā paññā? Ajjhatte dhamme
ārabbha yā uppajjati paññā pajānanā…pe…  amoho dhammavicayo sammādiṭṭhi—  ayaṃ
vuccati “ajjhattārammaṇā paññā”. (18:<em>1</em>)</p>
<p>
<a class="ms" id="p_30Vbh_2498"></a><a class="msdiv" id="msdiv791"></a>
<a class="sc" id="296"></a>Tattha katamā bahiddhārammaṇā paññā? Bahiddhādhamme
ārabbha yā uppajjati paññā pajānanā…pe…  amoho dhammavicayo sammādiṭṭhi—  ayaṃ
vuccati “bahiddhārammaṇā paññā”. (18:<em>2</em>)</p>
<p>
<a class="ms" id="p_30Vbh_2499"></a><a class="msdiv" id="msdiv792"></a>
<a class="sc" id="297"></a>Tattha katamā ajjhattabahiddhārammaṇā paññā?
Ajjhattabahiddhā dhamme ārabbha yā uppajjati paññā pajānanā…pe…  amoho
dhammavicayo sammādiṭṭhi—  ayaṃ vuccati “ajjhattabahiddhārammaṇā paññā”. (18:<em>3</em>)
</p>
<p class="endsutta">
<a class="ms" id="p_30Vbh_2500"></a>
<a class="sc" id="298"></a>
Evaṃ tividhena ñāṇavatthu.<br>
Tikaṃ.</p>
<h2>4 Catukkaniddesa</h2>
<p>
<a class="ms" id="p_30Vbh_2501"></a><a class="msdiv" id="msdiv793"></a>
<a class="sc" id="299"></a>Tattha katamaṃ kammassakatañāṇaṃ? “Atthi dinnaṃ,
atthi yiṭṭhaṃ, atthi hutaṃ, atthi sukatadukkaṭānaṃ kammānaṃ phalaṃ vipāko,
atthi ayaṃ loko, atthi paro loko, atthi mātā, atthi pitā, atthi sattā
opapātikā, atthi loke samaṇabrāhmaṇā sammaggatā sammāpaṭipannā ye imañca lokaṃ
parañca lokaṃ sayaṃ abhiññā sacchikatvā pavedentī”ti—  yā evarūpā paññā
pajānanā…pe…  amoho dhammavicayo sammādiṭṭhi—  idaṃ vuccati
“kammassakatañāṇaṃ”. Ṭhapetvā saccānulomikaṃ ñāṇaṃ, sabbāpi sāsavā kusalā paññā
kammassakatañāṇaṃ.</p>
<p>
<a class="ms" id="p_30Vbh_2502"></a><a class="sc" id="300"></a>Tattha katamaṃ
saccānulomikaṃ ñāṇaṃ? “Rūpaṃ aniccan”ti vā vedanā…pe…  saññā…  saṅkhārā…
“viññāṇaṃ aniccan”ti vā yā evarūpī anulomikā khanti diṭṭhi ruci mudi pekkhā
dhammanijjhānakkhanti—  idaṃ vuccati “saccānulomikaṃ ñāṇaṃ”.</p>
<p>
<a class="ms" id="p_30Vbh_2503"></a><a class="sc" id="301"></a>Catūsu maggesu
paññā maggasamaṅgissa ñāṇaṃ.</p>
<p>
<a class="ms" id="p_30Vbh_2504"></a><a class="sc" id="302"></a>Catūsu phalesu
paññā phalasamaṅgissa ñāṇaṃ. (1)</p>
<p>
<a class="ms" id="p_30Vbh_2505"></a><a class="msdiv" id="msdiv794"></a>
<a class="sc" id="303"></a>Maggasamaṅgissa ñāṇaṃ dukkhepetaṃ ñāṇaṃ,
dukkhasamudayepetaṃ ñāṇaṃ, dukkhanirodhepetaṃ ñāṇaṃ, dukkhanirodhagāminiyā
paṭipadāyapetaṃ ñāṇaṃ.</p>
<p>
<a class="ms" id="p_30Vbh_2506"></a><a class="sc" id="304"></a>Tattha katamaṃ
dukkhe ñāṇaṃ? Dukkhaṃ ārabbha yā uppajjati paññā pajānanā…pe…  amoho
dhammavicayo sammādiṭṭhi—  idaṃ vuccati “dukkhe ñāṇaṃ”.</p>
<p>
<a class="ms" id="p_30Vbh_2507"></a><a class="sc" id="305"></a>Dukkhasamudayaṃ
ārabbha…pe…  dukkhanirodhaṃ ārabbha…pe…  dukkhanirodhagāminiṃ paṭipadaṃ ārabbha
yā uppajjati paññā pajānanā…pe…  amoho dhammavicayo sammādiṭṭhi—  idaṃ vuccati
“dukkhanirodhagāminiyā paṭipadāya ñāṇaṃ”. (2)</p>
<p>
<a class="ms" id="p_30Vbh_2508"></a><a class="msdiv" id="msdiv795"></a>
<a class="sc" id="306"></a>Kāmāvacarakusalābyākate paññā kāmāvacarā paññā,
rūpāvacarakusalābyākate paññā rūpāvacarā paññā, arūpāvacarakusalābyākate paññā
arūpāvacarā paññā, catūsu maggesu catūsu phalesu paññā apariyāpannā paññā. (3)
</p>
<p>
<a class="ms" id="p_30Vbh_2509"></a><a class="msdiv" id="msdiv796"></a>
<a class="sc" id="307"></a>Tattha katamaṃ dhamme ñāṇaṃ? Catūsu maggesu catūsu
phalesu paññā dhamme ñāṇaṃ.</p>
<p>
<a class="ms" id="p_30Vbh_2510"></a><a class="sc" id="308"></a>So iminā
dhammena ñātena diṭṭhena pattena viditena pariyogāḷhena atītānāgatena nayaṃ
neti. “Ye hi keci atītamaddhānaṃ samaṇā vā brāhmaṇā vā dukkhaṃ abbhaññaṃsu,
dukkhasamudayaṃ abbhaññaṃsu, dukkhanirodhaṃ abbhaññaṃsu, dukkhanirodhagāminiṃ
paṭipadaṃ abbhaññaṃsu, imaññeva te dukkhaṃ abbhaññaṃsu, imaññeva te
dukkhasamudayaṃ abbhaññaṃsu, imaññeva te dukkhanirodhaṃ abbhaññaṃsu, imaññeva
te dukkhanirodhagāminiṃ paṭipadaṃ abbhaññaṃsu. Ye hi keci anāgatamaddhānaṃ
samaṇā vā brāhmaṇā vā dukkhaṃ abhijānissanti, dukkhasamudayaṃ abhijānissanti,
dukkhanirodhaṃ abhijānissanti, dukkhanirodhagāminiṃ paṭipadaṃ abhijānissanti,
imaññeva te dukkhaṃ abhijānissanti, imaññeva te dukkhasamudayaṃ abhijānissanti,
imaññeva te dukkhanirodhaṃ abhijānissanti, imaññeva te dukkhanirodhagāminiṃ
paṭipadaṃ abhijānissantī”ti—  yā tattha paññā pajānanā…pe…  amoho dhammavicayo
sammādiṭṭhi—  idaṃ vuccati “anvaye ñāṇaṃ”.</p>
<p>
<a class="ms" id="p_30Vbh_2511"></a><a class="sc" id="309"></a>Tattha katamaṃ
pariye ñāṇaṃ? Idha bhikkhu parasattānaṃ parapuggalānaṃ cetasā ceto paricca
pajānāti. Sarāgaṃ vā cittaṃ “sarāgaṃ cittan”ti pajānāti, vītarāgaṃ vā cittaṃ
“vītarāgaṃ cittan”ti pajānāti, sadosaṃ vā cittaṃ “sadosaṃ cittan”ti pajānāti,
vītadosaṃ vā cittaṃ “vītadosaṃ cittan”ti pajānāti, samohaṃ vā cittaṃ “samohaṃ
cittan”ti pajānāti, vītamohaṃ vā cittaṃ “vītamohaṃ cittan”ti pajānāti,
saṃkhittaṃ vā cittaṃ “saṃkhittaṃ cittan”ti pajānāti, vikkhittaṃ vā cittaṃ
“vikkhittaṃ cittan”ti pajānāti, mahaggataṃ vā cittaṃ “mahaggataṃ cittan”ti
pajānāti, amahaggataṃ vā cittaṃ “amahaggataṃ cittan”ti pajānāti, sauttaraṃ vā
cittaṃ “sauttaraṃ cittan”ti pajānāti, anuttaraṃ vā cittaṃ “anuttaraṃ cittan”ti
pajānāti, samāhitaṃ vā cittaṃ “samāhitaṃ cittan”ti pajānāti, asamāhitaṃ vā
cittaṃ “asamāhitaṃ cittan”ti pajānāti, vimuttaṃ vā cittaṃ “vimuttaṃ cittan”ti
pajānāti, avimuttaṃ vā cittaṃ “avimuttaṃ cittan”ti pajānātīti—  yā tattha paññā
pajānanā…pe…  amoho dhammavicayo sammādiṭṭhi—  idaṃ vuccati “pariye ñāṇaṃ”.
</p>
<p>
<a class="ms" id="p_30Vbh_2512"></a><a class="sc" id="310"></a>Ṭhapetvā dhamme
ñāṇaṃ anvaye ñāṇaṃ pariye ñāṇaṃ, avasesā paññā sammutiñāṇaṃ. (4)</p>
<p>
<a class="ms" id="p_30Vbh_2513"></a><a class="msdiv" id="msdiv797"></a>
<a class="sc" id="311"></a>Tattha katamā paññā ācayāya no apacayāya?
Kāmāvacarakusale paññā ācayāya no apacayāya.</p>
<p>
<a class="ms" id="p_30Vbh_2514"></a><a class="sc" id="312"></a>Catūsu maggesu
paññā apacayāya no ācayāya.</p>
<p>
<a class="ms" id="p_30Vbh_2515"></a><a class="sc" id="313"></a>Rūpāvacarārūpāvacarakusale
paññā ācayāya ceva apacayāya ca.</p>
<p>
<a class="ms" id="p_30Vbh_2516"></a><a class="sc" id="314"></a>Avasesā paññā
neva ācayāya no apacayāya. (5)</p>
<p>
<a class="ms" id="p_30Vbh_2517"></a><a class="msdiv" id="msdiv798"></a>
<a class="sc" id="315"></a>Tattha katamā paññā nibbidāya no paṭivedhāya? Yāya
paññāya kāmesu vītarāgo hoti, na ca abhiññāyo paṭivijjhati na ca saccāni—  ayaṃ
vuccati “paññā nibbidāya no paṭivedhāya”.</p>
<p>
<a class="ms" id="p_30Vbh_2518"></a><a class="sc" id="316"></a>Sveva paññāya
kāmesu vītarāgo samāno abhiññāyo paṭivijjhati na ca saccāni—  ayaṃ vuccati
“paññā paṭivedhāya no nibbidāya”.</p>
<p>
<a class="ms" id="p_30Vbh_2519"></a><a class="sc" id="317"></a>Catūsu maggesu
paññā nibbidāya ceva paṭivedhāya ca.</p>
<p>
<a class="ms" id="p_30Vbh_2520"></a><a class="sc" id="318"></a>Avasesā paññā
neva nibbidāya no paṭivedhāya. (6)</p>
<p>
<a class="ms" id="p_30Vbh_2521"></a><a class="msdiv" id="msdiv799"></a>
<a class="sc" id="319"></a>Tattha katamā hānabhāginī paññā? Paṭhamassa jhānassa
lābhiṃ kāmasahagatā saññāmanasikārā samudācaranti hānabhāginī paññā.</p>
<p>
<a class="ms" id="p_30Vbh_2522"></a><a class="sc" id="320"></a>Tadanudhammatā
sati santiṭṭhati ṭhitibhāginī paññā.</p>
<p>
<a class="ms" id="p_30Vbh_2523"></a><a class="sc" id="321"></a>Avitakkasahagatā
saññāmanasikārā samudācaranti visesabhāginī paññā.</p>
<p>
<a class="ms" id="p_30Vbh_2524"></a><a class="sc" id="322"></a>Nibbidāsahagatā
saññāmanasikārā samudācaranti virāgūpasañhitā nibbedhabhāginī paññā. Dutiyassa
jhānassa lābhiṃ vitakkasahagatā saññāmanasikārā samudācaranti hānabhāginī
paññā. Tadanudhammatā sati santiṭṭhati ṭhitibhāginī paññā. Upekkhāsahagatā
saññāmanasikārā samudācaranti visesabhāginī paññā. Nibbidāsahagatā
saññāmanasikārā samudācaranti virāgūpasañhitā nibbedhabhāginī paññā. Tatiyassa
jhānassa lābhiṃ pītisukhasahagatā saññāmanasikārā samudācaranti hānabhāginī
paññā. Tadanudhammatā sati santiṭṭhati ṭhitibhāginī paññā.
Adukkhamasukhasahagatā saññāmanasikārā samudācaranti visesabhāginī paññā.
Nibbidāsahagatā saññāmanasikārā samudācaranti virāgūpasañhitā nibbedhabhāginī
paññā. Catutthassa jhānassa lābhiṃ upekkhāsahagatā saññāmanasikārā
samudācaranti hānabhāginī paññā. Tadanudhammatā sati santiṭṭhati ṭhitibhāginī
paññā. Ākāsānañcāyatanasahagatā saññāmanasikārā samudācaranti visesabhāginī
paññā. Nibbidāsahagatā saññāmanasikārā samudācaranti virāgūpasañhitā
nibbedhabhāginī paññā. Ākāsānañcāyatanassa lābhiṃ rūpasahagatā saññāmanasikārā
samudācaranti hānabhāginī paññā. Tadanudhammatā sati santiṭṭhati ṭhitibhāginī
paññā. Viññāṇañcāyatanasahagatā saññāmanasikārā samudācaranti visesabhāginī
paññā. Nibbidāsahagatā saññāmanasikārā samudācaranti virāgūpasañhitā
nibbedhabhāginī paññā. Viññāṇañcāyatanassa lābhiṃ ākāsānañcāyatanasahagatā
saññāmanasikārā samudācaranti hānabhāginī paññā. Tadanudhammatā sati
santiṭṭhati ṭhitibhāginī paññā. Ākiñcaññāyatanasahagatā saññāmanasikārā
samudācaranti visesabhāginī paññā. Nibbidāsahagatā saññāmanasikārā
samudācaranti virāgūpasañhitā nibbedhabhāginī paññā. Ākiñcaññāyatanassa lābhiṃ
viññāṇañcāyatanasahagatā saññāmanasikārā samudācaranti hānabhāginī paññā.
Tadanudhammatā sati santiṭṭhati ṭhitibhāginī paññā.
Nevasaññānāsaññāyatanasahagatā saññāmanasikārā samudācaranti visesabhāginī
paññā. Nibbidāsahagatā saññāmanasikārā samudācaranti virāgūpasañhitā
nibbedhabhāginī paññā. (7)</p>
<p>
<a class="ms" id="p_30Vbh_2525"></a><a class="msdiv" id="msdiv800"></a>
<a class="sc" id="323"></a>Tattha katamā catasso paṭisambhidā?
Atthapaṭisambhidā, dhammapaṭisambhidā, niruttipaṭisambhidā,
paṭibhānapaṭisambhidā. Atthe ñāṇaṃ atthapaṭisambhidā, dhamme ñāṇaṃ
dhammapaṭisambhidā, tatra dhammaniruttābhilāpe ñāṇaṃ niruttipaṭisambhidā,
ñāṇesu ñāṇaṃ paṭibhānapaṭisambhidā. Imā catasso paṭisambhidā. (8)</p>
<p>
<a class="ms" id="p_30Vbh_2526"></a><a class="msdiv" id="msdiv801"></a>
<a class="sc" id="324"></a>Tattha katamā catasso paṭipadā? Dukkhapaṭipadā
dandhābhiññā paññā, dukkhapaṭipadā khippābhiññā paññā, sukhapaṭipadā
dandhābhiññā paññā, sukhapaṭipadā khippābhiññā paññā.</p>
<p>
<a class="ms" id="p_30Vbh_2527"></a><a class="sc" id="325"></a>Tattha katamā
dukkhapaṭipadā dandhābhiññā paññā? Kicchena kasirena samādhiṃ uppādentassa
dandhaṃ taṇṭhānaṃ abhijānantassa yā uppajjati paññā pajānanā…pe…  amoho
dhammavicayo sammādiṭṭhi—  ayaṃ vuccati “dukkhapaṭipadā dandhābhiññā paññā”.
</p>
<p>
<a class="ms" id="p_30Vbh_2528"></a><a class="sc" id="326"></a>Tattha katamā
dukkhapaṭipadā khippābhiññā paññā? Kicchena kasirena samādhiṃ uppādentassa
khippaṃ taṇṭhānaṃ abhijānantassa yā uppajjati paññā pajānanā…pe…  amoho
dhammavicayo sammādiṭṭhi—  ayaṃ vuccati “dukkhapaṭipadā khippābhiññā paññā”.
</p>
<p>
<a class="ms" id="p_30Vbh_2529"></a><a class="sc" id="327"></a>Tattha katamā
sukhapaṭipadā dandhābhiññā paññā? Akicchena akasirena samādhiṃ uppādentassa
dandhaṃ taṇṭhānaṃ abhijānantassa yā uppajjati paññā pajānanā…pe…  amoho
dhammavicayo sammādiṭṭhi—  ayaṃ vuccati “sukhapaṭipadā dandhābhiññā paññā”.
</p>
<p>
<a class="ms" id="p_30Vbh_2530"></a><a class="sc" id="328"></a>Tattha katamā
sukhapaṭipadā khippābhiññā paññā? Akicchena akasirena samādhiṃ uppādentassa
khippaṃ taṇṭhānaṃ abhijānantassa yā uppajjati paññā pajānanā…pe…  amoho
dhammavicayo sammādiṭṭhi—  ayaṃ vuccati “sukhapaṭipadā khippābhiññā paññā”. Imā
catasso paṭipadā. (9)</p>
<p>
<a class="ms" id="p_30Vbh_2531"></a><a class="msdiv" id="msdiv802"></a>
<a class="sc" id="329"></a>Tattha katamāni cattāri ārammaṇāni? Parittā
parittārammaṇā paññā, parittā appamāṇārammaṇā paññā, appamāṇā parittārammaṇā
paññā, appamāṇā appamāṇārammaṇā paññā.</p>
<p>
<a class="ms" id="p_30Vbh_2532"></a><a class="sc" id="330"></a>Tattha katamā
parittā parittārammaṇā paññā? Samādhissa na nikāmalābhissa ārammaṇaṃ thokaṃ
pharantassa yā uppajjati paññā pajānanā…pe…  amoho dhammavicayo sammādiṭṭhi—
ayaṃ vuccati “parittā parittārammaṇā paññā”.</p>
<p>
<a class="ms" id="p_30Vbh_2533"></a><a class="sc" id="331"></a>Tattha katamā
parittā appamāṇārammaṇā paññā? Samādhissa na nikāmalābhissa ārammaṇaṃ vipulaṃ
pharantassa yā uppajjati paññā pajānanā…pe…  amoho dhammavicayo sammādiṭṭhi—
ayaṃ vuccati “parittā appamāṇārammaṇā paññā”.</p>
<p>
<a class="ms" id="p_30Vbh_2534"></a><a class="sc" id="332"></a>Tattha katamā
appamāṇā parittārammaṇā paññā? Samādhissa nikāmalābhissa ārammaṇaṃ thokaṃ
pharantassa yā uppajjati paññā pajānanā…pe…  amoho dhammavicayo sammādiṭṭhi—
ayaṃ vuccati “appamāṇā parittārammaṇā paññā”.</p>
<p>
<a class="ms" id="p_30Vbh_2535"></a><a class="sc" id="333"></a>Tattha katamā
appamāṇā appamāṇārammaṇā paññā? Samādhissa nikāmalābhissa ārammaṇaṃ vipulaṃ
pharantassa yā uppajjati paññā pajānanā…pe…  amoho dhammavicayo sammādiṭṭhi—
ayaṃ vuccati “appamāṇā appamāṇārammaṇā paññā”. Imāni cattāri ārammaṇāni. (10)
</p>
<p>
<a class="ms" id="p_30Vbh_2536"></a><a class="sc" id="334"></a>Maggasamaṅgissa
ñāṇaṃ jarāmaraṇepetaṃ ñāṇaṃ, jarāmaraṇasamudayepetaṃ ñāṇaṃ,
jarāmaraṇanirodhepetaṃ ñāṇaṃ, jarāmaraṇanirodhagāminiyā paṭipadāyapetaṃ ñāṇaṃ.
</p>
<p>
<a class="ms" id="p_30Vbh_2537"></a><a class="sc" id="335"></a>Tattha katamaṃ
jarāmaraṇe ñāṇaṃ? Jarāmaraṇaṃ ārabbha yā uppajjati paññā pajānanā…pe…  amoho
dhammavicayo sammādiṭṭhi—  idaṃ vuccati “jarāmaraṇe ñāṇaṃ”.</p>
<p>
<a class="ms" id="p_30Vbh_2538"></a><a class="sc" id="336"></a>Jarāmaraṇasamudayaṃ
ārabbha…pe…  jarāmaraṇanirodhaṃ ārabbha…pe…  jarāmaraṇanirodhagāminiṃ
paṭipadaṃ ārabbha yā uppajjati paññā pajānanā…pe…  amoho dhammavicayo
sammādiṭṭhi—  idaṃ vuccati “jarāmaraṇanirodhagāminiyā paṭipadāya ñāṇaṃ”. (11)
</p>
<p>
<a class="ms" id="p_30Vbh_2539"></a><a class="msdiv" id="msdiv803"></a>
<a class="sc" id="337"></a>Dhammasamaṅgissa ñāṇaṃ jātiyāpetaṃ ñāṇaṃ…pe…
bhavepetaṃ ñāṇaṃ…pe…  upādānepetaṃ ñāṇaṃ…pe…  taṇhāyapetaṃ ñāṇaṃ…pe…
vedanāyapetaṃ ñāṇaṃ…pe…  phassepetaṃ ñāṇaṃ…pe…  saḷāyatanepetaṃ ñāṇaṃ…pe…
nāmarūpepetaṃ ñāṇaṃ…pe…  viññāṇepetaṃ ñāṇaṃ…pe…  saṅkhāresupetaṃ ñāṇaṃ,
saṅkhārasamudayepetaṃ ñāṇaṃ, saṅkhāranirodhepetaṃ ñāṇaṃ,
saṅkhāranirodhagāminiyā paṭipadāyapetaṃ ñāṇaṃ. (12--21)</p>
<p>
<a class="ms" id="p_30Vbh_2540"></a><a class="sc" id="338"></a>Tattha katamaṃ
saṅkhāresu ñāṇaṃ? Saṅkhāre ārabbha yā uppajjati paññā pajānanā…pe…  amoho
dhammavicayo sammādiṭṭhi—  idaṃ vuccati “saṅkhāresu ñāṇaṃ”.</p>
<p>
<a class="ms" id="p_30Vbh_2541"></a><a class="sc" id="339"></a>Saṅkhārasamudayaṃ
ārabbha…pe…  saṅkhāranirodhaṃ ārabbha…pe…  saṅkhāranirodhagāminiṃ paṭipadaṃ
ārabbha yā uppajjati paññā pajānanā…pe…  amoho dhammavicayo sammādiṭṭhi—  idaṃ
vuccati “saṅkhāranirodhagāminiyā paṭipadāya ñāṇaṃ”. (22--24)</p>
<p>
<a class="ms" id="p_30Vbh_2542"></a><a class="sc" id="340"></a>Evaṃ
catubbidhena ñāṇavatthu.</p>
<p class="endsutta">
<a class="ms" id="p_30Vbh_2543"></a>
<a class="sc" id="341"></a>
Catukkaṃ.</p>
<h2>5 Pañcakaniddesa</h2>
<p>
<a class="ms" id="p_30Vbh_2544"></a><a class="msdiv" id="msdiv804"></a>
<a class="sc" id="342"></a>Tattha katamo pañcaṅgiko sammāsamādhi?
Pītipharaṇatā, sukhapharaṇatā, cetopharaṇatā, ālokapharaṇatā,
paccavekkhaṇānimittaṃ. Dvīsu jhānesu paññā pītipharaṇatā. Tīsu jhānesu paññā
sukhapharaṇatā. Paracitte ñāṇaṃ cetopharaṇatā. Dibbacakkhu ālokapharaṇatā.
Tamhā tamhā samādhimhā vuṭṭhitassa paccavekkhaṇāñāṇaṃ paccavekkhaṇānimittaṃ.
Ayaṃ vuccati “pañcaṅgiko sammāsamādhi”. (1)</p>
<p>
<a class="ms" id="p_30Vbh_2545"></a><a class="sc" id="343"></a>Tattha katamo
pañcañāṇiko sammāsamādhi? “Ayaṃ samādhi paccuppannasukho ceva āyatiñca
sukhavipāko”ti paccattaññeva ñāṇaṃ uppajjati. “Ayaṃ samādhi ariyo nirāmiso”ti
paccattaññeva ñāṇaṃ uppajjati. “Ayaṃ samādhi akāpurisasevito”ti paccattaññeva
ñāṇaṃ uppajjati. “Ayaṃ samādhi santo paṇīto paṭippassaddhaladdho
ekodibhāvādhigato na sasaṅkhāraniggayhavāritagato”ti paccattaññeva ñāṇaṃ
uppajjati. “So kho panāhaṃ imaṃ samādhiṃ sato samāpajjāmi sato vuṭṭhahāmī”ti
paccattaññeva ñāṇaṃ uppajjati. Ayaṃ pañcañāṇiko sammāsamādhi. Evaṃ pañcavidhena
ñāṇavatthu. (2)</p>
<p class="endsutta">
<a class="ms" id="p_30Vbh_2546"></a>
<a class="sc" id="344"></a>
Pañcakaṃ.</p>
<h2>6 Chakkaniddesa</h2>
<p>
<a class="ms" id="p_30Vbh_2547"></a><a class="msdiv" id="msdiv805"></a>
<a class="sc" id="345"></a>Tattha katamā chasu abhiññāsu paññā? Iddhividhe
ñāṇaṃ, sotadhātuvisuddhiyā ñāṇaṃ, paracitte ñāṇaṃ, pubbenivāsānussatiyā ñāṇaṃ,
sattānaṃ cutūpapāte ñāṇaṃ, āsavānaṃ khaye ñāṇaṃ—  imā chasu abhiññāsu paññā.
Evaṃ chabbidhena ñāṇavatthu.</p>
<p class="endsutta">
<a class="ms" id="p_30Vbh_2548"></a>
<a class="sc" id="346"></a>
Chakkaṃ.</p>
<h2>7 Sattakaniddesa</h2>
<p>
<a class="ms" id="p_30Vbh_2549"></a><a class="msdiv" id="msdiv806"></a>
<a class="sc" id="347"></a>Tattha katamāni sattasattati ñāṇavatthūni?
Jātipaccayā jarāmaraṇanti ñāṇaṃ, asati jātiyā natthi jarāmaraṇanti ñāṇaṃ,
atītampi addhānaṃ jātipaccayā jarāmaraṇanti ñāṇaṃ, asati jātiyā natthi
jarāmaraṇanti ñāṇaṃ, anāgatampi addhānaṃ jātipaccayā jarāmaraṇanti ñāṇaṃ, asati
jātiyā natthi jarāmaraṇanti ñāṇaṃ. Yampissa taṃ dhammaṭṭhitiñāṇaṃ tampi
khayadhammaṃ vayadhammaṃ virāgadhammaṃ nirodhadhammanti ñāṇaṃ; bhavapaccayā
jātīti ñāṇaṃ…pe…  upādānapaccayā bhavoti ñāṇaṃ…pe…  taṇhāpaccayā upādānanti
ñāṇaṃ…pe…  vedanāpaccayā taṇhāti ñāṇaṃ…pe…  phassapaccayā vedanāti ñāṇaṃ…pe…
saḷāyatanapaccayā phassoti ñāṇaṃ…pe…  nāmarūpapaccayā saḷāyatananti ñāṇaṃ…pe…
viññāṇapaccayā nāmarūpanti ñāṇaṃ…pe…  saṅkhārapaccayā viññāṇanti ñāṇaṃ…pe…
avijjāpaccayā saṅkhārāti ñāṇaṃ, asati avijjāya natthi saṅkhārāti ñāṇaṃ,
atītampi addhānaṃ avijjāpaccayā saṅkhārāti ñāṇaṃ, asati avijjāya natthi
saṅkhārāti ñāṇaṃ, anāgatampi addhānaṃ avijjāpaccayā saṅkhārāti ñāṇaṃ, asati
avijjāya natthi saṅkhārāti ñāṇaṃ. Yampissa taṃ dhammaṭṭhitiñāṇaṃ tampi
khayadhammaṃ vayadhammaṃ virāgadhammaṃ nirodhadhammanti ñāṇaṃ. Imāni
sattasattati ñāṇavatthūni. Evaṃ sattavidhena ñāṇavatthu.</p>
<p class="endsutta">
<a class="ms" id="p_30Vbh_2550"></a>
<a class="sc" id="348"></a>
Sattakaṃ.</p>
<h2>8 Aṭṭhakaniddesa</h2>
<p>
<a class="ms" id="p_30Vbh_2551"></a><a class="msdiv" id="msdiv807"></a>
<a class="sc" id="349"></a>Tattha katamā catūsu maggesu catūsu phalesu paññā?
Sotāpattimagge paññā, sotāpattiphale paññā, sakadāgāmimagge paññā,
sakadāgāmiphale paññā, anāgāmimagge paññā, anāgāmiphale paññā, arahattamagge
paññā, arahattaphale paññā—  imā catūsu maggesu catūsu phalesu paññā. Evaṃ
aṭṭhavidhena ñāṇavatthu.</p>
<p class="endsutta">
<a class="ms" id="p_30Vbh_2552"></a>
<a class="sc" id="350"></a>
Aṭṭhakaṃ.</p>
<h2>9 Navakaniddesa</h2>
<p>
<a class="ms" id="p_30Vbh_2553"></a><a class="msdiv" id="msdiv808"></a>
<a class="sc" id="351"></a>Tattha katamā navasu anupubbavihārasamāpattīsu
paññā? Paṭhamajjhānasamāpattiyā paññā, dutiyajjhānasamāpattiyā paññā,
tatiyajjhānasamāpattiyā paññā, catutthajjhānasamāpattiyā paññā,
ākāsānañcāyatanasamāpattiyā paññā, viññāṇañcāyatanasamāpattiyā paññā,
ākiñcaññāyatanasamāpattiyā paññā, nevasaññānāsaññāyatanasamāpattiyā paññā,
saññāvedayitanirodhasamāpattiyā vuṭṭhitassa paccavekkhaṇāñāṇaṃ—  imā navasu
anupubbavihārasamāpattīsu paññā. Evaṃ navavidhena ñāṇavatthu.</p>
<p class="endsutta">
<a class="ms" id="p_30Vbh_2554"></a>
<a class="sc" id="352"></a>
Navakaṃ.</p>
<h2>10 Dasakaniddesa</h2>
<p>
<a class="ms" id="p_30Vbh_2555"></a><a class="msdiv" id="msdiv809"></a>
<a class="sc" id="353"></a>Tattha katamaṃ tathāgatassa ṭhānañca ṭhānato
aṭṭhānañca aṭṭhānato yathābhūtaṃ ñāṇaṃ? Idha tathāgato “aṭṭhānametaṃ anavakāso
yaṃ diṭṭhisampanno puggalo kañci saṅkhāraṃ niccato upagaccheyya, netaṃ ṭhānaṃ
vijjatī”ti pajānāti. “Ṭhānañca kho etaṃ vijjati yaṃ puthujjano kañci saṅkhāraṃ
niccato upagaccheyya, ṭhānametaṃ vijjatī”ti pajānāti. “Aṭṭhānametaṃ anavakāso
yaṃ diṭṭhisampanno puggalo kañci saṅkhāraṃ sukhato upagaccheyya, netaṃ ṭhānaṃ
vijjatī”ti pajānāti. “Ṭhānañca kho etaṃ vijjati yaṃ puthujjano kañci saṅkhāraṃ
sukhato upagaccheyya, ṭhānametaṃ vijjatī”ti pajānāti. “Aṭṭhānametaṃ anavakāso
yaṃ diṭṭhisampanno puggalo kañci dhammaṃ atthato upagaccheyya, netaṃ ṭhānaṃ
vijjatī”ti pajānāti. “Ṭhānañca kho etaṃ vijjati yaṃ puthujjano kañci dhammaṃ
atthato upagaccheyya, ṭhānametaṃ vijjatī”ti pajānāti. “Aṭṭhānametaṃ anavakāso
yaṃ diṭṭhisampanno puggalo mātaraṃ jīvitā voropeyya, netaṃ ṭhānaṃ vijjatī”ti
pajānāti. “Ṭhānañca kho etaṃ vijjati yaṃ puthujjano mātaraṃ jīvitā voropeyya,
ṭhānametaṃ vijjatī”ti pajānāti.</p>
<p>
<a class="ms" id="p_30Vbh_2556"></a><a class="sc" id="354"></a>“Aṭṭhānametaṃ
anavakāso yaṃ diṭṭhisampanno puggalo pitaraṃ jīvitā voropeyya…pe…  arahantaṃ
jīvitā voropeyya…pe…  paduṭṭhena cittena tathāgatassa lohitaṃ uppādeyya…pe…
saṃghaṃ bhindeyya…pe…  aññaṃ satthāraṃ uddiseyya…pe…  aṭṭhamaṃ bhavaṃ
nibbatteyya, netaṃ ṭhānaṃ vijjatī”ti pajānāti. “Ṭhānañca kho etaṃ vijjati yaṃ
puthujjano aṭṭhamaṃ bhavaṃ nibbatteyya, ṭhānametaṃ vijjatī”ti pajānāti.</p>
<p>
<a class="ms" id="p_30Vbh_2557"></a><a class="sc" id="355"></a>“Aṭṭhānametaṃ
anavakāso yaṃ ekissā lokadhātuyā dve arahanto sammāsambuddhā apubbaṃ acarimaṃ
uppajjeyyuṃ, netaṃ ṭhānaṃ vijjatī”ti pajānāti. “Ṭhānañca kho etaṃ vijjati yaṃ
ekissā lokadhātuyā eko arahaṃ sammāsambuddho uppajjeyya, ṭhānametaṃ vijjatī”ti
pajānāti. “Aṭṭhānametaṃ anavakāso yaṃ ekissā lokadhātuyā dve rājāno cakkavattī
apubbaṃ acarimaṃ uppajjeyyuṃ, netaṃ ṭhānaṃ vijjatī”ti pajānāti. “Ṭhānañca kho
etaṃ vijjati yaṃ ekissā lokadhātuyā eko rājā cakkavattī uppajjeyya, ṭhānametaṃ
vijjatī”ti pajānāti.</p>
<p>
<a class="ms" id="p_30Vbh_2558"></a><a class="sc" id="356"></a>“Aṭṭhānametaṃ
anavakāso yaṃ itthī arahaṃ assa sammāsambuddho, netaṃ ṭhānaṃ vijjatī”ti
pajānāti. “Ṭhānañca kho etaṃ vijjati yaṃ puriso arahaṃ assa sammāsambuddho,
ṭhānametaṃ vijjatī”ti pajānāti. “Aṭṭhānametaṃ anavakāso yaṃ itthī rājā assa
cakkavattī, netaṃ ṭhānaṃ vijjatī”ti pajānāti. “Ṭhānañca kho etaṃ vijjati yaṃ
puriso rājā assa cakkavattī, ṭhānametaṃ vijjatī”ti pajānāti. “Aṭṭhānametaṃ
anavakāso yaṃ itthī sakkattaṃ kareyya, mārattaṃ kareyya, brahmattaṃ kareyya,
netaṃ ṭhānaṃ vijjatī”ti pajānāti. “Ṭhānañca kho etaṃ vijjati yaṃ puriso
sakkattaṃ kareyya, mārattaṃ kareyya, brahmattaṃ kareyya, ṭhānametaṃ vijjatī”ti
pajānāti.</p>
<p>
<a class="ms" id="p_30Vbh_2559"></a><a class="sc" id="357"></a>“Aṭṭhānametaṃ
anavakāso yaṃ kāyaduccaritassa iṭṭho kanto manāpo vipāko nibbatteyya, netaṃ
ṭhānaṃ vijjatī”ti pajānāti. “Ṭhānañca kho etaṃ vijjati yaṃ kāyaduccaritassa
aniṭṭho akanto amanāpo vipāko nibbatteyya, ṭhānametaṃ vijjatī”ti pajānāti.
“Aṭṭhānametaṃ anavakāso yaṃ vacīduccaritassa…pe…  yaṃ manoduccaritassa iṭṭho
kanto manāpo vipāko nibbatteyya, netaṃ ṭhānaṃ vijjatī”ti pajānāti. “Ṭhānañca
kho etaṃ vijjati yaṃ vacīduccaritassa…pe…  yaṃ manoduccaritassa aniṭṭho akanto
amanāpo vipāko nibbatteyya, ṭhānametaṃ vijjatī”ti pajānāti.</p>
<p>
<a class="ms" id="p_30Vbh_2560"></a><a class="sc" id="358"></a>“Aṭṭhānametaṃ
anavakāso yaṃ kāyasucaritassa aniṭṭho akanto amanāpo vipāko nibbatteyya, netaṃ
ṭhānaṃ vijjatī”ti pajānāti. “Ṭhānañca kho etaṃ vijjati yaṃ kāyasucaritassa
iṭṭho kanto manāpo vipāko nibbatteyya, ṭhānametaṃ vijjatī”ti pajānāti.
“Aṭṭhānametaṃ anavakāso yaṃ vacīsucaritassa…pe…  yaṃ manosucaritassa aniṭṭho
akanto amanāpo vipāko nibbatteyya, netaṃ ṭhānaṃ vijjatī”ti pajānāti. “Ṭhānañca
kho etaṃ vijjati yaṃ vacīsucaritassa…pe…  yaṃ manosucaritassa iṭṭho kanto
manāpo vipāko nibbatteyya, ṭhānametaṃ vijjatī”ti pajānāti.</p>
<p>
<a class="ms" id="p_30Vbh_2561"></a><a class="sc" id="359"></a>“Aṭṭhānametaṃ
anavakāso yaṃ kāyaduccaritasamaṅgī tannidānaṃ tappaccayā kāyassa bhedā paraṃ
maraṇā sugatiṃ saggaṃ lokaṃ upapajjeyya, netaṃ ṭhānaṃ vijjatī”ti pajānāti.
“Ṭhānañca kho etaṃ vijjati yaṃ kāyaduccaritasamaṅgī tannidānaṃ tappaccayā
kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyya,
ṭhānametaṃ vijjatī”ti pajānāti. “Aṭṭhānametaṃ anavakāso yaṃ
vacīduccaritasamaṅgī…pe…  yaṃ manoduccaritasamaṅgī tannidānaṃ tappaccayā
kāyassa bhedā paraṃ maraṇā sugatiṃ saggaṃ lokaṃ upapajjeyya, netaṃ ṭhānaṃ
vijjatī”ti pajānāti. “Ṭhānañca kho etaṃ vijjati yaṃ vacīduccaritasamaṅgī…pe…
yaṃ manoduccaritasamaṅgī tannidānaṃ tappaccayā kāyassa bhedā paraṃ maraṇā
apāyaṃ duggatiṃ vinipātaṃ nirayaṃ upapajjeyya, ṭhānametaṃ vijjatī”ti pajānāti.
</p>
<p>
<a class="ms" id="p_30Vbh_2562"></a><a class="sc" id="360"></a>“Aṭṭhānametaṃ
anavakāso yaṃ kāyasucaritasamaṅgī tannidānaṃ tappaccayā kāyassa bhedā paraṃ
maraṇā apāyaṃ duggatiṃ vinipātaṃ nirayaṃ upapajjeyya, netaṃ ṭhānaṃ vijjatī”ti
pajānāti. “Ṭhānañca kho etaṃ vijjati yaṃ kāyasucaritasamaṅgī tannidānaṃ
tappaccayā kāyassa bhedā paraṃ maraṇā sugatiṃ saggaṃ lokaṃ upapajjeyya,
ṭhānametaṃ vijjatī”ti pajānāti. “Aṭṭhānametaṃ anavakāso yaṃ
vacīsucaritasamaṅgī…pe…  yaṃ manosucaritasamaṅgī tannidānaṃ tappaccayā kāyassa
bhedā paraṃ maraṇā apāyaṃ duggatiṃ vinipātaṃ nirayaṃ upapajjeyya, netaṃ ṭhānaṃ
vijjatī”ti pajānāti. “Ṭhānañca kho etaṃ vijjati yaṃ vacīsucaritasamaṅgī…pe…
yaṃ manosucaritasamaṅgī tannidānaṃ tappaccayā kāyassa bhedā paraṃ maraṇā
sugatiṃ saggaṃ lokaṃ upapajjeyya, ṭhānametaṃ vijjatī”ti pajānāti. “Ye ye dhammā
yesaṃ yesaṃ dhammānaṃ hetū paccayā upādāya taṃ taṃ ṭhānaṃ, ye ye dhammā yesaṃ
yesaṃ dhammānaṃ na hetū appaccayā upādāya taṃ taṃ aṭṭhānan”ti. Yā tattha paññā
pajānanā…pe…  amoho dhammavicayo sammādiṭṭhi—  idaṃ tathāgatassa ṭhānañca
ṭhānato aṭṭhānañca aṭṭhānato yathābhūtaṃ ñāṇaṃ. (1)</p>
<p>
<a class="ms" id="p_30Vbh_2563"></a><a class="msdiv" id="msdiv810"></a>
<a class="sc" id="361"></a>Tattha katamaṃ tathāgatassa
atītānāgatapaccuppannānaṃ kammasamādānānaṃ ṭhānaso hetuso vipākaṃ yathābhūtaṃ
ñāṇaṃ? Idha tathāgato pajānāti—  “atthekaccāni pāpakāni kammasamādānāni
gatisampattipaṭibāḷhāni na vipaccanti. Atthekaccāni pāpakāni kammasamādānāni
upadhisampattipaṭibāḷhāni na vipaccanti. Atthekaccāni pāpakāni kammasamādānāni
kālasampattipaṭibāḷhāni na vipaccanti. Atthekaccāni pāpakāni kammasamādānāni
payogasampattipaṭibāḷhāni na vipaccanti.</p>
<p>
<a class="ms" id="p_30Vbh_2564"></a><a class="sc" id="362"></a>Atthekaccāni
pāpakāni kammasamādānāni gativipattiṃ āgamma vipaccanti. Atthekaccāni pāpakāni
kammasamādānāni upadhivipattiṃ āgamma vipaccanti. Atthekaccāni pāpakāni
kammasamādānāni kālavipattiṃ āgamma vipaccanti. Atthekaccāni pāpakāni
kammasamādānāni payogavipattiṃ āgamma vipaccanti.</p>
<p>
<a class="ms" id="p_30Vbh_2565"></a><a class="sc" id="363"></a>Atthekaccāni
kalyāṇāni kammasamādānāni gativipattipaṭibāḷhāni na vipaccanti. Atthekaccāni
kalyāṇāni kammasamādānāni upadhivipattipaṭibāḷhāni na vipaccanti. Atthekaccāni
kalyāṇāni kammasamādānāni kālavipattipaṭibāḷhāni na vipaccanti. Atthekaccāni
kalyāṇāni kammasamādānāni payogavipattipaṭibāḷhāni na vipaccanti.</p>
<p>
<a class="ms" id="p_30Vbh_2566"></a><a class="sc" id="364"></a>Atthekaccāni
kalyāṇāni kammasamādānāni gatisampattiṃ āgamma vipaccanti. Atthekaccāni
kalyāṇāni kammasamādānāni upadhisampattiṃ āgamma vipaccanti. Atthekaccāni
kalyāṇāni kammasamādānāni kālasampattiṃ āgamma vipaccanti. Atthekaccāni
kalyāṇāni kammasamādānāni payogasampattiṃ āgamma vipaccantī”ti. Yā tattha paññā
pajānanā…pe…  amoho dhammavicayo sammādiṭṭhi—  idaṃ tathāgatassa
atītānāgatapaccuppannānaṃ kammasamādānānaṃ ṭhānaso hetuso vipākaṃ yathābhūtaṃ
ñāṇaṃ. (2)</p>
<p>
<a class="ms" id="p_30Vbh_2567"></a><a class="msdiv" id="msdiv811"></a>
<a class="sc" id="365"></a>Tattha katamaṃ tathāgatassa sabbatthagāminiṃ
paṭipadaṃ yathābhūtaṃ ñāṇaṃ? Idha tathāgato “ayaṃ maggo ayaṃ paṭipadā
nirayagāmī”ti pajānāti, “ayaṃ maggo ayaṃ paṭipadā tiracchānayonigāmī”ti
pajānāti, “ayaṃ maggo ayaṃ paṭipadā pettivisayagāmī”ti pajānāti, “ayaṃ maggo
ayaṃ paṭipadā manussalokagāmī”ti pajānāti, “ayaṃ maggo ayaṃ paṭipadā
devalokagāmī”ti pajānāti, “ayaṃ maggo ayaṃ paṭipadā nibbānagāmī”ti pajānātīti.
Yā tattha paññā pajānanā…pe…  amoho dhammavicayo sammādiṭṭhi—  idaṃ
tathāgatassa sabbatthagāminiṃ paṭipadaṃ yathābhūtaṃ ñāṇaṃ. (3)</p>
<p>
<a class="ms" id="p_30Vbh_2568"></a><a class="msdiv" id="msdiv812"></a>
<a class="sc" id="366"></a>Tattha katamaṃ tathāgatassa anekadhātunānādhātulokaṃ
yathābhūtaṃ ñāṇaṃ? Idha tathāgato khandhanānattaṃ pajānāti, āyatananānattaṃ
pajānāti, dhātunānattaṃ pajānāti, anekadhātunānādhātulokanānattaṃ pajānātīti.
Yā tattha paññā pajānanā…pe…  amoho dhammavicayo sammādiṭṭhi—  idaṃ
tathāgatassa anekadhātunānādhātulokaṃ yathābhūtaṃ ñāṇaṃ. (4)</p>
<p>
<a class="ms" id="p_30Vbh_2569"></a><a class="msdiv" id="msdiv813"></a>
<a class="sc" id="367"></a>Tattha katamaṃ tathāgatassa sattānaṃ
nānādhimuttikataṃ yathābhūtaṃ ñāṇaṃ? Idha tathāgato pajānāti—  “santi sattā
hīnādhimuttikā, santi sattā paṇītādhimuttikā. Hīnādhimuttikā sattā
hīnādhimuttike satte sevanti bhajanti payirupāsanti. Paṇītādhimuttikā sattā
paṇītādhimuttike satte sevanti bhajanti payirupāsanti.</p>
<p>
<a class="ms" id="p_30Vbh_2570"></a><a class="sc" id="368"></a>Atītampi
addhānaṃ hīnādhimuttikā sattā hīnādhimuttike satte seviṃsu bhajiṃsu
payirupāsiṃsu, paṇītādhimuttikā sattā paṇītādhimuttike satte seviṃsu bhajiṃsu
payirupāsiṃsu.</p>
<p>
<a class="ms" id="p_30Vbh_2571"></a><a class="sc" id="369"></a>Anāgatampi
addhānaṃ hīnādhimuttikā sattā hīnādhimuttike satte sevissanti bhajissanti
payirupāsissanti, paṇītādhimuttikā sattā paṇītādhimuttike satte sevissanti
bhajissanti payirupāsissantī”ti. Yā tattha paññā pajānanā…pe…  amoho
dhammavicayo sammādiṭṭhi—  idaṃ tathāgatassa sattānaṃ nānādhimuttikataṃ
yathābhūtaṃ ñāṇaṃ. (5)</p>
<p>
<a class="ms" id="p_30Vbh_2572"></a><a class="msdiv" id="msdiv814"></a>
<a class="sc" id="370"></a>Tattha katamaṃ tathāgatassa parasattānaṃ
parapuggalānaṃ indriyaparopariyattaṃ yathābhūtaṃ ñāṇaṃ? Idha tathāgato sattānaṃ
āsayaṃ pajānāti, anusayaṃ pajānāti, caritaṃ pajānāti, adhimuttiṃ pajānāti,
apparajakkhe mahārajakkhe tikkhindriye mudindriye svākāre dvākāre suviññāpaye
duviññāpaye bhabbābhabbe satte pajānāti.</p>
<p>
<a class="ms" id="p_30Vbh_2573"></a><a class="msdiv" id="msdiv815"></a>
<a class="sc" id="371"></a>Katamo ca sattānaṃ āsayo? “Sassato loko”ti vā,
“asassato loko”ti vā, “antavā loko”ti vā, “anantavā loko”ti vā, “taṃ jīvaṃ taṃ
sarīran”ti vā, “aññaṃ jīvaṃ aññaṃ sarīran”ti vā, “hoti tathāgato paraṃ
maraṇā”ti vā, “na hoti tathāgato paraṃ maraṇā”ti vā, “hoti ca na ca hoti
tathāgato paraṃ maraṇā”ti vā, “neva hoti na na hoti tathāgato paraṃ maraṇā”ti
vā, iti bhavadiṭṭhisannissitā vā sattā honti vibhavadiṭṭhisannissitā vā. Ete vā
pana ubho ante anupagamma idappaccayatā paṭiccasamuppannesu dhammesu anulomikā
khanti paṭiladdhā hoti yathābhūtaṃ ñāṇaṃ. Ayaṃ sattānaṃ āsayo. (6.1)</p>
<p>
<a class="ms" id="p_30Vbh_2574"></a><a class="msdiv" id="msdiv816"></a>
<a class="sc" id="372"></a>Katamo ca sattānaṃ anusayo? Sattānusayā—
kāmarāgānusayo, paṭighānusayo, mānānusayo, diṭṭhānusayo, vicikicchānusayo,
bhavarāgānusayo, avijjānusayo. Yaṃ loke piyarūpaṃ sātarūpaṃ ettha sattānaṃ
rāgānusayo anuseti. Yaṃ loke appiyarūpaṃ asātarūpaṃ ettha sattānaṃ
paṭighānusayo anuseti. Iti imesu dvīsu dhammesu avijjānupatitā. Tadekaṭṭho māno
ca diṭṭhi ca vicikicchā ca daṭṭhabbā. Ayaṃ sattānaṃ anusayo. (6.2)</p>
<p>
<a class="ms" id="p_30Vbh_2575"></a><a class="msdiv" id="msdiv817"></a>
<a class="sc" id="373"></a>Katamañca sattānaṃ caritaṃ? Puññābhisaṅkhāro,
apuññābhisaṅkhāro, āneñjābhisaṅkhāro, parittabhūmako vā mahābhūmako vā—  idaṃ
sattānaṃ caritaṃ. (6.3)</p>
<p>
<a class="ms" id="p_30Vbh_2576"></a><a class="msdiv" id="msdiv818"></a>
<a class="sc" id="374"></a>Katamā ca sattānaṃ adhimutti? Santi sattā
hīnādhimuttikā, santi sattā paṇītādhimuttikā. Hīnādhimuttikā sattā
hīnādhimuttike satte sevanti bhajanti payirupāsanti. Paṇītādhimuttikā sattā
paṇītādhimuttike satte sevanti bhajanti payirupāsanti.</p>
<p>
<a class="ms" id="p_30Vbh_2577"></a><a class="sc" id="375"></a>Atītampi
addhānaṃ hīnādhimuttikā sattā hīnādhimuttike satte seviṃsu bhajiṃsu
payirupāsiṃsu. Paṇītādhimuttikā sattā paṇītādhimuttike satte seviṃsu bhajiṃsu
payirupāsiṃsu.</p>
<p>
<a class="ms" id="p_30Vbh_2578"></a><a class="sc" id="376"></a>Anāgatampi
addhānaṃ hīnādhimuttikā sattā hīnādhimuttike satte sevissanti bhajissanti
payirupāsissanti. Paṇītādhimuttikā sattā paṇītādhimuttike satte sevissanti
bhajissanti payirupāsissanti. Ayaṃ sattānaṃ adhimutti. (6.4)</p>
<p>
<a class="ms" id="p_30Vbh_2579"></a><a class="msdiv" id="msdiv819"></a>
<a class="sc" id="377"></a>Katame te sattā mahārajakkhā? Dasa kilesavatthūni—
lobho, doso, moho, māno, diṭṭhi, vicikicchā, thinaṃ, uddhaccaṃ, ahirikaṃ,
anottappaṃ. Yesaṃ sattānaṃ imāni dasa kilesavatthūni āsevitāni bhāvitāni
bahulīkatāni ussadagatāni, ime te sattā mahārajakkhā. (6.5)</p>
<p>
<a class="ms" id="p_30Vbh_2580"></a><a class="msdiv" id="msdiv820"></a>
<a class="sc" id="378"></a>Katame te sattā apparajakkhā? Yesaṃ sattānaṃ imāni
dasa kilesavatthūni anāsevitāni abhāvitāni abahulīkatāni anussadagatāni, ime te
sattā apparajakkhā. (6.6)</p>
<p>
<a class="ms" id="p_30Vbh_2581"></a><a class="msdiv" id="msdiv821"></a>
<a class="sc" id="379"></a>Katame te sattā mudindriyā? Pañcindriyāni—
saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ. Yesaṃ
sattānaṃ imāni pañcindriyāni anāsevitāni abhāvitāni abahulīkatāni
anussadagatāni, ime te sattā mudindriyā. (6.7)</p>
<p>
<a class="ms" id="p_30Vbh_2582"></a><a class="msdiv" id="msdiv822"></a>
<a class="sc" id="380"></a>Katame te sattā tikkhindriyā? Yesaṃ sattānaṃ imāni
pañcindriyāni āsevitāni bhāvitāni bahulīkatāni ussadagatāni, ime te sattā
tikkhindriyā. (6.8)</p>
<p>
<a class="ms" id="p_30Vbh_2583"></a><a class="msdiv" id="msdiv823"></a>
<a class="sc" id="381"></a>Katame te sattā dvākārā? Ye te sattā pāpāsayā
pāpānusayā pāpacaritā pāpādhimuttikā mahārajakkhā mudindriyā, ime te sattā
dvākārā. (6.9)</p>
<p>
<a class="ms" id="p_30Vbh_2584"></a><a class="msdiv" id="msdiv824"></a>
<a class="sc" id="382"></a>Katame te sattā svākārā? Ye te sattā kalyāṇāsayā
kalyāṇacaritā kalyāṇādhimuttikā apparajakkhā tikkhindriyā, ime te sattā
svākārā. (6.10)</p>
<p>
<a class="ms" id="p_30Vbh_2585"></a><a class="msdiv" id="msdiv825"></a>
<a class="sc" id="383"></a>Katame te sattā duviññāpayā? Ye ca te sattā dvākārā,
teva te sattā duviññāpayā. Ye ca te sattā svākārā, teva te sattā suviññāpayā.
(6.11)</p>
<p>
<a class="ms" id="p_30Vbh_2586"></a><a class="msdiv" id="msdiv826"></a>
<a class="sc" id="384"></a>Katame te sattā abhabbā? Ye te sattā kammāvaraṇena
samannāgatā kilesāvaraṇena samannāgatā vipākāvaraṇena samannāgatā assaddhā
acchandikā duppaññā abhabbā niyāmaṃ okkamituṃ kusalesu dhammesu sammattaṃ, ime
te sattā abhabbā. (6.12)</p>
<p>
<a class="ms" id="p_30Vbh_2587"></a><a class="msdiv" id="msdiv827"></a>
<a class="sc" id="385"></a>Katame te sattā bhabbā? Ye te sattā na kammāvaraṇena
samannāgatā na kilesāvaraṇena samannāgatā na vipākāvaraṇena samannāgatā saddhā
chandikā paññavanto bhabbā niyāmaṃ okkamituṃ kusalesu dhammesu sammattaṃ, ime
te sattā bhabbāti. Yā tattha paññā pajānanā…pe…  amoho dhammavicayo
sammādiṭṭhi—  idaṃ tathāgatassa parasattānaṃ parapuggalānaṃ
indriyaparopariyattaṃ yathābhūtaṃ ñāṇaṃ. (6.13)</p>
<p>
<a class="ms" id="p_30Vbh_2588"></a><a class="msdiv" id="msdiv828"></a>
<a class="sc" id="386"></a>Tattha katamaṃ tathāgatassa
jhānavimokkhasamādhisamāpattīnaṃ saṃkilesaṃ vodānaṃ vuṭṭhānaṃ yathābhūtaṃ
ñāṇaṃ? Jhāyīti cattāro jhāyī. Atthekacco jhāyī sampattiṃyeva samānaṃ vipattīti
pacceti, atthekacco jhāyī vipattiṃyeva samānaṃ sampattīti pacceti, atthekacco
jhāyī sampattiṃyeva samānaṃ sampattīti pacceti, atthekacco jhāyī vipattiṃyeva
samānaṃ vipattīti pacceti—  ime cattāro jhāyī.</p>
<p>
<a class="ms" id="p_30Vbh_2589"></a><a class="sc" id="387"></a>Aparepi cattāro
jhāyī. Atthekacco jhāyī dandhaṃ samāpajjati khippaṃ vuṭṭhāti, atthekacco jhāyī
khippaṃ samāpajjati dandhaṃ vuṭṭhāti, atthekacco jhāyī dandhaṃ samāpajjati
dandhaṃ vuṭṭhāti, atthekacco jhāyī khippaṃ samāpajjati khippaṃ vuṭṭhāti—  ime
cattāro jhāyī.</p>
<p>
<a class="ms" id="p_30Vbh_2590"></a><a class="sc" id="388"></a>Aparepi cattāro
jhāyī. Atthekacco jhāyī samādhismiṃ samādhikusalo hoti, na samādhismiṃ
samāpattikusalo; atthekacco jhāyī samādhismiṃ samāpattikusalo hoti, na
samādhismiṃ samādhikusalo; atthekacco jhāyī samādhismiṃ samādhikusalo ca hoti,
samādhismiṃ samāpattikusalo ca; atthekacco jhāyī neva samādhismiṃ samādhikusalo
hoti, na samādhismiṃ samāpattikusalo—  ime cattāro jhāyī.</p>
<p>
<a class="ms" id="p_30Vbh_2591"></a><a class="sc" id="389"></a>“Jhānan”ti.
Cattāri jhānāni—  paṭhamaṃ jhānaṃ, dutiyaṃ jhānaṃ, tatiyaṃ jhānaṃ, catutthaṃ
jhānaṃ.</p>
<p>
<a class="ms" id="p_30Vbh_2592"></a><a class="sc" id="390"></a>“Vimokkho”ti.
Aṭṭha vimokkhā. Rūpī rūpāni passati—  ayaṃ paṭhamo vimokkho.</p>
<p>
<a class="ms" id="p_30Vbh_2593"></a><a class="sc" id="391"></a>Ajjhattaṃ
arūpasaññī bahiddhā rūpāni passati—  ayaṃ dutiyo vimokkho.</p>
<p>
<a class="ms" id="p_30Vbh_2594"></a><a class="sc" id="392"></a>Subhanteva
adhimutto hoti—  ayaṃ tatiyo vimokkho.</p>
<p>
<a class="ms" id="p_30Vbh_2595"></a><a class="sc" id="393"></a>Sabbaso
rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā
“ananto ākāso”ti ākāsānañcāyatanaṃ upasampajja viharati—  ayaṃ catuttho
vimokkho.</p>
<p>
<a class="ms" id="p_30Vbh_2596"></a><a class="sc" id="394"></a>Sabbaso
ākāsānañcāyatanaṃ samatikkamma “anantaṃ viññāṇan”ti viññāṇañcāyatanaṃ
upasampajja viharati—  ayaṃ pañcamo vimokkho.</p>
<p>
<a class="ms" id="p_30Vbh_2597"></a><a class="sc" id="395"></a>Sabbaso
viññāṇañcāyatanaṃ samatikkamma “natthi kiñcī”ti ākiñcaññāyatanaṃ upasampajja
viharati—  ayaṃ chaṭṭho vimokkho.</p>
<p>
<a class="ms" id="p_30Vbh_2598"></a><a class="sc" id="396"></a>Sabbaso
ākiñcaññāyatanaṃ samatikkamma nevasaññānāsaññāyatanaṃ upasampajja viharati—
ayaṃ sattamo vimokkho.</p>
<p>
<a class="ms" id="p_30Vbh_2599"></a><a class="sc" id="397"></a>Sabbaso
nevasaññānāsaññāyatanaṃ samatikkamma saññāvedayitanirodhaṃ upasampajja
viharati—  ayaṃ aṭṭhamo vimokkho.</p>
<p>
<a class="ms" id="p_30Vbh_2600"></a><a class="sc" id="398"></a>“Samādhī”ti.
Tayo samādhī—  savitakkasavicāro samādhi, avitakkavicāramatto samādhi,
avitakkaavicāro samādhi.</p>
<p>
<a class="ms" id="p_30Vbh_2601"></a><a class="sc" id="399"></a>“Samāpattī”ti.
Nava anupubbavihārasamāpattiyo—  paṭhamajjhānasamāpatti, dutiyajjhānasamāpatti,
tatiyajjhānasamāpatti, catutthajjhānasamāpatti, ākāsānañcāyatanasamāpatti,
viññāṇañcāyatanasamāpatti, ākiñcaññāyatanasamāpatti,
nevasaññānāsaññāyatanasamāpatti, saññāvedayitanirodhasamāpatti.</p>
<p>
<a class="ms" id="p_30Vbh_2602"></a><a class="sc" id="400"></a>“Saṃkilesan”ti
hānabhāgiyo dhammo. “Vodānan”ti visesabhāgiyo dhammo. “Vuṭṭhānan”ti. Vodānampi
vuṭṭhānaṃ, tamhā tamhā samādhimhā vuṭṭhānampi vuṭṭhānanti. Yā tattha paññā
pajānanā…pe…  amoho dhammavicayo sammādiṭṭhi—  idaṃ tathāgatassa
jhānavimokkhasamādhisamāpattīnaṃ saṃkilesaṃ vodānaṃ vuṭṭhānaṃ yathābhūtaṃ
ñāṇaṃ. (7)</p>
<p>
<a class="ms" id="p_30Vbh_2603"></a><a class="msdiv" id="msdiv829"></a>
<a class="sc" id="401"></a>Tattha katamaṃ tathāgatassa pubbenivāsānussati
yathābhūtaṃ ñāṇaṃ? Idha tathāgato anekavihitaṃ pubbenivāsaṃ anussarati,
seyyathidaṃ—  ekampi jātiṃ dvepi jātiyo tissopi jātiyo catassopi jātiyo pañcapi
jātiyo dasapi jātiyo vīsampi jātiyo tiṃsampi jātiyo cattālīsampi jātiyo
paññāsampi jātiyo jātisatampi jātisahassampi jātisatasahassampi anekepi
saṃvaṭṭakappe anekepi vivaṭṭakappe anekepi saṃvaṭṭavivaṭṭakappe “amutrāsiṃ
evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī
evamāyupariyanto, so tato cuto amutra udapādiṃ; tatrāpāsiṃ evaṃnāmo evaṃgotto
evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto
idhūpapanno”ti. Iti sākāraṃ sauddesaṃ anekavihitaṃ pubbenivāsaṃ anussaratīti.
Yā tattha paññā pajānanā…pe…  amoho dhammavicayo sammādiṭṭhi—  idaṃ
tathāgatassa pubbenivāsānussati yathābhūtaṃ ñāṇaṃ. (8)</p>
<p>
<a class="ms" id="p_30Vbh_2604"></a><a class="msdiv" id="msdiv830"></a>
<a class="sc" id="402"></a>Tattha katamaṃ tathāgatassa sattānaṃ cutūpapātaṃ
yathābhūtaṃ ñāṇaṃ? Idha tathāgato dibbena cakkhunā visuddhena
atikkantamānusakena satte passati cavamāne upapajjamāne hīne paṇīte suvaṇṇe
dubbaṇṇe sugate duggate yathākammūpage satte pajānāti—  “ime vata bhonto sattā
kāyaduccaritena samannāgatā vacīduccaritena samannāgatā manoduccaritena
samannāgatā ariyānaṃ upavādakā micchādiṭṭhikā micchādiṭṭhikammasamādānā. Te
kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannā. Ime vā
pana bhonto sattā kāyasucaritena samannāgatā vacīsucaritena samannāgatā
manosucaritena samannāgatā ariyānaṃ anupavādakā sammādiṭṭhikā
sammādiṭṭhikammasamādānā. Te kāyassa bhedā paraṃ maraṇā sugatiṃ saggaṃ lokaṃ
upapannā”ti. Iti dibbena cakkhunā visuddhena atikkantamānusakena satte passati
cavamāne upapajjamāne hīne paṇīte suvaṇṇe dubbaṇṇe sugate duggate
yathākammūpage satte pajānātīti. Yā tattha paññā pajānanā…pe…  amoho
dhammavicayo sammādiṭṭhi—  idaṃ tathāgatassa sattānaṃ cutūpapātaṃ yathābhūtaṃ
ñāṇaṃ. (9)</p>
<p>
<a class="ms" id="p_30Vbh_2605"></a><a class="msdiv" id="msdiv831"></a>
<a class="sc" id="403"></a>Tattha katamaṃ tathāgatassa āsavānaṃ khayaṃ
yathābhūtaṃ ñāṇaṃ? Idha tathāgato āsavānaṃ khayā anāsavaṃ cetovimuttiṃ
paññāvimuttiṃ diṭṭheva dhamme sayaṃ abhiññā sacchikatvā upasampajja viharatīti.
Yā tattha paññā pajānanā…pe…  amoho dhammavicayo sammādiṭṭhi—  idaṃ
tathāgatassa āsavānaṃ khayaṃ yathābhūtaṃ ñāṇanti. (10)</p>
<p class="endsutta">
<a class="ms" id="p_30Vbh_2606"></a>
<a class="sc" id="404"></a>
Dasakaṃ.</p>
<p class="endsection">
<a class="ms" id="p_30Vbh_2607"></a>
<a class="sc" id="405"></a>
Ñāṇavibhaṅgo niṭṭhito.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>