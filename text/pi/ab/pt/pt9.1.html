<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="pt9.1">
<article>
<div class="hgroup">
<p class="division">
Dhammapaccanīya (2), Dukatikapaṭṭhānapāḷi (3)</p>
<p>
1 Hetuduka, Kusalattika</p>
<p>
1.1--7 Paṭiccādivāra</p>
<h1> Paccayacatukka</h1>
</div>
<h2 class="extra">Hetu</h2>
<p class="namo">
<a class="ms" id="p_40P9_1"></a><a class="sc" id="1"></a>Namo tassa Bhagavato
Arahato Sammāsambuddhassa.</p>
<p>
<a class="ms" id="p_40P9_2"></a><a class="msdiv" id="msdiv1"></a>
<a class="sc" id="2"></a>Nahetuṃ nakusalaṃ dhammaṃ paṭicca nahetu nakusalo
dhammo uppajjati hetupaccayā—  nahetuṃ akusalaṃ abyākataṃ ekaṃ khandhaṃ paṭicca
tayo khandhā cittasamuṭṭhānañca rūpaṃ. Nahetuṃ nakusalaṃ dhammaṃ paṭicca
nanahetuṃ nakusalo dhammo uppajjati hetupaccayā—  nahetū akusale abyākate
khandhe paṭicca hetū. Nahetuṃ nakusalaṃ dhammaṃ paṭicca nahetu nakusalo ca
nanahetu nakusalo ca dhammā uppajjanti hetupaccayā. (3)</p>
<p>
<a class="ms" id="p_40P9_3"></a><a class="sc" id="3"></a>Nanahetuṃ nakusalaṃ
dhammaṃ paṭicca nanahetu nakusalo dhammo uppajjati hetupaccayā. Nanahetuṃ
nakusalaṃ dhammaṃ paṭicca nahetu nakusalo dhammo uppajjati hetupaccayā.
Nanahetuṃ nakusalaṃ dhammaṃ paṭicca nahetu nakusalo ca nanahetu nakusalo ca
dhammā uppajjanti hetupaccayā. (3)</p>
<p>
<a class="ms" id="p_40P9_4"></a><a class="sc" id="4"></a>Nahetuṃ nakusalañca
nanahetuṃ nakusalañca dhammaṃ paṭicca nahetu nakusalo dhammo uppajjati
hetupaccayā. Nahetuṃ nakusalañca nanahetuṃ nakusalañca dhammaṃ paṭicca nanahetu
nakusalo dhammo uppajjati hetupaccayā. Nahetuṃ nakusalañca nanahetuṃ
nakusalañca dhammaṃ paṭicca nahetu nakusalo ca nanahetu nakusalo ca dhammā
uppajjanti hetupaccayā. (3) (Saṃkhittaṃ.)</p>
<p>
<a class="ms" id="p_40P9_5"></a><a class="msdiv" id="msdiv2"></a>
<a class="sc" id="5"></a>Hetuyā nava…pe…  avigate nava.</p>
<p>
<a class="ms" id="p_40P9_6"></a><a class="sc" id="6"></a>Nahetuyā dve, na
ārammaṇe tīṇi, naadhipatiyā nava…pe…  nakamme tīṇi…pe…  naāhāre…pe…  namagge
ekaṃ…pe…  novigate tīṇi.</p>
<p>
<a class="ms" id="p_40P9_7"></a><a class="sc" id="7"></a>(Sahajātavārepi…pe…
sampayuttavārepi sabbattha vitthāro.)</p>
<h2 class="extra">Hetu-ārammaṇa</h2>
<p>
<a class="ms" id="p_40P9_8"></a><a class="msdiv" id="msdiv3"></a>
<a class="sc" id="8"></a>Nanahetu nakusalo dhammo nanahetussa nakusalassa
dhammassa hetupaccayena paccayo. Nanahetu nakusalo dhammo nahetussa nakusalassa
dhammassa hetupaccayena paccayo. Nanahetu nakusalo dhammo nahetussa
nakusalassa ca nanahetussa nakusalassa ca dhammassa hetupaccayena paccayo. (3)
</p>
<p>
<a class="ms" id="p_40P9_9"></a><a class="sc" id="9"></a>Nahetu nakusalo dhammo
nahetussa nakusalassa dhammassa ārammaṇapaccayena paccayo. (Saṃkhittaṃ.)</p>
<p>
<a class="ms" id="p_40P9_10"></a><a class="msdiv" id="msdiv4"></a>
<a class="sc" id="10"></a>Hetuyā tīṇi, ārammaṇe nava…pe…  upanissaye nava,
purejāte pacchājāte tīṇi…pe…  kamme tīṇi…pe…  āhāre tīṇi…pe…  jhāne tīṇi…pe…
vippayutte pañca…pe…  avigate nava. (Pañhāvāraṃ evaṃ vitthāretabbaṃ.)</p>
<p>
<a class="ms" id="p_40P9_11"></a><a class="msdiv" id="msdiv5"></a>
<a class="sc" id="11"></a>Nahetuṃ naakusalaṃ dhammaṃ paṭicca nahetu naakusalo
dhammo uppajjati hetupaccayā—  nahetuṃ kusalaṃ abyākataṃ ekaṃ khandhaṃ paṭicca
tayo khandhā cittasamuṭṭhānañca rūpaṃ…pe…  dve khandhe…pe…  nahetuṃ naakusalaṃ
dhammaṃ paṭicca nanahetu naakusalo dhammo uppajjati hetupaccayā—  nahetū kusale
abyākate khandhe paṭicca hetū. Nahetuṃ naakusalaṃ dhammaṃ paṭicca nahetu
naakusalo ca nanahetu naakusalo ca dhammā uppajjanti hetupaccayā. (3)</p>
<p>
<a class="ms" id="p_40P9_12"></a><a class="sc" id="12"></a>Nanahetuṃ naakusalaṃ
dhammaṃ paṭicca nanahetu naakusalo dhammo uppajjati hetupaccayā. Nanahetuṃ
naakusalaṃ dhammaṃ paṭicca nahetu naakusalo dhammo uppajjati hetupaccayā.
Nanahetuṃ naakusalaṃ dhammaṃ paṭicca nahetu naakusalo ca nanahetu naakusalo ca
dhammā uppajjanti hetupaccayā. (3)</p>
<p>
<a class="ms" id="p_40P9_13"></a><a class="sc" id="13"></a>Nahetuṃ naakusalañca
nanahetuṃ naakusalañca dhammaṃ paṭicca nahetu naakusalo dhammo uppajjati
hetupaccayā. Nahetuṃ naakusalañca nanahetuṃ naakusalañca dhammaṃ paṭicca
nanahetu naakusalo dhammo uppajjati hetupaccayā. Nahetuṃ naakusalañca nanahetuṃ
naakusalañca dhammaṃ paṭicca nahetu naakusalo ca nanahetu naakusalo ca dhammā
uppajjanti hetupaccayā. (3) (Saṃkhittaṃ.)</p>
<p>
<a class="ms" id="p_40P9_14"></a><a class="sc" id="14"></a>Hetuyā nava…pe…
avigate nava. (Sabbattha nava.)</p>
<p>
<a class="ms" id="p_40P9_15"></a><a class="msdiv" id="msdiv6"></a>
<a class="sc" id="15"></a>Nahetuṃ naabyākataṃ dhammaṃ paṭicca nahetu naabyākato
dhammo uppajjati hetupaccayā—  kusalākusalaṃ nahetuṃ ekaṃ khandhaṃ paṭicca
tayo khandhā, tayo khandhe paṭicca eko khandho. Nahetuṃ naabyākataṃ dhammaṃ
paṭicca nanahetu naabyākato dhammo uppajjati hetupaccayā. Nahetuṃ naabyākataṃ
dhammaṃ paṭicca nahetu naabyākato ca nanahetu naabyākato ca dhammā uppajjanti
hetupaccayā. (3)</p>
<p>
<a class="ms" id="p_40P9_16"></a><a class="sc" id="16"></a>Nanahetuṃ
naabyākataṃ dhammaṃ paṭicca nanahetu naabyākato dhammo uppajjati hetupaccayā…
tīṇi.</p>
<p>
<a class="ms" id="p_40P9_17"></a><a class="sc" id="17"></a>Nahetuṃ
naabyākatañca nanahetuṃ naabyākatañca dhammaṃ paṭicca nahetu naabyākato dhammo
uppajjati hetupaccayā. Nahetuṃ naabyākatañca nanahetuṃ naabyākatañca dhammaṃ
paṭicca nanahetu naabyākato dhammo uppajjati hetupaccayā. Nahetuṃ naabyākatañca
nanahetuṃ naabyākatañca dhammaṃ paṭicca nahetu naabyākato ca nanahetu
naabyākato ca dhammā uppajjanti hetupaccayā. (3) (Saṃkhittaṃ.)</p>
<p>
<a class="ms" id="p_40P9_18"></a><a class="sc" id="18"></a>Hetuyā nava…pe…
avigate nava. (Sabbattha nava.)</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>