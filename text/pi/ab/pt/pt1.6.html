<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="pt1.6">
<article>
<div class="hgroup">
<h1 class="division">Dhammānuloma (1), Tikapaṭṭhānapāḷi (1)</h1>
</div>
<h2>6 Saṃkiliṭṭhattika</h2>
<h3>6.1 Paṭiccavāra</h3>
<h4>6.1.1 Paccayānuloma</h4>
<h5>6.1.1.1 Vibhaṅgavāra</h5>
<h2 class="extra">Hetu</h2>
<p>
<a class="sc" id="1"></a>
<a class="ms" id="p_36P1_2806"></a>
<a class="msdiv" id="msdiv1"></a>
Saṃkiliṭṭhasaṃkilesikaṃ dhammaṃ paṭicca saṃkiliṭṭhasaṃkilesiko dhammo uppajjati
hetupaccayā—  saṃkiliṭṭhasaṃkilesikaṃ ekaṃ khandhaṃ paṭicca tayo khandhā…pe…
dve khandhe paṭicca dve khandhā. (1)</p>
<p>
<a class="sc" id="2"></a>
<a class="ms" id="p_36P1_2807"></a>
Saṃkiliṭṭhasaṃkilesikaṃ dhammaṃ paṭicca asaṃkiliṭṭhasaṃkilesiko dhammo
uppajjati hetupaccayā—  saṃkiliṭṭhasaṃkilesike khandhe paṭicca cittasamuṭṭhānaṃ
rūpaṃ. (2)</p>
<p>
<a class="sc" id="3"></a>
<a class="ms" id="p_36P1_2808"></a>
Saṃkiliṭṭhasaṃkilesikaṃ dhammaṃ paṭicca saṃkiliṭṭhasaṃkilesiko ca
asaṃkiliṭṭhasaṃkilesiko ca dhammā uppajjanti hetupaccayā—
saṃkiliṭṭhasaṃkilesikaṃ ekaṃ khandhaṃ paṭicca tayo khandhā cittasamuṭṭhānañca
rūpaṃ…pe…  dve khandhe paṭicca dve khandhā cittasamuṭṭhānañca rūpaṃ. (3)</p>
<p>
<a class="sc" id="4"></a>
<a class="ms" id="p_36P1_2809"></a>
Asaṃkiliṭṭhasaṃkilesikaṃ dhammaṃ paṭicca asaṃkiliṭṭhasaṃkilesiko dhammo
uppajjati hetupaccayā—  asaṃkiliṭṭhasaṃkilesikaṃ ekaṃ khandhaṃ paṭicca tayo
khandhā cittasamuṭṭhānañca rūpaṃ…pe…  dve khandhe paṭicca dve khandhā
cittasamuṭṭhānañca rūpaṃ; paṭisandhikkhaṇe asaṃkiliṭṭhasaṃkilesikaṃ ekaṃ
khandhaṃ paṭicca tayo khandhā kaṭattā ca rūpaṃ…pe…  dve khandhe paṭicca dve
khandhā kaṭattā ca rūpaṃ; khandhe paṭicca vatthu, vatthuṃ paṭicca khandhā; ekaṃ
mahābhūtaṃ paṭicca tayo mahābhūtā…pe…  mahābhūte paṭicca cittasamuṭṭhānaṃ
rūpaṃ kaṭattārūpaṃ upādārūpaṃ. (1)</p>
<p>
<a class="sc" id="5"></a>
<a class="ms" id="p_36P1_2810"></a>
<a class="msdiv" id="msdiv2"></a>
Asaṃkiliṭṭhaasaṃkilesikaṃ dhammaṃ paṭicca asaṃkiliṭṭhaasaṃkilesiko dhammo
uppajjati hetupaccayā—  asaṃkiliṭṭhaasaṃkilesikaṃ ekaṃ khandhaṃ paṭicca tayo
khandhā…pe…  dve khandhe paṭicca dve khandhā. (1)</p>
<p>
<a class="sc" id="6"></a>
<a class="ms" id="p_36P1_2811"></a>
Asaṃkiliṭṭhaasaṃkilesikaṃ dhammaṃ paṭicca asaṃkiliṭṭhasaṃkilesiko dhammo
uppajjati hetupaccayā—  asaṃkiliṭṭhaasaṃkilesike khandhe paṭicca
cittasamuṭṭhānaṃ rūpaṃ. (2)</p>
<p>
<a class="sc" id="7"></a>
<a class="ms" id="p_36P1_2812"></a>
Asaṃkiliṭṭhaasaṃkilesikaṃ dhammaṃ paṭicca asaṃkiliṭṭhasaṃkilesiko ca
asaṃkiliṭṭhaasaṃkilesiko ca dhammā uppajjanti hetupaccayā—
asaṃkiliṭṭhaasaṃkilesikaṃ ekaṃ khandhaṃ paṭicca tayo khandhā cittasamuṭṭhānañca
rūpaṃ…pe…  dve khandhe paṭicca dve khandhā cittasamuṭṭhānañca rūpaṃ. (3)</p>
<p>
<a class="sc" id="8"></a>
<a class="ms" id="p_36P1_2813"></a>
Asaṃkiliṭṭhasaṃkilesikañca asaṃkiliṭṭhaasaṃkilesikañca dhammaṃ paṭicca
asaṃkiliṭṭhasaṃkilesiko dhammo uppajjati hetupaccayā—  asaṃkiliṭṭhaasaṃkilesike
khandhe ca mahābhūte ca paṭicca cittasamuṭṭhānaṃ rūpaṃ. (1)</p>
<p>
<a class="sc" id="9"></a>
<a class="ms" id="p_36P1_2814"></a>
Saṃkiliṭṭhasaṃkilesikañca asaṃkiliṭṭhasaṃkilesikañca dhammaṃ paṭicca
asaṃkiliṭṭhasaṃkilesiko dhammo uppajjati hetupaccayā—  saṃkiliṭṭhasaṃkilesike
khandhe ca mahābhūte ca paṭicca cittasamuṭṭhānaṃ rūpaṃ. (1) (Saṃkhittaṃ.)</p>
<h5>6.1.1.2 Saṅkhyāvāra</h5>
<h2 class="extra">Suddha</h2>
<p>
<a class="sc" id="10"></a>
<a class="ms" id="p_36P1_2815"></a>
<a class="msdiv" id="msdiv3"></a>
Hetuyā nava, ārammaṇe tīṇi, adhipatiyā nava, anantare tīṇi, samanantare tīṇi,
sahajāte nava, aññamaññe tīṇi, nissaye nava, upanissaye tīṇi, purejāte tīṇi,
āsevane tīṇi, kamme nava, vipāke pañca, āhāre nava…pe…  magge nava, sampayutte
tīṇi, vippayutte nava…pe…  avigate nava. (Saṃkhittaṃ.)</p>
<p>
<a class="sc" id="11"></a>
<a class="ms" id="p_36P1_2816"></a>
(Yathā kusalattike vibhattaṃ, evaṃ vibhajitabbaṃ.)</p>
<h4>6.1.2 Paccayapaccanīya</h4>
<h2 class="extra">Nahetu</h2>
<p>
<a class="sc" id="12"></a>
<a class="ms" id="p_36P1_2817"></a>
<a class="msdiv" id="msdiv4"></a>
Saṃkiliṭṭhasaṃkilesikaṃ dhammaṃ paṭicca saṃkiliṭṭhasaṃkilesiko dhammo uppajjati
nahetupaccayā—  vicikicchāsahagate uddhaccasahagate khandhe paṭicca
vicikicchāsahagato uddhaccasahagato moho. (1)</p>
<p>
<a class="sc" id="13"></a>
<a class="ms" id="p_36P1_2818"></a>
Asaṃkiliṭṭhasaṃkilesikaṃ dhammaṃ paṭicca asaṃkiliṭṭhasaṃkilesiko dhammo
uppajjati nahetupaccayā—  ahetukaṃ asaṃkiliṭṭhasaṃkilesikaṃ ekaṃ khandhaṃ
paṭicca tayo khandhā cittasamuṭṭhānañca rūpaṃ…pe…  ahetukapaṭisandhikkhaṇe…pe…
asaññasattānaṃ ekaṃ mahābhūtaṃ. (1) (Saṃkhittaṃ.)</p>
<p class="endsutta">
<a class="sc" id="14"></a>
<a class="ms" id="p_36P1_2819"></a>
(Yathā kusalattike vibhattaṃ, evaṃ vibhajitabbaṃ.)</p>
<h2 class="extra">Suddha</h2>
<p>
<a class="sc" id="15"></a>
<a class="ms" id="p_36P1_2820"></a>
<a class="msdiv" id="msdiv5"></a>
Nahetuyā dve, naārammaṇe pañca, naadhipatiyā cha, naanantare pañca…pe…
naupanissaye pañca, napurejāte satta, napacchājāte nava, naāsevane nava,
nakamme tīṇi, navipāke nava, naāhāre ekaṃ…pe…  namagge ekaṃ, nasampayutte
pañca, navippayutte tīṇi, nonatthiyā pañca, novigate pañca. (Saṃkhittaṃ.)</p>
<h4>6.1.3 Paccayānulomapaccanīya</h4>
<h2 class="extra">Hetuduka</h2>
<p>
<a class="sc" id="16"></a>
<a class="ms" id="p_36P1_2821"></a>
<a class="msdiv" id="msdiv6"></a>
Hetupaccayā naārammaṇe pañca, naadhipatiyā cha…pe…  napurejāte satta,
napacchājāte nava, naāsevane nava, nakamme tīṇi, navipāke nava, nasampayutte
pañca, navippayutte tīṇi, nonatthiyā pañca, novigate pañca. (Saṃkhittaṃ.)</p>
<h4>6.1.4 Paccayapaccanīyānuloma</h4>
<h2 class="extra">Nahetuduka</h2>
<p>
<a class="sc" id="17"></a>
<a class="ms" id="p_36P1_2822"></a>
<a class="msdiv" id="msdiv7"></a>
Nahetupaccayā ārammaṇe dve…pe…  vipāke ekaṃ…pe…  magge ekaṃ…pe…  avigate dve.
(Saṃkhittaṃ.)</p>
<p class="endsutta">
<a class="sc" id="18"></a>
<a class="ms" id="p_36P1_2823"></a>
Paṭiccavāro.</p>
<h2>6.2--6 Sahajāta-paccaya-nissaya-saṃsaṭṭha-sampayuttavāra</h2>
<p>
<a class="sc" id="19"></a>
<a class="ms" id="p_36P1_2824"></a>
(Sahajātavāropi paccayavāropi nissayavāropi saṃsaṭṭhavāropi sampayuttavāropi
vitthāretabbo.)</p>
<h3>6.7 Pañhāvāra</h3>
<h2 class="extra">Hetu</h2>
<p>
<a class="sc" id="20"></a>
<a class="ms" id="p_36P1_2825"></a>
<a class="msdiv" id="msdiv8"></a>
Saṃkiliṭṭhasaṃkilesiko dhammo saṃkiliṭṭhasaṃkilesikassa dhammassa hetupaccayena
paccayo—  saṃkiliṭṭhasaṃkilesikā hetū sampayuttakānaṃ khandhānaṃ hetupaccayena
paccayo. (1)</p>
<p>
<a class="sc" id="21"></a>
<a class="ms" id="p_36P1_2826"></a>
Saṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
hetupaccayena paccayo—  saṃkiliṭṭhasaṃkilesikā hetū cittasamuṭṭhānānaṃ rūpānaṃ
hetupaccayena paccayo. (2)</p>
<p>
<a class="sc" id="22"></a>
<a class="ms" id="p_36P1_2827"></a>
Saṃkiliṭṭhasaṃkilesiko dhammo saṃkiliṭṭhasaṃkilesikassa ca
asaṃkiliṭṭhasaṃkilesikassa ca dhammassa hetupaccayena paccayo—
saṃkiliṭṭhasaṃkilesikā hetū sampayuttakānaṃ khandhānaṃ cittasamuṭṭhānānañca
rūpānaṃ hetupaccayena paccayo. (3)</p>
<p>
<a class="sc" id="23"></a>
<a class="ms" id="p_36P1_2828"></a>
Asaṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
hetupaccayena paccayo—  asaṃkiliṭṭhasaṃkilesikā hetū sampayuttakānaṃ khandhānaṃ
cittasamuṭṭhānānañca rūpānaṃ hetupaccayena paccayo; paṭisandhikkhaṇe
asaṃkiliṭṭhasaṃkilesikā hetū sampayuttakānaṃ khandhānaṃ kaṭattā ca rūpānaṃ
hetupaccayena paccayo. (1)</p>
<p>
<a class="sc" id="24"></a>
<a class="ms" id="p_36P1_2829"></a>
Asaṃkiliṭṭhaasaṃkilesiko dhammo asaṃkiliṭṭhaasaṃkilesikassa dhammassa
hetupaccayena paccayo—  asaṃkiliṭṭhaasaṃkilesikā hetū sampayuttakānaṃ
khandhānaṃ hetupaccayena paccayo. (1)</p>
<p>
<a class="sc" id="25"></a>
<a class="ms" id="p_36P1_2830"></a>
Asaṃkiliṭṭhaasaṃkilesiko dhammo asaṃkiliṭṭhasaṃkilesikassa dhammassa
hetupaccayena paccayo—  asaṃkiliṭṭhaasaṃkilesikā hetū cittasamuṭṭhānānaṃ
rūpānaṃ hetupaccayena paccayo. (2)</p>
<p>
<a class="sc" id="26"></a>
<a class="ms" id="p_36P1_2831"></a>
Asaṃkiliṭṭhaasaṃkilesiko dhammo asaṃkiliṭṭhasaṃkilesikassa ca
asaṃkiliṭṭhaasaṃkilesikassa ca dhammassa hetupaccayena paccayo—
asaṃkiliṭṭhaasaṃkilesikā hetū sampayuttakānaṃ khandhānaṃ cittasamuṭṭhānānañca
rūpānaṃ hetupaccayena paccayo. (3)</p>
<h2 class="extra">Ārammaṇa</h2>
<p>
<a class="sc" id="27"></a>
<a class="ms" id="p_36P1_2832"></a>
<a class="msdiv" id="msdiv9"></a>
Saṃkiliṭṭhasaṃkilesiko dhammo saṃkiliṭṭhasaṃkilesikassa dhammassa
ārammaṇapaccayena paccayo—  rāgaṃ assādeti abhinandati, taṃ ārabbha rāgo
uppajjati, diṭṭhi uppajjati, vicikicchā uppajjati, uddhaccaṃ uppajjati,
domanassaṃ uppajjati. Diṭṭhiṃ assādeti…pe…  vicikicchaṃ ārabbha…pe…  uddhaccaṃ
ārabbha…pe…  domanassaṃ ārabbha…pe… . (1)</p>
<p class="endsutta">
<a class="sc" id="28"></a>
<a class="ms" id="p_36P1_2833"></a>
(Yathā kusalattike vibhattaṃ, evaṃ vibhajitabbaṃ.)</p>
<p>
<a class="sc" id="29"></a>
<a class="ms" id="p_36P1_2834"></a>
Saṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
ārammaṇapaccayena paccayo—  ariyā pahīne kilese paccavekkhanti, vikkhambhite
kilese paccavekkhanti, pubbe samudāciṇṇe kilese jānanti, saṃkiliṭṭhasaṃkilesike
khandhe aniccato dukkhato anattato vipassanti, cetopariyañāṇena
saṃkiliṭṭhasaṃkilesikacittasamaṅgissa cittaṃ jānanti; sekkhā vā puthujjanā vā
saṃkiliṭṭhasaṃkilesike khandhe aniccato dukkhato anattato vipassanti, kusale
niruddhe vipāko tadārammaṇatā uppajjati; saṃkiliṭṭhasaṃkilesike khandhe
assādenti abhinandanti…pe…  domanassaṃ uppajjati, akusale niruddhe vipāko
tadārammaṇatā uppajjati. Saṃkiliṭṭhasaṃkilesikā khandhā cetopariyañāṇassa,
pubbenivāsānussatiñāṇassa, yathākammupagañāṇassa, anāgataṃsañāṇassa, āvajjanāya
ārammaṇapaccayena paccayo. (2)</p>
<p>
<a class="sc" id="30"></a>
<a class="ms" id="p_36P1_2835"></a>
<a class="msdiv" id="msdiv10"></a>
Asaṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
ārammaṇapaccayena paccayo—  dānaṃ datvā, sīlaṃ samādiyitvā, uposathakammaṃ
katvā taṃ paccavekkhati, pubbe suciṇṇāni paccavekkhati; jhānā vuṭṭhahitvā
jhānaṃ paccavekkhati, ariyā gotrabhuṃ paccavekkhanti, vodānaṃ paccavekkhanti,
cakkhuṃ aniccato dukkhato anattato vipassanti; sotaṃ…  ghānaṃ…  jivhaṃ…  kāyaṃ…
rūpe…  sadde…  gandhe…  rase…  phoṭṭhabbe…  vatthuṃ asaṃkiliṭṭhasaṃkilesike
khandhe aniccato dukkhato anattato vipassanti; dibbena cakkhunā rūpaṃ passanti,
dibbāya sotadhātuyā saddaṃ suṇanti, cetopariyañāṇena
asaṃkiliṭṭhasaṃkilesikacittasamaṅgissa cittaṃ jānanti. Ākāsānañcāyatanaṃ
viññāṇañcāyatanassa…pe…  ākiñcaññāyatanaṃ nevasaññānāsaññāyatanassa
ārammaṇapaccayena paccayo. Rūpāyatanaṃ cakkhuviññāṇassa ārammaṇapaccayena
paccayo…pe…  phoṭṭhabbāyatanaṃ kāyaviññāṇassa ārammaṇapaccayena paccayo.
Asaṃkiliṭṭhasaṃkilesikā khandhā iddhividhañāṇassa, cetopariyañāṇassa,
pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya
ārammaṇapaccayena paccayo. (1)</p>
<p>
<a class="sc" id="31"></a>
<a class="ms" id="p_36P1_2836"></a>
Asaṃkiliṭṭhasaṃkilesiko dhammo saṃkiliṭṭhasaṃkilesikassa dhammassa
ārammaṇapaccayena paccayo—  dānaṃ datvā, sīlaṃ samādiyitvā, uposathakammaṃ
katvā taṃ assādeti abhinandati; taṃ ārabbha rāgo uppajjati, diṭṭhi
uppajjati…pe…  domanassaṃ uppajjati; pubbe suciṇṇāni assādeti…pe…  jhānā
vuṭṭhahitvā jhānaṃ assādeti…pe…  cakkhuṃ assādeti. Phoṭṭhabbe…  vatthuṃ…
asaṃkiliṭṭhasaṃkilesike khandhe assādeti abhinandati, taṃ ārabbha rāgo
uppajjati…  domanassaṃ uppajjati. (2)</p>
<p>
<a class="sc" id="32"></a>
<a class="ms" id="p_36P1_2837"></a>
Asaṃkiliṭṭhaasaṃkilesiko dhammo asaṃkiliṭṭhaasaṃkilesikassa dhammassa
ārammaṇapaccayena paccayo—  nibbānaṃ maggassa, phalassa ārammaṇapaccayena
paccayo. (1)</p>
<p>
<a class="sc" id="33"></a>
<a class="ms" id="p_36P1_2838"></a>
Asaṃkiliṭṭhaasaṃkilesiko dhammo asaṃkiliṭṭhasaṃkilesikassa dhammassa
ārammaṇapaccayena paccayo—  ariyā maggā vuṭṭhahitvā maggaṃ paccavekkhanti,
phalaṃ paccavekkhanti, nibbānaṃ paccavekkhanti. Nibbānaṃ gotrabhussa,
vodānassa, āvajjanāya ārammaṇapaccayena paccayo. Ariyā cetopariyañāṇena
asaṃkiliṭṭhaasaṃkilesikacittasamaṅgissa cittaṃ jānanti.
Asaṃkiliṭṭhaasaṃkilesikā khandhā cetopariyañāṇassa, pubbenivāsānussatiñāṇassa,
anāgataṃsañāṇassa, āvajjanāya ārammaṇapaccayena paccayo. (2)</p>
<h2 class="extra">Adhipati</h2>
<p>
<a class="sc" id="34"></a>
<a class="ms" id="p_36P1_2839"></a>
<a class="msdiv" id="msdiv11"></a>
Saṃkiliṭṭhasaṃkilesiko dhammo saṃkiliṭṭhasaṃkilesikassa dhammassa
adhipatipaccayena paccayo—  ārammaṇādhipati, sahajātādhipati.
<strong>Ārammaṇādhipati</strong>—  rāgaṃ garuṃ katvā assādeti abhinandati, taṃ
garuṃ katvā rāgo uppajjati, diṭṭhi uppajjati; diṭṭhiṃ garuṃ katvā assādeti
abhinandati, taṃ garuṃ katvā rāgo uppajjati, diṭṭhi uppajjati.
<strong>Sahajātādhipati</strong>—  saṃkiliṭṭhasaṃkilesikādhipati
sampayuttakānaṃ khandhānaṃ adhipatipaccayena paccayo. (1)</p>
<p>
<a class="sc" id="35"></a>
<a class="ms" id="p_36P1_2840"></a>
Saṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
adhipatipaccayena paccayo.
<strong>Sahajātādhipati</strong>—  saṃkiliṭṭhasaṃkilesikādhipati
cittasamuṭṭhānānaṃ rūpānaṃ adhipatipaccayena paccayo. (2)</p>
<p>
<a class="sc" id="36"></a>
<a class="ms" id="p_36P1_2841"></a>
Saṃkiliṭṭhasaṃkilesiko dhammo saṃkiliṭṭhasaṃkilesikassa ca
asaṃkiliṭṭhasaṃkilesikassa ca dhammassa adhipatipaccayena paccayo.
<strong>Sahajātādhipati</strong>—  saṃkiliṭṭhasaṃkilesikādhipati
sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena
paccayo. (3)</p>
<p>
<a class="sc" id="37"></a>
<a class="ms" id="p_36P1_2842"></a>
<a class="msdiv" id="msdiv12"></a>
Asaṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
adhipatipaccayena paccayo—  ārammaṇādhipati, sahajātādhipati.
<strong>Ārammaṇādhipati</strong>—  dānaṃ datvā, sīlaṃ samādiyitvā,
uposathakammaṃ katvā taṃ garuṃ katvā paccavekkhati, pubbe suciṇṇāni garuṃ katvā
paccavekkhati, jhānā vuṭṭhahitvā jhānaṃ garuṃ katvā paccavekkhati, sekkhā
gotrabhuṃ garuṃ katvā paccavekkhanti, vodānaṃ garuṃ katvā paccavekkhanti.
<strong>Sahajātādhipati</strong>—  asaṃkiliṭṭhasaṃkilesikādhipati
sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena
paccayo. (1)</p>
<p>
<a class="sc" id="38"></a>
<a class="ms" id="p_36P1_2843"></a>
Asaṃkiliṭṭhasaṃkilesiko dhammo saṃkiliṭṭhasaṃkilesikassa dhammassa
adhipatipaccayena paccayo.
<strong>Ārammaṇādhipati</strong>—  dānaṃ datvā, sīlaṃ samādiyitvā,
uposathakammaṃ katvā taṃ garuṃ katvā assādeti abhinandati, taṃ garuṃ katvā rāgo
uppajjati, diṭṭhi uppajjati, pubbe suciṇṇāni garuṃ katvā assādeti
abhinandati…pe…  jhānā vuṭṭhahitvā jhānaṃ garuṃ katvā assādeti abhinandati…pe…
cakkhuṃ garuṃ katvā assādeti abhinandati…pe…  phoṭṭhabbe…pe…  vatthuṃ
asaṃkiliṭṭhasaṃkilesike khandhe garuṃ katvā assādeti abhinandati, taṃ garuṃ
katvā rāgo uppajjati, diṭṭhi uppajjati. (2)</p>
<p>
<a class="sc" id="39"></a>
<a class="ms" id="p_36P1_2844"></a>
Asaṃkiliṭṭhaasaṃkilesiko dhammo asaṃkiliṭṭhaasaṃkilesikassa dhammassa
adhipatipaccayena paccayo—  ārammaṇādhipati, sahajātādhipati.
<strong>Ārammaṇādhipati</strong>—  nibbānaṃ maggassa, phalassa
adhipatipaccayena paccayo.
<strong>Sahajātādhipati</strong>—  asaṃkiliṭṭhaasaṃkilesikādhipati
sampayuttakānaṃ khandhānaṃ adhipatipaccayena paccayo. (1)</p>
<p>
<a class="sc" id="40"></a>
<a class="ms" id="p_36P1_2845"></a>
Asaṃkiliṭṭhaasaṃkilesiko dhammo asaṃkiliṭṭhasaṃkilesikassa dhammassa
adhipatipaccayena paccayo—  ārammaṇādhipati, sahajātādhipati.
<strong>Ārammaṇādhipati</strong>—  ariyā maggā vuṭṭhahitvā maggaṃ garuṃ katvā
paccavekkhanti, phalaṃ garuṃ katvā paccavekkhanti, nibbānaṃ garuṃ katvā
paccavekkhanti, nibbānaṃ gotrabhussa, vodānassa adhipatipaccayena paccayo.
<strong>Sahajātādhipati</strong>—  asaṃkiliṭṭhaasaṃkilesikādhipati
cittasamuṭṭhānānaṃ rūpānaṃ adhipatipaccayena paccayo. (2)</p>
<p>
<a class="sc" id="41"></a>
<a class="ms" id="p_36P1_2846"></a>
Asaṃkiliṭṭhaasaṃkilesiko dhammo asaṃkiliṭṭhasaṃkilesikassa ca
asaṃkiliṭṭhaasaṃkilesikassa ca dhammassa adhipatipaccayena paccayo.
<strong>Sahajātādhipati</strong>—  asaṃkiliṭṭhaasaṃkilesikādhipati
sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena
paccayo. (3)</p>
<h2 class="extra">Anantara</h2>
<p>
<a class="sc" id="42"></a>
<a class="ms" id="p_36P1_2847"></a>
<a class="msdiv" id="msdiv13"></a>
Saṃkiliṭṭhasaṃkilesiko dhammo saṃkiliṭṭhasaṃkilesikassa dhammassa
anantarapaccayena paccayo—  purimā purimā saṃkiliṭṭhasaṃkilesikā khandhā
pacchimānaṃ pacchimānaṃ saṃkiliṭṭhasaṃkilesikānaṃ khandhānaṃ anantarapaccayena
paccayo. (1)</p>
<p>
<a class="sc" id="43"></a>
<a class="ms" id="p_36P1_2848"></a>
Saṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
anantarapaccayena paccayo—  saṃkiliṭṭhasaṃkilesikā khandhā vuṭṭhānassa
anantarapaccayena paccayo. (2)</p>
<p>
<a class="sc" id="44"></a>
<a class="ms" id="p_36P1_2849"></a>
Asaṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
anantarapaccayena paccayo—  purimā purimā asaṃkiliṭṭhasaṃkilesikā khandhā
pacchimānaṃ pacchimānaṃ asaṃkiliṭṭhasaṃkilesikānaṃ khandhānaṃ anantarapaccayena
paccayo. Anulomaṃ gotrabhussa…  anulomaṃ vodānassa…  āvajjanā
asaṃkiliṭṭhasaṃkilesikānaṃ khandhānaṃ anantarapaccayena paccayo. (1)</p>
<p>
<a class="sc" id="45"></a>
<a class="ms" id="p_36P1_2850"></a>
Asaṃkiliṭṭhasaṃkilesiko dhammo saṃkiliṭṭhasaṃkilesikassa dhammassa
anantarapaccayena paccayo—  āvajjanā saṃkiliṭṭhasaṃkilesikānaṃ khandhānaṃ
anantarapaccayena paccayo. (2)</p>
<p>
<a class="sc" id="46"></a>
<a class="ms" id="p_36P1_2851"></a>
Asaṃkiliṭṭhasaṃkilesiko dhammo asaṃkiliṭṭhaasaṃkilesikassa dhammassa
anantarapaccayena paccayo—  gotrabhu maggassa…  vodānaṃ maggassa…  anulomaṃ
phalasamāpattiyā…  nirodhā vuṭṭhahantassa nevasaññānāsaññāyatanaṃ
phalasamāpattiyā anantarapaccayena paccayo. (3)</p>
<p>
<a class="sc" id="47"></a>
<a class="ms" id="p_36P1_2852"></a>
Asaṃkiliṭṭhaasaṃkilesiko dhammo asaṃkiliṭṭhaasaṃkilesikassa dhammassa
anantarapaccayena paccayo—  purimā purimā asaṃkiliṭṭhaasaṃkilesikā khandhā
pacchimānaṃ pacchimānaṃ asaṃkiliṭṭhaasaṃkilesikānaṃ khandhānaṃ
anantarapaccayena paccayo. Maggo phalassa…  phalaṃ phalassa anantarapaccayena
paccayo. (1)</p>
<p>
<a class="sc" id="48"></a>
<a class="ms" id="p_36P1_2853"></a>
Asaṃkiliṭṭhaasaṃkilesiko dhammo asaṃkiliṭṭhasaṃkilesikassa dhammassa
anantarapaccayena paccayo—  phalaṃ vuṭṭhānassa anantarapaccayena paccayo. (2)</p>
<h2 class="extra">Samanantarādi</h2>
<p>
<a class="sc" id="49"></a>
<a class="ms" id="p_36P1_2854"></a>
<a class="msdiv" id="msdiv14"></a>
Saṃkiliṭṭhasaṃkilesiko dhammo saṃkiliṭṭhasaṃkilesikassa dhammassa
samanantarapaccayena paccayo…pe…  sahajātapaccayena paccayo…
aññamaññapaccayena paccayo…  nissayapaccayena paccayo…  upanissayapaccayena
paccayo—  ārammaṇūpanissayo, anantarūpanissayo, pakatūpanissayo …pe… .
<strong>Pakatūpanissayo</strong>—  rāgaṃ upanissāya pāṇaṃ hanati…pe…  saṃghaṃ
bhindati…pe…  dosaṃ upanissāya pāṇaṃ hanati…pe…  saṃghaṃ bhindati. Rāgo…pe…
patthanā rāgassa…pe…  patthanāya upanissayapaccayena paccayo. Pāṇātipāto
pāṇātipātassa upanissayapaccayena paccayo…pe…  niyatamicchādiṭṭhi
niyatamicchādiṭṭhiyā upanissayapaccayena paccayo…pe… . (1)</p>
<p>
<a class="sc" id="50"></a>
<a class="ms" id="p_36P1_2855"></a>
Saṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
upanissayapaccayena paccayo—  anantarūpanissayo, pakatūpanissayo…pe… .
<strong>Pakatūpanissayo</strong>—  rāgaṃ upanissāya dānaṃ deti, sīlaṃ
samādiyati, uposathakammaṃ karoti, jhānaṃ…  vipassanaṃ…  abhiññaṃ uppādeti,
samāpattiṃ uppādeti…pe…  patthanaṃ upanissāya dānaṃ deti…pe…  samāpattiṃ
uppādeti. Rāgo…pe…  patthanā. Saddhāya…pe…  kāyikassa sukhassa, kāyikassa
dukkhassa upanissayapaccayena paccayo. Pāṇaṃ hantvā tassa paṭighātatthāya dānaṃ
deti, sīlaṃ samādiyati, uposathakammaṃ karoti, jhānaṃ uppādeti, vipassanaṃ
uppādeti, abhiññaṃ uppādeti, samāpattiṃ uppādeti…pe…  saṃghaṃ bhinditvā tassa
paṭighātatthāya dānaṃ deti, sīlaṃ samādiyati, uposathakammaṃ karoti. Akusalaṃ
kammaṃ vipākassa upanissayapaccayena paccayo. (2)</p>
<p>
<a class="sc" id="51"></a>
<a class="ms" id="p_36P1_2856"></a>
Saṃkiliṭṭhasaṃkilesiko dhammo asaṃkiliṭṭhaasaṃkilesikassa dhammassa
upanissayapaccayena paccayo.
<strong>Pakatūpanissayo</strong>—  rāgaṃ upanissāya maggaṃ uppādeti,
phalasamāpattiṃ samāpajjati. Dosaṃ…pe…  patthanaṃ upanissāya maggaṃ uppādeti,
phalasamāpattiṃ samāpajjati. Rāgo…pe…  patthanā maggassa…  phalasamāpattiyā
upanissayapaccayena paccayo. (3)</p>
<p>
<a class="sc" id="52"></a>
<a class="ms" id="p_36P1_2857"></a>
<a class="msdiv" id="msdiv15"></a>
Asaṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
upanissayapaccayena paccayo—  ārammaṇūpanissayo, anantarūpanissayo,
pakatūpanissayo…pe… .
<strong>Pakatūpanissayo</strong>—  saddhaṃ upanissāya dānaṃ deti…pe…
samāpattiṃ uppādeti. Sīlaṃ…  sutaṃ…  cāgaṃ…  paññaṃ…  kāyikaṃ sukhaṃ…  kāyikaṃ
dukkhaṃ…  utuṃ…  bhojanaṃ…  senāsanaṃ upanissāya dānaṃ deti…pe…  samāpattiṃ
uppādeti. Saddhā…pe…  senāsanaṃ saddhāya…pe…  kāyikassa sukhassa, kāyikassa
dukkhassa upanissayapaccayena paccayo. Kusalaṃ kammaṃ vipākassa
upanissayapaccayena paccayo. Paṭhamassa jhānassa parikammaṃ paṭhamassa
jhānassa…pe…  ākiñcaññāyatanaṃ nevasaññānāsaññāyatanassa…pe… . (1)</p>
<p>
<a class="sc" id="53"></a>
<a class="ms" id="p_36P1_2858"></a>
Asaṃkiliṭṭhasaṃkilesiko dhammo saṃkiliṭṭhasaṃkilesikassa dhammassa
upanissayapaccayena paccayo—  ārammaṇūpanissayo, anantarūpanissayo,
pakatūpanissayo…pe… .
<strong>Pakatūpanissayo</strong>—  saddhaṃ upanissāya mānaṃ jappeti, diṭṭhiṃ
gaṇhāti; sīlaṃ…pe…  senāsanaṃ upanissāya pāṇaṃ hanati…pe…  saṃghaṃ bhindati,
saddhā…pe…  senāsanaṃ rāgassa…pe…  patthanāya upanissayapaccayena paccayo. (2)</p>
<p>
<a class="sc" id="54"></a>
<a class="ms" id="p_36P1_2859"></a>
Asaṃkiliṭṭhasaṃkilesiko dhammo asaṃkiliṭṭhaasaṃkilesikassa dhammassa
upanissayapaccayena paccayo—  anantarūpanissayo, pakatūpanissayo…pe… .
<strong>Pakatūpanissayo</strong>—  paṭhamassa maggassa parikammaṃ paṭhamassa
maggassa…pe…  dutiyassa maggassa…pe…  tatiyassa maggassa…pe…  catutthassa
maggassa upanissayapaccayena paccayo. (3)</p>
<p>
<a class="sc" id="55"></a>
<a class="ms" id="p_36P1_2860"></a>
<a class="msdiv" id="msdiv16"></a>
Asaṃkiliṭṭhaasaṃkilesiko dhammo asaṃkiliṭṭhaasaṃkilesikassa dhammassa
upanissayapaccayena paccayo—  ārammaṇūpanissayo, anantarūpanissayo,
pakatūpanissayo…pe… .
<strong>Pakatūpanissayo</strong>—  paṭhamo maggo dutiyassa maggassa…pe…  dutiyo
maggo tatiyassa maggassa…pe…  tatiyo maggo catutthassa maggassa…pe…  maggo
phalasamāpattiyā upanissayapaccayena paccayo. (1)</p>
<p>
<a class="sc" id="56"></a>
<a class="ms" id="p_36P1_2861"></a>
Asaṃkiliṭṭhaasaṃkilesiko dhammo asaṃkiliṭṭhasaṃkilesikassa dhammassa
upanissayapaccayena paccayo—  ārammaṇūpanissayo, anantarūpanissayo,
pakatūpanissayo…pe… .
<strong>Pakatūpanissayo</strong>—  ariyā maggaṃ upanissāya anuppannaṃ
samāpattiṃ uppādenti, uppannaṃ samāpattiṃ samāpajjanti, saṅkhāre aniccato
dukkhato anattato vipassanti. Maggo ariyānaṃ atthappaṭisambhidāya…pe…
ṭhānāṭṭhānakosallassa upanissayapaccayena paccayo. Phalasamāpatti kāyikassa
sukhassa upanissayapaccayena paccayo. (2)</p>
<h2 class="extra">Purejāta</h2>
<p>
<a class="sc" id="57"></a>
<a class="ms" id="p_36P1_2862"></a>
<a class="msdiv" id="msdiv17"></a>
Asaṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
purejātapaccayena paccayo—  ārammaṇapurejātaṃ, vatthupurejātaṃ.
<strong>Ārammaṇapurejātaṃ</strong>—  cakkhuṃ aniccato dukkhato anattato
vipassati; sotaṃ…  ghānaṃ…  jivhaṃ…  kāyaṃ…  rūpe…  sadde…  gandhe…  rase…
phoṭṭhabbe…  vatthuṃ aniccato dukkhato anattato vipassati, dibbena cakkhunā
rūpaṃ passati, dibbāya sotadhātuyā saddaṃ suṇāti. Rūpāyatanaṃ
cakkhuviññāṇassa…pe…  phoṭṭhabbāyatanaṃ kāyaviññāṇassa purejātapaccayena
paccayo.
<strong>Vatthupurejātaṃ</strong>—  cakkhāyatanaṃ cakkhuviññāṇassa…pe…
kāyāyatanaṃ kāyaviññāṇassa purejātapaccayena paccayo. Vatthu
asaṃkiliṭṭhasaṃkilesikānaṃ khandhānaṃ purejātapaccayena paccayo. (1)</p>
<p>
<a class="sc" id="58"></a>
<a class="ms" id="p_36P1_2863"></a>
Asaṃkiliṭṭhasaṃkilesiko dhammo saṃkiliṭṭhasaṃkilesikassa dhammassa
purejātapaccayena paccayo—  ārammaṇapurejātaṃ, vatthupurejātaṃ.
<strong>Ārammaṇapurejātaṃ</strong>—  cakkhuṃ assādeti abhinandati; taṃ ārabbha
rāgo uppajjati…pe…  domanassaṃ uppajjati. Sotaṃ…pe…  phoṭṭhabbe…  vatthuṃ
assādeti abhinandati; taṃ ārabbha rāgo uppajjati…pe…  domanassaṃ uppajjati.
<strong>Vatthupurejātaṃ</strong>—  vatthu saṃkiliṭṭhasaṃkilesikānaṃ khandhānaṃ
purejātapaccayena paccayo. (2)</p>
<p>
<a class="sc" id="59"></a>
<a class="ms" id="p_36P1_2864"></a>
Asaṃkiliṭṭhasaṃkilesiko dhammo asaṃkiliṭṭhaasaṃkilesikassa dhammassa
purejātapaccayena paccayo—  vatthu asaṃkiliṭṭhaasaṃkilesikānaṃ khandhānaṃ
purejātapaccayena paccayo. (3)</p>
<h2 class="extra">Pacchājāta</h2>
<p>
<a class="sc" id="60"></a>
<a class="ms" id="p_36P1_2865"></a>
<a class="msdiv" id="msdiv18"></a>
Saṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
pacchājātapaccayena paccayo—  pacchājātā saṃkiliṭṭhasaṃkilesikā khandhā
purejātassa imassa kāyassa pacchājātapaccayena paccayo. (1)</p>
<p>
<a class="sc" id="61"></a>
<a class="ms" id="p_36P1_2866"></a>
Asaṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
pacchājātapaccayena paccayo—  pacchājātā asaṃkiliṭṭhasaṃkilesikā khandhā
purejātassa imassa kāyassa pacchājātapaccayena paccayo. (1)</p>
<p>
<a class="sc" id="62"></a>
<a class="ms" id="p_36P1_2867"></a>
Asaṃkiliṭṭhaasaṃkilesiko dhammo asaṃkiliṭṭhasaṃkilesikassa dhammassa
pacchājātapaccayena paccayo—  pacchājātā asaṃkiliṭṭhaasaṃkilesikā khandhā
purejātassa imassa kāyassa pacchājātapaccayena paccayo. (1)</p>
<h2 class="extra">Āsevana</h2>
<p>
<a class="sc" id="63"></a>
<a class="ms" id="p_36P1_2868"></a>
<a class="msdiv" id="msdiv19"></a>
Saṃkiliṭṭhasaṃkilesiko dhammo saṃkiliṭṭhasaṃkilesikassa dhammassa
āsevanapaccayena paccayo—  purimā purimā saṃkiliṭṭhasaṃkilesikā khandhā
pacchimānaṃ pacchimānaṃ saṃkiliṭṭhasaṃkilesikānaṃ khandhānaṃ āsevanapaccayena
paccayo. (1)</p>
<p>
<a class="sc" id="64"></a>
<a class="ms" id="p_36P1_2869"></a>
Asaṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
āsevanapaccayena paccayo—  purimā purimā…pe…  anulomaṃ gotrabhussa…  anulomaṃ
vodānassa āsevanapaccayena paccayo. (1)</p>
<p>
<a class="sc" id="65"></a>
<a class="ms" id="p_36P1_2870"></a>
Asaṃkiliṭṭhasaṃkilesiko dhammo asaṃkiliṭṭhaasaṃkilesikassa dhammassa
āsevanapaccayena paccayo—  gotrabhu maggassa…  vodānaṃ maggassa
āsevanapaccayena paccayo. (2)</p>
<h2 class="extra">Kamma</h2>
<p>
<a class="sc" id="66"></a>
<a class="ms" id="p_36P1_2871"></a>
<a class="msdiv" id="msdiv20"></a>
Saṃkiliṭṭhasaṃkilesiko dhammo saṃkiliṭṭhasaṃkilesikassa dhammassa
kammapaccayena paccayo—  saṃkiliṭṭhasaṃkilesikā cetanā sampayuttakānaṃ
khandhānaṃ kammapaccayena paccayo. (1)</p>
<p>
<a class="sc" id="67"></a>
<a class="ms" id="p_36P1_2872"></a>
Saṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
kammapaccayena paccayo—  sahajātā, nānākkhaṇikā.
<strong>Sahajātā</strong>—  saṃkiliṭṭhasaṃkilesikā cetanā cittasamuṭṭhānānaṃ
rūpānaṃ kammapaccayena paccayo.
<strong>Nānākkhaṇikā</strong>—  saṃkiliṭṭhasaṃkilesikā cetanā vipākānaṃ
khandhānaṃ kaṭattā ca rūpānaṃ kammapaccayena paccayo. (2)</p>
<p>
<a class="sc" id="68"></a>
<a class="ms" id="p_36P1_2873"></a>
Saṃkiliṭṭhasaṃkilesiko dhammo saṃkiliṭṭhasaṃkilesikassa ca
asaṃkiliṭṭhasaṃkilesikassa ca dhammassa kammapaccayena paccayo—
saṃkiliṭṭhasaṃkilesikā cetanā sampayuttakānaṃ khandhānaṃ cittasamuṭṭhānānañca
rūpānaṃ kammapaccayena paccayo. (3)</p>
<p>
<a class="sc" id="69"></a>
<a class="ms" id="p_36P1_2874"></a>
Asaṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
kammapaccayena paccayo—  sahajātā, nānākkhaṇikā.
<strong>Sahajātā</strong>—  asaṃkiliṭṭhasaṃkilesikā cetanā sampayuttakānaṃ
khandhānaṃ cittasamuṭṭhānānañca rūpānaṃ kammapaccayena paccayo.
Paṭisandhikkhaṇe…pe… .
<strong>Nānākkhaṇikā</strong>—  asaṃkiliṭṭhasaṃkilesikā cetanā vipākānaṃ
khandhānaṃ kaṭattā ca rūpānaṃ kammapaccayena paccayo. (1)</p>
<p>
<a class="sc" id="70"></a>
<a class="ms" id="p_36P1_2875"></a>
Asaṃkiliṭṭhaasaṃkilesiko dhammo asaṃkiliṭṭhaasaṃkilesikassa dhammassa
kammapaccayena paccayo—  sahajātā, nānākkhaṇikā.
<strong>Sahajātā</strong>—  asaṃkiliṭṭhaasaṃkilesikā cetanā sampayuttakānaṃ
khandhānaṃ kammapaccayena paccayo.
<strong>Nānākkhaṇikā</strong>—  asaṃkiliṭṭhaasaṃkilesikā kusalā cetanā
vipākānaṃ asaṃkiliṭṭhaasaṃkilesikānaṃ khandhānaṃ kammapaccayena paccayo. (1)</p>
<p>
<a class="sc" id="71"></a>
<a class="ms" id="p_36P1_2876"></a>
Asaṃkiliṭṭhaasaṃkilesiko dhammo asaṃkiliṭṭhasaṃkilesikassa dhammassa
kammapaccayena paccayo—  sahajātā asaṃkiliṭṭhaasaṃkilesikā cetanā
cittasamuṭṭhānānaṃ rūpānaṃ kammapaccayena paccayo. (2)</p>
<p>
<a class="sc" id="72"></a>
<a class="ms" id="p_36P1_2877"></a>
Asaṃkiliṭṭhaasaṃkilesiko dhammo asaṃkiliṭṭhasaṃkilesikassa ca
asaṃkiliṭṭhaasaṃkilesikassa ca dhammassa kammapaccayena paccayo—  sahajātā
asaṃkiliṭṭhaasaṃkilesikā cetanā sampayuttakānaṃ khandhānaṃ cittasamuṭṭhānānañca
rūpānaṃ kammapaccayena paccayo. (3)</p>
<h2 class="extra">Vipāka</h2>
<p>
<a class="sc" id="73"></a>
<a class="ms" id="p_36P1_2878"></a>
<a class="msdiv" id="msdiv21"></a>
Asaṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
vipākapaccayena paccayo—  vipāko asaṃkiliṭṭhasaṃkilesiko eko khandho tiṇṇannaṃ
khandhānaṃ cittasamuṭṭhānānañca rūpānaṃ vipākapaccayena paccayo…pe…  dve
khandhā dvinnaṃ khandhānaṃ…pe…  paṭisandhikkhaṇe asaṃkiliṭṭhasaṃkilesiko eko
khandho tiṇṇannaṃ khandhānaṃ kaṭattā ca rūpānaṃ vipākapaccayena paccayo…pe…
dve khandhā dvinnaṃ khandhānaṃ…pe…  khandhā vatthussa vipākapaccayena paccayo.
(1)</p>
<p>
<a class="sc" id="74"></a>
<a class="ms" id="p_36P1_2879"></a>
Asaṃkiliṭṭhaasaṃkilesiko dhammo asaṃkiliṭṭhaasaṃkilesikassa dhammassa
vipākapaccayena paccayo—  vipāko asaṃkiliṭṭhaasaṃkilesiko eko khandho tiṇṇannaṃ
khandhānaṃ vipākapaccayena paccayo…pe…  dve khandhā dvinnaṃ khandhānaṃ…pe… .
(1)</p>
<p>
<a class="sc" id="75"></a>
<a class="ms" id="p_36P1_2880"></a>
Asaṃkiliṭṭhaasaṃkilesiko dhammo asaṃkiliṭṭhasaṃkilesikassa dhammassa
vipākapaccayena paccayo—  vipākā asaṃkiliṭṭhaasaṃkilesikā khandhā
cittasamuṭṭhānānaṃ rūpānaṃ vipākapaccayena paccayo. (2)</p>
<p>
<a class="sc" id="76"></a>
<a class="ms" id="p_36P1_2881"></a>
Asaṃkiliṭṭhaasaṃkilesiko dhammo asaṃkiliṭṭhasaṃkilesikassa ca
asaṃkiliṭṭhaasaṃkilesikassa ca dhammassa vipākapaccayena paccayo—  vipāko
asaṃkiliṭṭhaasaṃkilesiko eko khandho tiṇṇannaṃ khandhānaṃ cittasamuṭṭhānānañca
rūpānaṃ vipākapaccayena paccayo…pe…  dve khandhā…pe… . (3)</p>
<h2 class="extra">Āhāra</h2>
<p>
<a class="sc" id="77"></a>
<a class="ms" id="p_36P1_2882"></a>
<a class="msdiv" id="msdiv22"></a>
Saṃkiliṭṭhasaṃkilesiko dhammo saṃkiliṭṭhasaṃkilesikassa dhammassa
āhārapaccayena paccayo…  tīṇi.</p>
<p>
<a class="sc" id="78"></a>
<a class="ms" id="p_36P1_2883"></a>
Asaṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
āhārapaccayena paccayo—  asaṃkiliṭṭhasaṃkilesikā āhārā sampayuttakānaṃ
khandhānaṃ cittasamuṭṭhānānañca rūpānaṃ āhārapaccayena paccayo.
Paṭisandhikkhaṇe…pe…  kabaḷīkāro āhāro imassa kāyassa āhārapaccayena paccayo.</p>
<p>
<a class="sc" id="79"></a>
<a class="ms" id="p_36P1_2884"></a>
Asaṃkiliṭṭhaasaṃkilesiko dhammo asaṃkiliṭṭhaasaṃkilesikassa dhammassa
āhārapaccayena paccayo…  tīṇi.</p>
<h2 class="extra">Indriya</h2>
<p>
<a class="sc" id="80"></a>
<a class="ms" id="p_36P1_2885"></a>
<a class="msdiv" id="msdiv23"></a>
Saṃkiliṭṭhasaṃkilesiko dhammo saṃkiliṭṭhasaṃkilesikassa dhammassa
indriyapaccayena paccayo…  tīṇi.</p>
<p>
<a class="sc" id="81"></a>
<a class="ms" id="p_36P1_2886"></a>
Asaṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
indriyapaccayena paccayo—  asaṃkiliṭṭhasaṃkilesikā indriyā sampayuttakānaṃ
khandhānaṃ cittasamuṭṭhānānañca rūpānaṃ indriyapaccayena paccayo;
paṭisandhikkhaṇe…pe…  cakkhundriyaṃ cakkhuviññāṇassa…pe…  kāyindriyaṃ
kāyaviññāṇassa indriyapaccayena paccayo.
<strong>Rūpajīvitindriyaṃ</strong>—  kaṭattārūpānaṃ indriyapaccayena paccayo.</p>
<p>
<a class="sc" id="82"></a>
<a class="ms" id="p_36P1_2887"></a>
Asaṃkiliṭṭhaasaṃkilesiko dhammo…  tīṇi.</p>
<h2 class="extra">Jhānādi</h2>
<p>
<a class="sc" id="83"></a>
<a class="ms" id="p_36P1_2888"></a>
<a class="msdiv" id="msdiv24"></a>
Saṃkiliṭṭhasaṃkilesiko dhammo saṃkiliṭṭhasaṃkilesikassa dhammassa
jhānapaccayena paccayo…  maggapaccayena paccayo…  sampayuttapaccayena paccayo.</p>
<h2 class="extra">Vippayutta</h2>
<p>
<a class="sc" id="84"></a>
<a class="ms" id="p_36P1_2889"></a>
<a class="msdiv" id="msdiv25"></a>
Saṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
vippayuttapaccayena paccayo—  sahajātaṃ, pacchājātaṃ.
<strong>Sahajātā</strong>—  saṃkiliṭṭhasaṃkilesikā khandhā cittasamuṭṭhānānaṃ
rūpānaṃ vippayuttapaccayena paccayo.
<strong>Pacchājātā</strong>—  saṃkiliṭṭhasaṃkilesikā khandhā purejātassa imassa
kāyassa vippayuttapaccayena paccayo. (1)</p>
<p>
<a class="sc" id="85"></a>
<a class="ms" id="p_36P1_2890"></a>
Asaṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
vippayuttapaccayena paccayo—  sahajātaṃ, purejātaṃ, pacchājātaṃ.
<strong>Sahajātā</strong>—  asaṃkiliṭṭhasaṃkilesikā khandhā cittasamuṭṭhānānaṃ
rūpānaṃ vippayuttapaccayena paccayo; paṭisandhikkhaṇe asaṃkiliṭṭhasaṃkilesikā
khandhā kaṭattārūpānaṃ vippayuttapaccayena paccayo. Khandhā vatthussa…pe…
vatthu khandhānaṃ vippayuttapaccayena paccayo.
<strong>Purejātaṃ</strong>—  cakkhāyatanaṃ cakkhuviññāṇassa…pe…  kāyāyatanaṃ
kāyaviññāṇassa vippayuttapaccayena paccayo. Vatthu asaṃkiliṭṭhasaṃkilesikānaṃ
khandhānaṃ vippayuttapaccayena paccayo.
<strong>Pacchājātā</strong>—  asaṃkiliṭṭhasaṃkilesikā khandhā purejātassa
imassa kāyassa vippayuttapaccayena paccayo. (1)</p>
<p>
<a class="sc" id="86"></a>
<a class="ms" id="p_36P1_2891"></a>
Asaṃkiliṭṭhasaṃkilesiko dhammo saṃkiliṭṭhasaṃkilesikassa dhammassa
vippayuttapaccayena paccayo.
<strong>Purejātaṃ</strong>—  vatthu saṃkiliṭṭhasaṃkilesikānaṃ khandhānaṃ
vippayuttapaccayena paccayo. (2)</p>
<p>
<a class="sc" id="87"></a>
<a class="ms" id="p_36P1_2892"></a>
Asaṃkiliṭṭhasaṃkilesiko dhammo asaṃkiliṭṭhaasaṃkilesikassa dhammassa
vippayuttapaccayena paccayo.
<strong>Purejātaṃ</strong>—  vatthu asaṃkiliṭṭhaasaṃkilesikānaṃ khandhānaṃ
vippayuttapaccayena paccayo. (3)</p>
<p>
<a class="sc" id="88"></a>
<a class="ms" id="p_36P1_2893"></a>
Asaṃkiliṭṭhaasaṃkilesiko dhammo asaṃkiliṭṭhasaṃkilesikassa dhammassa
vippayuttapaccayena paccayo—  sahajātaṃ, pacchājātaṃ.
<strong>Sahajātā</strong>—  asaṃkiliṭṭhaasaṃkilesikā khandhā cittasamuṭṭhānānaṃ
rūpānaṃ vippayuttapaccayena paccayo.
<strong>Pacchājātā</strong>—  asaṃkiliṭṭhaasaṃkilesikā khandhā purejātassa
imassa kāyassa vippayuttapaccayena paccayo. (1)</p>
<h2 class="extra">Atthi</h2>
<p>
<a class="sc" id="89"></a>
<a class="ms" id="p_36P1_2894"></a>
<a class="msdiv" id="msdiv26"></a>
Saṃkiliṭṭhasaṃkilesiko dhammo saṃkiliṭṭhasaṃkilesikassa dhammassa
atthipaccayena paccayo—  saṃkiliṭṭhasaṃkilesiko eko khandho tiṇṇannaṃ
khandhānaṃ atthipaccayena paccayo. (1)</p>
<p>
<a class="sc" id="90"></a>
<a class="ms" id="p_36P1_2895"></a>
Saṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
atthipaccayena paccayo—  sahajātaṃ, pacchājātaṃ.
<strong>Sahajātā</strong>—  saṃkiliṭṭhasaṃkilesikā khandhā cittasamuṭṭhānānaṃ
rūpānaṃ atthipaccayena paccayo.
<strong>Pacchājātā</strong>—  saṃkiliṭṭhasaṃkilesikā khandhā purejātassa imassa
kāyassa atthipaccayena paccayo. (2)</p>
<p>
<a class="sc" id="91"></a>
<a class="ms" id="p_36P1_2896"></a>
Saṃkiliṭṭhasaṃkilesiko dhammo saṃkiliṭṭhasaṃkilesikassa ca
asaṃkiliṭṭhasaṃkilesikassa ca dhammassa atthipaccayena paccayo—
saṃkiliṭṭhasaṃkilesiko eko khandho tiṇṇannaṃ khandhānaṃ cittasamuṭṭhānānañca
rūpānaṃ atthipaccayena paccayo…pe…  dve khandhā…pe… . (3)</p>
<p>
<a class="sc" id="92"></a>
<a class="ms" id="p_36P1_2897"></a>
<a class="msdiv" id="msdiv27"></a>
Asaṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ.
<strong>Sahajāto</strong>—  asaṃkiliṭṭhasaṃkilesiko eko khandho tiṇṇannaṃ
khandhānaṃ cittasamuṭṭhānānañca rūpānaṃ atthipaccayena paccayo…pe…
paṭisandhikkhaṇe…pe…  asaññasattānaṃ ekaṃ mahābhūtaṃ tiṇṇannaṃ mahābhūtānaṃ
atthipaccayena paccayo…pe…
<strong>purejātaṃ</strong>—  cakkhuṃ aniccato dukkhato anattato vipassati.
Sotaṃ…pe…  kāyaṃ…  rūpe…pe…  phoṭṭhabbe…  vatthuṃ aniccato dukkhato anattato
vipassati, dibbena cakkhunā rūpaṃ passati, dibbāya sotadhātuyā saddaṃ suṇāti.
Rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa
atthipaccayena paccayo. Cakkhāyatanaṃ cakkhuviññāṇassa…pe…  kāyāyatanaṃ
kāyaviññāṇassa…pe…  vatthu asaṃkiliṭṭhasaṃkilesikānaṃ khandhānaṃ atthipaccayena
paccayo.
<strong>Pacchājātā</strong>—  asaṃkiliṭṭhasaṃkilesikā khandhā purejātassa
imassa kāyassa atthipaccayena paccayo.
<strong>Kabaḷīkāro āhāro</strong>—  imassa kāyassa…pe… .
<strong>Rūpajīvitindriyaṃ</strong>—  kaṭattārūpānaṃ atthipaccayena paccayo. (1)</p>
<p>
<a class="sc" id="93"></a>
<a class="ms" id="p_36P1_2898"></a>
Asaṃkiliṭṭhasaṃkilesiko dhammo saṃkiliṭṭhasaṃkilesikassa dhammassa
atthipaccayena paccayo.
<strong>Purejātaṃ</strong>—  cakkhuṃ assādeti abhinandati; taṃ ārabbha rāgo
uppajjati…pe…  domanassaṃ uppajjati; vatthuṃ assādeti…pe…  vatthu
saṃkiliṭṭhasaṃkilesikānaṃ khandhānaṃ atthipaccayena paccayo. (2)</p>
<p>
<a class="sc" id="94"></a>
<a class="ms" id="p_36P1_2899"></a>
Asaṃkiliṭṭhasaṃkilesiko dhammo asaṃkiliṭṭhaasaṃkilesikassa dhammassa
atthipaccayena paccayo.
<strong>Purejātaṃ</strong>—  vatthu asaṃkiliṭṭhaasaṃkilesikānaṃ khandhānaṃ
atthipaccayena paccayo. (3)</p>
<p>
<a class="sc" id="95"></a>
<a class="ms" id="p_36P1_2900"></a>
<a class="msdiv" id="msdiv28"></a>
Asaṃkiliṭṭhaasaṃkilesiko dhammo asaṃkiliṭṭhaasaṃkilesikassa dhammassa
atthipaccayena paccayo—  asaṃkiliṭṭhaasaṃkilesiko eko khandho tiṇṇannaṃ
khandhānaṃ atthipaccayena paccayo… . (1)</p>
<p>
<a class="sc" id="96"></a>
<a class="ms" id="p_36P1_2901"></a>
Asaṃkiliṭṭhaasaṃkilesiko dhammo asaṃkiliṭṭhasaṃkilesikassa dhammassa
atthipaccayena paccayo—  sahajātaṃ, pacchājātaṃ.
<strong>Sahajātā</strong>—  asaṃkiliṭṭhaasaṃkilesikā khandhā cittasamuṭṭhānānaṃ
rūpānaṃ atthipaccayena paccayo.
<strong>Pacchājātā</strong>—  asaṃkiliṭṭhaasaṃkilesikā khandhā purejātassa
imassa kāyassa atthipaccayena paccayo. (2)</p>
<p>
<a class="sc" id="97"></a>
<a class="ms" id="p_36P1_2902"></a>
Asaṃkiliṭṭhaasaṃkilesiko dhammo asaṃkiliṭṭhasaṃkilesikassa ca
asaṃkiliṭṭhaasaṃkilesikassa ca dhammassa atthipaccayena paccayo—
asaṃkiliṭṭhaasaṃkilesiko eko khandho tiṇṇannaṃ khandhānaṃ cittasamuṭṭhānānañca
rūpānaṃ atthipaccayena paccayo… . (3)</p>
<p>
<a class="sc" id="98"></a>
<a class="ms" id="p_36P1_2903"></a>
<a class="msdiv" id="msdiv29"></a>
Asaṃkiliṭṭhasaṃkilesiko ca asaṃkiliṭṭhaasaṃkilesiko ca dhammā
asaṃkiliṭṭhasaṃkilesikassa dhammassa atthipaccayena paccayo—  sahajātaṃ,
pacchājātaṃ, āhāraṃ, indriyaṃ.
<strong>Sahajātā</strong>—  asaṃkiliṭṭhaasaṃkilesikā khandhā ca mahābhūtā ca
cittasamuṭṭhānānaṃ rūpānaṃ atthipaccayena paccayo.
<strong>Pacchājātā</strong>—  asaṃkiliṭṭhaasaṃkilesikā khandhā ca kabaḷīkāro
āhāro ca imassa kāyassa atthipaccayena paccayo.
<strong>Pacchājātā</strong>—  asaṃkiliṭṭhasaṃkilesikā khandhā ca
rūpajīvitindriyañca kaṭattārūpānaṃ atthipaccayena paccayo. (1)</p>
<p>
<a class="sc" id="99"></a>
<a class="ms" id="p_36P1_2904"></a>
Asaṃkiliṭṭhasaṃkilesiko ca asaṃkiliṭṭhaasaṃkilesiko ca dhammā
asaṃkiliṭṭhaasaṃkilesikassa dhammassa atthipaccayena paccayo—  sahajātaṃ,
purejātaṃ.
<strong>Sahajāto</strong>—  asaṃkiliṭṭhaasaṃkilesiko eko khandho ca vatthu ca
tiṇṇannaṃ khandhānaṃ atthipaccayena paccayo…pe… . (2)</p>
<p>
<a class="sc" id="100"></a>
<a class="ms" id="p_36P1_2905"></a>
Saṃkiliṭṭhasaṃkilesiko ca asaṃkiliṭṭhasaṃkilesiko ca dhammā
saṃkiliṭṭhasaṃkilesikassa dhammassa atthipaccayena paccayo—  sahajātaṃ,
purejātaṃ.
<strong>Sahajāto</strong>—  saṃkiliṭṭhasaṃkilesiko eko khandho ca vatthu ca
tiṇṇannaṃ khandhānaṃ atthipaccayena paccayo…  dve khandhā…pe… . (1)</p>
<p>
<a class="sc" id="101"></a>
<a class="ms" id="p_36P1_2906"></a>
Saṃkiliṭṭhasaṃkilesiko ca asaṃkiliṭṭhasaṃkilesiko ca dhammā
asaṃkiliṭṭhasaṃkilesikassa dhammassa atthipaccayena paccayo—  sahajātaṃ,
pacchājātaṃ, āhāraṃ, indriyaṃ.
<strong>Sahajātā</strong>—  saṃkiliṭṭhasaṃkilesikā khandhā ca mahābhūtā ca
cittasamuṭṭhānānaṃ rūpānaṃ atthipaccayena paccayo.
<strong>Pacchājātā</strong>—  saṃkiliṭṭhasaṃkilesikā khandhā ca kabaḷīkāro
āhāro ca purejātassa imassa kāyassa atthipaccayena paccayo.
<strong>Pacchājātā</strong>—  saṃkiliṭṭhasaṃkilesikā khandhā ca
rūpajīvitindriyañca kaṭattārūpānaṃ atthipaccayena paccayo. (2)</p>
<h2 class="extra">Natthi-vigatāvigata</h2>
<p>
<a class="sc" id="102"></a>
<a class="ms" id="p_36P1_2907"></a>
<a class="msdiv" id="msdiv30"></a>
Saṃkiliṭṭhasaṃkilesiko dhammo saṃkiliṭṭhasaṃkilesikassa dhammassa
natthipaccayena paccayo…  vigatapaccayena paccayo…  avigatapaccayena paccayo.</p>
<h2 class="extra">Suddha</h2>
<p>
<a class="sc" id="103"></a>
<a class="ms" id="p_36P1_2908"></a>
<a class="msdiv" id="msdiv31"></a>
Hetuyā satta, ārammaṇe cha, adhipatiyā aṭṭha, anantare satta, samanantare
satta, sahajāte nava, aññamaññe tīṇi, nissaye terasa, upanissaye aṭṭha,
purejāte tīṇi, pacchājāte tīṇi, āsevane tīṇi, kamme satta, vipāke cattāri,
āhāre satta, indriye satta, jhāne satta, magge satta, sampayutte tīṇi,
vippayutte pañca, atthiyā terasa, natthiyā satta, vigate satta, avigate terasa.</p>
<h2 class="extra">Hetusabhāga</h2>
<p>
<a class="sc" id="104"></a>
<a class="ms" id="p_36P1_2909"></a>
Hetupaccayā adhipatiyā cattāri, sahajāte satta, aññamaññe tīṇi, nissaye satta,
vipāke cattāri, indriye cattāri, magge cattāri, sampayutte tīṇi, vippayutte
tīṇi, atthiyā satta, avigate satta.</p>
<h2 class="extra">Hetusāmaññaghaṭanā</h2>
<p>
<a class="sc" id="105"></a>
<a class="ms" id="p_36P1_2910"></a>
<a class="msdiv" id="msdiv32"></a>
Hetu sahajāta nissaya atthi avigatanti satta. Hetu sahajāta aññamañña nissaya
atthi avigatanti tīṇi. Hetu sahajāta aññamañña nissaya sampayutta atthi
avigatanti tīṇi. Hetu sahajāta nissaya vippayutta atthi avigatanti tīṇi.
[Avipāka—  4]</p>
<p>
<a class="sc" id="106"></a>
<a class="ms" id="p_36P1_2911"></a>
Hetu sahajāta nissaya vipāka atthi avigatanti cattāri. Hetu sahajāta aññamañña
nissaya vipāka atthi avigatanti dve. Hetu sahajāta aññamañña nissaya vipāka
sampayutta atthi avigatanti dve. Hetu sahajāta nissaya vipāka vippayutta atthi
avigatanti dve. Hetu sahajāta aññamañña nissaya vipāka vippayutta atthi
avigatanti ekaṃ. [Savipāka—  5] (Saṃkhittaṃ.)</p>
<p class="endsutta">
<a class="sc" id="107"></a>
<a class="ms" id="p_36P1_2912"></a>
(Yathā kusalattike, evaṃ vitthāretabbaṃ.)<br>
Anulomaṃ.</p>
<h2 class="extra">Paccanīyuddhāra</h2>
<p>
<a class="sc" id="108"></a>
<a class="ms" id="p_36P1_2913"></a>
<a class="msdiv" id="msdiv33"></a>
Saṃkiliṭṭhasaṃkilesiko dhammo saṃkiliṭṭhasaṃkilesikassa dhammassa
ārammaṇapaccayena paccayo…  sahajātapaccayena paccayo…  upanissayapaccayena
paccayo. (1)</p>
<p>
<a class="sc" id="109"></a>
<a class="ms" id="p_36P1_2914"></a>
Saṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
ārammaṇapaccayena paccayo…  sahajātapaccayena paccayo…  upanissayapaccayena
paccayo…  pacchājātapaccayena paccayo…  kammapaccayena paccayo. (2)</p>
<p>
<a class="sc" id="110"></a>
<a class="ms" id="p_36P1_2915"></a>
Saṃkiliṭṭhasaṃkilesiko dhammo asaṃkiliṭṭhaasaṃkilesikassa dhammassa
upanissayapaccayena paccayo. (3)</p>
<p>
<a class="sc" id="111"></a>
<a class="ms" id="p_36P1_2916"></a>
Saṃkiliṭṭhasaṃkilesiko dhammo saṃkiliṭṭhasaṃkilesikassa ca
asaṃkiliṭṭhasaṃkilesikassa ca dhammassa sahajātapaccayena paccayo. (4)</p>
<p>
<a class="sc" id="112"></a>
<a class="ms" id="p_36P1_2917"></a>
<a class="msdiv" id="msdiv34"></a>
Asaṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa
ārammaṇapaccayena paccayo…  sahajātapaccayena paccayo…  upanissayapaccayena
paccayo…  purejātapaccayena paccayo…  pacchājātapaccayena paccayo…
kammapaccayena paccayo…  āhārapaccayena paccayo…  indriyapaccayena paccayo. (1)</p>
<p>
<a class="sc" id="113"></a>
<a class="ms" id="p_36P1_2918"></a>
Asaṃkiliṭṭhasaṃkilesiko dhammo saṃkiliṭṭhasaṃkilesikassa dhammassa
ārammaṇapaccayena paccayo…  upanissayapaccayena paccayo…  purejātapaccayena
paccayo. (2)</p>
<p>
<a class="sc" id="114"></a>
<a class="ms" id="p_36P1_2919"></a>
Asaṃkiliṭṭhasaṃkilesiko dhammo asaṃkiliṭṭhaasaṃkilesikassa dhammassa
upanissayapaccayena paccayo…  purejātapaccayena paccayo. (3)</p>
<p>
<a class="sc" id="115"></a>
<a class="ms" id="p_36P1_2920"></a>
Asaṃkiliṭṭhaasaṃkilesiko dhammo asaṃkiliṭṭhaasaṃkilesikassa dhammassa
sahajātapaccayena paccayo…  upanissayapaccayena paccayo. (1)</p>
<p>
<a class="sc" id="116"></a>
<a class="ms" id="p_36P1_2921"></a>
Asaṃkiliṭṭhaasaṃkilesiko dhammo asaṃkiliṭṭhasaṃkilesikassa dhammassa
ārammaṇapaccayena paccayo…  sahajātapaccayena paccayo…  upanissayapaccayena
paccayo…  pacchājātapaccayena paccayo. (2)</p>
<p>
<a class="sc" id="117"></a>
<a class="ms" id="p_36P1_2922"></a>
Asaṃkiliṭṭhaasaṃkilesiko dhammo asaṃkiliṭṭhasaṃkilesikassa ca
asaṃkiliṭṭhaasaṃkilesikassa ca dhammassa sahajātapaccayena paccayo. (3)</p>
<p>
<a class="sc" id="118"></a>
<a class="ms" id="p_36P1_2923"></a>
Asaṃkiliṭṭhasaṃkilesiko ca asaṃkiliṭṭhaasaṃkilesiko ca dhammā
asaṃkiliṭṭhasaṃkilesikassa dhammassa sahajātaṃ, pacchājātaṃ, āhāraṃ, indriyaṃ.
(1)</p>
<p>
<a class="sc" id="119"></a>
<a class="ms" id="p_36P1_2924"></a>
Asaṃkiliṭṭhasaṃkilesiko ca asaṃkiliṭṭhaasaṃkilesiko ca dhammā
asaṃkiliṭṭhaasaṃkilesikassa dhammassa sahajātaṃ, purejātaṃ. (2)</p>
<p>
<a class="sc" id="120"></a>
<a class="ms" id="p_36P1_2925"></a>
Saṃkiliṭṭhasaṃkilesiko ca asaṃkiliṭṭhasaṃkilesiko ca dhammā
saṃkiliṭṭhasaṃkilesikassa dhammassa sahajātaṃ, purejātaṃ. (1)</p>
<p>
<a class="sc" id="121"></a>
<a class="ms" id="p_36P1_2926"></a>
Saṃkiliṭṭhasaṃkilesiko ca asaṃkiliṭṭhasaṃkilesiko ca dhammā
asaṃkiliṭṭhasaṃkilesikassa dhammassa sahajātaṃ, pacchājātaṃ, āhāraṃ, indriyaṃ.
(2)</p>
<h2 class="extra">Suddha</h2>
<p>
<a class="sc" id="122"></a>
<a class="ms" id="p_36P1_2927"></a>
<a class="msdiv" id="msdiv35"></a>
Nahetuyā cuddasa, naārammaṇe cuddasa, naadhipatiyā cuddasa, naanantare cuddasa,
nasamanantare cuddasa, nasahajāte dasa, naaññamaññe dasa, nanissaye dasa,
naupanissaye terasa, napurejāte dvādasa, napacchājāte cuddasa, naāsevane
cuddasa, nakamme cuddasa, navipāke cuddasa, naāhāre cuddasa, naindriye cuddasa,
najhāne cuddasa, namagge cuddasa, nasampayutte dasa, navippayutte aṭṭha,
noatthiyā aṭṭha, nonatthiyā cuddasa, novigate cuddasa, noavigate aṭṭha.</p>
<h2 class="extra">Duka</h2>
<p>
<a class="sc" id="123"></a>
<a class="ms" id="p_36P1_2928"></a>
Nahetupaccayā naārammaṇe cuddasa. (Saṃkhittaṃ.)</p>
<p class="endsutta">
<a class="sc" id="124"></a>
<a class="ms" id="p_36P1_2929"></a>
(Yathā kusalattike paccanīyagaṇanā, evaṃ gaṇetabbaṃ.)<br>
Paccanīyaṃ.</p>
<h2 class="extra">Hetuduka</h2>
<p>
<a class="sc" id="125"></a>
<a class="ms" id="p_36P1_2930"></a>
<a class="msdiv" id="msdiv36"></a>
Hetupaccayā naārammaṇe satta, naadhipatiyā satta, naanantare satta,
nasamanantare satta, naaññamaññe tīṇi, naupanissaye satta, napurejāte satta,
napacchājāte satta, naāsevane satta, nakamme satta, navipāke satta, naāhāre
satta, naindriye satta, najhāne satta, namagge satta, nasampayutte tīṇi,
navippayutte tīṇi, nonatthiyā satta, novigate satta.</p>
<h2 class="extra">Ghaṭanā</h2>
<p>
<a class="sc" id="126"></a>
<a class="ms" id="p_36P1_2931"></a>
Hetu sahajāta nissaya atthi avigatanti naārammaṇe satta…pe…  naaññamaññe
tīṇi…pe…  nasampayutte tīṇi, navippayutte tīṇi…pe…  novigate satta.
(Saṃkhittaṃ.)</p>
<p>
<a class="sc" id="127"></a>
<a class="ms" id="p_36P1_2932"></a>
(Yathā kusalattike anulomapaccanīyagaṇanā vibhattā, evaṃ vibhajitabbaṃ.)</p>
<p class="endsutta">
<a class="sc" id="128"></a>
<a class="ms" id="p_36P1_2933"></a>
Anulomapaccanīyaṃ.</p>
<h2 class="extra">Nahetuduka</h2>
<p>
<a class="sc" id="129"></a>
<a class="ms" id="p_36P1_2934"></a>
<a class="msdiv" id="msdiv37"></a>
Nahetupaccayā ārammaṇe cha, adhipatiyā aṭṭha, anantare satta, samanantare
satta, sahajāte nava, aññamaññe tīṇi, nissaye terasa, upanissaye aṭṭha,
purejāte tīṇi, pacchājāte tīṇi, āsevane tīṇi, kamme satta, vipāke cattāri,
āhāre satta, indriye satta, jhāne satta, magge satta, sampayutte tīṇi,
vippayutte pañca, atthiyā terasa, natthiyā satta, vigate satta, avigate terasa.</p>
<h2 class="extra">Tika</h2>
<p>
<a class="sc" id="130"></a>
<a class="ms" id="p_36P1_2935"></a>
Nahetupaccayā naārammaṇapaccayā adhipatiyā satta. (Saṃkhittaṃ.)</p>
<p>
<a class="sc" id="131"></a>
<a class="ms" id="p_36P1_2936"></a>
(Yathā kusalattike paccanīyānulomagaṇanā vibhattā, evaṃ vibhajitabbaṃ.)</p>
<p class="endsutta">
<a class="sc" id="132"></a>
<a class="ms" id="p_36P1_2937"></a>
Paccanīyānulomaṃ.</p>
<p class="endsection">
<a class="sc" id="133"></a>
<a class="ms" id="p_36P1_2938"></a>
Saṃkiliṭṭhattikaṃ niṭṭhitaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>