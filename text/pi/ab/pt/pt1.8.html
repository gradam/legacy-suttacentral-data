<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="pt1.8">
<article>
<div class="hgroup">
<h1 class="division">Dhammānuloma (1), Tikapaṭṭhānapāḷi (1)</h1>
</div>
<h2>8 Pītittika</h2>
<h3>8.1 Paṭiccavāra</h3>
<h4>8.1.1 Paccayānuloma</h4>
<h5>8.1.1.1 Vibhaṅgavāra</h5>
<h2 class="extra">Hetu</h2>
<p>
<a class="ms" id="p_37P1_640"></a><a class="msdiv" id="msdiv1"></a>
<a class="sc" id="1"></a>Pītisahagataṃ dhammaṃ paṭicca pītisahagato dhammo
uppajjati hetupaccayā—  pītisahagataṃ ekaṃ khandhaṃ paṭicca tayo khandhā, tayo
khandhe paṭicca eko khandho, dve khandhe paṭicca dve khandhā. Paṭisandhikkhaṇe
pītisahagataṃ ekaṃ khandhaṃ paṭicca tayo khandhā…pe…  dve khandhe paṭicca dve
khandhā. (1)</p>
<p>
<a class="ms" id="p_37P1_641"></a><a class="sc" id="2"></a>Pītisahagataṃ
dhammaṃ paṭicca sukhasahagato dhammo uppajjati hetupaccayā—  pītisahagataṃ ekaṃ
khandhaṃ paṭicca sukhasahagatā tayo khandhā…pe…  dve khandhe paṭicca dve
khandhā. Paṭisandhikkhaṇe pītisahagataṃ ekaṃ khandhaṃ paṭicca sukhasahagatā
tayo khandhā…pe…  dve khandhe paṭicca dve khandhā. (2)</p>
<p>
<a class="ms" id="p_37P1_642"></a><a class="sc" id="3"></a>Pītisahagataṃ
dhammaṃ paṭicca pītisahagato ca sukhasahagato ca dhammā uppajjanti hetupaccayā—
pītisahagataṃ ekaṃ khandhaṃ paṭicca pītisahagatā ca sukhasahagatā ca tayo
khandhā…pe…  dve khandhe paṭicca dve khandhā. Paṭisandhikkhaṇe pītisahagataṃ
ekaṃ khandhaṃ paṭicca pītisahagatā ca sukhasahagatā ca tayo khandhā…pe…  dve
khandhe paṭicca dve khandhā. (3)</p>
<p>
<a class="ms" id="p_37P1_643"></a><a class="msdiv" id="msdiv2"></a>
<a class="sc" id="4"></a>Sukhasahagataṃ dhammaṃ paṭicca sukhasahagato dhammo
uppajjati hetupaccayā—  sukhasahagataṃ ekaṃ khandhaṃ paṭicca dve khandhā, dve
khandhe paṭicca eko khandho. Paṭisandhikkhaṇe sukhasahagataṃ ekaṃ khandhaṃ
paṭicca dve khandhā, dve khandhe paṭicca eko khandho. (1)</p>
<p>
<a class="ms" id="p_37P1_644"></a><a class="sc" id="5"></a>Sukhasahagataṃ
dhammaṃ paṭicca pītisahagato dhammo uppajjati hetupaccayā—  sukhasahagataṃ ekaṃ
khandhaṃ paṭicca pītisahagatā tayo khandhā…pe…  dve khandhe paṭicca dve
khandhā. Paṭisandhikkhaṇe sukhasahagataṃ ekaṃ khandhaṃ paṭicca pītisahagatā
tayo khandhā…pe…  dve khandhe paṭicca dve khandhā. (2)</p>
<p>
<a class="ms" id="p_37P1_645"></a><a class="sc" id="6"></a>Sukhasahagataṃ
dhammaṃ paṭicca pītisahagato ca sukhasahagato ca dhammā uppajjanti hetupaccayā—
sukhasahagataṃ ekaṃ khandhaṃ paṭicca pītisahagatā ca sukhasahagatā ca dve
khandhā, dve khandhe paṭicca eko khandho. Paṭisandhikkhaṇe sukhasahagataṃ ekaṃ
khandhaṃ paṭicca pītisahagatā ca sukhasahagatā ca dve khandhā, dve khandhe
paṭicca eko khandho. (3)</p>
<p>
<a class="ms" id="p_37P1_646"></a><a class="msdiv" id="msdiv3"></a>
<a class="sc" id="7"></a>Upekkhāsahagataṃ dhammaṃ paṭicca upekkhāsahagato
dhammo uppajjati hetupaccayā—  upekkhāsahagataṃ ekaṃ khandhaṃ paṭicca dve
khandhā, dve khandhe paṭicca eko khandho. Paṭisandhikkhaṇe…pe… . (1)</p>
<p>
<a class="ms" id="p_37P1_647"></a><a class="sc" id="8"></a>Pītisahagatañca
sukhasahagatañca dhammaṃ paṭicca pītisahagato dhammo uppajjati hetupaccayā—
pītisahagatañca sukhasahagatañca ekaṃ khandhaṃ paṭicca pītisahagatā tayo
khandhā…pe…  dve khandhe paṭicca dve khandhā. Paṭisandhikkhaṇe pītisahagatañca
sukhasahagatañca ekaṃ khandhaṃ paṭicca pītisahagatā tayo khandhā…pe…  dve
khandhe paṭicca dve khandhā. (1)</p>
<p>
<a class="ms" id="p_37P1_648"></a><a class="sc" id="9"></a>Pītisahagatañca
sukhasahagatañca dhammaṃ paṭicca sukhasahagato dhammo uppajjati hetupaccayā—
pītisahagatañca sukhasahagatañca ekaṃ khandhaṃ paṭicca sukhasahagatā dve
khandhā, dve khandhe paṭicca eko khandho. Paṭisandhikkhaṇe pītisahagatañca
sukhasahagatañca ekaṃ khandhaṃ paṭicca sukhasahagatā dve khandhā, dve khandhe
paṭicca eko khandho. (2)</p>
<p>
<a class="ms" id="p_37P1_649"></a><a class="sc" id="10"></a>Pītisahagatañca
sukhasahagatañca dhammaṃ paṭicca pītisahagato ca sukhasahagato ca dhammā
uppajjanti hetupaccayā—  pītisahagatañca sukhasahagatañca ekaṃ khandhaṃ paṭicca
pītisahagatā ca sukhasahagatā ca dve khandhā, dve khandhe paṭicca eko khandho.
Paṭisandhikkhaṇe pītisahagatañca sukhasahagatañca ekaṃ khandhaṃ paṭicca
pītisahagatā ca sukhasahagatā ca dve khandhā, dve khandhe paṭicca eko khandho.
(3)</p>
<h2 class="extra">Ārammaṇādi</h2>
<p>
<a class="ms" id="p_37P1_650"></a><a class="msdiv" id="msdiv4"></a>
<a class="sc" id="11"></a>Pītisahagataṃ dhammaṃ paṭicca pītisahagato dhammo
uppajjati ārammaṇapaccayā…  adhipatipaccayā…  (paṭisandhikkhaṇe natthi)
anantarapaccayā…  samanantarapaccayā…  sahajātapaccayā…  aññamaññapaccayā…
nissayapaccayā…  upanissayapaccayā…  purejātapaccayā…  (purejāte
paṭisandhikkhaṇe natthi) āsevanapaccayā…  (āsevane vipākaṃ natthi)
kammapaccayā…  vipākapaccayā…  āhāra…pe…  indriya…  jhāna…  magga…  sampayutta…
vippayutta…  atthi…  natthi…  vigata…  avigatapaccayā.</p>
<h5>8.1.1.2 Saṅkhyāvāra</h5>
<h2 class="extra">Suddha</h2>
<p>
<a class="ms" id="p_37P1_651"></a><a class="msdiv" id="msdiv5"></a>
<a class="sc" id="12"></a>Hetuyā dasa, ārammaṇe dasa, adhipatiyā dasa, anantare
samanantare sahajāte aññamaññe nissaye upanissaye purejāte āsevane kamme
vipāke āhāre indriye jhāne magge sampayutte vippayutte atthiyā natthiyā vigate
avigate sabbattha dasa.</p>
<p class="endsutta">
<a class="ms" id="p_37P1_652"></a>
<a class="sc" id="13"></a>
(Evaṃ anulomagaṇanā gaṇetabbā.)<br>
Anulomaṃ.</p>
<h4>8.1.2 Paccayapaccanīya</h4>
<h2 class="extra">Nahetu</h2>
<p>
<a class="ms" id="p_37P1_653"></a><a class="msdiv" id="msdiv6"></a>
<a class="sc" id="14"></a>Pītisahagataṃ dhammaṃ paṭicca pītisahagato dhammo
uppajjati nahetupaccayā—  ahetukaṃ pītisahagataṃ ekaṃ khandhaṃ paṭicca tayo
khandhā…pe…  dve khandhe paṭicca dve khandhā. (1)</p>
<p>
<a class="ms" id="p_37P1_654"></a><a class="sc" id="15"></a>Pītisahagataṃ
dhammaṃ paṭicca sukhasahagato dhammo uppajjati nahetupaccayā—  ahetukaṃ
pītisahagataṃ ekaṃ khandhaṃ paṭicca sukhasahagatā tayo khandhā…pe…  dve khandhe
paṭicca dve khandhā. (2)</p>
<p>
<a class="ms" id="p_37P1_655"></a><a class="sc" id="16"></a>Pītisahagataṃ
dhammaṃ paṭicca pītisahagato ca sukhasahagato ca dhammā uppajjanti
nahetupaccayā—  ahetukaṃ pītisahagataṃ ekaṃ khandhaṃ paṭicca pītisahagatā ca
sukhasahagatā ca tayo khandhā…pe…  dve khandhe paṭicca dve khandhā. (3)</p>
<p>
<a class="ms" id="p_37P1_656"></a><a class="msdiv" id="msdiv7"></a>
<a class="sc" id="17"></a>Sukhasahagataṃ dhammaṃ paṭicca sukhasahagato dhammo
uppajjati nahetupaccayā—  ahetukaṃ sukhasahagataṃ ekaṃ khandhaṃ paṭicca dve
khandhā, dve khandhe paṭicca eko khandho. (1)</p>
<p>
<a class="ms" id="p_37P1_657"></a><a class="sc" id="18"></a>Sukhasahagataṃ
dhammaṃ paṭicca pītisahagato dhammo uppajjati nahetupaccayā—  ahetukaṃ
sukhasahagataṃ ekaṃ khandhaṃ paṭicca pītisahagatā tayo khandhā…pe…  dve khandhe
paṭicca dve khandhā. (2)</p>
<p>
<a class="ms" id="p_37P1_658"></a><a class="sc" id="19"></a>Sukhasahagataṃ
dhammaṃ paṭicca pītisahagato ca sukhasahagato ca dhammā uppajjanti
nahetupaccayā—  ahetukaṃ sukhasahagataṃ ekaṃ khandhaṃ paṭicca pītisahagatā ca
sukhasahagatā ca dve khandhā, dve khandhe paṭicca eko khandho. (3)</p>
<p>
<a class="ms" id="p_37P1_659"></a><a class="msdiv" id="msdiv8"></a>
<a class="sc" id="20"></a>Upekkhāsahagataṃ dhammaṃ paṭicca upekkhāsahagato
dhammo uppajjati nahetupaccayā—  ahetukaṃ upekkhāsahagataṃ ekaṃ khandhaṃ
paṭicca dve khandhā, dve khandhe paṭicca eko khandho. Ahetukapaṭisandhikkhaṇe
upekkhāsahagataṃ ekaṃ khandhaṃ paṭicca dve khandhā, dve khandhe paṭicca eko
khandho. Vicikicchāsahagate uddhaccasahagate khandhe paṭicca vicikicchāsahagato
uddhaccasahagato moho. (1)</p>
<p>
<a class="ms" id="p_37P1_660"></a><a class="msdiv" id="msdiv9"></a>
<a class="sc" id="21"></a>Pītisahagatañca sukhasahagatañca dhammaṃ paṭicca
pītisahagato dhammo uppajjati nahetupaccayā—  ahetukaṃ pītisahagatañca
sukhasahagatañca ekaṃ khandhaṃ paṭicca pītisahagatā tayo khandhā…pe…  dve
khandhe paṭicca dve khandhā. (1)</p>
<p>
<a class="ms" id="p_37P1_661"></a><a class="sc" id="22"></a>Pītisahagatañca
sukhasahagatañca dhammaṃ paṭicca sukhasahagato dhammo uppajjati nahetupaccayā—
ahetukaṃ pītisahagatañca sukhasahagatañca ekaṃ khandhaṃ paṭicca sukhasahagatā
dve khandhā, dve khandhe paṭicca eko khandho. (2)</p>
<p>
<a class="ms" id="p_37P1_662"></a><a class="sc" id="23"></a>Pītisahagatañca
sukhasahagatañca dhammaṃ paṭicca pītisahagato ca sukhasahagato ca dhammā
uppajjanti nahetupaccayā—  ahetukaṃ pītisahagatañca sukhasahagatañca ekaṃ
khandhaṃ paṭicca pītisahagatā ca sukhasahagatā ca dve khandhā, dve khandhe
paṭicca eko khandho. (3)</p>
<h2 class="extra">Naadhipati-naāsevana</h2>
<p>
<a class="ms" id="p_37P1_663"></a><a class="msdiv" id="msdiv10"></a>
<a class="sc" id="24"></a>Pītisahagataṃ dhammaṃ paṭicca pītisahagato dhammo
uppajjati naadhipatipaccayā (naadhipatipaṭisandhikkhaṇe paripuṇṇaṃ)…
napurejātapaccayā…  (“arūpe”ti niyāmetabbaṃ “paṭisandhikkhaṇe”ti ca)
napacchājātapaccayā…  naāsevanapaccayā.</p>
<h2 class="extra">Nakamma</h2>
<p>
<a class="ms" id="p_37P1_664"></a><a class="msdiv" id="msdiv11"></a>
<a class="sc" id="25"></a>Pītisahagataṃ dhammaṃ paṭicca pītisahagato dhammo
uppajjati nakammapaccayā—  pītisahagate khandhe paṭicca pītisahagatā cetanā.
</p>
<p>
<a class="ms" id="p_37P1_665"></a><a class="sc" id="26"></a>Pītisahagataṃ
dhammaṃ paṭicca sukhasahagato dhammo uppajjati nakammapaccayā—  pītisahagate
khandhe paṭicca sukhasahagatā cetanā.</p>
<p class="endsutta">
<a class="ms" id="p_37P1_666"></a>
<a class="sc" id="27"></a>
(Iminā kāraṇena dasa pañhā vitthāretabbā.)</p>
<h2 class="extra">Navipāka</h2>
<p>
<a class="ms" id="p_37P1_667"></a><a class="msdiv" id="msdiv12"></a>
<a class="sc" id="28"></a>Pītisahagataṃ dhammaṃ paṭicca pītisahagato dhammo
uppajjati navipākapaccayā…pe… . (Paripuṇṇaṃ, paṭisandhi natthi.)</p>
<h2 class="extra">Najhānādi</h2>
<p>
<a class="ms" id="p_37P1_668"></a><a class="msdiv" id="msdiv13"></a>
<a class="sc" id="29"></a>Sukhasahagataṃ dhammaṃ paṭicca sukhasahagato dhammo
uppajjati najhānapaccayā—  sukhasahagataṃ kāyaviññāṇasahagataṃ ekaṃ khandhaṃ
paṭicca dve khandhā, dve khandhe paṭicca eko khandho. (1)</p>
<p>
<a class="ms" id="p_37P1_669"></a><a class="sc" id="30"></a>Upekkhāsahagataṃ
dhammaṃ paṭicca upekkhāsahagato dhammo uppajjati najhānapaccayā—
catuviññāṇasahagataṃ ekaṃ khandhaṃ paṭicca dve khandhā, dve khandhe paṭicca eko
khandho. (1)</p>
<p>
<a class="ms" id="p_37P1_670"></a><a class="sc" id="31"></a>(Namaggapaccayā
nahetupaccayasadisaṃ. Moho natthi. Navippayuttapaccayā paripuṇṇaṃ,
arūpapañhameva.)</p>
<h2 class="extra">Suddha</h2>
<p>
<a class="ms" id="p_37P1_671"></a><a class="msdiv" id="msdiv14"></a>
<a class="sc" id="32"></a>Nahetuyā dasa, naadhipatiyā dasa, napurejāte
napacchājāte naāsevane nakamme navipāke dasa, najhāne dve, namagge dasa,
navippayutte dasa. (Paccanīyaṃ paripuṇṇaṃ kātabbaṃ.)</p>
<p class="endsutta">
<a class="ms" id="p_37P1_672"></a>
<a class="sc" id="33"></a>
Paccanīyaṃ.</p>
<h4>8.1.3 Paccayānulomapaccanīya</h4>
<h2 class="extra">Duka</h2>
<p>
<a class="ms" id="p_37P1_673"></a><a class="msdiv" id="msdiv15"></a>
<a class="sc" id="34"></a>Hetupaccayā naadhipatiyā dasa, napurejāte dasa,
napacchājāte naāsevane nakamme navipāke navippayutte dasa.</p>
<p class="endsutta">
<a class="ms" id="p_37P1_674"></a>
<a class="sc" id="35"></a>
(Anulomapaccanīyaṃ vitthārena gaṇetabbaṃ.)<br>
Anulomapaccanīyaṃ.</p>
<h4>8.1.4 Paccayapaccanīyānuloma</h4>
<h2 class="extra">Duka</h2>
<p>
<a class="ms" id="p_37P1_675"></a><a class="msdiv" id="msdiv16"></a>
<a class="sc" id="36"></a>Nahetupaccayā ārammaṇe dasa, anantare dasa,
samanantare dasa, sahajāte aññamaññe nissaye upanissaye purejāte āsevane kamme
vipāke āhāre indriye jhāne sabbe dasa, magge ekaṃ, sampayutte dasa, vippayutte
atthiyā natthiyā vigate avigate sabbe dasa.</p>
<p class="endsutta">
<a class="ms" id="p_37P1_676"></a>
<a class="sc" id="37"></a>
Paccanīyānulomaṃ.<br>
Paṭiccavāro.</p>
<h2>8.2--6 Sahajāta-paccaya-nissaya-saṃsaṭṭha-sampayuttavāra</h2>
<p>
<a class="ms" id="p_37P1_677"></a><a class="sc" id="38"></a>(Sahajātavāropi
paccayavāropi nissayavāropi saṃsaṭṭhavāropi sampayuttavāropi
paṭiccavārasadisā.)</p>
<h3>8.7 Pañhāvāra</h3>
<h2 class="extra">Hetu</h2>
<p>
<a class="ms" id="p_37P1_678"></a><a class="msdiv" id="msdiv17"></a>
<a class="sc" id="39"></a>Pītisahagato dhammo pītisahagatassa dhammassa
hetupaccayena paccayo—  pītisahagatā hetū sampayuttakānaṃ khandhānaṃ
hetupaccayena paccayo. Paṭisandhikkhaṇe pītisahagatā hetū sampayuttakānaṃ
khandhānaṃ hetupaccayena paccayo. (1)</p>
<p>
<a class="ms" id="p_37P1_679"></a><a class="sc" id="40"></a>Pītisahagato dhammo
sukhasahagatassa dhammassa hetupaccayena paccayo—  pītisahagatā hetū
sampayuttakānaṃ sukhasahagatānaṃ khandhānaṃ hetupaccayena paccayo.
Paṭisandhikkhaṇe…pe… . (2)</p>
<p>
<a class="ms" id="p_37P1_680"></a><a class="sc" id="41"></a>Pītisahagato dhammo
pītisahagatassa ca sukhasahagatassa ca dhammassa hetupaccayena paccayo—
pītisahagatā hetū sampayuttakānaṃ pītisahagatānañca sukhasahagatānañca
khandhānaṃ hetupaccayena paccayo. Paṭisandhikkhaṇe…pe… . (3)</p>
<p>
<a class="ms" id="p_37P1_681"></a><a class="msdiv" id="msdiv18"></a>
<a class="sc" id="42"></a>Sukhasahagato dhammo sukhasahagatassa dhammassa…pe…
pītisahagatassa dhammassa…pe…  pītisahagatassa ca sukhasahagatassa ca
dhammassa…pe… . (Sukhamūle tīṇi.)</p>
<p>
<a class="ms" id="p_37P1_682"></a><a class="sc" id="43"></a>Upekkhāsahagato
dhammo upekkhāsahagatassa dhammassa hetupaccayena paccayo—  upekkhāsahagatā
hetū sampayuttakānaṃ khandhānaṃ hetupaccayena paccayo. Paṭisandhikkhaṇe…pe… .
(1)</p>
<p>
<a class="ms" id="p_37P1_683"></a><a class="sc" id="44"></a>Pītisahagato ca
sukhasahagato ca dhammā pītisahagatassa dhammassa…pe…  sukhasahagatassa
dhammassa…pe…  pītisahagatassa ca sukhasahagatassa ca dhammassa hetupaccayena
paccayo—  pītisahagatā ca sukhasahagatā ca hetū sampayuttakānaṃ
pītisahagatānañca sukhasahagatānañca khandhānaṃ hetupaccayena paccayo.
Paṭisandhikkhaṇe…pe… . (3)</p>
<h2 class="extra">Ārammaṇa</h2>
<p>
<a class="ms" id="p_37P1_684"></a><a class="msdiv" id="msdiv19"></a>
<a class="sc" id="45"></a>Pītisahagato dhammo pītisahagatassa dhammassa
ārammaṇapaccayena paccayo—  pītisahagatena cittena dānaṃ datvā sīlaṃ
samādiyitvā uposathakammaṃ katvā taṃ pītisahagatena cittena paccavekkhati,
pītisahagatā jhānā vuṭṭhahitvā, maggā vuṭṭhahitvā, phalā vuṭṭhahitvā taṃ
pītisahagatena cittena paccavekkhati. Ariyā pītisahagatena cittena pītisahagate
pahīne kilese paccavekkhanti, vikkhambhite kilese paccavekkhanti, pubbe
samudāciṇṇe kilese jānanti. Pītisahagate khandhe pītisahagatena cittena
aniccato dukkhato anattato vipassanti assādenti abhinandanti; taṃ ārabbha
pītisahagato rāgo uppajjati, diṭṭhi uppajjati. Pītisahagate khandhe ārabbha
pītisahagatā khandhā uppajjanti. (1)</p>
<p>
<a class="ms" id="p_37P1_685"></a><a class="sc" id="46"></a>Pītisahagato dhammo
sukhasahagatassa dhammassa ārammaṇapaccayena paccayo—  pītisahagatena cittena
dānaṃ datvā sīlaṃ samādiyitvā uposathakammaṃ katvā taṃ sukhasahagatena cittena
paccavekkhati, pītisahagatā jhānā vuṭṭhahitvā, maggā vuṭṭhahitvā, phalā
vuṭṭhahitvā taṃ sukhasahagatena cittena paccavekkhati. Ariyā sukhasahagatena
cittena pītisahagate pahīne kilese paccavekkhanti, vikkhambhite kilese
paccavekkhanti, pubbe samudāciṇṇe kilese jānanti. Pītisahagate khandhe
sukhasahagatena cittena aniccato dukkhato anattato vipassanti assādenti
abhinandanti; taṃ ārabbha sukhasahagato rāgo uppajjati, diṭṭhi uppajjati.
Pītisahagate khandhe ārabbha sukhasahagatā khandhā uppajjanti. (2)</p>
<p>
<a class="ms" id="p_37P1_686"></a><a class="sc" id="47"></a>Pītisahagato dhammo
upekkhāsahagatassa dhammassa ārammaṇapaccayena paccayo—  pītisahagatena
cittena dānaṃ datvā sīlaṃ samādiyitvā uposathakammaṃ katvā taṃ
upekkhāsahagatena cittena paccavekkhati, pītisahagatā jhānā vuṭṭhahitvā, maggā
vuṭṭhahitvā, phalā vuṭṭhahitvā taṃ upekkhāsahagatena cittena paccavekkhati.
Ariyā upekkhāsahagatena cittena pītisahagate pahīne kilese paccavekkhanti,
vikkhambhite kilese paccavekkhanti, pubbe samudāciṇṇe kilese jānanti.
Pītisahagate khandhe upekkhāsahagatena cittena aniccato dukkhato anattato
vipassanti assādenti abhinandanti; taṃ ārabbha upekkhāsahagato rāgo uppajjati,
diṭṭhi uppajjati, vicikicchā uppajjati, uddhaccaṃ uppajjati. Cetopariyañāṇena
pītisahagatacittasamaṅgissa cittaṃ jānanti, pītisahagatā khandhā
cetopariyañāṇassa, pubbenivāsānussatiñāṇassa, yathākammūpagañāṇassa,
anāgataṃsañāṇassa, āvajjanāya ārammaṇapaccayena paccayo. Pītisahagate khandhe
ārabbha upekkhāsahagatā khandhā uppajjanti. (3)</p>
<p>
<a class="ms" id="p_37P1_687"></a><a class="sc" id="48"></a>Pītisahagato dhammo
pītisahagatassa ca sukhasahagatassa ca dhammassa ārammaṇapaccayena paccayo—
pītisahagatena cittena dānaṃ datvā sīlaṃ samādiyitvā uposathakammaṃ katvā taṃ
pītisahagatena ca sukhasahagatena ca cittena paccavekkhati, pītisahagatā jhānā
vuṭṭhahitvā, maggā vuṭṭhahitvā, phalā vuṭṭhahitvā taṃ pītisahagatena ca
sukhasahagatena ca cittena paccavekkhati. Ariyā pītisahagatena ca
sukhasahagatena ca cittena pītisahagate pahīne kilese paccavekkhanti,
vikkhambhite kilese paccavekkhanti, pubbe samudāciṇṇe kilese jānanti.
Pītisahagate khandhe pītisahagatena ca sukhasahagatena ca cittena aniccato
dukkhato anattato vipassanti assādenti abhinandanti; taṃ ārabbha pītisahagato
ca sukhasahagato ca rāgo uppajjati, diṭṭhi uppajjati. Pītisahagate khandhe
ārabbha pītisahagatā ca sukhasahagatā ca khandhā uppajjanti. (4)</p>
<p>
<a class="ms" id="p_37P1_688"></a><a class="msdiv" id="msdiv20"></a>
<a class="sc" id="49"></a>Sukhasahagato dhammo sukhasahagatassa dhammassa
ārammaṇapaccayena paccayo…  sukhasahagato dhammo pītisahagatassa dhammassa…pe…
upekkhāsahagatassa dhammassa…pe…  pītisahagatassa ca sukhasahagatassa ca
dhammassa ārammaṇapaccayena paccayo—  sukhasahagate khandhe ārabbha
pītisahagatā ca sukhasahagatā ca khandhā uppajjanti. (4)</p>
<p>
<a class="ms" id="p_37P1_689"></a><a class="sc" id="50"></a>Upekkhāsahagato
dhammo upekkhāsahagatassa dhammassa ārammaṇapaccayena paccayo—
upekkhāsahagatena cittena dānaṃ datvā sīlaṃ samādiyitvā uposathakammaṃ katvā
taṃ upekkhāsahagatena cittena paccavekkhati, upekkhāsahagatā jhānā vuṭṭhahitvā,
maggā vuṭṭhahitvā, phalā vuṭṭhahitvā taṃ upekkhāsahagatena cittena
paccavekkhati. Ariyā upekkhāsahagatena cittena upekkhāsahagate pahīne kilese
paccavekkhanti, vikkhambhite kilese paccavekkhanti, pubbe samudāciṇṇe kilese
jānanti. Upekkhāsahagate khandhe upekkhāsahagatena cittena aniccato dukkhato
anattato vipassanti assādenti abhinandanti; taṃ ārabbha upekkhāsahagato rāgo
uppajjati, diṭṭhi uppajjati, vicikicchā uppajjati, uddhaccaṃ uppajjati.
Cetopariyañāṇena upekkhāsahagatacittasamaṅgissa cittaṃ jānāti.
Ākāsānañcāyatanaṃ viññāṇañcāyatanassa ārammaṇapaccayena paccayo…pe…
ākiñcaññāyatanaṃ nevasaññānāsaññāyatanassa ārammaṇapaccayena paccayo.
Upekkhāsahagatā khandhā iddhividhañāṇassa, cetopariyañāṇassa,
pubbenivāsānussatiñāṇassa, yathākammūpagañāṇassa, anāgataṃsañāṇassa āvajjanāya
ārammaṇapaccayena paccayo. Upekkhāsahagate khandhe ārabbha upekkhāsahagatā
khandhā uppajjanti. (1)</p>
<p>
<a class="ms" id="p_37P1_690"></a><a class="sc" id="51"></a>Upekkhāsahagato
dhammo pītisahagatassa dhammassa…pe…  sukhasahagatassa dhammassa…pe…
pītisahagatassa ca sukhasahagatassa ca dhammassa ārammaṇapaccayena paccayo—
upekkhāsahagatena cittena dānaṃ datvā sīlaṃ samādiyitvā uposathakammaṃ katvā
taṃ pītisahagatena ca sukhasahagatena ca cittena paccavekkhati, upekkhāsahagatā
jhānā vuṭṭhahitvā, maggā vuṭṭhahitvā phalā vuṭṭhahitvā, taṃ pītisahagatena ca
sukhasahagatena ca cittena paccavekkhati. Ariyā pītisahagatena ca
sukhasahagatena ca cittena upekkhāsahagate pahīne kilese paccavekkhanti,
vikkhambhite kilese paccavekkhanti, pubbe samudāciṇṇe kilese jānanti.
Upekkhāsahagate khandhe pītisahagatena ca sukhasahagatena ca cittena aniccato
dukkhato anattato vipassanti assādenti abhinandanti; taṃ ārabbha pītisahagato
ca sukhasahagato ca rāgo uppajjati, diṭṭhi uppajjati. Upekkhāsahagate khandhe
ārabbha pītisahagatā ca sukhasahagatā ca khandhā uppajjanti. (3)</p>
<p>
<a class="ms" id="p_37P1_691"></a><a class="msdiv" id="msdiv21"></a>
<a class="sc" id="52"></a>Pītisahagato ca sukhasahagato ca dhammā
pītisahagatassa dhammassa…pe…  sukhasahagatassa dhammassa…pe…
upekkhāsahagatassa dhammassa ārammaṇapaccayena paccayo—  pītisahagatena ca
sukhasahagatena ca cittena dānaṃ datvā sīlaṃ samādiyitvā uposathakammaṃ
katvā…pe…  pītisahagate ca sukhasahagate ca khandhe upekkhāsahagatena cittena
aniccato dukkhato anattato vipassati assādeti abhinandati; taṃ ārabbha
upekkhāsahagato rāgo uppajjati, diṭṭhi uppajjati, vicikicchā uppajjati,
uddhaccaṃ uppajjati. Cetopariyañāṇena pītisahagatasukhasahagatacittasamaṅgissa
cittaṃ jānāti. Pītisahagatā ca sukhasahagatā ca khandhā cetopariyañāṇassa,
pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya
ārammaṇapaccayena paccayo. Pītisahagate ca sukhasahagate ca khandhe ārabbha
upekkhāsahagatā khandhā uppajjanti. (3)</p>
<p>
<a class="ms" id="p_37P1_692"></a><a class="sc" id="53"></a>Pītisahagato ca
sukhasahagato ca dhammā pītisahagatassa ca sukhasahagatassa ca dhammassa
ārammaṇapaccayena paccayo. (Saṃkhittaṃ.) (4)</p>
<h2 class="extra">Adhipati</h2>
<p>
<a class="ms" id="p_37P1_693"></a><a class="msdiv" id="msdiv22"></a>
<a class="sc" id="54"></a>Pītisahagato dhammo pītisahagatassa dhammassa
adhipatipaccayena paccayo—  ārammaṇādhipati, sahajātādhipati.
<strong>Ārammaṇādhipati</strong>—  pītisahagatena cittena dānaṃ datvā sīlaṃ
samādiyitvā uposathakammaṃ katvā pītisahagatena cittena taṃ garuṃ katvā
paccavekkhati, pītisahagatā jhānā vuṭṭhahitvā, maggā vuṭṭhahitvā, phalā
vuṭṭhahitvā pītisahagatena cittena taṃ garuṃ katvā paccavekkhati. Pītisahagate
khandhe pītisahagatena cittena garuṃ katvā assādeti abhinandati; taṃ garuṃ
katvā pītisahagato rāgo uppajjati, diṭṭhi uppajjati.
<strong>Sahajātādhipati</strong>—  pītisahagatādhipati sampayuttakānaṃ
khandhānaṃ adhipatipaccayena paccayo. (1)</p>
<p>
<a class="ms" id="p_37P1_694"></a><a class="sc" id="55"></a>Pītisahagato dhammo
sukhasahagatassa dhammassa adhipatipaccayena paccayo—  ārammaṇādhipati,
sahajātādhipati.
<strong>Ārammaṇādhipati</strong>—  pītisahagatena cittena dānaṃ datvā…pe… .
<strong>Sahajātādhipati</strong>—  pītisahagatādhipati sampayuttakānaṃ
sukhasahagatānaṃ khandhānaṃ adhipatipaccayena paccayo. (2)</p>
<p>
<a class="ms" id="p_37P1_695"></a><a class="sc" id="56"></a>Pītisahagato dhammo
upekkhāsahagatassa dhammassa adhipatipaccayena paccayo.
<strong>Ārammaṇādhipati</strong>—  pītisahagatena cittena dānaṃ datvā…pe…
upekkhāsahagatena cittena. (Saṃkhittaṃ.) (3)</p>
<p>
<a class="ms" id="p_37P1_696"></a><a class="sc" id="57"></a>Pītisahagato dhammo
pītisahagatassa ca sukhasahagatassa ca dhammassa adhipatipaccayena paccayo—
ārammaṇādhipati, sahajātādhipati.
<strong>Ārammaṇādhipati</strong>—  pītisahagatena cittena dānaṃ datvā…pe… .
<strong>Sahajātādhipati</strong>—  pītisahagatādhipati sampayuttakānaṃ
pītisahagatānañca sukhasahagatānañca khandhānaṃ adhipatipaccayena paccayo. (4)
</p>
<p>
<a class="ms" id="p_37P1_697"></a><a class="msdiv" id="msdiv23"></a>
<a class="sc" id="58"></a>Sukhasahagato dhammo sukhasahagatassa dhammassa
adhipatipaccayena paccayo—  ārammaṇādhipati, sahajātādhipati.
<strong>Ārammaṇādhipati</strong>—  sukhasahagatena cittena dānaṃ datvā…pe… .
<strong>Sahajātādhipati</strong>—  sukhasahagatādhipati sampayuttakānaṃ
khandhānaṃ adhipatipaccayena paccayo. (1)</p>
<p>
<a class="ms" id="p_37P1_698"></a><a class="sc" id="59"></a>Sukhasahagato
dhammo pītisahagatassa dhammassa adhipatipaccayena paccayo—  ārammaṇādhipati,
sahajātādhipati…pe… .
<strong>Sahajātādhipati</strong>—  sukhasahagatādhipati sampayuttakānaṃ
pītisahagatānaṃ khandhānaṃ adhipatipaccayena paccayo. (2)</p>
<p>
<a class="ms" id="p_37P1_699"></a><a class="sc" id="60"></a>Sukhasahagato
dhammo upekkhāsahagatassa dhammassa adhipatipaccayena paccayo—
<strong>ārammaṇādhipati</strong> (Saṃkhittaṃ.) (3)</p>
<p>
<a class="ms" id="p_37P1_700"></a><a class="sc" id="61"></a>Sukhasahagato
dhammo pītisahagatassa ca sukhasahagatassa ca dhammassa adhipatipaccayena
paccayo—  ārammaṇādhipati, sahajātādhipati…pe… .
<strong>Sahajātādhipati</strong>—  sukhasahagatādhipati sampayuttakānaṃ
pītisahagatānañca sukhasahagatānañca khandhānaṃ adhipatipaccayena paccayo. (4)
</p>
<p>
<a class="ms" id="p_37P1_701"></a><a class="msdiv" id="msdiv24"></a>
<a class="sc" id="62"></a>Upekkhāsahagato dhammo upekkhāsahagatassa dhammassa
adhipatipaccayena paccayo—  ārammaṇādhipati, sahajātādhipati…pe… .
<strong>Sahajātādhipati</strong>—  upekkhāsahagatādhipati sampayuttakānaṃ
khandhānaṃ adhipatipaccayena paccayo. (1)</p>
<p>
<a class="ms" id="p_37P1_702"></a><a class="sc" id="63"></a>Upekkhāsahagato
dhammo pītisahagatassa dhammassa adhipatipaccayena paccayo—
<strong>ārammaṇādhipati</strong> (Saṃkhittaṃ.) (2)</p>
<p>
<a class="ms" id="p_37P1_703"></a><a class="sc" id="64"></a>Upekkhāsahagato
dhammo sukhasahagatassa dhammassa adhipatipaccayena paccayo—
<strong>ārammaṇādhipati</strong> (Saṃkhittaṃ.) (3)</p>
<p>
<a class="ms" id="p_37P1_704"></a><a class="sc" id="65"></a>Upekkhāsahagato
dhammo pītisahagatassa ca sukhasahagatassa ca dhammassa adhipatipaccayena
paccayo—
<strong>ārammaṇādhipati</strong> (Saṃkhittaṃ.) (4)</p>
<p>
<a class="ms" id="p_37P1_705"></a><a class="msdiv" id="msdiv25"></a>
<a class="sc" id="66"></a>Pītisahagato ca sukhasahagato ca dhammā
pītisahagatassa dhammassa adhipatipaccayena paccayo—  ārammaṇādhipati,
sahajātādhipati…pe… .
<strong>Sahajātādhipati</strong>—  pītisahagatā ca sukhasahagatā ca adhipati
sampayuttakānaṃ pītisahagatānaṃ khandhānaṃ adhipatipaccayena paccayo. (1)</p>
<p>
<a class="ms" id="p_37P1_706"></a><a class="sc" id="67"></a>Pītisahagato ca
sukhasahagato ca dhammā sukhasahagatassa dhammassa adhipatipaccayena paccayo—
ārammaṇādhipati, sahajātādhipati…pe… .
<strong>Sahajātādhipati</strong>—  pītisahagatā ca sukhasahagatā ca adhipati
sampayuttakānaṃ sukhasahagatānaṃ khandhānaṃ adhipatipaccayena paccayo. (2)</p>
<p>
<a class="ms" id="p_37P1_707"></a><a class="sc" id="68"></a>Pītisahagato ca
sukhasahagato ca dhammā upekkhāsahagatassa dhammassa adhipatipaccayena paccayo—
<strong>ārammaṇādhipati</strong>
(Saṃkhittaṃ.) (3)</p>
<p>
<a class="ms" id="p_37P1_708"></a><a class="sc" id="69"></a>Pītisahagato ca
sukhasahagato ca dhammā pītisahagatassa ca sukhasahagatassa ca dhammassa
adhipatipaccayena paccayo—  ārammaṇādhipati, sahajātādhipati…pe… .
<strong>Sahajātādhipati</strong>—  pītisahagatā ca sukhasahagatā ca adhipati
sampayuttakānaṃ pītisahagatānañca sukhasahagatānañca khandhānaṃ
adhipatipaccayena paccayo. (4)</p>
<h2 class="extra">Anantara</h2>
<p>
<a class="ms" id="p_37P1_709"></a><a class="msdiv" id="msdiv26"></a>
<a class="sc" id="70"></a>Pītisahagato dhammo pītisahagatassa dhammassa
anantarapaccayena paccayo—  purimā purimā pītisahagatā khandhā pacchimānaṃ
pacchimānaṃ pītisahagatānaṃ khandhānaṃ anantarapaccayena paccayo. Pītisahagataṃ
anulomaṃ gotrabhussa anantarapaccayena paccayo. (Iminā kāraṇena sabbesaṃ
padānaṃ paccayoti dīpetabbo.) Anulomaṃ vodānassa…  gotrabhu maggassa…  vodānaṃ
maggassa…  maggo phalassa…  phalaṃ phalassa…  anulomaṃ pītisahagatāya
phalasamāpattiyā anantarapaccayena paccayo. (1)</p>
<p>
<a class="ms" id="p_37P1_710"></a><a class="sc" id="71"></a>Pītisahagato dhammo
sukhasahagatassa dhammassa anantarapaccayena paccayo—  purimā purimā
pītisahagatā khandhā pacchimānaṃ pacchimānaṃ sukhasahagatānaṃ khandhānaṃ
anantarapaccayena paccayo. Pītisahagataṃ anulomaṃ sukhasahagatassa gotrabhussa
anantarapaccayena paccayo. Pītisahagataṃ anulomaṃ sukhasahagatassa vodānassa
anantarapaccayena paccayo. Pītisahagataṃ anulomaṃ sukhasahagatāya
phalasamāpattiyā anantarapaccayena paccayo. (2)</p>
<p>
<a class="ms" id="p_37P1_711"></a><a class="sc" id="72"></a>Pītisahagato dhammo
upekkhāsahagatassa dhammassa anantarapaccayena paccayo—  pītisahagataṃ
cuticittaṃ upekkhāsahagatassa upapatticittassa anantarapaccayena paccayo.
Pītisahagataṃ bhavaṅgaṃ āvajjanāya anantarapaccayena paccayo. Pītisahagatā
vipākamanoviññāṇadhātu kiriyamanoviññāṇadhātuyā anantarapaccayena paccayo.
Pītisahagataṃ bhavaṅgaṃ upekkhāsahagatassa bhavaṅgassa anantarapaccayena
paccayo. Pītisahagataṃ kusalākusalaṃ upekkhāsahagatassa vuṭṭhānassa…  kiriyaṃ
vuṭṭhānassa…  phalaṃ vuṭṭhānassa anantarapaccayena paccayo. (3)</p>
<p>
<a class="ms" id="p_37P1_712"></a><a class="sc" id="73"></a>Pītisahagato dhammo
pītisahagatassa ca sukhasahagatassa ca dhammassa anantarapaccayena paccayo—
purimā purimā pītisahagatā khandhā pacchimānaṃ pacchimānaṃ pītisahagatānañca
sukhasahagatānañca khandhānaṃ anantarapaccayena paccayo. Pītisahagataṃ anulomaṃ
pītisahagatassa ca sukhasahagatassa ca gotrabhussa anantarapaccayena
paccayo…pe…  pītisahagataṃ anulomaṃ pītisahagatāya ca sukhasahagatāya ca
phalasamāpattiyā anantarapaccayena paccayo. (4)</p>
<p>
<a class="ms" id="p_37P1_713"></a><a class="msdiv" id="msdiv27"></a>
<a class="sc" id="74"></a>Sukhasahagato dhammo sukhasahagatassa dhammassa
anantarapaccayena paccayo—  purimā purimā sukhasahagatā khandhā pacchimānaṃ
pacchimānaṃ sukhasahagatānaṃ khandhānaṃ anantarapaccayena paccayo.
Sukhasahagataṃ anulomaṃ sukhasahagatassa gotrabhussa anantarapaccayena
paccayo…pe…  sukhasahagataṃ anulomaṃ sukhasahagatāya phalasamāpattiyā
anantarapaccayena paccayo. (1)</p>
<p>
<a class="ms" id="p_37P1_714"></a><a class="sc" id="75"></a>Sukhasahagato
dhammo pītisahagatassa dhammassa anantarapaccayena paccayo—  purimā purimā
sukhasahagatā khandhā pacchimānaṃ pacchimānaṃ pītisahagatānaṃ khandhānaṃ
anantarapaccayena paccayo…pe…  sukhasahagataṃ anulomaṃ pītisahagatāya
phalasamāpattiyā anantarapaccayena paccayo. (2)</p>
<p>
<a class="ms" id="p_37P1_715"></a><a class="sc" id="76"></a>Sukhasahagato
dhammo upekkhāsahagatassa dhammassa anantarapaccayena paccayo—  sukhasahagataṃ
cuticittaṃ upekkhāsahagatassa upapatticittassa anantarapaccayena paccayo.
Sukhasahagataṃ bhavaṅgaṃ āvajjanāya anantarapaccayena paccayo. Sukhasahagataṃ
kāyaviññāṇaṃ vipākamanodhātuyā anantarapaccayena paccayo. Sukhasahagatā
vipākamanoviññāṇadhātu kiriyamanoviññāṇadhātuyā anantarapaccayena paccayo
sukhasahagataṃ bhavaṅgaṃ upekkhāsahagatassa bhavaṅgassa anantarapaccayena
paccayo. Sukhasahagataṃ kusalākusalaṃ upekkhāsahagatassa vuṭṭhānassa…  kiriyaṃ
vuṭṭhānassa…  phalaṃ vuṭṭhānassa anantarapaccayena paccayo. (3)</p>
<p>
<a class="ms" id="p_37P1_716"></a><a class="sc" id="77"></a>Sukhasahagato
dhammo pītisahagatassa ca sukhasahagatassa ca dhammassa anantarapaccayena
paccayo—  purimā purimā sukhasahagatā khandhā pacchimānaṃ pacchimānaṃ
pītisahagatānañca sukhasahagatānañca khandhānaṃ anantarapaccayena paccayo…pe…
sukhasahagataṃ anulomaṃ pītisahagatāya ca sukhasahagatāya ca phalasamāpattiyā
anantarapaccayena paccayo. (4)</p>
<p>
<a class="ms" id="p_37P1_717"></a><a class="msdiv" id="msdiv28"></a>
<a class="sc" id="78"></a>Upekkhāsahagato dhammo upekkhāsahagatassa dhammassa
anantarapaccayena paccayo—  purimā purimā upekkhāsahagatā khandhā pacchimānaṃ
pacchimānaṃ upekkhāsahagatānaṃ khandhānaṃ…pe…  āvajjanā pañcannaṃ viññāṇānaṃ
anantarapaccayena paccayo. Upekkhāsahagataṃ anulomaṃ upekkhāsahagatāya
phalasamāpattiyā…  nirodhā vuṭṭhahantassa nevasaññānāsaññāyatanaṃ
upekkhāsahagatāya phalasamāpattiyā anantarapaccayena paccayo. (1)</p>
<p>
<a class="ms" id="p_37P1_718"></a><a class="sc" id="79"></a>Upekkhāsahagato
dhammo pītisahagatassa dhammassa anantarapaccayena paccayo—  upekkhāsahagataṃ
cuticittaṃ pītisahagatassa upapatticittassa…pe…  āvajjanā pītisahagatānaṃ
khandhānaṃ…pe…  vipākamanodhātu pītisahagatāya vipākamanoviññāṇadhātuyā…pe…
upekkhāsahagataṃ bhavaṅgaṃ pītisahagatassa bhavaṅgassa…pe…  upekkhāsahagataṃ
kusalākusalaṃ pītisahagatassa vuṭṭhānassa…  kiriyaṃ vuṭṭhānassa…  phalaṃ
vuṭṭhānassa…  nirodhā vuṭṭhahantassa nevasaññānāsaññāyatanaṃ pītisahagatāya
phalasamāpattiyā anantarapaccayena paccayo. (2)</p>
<p>
<a class="ms" id="p_37P1_719"></a><a class="sc" id="80"></a>Upekkhāsahagato
dhammo sukhasahagatassa dhammassa…pe…  pītisahagatassa ca sukhasahagatassa ca
dhammassa anantarapaccayena paccayo. (4)</p>
<p class="endsutta">
<a class="ms" id="p_37P1_720"></a>
<a class="sc" id="81"></a>
(Tāniyeva ca gamanāni niyāmetabbāni.)</p>
<p>
<a class="ms" id="p_37P1_721"></a><a class="msdiv" id="msdiv29"></a>
<a class="sc" id="82"></a>Pītisahagato ca sukhasahagato ca dhammā
pītisahagatassa dhammassa…pe…  sukhasahagatassa dhammassa…pe…
upekkhāsahagatassa dhammassa anantarapaccayena paccayo—  pītisahagatañca
sukhasahagatañca cuticittaṃ upekkhāsahagatassa upapatticittassa…pe…
pītisahagatañca sukhasahagatañca bhavaṅgaṃ āvajjanāya…pe…  pītisahagatā ca
sukhasahagatā ca vipākamanoviññāṇadhātu kiriyamanoviññāṇadhātuyā…pe…
pītisahagatañca sukhasahagatañca bhavaṅgaṃ upekkhāsahagatassa bhavaṅgassa…pe…
pītisahagatañca sukhasahagatañca kusalākusalaṃ upekkhāsahagatassa vuṭṭhānassa…
kiriyaṃ vuṭṭhānassa…  phalaṃ vuṭṭhānassa anantarapaccayena paccayo. (3)</p>
<p>
<a class="ms" id="p_37P1_722"></a><a class="sc" id="83"></a>Pītisahagato ca
sukhasahagato ca dhammā pītisahagatassa ca sukhasahagatassa ca dhammassa
anantarapaccayena paccayo—  purimā purimā pītisahagatā ca sukhasahagatā ca
khandhā pacchimānaṃ pacchimānaṃ pītisahagatānañca sukhasahagatānañca
khandhānaṃ…pe…  pītisahagatañca sukhasahagatañca anulomaṃ pītisahagatāya ca
sukhasahagatāya ca phalasamāpattiyā anantarapaccayena paccayo. (4)</p>
<h2 class="extra">Samanantara</h2>
<p>
<a class="ms" id="p_37P1_723"></a><a class="msdiv" id="msdiv30"></a>
<a class="sc" id="84"></a>Pītisahagato dhammo pītisahagatassa dhammassa
samanantarapaccayena paccayo. (Anantarapaccayasadisaṃ.)</p>
<h2 class="extra">Sahajāta</h2>
<p>
<a class="ms" id="p_37P1_724"></a><a class="msdiv" id="msdiv31"></a>
<a class="sc" id="85"></a>Pītisahagato dhammo pītisahagatassa dhammassa
sahajātapaccayena paccayo—  pītisahagato eko khandho tiṇṇannaṃ khandhānaṃ
sahajātapaccayena paccayo…pe…  dve khandhā dvinnaṃ khandhānaṃ sahajātapaccayena
paccayo…pe… . (Paṭiccasadisaṃ sahajāte dasa pañhā.)</p>
<h2 class="extra">Aññamañña-nissaya</h2>
<p>
<a class="ms" id="p_37P1_725"></a><a class="msdiv" id="msdiv32"></a>
<a class="sc" id="86"></a>Pītisahagato dhammo pītisahagatassa dhammassa
aññamaññapaccayena paccayo…  nissayapaccayena paccayo. (Dasa pañhā kātabbā.)
</p>
<h2 class="extra">Upanissaya</h2>
<p>
<a class="ms" id="p_37P1_726"></a><a class="msdiv" id="msdiv33"></a>
<a class="sc" id="87"></a>Pītisahagato dhammo pītisahagatassa dhammassa
upanissayapaccayena paccayo—  ārammaṇūpanissayo, anantarūpanissayo,
pakatūpanissayo…pe… .
<strong>Pakatūpanissayo</strong>—  pītisahagataṃ saddhaṃ upanissāya
pītisahagatena cittena dānaṃ deti, sīlaṃ samādiyati, uposathakammaṃ karoti,
pītisahagataṃ jhānaṃ uppādeti, vipassanaṃ uppādeti, maggaṃ uppādeti, samāpattiṃ
uppādeti, mānaṃ jappeti, diṭṭhiṃ gaṇhāti. Pītisahagataṃ sīlaṃ…  sutaṃ…  cāgaṃ…
paññaṃ upanissāya pītisahagatena cittena dānaṃ deti, sīlaṃ samādiyati…pe…
mānaṃ jappeti, diṭṭhiṃ gaṇhāti. Pītisahagataṃ rāgaṃ…  mohaṃ…  mānaṃ…  diṭṭhiṃ…
patthanaṃ upanissāya pītisahagatena cittena dānaṃ deti, sīlaṃ samādiyati,
uposathakammaṃ karoti, pītisahagataṃ jhānaṃ uppādeti…pe…  samāpattiṃ uppādeti.
Pītisahagatena cittena adinnaṃ ādiyati, musā bhaṇati, pisuṇaṃ bhaṇati, samphaṃ
palapati, sandhiṃ chindati, nillopaṃ harati, ekāgārikaṃ karoti, paripanthe
tiṭṭhati, paradāraṃ gacchati, gāmaghātaṃ karoti, nigamaghātaṃ karoti.
Pītisahagatā saddhā…  sīlaṃ…  sutaṃ…  cāgo…  paññā…  rāgo…  moho…  māno…
diṭṭhi…  patthanā pītisahagatāya saddhāya…  sīlassa…  sutassa…  cāgassa…
paññāya…  rāgassa…  mohassa…  mānassa…  diṭṭhiyā…  patthanāya
upanissayapaccayena paccayo. (1)</p>
<p>
<a class="ms" id="p_37P1_727"></a><a class="sc" id="88"></a>Pītisahagato dhammo
sukhasahagatassa dhammassa upanissayapaccayena paccayo—  ārammaṇūpanissayo,
anantarūpanissayo, pakatūpanissayo…pe… .
<strong>Pakatūpanissayo</strong>—  pītisahagataṃ saddhaṃ upanissāya
sukhasahagatena cittena dānaṃ deti…pe…  samāpattiṃ uppādeti, mānaṃ jappeti,
diṭṭhiṃ gaṇhāti. Pītisahagataṃ sīlaṃ…  sutaṃ…  cāgaṃ…  paññaṃ…  rāgaṃ…  mohaṃ…
mānaṃ…  diṭṭhiṃ…  patthanaṃ upanissāya sukhasahagatena cittena dānaṃ deti…pe…
samāpattiṃ uppādeti. Sukhasahagatena cittena adinnaṃ ādiyati…pe…
nigamaghātaṃ karoti. Pītisahagatā saddhā…pe…  patthanā sukhasahagatāya
saddhāya…pe…  patthanāya sukhasahagatassa kāyaviññāṇassa upanissayapaccayena
paccayo. (2)</p>
<p>
<a class="ms" id="p_37P1_728"></a><a class="sc" id="89"></a>Pītisahagato dhammo
upekkhāsahagatassa dhammassa upanissayapaccayena paccayo—  ārammaṇūpanissayo,
anantarūpanissayo, pakatūpanissayo…pe… .
<strong>Pakatūpanissayo</strong>—  pītisahagataṃ saddhaṃ upanissāya
upekkhāsahagatena cittena dānaṃ deti…pe…  abhiññaṃ uppādeti, samāpattiṃ
uppādeti, mānaṃ jappeti, diṭṭhiṃ gaṇhāti. Pītisahagataṃ sīlaṃ…pe…  patthanaṃ
upanissāya upekkhāsahagatena cittena dānaṃ deti…pe…  nigamaghātaṃ karoti.
Pītisahagatā saddhā…pe…  patthanā upekkhāsahagatāya saddhāya…pe…  patthanāya
upanissayapaccayena paccayo. (3)</p>
<p>
<a class="ms" id="p_37P1_729"></a><a class="sc" id="90"></a>Pītisahagato dhammo
pītisahagatassa ca sukhasahagatassa ca dhammassa upanissayapaccayena paccayo—
ārammaṇūpanissayo, anantarūpanissayo, pakatūpanissayo…pe… .
<strong>Pakatūpanissayo</strong>—  pītisahagataṃ saddhaṃ upanissāya
pītisahagatena ca sukhasahagatena ca cittena dānaṃ deti…pe…  diṭṭhiṃ gaṇhāti.
Pītisahagataṃ sīlaṃ…pe…  patthanaṃ upanissāya pītisahagatena ca sukhasahagatena
ca cittena dānaṃ deti…pe…  nigamaghātaṃ karoti. Pītisahagatā saddhā…pe…
patthanā pītisahagatāya ca sukhasahagatāya ca saddhāya…pe…  patthanāya
upanissayapaccayena paccayo. (4)</p>
<p>
<a class="ms" id="p_37P1_730"></a><a class="msdiv" id="msdiv34"></a>
<a class="sc" id="91"></a>Sukhasahagato dhammo sukhasahagatassa dhammassa
upanissayapaccayena paccayo—  ārammaṇūpanissayo, anantarūpanissayo,
pakatūpanissayo…pe… .
<strong>Pakatūpanissayo</strong>—  sukhasahagataṃ saddhaṃ upanissāya
sukhasahagatena cittena dānaṃ deti…pe…  diṭṭhiṃ gaṇhāti. Sukhasahagataṃ
sīlaṃ…pe…  patthanaṃ sukhasahagataṃ kāyaviññāṇaṃ upanissāya sukhasahagatena
cittena dānaṃ deti…pe…  nigamaghātaṃ karoti. Sukhasahagatā saddhā…pe…  patthanā
sukhasahagataṃ kāyaviññāṇaṃ sukhasahagatāya saddhāya…pe…  patthanāya
sukhasahagatassa kāyaviññāṇassa upanissayapaccayena paccayo. (1)</p>
<p>
<a class="ms" id="p_37P1_731"></a><a class="sc" id="92"></a>Sukhasahagato
dhammo pītisahagatassa dhammassa upanissayapaccayena paccayo—
ārammaṇūpanissayo, anantarūpanissayo, pakatūpanissayo…pe… .
<strong>Pakatūpanissayo</strong>—  sukhasahagataṃ saddhaṃ upanissāya
pītisahagatena cittena dānaṃ deti…pe…  diṭṭhiṃ gaṇhāti. Sukhasahagataṃ
sīlaṃ…pe…  patthanaṃ sukhasahagataṃ kāyaviññāṇaṃ upanissāya pītisahagatena
cittena dānaṃ deti…pe…  nigamaghātaṃ karoti. Sukhasahagatā saddhā…pe…  patthanā
sukhasahagataṃ kāyaviññāṇaṃ pītisahagatāya saddhāya…pe…  patthanāya
upanissayapaccayena paccayo. (2)</p>
<p>
<a class="ms" id="p_37P1_732"></a><a class="sc" id="93"></a>Sukhasahagato
dhammo upekkhāsahagatassa dhammassa upanissayapaccayena paccayo—
ārammaṇūpanissayo, anantarūpanissayo, pakatūpanissayo…pe… .
<strong>Pakatūpanissayo</strong>—  sukhasahagataṃ saddhaṃ upanissāya
upekkhāsahagatena cittena dānaṃ deti…pe…  abhiññaṃ uppādeti…pe…  diṭṭhiṃ
gaṇhāti. Sukhasahagataṃ sīlaṃ…pe…  patthanaṃ sukhasahagataṃ kāyaviññāṇaṃ
upanissāya upekkhāsahagatena cittena dānaṃ deti…pe…  nigamaghātaṃ karoti.
Sukhasahagatā saddhā…pe…  patthanā sukhasahagataṃ kāyaviññāṇaṃ
upekkhāsahagatāya saddhāya…pe…  patthanāya upanissayapaccayena paccayo. (3)
</p>
<p>
<a class="ms" id="p_37P1_733"></a><a class="sc" id="94"></a>Sukhasahagato
dhammo pītisahagatassa ca sukhasahagatassa ca dhammassa upanissayapaccayena
paccayo—  ārammaṇūpanissayo, anantarūpanissayo, pakatūpanissayo…pe… .
<strong>Pakatūpanissayo</strong>—  sukhasahagataṃ saddhaṃ upanissāya
pītisahagatena ca sukhasahagatena ca cittena dānaṃ deti…pe…  diṭṭhiṃ gaṇhāti.
Sukhasahagataṃ sīlaṃ…pe…  patthanaṃ sukhasahagataṃ kāyaviññāṇaṃ upanissāya
pītisahagatena ca sukhasahagatena ca cittena dānaṃ deti…pe…  nigamaghātaṃ
karoti. Sukhasahagatā saddhā…pe…  patthanā sukhasahagataṃ kāyaviññāṇaṃ
pītisahagatāya ca sukhasahagatāya ca saddhāya…pe…  patthanāya
upanissayapaccayena paccayo. (4)</p>
<p>
<a class="ms" id="p_37P1_734"></a><a class="msdiv" id="msdiv35"></a>
<a class="sc" id="95"></a>Upekkhāsahagato dhammo upekkhāsahagatassa dhammassa
upanissayapaccayena paccayo—  ārammaṇūpanissayo, anantarūpanissayo,
pakatūpanissayo…pe… .
<strong>Pakatūpanissayo</strong>—  upekkhāsahagataṃ saddhaṃ upanissāya
upekkhāsahagatena cittena dānaṃ deti…pe…  abhiññaṃ uppādeti…pe…  diṭṭhiṃ
gaṇhāti. Upekkhāsahagataṃ sīlaṃ…pe…  patthanaṃ upanissāya upekkhāsahagatena
cittena dānaṃ deti…pe…  nigamaghātaṃ karoti. Upekkhāsahagatā saddhā…pe…
patthanā upekkhāsahagatāya saddhāya…pe…  patthanāya upanissayapaccayena
paccayo. (1)</p>
<p>
<a class="ms" id="p_37P1_735"></a><a class="sc" id="96"></a>Upekkhāsahagato
dhammo pītisahagatassa dhammassa upanissayapaccayena paccayo—
ārammaṇūpanissayo, anantarūpanissayo, pakatūpanissayo…pe… .
<strong>Pakatūpanissayo</strong>—  upekkhāsahagataṃ saddhaṃ upanissāya
pītisahagatena cittena dānaṃ deti…pe…  diṭṭhiṃ gaṇhāti. Upekkhāsahagataṃ
sīlaṃ…pe…  patthanaṃ upanissāya pītisahagatena cittena dānaṃ deti…pe…
nigamaghātaṃ karoti. Upekkhāsahagatā saddhā…pe…  patthanā pītisahagatāya
saddhāya…pe…  patthanāya upanissayapaccayena paccayo. (2)</p>
<p>
<a class="ms" id="p_37P1_736"></a><a class="sc" id="97"></a>Upekkhāsahagato
dhammo sukhasahagatassa dhammassa upanissayapaccayena paccayo—
ārammaṇūpanissayo, anantarūpanissayo, pakatūpanissayo…pe… .
<strong>Pakatūpanissayo</strong>—  upekkhāsahagataṃ saddhaṃ upanissāya
sukhasahagatena cittena dānaṃ deti…pe…  diṭṭhiṃ gaṇhāti. Upekkhāsahagataṃ
sīlaṃ…pe…  patthanaṃ upanissāya sukhasahagatena cittena dānaṃ deti…pe…
nigamaghātaṃ karoti. Upekkhāsahagatā saddhā…pe…  patthanā sukhasahagatāya
saddhāya…pe…  patthanāya sukhasahagatassa kāyaviññāṇassa upanissayapaccayena
paccayo. (3)</p>
<p>
<a class="ms" id="p_37P1_737"></a><a class="sc" id="98"></a>Upekkhāsahagato
dhammo pītisahagatassa ca sukhasahagatassa ca dhammassa upanissayapaccayena
paccayo—  ārammaṇūpanissayo, anantarūpanissayo, pakatūpanissayo…pe… .
<strong>Pakatūpanissayo</strong>—  upekkhāsahagataṃ saddhaṃ upanissāya
pītisahagatena ca sukhasahagatena ca cittena dānaṃ deti…pe…  diṭṭhiṃ gaṇhāti.
Upekkhāsahagataṃ sīlaṃ…pe…  patthanaṃ upanissāya pītisahagatena ca
sukhasahagatena ca cittena dānaṃ deti…pe…  nigamaghātaṃ karoti. Upekkhāsahagatā
saddhā…pe…  patthanā pītisahagatāya ca sukhasahagatāya ca saddhāya…pe…
patthanāya upanissayapaccayena paccayo. (4)</p>
<p>
<a class="ms" id="p_37P1_738"></a><a class="msdiv" id="msdiv36"></a>
<a class="sc" id="99"></a>Pītisahagato ca sukhasahagato ca dhammā
pītisahagatassa dhammassa upanissayapaccayena paccayo—  ārammaṇūpanissayo,
anantarūpanissayo, pakatūpanissayo…pe… .
<strong>Pakatūpanissayo</strong>—  pītisahagatañca sukhasahagatañca saddhaṃ
upanissāya pītisahagatena cittena dānaṃ deti…pe…  diṭṭhiṃ gaṇhāti.
Pītisahagatañca sukhasahagatañca sīlaṃ…pe…  patthanaṃ upanissāya pītisahagatena
cittena dānaṃ deti…pe…  nigamaghātaṃ karoti. Pītisahagatā ca sukhasahagatā ca
saddhā…pe…  patthanā pītisahagatāya saddhāya…pe…  patthanāya
upanissayapaccayena paccayo. (1)</p>
<p>
<a class="ms" id="p_37P1_739"></a><a class="sc" id="100"></a>Pītisahagato ca
sukhasahagato ca dhammā sukhasahagatassa dhammassa upanissayapaccayena paccayo—
ārammaṇūpanissayo, anantarūpanissayo, pakatūpanissayo…pe… .
<strong>Pakatūpanissayo</strong>—  pītisahagatañca sukhasahagatañca saddhaṃ
upanissāya sukhasahagatena cittena dānaṃ deti…pe…  diṭṭhiṃ gaṇhāti.
Pītisahagatañca sukhasahagatañca sīlaṃ…pe…  patthanaṃ upanissāya
sukhasahagatena cittena dānaṃ deti…pe…  nigamaghātaṃ karoti. Pītisahagatā ca
sukhasahagatā ca saddhā…pe…  patthanā sukhasahagatāya saddhāya…pe…  patthanāya
sukhasahagatassa kāyaviññāṇassa upanissayapaccayena paccayo. (2)</p>
<p>
<a class="ms" id="p_37P1_740"></a><a class="sc" id="101"></a>Pītisahagato ca
sukhasahagato ca dhammā upekkhāsahagatassa dhammassa upanissayapaccayena
paccayo—  ārammaṇūpanissayo, anantarūpanissayo, pakatūpanissayo…pe… .
<strong>Pakatūpanissayo</strong>—  pītisahagatañca sukhasahagatañca saddhaṃ
upanissāya upekkhāsahagatena cittena dānaṃ deti …pe…  abhiññaṃ uppādeti…pe…
diṭṭhiṃ gaṇhāti. Pītisahagatañca sukhasahagatañca sīlaṃ…pe…  patthanaṃ
upanissāya upekkhāsahagatena cittena dānaṃ deti…pe…  nigamaghātaṃ karoti.
Pītisahagatā ca sukhasahagatā ca saddhā…pe…  patthanā upekkhāsahagatāya
saddhāya…pe…  patthanāya upanissayapaccayena paccayo. (3)</p>
<p>
<a class="ms" id="p_37P1_741"></a><a class="sc" id="102"></a>Pītisahagato ca
sukhasahagato ca dhammā pītisahagatassa ca sukhasahagatassa ca dhammassa
upanissayapaccayena paccayo—  ārammaṇūpanissayo, anantarūpanissayo,
pakatūpanissayo…pe… .
<strong>Pakatūpanissayo</strong>—  pītisahagatañca sukhasahagatañca saddhaṃ
upanissāya pītisahagatena ca sukhasahagatena ca cittena dānaṃ deti, sīlaṃ
samādiyati, uposathakammaṃ karoti. Pītisahagatañca sukhasahagatañca jhānaṃ
uppādeti, vipassanaṃ uppādeti, maggaṃ uppādeti, samāpattiṃ uppādeti, mānaṃ
jappeti, diṭṭhiṃ gaṇhāti. Pītisahagatañca sukhasahagatañca sīlaṃ…  sutaṃ…
cāgaṃ…  paññaṃ…  rāgaṃ…  mohaṃ…  mānaṃ…  diṭṭhiṃ…  patthanaṃ upanissāya
pītisahagatena ca sukhasahagatena ca cittena dānaṃ deti, sīlaṃ samādiyati,
uposathakammaṃ karoti. Pītisahagatañca sukhasahagatañca jhānaṃ uppādeti…pe…
samāpattiṃ uppādeti. Pītisahagatena ca sukhasahagatena ca cittena adinnaṃ
ādiyati, musā bhaṇati, pisuṇaṃ bhaṇati, samphaṃ palapati, sandhiṃ chindati,
nillopaṃ harati, ekāgārikaṃ karoti, paripanthe tiṭṭhati, paradāraṃ gacchati,
gāmaghātaṃ karoti, nigamaghātaṃ karoti. Pītisahagatā ca sukhasahagatā ca
saddhā…pe…  patthanā pītisahagatāya ca sukhasahagatāya ca saddhāya…pe…
patthanāya upanissayapaccayena paccayo. (4)</p>
<h2 class="extra">Āsevana</h2>
<p>
<a class="ms" id="p_37P1_742"></a><a class="msdiv" id="msdiv37"></a>
<a class="sc" id="103"></a>Pītisahagato dhammo pītisahagatassa dhammassa
āsevanapaccayena paccayo—  purimā purimā pītisahagatā khandhā pacchimānaṃ
pacchimānaṃ pītisahagatānaṃ khandhānaṃ āsevanapaccayena paccayo. Pītisahagataṃ
anulomaṃ pītisahagatassa gotrabhussa…  anulomaṃ vodānassa…  gotrabhu maggassa…
vodānaṃ maggassa āsevanapaccayena paccayo. (1)</p>
<p>
<a class="ms" id="p_37P1_743"></a><a class="sc" id="104"></a>Pītisahagato
dhammo sukhasahagatassa dhammassa āsevanapaccayena paccayo—  purimā purimā
pītisahagatā khandhā pacchimānaṃ pacchimānaṃ sukhasahagatānaṃ khandhānaṃ
āsevanapaccayena paccayo. Pītisahagataṃ anulomaṃ sukhasahagatassa gotrabhussa
āsevanapaccayena paccayo. Pītisahagataṃ anulomaṃ sukhasahagatassa vodānassa
āsevanapaccayena paccayo. Pītisahagataṃ gotrabhu sukhasahagatassa maggassa…
pītisahagataṃ vodānaṃ sukhasahagatassa maggassa āsevanapaccayena paccayo. (2)
</p>
<p>
<a class="ms" id="p_37P1_744"></a><a class="sc" id="105"></a>Pītisahagato
dhammo pītisahagatassa ca sukhasahagatassa ca dhammassa āsevanapaccayena
paccayo—  purimā purimā pītisahagatā khandhā pacchimānaṃ pacchimānaṃ
pītisahagatānañca sukhasahagatānañca khandhānaṃ āsevanapaccayena paccayo…pe…
pītisahagataṃ vodānaṃ pītisahagatassa ca sukhasahagatassa ca maggassa
āsevanapaccayena paccayo. (3)</p>
<p>
<a class="ms" id="p_37P1_745"></a><a class="msdiv" id="msdiv38"></a>
<a class="sc" id="106"></a>Sukhasahagato dhammo sukhasahagatassa dhammassa…pe…
pītisahagatassa dhammassa…pe…  pītisahagatassa ca sukhasahagatassa ca
dhammassa āsevanapaccayena paccayo. (Saṃkhittaṃ. Pītinayaṃ passitvā kātabbaṃ.)
</p>
<p>
<a class="ms" id="p_37P1_746"></a><a class="sc" id="107"></a>Upekkhāsahagato
dhammo upekkhāsahagatassa dhammassa āsevanapaccayena paccayo—  purimā purimā
upekkhāsahagatā khandhā pacchimānaṃ pacchimānaṃ upekkhāsahagatānaṃ
khandhānaṃ…pe…  upekkhāsahagataṃ vodānaṃ upekkhāsahagatassa maggassa
āsevanapaccayena paccayo. (1)</p>
<p>
<a class="ms" id="p_37P1_747"></a><a class="msdiv" id="msdiv39"></a>
<a class="sc" id="108"></a>Pītisahagato ca sukhasahagato ca dhammā
pītisahagatassa dhammassa…pe…  sukhasahagatassa dhammassa…pe…  pītisahagatassa
ca sukhasahagatassa ca dhammassa āsevanapaccayena paccayo—  purimā purimā
pītisahagatā ca sukhasahagatā ca khandhā pacchimānaṃ pacchimānaṃ
pītisahagatānañca sukhasahagatānañca khandhānaṃ āsevanapaccayena paccayo…pe…
pītisahagatañca sukhasahagatañca vodānaṃ pītisahagatassa ca sukhasahagatassa ca
maggassa āsevanapaccayena paccayo. (3)</p>
<h2 class="extra">Kamma</h2>
<p>
<a class="ms" id="p_37P1_748"></a><a class="msdiv" id="msdiv40"></a>
<a class="sc" id="109"></a>Pītisahagato dhammo pītisahagatassa dhammassa
kammapaccayena paccayo—  sahajātā, nānākkhaṇikā.
<strong>Sahajātā</strong>—  pītisahagatā cetanā sampayuttakānaṃ khandhānaṃ
kammapaccayena paccayo. Paṭisandhikkhaṇe pītisahagatā cetanā sampayuttakānaṃ
khandhānaṃ kammapaccayena paccayo.
<strong>Nānākkhaṇikā</strong>—  pītisahagatā cetanā vipākānaṃ pītisahagatānaṃ
khandhānaṃ kammapaccayena paccayo. (1)</p>
<p>
<a class="ms" id="p_37P1_749"></a><a class="sc" id="110"></a>Pītisahagato
dhammo sukhasahagatassa dhammassa kammapaccayena paccayo—  sahajātā,
nānākkhaṇikā.
<strong>Sahajātā</strong>—  pītisahagatā cetanā sampayuttakānaṃ
sukhasahagatānaṃ khandhānaṃ kammapaccayena paccayo. Paṭisandhikkhaṇe
pītisahagatā cetanā sampayuttakānaṃ sukhasahagatānaṃ khandhānaṃ kammapaccayena
paccayo. Nānākkhaṇikā—  pītisahagatā cetanā vipākānaṃ sukhasahagatānaṃ
khandhānaṃ kammapaccayena paccayo. (2)</p>
<p>
<a class="ms" id="p_37P1_750"></a><a class="sc" id="111"></a>Pītisahagato
dhammo upekkhāsahagatassa dhammassa kammapaccayena paccayo. Nānākkhaṇikā—
pītisahagatā cetanā vipākānaṃ upekkhāsahagatānaṃ khandhānaṃ kammapaccayena
paccayo. (3)</p>
<p>
<a class="ms" id="p_37P1_751"></a><a class="sc" id="112"></a>Pītisahagato
dhammo pītisahagatassa ca sukhasahagatassa ca dhammassa kammapaccayena paccayo—
sahajātā, nānākkhaṇikā.
<strong>Sahajātā</strong>—  pītisahagatā cetanā sampayuttakānaṃ
pītisahagatānañca sukhasahagatānañca khandhānaṃ kammapaccayena paccayo.
Paṭisandhikkhaṇe…pe… . Nānākkhaṇikā—  pītisahagatā cetanā vipākānaṃ
pītisahagatānañca sukhasahagatānañca khandhānaṃ kammapaccayena paccayo. (4)
</p>
<p>
<a class="ms" id="p_37P1_752"></a><a class="msdiv" id="msdiv41"></a>
<a class="sc" id="113"></a>Sukhasahagato dhammo sukhasahagatassa dhammassa.
(Cattāripi gaṇanāni passitvā kātabbāni.)</p>
<p>
<a class="ms" id="p_37P1_753"></a><a class="msdiv" id="msdiv42"></a>
<a class="sc" id="114"></a>Upekkhāsahagato dhammo upekkhāsahagatassa dhammassa
kammapaccayena paccayo—  sahajātā, nānākkhaṇikā…pe… .</p>
<p>
<a class="ms" id="p_37P1_754"></a><a class="sc" id="115"></a>Upekkhāsahagato
dhammo pītisahagatassa dhammassa kammapaccayena paccayo.
<strong>Nānākkhaṇikā</strong>—  upekkhāsahagatā cetanā…pe… .</p>
<p>
<a class="ms" id="p_37P1_755"></a><a class="sc" id="116"></a>Upekkhāsahagato
dhammo sukhasahagatassa dhammassa kammapaccayena paccayo.
<strong>Nānākkhaṇikā</strong>—  upekkhāsahagatā cetanā…pe… .</p>
<p>
<a class="ms" id="p_37P1_756"></a><a class="sc" id="117"></a>Upekkhāsahagato
dhammo pītisahagatassa ca sukhasahagatassa ca dhammassa kammapaccayena paccayo.
<strong>Nānākkhaṇikā</strong>—  upekkhāsahagatā cetanā…pe… . (4)</p>
<p>
<a class="ms" id="p_37P1_757"></a><a class="sc" id="118"></a>Pītisahagato ca
sukhasahagato ca dhammā pītisahagatassa dhammassa. (Cattāri kātabbāni,
pītisahagataṃ anumajjantena vibhajitabbaṃ.) (4)</p>
<h2 class="extra">Vipāka</h2>
<p>
<a class="ms" id="p_37P1_758"></a><a class="msdiv" id="msdiv43"></a>
<a class="sc" id="119"></a>Pītisahagato dhammo pītisahagatassa dhammassa
vipākapaccayena paccayo—  pītisahagato vipāko eko khandho tiṇṇannaṃ khandhānaṃ
vipākapaccayena paccayo…pe…  dve khandhā dvinnaṃ khandhānaṃ…pe…
paṭisandhikkhaṇe pītisahagato eko khandho tiṇṇannaṃ khandhānaṃ…pe…  dve khandhā
dvinnaṃ khandhānaṃ…pe… .</p>
<p>
<a class="ms" id="p_37P1_759"></a><a class="sc" id="120"></a>(Yathā paṭiccavāre
hetupaccaye evaṃ vitthāretabbā dasa pañhā.)</p>
<h2 class="extra">Āhārādi</h2>
<p>
<a class="ms" id="p_37P1_760"></a><a class="msdiv" id="msdiv44"></a>
<a class="sc" id="121"></a>Pītisahagato dhammo pītisahagatassa dhammassa
āhārapaccayena paccayo…  indriyapaccayena paccayo…  jhānapaccayena paccayo…
maggapaccayena paccayo…  sampayuttapaccayena paccayo…  atthipaccayena paccayo…
(dasa pañhā vitthāretabbā) natthipaccayena paccayo…  vigatapaccayena paccayo…
(natthipi vigatampi anantarasadisaṃ) avigatapaccayena paccayo.</p>
<h2 class="extra">Suddha</h2>
<p>
<a class="ms" id="p_37P1_761"></a><a class="msdiv" id="msdiv45"></a>
<a class="sc" id="122"></a>Hetuyā dasa, ārammaṇe soḷasa, adhipatiyā soḷasa,
anantare soḷasa, samanantare soḷasa, sahajāte dasa, aññamaññe dasa, nissaye
dasa, upanissaye soḷasa, āsevane dasa, kamme soḷasa, vipāke dasa, āhāre indriye
jhāne magge sampayutte atthiyā dasa, natthiyā soḷasa, vigate soḷasa, avigate
dasa.</p>
<p class="endsutta">
<a class="ms" id="p_37P1_762"></a>
<a class="sc" id="123"></a>
(Kusalattikaṃ anulomaṃ anumajjantena gaṇetabbaṃ.)</p>
<p class="endsutta">
<a class="ms" id="p_37P1_763"></a>
<a class="sc" id="124"></a>
Anulomaṃ.</p>
<h2 class="extra">Paccanīyuddhāra</h2>
<p>
<a class="ms" id="p_37P1_764"></a><a class="msdiv" id="msdiv46"></a>
<a class="sc" id="125"></a>Pītisahagato dhammo pītisahagatassa dhammassa
ārammaṇapaccayena paccayo…  sahajātapaccayena paccayo…  upanissayapaccayena
paccayo…  kammapaccayena paccayo. (1)</p>
<p>
<a class="ms" id="p_37P1_765"></a><a class="sc" id="126"></a>Pītisahagato
dhammo sukhasahagatassa dhammassa ārammaṇapaccayena paccayo…  sahajātapaccayena
paccayo…  upanissayapaccayena paccayo…  kammapaccayena paccayo. (2)</p>
<p>
<a class="ms" id="p_37P1_766"></a><a class="sc" id="127"></a>Pītisahagato
dhammo upekkhāsahagatassa dhammassa ārammaṇapaccayena paccayo…
upanissayapaccayena paccayo…  kammapaccayena paccayo. (3)</p>
<p>
<a class="ms" id="p_37P1_767"></a><a class="sc" id="128"></a>Pītisahagato
dhammo pītisahagatassa ca sukhasahagatassa ca dhammassa ārammaṇapaccayena
paccayo…  sahajātapaccayena paccayo…  upanissayapaccayena paccayo…
kammapaccayena paccayo. (4)</p>
<p>
<a class="ms" id="p_37P1_768"></a><a class="msdiv" id="msdiv47"></a>
<a class="sc" id="129"></a>Sukhasahagato dhammo sukhasahagatassa dhammassa
ārammaṇapaccayena paccayo…  sahajātapaccayena paccayo…  upanissayapaccayena
paccayo…  kammapaccayena paccayo. (1)</p>
<p>
<a class="ms" id="p_37P1_769"></a><a class="sc" id="130"></a>Sukhasahagato
dhammo pītisahagatassa dhammassa ārammaṇapaccayena paccayo…  sahajātapaccayena
paccayo…  upanissayapaccayena paccayo…  kammapaccayena paccayo. (2)</p>
<p>
<a class="ms" id="p_37P1_770"></a><a class="sc" id="131"></a>Sukhasahagato
dhammo upekkhāsahagatassa dhammassa ārammaṇapaccayena paccayo…
upanissayapaccayena paccayo…  kammapaccayena paccayo. (3)</p>
<p>
<a class="ms" id="p_37P1_771"></a><a class="sc" id="132"></a>Sukhasahagato
dhammo pītisahagatassa ca sukhasahagatassa ca dhammassa ārammaṇapaccayena
paccayo…  sahajātapaccayena paccayo…  upanissayapaccayena paccayo…
kammapaccayena paccayo. (4)</p>
<p>
<a class="ms" id="p_37P1_772"></a><a class="msdiv" id="msdiv48"></a>
<a class="sc" id="133"></a>Upekkhāsahagato dhammo upekkhāsahagatassa dhammassa
ārammaṇapaccayena paccayo…  sahajātapaccayena paccayo…  upanissayapaccayena
paccayo…  kammapaccayena paccayo. (1)</p>
<p>
<a class="ms" id="p_37P1_773"></a><a class="sc" id="134"></a>Upekkhāsahagato
dhammo pītisahagatassa dhammassa ārammaṇapaccayena paccayo…
upanissayapaccayena paccayo…  kammapaccayena paccayo. (2)</p>
<p>
<a class="ms" id="p_37P1_774"></a><a class="sc" id="135"></a>Upekkhāsahagato
dhammo sukhasahagatassa dhammassa ārammaṇapaccayena paccayo…
upanissayapaccayena paccayo…  kammapaccayena paccayo. (3)</p>
<p>
<a class="ms" id="p_37P1_775"></a><a class="sc" id="136"></a>Upekkhāsahagato
dhammo pītisahagatassa ca sukhasahagatassa ca dhammassa ārammaṇapaccayena
paccayo…  upanissayapaccayena paccayo…  kammapaccayena paccayo. (4)</p>
<p>
<a class="ms" id="p_37P1_776"></a><a class="msdiv" id="msdiv49"></a>
<a class="sc" id="137"></a>Pītisahagato ca sukhasahagato ca dhammā
pītisahagatassa dhammassa ārammaṇapaccayena paccayo…  sahajātapaccayena
paccayo…  upanissayapaccayena paccayo…  kammapaccayena paccayo. (1)</p>
<p>
<a class="ms" id="p_37P1_777"></a><a class="sc" id="138"></a>Pītisahagato ca
sukhasahagato ca dhammā sukhasahagatassa dhammassa ārammaṇapaccayena paccayo…
sahajātapaccayena paccayo…  upanissayapaccayena paccayo…  kammapaccayena
paccayo. (2)</p>
<p>
<a class="ms" id="p_37P1_778"></a><a class="sc" id="139"></a>Pītisahagato ca
sukhasahagato ca dhammā upekkhāsahagatassa dhammassa ārammaṇapaccayena paccayo…
upanissayapaccayena paccayo…  kammapaccayena paccayo. (3)</p>
<p>
<a class="ms" id="p_37P1_779"></a><a class="sc" id="140"></a>Pītisahagato ca
sukhasahagato ca dhammā pītisahagatassa ca sukhasahagatassa ca dhammassa
ārammaṇapaccayena paccayo…  sahajātapaccayena paccayo…  upanissayapaccayena
paccayo…  kammapaccayena paccayo. (4)</p>
<h2 class="extra">Suddha</h2>
<p>
<a class="ms" id="p_37P1_780"></a><a class="msdiv" id="msdiv50"></a>
<a class="sc" id="141"></a>Nahetuyā soḷasa, naārammaṇe naadhipatiyā naanantare
nasamanantare nasahajāte naaññamaññe nanissaye naupanissaye napurejāte
napacchājāte naāsevane nakamme navipāke naāhāre naindriye najhāne namagge
nasampayutte navippayutte noatthiyā nonatthiyā novigate noavigate sabbattha
soḷasa.</p>
<p class="endsutta">
<a class="ms" id="p_37P1_781"></a>
<a class="sc" id="142"></a>
(Paccanīyaṃ anumajjantena gaṇetabbaṃ.)</p>
<p class="endsutta">
<a class="ms" id="p_37P1_782"></a>
<a class="sc" id="143"></a>
Paccanīyaṃ.</p>
<h2 class="extra">Duka</h2>
<p>
<a class="ms" id="p_37P1_783"></a><a class="msdiv" id="msdiv51"></a>
<a class="sc" id="144"></a>Hetupaccayā naārammaṇe dasa, naadhipatiyā dasa,
naanantare nasamanantare naupanissaye napurejāte napacchājāte naāsevane nakamme
navipāke naāhāre naindriye najhāne namagge navippayutte nonatthiyā novigate
sabbattha dasa.</p>
<p class="endsutta">
<a class="ms" id="p_37P1_784"></a>
<a class="sc" id="145"></a>
(Anulomapaccanīyaṃ anumajjantena gaṇetabbaṃ.)</p>
<p class="endsutta">
<a class="ms" id="p_37P1_785"></a>
<a class="sc" id="146"></a>
Anulomapaccanīyaṃ.</p>
<h2 class="extra">Duka</h2>
<p>
<a class="ms" id="p_37P1_786"></a><a class="msdiv" id="msdiv52"></a>
<a class="sc" id="147"></a>Nahetupaccayā ārammaṇe soḷasa, adhipatiyā anantare
samanantare soḷasa, sahajāte dasa, aññamaññe dasa, nissaye dasa, upanissaye
soḷasa, āsevane dasa, kamme soḷasa, vipāke dasa, āhāre dasa, indriye dasa,
jhāne dasa, magge dasa, sampayutte dasa, atthiyā dasa, natthiyā soḷasa, vigate
soḷasa, avigate dasa.</p>
<p class="endsutta">
<a class="ms" id="p_37P1_787"></a>
<a class="sc" id="148"></a>
(Paccanīyānulomaṃ anumajjantena gaṇetabbaṃ.)</p>
<p class="endsutta">
<a class="ms" id="p_37P1_788"></a>
<a class="sc" id="149"></a>
Paccanīyānulomaṃ.</p>
<p class="endsection">
<a class="ms" id="p_37P1_789"></a>
<a class="sc" id="150"></a>
Pītittikaṃ niṭṭhitaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>