<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="kv3.2">
<article>
<div class="hgroup">
<p class="division">Kathāvatthu</p>
<p>Anusa­ya­paṇṇā­saka</p>
<h1>Ekādasamavagga</h1>
</div>
<h2>4 Ñāṇakathā</h2>
<p><a class="sc" id="1"></a>
<a class="ms" id="p_32Kv_2037"></a>
<a class="msdiv" id="msdiv614"></a>
๐ Aññāṇe vigate ñāṇavippayutte citte vattamāne na vattabbaṃ—“ñāṇī”ti? Āmantā.
Rāge vigate na vattabbaṃ—“vītarāgo”ti? Na hevaṃ vattabbe … pe … aññāṇe vigate
ñāṇavippayutte citte vattamāne na vattabbaṃ—“ñāṇī”ti? Āmantā. Dose vigate …
mohe vigate … kilese vigate na vattabbaṃ—“nikkileso”ti? Na hevaṃ vattabbe … pe
….</p>
<p><a class="sc" id="2"></a>
<a class="pts1" id="pts451"></a>
<a class="ms" id="p_32Kv_2038"></a>
๐ Rāge vigate vattabbaṃ—“vītarāgo”ti? Āmantā. Aññāṇe vigate ñāṇavippayutte
citte vattamāne vattabbaṃ—“ñāṇī”ti? Na hevaṃ vattabbe … pe … dose vigate … mohe
vigate … kilese vigate vattabbaṃ—“nikkileso”ti? Āmantā. Aññāṇe vigate
ñāṇavippayutte citte vattamāne vattabbaṃ—“ñāṇī”ti? Na hevaṃ vattabbe … pe ….</p>
<p><a class="sc" id="3"></a>
<a class="ms" id="p_32Kv_2039"></a>
<a class="msdiv" id="msdiv615"></a>
× Aññāṇe vigate ñāṇavippayutte citte vattamāne vattabbaṃ—“ñāṇī”ti? Āmantā.
Atītena ñāṇena ñāṇī niruddhena vigatena paṭi­passad­dhena ñāṇena ñāṇīti? Na hevaṃ
vattabbe … pe ….</p>
<p class="endsutta">
<a class="sc" id="4"></a>
<a class="ms" id="p_32Kv_2040"></a>
Ñāṇakathā niṭṭhitā.</p>
<h2>5 Ñāṇaṃ­citta­vippa­yuttan­tika­thā</h2>
<p><a class="sc" id="5"></a>
<a class="ms" id="p_32Kv_2041"></a>
<a class="msdiv" id="msdiv616"></a>
๐ Ñāṇaṃ citta­vippa­yuttanti? Āmantā. Rūpaṃ nibbānaṃ cakkhāyatanaṃ … pe …
­phoṭṭhab­bā­yatananti? Na hevaṃ vattabbe … pe … ñāṇaṃ citta­vippa­yuttanti? Āmantā.
Paññā paññindriyaṃ paññābalaṃ sammādiṭṭhi dhamma­vicaya­sam­boj­jhaṅgo
citta­vippa­yuttoti? Na hevaṃ vattabbe … pe … paññā paññindriyaṃ paññābalaṃ
sammādiṭṭhi dhamma­vicaya­sam­boj­jhaṅgo citta­sam­payut­toti? Āmantā. Ñāṇaṃ
citta­sam­payut­tanti? Na hevaṃ vattabbe … pe ….</p>
<p><a class="sc" id="6"></a>
<a class="pts1" id="pts452"></a>
<a class="ms" id="p_32Kv_2042"></a>
๐ Ñāṇaṃ citta­vippa­yuttanti? Āmantā. Katamak­khan­dha­pariyā­pannanti?
Saṅ­khā­rak­khan­dha­pariyā­pannanti. Saṅ­khā­rak­khan­dho citta­vippa­yuttoti? Na hevaṃ
vattabbe … pe … saṅ­khā­rak­khan­dho citta­vippa­yuttoti? Āmantā. Vedanākkhandho
saññākkhandho citta­vippa­yuttoti? Na hevaṃ vattabbe … pe … ñāṇaṃ
saṅ­khā­rak­khan­dha­pariyā­pannaṃ citta­vippa­yuttanti? Āmantā. Paññā
saṅ­khā­rak­khan­dha­pariyā­pannā citta­vippa­yuttāti? Na hevaṃ vattabbe … pe … paññā
saṅ­khā­rak­khan­dha­pariyā­pannā citta­sam­payut­tāti? Āmantā. Ñāṇaṃ
saṅ­khā­rak­khan­dha­pariyā­pannaṃ citta­sam­payut­tanti? Na hevaṃ vattabbe … pe … ñāṇaṃ
saṅ­khā­rak­khan­dha­pariyā­pannaṃ citta­vippa­yuttaṃ, paññā saṅ­khā­rak­khan­dha­pariyā­pannā citta­sam­payut­tāti? Āmantā. Saṅ­khā­rak­khan­dho ekadeso citta­sam­payutto ekadeso citta­vippa­yuttoti? Na hevaṃ vattabbe … pe … saṅ­khā­rak­khan­dho ekadeso citta­sam­payutto ekadeso citta­vippa­yuttoti? Āmantā. Vedanākkhandho saññākkhandho ekadeso citta­sam­payutto ekadeso citta­vippa­yuttoti? Na hevaṃ vattabbe … pe ….</p>
<p><a class="sc" id="7"></a>
<a class="pts1" id="pts453"></a>
<a class="ms" id="p_32Kv_2043"></a>
<a class="msdiv" id="msdiv617"></a>
× Na vattabbaṃ—“ñāṇaṃ citta­vippa­yuttan”ti? Āmantā. Arahā cak­khu­viñ­ñā­ṇa­samaṅgī
“ñāṇī”ti vattabboti? Āmantā. Ñāṇaṃ tena cittena sampayuttanti? Na hevaṃ
vattabbe. Tena hi ñāṇaṃ citta­vippa­yuttanti.</p>
<p><a class="sc" id="8"></a>
<a class="ms" id="p_32Kv_2044"></a>
× Arahā cak­khu­viñ­ñā­ṇa­samaṅgī “paññavā”ti <span class="var" title="sakavādīpucchā viya" id="note283">vattabboti</span>? Āmantā. Paññā tena cittena
sampayuttāti? Na hevaṃ vattabbe. Tena hi paññā citta­vippa­yuttāti.</p>
<p class="endsutta">
<a class="sc" id="9"></a>
<a class="ms" id="p_32Kv_2045"></a>
Ñāṇaṃ citta­vippa­yuttan­tika­thā niṭṭhitā.</p>
<h2>6 Idaṃ­duk­khan­ti­ka­thā</h2>
<p><a class="sc" id="10"></a>
<a class="ms" id="p_32Kv_2046"></a>
<a class="msdiv" id="msdiv618"></a>
๐ “Idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti? Āmantā.
“Ayaṃ <span class="var" title="samudayoti (bj, s1-3, pts1)" id="note284">dukkhasamudayo”ti</span> vācaṃ bhāsato “ayaṃ dukkhasamudayo”ti ñāṇaṃ
pavattatīti? Na hevaṃ vattabbe … pe … “idaṃ dukkhan”ti vācaṃ bhāsato “idaṃ
dukkhan”ti ñāṇaṃ pavattatīti? Āmantā. “Ayaṃ <span class="var" title="nirodhoti (bj, s1-3, pts1)" id="note285">dukkhanirodho”ti</span> vācaṃ bhāsato
“ayaṃ dukkhanirodho”ti ñāṇaṃ pavattatīti? Na hevaṃ vattabbe … pe … “idaṃ
dukkhan”ti vācaṃ bhāsato “idaṃ dukkhan”ti ñāṇaṃ pavattatīti? Āmantā. “Ayaṃ
maggo”ti vācaṃ bhāsato “ayaṃ maggo”ti ñāṇaṃ pavattatīti? Na hevaṃ vattabbe … pe
….</p>
<p><a class="sc" id="11"></a>
<a class="pts1" id="pts454"></a>
<a class="ms" id="p_32Kv_2047"></a>
๐ “Ayaṃ samudayo”ti vācaṃ bhāsato na ca “ayaṃ samudayo”ti ñāṇaṃ pavattatīti?
Āmantā. “Idaṃ dukkhan”ti vācaṃ bhāsato na ca “idaṃ dukkhan”ti ñāṇaṃ
pavattatīti? Na hevaṃ vattabbe … pe … “ayaṃ nirodho”ti … “ayaṃ maggo”ti vācaṃ
bhāsato na ca “ayaṃ maggo”ti ñāṇaṃ pavattatīti? Āmantā. “Idaṃ dukkhan”ti vācaṃ
bhāsato na ca “idaṃ dukkhan”ti ñāṇaṃ pavattatīti? Na hevaṃ vattabbe … pe ….</p>
<p><a class="sc" id="12"></a>
<a class="ms" id="p_32Kv_2048"></a>
<a class="msdiv" id="msdiv619"></a>
๐ “Idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti? Āmantā.
“Rūpaṃ aniccan”ti vācaṃ bhāsato “rūpaṃ aniccan”ti ñāṇaṃ pavattatīti? Na hevaṃ
vattabbe … pe … “idaṃ dukkhan”ti vācaṃ bhāsato “idaṃ dukkhan”ti ñāṇaṃ
pavattatīti? Āmantā. Vedanā … saññā … saṅkhārā … “viññāṇaṃ aniccan”ti vācaṃ
bhāsato “viññāṇaṃ aniccan”ti ñāṇaṃ pavattatīti? Na hevaṃ vattabbe … pe ….</p>
<p><a class="sc" id="13"></a>
<a class="ms" id="p_32Kv_2049"></a>
๐ “Idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti? Āmantā.
“Rūpaṃ anattā”ti vācaṃ bhāsato “rūpaṃ anattā”ti ñāṇaṃ pavattatīti? Na hevaṃ
vattabbe … pe … “idaṃ dukkhan”ti vācaṃ bhāsato “idaṃ dukkhan”ti ñāṇaṃ
pavattatīti? Āmantā. Vedanā … saññā … saṅkhārā … “viññāṇaṃ anattā”ti vācaṃ
bhāsato “viññāṇaṃ anattā”ti ñāṇaṃ pavattatīti? Na hevaṃ vattabbe … pe ….</p>
<p><a class="sc" id="14"></a>
<a class="pts1" id="pts455"></a>
<a class="ms" id="p_32Kv_2050"></a>
๐ “Rūpaṃ aniccan”ti vācaṃ bhāsato na ca “rūpaṃ aniccan”ti ñāṇaṃ pavattatīti?
Āmantā. “Idaṃ dukkhan”ti vācaṃ bhāsato na ca “idaṃ dukkhan”ti ñāṇaṃ
pavattatīti? Na hevaṃ vattabbe … pe … vedanā … saññā … saṅkhārā … “viññāṇaṃ
aniccan”ti vācaṃ bhāsato na ca “viññāṇaṃ aniccan”ti ñāṇaṃ pavattatīti? Āmantā.
“Idaṃ dukkhan”ti vācaṃ bhāsato na ca “idaṃ dukkhan”ti ñāṇaṃ pavattatīti? Na
hevaṃ vattabbe … pe ….</p>
<p><a class="sc" id="15"></a>
<a class="ms" id="p_32Kv_2051"></a>
๐ “Rūpaṃ anattā”ti vācaṃ bhāsato na ca “rūpaṃ anattā”ti ñāṇaṃ pavattatīti?
Āmantā. “Idaṃ dukkhan”ti vācaṃ bhāsato na ca “idaṃ dukkhan”ti ñāṇaṃ
pavattatīti? Na hevaṃ vattabbe … pe … vedanā … saññā … saṅkhārā … “viññāṇaṃ
anattā”ti vācaṃ bhāsato na ca “viññāṇaṃ anattā”ti ñāṇaṃ pavattatīti? Āmantā.
“Idaṃ dukkhan”ti vācaṃ bhāsato na ca “dukkhan”ti ñāṇaṃ pavattatīti? Na hevaṃ
vattabbe … pe ….</p>
<p><a class="sc" id="16"></a>
<a class="ms" id="p_32Kv_2052"></a>
<a class="msdiv" id="msdiv620"></a>
๐ “Idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti? Āmantā.
“I”<span class="var" title="i iti (bj) | īti (s1-3, pts1)" id="note286">ti</span> ca “<span class="var" title="daṃ iti (bj)" id="note287">dan”ti</span> ca “du”<span class="var" title="du iti dūti (s1-3) | ruci (pts1)" id="note288">ti</span> ca “<span class="var" title="khaṃ iti (bj) | kkhanti (si)" id="note289">khan”ti</span> ca ñāṇaṃ pavattatīti? Na hevaṃ vattabbe
… pe ….</p>
<p class="endsutta">
<a class="sc" id="17"></a>
<a class="ms" id="p_32Kv_2053"></a>
Idaṃ dukkhantikathā niṭṭhitā.</p>
<h2>7 Iddhibalakathā</h2>
<p><a class="sc" id="18"></a>
<a class="pts1" id="pts456"></a>
<a class="ms" id="p_32Kv_2054"></a>
<a class="msdiv" id="msdiv621"></a>
๐ Iddhibalena samannāgato kappaṃ tiṭṭheyyāti? Āmantā. Iddhimayiko so āyu,
iddhimayikā sā gati, iddhimayiko so atta­bhāvap­paṭi­lā­bhoti? Na hevaṃ vattabbe …
pe ….</p>
<p><a class="sc" id="19"></a>
<a class="ms" id="p_32Kv_2055"></a>
๐ Iddhibalena samannāgato kappaṃ tiṭṭheyyāti? Āmantā. Atītaṃ kappaṃ tiṭṭheyya,
anāgataṃ kappaṃ tiṭṭheyyāti? Na hevaṃ vattabbe … pe … iddhibalena samannāgato
kappaṃ tiṭṭheyyāti? Āmantā. Dve kappe tiṭṭheyya, tayo kappe tiṭṭheyya, cattāro
kappe tiṭṭheyyāti? Na hevaṃ vattabbe … pe … iddhibalena samannāgato kappaṃ
tiṭṭheyyāti? Āmantā. Sati jīvite jīvitāvasese tiṭṭheyya, asati jīvite
jīvitāvasese tiṭṭheyyāti? Sati jīvite jīvitāvasese tiṭṭheyyāti. Hañci sati
jīvite jīvitāvasese tiṭṭheyya, no ca vata re vattabbe—“iddhibalena samannāgato
kappaṃ tiṭṭheyyā”ti. Asati jīvite jīvitāvasese <span class="var" title="tiṭṭheyya (bj)" id="note290">tiṭṭheyyāti</span>, mato tiṭṭheyya,
kālaṅkato tiṭṭheyyāti? Na hevaṃ vattabbe … pe ….</p>
<p><a class="sc" id="20"></a>
<a class="pts1" id="pts457"></a>
<a class="ms" id="p_32Kv_2056"></a>
<a class="msdiv" id="msdiv622"></a>
๐ Iddhibalena samannāgato kappaṃ tiṭṭheyyāti? Āmantā. Uppanno phasso mā
nirujjhīti labbhā iddhiyā paggahetunti? Na hevaṃ vattabbe … pe … uppannā vedanā
… pe … uppannā saññā … pe … uppannā cetanā … pe … uppannaṃ cittaṃ … uppannā
saddhā … uppannaṃ vīriyaṃ … uppannā sati … uppanno samādhi … pe … uppannā paññā
mā nirujjhīti labbhā iddhiyā paggahetunti? Na hevaṃ vattabbe … pe ….</p>
<p><a class="sc" id="21"></a>
<a class="ms" id="p_32Kv_2057"></a>
๐ Iddhibalena samannāgato kappaṃ tiṭṭheyyāti? Āmantā. Rūpaṃ niccaṃ hotūti
labbhā iddhiyā paggahetunti? Na hevaṃ vattabbe … pe … vedanā … pe … saññā …
saṅkhārā … viññāṇaṃ niccaṃ hotūti labbhā iddhiyā paggahetunti? Na hevaṃ
vattabbe … pe ….</p>
<p><a class="sc" id="22"></a>
<a class="ms" id="p_32Kv_2058"></a>
๐ Iddhibalena samannāgato kappaṃ tiṭṭheyyāti? Āmantā. Jātidhammā sattā mā
jāyiṃsūti labbhā iddhiyā paggahetunti? Na hevaṃ vattabbe … pe … jarādhammā
sattā mā <span class="var" title="jīyiṃsūti (bj, mr) | jiriṃsūti (s1-3) | jiriṃsu (pts1)" id="note291">jīriṃsūti</span> … pe … byādhidhammā sattā mā byādhiyiṃsūti … pe …
maraṇadhammā sattā mā mīyiṃsūti labbhā iddhiyā paggahetunti? Na hevaṃ vattabbe
… pe ….</p>
<p><a class="sc" id="23"></a>
<a class="ms" id="p_32Kv_2059"></a>
<a class="msdiv" id="msdiv623"></a>
× Na vattabbaṃ—“iddhibalena samannāgato kappaṃ tiṭṭheyyā”ti? Āmantā. Nanu
vuttaṃ bhagavatā—“<span class="cross" title="^dn16#107 [Mahā­pari­nib­bā­na­sutta/13. Nimit­tobhāsa­kathā] | ^sn51.10#1 [10. Cetiyasutta] | ^ud6.1#1 [Āyu­saṅ­khā­ros­saj­ja­nasutta]" id="note292">^</span> yassa kassaci, ānanda, cattāro iddhipādā bhāvitā bahulīkatā
yānīkatā vatthukatā anuṭṭhitā paricitā susamāraddhā, so ākaṅkhamāno kappaṃ vā
tiṭṭheyya kappāvasesaṃ vā”ti. Attheva suttantoti? Āmantā. Tena hi iddhibalena
samannāgato kappaṃ tiṭṭheyyāti.</p>
<p><a class="sc" id="24"></a>
<a class="pts1" id="pts458"></a>
<a class="ms" id="p_32Kv_2060"></a>
<a class="msdiv" id="msdiv624"></a>
๐ Iddhibalena samannāgato kappaṃ tiṭṭheyyāti? Āmantā. Nanu vuttaṃ bhagavatā—
“<span class="cross" title="^an4.182#1 [182. Pāṭibhogasutta]" id="note293">^</span> catunnaṃ, bhikkhave, dhammānaṃ natthi koci pāṭibhogo samaṇo vā brāhmaṇo vā
devo vā māro vā brahmā vā koci vā lokasmiṃ. Katamesaṃ catunnaṃ? ‘Jarādhammo mā
jīrī’ti natthi koci pāṭibhogo samaṇo vā brāhmaṇo vā devo vā māro vā brahmā vā
koci vā lokasmiṃ. ‘Byādhidhammo mā byādhiyī’ti … pe … ‘maraṇadhammo mā mīyī’ti
… pe … yāni kho pana tāni pubbe katāni pāpakāni kammāni saṃkilesikāni
<span class="var" title="ponobhavikāni (bj, pts1)" id="note294">ponobbhavikāni</span> <span class="var" title="nissārāni (bj, pts1, mr) | dukkhudrayāni (s1-3)" id="note295">sadarāni</span> dukkhavipākāni āyatiṃ jāti­jarā­maraṇi­yāni, ‘tesaṃ vipāko
mā nibbattī’ti natthi koci pāṭibhogo samaṇo vā brāhmaṇo vā devo vā māro vā
brahmā vā koci vā lokasmiṃ. Imesaṃ kho, bhikkhave, catunnaṃ dhammānaṃ natthi
koci pāṭibhogo samaṇo vā brāhmaṇo vā devo vā māro vā brahmā vā koci vā
lokasmin”ti. Attheva suttantoti? Āmantā. Tena hi na vattabbaṃ—“iddhibalena
samannāgato kappaṃ tiṭṭheyyā”ti.</p>
<p class="endsutta">
<a class="sc" id="25"></a>
<a class="ms" id="p_32Kv_2061"></a>
Iddhibalakathā niṭṭhitā.</p>
<h2>8 Samādhikathā</h2>
<p><a class="sc" id="26"></a>
<a class="ms" id="p_32Kv_2062"></a>
<a class="msdiv" id="msdiv625"></a>
๐ Cittasantati samādhīti? Āmantā. Atītā cittasantati samādhīti? Na hevaṃ
vattabbe … pe … cittasantati samādhīti? Āmantā. Anāgatā cittasantati samādhīti?
Na hevaṃ vattabbe … pe … cittasantati samādhīti? Āmantā. Nanu atītaṃ niruddhaṃ
anāgataṃ ajātanti? Āmantā. Hañci atītaṃ niruddhaṃ anāgataṃ ajātaṃ, no ca vata
re vattabbe—“cittasantati samādhī”ti.</p>
<p><a class="sc" id="27"></a>
<a class="pts1" id="pts459"></a>
<a class="ms" id="p_32Kv_2063"></a>
<a class="msdiv" id="msdiv626"></a>
× Eka­cit­tak­kha­ṇiko samādhīti? Āmantā. Cak­khu­viñ­ñā­ṇa­samaṅgī samāpannoti? Na
hevaṃ vattabbe … pe … sota­viñ­ñā­ṇa­samaṅgī … pe … ghāna­viñ­ñā­ṇa­samaṅgī …
jivhā­viñ­ñā­ṇa­samaṅgī … kāya­viñ­ñā­ṇa­samaṅgī … pe … akusa­la­cit­tasamaṅgī … pe …
rāga­saha­gata­cit­tasamaṅgī … pe … dosa­saha­gata­cit­tasamaṅgī … pe …
moha­saha­gata­cit­tasamaṅgī … pe … anot­tappa­saha­gata­cit­tasamaṅgī samāpannoti? Na
hevaṃ vattabbe … pe ….</p>
<p><a class="sc" id="28"></a>
<a class="ms" id="p_32Kv_2064"></a>
๐ Cittasantati samādhīti? Āmantā. Akusa­la­cit­tasan­tati samādhīti? Na hevaṃ
vattabbe … pe … rāgasahagatā … pe … dosasahagatā … pe … mohasahagatā … pe …
anot­tappa­saha­gatā cittasantati samādhīti? Na hevaṃ vattabbe … pe ….</p>
<p><a class="sc" id="29"></a>
<a class="ms" id="p_32Kv_2065"></a>
× Na vattabbaṃ—“cittasantati samādhī”ti? Āmantā. Nanu vuttaṃ bhagavatā— “<span class="cross" title="^mn14#15 [Cūḷa­duk­khak­khan­dha­sutta]" id="note296">^</span> ahaṃ
kho, āvuso nigaṇṭhā, pahomi aniñjamāno kāyena, abhāsamāno vācaṃ, satta
<span class="var" title="rattandivāni (bj) | rattidivāni (mr)" id="note297">rattindivāni</span> ekantasukhaṃ paṭisaṃvedī viharitun”ti. Attheva suttantoti? Āmantā.
Tena hi cittasantati samādhīti.</p>
<p class="endsutta">
<a class="sc" id="30"></a>
<a class="ms" id="p_32Kv_2066"></a>
Samādhikathā niṭṭhitā.</p>
<h2>9 Dham­maṭṭhi­ta­tāka­thā</h2>
<p><a class="sc" id="31"></a>
<a class="ms" id="p_32Kv_2067"></a>
<a class="msdiv" id="msdiv627"></a>
๐ Dhammaṭṭhitatā pari­nip­phan­nāti? Āmantā. Tāya ṭhitatā pari­nip­phan­nāti? Na
hevaṃ vattabbe … pe … tāya ṭhitatā pari­nip­phan­nāti? Āmantā. Tāya tāyeva natthi
duk­khas­san­takiriyā, natthi vaṭṭupacchedo, natthi anupā­dā­pari­nib­bā­nanti? Na
hevaṃ vattabbe … pe ….</p>
<p><a class="sc" id="32"></a>
<a class="pts1" id="pts460"></a>
<a class="ms" id="p_32Kv_2068"></a>
๐ Rūpassa ṭhitatā pari­nip­phan­nāti? Āmantā. Tāya ṭhitatā pari­nip­phan­nāti? Na
hevaṃ vattabbe … pe … tāya ṭhitatā pari­nip­phan­nāti? Āmantā. Tāya tāyeva natthi
duk­khas­san­takiriyā, natthi vaṭṭupacchedo, natthi anupā­dā­pari­nib­bā­nanti? Na
hevaṃ vattabbe … pe ….</p>
<p><a class="sc" id="33"></a>
<a class="ms" id="p_32Kv_2069"></a>
๐ Vedanāya ṭhitatā … pe … saññāya ṭhitatā … pe … saṅkhārānaṃ ṭhitatā … pe …
viññāṇassa ṭhitatā pari­nip­phan­nāti? Āmantā. Tāya ṭhitatā pari­nip­phan­nāti? Na
hevaṃ vattabbe … pe … tāya ṭhitatā pari­nip­phan­nāti? Āmantā. Tāya tāyeva natthi
duk­khas­san­takiriyā, natthi vaṭṭupacchedo, natthi anupā­dā­pari­nib­bā­nanti? Na
hevaṃ vattabbe … pe ….</p>
<p class="endsutta">
<a class="sc" id="34"></a>
<a class="ms" id="p_32Kv_2070"></a>
Dham­maṭṭhi­ta­tāka­thā niṭṭhitā.</p>
<h2>10 Aniccatākathā</h2>
<p><a class="sc" id="35"></a>
<a class="ms" id="p_32Kv_2071"></a>
<a class="msdiv" id="msdiv628"></a>
๐ Aniccatā pari­nip­phan­nāti? Āmantā. Tāya aniccatāya aniccatā pari­nip­phan­nāti?
Na hevaṃ vattabbe … pe … tāya aniccatāya aniccatā pari­nip­phan­nāti? Āmantā. Tāya
tāyeva natthi duk­khas­san­takiriyā, natthi vaṭṭupacchedo, natthi
anupā­dā­pari­nib­bā­nanti? Na hevaṃ vattabbe.</p>
<p><a class="sc" id="36"></a>
<a class="pts1" id="pts461"></a>
<a class="ms" id="p_32Kv_2072"></a>
๐ Jarā pari­nip­phan­nāti? Āmantā. Tāya jarāya jarā pari­nip­phan­nāti? Na hevaṃ
vattabbe … pe … tāya jarāya jarā pari­nip­phan­nāti? Āmantā. Tāya tāyeva natthi
duk­khas­san­takiriyā, natthi vaṭṭupacchedo, natthi anupā­dā­pari­nib­bā­nanti? Na
hevaṃ vattabbe … pe ….</p>
<p><a class="sc" id="37"></a>
<a class="ms" id="p_32Kv_2073"></a>
๐ Maraṇaṃ pari­nip­phan­nanti? Āmantā. Tassa maraṇassa maraṇaṃ pari­nip­phan­nanti?
Na hevaṃ vattabbe. Tassa maraṇassa maraṇaṃ pari­nip­phan­nanti? Āmantā. Tassa
tasseva natthi duk­khas­san­takiriyā, natthi vaṭṭupacchedo, natthi
anupā­dā­pari­nib­bā­nanti? Na hevaṃ vattabbe … pe ….</p>
<p><a class="sc" id="38"></a>
<a class="ms" id="p_32Kv_2074"></a>
<a class="msdiv" id="msdiv629"></a>
๐ Rūpaṃ parinipphannaṃ, rūpassa aniccatā atthīti? Āmantā. Aniccatā
parinipphannā, aniccatāya aniccatā atthīti? Na hevaṃ vattabbe … pe … rūpaṃ
parinipphannaṃ, rūpassa jarā atthīti? Āmantā. Jarā parinipphannā, jarāya jarā
atthīti? Na hevaṃ vattabbe … pe ….</p>
<p><a class="sc" id="39"></a>
<a class="ms" id="p_32Kv_2075"></a>
๐ Rūpaṃ parinipphannaṃ, rūpassa bhedo atthi, antaradhānaṃ atthīti? Āmantā.
Maraṇaṃ parinipphannaṃ, maraṇassa bhedo atthi, antaradhānaṃ atthīti? Na hevaṃ
vattabbe … pe ….</p>
<p><a class="sc" id="40"></a>
<a class="ms" id="p_32Kv_2076"></a>
๐ Vedanā … pe … saññā … saṅkhārā … pe … viññāṇaṃ parinipphannaṃ, viññāṇassa
aniccatā atthīti? Āmantā. Aniccatā parinipphannā, aniccatāya aniccatā atthīti?
Na hevaṃ vattabbe … pe … viññāṇaṃ parinipphannaṃ, viññāṇassa jarā atthīti?
Āmantā. Jarā parinipphannā, jarāya jarā atthīti? Na hevaṃ vattabbe … pe ….</p>
<p><a class="sc" id="41"></a>
<a class="pts1" id="pts462"></a>
<a class="ms" id="p_32Kv_2077"></a>
๐ Viññāṇaṃ parinipphannaṃ, viññāṇassa bhedo atthi, antaradhānaṃ atthīti?
Āmantā. Maraṇaṃ parinipphannaṃ, maraṇassa bhedo atthi, antaradhānaṃ atthīti? Na
hevaṃ vattabbe … pe ….</p>
<p class="endsutta">
<a class="sc" id="42"></a>
<a class="ms" id="p_32Kv_2078"></a>
Aniccatākathā niṭṭhitā.<br>
Ekādasamo vaggo.</p>
<p class="endsection summary">
<a class="sc" id="43"></a>
<a class="ms" id="p_32Kv_2079"></a>
Tassuddānaṃ</p>
<p><a class="sc" id="44"></a>
<a class="ms" id="p_32Kv_2080"></a>
Anusayā abyākatā, ahetukā, citta­vippa­yuttā, aññāṇe vigate ñāṇī, ñāṇaṃ
citta­vippa­yuttaṃ, <span class="var" title="yattha saddo (bj) | yathāsaddaṃ (?)" id="note298">yattha sadde</span> ñāṇaṃ pavattati, iddhibalena samannāgato kappaṃ
tiṭṭheyya, cittasantati samādhi, dhammaṭṭhitatā, aniccatāti.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>