<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="kv1.5">
<article>
<div class="hgroup">
<p class="division">Kathāvatthu</p>
<p>Mahāpaṇṇāsaka</p>
<h1>Pañcamavagga</h1>
</div>
<h2>1 Vimuttikathā</h2>
<p><a class="sc" id="1"></a>
<a class="pts1" id="pts301"></a>
<a class="ms" id="p_32Kv_1466"></a>
<a class="msdiv" id="msdiv418"></a>
๐ Vimuttiñāṇaṃ vimuttanti? Āmantā. Yaṃ kiñci vimuttiñāṇaṃ sabbaṃ taṃ
vimuttanti? Na hevaṃ vattabbe … pe …. Vimuttiñāṇaṃ vimuttanti? Āmantā.
Pacca­vek­kha­ṇa­ñāṇaṃ vimuttanti? Na hevaṃ vattabbe … pe ….</p>
<p><a class="sc" id="2"></a>
<a class="pts1" id="pts302"></a>
<a class="ms" id="p_32Kv_1467"></a>
๐ Vimuttiñāṇaṃ vimuttanti? Āmantā. Gotrabhuno puggalassa vimuttiñāṇaṃ
vimuttanti? Na hevaṃ vattabbe … pe … sotā­patti­phala­sacchi­kiriyāya paṭipannassa
puggalassa vimuttiñāṇaṃ vimuttanti? Āmantā. Sotāpannassa ñāṇaṃ, sotā­patti­phalaṃ
pattassa paṭiladdhassa adhigatassa sacchikatassa ñāṇanti? Na hevaṃ vattabbe …
pe … sakadā­gāmi­phala­sacchi­kiriyāya paṭipannassa puggalassa vimuttiñāṇaṃ
vimuttanti? Āmantā. Sakadāgāmissa ñāṇaṃ, sakadā­gāmi­phalaṃ pattassa
paṭiladdhassa adhigatassa sacchikatassa ñāṇanti? Na hevaṃ vattabbe … pe …
anāgā­mi­phala­sacchi­kiriyāya paṭipannassa puggalassa vimuttiñāṇaṃ vimuttanti?
Āmantā. Anāgāmissa ñāṇaṃ, anāgāmiphalaṃ pattassa paṭiladdhassa adhigatassa
sacchikatassa ñāṇanti? Na hevaṃ vattabbe … pe … arahat­ta­sacchi­kiriyāya
paṭipannassa puggalassa vimuttiñāṇaṃ vimuttanti? Āmantā. Arahato ñāṇaṃ,
arahattaṃ pattassa paṭiladdhassa adhigatassa sacchikatassa ñāṇanti? Na hevaṃ
vattabbe … pe ….</p>
<p><a class="sc" id="3"></a>
<a class="ms" id="p_32Kv_1468"></a>
<a class="msdiv" id="msdiv419"></a>
๐ Sotā­patti­phala­samaṅ­gissa puggalassa vimuttiñāṇaṃ vimuttanti? Āmantā.
Sotā­patti­phala­sacchi­kiriyāya paṭipannassa puggalassa vimuttiñāṇaṃ vimuttanti?
Na hevaṃ vattabbe … pe … sakadā­gāmi­phala­samaṅ­gissa puggalassa vimuttiñāṇaṃ
vimuttanti? Āmantā. Sakadā­gāmi­phala­sacchi­kiriyāya paṭipannassa puggalassa
vimuttiñāṇaṃ vimuttanti? Na hevaṃ vattabbe … pe … anāgā­mi­phala­samaṅ­gissa
puggalassa vimuttiñāṇaṃ vimuttanti? Āmantā. Anāgā­mi­phala­sacchi­kiriyāya
paṭipannassa puggalassa vimuttiñāṇaṃ vimuttanti? Na hevaṃ vattabbe … pe …
arahat­ta­phala­samaṅ­gissa puggalassa vimuttiñāṇaṃ vimuttanti? Āmantā.
Arahat­ta­sacchi­kiriyāya paṭipannassa puggalassa vimuttiñāṇaṃ vimuttanti? Na
hevaṃ vattabbe … pe ….</p>
<p><a class="sc" id="4"></a>
<a class="pts1" id="pts303"></a>
<a class="ms" id="p_32Kv_1469"></a>
<a class="msdiv" id="msdiv420"></a>
๐ Sotā­patti­phala­samaṅ­gissa puggalassa vimuttiñāṇaṃ vimuttantaṃ ca phalaṃ
pattassa ñāṇanti? Āmantā. Sotā­patti­phala­sacchi­kiriyāya paṭipannassa puggalassa
vimuttiñāṇaṃ vimuttantaṃ ca phalaṃ pattassa ñāṇanti? Na hevaṃ vattabbe … pe …
sakadā­gāmi­phala­samaṅ­gissa puggalassa vimuttiñāṇaṃ vimuttantaṃ ca phalaṃ
pattassa ñāṇanti? Āmantā. Sakadā­gāmi­phala­sacchi­kiriyāya paṭipannassa puggalassa
vimuttiñāṇaṃ vimuttantaṃ ca phalaṃ pattassa ñāṇanti? Na hevaṃ vattabbe … pe …
anāgā­mi­phala­samaṅ­gissa puggalassa vimuttiñāṇaṃ vimuttantaṃ ca phalaṃ pattassa
ñāṇanti? Āmantā. Anāgā­mi­phala­sacchi­kiriyāya paṭipannassa puggalassa
vimuttiñāṇaṃ vimuttantaṃ ca phalaṃ pattassa ñāṇanti? Na hevaṃ vattabbe … pe …
arahat­ta­phala­samaṅ­gissa puggalassa vimuttiñāṇaṃ vimuttantaṃ ca phalaṃ pattassa
ñāṇanti? Āmantā. Arahat­ta­sacchi­kiriyāya paṭipannassa puggalassa vimuttiñāṇaṃ
vimuttantaṃ ca phalaṃ pattassa ñāṇanti? Na hevaṃ vattabbe … pe ….</p>
<p class="endsutta">
<a class="sc" id="5"></a>
<a class="ms" id="p_32Kv_1470"></a>
<span class="var" title="vimuttakathā (s1-3)" id="note212">Vimuttikathā</span> niṭṭhitā.</p>
<h2>2 Ase­kha­ñā­ṇa­kathā</h2>
<p><a class="sc" id="6"></a>
<a class="ms" id="p_32Kv_1471"></a>
<a class="msdiv" id="msdiv421"></a>
๐ Sekhassa asekhaṃ ñāṇaṃ atthīti? Āmantā. Sekho asekhaṃ dhammaṃ jānāti passati,
diṭṭhaṃ viditaṃ sacchikataṃ upasampajja viharati, kāyena phusitvā viharatīti?
Na hevaṃ vattabbe … pe … nanu sekho asekhaṃ dhammaṃ na jānāti na passati,
adiṭṭhaṃ aviditaṃ asacchikataṃ na upasampajja viharati, na kāyena phusitvā
viharatīti? Āmantā. Hañci sekho asekhaṃ dhammaṃ na jānāti na passati, adiṭṭhaṃ
aviditaṃ asacchikataṃ na upasampajja viharati, na kāyena phusitvā viharati, no
ca vata re vattabbe—“sekhassa asekhaṃ ñāṇaṃ atthī”ti.</p>
<p><a class="sc" id="7"></a>
<a class="pts1" id="pts304"></a>
<a class="ms" id="p_32Kv_1472"></a>
๐ Asekhassa asekhaṃ ñāṇaṃ atthi, asekho asekhaṃ dhammaṃ jānāti passati, diṭṭhaṃ
viditaṃ sacchikataṃ upasampajja viharati, kāyena phusitvā viharatīti? Āmantā.
Sekhassa asekhaṃ ñāṇaṃ atthi, sekho asekhaṃ dhammaṃ jānāti passati, diṭṭhaṃ
viditaṃ sacchikataṃ upasampajja viharati, kāyena phusitvā viharatīti? Na hevaṃ
vattabbe … pe ….</p>
<p><a class="sc" id="8"></a>
<a class="ms" id="p_32Kv_1473"></a>
<a class="msdiv" id="msdiv422"></a>
๐ Sekhassa asekhaṃ ñāṇaṃ atthi, sekho asekhaṃ dhammaṃ na jānāti na passati,
adiṭṭhaṃ aviditaṃ asacchikataṃ na upasampajja viharati, na kāyena phusitvā
viharatīti? Āmantā. Asekhassa asekhaṃ ñāṇaṃ atthi, asekho asekhaṃ dhammaṃ na
jānāti na passati, adiṭṭhaṃ aviditaṃ asacchikataṃ na upasampajja viharati, na
kāyena phusitvā viharatīti? Na hevaṃ vattabbe … pe ….</p>
<p><a class="sc" id="9"></a>
<a class="ms" id="p_32Kv_1474"></a>
๐ Sekhassa asekhaṃ ñāṇaṃ atthīti? Āmantā. Gotrabhuno puggalassa sotāpattimagge
ñāṇaṃ atthīti? Na hevaṃ vattabbe … pe … sotā­patti­phala­sacchi­kiriyāya
paṭipannassa puggalassa sotāpattiphale ñāṇaṃ atthīti? Na hevaṃ vattabbe … pe …
sakadā­gāmi­phala … anāgāmiphala … arahat­ta­sacchi­kiriyāya paṭipannassa puggalassa
arahatte ñāṇaṃ atthīti? Na hevaṃ vattabbe … pe ….</p>
<p><a class="sc" id="10"></a>
<a class="pts1" id="pts305"></a>
<a class="ms" id="p_32Kv_1475"></a>
<a class="msdiv" id="msdiv423"></a>
× Na vattabbaṃ—“sekhassa asekhaṃ ñāṇaṃ atthī”ti? Āmantā. Nanu āyasmā ānando
sekho—“bhagavā uḷāro”ti jānāti, “sāriputto thero, mahāmoggallāno thero uḷāro”ti
jānātīti? Āmantā. Hañci āyasmā ānando sekho—“bhagavā uḷāro”ti jānāti,
“sāriputto thero, mahāmoggallāno thero uḷāro”ti jānāti, tena vata re
vattabbe—“sekhassa asekhaṃ ñāṇaṃ atthī”ti.</p>
<p class="endsutta">
<a class="sc" id="11"></a>
<a class="ms" id="p_32Kv_1476"></a>
Ase­kha­ñā­ṇa­kathā niṭṭhitā.</p>
<h2>3 Viparītakathā</h2>
<p><a class="sc" id="12"></a>
<a class="ms" id="p_32Kv_1477"></a>
<a class="msdiv" id="msdiv424"></a>
๐ <span class="var" title="pathavī­ka­siṇa­samā­pattiṃ (bj, mr) | paṭhavīkasiṇaṃ samāpattiṃ (s1-3) | paṭhavī­ka­siṇa­samā­pattiṃ (pts1)" id="note213">Pathavīkasiṇaṃ samāpattiṃ</span> samāpannassa viparīte ñāṇanti? Āmantā. Anicce
niccanti vipariyesoti? Na hevaṃ vattabbe … pe … dukkhe sukhanti … pe … anattani
attāti … pe … asubhe subhanti vipariyesoti? Na hevaṃ vattabbe … pe ….</p>
<p><a class="sc" id="13"></a>
<a class="ms" id="p_32Kv_1478"></a>
๐ Pathavīkasiṇaṃ samāpattiṃ samāpannassa viparīte ñāṇanti? Āmantā. Akusalanti?
Na hevaṃ vattabbe … pe … nanu kusalanti? Āmantā. Hañci kusalaṃ, no ca vata re
vattabbe—“pathavīkasiṇaṃ samāpattiṃ samāpannassa viparīte ñāṇan”ti.</p>
<p><a class="sc" id="14"></a>
<a class="ms" id="p_32Kv_1479"></a>
๐ Anicce niccanti vipariyeso, so ca akusaloti? Āmantā. Pathavīkasiṇaṃ
samāpattiṃ samāpannassa viparīte ñāṇaṃ, tañca akusalanti? Na hevaṃ vattabbe …
pe … dukkhe sukhanti … pe … anattani attāti … pe … asubhe subhanti vipariyeso,
so ca akusaloti? Āmantā. Pathavīkasiṇaṃ samāpattiṃ samāpannassa viparīte ñāṇaṃ,
tañca akusalanti? Na hevaṃ vattabbe … pe ….</p>
<p><a class="sc" id="15"></a>
<a class="pts1" id="pts306"></a>
<a class="ms" id="p_32Kv_1480"></a>
<a class="msdiv" id="msdiv425"></a>
๐ Pathavīkasiṇaṃ samāpattiṃ samāpannassa viparīte ñāṇaṃ, tañca akusalanti?
Āmantā. Anicce niccanti vipariyeso, so ca kusaloti? Na hevaṃ vattabbe … pe …
pathavīkasiṇaṃ samāpattiṃ samāpannassa viparīte ñāṇaṃ, tañca akusalanti?
Āmantā. Dukkhe sukhanti … pe … anattani attāti … pe … asubhe subhanti
vipariyeso, so ca kusaloti? Na hevaṃ vattabbe … pe ….</p>
<p><a class="sc" id="16"></a>
<a class="ms" id="p_32Kv_1481"></a>
<a class="msdiv" id="msdiv426"></a>
๐ Pathavīkasiṇaṃ samāpattiṃ samāpannassa viparīte ñāṇanti? Āmantā. Arahā
pathavīkasiṇaṃ samāpattiṃ samāpajjeyyāti? Āmantā. Hañci arahā pathavīkasiṇaṃ
samāpattiṃ samāpajjeyya, no ca vata re vattabbe—“pathavīkasiṇaṃ samāpattiṃ
samāpannassa viparīte ñāṇan”ti.</p>
<p><a class="sc" id="17"></a>
<a class="ms" id="p_32Kv_1482"></a>
๐ Pathavīkasiṇaṃ samāpattiṃ samāpannassa viparīte ñāṇaṃ, arahā pathavīkasiṇaṃ
samāpattiṃ samāpajjeyyāti? Āmantā. Atthi arahato vipariyesoti? Na hevaṃ
vattabbe … pe ….</p>
<p><a class="sc" id="18"></a>
<a class="ms" id="p_32Kv_1483"></a>
๐ Atthi arahato vipariyesoti? Āmantā. Atthi arahato saññā­vi­pari­yeso
citta­vi­pari­yeso diṭṭhi­vi­pari­yesoti? Na hevaṃ vattabbe … pe ….</p>
<p><a class="sc" id="19"></a>
<a class="ms" id="p_32Kv_1484"></a>
๐ Natthi arahato saññā­vi­pari­yeso citta­vi­pari­yeso diṭṭhi­vi­pari­yesoti? Āmantā.
Hañci natthi arahato saññā­vi­pari­yeso citta­vi­pari­yeso diṭṭhi­vi­pari­yeso, no ca
vata re vattabbe—“atthi arahato vipariyeso”ti.</p>
<p><a class="sc" id="20"></a>
<a class="pts1" id="pts307"></a>
<a class="ms" id="p_32Kv_1485"></a>
<a class="msdiv" id="msdiv427"></a>
× Na vattabbaṃ—pathavīkasiṇaṃ samāpattiṃ samāpannassa viparīte ñāṇanti? Āmantā.
Pathavīkasiṇaṃ samāpattiṃ samā­pajjan­tassa sabbeva pathavīti? Na hevaṃ vattabbe.
Tena hi pathavīkasiṇaṃ samāpattiṃ samāpannassa viparīte ñāṇanti.</p>
<p><a class="sc" id="21"></a>
<a class="ms" id="p_32Kv_1486"></a>
๐ Pathavīkasiṇaṃ samāpattiṃ samāpannassa viparīte ñāṇanti? Āmantā. Nanu pathavī
atthi, atthi ca koci pathaviṃ pathavito samāpajjatīti? Āmantā. Hañci pathavī
atthi, atthi ca koci pathaviṃ pathavito samāpajjati, no ca vata re vattabbe—
“pathavīkasiṇaṃ samāpattiṃ samāpannassa viparīte ñāṇan”ti.</p>
<p><a class="sc" id="22"></a>
<a class="ms" id="p_32Kv_1487"></a>
๐ Pathavī atthi, pathaviṃ pathavito samā­pajjan­tassa viparītaṃ hotīti? Āmantā.
Nibbānaṃ atthi, nibbānaṃ nibbānato samā­pajjan­tassa viparītaṃ hotīti? Na hevaṃ
vattabbe … pe … tena hi na vattabbaṃ—“pathavīkasiṇaṃ samāpattiṃ samāpannassa
viparīte ñāṇan”ti.</p>
<p class="endsutta">
<a class="sc" id="23"></a>
<a class="ms" id="p_32Kv_1488"></a>
Viparītakathā niṭṭhitā.</p>
<h2>4 Niyāmakathā</h2>
<p><a class="sc" id="24"></a>
<a class="ms" id="p_32Kv_1489"></a>
<a class="msdiv" id="msdiv428"></a>
๐ Aniyatassa niyāmagamanāya atthi ñāṇanti? Āmantā. Niyatassa aniyā­magama­nāya
atthi ñāṇanti? Na hevaṃ vattabbe … pe ….</p>
<p><a class="sc" id="25"></a>
<a class="ms" id="p_32Kv_1490"></a>
๐ Niyatassa aniyā­magama­nāya natthi ñāṇanti? Āmantā. Aniyatassa niyāmagamanāya
natthi ñāṇanti? Na hevaṃ vattabbe … pe ….</p>
<p><a class="sc" id="26"></a>
<a class="pts1" id="pts308"></a>
<a class="ms" id="p_32Kv_1491"></a>
๐ Aniyatassa niyāmagamanāya atthi ñāṇanti? Āmantā. Niyatassa niyāmagamanāya
atthi ñāṇanti? Na hevaṃ vattabbe … pe ….</p>
<p><a class="sc" id="27"></a>
<a class="ms" id="p_32Kv_1492"></a>
๐ Niyatassa niyāmagamanāya natthi ñāṇanti? Āmantā. Aniyatassa niyāmagamanāya
natthi ñāṇanti? Na hevaṃ vattabbe … pe ….</p>
<p><a class="sc" id="28"></a>
<a class="ms" id="p_32Kv_1493"></a>
๐ Aniyatassa niyāmagamanāya atthi ñāṇanti? Āmantā. Aniyatassa aniyā­magama­nāya
atthi ñāṇanti? Na hevaṃ vattabbe … pe ….</p>
<p><a class="sc" id="29"></a>
<a class="ms" id="p_32Kv_1494"></a>
๐ Aniyatassa aniyā­magama­nāya natthi ñāṇanti? Āmantā. Aniyatassa niyāmagamanāya
natthi ñāṇanti? Na hevaṃ vattabbe … pe ….</p>
<p><a class="sc" id="30"></a>
<a class="ms" id="p_32Kv_1495"></a>
<a class="msdiv" id="msdiv429"></a>
๐ Aniyatassa niyāmagamanāya atthi ñāṇanti? Āmantā. Aniyatassa niyāmagamanāya
atthi niyāmoti? Na hevaṃ vattabbe … pe …</p>
<p><a class="sc" id="31"></a>
<a class="ms" id="p_32Kv_1496"></a>
๐ Aniyatassa niyāmagamanāya atthi ñāṇanti? Āmantā. Aniyatassa niyāmagamanāya
atthi satipaṭṭhānā … sammappadhānā … iddhipādā … indriyā … balā … bojjhaṅgāti?
Na hevaṃ vattabbe … pe ….</p>
<p><a class="sc" id="32"></a>
<a class="ms" id="p_32Kv_1497"></a>
๐ Aniyatassa niyāmagamanāya natthi niyāmoti? Āmantā. Hañci aniyatassa
niyāmagamanāya natthi niyāmo, no vata re vattabbe—“aniyatassa niyāmagamanāya
atthi ñāṇan”ti.</p>
<p><a class="sc" id="33"></a>
<a class="ms" id="p_32Kv_1498"></a>
๐ Aniyatassa niyāmagamanāya natthi satipaṭṭhānā … pe … bojjhaṅgāti? Āmantā.
Hañci aniyatassa niyāmagamanāya natthi bojjhaṅgā, no vata re
vattabbe—“aniyatassa niyāmagamanāya atthi ñāṇan”ti.</p>
<p><a class="sc" id="34"></a>
<a class="pts1" id="pts309"></a>
<a class="ms" id="p_32Kv_1499"></a>
<a class="msdiv" id="msdiv430"></a>
๐ Aniyatassa niyāmagamanāya atthi ñāṇanti? Āmantā. Gotrabhuno puggalassa
sotāpattimagge ñāṇaṃ atthīti? Na hevaṃ vattabbe … pe … sotā­patti­phala­sacchi­kiriyāya paṭipannassa puggalassa sotāpattiphale ñāṇaṃ atthīti? Na hevaṃ vattabbe … pe … arahat­ta­sacchi­kiriyāya paṭipannassa puggalassa arahatte ñāṇaṃ atthīti? Na hevaṃ vattabbe … pe ….</p>
<p><a class="sc" id="35"></a>
<a class="ms" id="p_32Kv_1500"></a>
<a class="msdiv" id="msdiv431"></a>
× Na vattabbaṃ—“aniyatassa niyāmagamanāya atthi ñāṇan”ti? Āmantā. Nanu bhagavā
jānāti—“ayaṃ puggalo sam­mat­tani­yā­maṃ okkamissati, bhabbo ayaṃ puggalo dhammaṃ
abhisametun”ti? Āmantā. Hañci bhagavā jānāti—“ayaṃ puggalo sam­mat­tani­yā­maṃ
okkamissati, bhabbo ayaṃ puggalo dhammaṃ abhisametuṃ”, tena vata re
vattabbe—“aniyatassa niyāmagamanāya atthi ñāṇan”ti.</p>
<p class="endsutta">
<a class="sc" id="36"></a>
<a class="ms" id="p_32Kv_1501"></a>
Niyāmakathā niṭṭhitā.</p>
<h2>5 Paṭi­sam­bhi­dā­kathā</h2>
<p><a class="sc" id="37"></a>
<a class="pts1" id="pts310"></a>
<a class="ms" id="p_32Kv_1502"></a>
<a class="msdiv" id="msdiv432"></a>
๐ Sabbaṃ ñāṇaṃ paṭisambhidāti? Āmantā. Sammutiñāṇaṃ paṭisambhidāti? Na hevaṃ
vattabbe … pe … sammutiñāṇaṃ paṭisambhidāti? Āmantā. Ye keci sammutiṃ jānanti,
sabbe te paṭi­sam­bhi­dā­pattāti? Na hevaṃ vattabbe … pe … sabbaṃ ñāṇaṃ
paṭisambhidāti? Āmantā. Cetopariyāye ñāṇaṃ paṭisambhidāti? Na hevaṃ vattabbe …
pe … cetopariyāye ñāṇaṃ paṭisambhidāti? Āmantā. Ye keci paracittaṃ jānanti,
sabbe te paṭi­sam­bhi­dā­pattāti? Na hevaṃ vattabbe … pe ….</p>
<p><a class="sc" id="38"></a>
<a class="ms" id="p_32Kv_1503"></a>
๐ Sabbaṃ ñāṇaṃ paṭisambhidāti? Āmantā. Sabbā paññā paṭisambhidāti? Na hevaṃ
vattabbe … pe … sabbā paññā paṭisambhidāti? Āmantā. Pathavīkasiṇaṃ samāpattiṃ
samāpannassa atthi paññā, sā paññā paṭisambhidāti? Na hevaṃ vattabbe … pe …
āpokasiṇaṃ … pe … tejokasiṇaṃ … pe … vāyokasiṇaṃ … pe … nīlakasiṇaṃ … pe …
pītakasiṇaṃ … pe … lohitakasiṇaṃ … pe … odātakasiṇaṃ … pe … ākāsānañ­cāyata­naṃ …
pe … viñ­ñā­ṇañ­cāyata­naṃ … pe … ākiñ­cañ­ñā­yatanaṃ … pe … neva­saññā­nā­sañ­ñāyata­naṃ
samāpannassa … pe … dānaṃ dadantassa … pe … cīvaraṃ dadantassa … pe …
piṇḍapātaṃ dadantassa … pe … senāsanaṃ dadantassa … pe … gilāna­pac­ca­ya­bhesaj­ja­parik­khā­raṃ dadantassa atthi paññā, sā paññā paṭisambhidāti? Na hevaṃ vattabbe … pe ….</p>
<p><a class="sc" id="39"></a>
<a class="ms" id="p_32Kv_1504"></a>
<a class="msdiv" id="msdiv433"></a>
× Na vattabbaṃ—“sabbaṃ ñāṇaṃ paṭisambhidā”ti? Āmantā. Atthi lokuttarā paññā, sā
paññā na paṭisambhidāti? Na hevaṃ vattabbe … pe … tena hi sabbaṃ ñāṇaṃ
paṭisambhidāti.</p>
<p class="endsutta">
<a class="sc" id="40"></a>
<a class="ms" id="p_32Kv_1505"></a>
Paṭi­sam­bhi­dā­kathā niṭṭhitā.</p>
<h2>6 Sam­muti­ñāṇaka­thā</h2>
<p><a class="sc" id="41"></a>
<a class="pts1" id="pts311"></a>
<a class="ms" id="p_32Kv_1506"></a>
<a class="msdiv" id="msdiv434"></a>
× Na vattabbaṃ—“sammutiñāṇaṃ sac­cā­ramma­ṇañ­ñeva na aññārammaṇan”ti? Āmantā. Nanu
pathavīkasiṇaṃ samāpattiṃ samāpannassa atthi ñāṇaṃ, pathavī­ka­siṇañca
sam­muti­saccam­hīti? Āmantā. Hañci pathavīkasiṇaṃ samāpattiṃ samāpannassa atthi
ñāṇaṃ, pathavī­ka­siṇañca sam­muti­saccamhi, tena vata re vattabbe—“sammutiñāṇaṃ
sac­cā­ramma­ṇañ­ñeva na aññārammaṇan”ti.</p>
<p><a class="sc" id="42"></a>
<a class="ms" id="p_32Kv_1507"></a>
× Na vattabbaṃ—“sammutiñāṇaṃ sac­cā­ramma­ṇañ­ñeva na aññārammaṇan”ti? Āmantā … pe
… nanu āpokasiṇaṃ … pe … tejokasiṇaṃ … pe … gilāna­pac­ca­ya­bhesaj­ja­parik­khā­raṃ
dadantassa atthi ñāṇaṃ, gilāna­pac­ca­ya­bhesaj­ja­parik­khāro ca sam­muti­saccam­hīti?
Āmantā. Hañci gilāna­pac­ca­ya­bhesaj­ja­parik­khā­raṃ dadantassa atthi ñāṇaṃ,
gilāna­pac­ca­ya­bhesaj­ja­parik­khāro ca sam­muti­saccamhi, tena vata re
vattabbe—“sammutiñāṇaṃ sac­cā­ramma­ṇañ­ñeva na aññārammaṇan”ti.</p>
<p><a class="sc" id="43"></a>
<a class="ms" id="p_32Kv_1508"></a>
<a class="msdiv" id="msdiv435"></a>
๐ Sammutiñāṇaṃ sac­cā­ramma­ṇañ­ñeva na aññārammaṇanti? Āmantā. Tena ñāṇena dukkhaṃ
parijānāti, samudayaṃ pajahati, nirodhaṃ sacchikaroti, maggaṃ bhāvetīti? Na
hevaṃ vattabbe … pe ….</p>
<p class="endsutta">
<a class="sc" id="44"></a>
<a class="ms" id="p_32Kv_1509"></a>
Sam­muti­ñāṇaka­thā niṭṭhitā.</p>
<h2>7 Cit­tā­ramma­ṇa­kathā</h2>
<p><a class="sc" id="45"></a>
<a class="ms" id="p_32Kv_1510"></a>
<a class="msdiv" id="msdiv436"></a>
๐ Cetopariyāye ñāṇaṃ cit­tā­ramma­ṇañ­ñeva na aññārammaṇanti? Āmantā. Nanu atthi
koci sarāgaṃ cittaṃ “sarāgaṃ cittan”ti pajānātīti? Āmantā. Hañci atthi koci
sarāgaṃ cittaṃ “sarāgaṃ cittan”ti pajānāti, no ca vata re vattabbe—
“cetopariyāye ñāṇaṃ cit­tā­ramma­ṇañ­ñeva na aññārammaṇan”ti.</p>
<p><a class="sc" id="46"></a>
<a class="pts1" id="pts312"></a>
<a class="ms" id="p_32Kv_1511"></a>
๐ Nanu atthi koci vītarāgaṃ cittaṃ … pe … sadosaṃ cittaṃ … vītadosaṃ cittaṃ …
samohaṃ cittaṃ … vītamohaṃ cittaṃ … saṃkhittaṃ cittaṃ … vikkhittaṃ cittaṃ …
mahaggataṃ cittaṃ … amahaggataṃ cittaṃ … sauttaraṃ cittaṃ … anuttaraṃ cittaṃ …
samāhitaṃ cittaṃ … asamāhitaṃ cittaṃ … vimuttaṃ cittaṃ … pe … avimuttaṃ cittaṃ
“avimuttaṃ cittan”ti pajānātīti? Āmantā. Hañci atthi koci avimuttaṃ cittaṃ
“avimuttaṃ cittan”ti pajānāti, no ca vata re vattabbe—“cetopariyāye ñāṇaṃ
cit­tā­ramma­ṇañ­ñeva na aññārammaṇan”ti.</p>
<p><a class="sc" id="47"></a>
<a class="ms" id="p_32Kv_1512"></a>
<a class="msdiv" id="msdiv437"></a>
๐ Phassārammaṇe ñāṇaṃ vattabbaṃ—“cetopariyāye ñāṇan”ti? Āmantā. Hañci
phassārammaṇe ñāṇaṃ vattabbaṃ cetopariyāye ñāṇaṃ, no ca vata re vattabbe—
“cetopariyāye ñāṇaṃ cit­tā­ramma­ṇañ­ñeva na aññārammaṇan”ti. Vedanārammaṇe ñāṇaṃ …
pe … saññārammaṇe ñāṇaṃ … cetanārammaṇe ñāṇaṃ … cittārammaṇe ñāṇaṃ …
saddhārammaṇe ñāṇaṃ … vīriyārammaṇe ñāṇaṃ … satārammaṇe ñāṇaṃ … samādhārammaṇe
ñāṇaṃ … paññārammaṇe ñāṇaṃ … rāgārammaṇe ñāṇaṃ … dosārammaṇe ñāṇaṃ …
mohārammaṇe ñāṇaṃ … pe … anot­tappā­rammaṇe ñāṇaṃ vattabbaṃ—“cetopariyāye
ñāṇan”ti? Āmantā. Hañci anot­tappā­rammaṇe ñāṇaṃ vattabbaṃ cetopariyāye ñāṇaṃ, no
ca vata re vattabbe—“cetopariyāye ñāṇaṃ cit­tā­ramma­ṇañ­ñeva na aññārammaṇan”ti.</p>
<p><a class="sc" id="48"></a>
<a class="pts1" id="pts313"></a>
<a class="ms" id="p_32Kv_1513"></a>
๐ Phassārammaṇe ñāṇaṃ na vattabbaṃ—“cetopariyāye ñāṇan”ti? Āmantā.
Phassapariyāye ñāṇanti? Na hevaṃ vattabbe … pe … vedanārammaṇe ñāṇaṃ … pe …
saññārammaṇe ñāṇaṃ … pe … anot­tappā­rammaṇe ñāṇaṃ na vattabbaṃ—“cetopariyāye
ñāṇan”ti? Āmantā. Anot­tappa­pariyāye ñāṇanti? Na hevaṃ vattabbe … pe ….</p>
<p><a class="sc" id="49"></a>
<a class="ms" id="p_32Kv_1514"></a>
<a class="msdiv" id="msdiv438"></a>
× Na vattabbaṃ—“cetopariyāye ñāṇaṃ cit­tā­ramma­ṇañ­ñeva na aññārammaṇan”ti?
Āmantā. Nanu cetopariyāye ñāṇanti? Āmantā. Hañci cetopariyāye ñāṇaṃ, tena vata
re vattabbe—“cetopariyāye ñāṇaṃ cit­tā­ramma­ṇañ­ñeva na aññārammaṇan”ti.</p>
<p class="endsutta">
<a class="sc" id="50"></a>
<a class="ms" id="p_32Kv_1515"></a>
Cit­tā­ramma­ṇa­kathā niṭṭhitā.</p>
<h2>8 Anāga­ta­ñāṇaka­thā</h2>
<p><a class="sc" id="51"></a>
<a class="ms" id="p_32Kv_1516"></a>
<a class="msdiv" id="msdiv439"></a>
๐ Anāgate ñāṇaṃ atthīti? Āmantā. Anāgataṃ mūlato jānāti, hetuto jānāti,
nidānato jānāti, sambhavato jānāti, pabhavato jānāti, samuṭṭhānato jānāti,
āhārato jānāti, ārammaṇato jānāti, paccayato jānāti, samudayato jānātīti? Na
hevaṃ vattabbe … pe ….</p>
<p><a class="sc" id="52"></a>
<a class="ms" id="p_32Kv_1517"></a>
๐ Anāgate ñāṇaṃ atthīti? Āmantā. Anāgataṃ hetupaccayataṃ jānāti,
āramma­ṇa­pac­ca­ya­taṃ jānāti, adhipa­ti­pac­ca­ya­taṃ jānāti, ananta­ra­pac­ca­ya­taṃ
jānāti, samananta­ra­pac­ca­ya­taṃ jānātīti? Na hevaṃ vattabbe … pe ….</p>
<p><a class="sc" id="53"></a>
<a class="ms" id="p_32Kv_1518"></a>
๐ Anāgate ñāṇaṃ atthīti? Āmantā. Gotrabhuno puggalassa sotāpattimagge ñāṇaṃ
atthīti? Na hevaṃ vattabbe … pe …. Sotā­patti­phala­sacchi­kiriyāya paṭipannassa
puggalassa sotāpattiphale ñāṇaṃ atthīti? Na hevaṃ vattabbe … pe ….</p>
<p><a class="sc" id="54"></a>
<a class="pts1" id="pts314"></a>
<a class="ms" id="p_32Kv_1519"></a>
๐ Sakadāgāmi … pe … anāgāmi … pe … arahat­ta­sacchi­kiriyāya paṭipannassa
puggalassa arahatte ñāṇaṃ atthīti? Na hevaṃ vattabbe … pe ….</p>
<p><a class="sc" id="55"></a>
<a class="ms" id="p_32Kv_1520"></a>
<a class="msdiv" id="msdiv440"></a>
× Na vattabbaṃ—“anāgate ñāṇaṃ atthī”ti? Āmantā. Nanu vuttaṃ bhagavatā—
“<span class="cross" title="^pi-tv-kd6#100 [Bhesaj­jak­khan­dhaka/ Sunidha­vassakā­ravat­thu] | ^dn16#68 [Mahā­pari­nib­bā­na­sutta/7. Pāṭali­putta­nagara­māpana] | ^ud8.6#1 [Pāṭali­gāmi­yasutta]" id="note214">^</span> pāṭaliputtassa kho, ānanda, tayo antarāyā bhavissanti—aggito vā udakato vā
mithubhedā vā”ti. Attheva suttantoti? Āmantā. Tena hi anāgate ñāṇaṃ atthīti.</p>
<p class="endsutta">
<a class="sc" id="56"></a>
<a class="ms" id="p_32Kv_1521"></a>
Anāga­ta­ñāṇaka­thā niṭṭhitā.</p>
<h2>9 Paṭup­pan­na­ñāṇaka­thā</h2>
<p><a class="sc" id="57"></a>
<a class="ms" id="p_32Kv_1522"></a>
<a class="msdiv" id="msdiv441"></a>
๐ <span class="var" title="paccuppanne (bj, s1-3, pts1)" id="note215">Paṭuppanne</span> ñāṇaṃ atthīti? Āmantā. Tena ñāṇena taṃ ñāṇaṃ jānātīti? Na hevaṃ
vattabbe … pe … tena ñāṇena taṃ ñāṇaṃ jānātīti? Āmantā. Tena ñāṇena taṃ ñāṇaṃ
“ñāṇan”ti jānātīti? Na hevaṃ vattabbe … pe … tena ñāṇena taṃ ñāṇaṃ “ñāṇan”ti
jānātīti? Āmantā. Taṃ ñāṇaṃ tassa ñāṇassa ārammaṇanti? Na hevaṃ vattabbe … pe
….</p>
<p><a class="sc" id="58"></a>
<a class="pts1" id="pts315"></a>
<a class="ms" id="p_32Kv_1523"></a>
๐ Taṃ ñāṇaṃ tassa ñāṇassa ārammaṇanti? Āmantā. Tena phassena taṃ phassaṃ
phusati, tāya vedanāya taṃ vedanaṃ vedeti, tāya saññāya taṃ saññaṃ sañjānāti,
tāya cetanāya taṃ cetanaṃ ceteti, tena cittena taṃ cittaṃ cinteti, tena
vitakkena taṃ vitakkaṃ vitakketi, tena vicārena taṃ vicāraṃ vicāreti, tāya
pītiyā taṃ pītiṃ piyāyati, tāya satiyā taṃ satiṃ sarati, tāya paññāya taṃ
paññaṃ pajānāti, tena khaggena taṃ khaggaṃ chindati, tena pharasunā taṃ
pharasuṃ tacchati, tāya kudhāriyā taṃ kudhāriṃ tacchati, tāya vāsiyā taṃ vāsiṃ
tacchati, tāya sūciyā taṃ sūciṃ sibbeti, tena aṅgulaggena taṃ aṅgulaggaṃ
parāmasati, tena nāsikaggena taṃ nāsikaggaṃ parāmasati, tena matthakena taṃ
matthakaṃ parāmasati, tena gūthena taṃ gūthaṃ dhovati, tena muttena taṃ muttaṃ
dhovati, tena kheḷena taṃ kheḷaṃ dhovati, tena pubbena taṃ pubbaṃ dhovati, tena
lohitena taṃ lohitaṃ dhovatīti? Na hevaṃ vattabbe … pe ….</p>
<p><a class="sc" id="59"></a>
<a class="ms" id="p_32Kv_1524"></a>
<a class="msdiv" id="msdiv442"></a>
× Na vattabbaṃ—“paṭuppanne ñāṇaṃ atthī”ti? Āmantā. Nanu sabbasaṅkhāre aniccato
diṭṭhe tampi ñāṇaṃ aniccato diṭṭhaṃ hotīti? Āmantā. Hañci sabbasaṅkhāre
aniccato diṭṭhe tampi ñāṇaṃ aniccato diṭṭhaṃ hoti, tena vata re
vattabbe—“paṭuppanne ñāṇaṃ atthī”ti.</p>
<p class="endsutta">
<a class="sc" id="60"></a>
<a class="ms" id="p_32Kv_1525"></a>
<span class="var" title="­pac­cup­pan­na­ñāṇaka­thā (bj, s1-3, pts1)" id="note216">Paṭup­pan­na­ñāṇaka­thā</span> niṭṭhitā.</p>
<h2>10 Phalañāṇakathā</h2>
<p><a class="sc" id="61"></a>
<a class="ms" id="p_32Kv_1526"></a>
<a class="msdiv" id="msdiv443"></a>
๐ Sāvakassa phale ñāṇaṃ atthīti? Āmantā. Sāvako phalassa kataṃ paññāpetīti? Na
hevaṃ vattabbe … pe ….</p>
<p><a class="sc" id="62"></a>
<a class="ms" id="p_32Kv_1527"></a>
๐ Sāvakassa phale ñāṇaṃ atthīti? Āmantā. Atthi sāvakassa ­phalapa­ro­pariyatti
indriya­paro­pariyatti ­pugga­la­paro­pariyat­tīti? Na hevaṃ vattabbe … pe ….</p>
<p><a class="sc" id="63"></a>
<a class="pts1" id="pts316"></a>
<a class="ms" id="p_32Kv_1528"></a>
๐ Sāvakassa phale ñāṇaṃ atthīti? Āmantā. Atthi sāvakassa khan­dha­paññatti
āyata­na­paññatti dhātupaññatti saccapaññatti indriya­paññatti ­pugga­la­paññat­tīti?
Na hevaṃ vattabbe … pe ….</p>
<p><a class="sc" id="64"></a>
<a class="ms" id="p_32Kv_1529"></a>
๐ Sāvakassa phale ñāṇaṃ atthīti? Āmantā. Sāvako jino satthā sammāsambuddho
sabbaññū sabbadassāvī dhammassāmī dhammap­paṭi­sara­ṇoti? Na hevaṃ vattabbe … pe
….</p>
<p><a class="sc" id="65"></a>
<a class="ms" id="p_32Kv_1530"></a>
๐ Sāvakassa phale ñāṇaṃ atthīti? Āmantā. Sāvako anuppannassa maggassa uppādetā
asañjātassa maggassa sañjanetā anakkhātassa maggassa akkhātā maggaññū maggavidū
maggakovidoti? Na hevaṃ vattabbe … pe ….</p>
<p><a class="sc" id="66"></a>
<a class="ms" id="p_32Kv_1531"></a>
<a class="msdiv" id="msdiv444"></a>
× Na vattabbaṃ—“sāvakassa phale ñāṇaṃ atthī”ti? Āmantā. Sāvako aññāṇīti? Na
hevaṃ vattabbe … pe … tena hi sāvakassa phale ñāṇaṃ atthīti … pe ….</p>
<p class="endsutta">
<a class="sc" id="67"></a>
<a class="ms" id="p_32Kv_1532"></a>
Phalañāṇakathā niṭṭhitā.<br>
Pañcamo vaggo.</p>
<p class="endsection summary">
<a class="sc" id="68"></a>
<a class="ms" id="p_32Kv_1533"></a>
Tassuddānaṃ</p>
<p><a class="sc" id="69"></a>
<a class="ms" id="p_32Kv_1534"></a>
Vimuttiñāṇaṃ vimuttaṃ, sekhassa asekhaṃ ñāṇaṃ, viparīte ñāṇaṃ, aniyatassa
niyāmagamanāya atthi ñāṇaṃ, sabbaṃ ñāṇaṃ paṭisambhidāti, sammutiñāṇaṃ,
cetopariyāye ñāṇaṃ, anāgate ñāṇaṃ, paṭuppanne ñāṇaṃ, sāvakassa phale ñāṇanti.</p>
<p class="endsection">
<a class="sc" id="70"></a>
<a class="ms" id="p_32Kv_1535"></a>
Mahāpaṇṇāsako.</p>
<p class="endsection summary">
<a class="sc" id="71"></a>
<a class="ms" id="p_32Kv_1536"></a>
Tassāpi uddānaṃ</p>
<p><a class="sc" id="72"></a>
<a class="ms" id="p_32Kv_1537"></a>
Sattupaladdhiṃ, upaharato, balaṃ, gihi’ssa arahā ca, vimutti­pañca­manti.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>