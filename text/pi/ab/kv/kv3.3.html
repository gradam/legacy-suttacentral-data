<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="kv3.3">
<article>
<div class="hgroup">
<p class="division">Kathāvatthu</p>
<p>Anusa­ya­paṇṇā­saka</p>
<h1>Dvādasamavagga</h1>
</div>
<h2>1 Saṃ­varo­kam­manti­ka­thā</h2>
<p><a class="sc" id="1"></a>
<a class="pts1" id="pts463"></a>
<a class="ms" id="p_32Kv_2081"></a>
<a class="msdiv" id="msdiv630"></a>
๐ Saṃvaro kammanti? Āmantā. Cak­khun­dri­yasaṃ­varo cakkhukammanti? Na hevaṃ
vattabbe … pe … sotin­driya­saṃ­varo … pe … ­ghānin­driya­saṃ­varo … pe …
jiv­hin­driya­saṃ­varo … pe … kāyindriya­saṃ­varo kāyakammanti? Na hevaṃ vattabbe …
pe ….</p>
<p><a class="sc" id="2"></a>
<a class="ms" id="p_32Kv_2082"></a>
๐ Kāyindriya­saṃ­varo kāyakammanti? Āmantā. Cak­khun­dri­yasaṃ­varo cakkhukammanti?
Na hevaṃ vattabbe … pe … kāyindriya­saṃ­varo kāyakammanti? Āmantā.
Sotin­driya­saṃ­varo … pe … ­ghānin­driya­saṃ­varo … pe … jiv­hin­driya­saṃ­varo
jivhākammanti? Na hevaṃ vattabbe … pe … manindriya­saṃ­varo manokammanti? Na
hevaṃ vattabbe … pe ….</p>
<p><a class="sc" id="3"></a>
<a class="ms" id="p_32Kv_2083"></a>
๐ Manindriya­saṃ­varo manokammanti? Āmantā. Cak­khun­dri­yasaṃ­varo cakkhukammanti?
Na hevaṃ vattabbe … pe … manindriya­saṃ­varo manokammanti? Āmantā.
Sotin­driya­saṃ­varo … pe … ­ghānin­driya­saṃ­varo … jiv­hin­driya­saṃ­varo … pe …
kāyindriya­saṃ­varo kāyakammanti? Na hevaṃ vattabbe … pe ….</p>
<p><a class="sc" id="4"></a>
<a class="pts1" id="pts464"></a>
<a class="ms" id="p_32Kv_2084"></a>
<a class="msdiv" id="msdiv631"></a>
๐ Asaṃvaro kammanti? Āmantā. Cak­khun­driya­asaṃ­varo cakkhukammanti? Na hevaṃ
vattabbe … pe … sotin­driya­asaṃ­varo … pe … ­ghānin­driya­asaṃ­varo … pe …
jiv­hin­driya­asaṃ­varo … pe … kāyindriya­asaṃ­varo kāyakammanti? Na hevaṃ vattabbe …
pe ….</p>
<p><a class="sc" id="5"></a>
<a class="ms" id="p_32Kv_2085"></a>
๐ Kāyindriya­asaṃ­varo kāyakammanti? Āmantā. Cak­khun­driya­asaṃ­varo cakkhukammanti?
Na hevaṃ vattabbe … pe … kāyindriya­asaṃ­varo kāyakammanti? Āmantā.
Sotin­driya­asaṃ­varo … pe … ­ghānin­driya­asaṃ­varo … pe … jiv­hin­driya­asaṃ­varo
jivhākammanti? Na hevaṃ vattabbe … pe … manindriya­asaṃ­varo manokammanti? Na
hevaṃ vattabbe … pe ….</p>
<p><a class="sc" id="6"></a>
<a class="ms" id="p_32Kv_2086"></a>
๐ Manindriya­asaṃ­varo manokammanti? Āmantā. Cak­khun­driya­asaṃ­varo cakkhukammanti?
Na hevaṃ vattabbe … pe … manindriya­asaṃ­varo manokammanti? Āmantā.
Sotin­driya­asaṃ­varo … pe … ­ghānin­driya­asaṃ­varo … pe … jiv­hin­driya­asaṃ­varo … pe …
kāyindriya­asaṃ­varo kāyakammanti? Na hevaṃ vattabbe … pe ….</p>
<p><a class="sc" id="7"></a>
<a class="ms" id="p_32Kv_2087"></a>
<a class="msdiv" id="msdiv632"></a>
× Na vattabbaṃ—“saṃvaropi asaṃvaropi kamman”ti? Āmantā. Nanu vuttaṃ
bhagavatā—“<span class="cross" title="^mn33#3 [Mahā­gopāla­ka­sutta]" id="note299">^</span> idha, bhikkhave, bhikkhu cakkhunā rūpaṃ disvā nimittaggāhī hoti … pe
… na nimittaggāhī hoti, sotena saddaṃ sutvā … pe … manasā dhammaṃ viññāya
nimittaggāhī hoti … pe … na nimittaggāhī hotī”ti. Attheva suttantoti? Āmantā.
Tena hi saṃvaropi asaṃvaropi kammanti.</p>
<p class="endsutta">
<a class="sc" id="8"></a>
<a class="ms" id="p_32Kv_2088"></a>
Saṃvaro kammantikathā niṭṭhitā.</p>
<h2>2 Kammakathā</h2>
<p><a class="sc" id="9"></a>
<a class="pts1" id="pts465"></a>
<a class="ms" id="p_32Kv_2089"></a>
<a class="msdiv" id="msdiv633"></a>
๐ Sabbaṃ kammaṃ savipākanti? Āmantā. Sabbā cetanā savipākāti? Na hevaṃ vattabbe
… pe … sabbā cetanā savipākāti? Āmantā. Vipākābyākatā cetanā savipākāti? Na
hevaṃ vattabbe … pe … sabbā cetanā savipākāti? Āmantā. Kiriyābyākatā cetanā
savipākāti? Na hevaṃ vattabbe … pe ….</p>
<p><a class="sc" id="10"></a>
<a class="ms" id="p_32Kv_2090"></a>
๐ Sabbā cetanā savipākāti? Āmantā. Kāmāvacarā vipākābyākatā cetanā savipākāti?
Na hevaṃ vattabbe … pe … sabbā cetanā savipākāti? Āmantā. Rūpāvacarā
arūpāvacarā apariyāpannā vipākābyākatā cetanā savipākāti? Na hevaṃ vattabbe …
pe ….</p>
<p><a class="sc" id="11"></a>
<a class="ms" id="p_32Kv_2091"></a>
๐ Sabbā cetanā savipākāti? Āmantā. Kāmāvacarā kiriyābyākatā cetanā savipākāti?
Na hevaṃ vattabbe … pe … sabbā cetanā savipākāti? Āmantā. Rūpāvacarā
arūpāvacarā kiriyābyākatā cetanā savipākāti? Na hevaṃ vattabbe … pe ….</p>
<p><a class="sc" id="12"></a>
<a class="ms" id="p_32Kv_2092"></a>
<a class="msdiv" id="msdiv634"></a>
๐ Vipākābyākatā cetanā avipākāti? Āmantā. Hañci vipākābyākatā cetanā avipākā,
no ca vata re vattabbe—“sabbā cetanā savipākā”ti.</p>
<p><a class="sc" id="13"></a>
<a class="ms" id="p_32Kv_2093"></a>
๐ Kiriyābyākatā cetanā avipākāti? Āmantā. Hañci kiriyābyākatā cetanā avipākā,
no ca vata re vattabbe—“sabbā cetanā savipākā”ti.</p>
<p><a class="sc" id="14"></a>
<a class="pts1" id="pts466"></a>
<a class="ms" id="p_32Kv_2094"></a>
๐ Kāmāvacarā rūpāvacarā arūpāvacarā apariyāpannā vipākābyākatā cetanā
avipākāti? Āmantā. Hañci apariyāpannā vipākābyākatā cetanā avipākā, no ca vata
re vattabbe—“sabbā cetanā savipākā”ti.</p>
<p><a class="sc" id="15"></a>
<a class="ms" id="p_32Kv_2095"></a>
๐ Kāmāvacarā rūpāvacarā arūpāvacarā kiriyābyākatā cetanā avipākāti? Āmantā.
Hañci arūpāvacarā kiriyābyākatā cetanā avipākā, no ca vata re vattabbe—“sabbā
cetanā savipākā”ti.</p>
<p><a class="sc" id="16"></a>
<a class="ms" id="p_32Kv_2096"></a>
<a class="msdiv" id="msdiv635"></a>
× Na vattabbaṃ—“sabbaṃ kammaṃ savipākan”ti? Āmantā. Nanu vuttaṃ bhagavatā—
“<span class="cross" title="^an10.217#1 [217. Paṭha­ma­sañce­tani­ka­sutta]" id="note300">^</span> nāhaṃ, bhikkhave, sañcetanikānaṃ kammānaṃ katānaṃ upacitānaṃ appa­ṭisaṃ­viditvā
byantibhāvaṃ vadāmi, tañca kho diṭṭheva dhamme <span class="var" title="uppajje (pts1) | upapajjaṃ (^an10.17#1 [17. Paṭha­ma­nātha­sutta])" id="note301">upapajje</span> vā apare vā
pariyāye”ti. Attheva suttantoti? Āmantā. Tena hi sabbaṃ kammaṃ savipākanti.</p>
<p class="endsutta">
<a class="sc" id="17"></a>
<a class="ms" id="p_32Kv_2097"></a>
Kammakathā niṭṭhitā.</p>
<h2>3 Sad­dovi­pā­ko­tika­thā</h2>
<p><a class="sc" id="18"></a>
<a class="pts1" id="pts467"></a>
<a class="ms" id="p_32Kv_2098"></a>
<a class="msdiv" id="msdiv636"></a>
๐ Saddo vipākoti? Āmantā. Sukhavedaniyo dukkhavedaniyo aduk­kha­ma­su­kha­veda­niyo,
sukhāya vedanāya sampayutto, dukkhāya vedanāya sampayutto, aduk­kha­ma­su­khāya
vedanāya sampayutto, phassena sampayutto, vedanāya sampayutto, saññāya
sampayutto, cetanāya sampayutto, cittena sampayutto, sārammaṇo; atthi tassa
āvaṭṭanā ābhogo samannāhāro manasikāro cetanā patthanā paṇidhīti? Na hevaṃ
vattabbe … pe … nanu na sukhavedaniyo na dukkhavedaniyo … pe … anārammaṇo,
natthi tassa āvaṭṭanā … pe … paṇidhīti? Āmantā. Hañci na sukhavedaniyo … pe …
anārammaṇo, natthi tassa āvaṭṭanā … pe … paṇidhi, no ca vata re vattabbe—“saddo
vipāko”ti.</p>
<p><a class="sc" id="19"></a>
<a class="ms" id="p_32Kv_2099"></a>
๐ Phasso vipāko, phasso sukhavedaniyo … pe … sārammaṇo, atthi tassa āvaṭṭanā …
pe … paṇidhīti? Āmantā. Saddo vipāko, saddo sukhavedaniyo … pe … sārammaṇo,
atthi tassa āvaṭṭanā … pe … paṇidhīti? Na hevaṃ vattabbe … pe ….</p>
<p><a class="sc" id="20"></a>
<a class="ms" id="p_32Kv_2100"></a>
๐ Saddo vipāko, saddo na sukhavedaniyo … pe … anārammaṇo, natthi tassa āvaṭṭanā
… pe … paṇidhīti? Āmantā. Phasso vipāko, phasso na sukhavedaniyo, na
dukkhavedaniyo … pe … anārammaṇo, natthi tassa āvaṭṭanā … pe … paṇidhīti? Na
hevaṃ vattabbe … pe ….</p>
<p><a class="sc" id="21"></a>
<a class="ms" id="p_32Kv_2101"></a>
<a class="msdiv" id="msdiv637"></a>
× Na vattabbaṃ—“saddo vipāko”ti? Āmantā. Nanu vuttaṃ bhagavatā—“<span class="cross" title="^dn30#131 [Lakkhaṇasutta/28–29. Pahūta­jivhābrahmassa­ralakkha­ṇāni]" id="note302">^</span> so tassa
kammassa katattā upacitattā ussannattā vipulattā brahmassaro hoti
karavikabhāṇī”ti. Attheva suttantoti? Āmantā. Tena hi saddo vipākoti.</p>
<p class="endsutta">
<a class="sc" id="22"></a>
<a class="ms" id="p_32Kv_2102"></a>
Saddo vipākotikathā niṭṭhitā.</p>
<h2>4 Saḷāya­tana­kathā</h2>
<p><a class="sc" id="23"></a>
<a class="pts1" id="pts468"></a>
<a class="ms" id="p_32Kv_2103"></a>
<a class="msdiv" id="msdiv638"></a>
๐ Cakkhāyatanaṃ vipākoti? Āmantā. Sukhavedaniyaṃ duk­kha­ve­daniyaṃ … pe …
sārammaṇaṃ, atthi tassa āvaṭṭanā … pe … paṇidhīti? Na hevaṃ vattabbe … pe …
nanu na sukhavedaniyaṃ … pe … anārammaṇaṃ, natthi tassa āvaṭṭanā … pe …
paṇidhīti? Āmantā. Hañci na sukhavedaniyaṃ … pe … anārammaṇaṃ, natthi tassa
āvaṭṭanā … pe … paṇidhi, no ca vata re vattabbe—“cakkhāyatanaṃ vipāko”ti … pe
….</p>
<p><a class="sc" id="24"></a>
<a class="ms" id="p_32Kv_2104"></a>
๐ Phasso vipāko, phasso sukhavedaniyo … pe … sārammaṇo, atthi tassa āvaṭṭanā …
pe … paṇidhīti? Āmantā. Cakkhāyatanaṃ vipāko, cakkhāyatanaṃ sukhavedaniyaṃ … pe
… sārammaṇaṃ, atthi tassa āvaṭṭanā … pe … paṇidhīti? Na hevaṃ vattabbe … pe ….</p>
<p><a class="sc" id="25"></a>
<a class="ms" id="p_32Kv_2105"></a>
๐ Cakkhāyatanaṃ vipāko, cakkhāyatanaṃ na sukhavedaniyaṃ … pe … anārammaṇaṃ,
natthi tassa āvaṭṭanā … pe … paṇidhīti? Āmantā. Phasso vipāko, phasso na
sukhavedaniyo … pe … anārammaṇo, natthi tassa āvaṭṭanā … pe … paṇidhīti? Na
hevaṃ vattabbe … pe ….</p>
<p><a class="sc" id="26"></a>
<a class="ms" id="p_32Kv_2106"></a>
<a class="msdiv" id="msdiv639"></a>
๐ Sotāyatanaṃ … pe … ghānāyatanaṃ … pe … jivhāyatanaṃ … pe … kāyāyatanaṃ
vipākoti? Āmantā. Sukhavedaniyaṃ … pe … sārammaṇaṃ, atthi tassa āvaṭṭanā … pe …
paṇidhīti? Na hevaṃ vattabbe … pe … nanu na sukhavedaniyaṃ … pe … anārammaṇaṃ,
natthi tassa āvaṭṭanā … pe … paṇidhīti? Āmantā. Hañci na sukhavedaniyaṃ … pe …
anārammaṇaṃ, natthi tassa āvaṭṭanā … pe … paṇidhi, no ca vata re
vattabbe—“kāyāyatanaṃ vipāko”ti.</p>
<p><a class="sc" id="27"></a>
<a class="pts1" id="pts469"></a>
<a class="ms" id="p_32Kv_2107"></a>
๐ Phasso vipāko, phasso sukhavedaniyo … pe … sārammaṇo, atthi tassa āvaṭṭanā …
pe … paṇidhīti? Āmantā. Kāyāyatanaṃ vipāko, kāyāyatanaṃ sukhavedaniyaṃ … pe …
sārammaṇaṃ, atthi tassa āvaṭṭanā … pe … paṇidhīti? Na hevaṃ vattabbe … pe …
kāyāyatanaṃ vipāko, kāyāyatanaṃ na sukhavedaniyaṃ … pe … anārammaṇaṃ, natthi
tassa āvaṭṭanā … pe … paṇidhīti? Āmantā. Phasso vipāko, phasso na sukhavedaniyo
… pe … anārammaṇo, natthi tassa āvaṭṭanā … pe … paṇidhīti? Na hevaṃ vattabbe …
pe ….</p>
<p><a class="sc" id="28"></a>
<a class="ms" id="p_32Kv_2108"></a>
<a class="msdiv" id="msdiv640"></a>
× Na vattabbaṃ—“saḷāyatanaṃ vipāko”ti? Āmantā. Nanu saḷāyatanaṃ kammassa
katattā uppannanti? Āmantā. Hañci saḷāyatanaṃ kammassa katattā uppannaṃ, tena
vata re vattabbe—“saḷāyatanaṃ vipāko”ti.</p>
<p class="endsutta">
<a class="sc" id="29"></a>
<a class="ms" id="p_32Kv_2109"></a>
Saḷāya­tana­kathā niṭṭhitā.</p>
<h2>5 Sattak­khat­tu­parama­kathā</h2>
<p><a class="sc" id="30"></a>
<a class="ms" id="p_32Kv_2110"></a>
<a class="msdiv" id="msdiv641"></a>
๐ <span class="var" title="sattak­khat­tuṃ­paramo (s1-3)" id="note303">Sattak­khat­tu­paramo</span> puggalo sattak­khat­tu­parama­tā­ni­yatoti? Āmantā. Mātā jīvitā
voropitā … pitā jīvitā voropito … arahā jīvitā voropito … duṭṭhena cittena
tathāgatassa lohitaṃ uppāditaṃ … saṃgho bhinnoti? Na hevaṃ vattabbe … pe ….</p>
<p><a class="sc" id="31"></a>
<a class="ms" id="p_32Kv_2111"></a>
๐ Sattak­khat­tu­paramo puggalo sattak­khat­tu­parama­tā­ni­yatoti? Āmantā. Abhabbo
antarā dhammaṃ abhisametunti? Na hevaṃ vattabbe … pe …. Abhabbo antarā dhammaṃ
abhisametunti? Āmantā. Mātā jīvitā voropitā … pitā jīvitā voropito … arahā
jīvitā voropito … duṭṭhena cittena tathāgatassa lohitaṃ uppāditaṃ … saṃgho
bhinnoti? Na hevaṃ vattabbe … pe ….</p>
<p><a class="sc" id="32"></a>
<a class="pts1" id="pts470"></a>
<a class="ms" id="p_32Kv_2112"></a>
<a class="msdiv" id="msdiv642"></a>
๐ Sattak­khat­tu­paramo puggalo sattak­khat­tu­parama­tā­ni­yatoti? Āmantā. Atthi so
niyamo yena niyamena sattak­khat­tu­paramo puggalo sattak­khat­tu­parama­tā­ni­yatoti?
Na hevaṃ vattabbe … pe … atthi te satipaṭṭhānā … pe … sammappadhānā … iddhipādā
… indriyā … balā … bojjhaṅgā yehi bojjhaṅgehi sattak­khat­tu­paramo puggalo
sattak­khat­tu­parama­tā­ni­yatoti? Na hevaṃ vattabbe … pe ….</p>
<p><a class="sc" id="33"></a>
<a class="ms" id="p_32Kv_2113"></a>
<a class="msdiv" id="msdiv643"></a>
๐ <span class="var" title="natthi so niyāmo yena niyāmena (bj) | atthi so niyamo yena niyamena (si) | natthi so niyāmo yena niyamena (pts1)" id="note304">Natthi so niyamo yena niyamena</span> sattak­khat­tu­paramo puggalo sattak­khat­tu­parama­tā­ni­yatoti? Āmantā. Hañci natthi so niyamo yena niyamena sattak­khat­tu­paramo puggalo sattak­khat­tu­parama­tā­niyato, no ca vata re vattabbe—“sattak­khat­tu­paramo puggalo sattak­khat­tu­parama­tā­niyato”ti.</p>
<p><a class="sc" id="34"></a>
<a class="ms" id="p_32Kv_2114"></a>
๐ Natthi te satipaṭṭhānā … pe … bojjhaṅgā yehi bojjhaṅgehi sattak­khat­tu­paramo
puggalo sattak­khat­tu­parama­tā­ni­yatoti? Āmantā. Hañci natthi te bojjhaṅgā yehi
bojjhaṅgehi sattak­khat­tu­paramo puggalo sattak­khat­tu­parama­tā­niyato, no ca vata
re vattabbe—“sattak­khat­tu­paramo puggalo sattak­khat­tu­parama­tā­niyato”ti.</p>
<p><a class="sc" id="35"></a>
<a class="ms" id="p_32Kv_2115"></a>
<a class="msdiv" id="msdiv644"></a>
๐ Sattak­khat­tu­paramo puggalo sattak­khat­tu­parama­tā­ni­yatoti? Āmantā.
Sakadā­gāmi­niya­menāti? Na hevaṃ vattabbe … pe … anāgā­mi­niya­menāti? Na hevaṃ
vattabbe … pe … arahat­ta­niya­menāti? Na hevaṃ vattabbe … pe ….</p>
<p><a class="sc" id="36"></a>
<a class="ms" id="p_32Kv_2116"></a>
๐ Katamena niyamenāti? Sotā­patti­niya­menāti. Sattak­khat­tu­paramo puggalo
sattak­khat­tu­parama­tā­ni­yatoti? Āmantā. Ye keci sotā­patti­niyāmaṃ okkamanti, sabbe
te sattak­khat­tu­parama­tā­niyatāti? Na hevaṃ vattabbe … pe ….</p>
<p><a class="sc" id="37"></a>
<a class="pts1" id="pts471"></a>
<a class="ms" id="p_32Kv_2117"></a>
<a class="msdiv" id="msdiv645"></a>
× Na vattabbaṃ—“sattak­khat­tu­paramo puggalo sattak­khat­tu­parama­tā­niyato”ti?
Āmantā. Nanu so sattak­khat­tu­para­moti? Āmantā. Hañci so sattak­khat­tu­paramo, tena
vata re vattabbe—“sattak­khat­tu­paramo puggalo sattak­khat­tu­parama­tā­niyato”ti.</p>
<p class="endsutta">
<a class="sc" id="38"></a>
<a class="ms" id="p_32Kv_2118"></a>
<span class="var" title="sattak­khat­tuṃ­parama­kathā (s1-3)" id="note305">Sattak­khat­tu­parama­kathā</span> niṭṭhitā.</p>
<h2>6 Kolaṃkolakathā</h2>
<p><a class="sc" id="39"></a>
<a class="ms" id="p_32Kv_2119"></a>
<a class="msdiv" id="msdiv646"></a>
× Na vattabbaṃ—“kolaṃkolo puggalo kolaṃ­ko­latāni­yato”ti? Āmantā. Nanu so
kolaṃkoloti? Āmantā. Hañci so kolaṃkolo, tena vata re vattabbe—“kolaṃkolo
puggalo kolaṃ­ko­latāni­yato”ti.</p>
<p class="endsutta">
<a class="sc" id="40"></a>
<a class="ms" id="p_32Kv_2120"></a>
Kolaṃkolakathā niṭṭhitā.</p>
<h2>7 Ekabījīkathā</h2>
<p><a class="sc" id="41"></a>
<a class="ms" id="p_32Kv_2121"></a>
<a class="msdiv" id="msdiv647"></a>
× Na vattabbaṃ—“ekabījī puggalo eka­bīji­tāniyato”ti? Āmantā. Nanu so ekabījīti?
Āmantā. Hañci so ekabījī, tena vata re vattabbe—“ekabījī puggalo
eka­bīji­tāniyato”ti.</p>
<p class="endsutta">
<a class="sc" id="42"></a>
<a class="ms" id="p_32Kv_2122"></a>
Ekabījīkathā niṭṭhitā.</p>
<h2>8 Jīvitā­vo­ropa­na­kathā</h2>
<p><a class="sc" id="43"></a>
<a class="pts1" id="pts472"></a>
<a class="ms" id="p_32Kv_2123"></a>
<a class="msdiv" id="msdiv648"></a>
๐ Diṭṭhisampanno puggalo sañcicca pāṇaṃ jīvitā voropeyyāti? Āmantā.
Diṭṭhisampanno puggalo sañcicca mātaraṃ jīvitā voropeyya … pe … pitaraṃ jīvitā
voropeyya … pe … arahantaṃ jīvitā voropeyya … pe … duṭṭhena cittena
tathāgatassa lohitaṃ uppādeyya … pe … saṃghaṃ bhindeyyāti? Na hevaṃ vattabbe …
pe ….</p>
<p><a class="sc" id="44"></a>
<a class="ms" id="p_32Kv_2124"></a>
๐ Diṭṭhisampanno puggalo sañcicca pāṇaṃ jīvitā voropeyyāti? Āmantā.
Diṭṭhisampanno puggalo satthari agāravoti? Na hevaṃ vattabbe … pe … dhamme … pe
… saṃghe … pe … sikkhāya agāravoti? Na hevaṃ vattabbe … pe ….</p>
<p><a class="sc" id="45"></a>
<a class="ms" id="p_32Kv_2125"></a>
๐ Nanu diṭṭhisampanno puggalo satthari sagāravoti? Āmantā. Hañci diṭṭhisampanno
puggalo satthari sagāravo, no ca vata re vattabbe—“diṭṭhisampanno puggalo
sañcicca pāṇaṃ jīvitā voropeyyā”ti. Nanu diṭṭhisampanno puggalo dhamme … pe …
saṃghe … pe … sikkhāya sagāravoti? Āmantā. Hañci diṭṭhisampanno puggalo
sikkhāya sagāravo, no ca vata re vattabbe—“diṭṭhisampanno puggalo sañcicca
pāṇaṃ jīvitā voropeyyā”ti.</p>
<p><a class="sc" id="46"></a>
<a class="ms" id="p_32Kv_2126"></a>
<a class="msdiv" id="msdiv649"></a>
๐ Diṭṭhisampanno puggalo satthari agāravoti? Āmantā. Diṭṭhisampanno puggalo
buddhathūpe ohadeyya omutteyya niṭṭhubheyya buddhathūpe <span class="var" title="asabyākato (si, mr)" id="note306">apabyāmato</span> kareyyāti?
Na hevaṃ vattabbe … pe ….</p>
<p><a class="sc" id="47"></a>
<a class="pts1" id="pts473"></a>
<a class="ms" id="p_32Kv_2127"></a>
๐ Diṭṭhisampanno puggalo sañcicca pāṇaṃ jīvitā voropeyyāti? Āmantā. Nanu vuttaṃ
bhagavatā—“<span class="cross" title="^pi-tv-kd19#15 [Pāti­mokkhaṭ­ṭhapa­nak­khan­dhaka/ Imasmiṃ­dhamma­vina­yeaṭ­ṭhaccha­riya] | ^an8.20#1 [20. Uposathasutta] | ^ud5.5#1 [Uposathasutta]" id="note307">^</span> seyyathāpi, bhikkhave, mahāsamuddo ṭhitadhammo velaṃ nātivattati;
evameva kho, bhikkhave, yaṃ mayā sāvakānaṃ sikkhāpadaṃ paññattaṃ taṃ mama
sāvakā jīvitahetupi nātikkamantī”ti. Attheva suttantoti? Āmantā. Tena hi na
vattabbaṃ—“diṭṭhisampanno puggalo sañcicca pāṇaṃ jīvitā voropeyyā”ti.</p>
<p class="endsutta">
<a class="sc" id="48"></a>
<a class="ms" id="p_32Kv_2128"></a>
Jīvitā voropanakathā niṭṭhitā.</p>
<h2>9 Duggatikathā</h2>
<p><a class="sc" id="49"></a>
<a class="ms" id="p_32Kv_2129"></a>
<a class="msdiv" id="msdiv650"></a>
๐ Diṭṭhi­sam­pannassa puggalassa pahīnā duggatīti? Āmantā. Diṭṭhisampanno puggalo
āpāyike rūpe rajjeyyāti? Āmantā. Hañci diṭṭhisampanno puggalo āpāyike rūpe
rajjeyya, no ca vata re vattabbe—“diṭṭhi­sam­pannassa puggalassa pahīnā
duggatī”ti.</p>
<p><a class="sc" id="50"></a>
<a class="ms" id="p_32Kv_2130"></a>
๐ Diṭṭhi­sam­pannassa puggalassa pahīnā duggatīti? Āmantā. Diṭṭhisampanno puggalo
āpāyike sadde … pe … gandhe … rase … phoṭṭhabbe … pe … amanussitthiyā
tiracchā­na­ga­titthiyā nāgakaññāya methunaṃ dhammaṃ paṭiseveyya, <span class="var" title="ajelakaṃ (si)" id="note308">ajeḷakaṃ</span>
<span class="var" title="paṭigaṇhayya (si)" id="note309">paṭiggaṇheyya</span>, <span class="var" title="kukkuḷasūkaraṃ (pts1)" id="note310">kukkuṭasūkaraṃ</span> paṭiggaṇheyya, <span class="var" title="hatthi­ga­vāssava­ḷavaṃ (bj) | hatthi­ga­vāssava­lavaṃ (si)" id="note311">hatthi­ga­vassava­ḷavaṃ</span> paṭiggaṇheyya
… <span class="var" title="... kapiñjalaṃ (bj, s1-3, km) | kapiñjaḷaṃ (pts1)" id="note312">titti­ravaṭṭa­ka­moraka­piñja­raṃ</span> paṭig­gaṇ­hey­yāti? Āmantā. Hañci diṭṭhisampanno
puggalo titti­ravaṭṭa­ka­moraka­piñja­raṃ paṭiggaṇheyya, no ca vata re
vattabbe—“diṭṭhi­sam­pannassa puggalassa pahīnā duggatī”ti.</p>
<p><a class="sc" id="51"></a>
<a class="pts1" id="pts474"></a>
<a class="ms" id="p_32Kv_2131"></a>
<a class="msdiv" id="msdiv651"></a>
๐ Diṭṭhi­sam­pannassa puggalassa pahīnā duggati, diṭṭhisampanno puggalo āpāyike
rūpe rajjeyyāti? Āmantā. Arahato pahīnā duggati, arahā āpāyike rūpe rajjeyyāti?
Na hevaṃ vattabbe … pe … diṭṭhi­sam­pannassa puggalassa pahīnā duggati,
diṭṭhisampanno puggalo āpāyike sadde … gandhe … rase … phoṭṭhabbe … pe …
titti­ravaṭṭa­ka­moraka­piñja­raṃ paṭig­gaṇ­hey­yāti? Āmantā. Arahato pahīnā duggati,
arahā titti­ravaṭṭa­ka­moraka­piñja­raṃ paṭig­gaṇ­hey­yāti? Na hevaṃ vattabbe … pe ….</p>
<p><a class="sc" id="52"></a>
<a class="ms" id="p_32Kv_2132"></a>
๐ Arahato pahīnā duggati, na ca arahā āpāyike rūpe rajjeyyāti? Āmantā.
Diṭṭhi­sam­pannassa puggalassa pahīnā duggati, na ca diṭṭhisampanno puggalo
āpāyike rūpe rajjeyyāti? Na hevaṃ vattabbe … pe … arahato pahīnā duggati, na ca
arahā āpāyike sadde … pe … gandhe … pe … rase … pe … phoṭṭhabbe … pe …
amanussitthiyā tiracchā­na­ga­titthiyā nāgakaññāya methunaṃ dhammaṃ paṭiseveyya,
ajeḷakaṃ paṭiggaṇheyya, kukkuṭasūkaraṃ paṭiggaṇheyya, hatthi­ga­vassava­ḷavaṃ
paṭiggaṇheyya … pe … titti­ravaṭṭa­ka­moraka­piñja­raṃ paṭig­gaṇ­hey­yāti? Āmantā.
Diṭṭhi­sam­pannassa puggalassa pahīnā duggati, na ca diṭṭhisampanno puggalo
titti­ravaṭṭa­ka­moraka­piñja­raṃ paṭig­gaṇ­hey­yāti? Na hevaṃ vattabbe … pe ….</p>
<p><span class="cross" title="aṭṭha­ka­thā­nu­lomaṃ ­paravā­dī­pucchā­lak­kha­ṇaṃ. tathāpāyaṃ pucchā sakavādissa, purimāyo ca imissaṃ dugga­ti­kathā­yaṃ paravādissāti gahetabbā viya" id="note313">^</span>
<a class="sc" id="53"></a>
<a class="ms" id="p_32Kv_2133"></a>
<a class="msdiv" id="msdiv652"></a>
× Na vattabbaṃ—“diṭṭhi­sam­pannassa puggalassa pahīnā duggatī”ti? Āmantā.
Diṭṭhisampanno puggalo nirayaṃ upapajjeyya … pe … tiracchā­na­yoniṃ upapajjeyya …
pettivisayaṃ upapajjeyyāti? Na hevaṃ vattabbe. Tena hi diṭṭhi­sam­pannassa
puggalassa pahīnā duggatīti.</p>
<p class="endsutta">
<a class="sc" id="54"></a>
<a class="ms" id="p_32Kv_2134"></a>
Duggatikathā niṭṭhitā.</p>
<h2>10 Satta­ma­bhavi­kaka­thā</h2>
<p><a class="sc" id="55"></a>
<a class="pts1" id="pts475"></a>
<a class="ms" id="p_32Kv_2135"></a>
<a class="msdiv" id="msdiv653"></a>
× Na vattabbaṃ—“satta­ma­bhavi­kassa puggalassa pahīnā duggatī”ti? Āmantā.
Sattamabhaviko puggalo nirayaṃ upapajjeyya, tiracchā­na­yoniṃ upapajjeyya,
pettivisayaṃ upapajjeyyāti? Na hevaṃ vattabbe. Tena hi satta­ma­bhavi­kassa
puggalassa pahīnā duggatīti.</p>
<p class="endsutta">
<a class="sc" id="56"></a>
<a class="ms" id="p_32Kv_2136"></a>
Satta­ma­bhavi­kaka­thā niṭṭhitā.<br>
Bārasamo vaggo.</p>
<p class="endsection summary">
<a class="sc" id="57"></a>
<a class="ms" id="p_32Kv_2137"></a>
Tassuddānaṃ</p>
<p><a class="sc" id="58"></a>
<a class="ms" id="p_32Kv_2138"></a>
Saṃvaro kammaṃ tatheva asaṃvaro, sabbakammaṃ savipākaṃ, saddo vipāko,
saḷāyatanaṃ vipāko, sattak­khat­tu­paramo puggalo sattak­khat­tu­parama­tā­niyato,
kolaṃ­ko­lapug­galo kolaṃ­ko­latāni­yato, ekabījī puggalo eka­bīji­tāniyato,
diṭṭhisampanno puggalo sañcicca pāṇaṃ jīvitā voropeyya, diṭṭhi­sam­pannassa
puggalassa pahīnā duggati, tatheva satta­ma­bhavi­kassāti.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>