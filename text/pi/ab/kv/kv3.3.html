<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="kv3.3">
<article>
<div class="hgroup">
<p class="division">
Kathāvatthu</p>
<p>
Anusayapaṇṇāsaka</p>
<h1> Dvādasamavagga</h1>
</div>
<h2>1 Saṃvarokammantikathā</h2>
<p>
<a class="ms" id="p_32Kv_2081"></a><a class="msdiv" id="msdiv630"></a>
<a class="sc" id="1"></a>๐ Saṃvaro kammanti? Āmantā. Cakkhundriyasaṃvaro
cakkhukammanti? Na hevaṃ vattabbe…pe…  sotindriyasaṃvaro…pe…
ghānindriyasaṃvaro…pe…  jivhindriyasaṃvaro…pe…  kāyindriyasaṃvaro kāyakammanti?
Na hevaṃ vattabbe…pe… .</p>
<p>
<a class="ms" id="p_32Kv_2082"></a><a class="sc" id="2"></a>๐ Kāyindriyasaṃvaro
kāyakammanti? Āmantā. Cakkhundriyasaṃvaro cakkhukammanti? Na hevaṃ
vattabbe…pe…  kāyindriyasaṃvaro kāyakammanti? Āmantā. Sotindriyasaṃvaro…pe…
ghānindriyasaṃvaro…pe…  jivhindriyasaṃvaro jivhākammanti? Na hevaṃ vattabbe…pe…
manindriyasaṃvaro manokammanti? Na hevaṃ vattabbe…pe… .</p>
<p>
<a class="ms" id="p_32Kv_2083"></a><a class="sc" id="3"></a>๐ Manindriyasaṃvaro
manokammanti? Āmantā. Cakkhundriyasaṃvaro cakkhukammanti? Na hevaṃ
vattabbe…pe…  manindriyasaṃvaro manokammanti? Āmantā. Sotindriyasaṃvaro…pe…
ghānindriyasaṃvaro…  jivhindriyasaṃvaro…pe…  kāyindriyasaṃvaro kāyakammanti? Na
hevaṃ vattabbe…pe… .</p>
<p>
<a class="ms" id="p_32Kv_2084"></a><a class="msdiv" id="msdiv631"></a>
<a class="sc" id="4"></a>๐ Asaṃvaro kammanti? Āmantā. Cakkhundriyaasaṃvaro
cakkhukammanti? Na hevaṃ vattabbe…pe…  sotindriyaasaṃvaro…pe…
ghānindriyaasaṃvaro…pe…  jivhindriyaasaṃvaro…pe…  kāyindriyaasaṃvaro
kāyakammanti? Na hevaṃ vattabbe…pe… .</p>
<p>
<a class="ms" id="p_32Kv_2085"></a><a class="sc" id="5"></a>๐
Kāyindriyaasaṃvaro kāyakammanti? Āmantā. Cakkhundriyaasaṃvaro cakkhukammanti?
Na hevaṃ vattabbe…pe…  kāyindriyaasaṃvaro kāyakammanti? Āmantā.
Sotindriyaasaṃvaro…pe…  ghānindriyaasaṃvaro…pe…  jivhindriyaasaṃvaro
jivhākammanti? Na hevaṃ vattabbe…pe…  manindriyaasaṃvaro manokammanti? Na hevaṃ
vattabbe…pe… .</p>
<p>
<a class="ms" id="p_32Kv_2086"></a><a class="sc" id="6"></a>๐
Manindriyaasaṃvaro manokammanti? Āmantā. Cakkhundriyaasaṃvaro cakkhukammanti?
Na hevaṃ vattabbe…pe…  manindriyaasaṃvaro manokammanti? Āmantā.
Sotindriyaasaṃvaro…pe…  ghānindriyaasaṃvaro…pe…  jivhindriyaasaṃvaro…pe…
kāyindriyaasaṃvaro kāyakammanti? Na hevaṃ vattabbe…pe… .</p>
<p>
<a class="ms" id="p_32Kv_2087"></a><a class="msdiv" id="msdiv632"></a>
<a class="sc" id="7"></a>× Na vattabbaṃ—  “saṃvaropi asaṃvaropi kamman”ti?
Āmantā. Nanu vuttaṃ bhagavatā—  “idha, bhikkhave, bhikkhu cakkhunā rūpaṃ disvā
nimittaggāhī hoti…pe…  na nimittaggāhī hoti, sotena saddaṃ sutvā…pe…  manasā
dhammaṃ viññāya nimittaggāhī hoti…pe…  na nimittaggāhī hotī”ti. Attheva
suttantoti? Āmantā. Tena hi saṃvaropi asaṃvaropi kammanti.</p>
<p class="endsutta">
<a class="ms" id="p_32Kv_2088"></a>
<a class="sc" id="8"></a>
Saṃvaro kammantikathā niṭṭhitā.</p>
<h2>2 Kammakathā</h2>
<p>
<a class="ms" id="p_32Kv_2089"></a><a class="msdiv" id="msdiv633"></a>
<a class="sc" id="9"></a>๐ Sabbaṃ kammaṃ savipākanti? Āmantā. Sabbā cetanā
savipākāti? Na hevaṃ vattabbe…pe…  sabbā cetanā savipākāti? Āmantā.
Vipākābyākatā cetanā savipākāti? Na hevaṃ vattabbe…pe…  sabbā cetanā
savipākāti? Āmantā. Kiriyābyākatā cetanā savipākāti? Na hevaṃ vattabbe…pe… .
</p>
<p>
<a class="ms" id="p_32Kv_2090"></a><a class="sc" id="10"></a>๐ Sabbā cetanā
savipākāti? Āmantā. Kāmāvacarā vipākābyākatā cetanā savipākāti? Na hevaṃ
vattabbe…pe…  sabbā cetanā savipākāti? Āmantā. Rūpāvacarā arūpāvacarā
apariyāpannā vipākābyākatā cetanā savipākāti? Na hevaṃ vattabbe…pe… .</p>
<p>
<a class="ms" id="p_32Kv_2091"></a><a class="sc" id="11"></a>๐ Sabbā cetanā
savipākāti? Āmantā. Kāmāvacarā kiriyābyākatā cetanā savipākāti? Na hevaṃ
vattabbe…pe…  sabbā cetanā savipākāti? Āmantā. Rūpāvacarā arūpāvacarā
kiriyābyākatā cetanā savipākāti? Na hevaṃ vattabbe…pe… .</p>
<p>
<a class="ms" id="p_32Kv_2092"></a><a class="msdiv" id="msdiv634"></a>
<a class="sc" id="12"></a>๐ Vipākābyākatā cetanā avipākāti? Āmantā. Hañci
vipākābyākatā cetanā avipākā, no ca vata re vattabbe—  “sabbā cetanā
savipākā”ti.</p>
<p>
<a class="ms" id="p_32Kv_2093"></a><a class="sc" id="13"></a>๐ Kiriyābyākatā
cetanā avipākāti? Āmantā. Hañci kiriyābyākatā cetanā avipākā, no ca vata re
vattabbe—  “sabbā cetanā savipākā”ti.</p>
<p>
<a class="ms" id="p_32Kv_2094"></a><a class="sc" id="14"></a>๐ Kāmāvacarā
rūpāvacarā arūpāvacarā apariyāpannā vipākābyākatā cetanā avipākāti? Āmantā.
Hañci apariyāpannā vipākābyākatā cetanā avipākā, no ca vata re vattabbe—
“sabbā cetanā savipākā”ti.</p>
<p>
<a class="ms" id="p_32Kv_2095"></a><a class="sc" id="15"></a>๐ Kāmāvacarā
rūpāvacarā arūpāvacarā kiriyābyākatā cetanā avipākāti? Āmantā. Hañci
arūpāvacarā kiriyābyākatā cetanā avipākā, no ca vata re vattabbe—  “sabbā
cetanā savipākā”ti.</p>
<p>
<a class="ms" id="p_32Kv_2096"></a><a class="msdiv" id="msdiv635"></a>
<a class="sc" id="16"></a>× Na vattabbaṃ—  “sabbaṃ kammaṃ savipākan”ti? Āmantā.
Nanu vuttaṃ bhagavatā—  “nāhaṃ, bhikkhave, sañcetanikānaṃ kammānaṃ katānaṃ
upacitānaṃ appaṭisaṃviditvā byantibhāvaṃ vadāmi, tañca kho diṭṭheva dhamme
upapajje vā apare vā pariyāye”ti. Attheva suttantoti? Āmantā. Tena hi sabbaṃ
kammaṃ savipākanti.</p>
<p class="endsutta">
<a class="ms" id="p_32Kv_2097"></a>
<a class="sc" id="17"></a>
Kammakathā niṭṭhitā.</p>
<h2>3 Saddovipākotikathā</h2>
<p>
<a class="ms" id="p_32Kv_2098"></a><a class="msdiv" id="msdiv636"></a>
<a class="sc" id="18"></a>๐ Saddo vipākoti? Āmantā. Sukhavedaniyo
dukkhavedaniyo adukkhamasukhavedaniyo, sukhāya vedanāya sampayutto, dukkhāya
vedanāya sampayutto, adukkhamasukhāya vedanāya sampayutto, phassena sampayutto,
vedanāya sampayutto, saññāya sampayutto, cetanāya sampayutto, cittena
sampayutto, sārammaṇo; atthi tassa āvaṭṭanā ābhogo samannāhāro manasikāro
cetanā patthanā paṇidhīti? Na hevaṃ vattabbe…pe…  nanu na sukhavedaniyo na
dukkhavedaniyo…pe…  anārammaṇo, natthi tassa āvaṭṭanā…pe…  paṇidhīti? Āmantā.
Hañci na sukhavedaniyo…pe…  anārammaṇo, natthi tassa āvaṭṭanā…pe…  paṇidhi, no
ca vata re vattabbe—  “saddo vipāko”ti.</p>
<p>
<a class="ms" id="p_32Kv_2099"></a><a class="sc" id="19"></a>๐ Phasso vipāko,
phasso sukhavedaniyo…pe…  sārammaṇo, atthi tassa āvaṭṭanā…pe…  paṇidhīti?
Āmantā. Saddo vipāko, saddo sukhavedaniyo…pe…  sārammaṇo, atthi tassa
āvaṭṭanā…pe…  paṇidhīti? Na hevaṃ vattabbe…pe… .</p>
<p>
<a class="ms" id="p_32Kv_2100"></a><a class="sc" id="20"></a>๐ Saddo vipāko,
saddo na sukhavedaniyo…pe…  anārammaṇo, natthi tassa āvaṭṭanā…pe…  paṇidhīti?
Āmantā. Phasso vipāko, phasso na sukhavedaniyo, na dukkhavedaniyo…pe…
anārammaṇo, natthi tassa āvaṭṭanā…pe…  paṇidhīti? Na hevaṃ vattabbe…pe… .</p>
<p>
<a class="ms" id="p_32Kv_2101"></a><a class="msdiv" id="msdiv637"></a>
<a class="sc" id="21"></a>× Na vattabbaṃ—  “saddo vipāko”ti? Āmantā. Nanu
vuttaṃ bhagavatā—  “so tassa kammassa katattā upacitattā ussannattā vipulattā
brahmassaro hoti karavikabhāṇī”ti. Attheva suttantoti? Āmantā. Tena hi saddo
vipākoti.</p>
<p class="endsutta">
<a class="ms" id="p_32Kv_2102"></a>
<a class="sc" id="22"></a>
Saddo vipākotikathā niṭṭhitā.</p>
<h2>4 Saḷāyatanakathā</h2>
<p>
<a class="ms" id="p_32Kv_2103"></a><a class="msdiv" id="msdiv638"></a>
<a class="sc" id="23"></a>๐ Cakkhāyatanaṃ vipākoti? Āmantā. Sukhavedaniyaṃ
dukkhavedaniyaṃ…pe…  sārammaṇaṃ, atthi tassa āvaṭṭanā…pe…  paṇidhīti? Na hevaṃ
vattabbe…pe…  nanu na sukhavedaniyaṃ…pe…  anārammaṇaṃ, natthi tassa
āvaṭṭanā…pe…  paṇidhīti? Āmantā. Hañci na sukhavedaniyaṃ…pe…  anārammaṇaṃ,
natthi tassa āvaṭṭanā…pe…  paṇidhi, no ca vata re vattabbe—  “cakkhāyatanaṃ
vipāko”ti…pe… .</p>
<p>
<a class="ms" id="p_32Kv_2104"></a><a class="sc" id="24"></a>๐ Phasso vipāko,
phasso sukhavedaniyo…pe…  sārammaṇo, atthi tassa āvaṭṭanā…pe…  paṇidhīti?
Āmantā. Cakkhāyatanaṃ vipāko, cakkhāyatanaṃ sukhavedaniyaṃ…pe…  sārammaṇaṃ,
atthi tassa āvaṭṭanā…pe…  paṇidhīti? Na hevaṃ vattabbe…pe… .</p>
<p>
<a class="ms" id="p_32Kv_2105"></a><a class="sc" id="25"></a>๐ Cakkhāyatanaṃ
vipāko, cakkhāyatanaṃ na sukhavedaniyaṃ…pe…  anārammaṇaṃ, natthi tassa
āvaṭṭanā…pe…  paṇidhīti? Āmantā. Phasso vipāko, phasso na sukhavedaniyo…pe…
anārammaṇo, natthi tassa āvaṭṭanā…pe…  paṇidhīti? Na hevaṃ vattabbe…pe… .</p>
<p>
<a class="ms" id="p_32Kv_2106"></a><a class="msdiv" id="msdiv639"></a>
<a class="sc" id="26"></a>๐ Sotāyatanaṃ…pe…  ghānāyatanaṃ…pe…  jivhāyatanaṃ…pe…
kāyāyatanaṃ vipākoti? Āmantā. Sukhavedaniyaṃ…pe…  sārammaṇaṃ, atthi tassa
āvaṭṭanā…pe…  paṇidhīti? Na hevaṃ vattabbe…pe…  nanu na sukhavedaniyaṃ…pe…
anārammaṇaṃ, natthi tassa āvaṭṭanā…pe…  paṇidhīti? Āmantā. Hañci na
sukhavedaniyaṃ…pe…  anārammaṇaṃ, natthi tassa āvaṭṭanā…pe…  paṇidhi, no ca vata
re vattabbe—  “kāyāyatanaṃ vipāko”ti.</p>
<p>
<a class="ms" id="p_32Kv_2107"></a><a class="sc" id="27"></a>๐ Phasso vipāko,
phasso sukhavedaniyo…pe…  sārammaṇo, atthi tassa āvaṭṭanā…pe…  paṇidhīti?
Āmantā. Kāyāyatanaṃ vipāko, kāyāyatanaṃ sukhavedaniyaṃ…pe…  sārammaṇaṃ, atthi
tassa āvaṭṭanā…pe…  paṇidhīti? Na hevaṃ vattabbe…pe…  kāyāyatanaṃ vipāko,
kāyāyatanaṃ na sukhavedaniyaṃ…pe…  anārammaṇaṃ, natthi tassa āvaṭṭanā…pe…
paṇidhīti? Āmantā. Phasso vipāko, phasso na sukhavedaniyo…pe…  anārammaṇo,
natthi tassa āvaṭṭanā…pe…  paṇidhīti? Na hevaṃ vattabbe…pe… .</p>
<p>
<a class="ms" id="p_32Kv_2108"></a><a class="msdiv" id="msdiv640"></a>
<a class="sc" id="28"></a>× Na vattabbaṃ—  “saḷāyatanaṃ vipāko”ti? Āmantā. Nanu
saḷāyatanaṃ kammassa katattā uppannanti? Āmantā. Hañci saḷāyatanaṃ kammassa
katattā uppannaṃ, tena vata re vattabbe—  “saḷāyatanaṃ vipāko”ti.</p>
<p class="endsutta">
<a class="ms" id="p_32Kv_2109"></a>
<a class="sc" id="29"></a>
Saḷāyatanakathā niṭṭhitā.</p>
<h2>5 Sattakkhattuparamakathā</h2>
<p>
<a class="ms" id="p_32Kv_2110"></a><a class="msdiv" id="msdiv641"></a>
<a class="sc" id="30"></a>๐ Sattakkhattuparamo puggalo
sattakkhattuparamatāniyatoti? Āmantā. Mātā jīvitā voropitā…  pitā jīvitā
voropito…  arahā jīvitā voropito…  duṭṭhena cittena tathāgatassa lohitaṃ
uppāditaṃ…  saṃgho bhinnoti? Na hevaṃ vattabbe…pe… .</p>
<p>
<a class="ms" id="p_32Kv_2111"></a><a class="sc" id="31"></a>๐
Sattakkhattuparamo puggalo sattakkhattuparamatāniyatoti? Āmantā. Abhabbo antarā
dhammaṃ abhisametunti? Na hevaṃ vattabbe…pe… . Abhabbo antarā dhammaṃ
abhisametunti? Āmantā. Mātā jīvitā voropitā…  pitā jīvitā voropito…  arahā
jīvitā voropito…  duṭṭhena cittena tathāgatassa lohitaṃ uppāditaṃ…  saṃgho
bhinnoti? Na hevaṃ vattabbe…pe… .</p>
<p>
<a class="ms" id="p_32Kv_2112"></a><a class="msdiv" id="msdiv642"></a>
<a class="sc" id="32"></a>๐ Sattakkhattuparamo puggalo
sattakkhattuparamatāniyatoti? Āmantā. Atthi so niyamo yena niyamena
sattakkhattuparamo puggalo sattakkhattuparamatāniyatoti? Na hevaṃ vattabbe…pe…
atthi te satipaṭṭhānā…pe…  sammappadhānā…  iddhipādā…  indriyā…  balā…
bojjhaṅgā yehi bojjhaṅgehi sattakkhattuparamo puggalo
sattakkhattuparamatāniyatoti? Na hevaṃ vattabbe…pe… .</p>
<p>
<a class="ms" id="p_32Kv_2113"></a><a class="msdiv" id="msdiv643"></a>
<a class="sc" id="33"></a>๐ Natthi so niyamo yena niyamena sattakkhattuparamo
puggalo sattakkhattuparamatāniyatoti? Āmantā. Hañci natthi so niyamo yena
niyamena sattakkhattuparamo puggalo sattakkhattuparamatāniyato, no ca vata re
vattabbe—  “sattakkhattuparamo puggalo sattakkhattuparamatāniyato”ti.</p>
<p>
<a class="ms" id="p_32Kv_2114"></a><a class="sc" id="34"></a>๐ Natthi te
satipaṭṭhānā…pe…  bojjhaṅgā yehi bojjhaṅgehi sattakkhattuparamo puggalo
sattakkhattuparamatāniyatoti? Āmantā. Hañci natthi te bojjhaṅgā yehi
bojjhaṅgehi sattakkhattuparamo puggalo sattakkhattuparamatāniyato, no ca vata
re vattabbe—  “sattakkhattuparamo puggalo sattakkhattuparamatāniyato”ti.</p>
<p>
<a class="ms" id="p_32Kv_2115"></a><a class="msdiv" id="msdiv644"></a>
<a class="sc" id="35"></a>๐ Sattakkhattuparamo puggalo
sattakkhattuparamatāniyatoti? Āmantā. Sakadāgāminiyamenāti? Na hevaṃ
vattabbe…pe…  anāgāminiyamenāti? Na hevaṃ vattabbe…pe…  arahattaniyamenāti? Na
hevaṃ vattabbe…pe… .</p>
<p>
<a class="ms" id="p_32Kv_2116"></a><a class="sc" id="36"></a>๐ Katamena
niyamenāti? Sotāpattiniyamenāti. Sattakkhattuparamo puggalo
sattakkhattuparamatāniyatoti? Āmantā. Ye keci sotāpattiniyāmaṃ okkamanti, sabbe
te sattakkhattuparamatāniyatāti? Na hevaṃ vattabbe…pe… .</p>
<p>
<a class="ms" id="p_32Kv_2117"></a><a class="msdiv" id="msdiv645"></a>
<a class="sc" id="37"></a>× Na vattabbaṃ—  “sattakkhattuparamo puggalo
sattakkhattuparamatāniyato”ti? Āmantā. Nanu so sattakkhattuparamoti? Āmantā.
Hañci so sattakkhattuparamo, tena vata re vattabbe—  “sattakkhattuparamo
puggalo sattakkhattuparamatāniyato”ti.</p>
<p class="endsutta">
<a class="ms" id="p_32Kv_2118"></a>
<a class="sc" id="38"></a>
Sattakkhattuparamakathā niṭṭhitā.</p>
<h2>6 Kolaṃkolakathā</h2>
<p>
<a class="ms" id="p_32Kv_2119"></a><a class="msdiv" id="msdiv646"></a>
<a class="sc" id="39"></a>× Na vattabbaṃ—  “kolaṃkolo puggalo
kolaṃkolatāniyato”ti? Āmantā. Nanu so kolaṃkoloti? Āmantā. Hañci so kolaṃkolo,
tena vata re vattabbe—  “kolaṃkolo puggalo kolaṃkolatāniyato”ti.</p>
<p class="endsutta">
<a class="ms" id="p_32Kv_2120"></a>
<a class="sc" id="40"></a>
Kolaṃkolakathā niṭṭhitā.</p>
<h2>7 Ekabījīkathā</h2>
<p>
<a class="ms" id="p_32Kv_2121"></a><a class="msdiv" id="msdiv647"></a>
<a class="sc" id="41"></a>× Na vattabbaṃ—  “ekabījī puggalo ekabījitāniyato”ti?
Āmantā. Nanu so ekabījīti? Āmantā. Hañci so ekabījī, tena vata re vattabbe—
“ekabījī puggalo ekabījitāniyato”ti.</p>
<p class="endsutta">
<a class="ms" id="p_32Kv_2122"></a>
<a class="sc" id="42"></a>
Ekabījīkathā niṭṭhitā.</p>
<h2>8 Jīvitāvoropanakathā</h2>
<p>
<a class="ms" id="p_32Kv_2123"></a><a class="msdiv" id="msdiv648"></a>
<a class="sc" id="43"></a>๐ Diṭṭhisampanno puggalo sañcicca pāṇaṃ jīvitā
voropeyyāti? Āmantā. Diṭṭhisampanno puggalo sañcicca mātaraṃ jīvitā
voropeyya…pe…  pitaraṃ jīvitā voropeyya…pe…  arahantaṃ jīvitā voropeyya…pe…
duṭṭhena cittena tathāgatassa lohitaṃ uppādeyya…pe…  saṃghaṃ bhindeyyāti? Na
hevaṃ vattabbe…pe… .</p>
<p>
<a class="ms" id="p_32Kv_2124"></a><a class="sc" id="44"></a>๐ Diṭṭhisampanno
puggalo sañcicca pāṇaṃ jīvitā voropeyyāti? Āmantā. Diṭṭhisampanno puggalo
satthari agāravoti? Na hevaṃ vattabbe…pe…  dhamme…pe…  saṃghe…pe…  sikkhāya
agāravoti? Na hevaṃ vattabbe…pe… .</p>
<p>
<a class="ms" id="p_32Kv_2125"></a><a class="sc" id="45"></a>๐ Nanu
diṭṭhisampanno puggalo satthari sagāravoti? Āmantā. Hañci diṭṭhisampanno
puggalo satthari sagāravo, no ca vata re vattabbe—  “diṭṭhisampanno puggalo
sañcicca pāṇaṃ jīvitā voropeyyā”ti. Nanu diṭṭhisampanno puggalo dhamme…pe…
saṃghe…pe…  sikkhāya sagāravoti? Āmantā. Hañci diṭṭhisampanno puggalo sikkhāya
sagāravo, no ca vata re vattabbe—  “diṭṭhisampanno puggalo sañcicca pāṇaṃ
jīvitā voropeyyā”ti.</p>
<p>
<a class="ms" id="p_32Kv_2126"></a><a class="msdiv" id="msdiv649"></a>
<a class="sc" id="46"></a>๐ Diṭṭhisampanno puggalo satthari agāravoti? Āmantā.
Diṭṭhisampanno puggalo buddhathūpe ohadeyya omutteyya niṭṭhubheyya buddhathūpe
apabyāmato kareyyāti? Na hevaṃ vattabbe…pe… .</p>
<p>
<a class="ms" id="p_32Kv_2127"></a><a class="sc" id="47"></a>๐ Diṭṭhisampanno
puggalo sañcicca pāṇaṃ jīvitā voropeyyāti? Āmantā. Nanu vuttaṃ bhagavatā—
“seyyathāpi, bhikkhave, mahāsamuddo ṭhitadhammo velaṃ nātivattati; evameva kho,
bhikkhave, yaṃ mayā sāvakānaṃ sikkhāpadaṃ paññattaṃ taṃ mama sāvakā
jīvitahetupi nātikkamantī”ti. Attheva suttantoti? Āmantā. Tena hi na vattabbaṃ—
“diṭṭhisampanno puggalo sañcicca pāṇaṃ jīvitā voropeyyā”ti.</p>
<p class="endsutta">
<a class="ms" id="p_32Kv_2128"></a>
<a class="sc" id="48"></a>
Jīvitā voropanakathā niṭṭhitā.</p>
<h2>9 Duggatikathā</h2>
<p>
<a class="ms" id="p_32Kv_2129"></a><a class="msdiv" id="msdiv650"></a>
<a class="sc" id="49"></a>๐ Diṭṭhisampannassa puggalassa pahīnā duggatīti?
Āmantā. Diṭṭhisampanno puggalo āpāyike rūpe rajjeyyāti? Āmantā. Hañci
diṭṭhisampanno puggalo āpāyike rūpe rajjeyya, no ca vata re vattabbe—
“diṭṭhisampannassa puggalassa pahīnā duggatī”ti.</p>
<p>
<a class="ms" id="p_32Kv_2130"></a><a class="sc" id="50"></a>๐
Diṭṭhisampannassa puggalassa pahīnā duggatīti? Āmantā. Diṭṭhisampanno puggalo
āpāyike sadde…pe…  gandhe…  rase…  phoṭṭhabbe…pe…  amanussitthiyā
tiracchānagatitthiyā nāgakaññāya methunaṃ dhammaṃ paṭiseveyya, ajeḷakaṃ
paṭiggaṇheyya, kukkuṭasūkaraṃ paṭiggaṇheyya, hatthigavassavaḷavaṃ
paṭiggaṇheyya…  tittiravaṭṭakamorakapiñjaraṃ paṭiggaṇheyyāti? Āmantā. Hañci
diṭṭhisampanno puggalo tittiravaṭṭakamorakapiñjaraṃ paṭiggaṇheyya, no ca vata
re vattabbe—  “diṭṭhisampannassa puggalassa pahīnā duggatī”ti.</p>
<p>
<a class="ms" id="p_32Kv_2131"></a><a class="msdiv" id="msdiv651"></a>
<a class="sc" id="51"></a>๐ Diṭṭhisampannassa puggalassa pahīnā duggati,
diṭṭhisampanno puggalo āpāyike rūpe rajjeyyāti? Āmantā. Arahato pahīnā duggati,
arahā āpāyike rūpe rajjeyyāti? Na hevaṃ vattabbe…pe…  diṭṭhisampannassa
puggalassa pahīnā duggati, diṭṭhisampanno puggalo āpāyike sadde…  gandhe…
rase…  phoṭṭhabbe…pe…  tittiravaṭṭakamorakapiñjaraṃ paṭiggaṇheyyāti? Āmantā.
Arahato pahīnā duggati, arahā tittiravaṭṭakamorakapiñjaraṃ paṭiggaṇheyyāti? Na
hevaṃ vattabbe…pe… .</p>
<p>
<a class="ms" id="p_32Kv_2132"></a><a class="sc" id="52"></a>๐ Arahato pahīnā
duggati, na ca arahā āpāyike rūpe rajjeyyāti? Āmantā. Diṭṭhisampannassa
puggalassa pahīnā duggati, na ca diṭṭhisampanno puggalo āpāyike rūpe
rajjeyyāti? Na hevaṃ vattabbe…pe…  arahato pahīnā duggati, na ca arahā āpāyike
sadde…pe…  gandhe…pe…  rase…pe…  phoṭṭhabbe…pe…  amanussitthiyā
tiracchānagatitthiyā nāgakaññāya methunaṃ dhammaṃ paṭiseveyya, ajeḷakaṃ
paṭiggaṇheyya, kukkuṭasūkaraṃ paṭiggaṇheyya, hatthigavassavaḷavaṃ
paṭiggaṇheyya…pe…  tittiravaṭṭakamorakapiñjaraṃ paṭiggaṇheyyāti? Āmantā.
Diṭṭhisampannassa puggalassa pahīnā duggati, na ca diṭṭhisampanno puggalo
tittiravaṭṭakamorakapiñjaraṃ paṭiggaṇheyyāti? Na hevaṃ vattabbe…pe… .</p>
<p>
<a class="ms" id="p_32Kv_2133"></a><a class="msdiv" id="msdiv652"></a>
<a class="sc" id="53"></a>× Na vattabbaṃ—  “diṭṭhisampannassa puggalassa pahīnā
duggatī”ti? Āmantā. Diṭṭhisampanno puggalo nirayaṃ upapajjeyya…pe…
tiracchānayoniṃ upapajjeyya…  pettivisayaṃ upapajjeyyāti? Na hevaṃ vattabbe.
Tena hi diṭṭhisampannassa puggalassa pahīnā duggatīti.</p>
<p class="endsutta">
<a class="ms" id="p_32Kv_2134"></a>
<a class="sc" id="54"></a>
Duggatikathā niṭṭhitā.</p>
<h2>10 Sattamabhavikakathā</h2>
<p>
<a class="ms" id="p_32Kv_2135"></a><a class="msdiv" id="msdiv653"></a>
<a class="sc" id="55"></a>× Na vattabbaṃ—  “sattamabhavikassa puggalassa pahīnā
duggatī”ti? Āmantā. Sattamabhaviko puggalo nirayaṃ upapajjeyya,
tiracchānayoniṃ upapajjeyya, pettivisayaṃ upapajjeyyāti? Na hevaṃ vattabbe.
Tena hi sattamabhavikassa puggalassa pahīnā duggatīti.</p>
<p class="endsutta">
<a class="ms" id="p_32Kv_2136"></a>
<a class="sc" id="56"></a>
Sattamabhavikakathā niṭṭhitā.<br>
Bārasamo vaggo.</p>
<p class="endsection summary">
<a class="ms" id="p_32Kv_2137"></a>
<a class="sc" id="57"></a>
Tassuddānaṃ</p>
<p>
<a class="ms" id="p_32Kv_2138"></a><a class="sc" id="58"></a>Saṃvaro kammaṃ
tatheva asaṃvaro, sabbakammaṃ savipākaṃ, saddo vipāko, saḷāyatanaṃ vipāko,
sattakkhattuparamo puggalo sattakkhattuparamatāniyato, kolaṃkolapuggalo
kolaṃkolatāniyato, ekabījī puggalo ekabījitāniyato, diṭṭhisampanno puggalo
sañcicca pāṇaṃ jīvitā voropeyya, diṭṭhisampannassa puggalassa pahīnā duggati,
tatheva sattamabhavikassāti.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>