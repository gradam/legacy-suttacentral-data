<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="kv5.4">
<article>
<div class="hgroup">
<p class="division">Kathāvatthu</p>
<p>Khudda­ka­aḍḍha­paṇṇā­saka</p>
<h1>Tevīsati­ma­vagga</h1>
</div>
<h2>1 Ekādhip­pāya­kathā</h2>
<p><a class="sc" id="1"></a>
<a class="pts1" id="pts622"></a>
<a class="ms" id="p_32Kv_2775"></a>
<a class="msdiv" id="msdiv908"></a>
๐ Ekādhippāyena methuno dhammo paṭi­sevi­tab­boti? Āmantā. Ekādhippāyena
assamaṇena hotabbaṃ, abhikkhunā hotabbaṃ, chinnamūlena hotabbaṃ pārājikena
hotabbanti? Na hevaṃ vattabbe … pe … ekādhippāyena methuno dhammo
paṭi­sevi­tab­boti? Āmantā. Ekādhippāyena pāṇo hantabbo, adinnaṃ ādiyitabbaṃ, musā
bhaṇitabbā, pisuṇaṃ bhaṇitabbaṃ, pharusaṃ bhaṇitabbaṃ, samphaṃ palapitabbaṃ,
sandhi cheditabbo, nillopaṃ hātabbaṃ, ekāgārikaṃ kātabbaṃ, paripanthe
ṭhātabbaṃ, paradāro gantabbo, gāmaghātako kātabbo, nigamaghātako kātabboti? Na
hevaṃ vattabbe … pe ….</p>
<p class="endsutta">
<a class="sc" id="2"></a>
<a class="ms" id="p_32Kv_2776"></a>
Ekādhip­pāya­kathā niṭṭhitā.</p>
<h2>2 Arahan­ta­vaṇṇa­ka­thā</h2>
<p><a class="sc" id="3"></a>
<a class="ms" id="p_32Kv_2777"></a>
<a class="msdiv" id="msdiv909"></a>
๐ Arahantānaṃ vaṇṇena amanussā methunaṃ dhammaṃ paṭisevantīti? Āmantā.
Arahantānaṃ vaṇṇena amanussā pāṇaṃ hananti … pe … adinnaṃ ādiyanti, musā
bhaṇanti, pisuṇaṃ bhaṇanti, pharusaṃ bhaṇanti, samphaṃ palapanti, sandhiṃ
chindanti, nillopaṃ haranti, ekāgārikaṃ karonti, paripanthe tiṭṭhanti,
paradāraṃ gacchanti, gāmaghātakaṃ karonti … pe … nigamaghātakaṃ karontīti? Na
hevaṃ vattabbe … pe ….</p>
<p class="endsutta">
<a class="sc" id="4"></a>
<a class="ms" id="p_32Kv_2778"></a>
Arahan­ta­vaṇṇa­ka­thā niṭṭhitā.</p>
<h2>5.3.3-- Issa­riya­kāma­kārikā­di­ka­thā</h2>
<p><a class="sc" id="5"></a>
<a class="pts1" id="pts623"></a>
<a class="ms" id="p_32Kv_2779"></a>
<a class="msdiv" id="msdiv910"></a>
๐ Bodhisatto issa­riya­kāma­kārikā­hetu vinipātaṃ gacchatīti? Āmantā. Bodhisatto
issa­riya­kāma­kārikā­hetu nirayaṃ gacchati, sañjīvaṃ gacchati, kālasuttaṃ
gacchati, tāpanaṃ gacchati, <span class="var" title="patāpanaṃ (bj, s1-3, km, pts1)" id="note436">mahātāpanaṃ</span> gacchati, saṅghātakaṃ gacchati, roruvaṃ
gacchati … pe … avīciṃ gacchatīti? Na hevaṃ vattabbe … pe ….</p>
<p><a class="sc" id="6"></a>
<a class="ms" id="p_32Kv_2780"></a>
๐ Bodhisatto issa­riya­kāma­kārikā­hetu vinipātaṃ gacchatīti? Āmantā. “Bodhisatto
issa­riya­kāma­kārikā­hetu vinipātaṃ gacchatī”ti—attheva suttantoti? Natthi. Hañci
“bodhisatto issa­riya­kāma­kārikā­hetu vinipātaṃ gacchatī”ti—nattheva suttanto, no
ca vata re vattabbe—“bodhisatto issa­riya­kāma­kārikā­hetu vinipātaṃ gacchatī”ti.</p>
<p><a class="sc" id="7"></a>
<a class="ms" id="p_32Kv_2781"></a>
<a class="msdiv" id="msdiv911"></a>
๐ Bodhisatto issa­riya­kāma­kārikā­hetu gabbhaseyyaṃ okkamatīti? Āmantā. Bodhisatto
issa­riya­kāma­kārikā­hetu nirayaṃ upapajjeyya, tiracchā­na­yoniṃ upapajjeyyāti? Na
hevaṃ vattabbe … pe ….</p>
<p><a class="sc" id="8"></a>
<a class="ms" id="p_32Kv_2782"></a>
๐ Bodhisatto issa­riya­kāma­kārikā­hetu gabbhaseyyaṃ okkamatīti? Āmantā. Bodhisatto
iddhimāti? Na hevaṃ vattabbe … pe … bodhisatto iddhimāti? Āmantā. Bodhisattena
chandiddhipādo bhāvito … pe … vīriyiddhipādo … pe … cittiddhipādo … pe …
vīmaṃ­sid­dhi­pādo bhāvitoti? Na hevaṃ vattabbe … pe ….</p>
<p><a class="sc" id="9"></a>
<a class="pts1" id="pts624"></a>
<a class="ms" id="p_32Kv_2783"></a>
๐ Bodhisatto issa­riya­kāma­kārikā­hetu gabbhaseyyaṃ okkamatīti? Āmantā.
“Bodhisatto issa­riya­kāma­kārikā­hetu gabbhaseyyaṃ okkamatī”ti—attheva suttantoti?
Natthi. Hañci “bodhisatto issa­riya­kāma­kārikā­hetu gabbhaseyyaṃ
okkamatī”ti—nattheva suttanto, no ca vata re vattabbe—“bodhisatto
issa­riya­kāma­kārikā­hetu gabbhaseyyaṃ okkamatī”ti.</p>
<p><a class="sc" id="10"></a>
<a class="ms" id="p_32Kv_2784"></a>
<a class="msdiv" id="msdiv912"></a>
๐ Bodhisatto issa­riya­kāma­kārikā­hetu dukkarakārikaṃ akāsīti? Āmantā. Bodhisatto
issa­riya­kāma­kārikā­hetu “sassato loko”ti paccāgacchi, “asassato loko”ti … pe …
“antavā loko”ti … pe … “anantavā loko”ti … “taṃ jīvaṃ taṃ sarīran”ti … “aññaṃ
jīvaṃ aññaṃ sarīran”ti … “hoti tathāgato paraṃ maraṇā”ti … “na hoti tathāgato
paraṃ maraṇā”ti … “hoti ca na ca hoti tathāgato paraṃ maraṇā”ti … pe … “neva
hoti na na hoti tathāgato paraṃ maraṇā”ti paccāgacchīti? Na hevaṃ vattabbe … pe
….</p>
<p><a class="sc" id="11"></a>
<a class="ms" id="p_32Kv_2785"></a>
๐ Bodhisatto issa­riya­kāma­kārikā­hetu dukkarakārikaṃ akāsīti? Āmantā. “Bodhisatto
issa­riya­kāma­kārikā­hetu dukkarakārikaṃ akāsī”ti—attheva suttantoti? Natthi.
Hañci “bodhisatto issa­riya­kāma­kārikā­hetu dukkarakārikaṃ akāsī”ti—nattheva
suttanto, no ca vata re vattabbe—“bodhisatto issa­riya­kāma­kārikā­hetu
dukkarakārikaṃ akāsī”ti.</p>
<p><a class="sc" id="12"></a>
<a class="pts1" id="pts625"></a>
<a class="ms" id="p_32Kv_2786"></a>
<a class="msdiv" id="msdiv913"></a>
๐ Bodhisatto issa­riya­kāma­kārikā­hetu <span class="var" title="amaraṃ tapaṃ (^sn4.1#1 [1. Tapokammasutta])" id="note437">aparantapaṃ</span> akāsi, aññaṃ satthāraṃ
uddisīti? Āmantā. Bodhisatto issa­riya­kāma­kārikā­hetu “sassato loko”ti
paccāgacchi … pe … “neva hoti na na hoti tathāgato paraṃ maraṇā”ti
paccāgacchīti? Na hevaṃ vattabbe … pe ….</p>
<p><a class="sc" id="13"></a>
<a class="ms" id="p_32Kv_2787"></a>
<a class="msdiv" id="msdiv914"></a>
๐ Bodhisatto issa­riya­kāma­kārikā­hetu aññaṃ satthāraṃ uddisīti? Āmantā.
“Bodhisatto issa­riya­kāma­kārikā­hetu aññaṃ satthāraṃ uddisī”ti—attheva
suttantoti? Natthi. Hañci “bodhisatto issa­riya­kāma­kārikā­hetu aññaṃ satthāraṃ
uddisī”ti—nattheva suttanto, no ca vata re vattabbe—“bodhisatto
issa­riya­kāma­kārikā­hetu aññaṃ satthāraṃ uddisī”ti.</p>
<p class="endsutta">
<a class="sc" id="14"></a>
<a class="ms" id="p_32Kv_2788"></a>
<span class="var" title="issa­riya­kāma­kāritā­kathā (bj)" id="note438">Issa­riya­kāma­kārikā­kathā</span> niṭṭhitā.</p>
<h2>8 Patirūpakathā</h2>
<p><a class="sc" id="15"></a>
<a class="ms" id="p_32Kv_2789"></a>
<a class="msdiv" id="msdiv915"></a>
๐ Atthi na rāgo rāga­pati­rūpa­koti? Āmantā. Atthi na phasso phassa­pati­rūpako,
atthi na vedanā vedanā­pati­rūpikā, atthi na saññā saññā­pati­rūpikā, atthi na
cetanā cetanā­pati­rūpikā, atthi na cittaṃ citta­pati­rūpa­kaṃ, atthi na saddhā
saddhā­pati­rūpikā, atthi na vīriyaṃ vīriya­pati­rūpa­kaṃ, atthi na sati
satipatirūpikā, atthi na samādhi samā­dhi­pati­rūpako, atthi na paññā
paññā­pati­rūpi­kāti? Na hevaṃ vattabbe … pe ….</p>
<p><a class="sc" id="16"></a>
<a class="pts1" id="pts626"></a>
<a class="ms" id="p_32Kv_2790"></a>
<a class="msdiv" id="msdiv916"></a>
๐ Atthi na doso dosapatirūpako, atthi na moho mohapatirūpako, atthi na kileso
kilesa­pati­rūpa­koti? Āmantā. Atthi na phasso phassa­pati­rūpako … pe … atthi na
paññā paññā­pati­rūpi­kāti? Na hevaṃ vattabbe … pe ….</p>
<p class="endsutta">
<a class="sc" id="17"></a>
<a class="ms" id="p_32Kv_2791"></a>
Patirūpakathā niṭṭhitā.</p>
<h2>9 Apari­nip­phan­na­kathā</h2>
<p><a class="sc" id="18"></a>
<a class="ms" id="p_32Kv_2792"></a>
<a class="msdiv" id="msdiv917"></a>
๐ Rūpaṃ apari­nip­phan­nanti? Āmantā. Rūpaṃ na aniccaṃ na saṅkhataṃ na
paṭic­ca­samup­pannaṃ na khayadhammaṃ na vayadhammaṃ na virāgadhammaṃ na
nirodhadhammaṃ na vipari­ṇāma­dhammanti? Na hevaṃ vattabbe … pe … nanu rūpaṃ
aniccaṃ saṅkhataṃ paṭic­ca­samup­pannaṃ khayadhammaṃ vayadhammaṃ virāgadhammaṃ
nirodhadhammaṃ vipari­ṇāma­dhammanti? Āmantā. Hañci rūpaṃ aniccaṃ saṅkhataṃ … pe
… vipari­ṇāma­dhammaṃ, no ca vata re vattabbe—“rūpaṃ apari­nip­phan­nan”ti.</p>
<p><a class="sc" id="19"></a>
<a class="ms" id="p_32Kv_2793"></a>
๐ Dukkhaññeva pari­nip­phan­nanti? Āmantā. Nanu yadaniccaṃ taṃ dukkhaṃ vuttaṃ
bhagavatā—“<span class="cross" title="^sn22.15#1 [15. Yadaniccasutta]" id="note439">^</span> rūpaṃ aniccan”ti? Āmantā. Hañci yadaniccaṃ taṃ dukkhaṃ vuttaṃ
bhagavatā—“rūpaṃ aniccaṃ”, no ca vata re vattabbe—“dukkhaññeva
parinipphannan”ti … pe ….</p>
<p><a class="sc" id="20"></a>
<a class="pts1" id="pts627"></a>
<a class="ms" id="p_32Kv_2794"></a>
<a class="msdiv" id="msdiv918"></a>
๐ Vedanā … pe … saññā … saṅkhārā … viññāṇaṃ … cakkhāyatanaṃ … pe …
dhammāyatanaṃ … cakkhudhātu … dhammadhātu … cakkhundriyaṃ … pe …
aññātā­vin­dri­yaṃ apari­nip­phan­nanti? Āmantā. Aññātā­vin­dri­yaṃ na aniccaṃ … pe … na
vipari­ṇāma­dhammanti? Na hevaṃ vattabbe … pe … nanu aññātā­vin­dri­yaṃ aniccaṃ
saṅkhataṃ … pe … vipari­ṇāma­dhammanti? Āmantā. Hañci aññātā­vin­dri­yaṃ aniccaṃ
saṅkhataṃ paṭic­ca­samup­pannaṃ khayadhammaṃ vayadhammaṃ virāgadhammaṃ
nirodhadhammaṃ vipari­ṇāma­dhammaṃ, no ca vata re vattabbe—“aññātā­vin­dri­yaṃ
apari­nip­phan­nan”ti.</p>
<p><a class="sc" id="21"></a>
<a class="ms" id="p_32Kv_2795"></a>
๐ Dukkhaññeva pari­nip­phan­nanti? Āmantā. Nanu yadaniccaṃ taṃ dukkhaṃ vuttaṃ
bhagavatā—“aññātā­vin­dri­yaṃ aniccan”ti? Āmantā. Hañci yadaniccaṃ taṃ dukkhaṃ
vuttaṃ bhagavatā—“aññātā­vin­dri­yaṃ aniccaṃ”, no ca vata re vattabbe—
“dukkhaññeva parinipphannan”ti.</p>
<p class="endsutta">
<a class="sc" id="22"></a>
<a class="ms" id="p_32Kv_2796"></a>
Apari­nip­phan­na­kathā niṭṭhitā.<br>
Tevīsatimo vaggo.</p>
<p class="endsection summary">
<a class="sc" id="23"></a>
<a class="ms" id="p_32Kv_2797"></a>
Tassuddānaṃ</p>
<p><a class="sc" id="24"></a>
<a class="ms" id="p_32Kv_2798"></a>
Ekādhippāyena methuno dhammo paṭisevitabbo, arahantānaṃ vaṇṇena amanussā
methunaṃ dhammaṃ paṭisevanti, bodhisatto issa­riya­kāma­kārikā­hetu vinipātaṃ
gacchati, gabbhaseyyaṃ okkamati, dukkarakārikaṃ akāsi, aparantapaṃ akāsi, aññaṃ
satthāraṃ uddisi, atthi na rāgo rāgapatirūpako, atthi na doso dosapatirūpako,
atthi na moho mohapatirūpako atthi na kileso kilesa­pati­rūpako, rūpaṃ
apari­nip­phan­naṃ aññātā­vin­dri­yaṃ apari­nip­phan­nanti.</p>
<p class="endsutta">
<a class="sc" id="25"></a>
<a class="ms" id="p_32Kv_2799"></a>
Khuddako aḍḍhapaṇṇāsako.</p>
<p class="endsection summary">
<a class="sc" id="26"></a>
<a class="ms" id="p_32Kv_2800"></a>
Tassuddānaṃ</p>
<p><a class="sc" id="27"></a>
<a class="ms" id="p_32Kv_2801"></a>
Navaṃ, nibbuti, ekādhippāyoti.</p>
<p class="endsection summary">
<a class="sc" id="28"></a>
<a class="ms" id="p_32Kv_2802"></a>
Paṇṇā­sa­kuddānaṃ</p>
<blockquote class="uddanagatha">
<p><a class="sc" id="29"></a>
<a class="pts1" id="pts628"></a>
<a class="ms" id="p_32Kv_2803"></a>
Mahāniyāmo anusayā,<br>
niggaho khudda­ka­pañcamo;<br>
Parap­pa­vāda­maddanā,<br>
sutta­mū­lasamā­hitā;<br>
Ujjotanā satthusamaye,<br>
kathāvat­thu­pakara­ṇeti.</p>
</blockquote>
<p class="endsection">
<a class="sc" id="30"></a>
<a class="ms" id="p_32Kv_2804"></a>
Pañcat­tiṃsa­bhā­ṇavā­raṃ</p>
<p class="endbook">
<a class="sc" id="31"></a>
<a class="ms" id="p_32Kv_2805"></a>
kathāvat­thu­pakara­ṇaṃ niṭṭhitaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>