<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="kv1.3">
<article>
<div class="hgroup">
<p class="division">Kathāvatthu</p>
<p>Mahāpaṇṇāsaka</p>
<h1>Tatiyavagga</h1>
</div>
<h2>1 Balakathā</h2>
<p><a class="sc" id="1"></a>
<a class="pts1" id="pts228"></a>
<a class="ms" id="p_32Kv_1082"></a>
<a class="msdiv" id="msdiv354"></a>
๐ Tathāgatabalaṃ sāvakasādhāraṇanti? Āmantā. Tathāgatabalaṃ sāvakabalaṃ,
sāvakabalaṃ tathāgatabalanti? Na hevaṃ vattabbe … pe …</p>
<p><a class="sc" id="2"></a>
<a class="ms" id="p_32Kv_1083"></a>
๐ Tathāgatabalaṃ sāvakasādhāraṇanti? Āmantā. Taññeva tathāgatabalaṃ taṃ
sāvakabalaṃ, taññeva sāvakabalaṃ taṃ tathāgatabalanti? Na hevaṃ vattabbe … pe
….</p>
<p><a class="sc" id="3"></a>
<a class="ms" id="p_32Kv_1084"></a>
๐ Tathāgatabalaṃ sāvakasādhāraṇanti? Āmantā. Yādisaṃ tathāgatabalaṃ tādisaṃ
sāvakabalaṃ, yādisaṃ sāvakabalaṃ tādisaṃ tathāgatabalanti? Na hevaṃ vattabbe …
pe ….</p>
<p><a class="sc" id="4"></a>
<a class="ms" id="p_32Kv_1085"></a>
๐ Tathāgatabalaṃ sāvakasādhāraṇanti? Āmantā. Yādiso tathāgatassa pubbayogo
pubbacariyā dhammakkhānaṃ dhammadesanā tādiso sāvakassa pubbayogo pubbacariyā
dhammakkhānaṃ dhammadesanāti? Na hevaṃ vattabbe … pe ….</p>
<p><a class="sc" id="5"></a>
<a class="ms" id="p_32Kv_1086"></a>
๐ Tathāgatabalaṃ sāvakasādhāraṇanti? Āmantā. Tathāgato jino satthā
sammāsambuddho sabbaññū sabbadassāvī dhammassāmī dhammappaṭisaraṇoti? Āmantā.
Sāvako jino satthā sammāsambuddho sabbaññū sabbadassāvī dhammassāmī
dhammappaṭisaraṇoti? Na hevaṃ vattabbe … pe ….</p>
<p><a class="sc" id="6"></a>
<a class="pts1" id="pts229"></a>
<a class="ms" id="p_32Kv_1087"></a>
๐ Tathāgatabalaṃ sāvakasādhāraṇanti? Āmantā. Tathāgato anuppannassa maggassa
uppādetā asañjātassa maggassa sañjanetā anakkhātassa maggassa akkhātā maggaññū
maggavidū maggakovidoti? Āmantā. Sāvako anuppannassa maggassa uppādetā
asañjātassa maggassa sañjanetā anakkhātassa maggassa akkhātā maggaññū maggavidū
maggakovidoti? Na hevaṃ vattabbe … pe ….</p>
<p><a class="sc" id="7"></a>
<a class="ms" id="p_32Kv_1088"></a>
๐ Indriyaparopariyattaṃ yathābhūtaṃ ñāṇaṃ tathāgatabalaṃ sāvakasādhāraṇanti?
Āmantā. Sāvako sabbaññū sabbadassāvīti? Na hevaṃ vattabbe … pe ….</p>
<p><a class="sc" id="8"></a>
<a class="ms" id="p_32Kv_1089"></a>
<a class="msdiv" id="msdiv355"></a>
× Sāvako ṭhānāṭhānaṃ jānātīti? Āmantā. Hañci sāvako ṭhānāṭhānaṃ jānāti, tena
vata re vattabbe—“ṭhānāṭhānaṃ yathābhūtaṃ ñāṇaṃ tathāgatabalaṃ
sāvakasādhāraṇan”ti.</p>
<p><a class="sc" id="9"></a>
<a class="ms" id="p_32Kv_1090"></a>
× Sāvako atītānāgatapaccuppannānaṃ kammasamādānānaṃ ṭhānaso hetuso vipākaṃ
jānātīti? Āmantā. Hañci sāvako atītānāgatapaccuppannānaṃ kammasamādānānaṃ
ṭhānaso hetuso vipākaṃ jānāti, tena vata re vattabbe—“atītānāgatapaccuppannānaṃ
kammasamādānānaṃ ṭhānaso hetuso vipākaṃ yathābhūtaṃ ñāṇaṃ tathāgatabalaṃ
sāvakasādhāraṇan”ti.</p>
<p><a class="sc" id="10"></a>
<a class="ms" id="p_32Kv_1091"></a>
× Sāvako sabbatthagāminiṃ paṭipadaṃ jānātīti? Āmantā. Hañci sāvako
sabbatthagāminiṃ paṭipadaṃ jānāti, tena vata re vattabbe—“sabbatthagāminiṃ
paṭipadaṃ yathābhūtaṃ ñāṇaṃ tathāgatabalaṃ sāvakasādhāraṇan”ti.</p>
<p><a class="sc" id="11"></a>
<a class="ms" id="p_32Kv_1092"></a>
× Sāvako anekadhātuṃ nānādhātuṃ lokaṃ jānātīti? Āmantā. Hañci sāvako
anekadhātuṃ nānādhātuṃ lokaṃ jānāti, tena vata re vattabbe—“anekadhātuṃ
nānādhātuṃ lokaṃ yathābhūtaṃ ñāṇaṃ tathāgatabalaṃ sāvakasādhāraṇan”ti.</p>
<p><a class="sc" id="12"></a>
<a class="pts1" id="pts230"></a>
<a class="ms" id="p_32Kv_1093"></a>
× Sāvako sattānaṃ nānādhimuttikataṃ jānātīti? Āmantā. Hañci sāvako sattānaṃ
nānādhimuttikataṃ jānāti, tena vata re vattabbe—“sattānaṃ nānādhimuttikataṃ
yathābhūtaṃ ñāṇaṃ tathāgatabalaṃ sāvakasādhāraṇan”ti.</p>
<p><a class="sc" id="13"></a>
<a class="ms" id="p_32Kv_1094"></a>
× Sāvako jhānavimokkhasamādhisamāpattīnaṃ saṃkilesaṃ vodānaṃ vuṭṭhānaṃ
jānātīti? Āmantā. Hañci sāvako jhānavimokkhasamādhisamāpattīnaṃ saṃkilesaṃ
vodānaṃ vuṭṭhānaṃ jānāti, tena vata re vattabbe—“jhānavimokkhasamādhisamāpattīnaṃ saṃkilesaṃ vodānaṃ vuṭṭhānaṃ yathābhūtaṃ ñāṇaṃ tathāgatabalaṃ sāvakasādhāraṇan”ti.</p>
<p><a class="sc" id="14"></a>
<a class="ms" id="p_32Kv_1095"></a>
× Sāvako pubbenivāsānussatiṃ jānātīti? Āmantā. Hañci sāvako pubbenivāsānussatiṃ
jānāti, tena vata re vattabbe—“pubbenivāsānussati yathābhūtaṃ ñāṇaṃ
tathāgatabalaṃ sāvakasādhāraṇan”ti.</p>
<p><a class="sc" id="15"></a>
<a class="ms" id="p_32Kv_1096"></a>
× Sāvako sattānaṃ cutūpapātaṃ jānātīti? Āmantā. Hañci sāvako sattānaṃ
cutūpapātaṃ jānāti, tena vata re vattabbe—“sattānaṃ cutūpapātaṃ yathābhūtaṃ
ñāṇaṃ tathāgatabalaṃ sāvakasādhāraṇan”ti.</p>
<p><a class="sc" id="16"></a>
<a class="ms" id="p_32Kv_1097"></a>
× Nanu tathāgatassāpi āsavā khīṇā sāvakassāpi āsavā khīṇāti? Āmantā. Atthi
kiñci nānākaraṇaṃ tathāgatassa vā sāvakassa vā āsavakkhayena vā āsavakkhayaṃ
vimuttiyā vā vimuttīti? Natthi. Hañci natthi kiñci nānākaraṇaṃ tathāgatassa vā
sāvakassa vā āsavakkhayena vā āsavakkhayaṃ vimuttiyā vā vimutti, tena vata re
vattabbe—“āsavānaṃ khaye yathābhūtaṃ ñāṇaṃ tathāgatabalaṃ sāvakasādhāraṇan”ti.</p>
<p><a class="sc" id="17"></a>
<a class="pts1" id="pts231"></a>
<a class="ms" id="p_32Kv_1098"></a>
<a class="msdiv" id="msdiv356"></a>
× Āsavānaṃ khaye yathābhūtaṃ ñāṇaṃ tathāgatabalaṃ sāvakasādhāraṇanti? Āmantā.
Ṭhānāṭhāne yathābhūtaṃ ñāṇaṃ tathāgatabalaṃ sāvakasādhāraṇanti? Na hevaṃ
vattabbe … pe ….</p>
<p><a class="sc" id="18"></a>
<a class="ms" id="p_32Kv_1099"></a>
× Āsavānaṃ khaye yathābhūtaṃ ñāṇaṃ tathāgatabalaṃ sāvakasādhāraṇanti? Āmantā.
Sattānaṃ cutūpapāte yathābhūtaṃ ñāṇaṃ tathāgatabalaṃ sāvakasādhāraṇanti? Na
hevaṃ vattabbe … pe ….</p>
<p><a class="sc" id="19"></a>
<a class="ms" id="p_32Kv_1100"></a>
× Ṭhānāṭhāne yathābhūtaṃ ñāṇaṃ tathāgatabalaṃ sāvakaasādhāraṇanti? Āmantā.
Āsavānaṃ khaye yathābhūtaṃ ñāṇaṃ tathāgatabalaṃ sāvakaasādhāraṇanti? Na hevaṃ
vattabbe … pe ….</p>
<p><a class="sc" id="20"></a>
<a class="ms" id="p_32Kv_1101"></a>
× Sattānaṃ cutūpapāte yathābhūtaṃ ñāṇaṃ tathāgatabalaṃ sāvakaasādhāraṇanti?
Āmantā. Āsavānaṃ khaye yathābhūtaṃ ñāṇaṃ tathāgatabalaṃ sāvakaasādhāraṇanti? Na
hevaṃ vattabbe … pe ….</p>
<p><a class="sc" id="21"></a>
<a class="ms" id="p_32Kv_1102"></a>
× Indriyaparopariyattaṃ yathābhūtaṃ ñāṇaṃ tathāgatabalaṃ sāvakaasādhāraṇanti?
Āmantā. Ṭhānāṭhāne yathābhūtaṃ ñāṇaṃ tathāgatabalaṃ sāvakaasādhāraṇanti? <span class="var" title="ayamettha sādhāraṇapakkhaṃ sandhāya paṭikkhepo (ṭīkā oloketabbā)" id="note178">Na
hevaṃ vattabbe</span> … pe ….</p>
<p><a class="sc" id="22"></a>
<a class="ms" id="p_32Kv_1103"></a>
× Indriyaparopariyattaṃ yathābhūtaṃ ñāṇaṃ tathāgatabalaṃ sāvakaasādhāraṇanti?
Āmantā … pe …. Āsavānaṃ khaye yathābhūtaṃ ñāṇaṃ tathāgatabalaṃ
sāvakaasādhāraṇanti? Na hevaṃ vattabbe … pe ….</p>
<p><a class="sc" id="23"></a>
<a class="pts1" id="pts232"></a>
<a class="ms" id="p_32Kv_1104"></a>
× Ṭhānāṭhāne yathābhūtaṃ ñāṇaṃ tathāgatabalaṃ sāvakasādhāraṇanti? Āmantā.
Indriyaparopariyattaṃ yathābhūtaṃ ñāṇaṃ tathāgatabalaṃ sāvakasādhāraṇanti? Na
hevaṃ vattabbe … pe ….</p>
<p><a class="sc" id="24"></a>
<a class="ms" id="p_32Kv_1105"></a>
× Āsavānaṃ khaye yathābhūtaṃ ñāṇaṃ tathāgatabalaṃ sāvakasādhāraṇanti? Āmantā.
Indriyaparopariyattaṃ yathābhūtaṃ ñāṇaṃ tathāgatabalaṃ sāvakasādhāraṇanti? Na
hevaṃ vattabbe … pe ….</p>
<p class="endsutta">
<a class="sc" id="25"></a>
<a class="ms" id="p_32Kv_1106"></a>
Balakathā niṭṭhitā.</p>
<h2>2 Ariyantikathā</h2>
<p><a class="sc" id="26"></a>
<a class="ms" id="p_32Kv_1107"></a>
<a class="msdiv" id="msdiv357"></a>
๐ Ṭhānāṭhāne yathābhūtaṃ ñāṇaṃ tathāgatabalaṃ ariyanti? Āmantā. Maggo phalaṃ
nibbānaṃ, sotāpattimaggo sotāpattiphalaṃ, sakadāgāmimaggo sakadāgāmiphalaṃ,
anāgāmimaggo anāgāmiphalaṃ, arahattamaggo arahattaphalaṃ, satipaṭṭhānaṃ
sammappadhānaṃ iddhipādo indriyaṃ balaṃ bojjhaṅgoti? Na hevaṃ vattabbe … pe ….</p>
<p><a class="sc" id="27"></a>
<a class="ms" id="p_32Kv_1108"></a>
๐ Ṭhānāṭhāne yathābhūtaṃ ñāṇaṃ tathāgatabalaṃ ariyanti? Āmantā.
Suññatārammaṇanti? Na hevaṃ vattabbe … pe …. Suññatārammaṇanti? Āmantā.
Ṭhānāṭhānañca manasi karoti, suññatañca manasi karotīti? Na hevaṃ vattabbe … pe
….</p>
<p><a class="sc" id="28"></a>
<a class="pts1" id="pts233"></a>
<a class="ms" id="p_32Kv_1109"></a>
๐ Ṭhānāṭhānañca manasi karoti, suññatañca manasi karotīti? Āmantā. Dvinnaṃ
phassānaṃ dvinnaṃ cittānaṃ samodhānaṃ hotīti? Na hevaṃ vattabbe … pe …
ṭhānāṭhāne yathābhūtaṃ ñāṇaṃ tathāgatabalaṃ ariyanti? Āmantā. Animittārammaṇaṃ
… pe … appaṇihitārammaṇanti? Na hevaṃ vattabbe … pe … appaṇihitārammaṇanti?
Āmantā. Ṭhānāṭhānañca manasi karoti, appaṇihitañca manasi karotīti? Na hevaṃ
vattabbe … pe ….</p>
<p><a class="sc" id="29"></a>
<a class="ms" id="p_32Kv_1110"></a>
๐ Ṭhānāṭhānañca manasi karoti, appaṇihitañca manasi karotīti? Āmantā. Dvinnaṃ
phassānaṃ dvinnaṃ cittānaṃ samodhānaṃ hotīti? Na hevaṃ vattabbe … pe ….</p>
<p><a class="sc" id="30"></a>
<a class="ms" id="p_32Kv_1111"></a>
<a class="msdiv" id="msdiv358"></a>
๐ Satipaṭṭhānā ariyā suññatārammaṇāti? Āmantā. Ṭhānāṭhāne yathābhūtaṃ ñāṇaṃ
tathāgatabalaṃ ariyaṃ suññatārammaṇanti? Na hevaṃ vattabbe … pe ….</p>
<p><a class="sc" id="31"></a>
<a class="ms" id="p_32Kv_1112"></a>
๐ Satipaṭṭhānā ariyā animittārammaṇā … appaṇihitārammaṇāti? Āmantā. Ṭhānāṭhāne
yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti? Na hevaṃ vattabbe
… pe ….</p>
<p><a class="sc" id="32"></a>
<a class="ms" id="p_32Kv_1113"></a>
๐ Sammappadhānā, iddhipādā, indriyā, balā, bojjhaṅgā ariyā suññatārammaṇāti?
Āmantā. Ṭhānāṭhāne yathābhūtaṃ ñāṇaṃ tathāgatabalaṃ ariyaṃ suññatārammaṇanti?
Na hevaṃ vattabbe … pe …</p>
<p><a class="sc" id="33"></a>
<a class="pts1" id="pts234"></a>
<a class="ms" id="p_32Kv_1114"></a>
๐ Bojjhaṅgā ariyā animittārammaṇā … appaṇihitārammaṇāti? Āmantā. Ṭhānāṭhāne
yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti? Na hevaṃ vattabbe
… pe ….</p>
<p><a class="sc" id="34"></a>
<a class="ms" id="p_32Kv_1115"></a>
<a class="msdiv" id="msdiv359"></a>
๐ Ṭhānāṭhāne yathābhūtaṃ ñāṇaṃ tathāgatabalaṃ ariyaṃ na vattabbaṃ—
“suññatārammaṇan”ti? Āmantā. Satipaṭṭhānā ariyā na vattabbā—
“suññatārammaṇā”ti? Na hevaṃ vattabbe … pe ….</p>
<p><a class="sc" id="35"></a>
<a class="ms" id="p_32Kv_1116"></a>
๐ Ṭhānāṭhāne yathābhūtaṃ ñāṇaṃ tathāgatabalaṃ ariyaṃ na vattabbaṃ—
animittārammaṇaṃ … pe … appaṇihitārammaṇanti? Āmantā. Satipaṭṭhānā ariyā na
vattabbā—“appaṇihitārammaṇā”ti? Na hevaṃ vattabbe … pe ….</p>
<p><a class="sc" id="36"></a>
<a class="ms" id="p_32Kv_1117"></a>
๐ Ṭhānāṭhāne yathābhūtaṃ ñāṇaṃ tathāgatabalaṃ ariyaṃ na vattabbaṃ—
suññatārammaṇaṃ … pe … animittārammaṇaṃ … pe … appaṇihitārammaṇanti? Āmantā.
Sammappadhānaṃ … pe … bojjhaṅgā ariyā na vattabbā—“appaṇihitārammaṇā”ti? Na
hevaṃ vattabbe … pe …</p>
<p><a class="sc" id="37"></a>
<a class="ms" id="p_32Kv_1118"></a>
<a class="msdiv" id="msdiv360"></a>
๐ Sattānaṃ cutūpapāte yathābhūtaṃ ñāṇaṃ tathāgatabalaṃ ariyanti? Āmantā. Maggo
phalaṃ nibbānaṃ, sotāpattimaggo sotāpattiphalaṃ … pe … bojjhaṅgoti? Na hevaṃ
vattabbe … pe ….</p>
<p><a class="sc" id="38"></a>
<a class="pts1" id="pts235"></a>
<a class="ms" id="p_32Kv_1119"></a>
๐ Sattānaṃ cutūpapāte yathābhūtaṃ ñāṇaṃ tathāgatabalaṃ ariyanti? Āmantā.
Suññatārammaṇanti? Na hevaṃ vattabbe … pe … suññatārammaṇanti? Āmantā. Sattānaṃ
cutūpapātañca manasi karoti, suññatañca manasi karotīti? Na hevaṃ vattabbe … pe
….</p>
<p><a class="sc" id="39"></a>
<a class="ms" id="p_32Kv_1120"></a>
๐ Sattānaṃ cutūpapātañca manasi karoti, suññatañca manasi karotīti? Āmantā.
Dvinnaṃ phassānaṃ dvinnaṃ cittānaṃ samodhānaṃ hotīti? Na hevaṃ vattabbe … pe
….</p>
<p><a class="sc" id="40"></a>
<a class="ms" id="p_32Kv_1121"></a>
๐ Sattānaṃ cutūpapāte yathābhūtaṃ ñāṇaṃ tathāgatabalaṃ ariyanti? Āmantā.
Animittārammaṇaṃ appaṇihitārammaṇanti? Na hevaṃ vattabbe … pe …
appaṇihitārammaṇanti? Āmantā. Sattānaṃ cutūpapātañca manasi karoti,
appaṇihitañca manasi karotīti? Na hevaṃ vattabbe … pe ….</p>
<p><a class="sc" id="41"></a>
<a class="ms" id="p_32Kv_1122"></a>
๐ Sattānaṃ cutūpapātañca manasi karoti, appaṇihitañca manasi karotīti? Āmantā.
Dvinnaṃ phassānaṃ dvinnaṃ cittānaṃ samodhānaṃ hotīti? Na hevaṃ vattabbe … pe
….</p>
<p><a class="sc" id="42"></a>
<a class="ms" id="p_32Kv_1123"></a>
<a class="msdiv" id="msdiv361"></a>
๐ Satipaṭṭhānā ariyā suññatārammaṇā … pe … animittārammaṇā … pe …
appaṇihitārammaṇāti? Āmantā. Sattānaṃ cutūpapāte yathābhūtaṃ ñāṇaṃ
tathāgatabalaṃ ariyaṃ appaṇihitārammaṇanti? Na hevaṃ vattabbe … pe ….</p>
<p><a class="sc" id="43"></a>
<a class="pts1" id="pts236"></a>
<a class="ms" id="p_32Kv_1124"></a>
๐ Sammappadhānaṃ … pe … bojjhaṅgā ariyā suññatārammaṇā … pe … animittārammaṇā …
pe … appaṇihitārammaṇāti? Āmantā. Sattānaṃ cutūpapāte yathābhūtaṃ ñāṇaṃ
tathāgatabalaṃ ariyaṃ appaṇihitārammaṇanti? Na hevaṃ vattabbe … pe ….</p>
<p><a class="sc" id="44"></a>
<a class="ms" id="p_32Kv_1125"></a>
๐ Sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ na vattabbaṃ—
suññatārammaṇaṃ … pe … animittārammaṇaṃ … pe … appaṇihitārammaṇanti? Āmantā.
Satipaṭṭhānā ariyā na vattabbā—“appaṇihitārammaṇā”ti? Na hevaṃ vattabbe … pe
….</p>
<p><a class="sc" id="45"></a>
<a class="ms" id="p_32Kv_1126"></a>
<a class="msdiv" id="msdiv362"></a>
๐ Sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ na vattabbaṃ—
suññatārammaṇaṃ … pe … animittārammaṇaṃ … pe … appaṇihitārammaṇanti? Āmantā.
Sammappadhānā … pe … bojjhaṅgā ariyā na vattabbā—“appaṇihitārammaṇā”ti? Na
hevaṃ vattabbe … pe ….</p>
<p><a class="sc" id="46"></a>
<a class="ms" id="p_32Kv_1127"></a>
× Āsavānaṃ khaye yathābhūtaṃ ñāṇaṃ tathāgatabalaṃ ariyanti? Āmantā. Ṭhānāṭhāne
yathābhūtaṃ ñāṇaṃ tathāgatabalaṃ ariyanti? Na hevaṃ vattabbe … pe ….</p>
<p><a class="sc" id="47"></a>
<a class="pts1" id="pts237"></a>
<a class="ms" id="p_32Kv_1128"></a>
× Āsavānaṃ khaye yathābhūtaṃ ñāṇaṃ tathāgatabalaṃ ariyanti? Āmantā. Sattānaṃ
cutūpapāte yathābhūtaṃ ñāṇaṃ tathāgatabalaṃ ariyanti? Na hevaṃ vattabbe … pe
….</p>
<p><a class="sc" id="48"></a>
<a class="ms" id="p_32Kv_1129"></a>
× Ṭhānāṭhāne yathābhūtaṃ ñāṇaṃ tathāgatabalaṃ na vattabbaṃ—“ariyan”ti? Āmantā.
Āsavānaṃ khaye yathābhūtaṃ ñāṇaṃ tathāgatabalaṃ na vattabbaṃ— “ariyan”ti? Na
hevaṃ vattabbe … pe …</p>
<p><a class="sc" id="49"></a>
<a class="ms" id="p_32Kv_1130"></a>
× Sattānaṃ cutūpapāte yathābhūtaṃ ñāṇaṃ tathāgatabalaṃ na vattabbaṃ—
“ariyan”ti? Āmantā. Āsavānaṃ khaye yathābhūtaṃ ñāṇaṃ tathāgatabalaṃ na
vattabbaṃ—“ariyan”ti? Na hevaṃ vattabbe … pe ….</p>
<p><a class="sc" id="50"></a>
<a class="ms" id="p_32Kv_1131"></a>
× Āsavānaṃ khaye yathābhūtaṃ ñāṇaṃ tathāgatabalaṃ ariyaṃ suññatārammaṇanti?
Āmantā. Ṭhānāṭhāne yathābhūtaṃ ñāṇaṃ tathāgatabalaṃ ariyaṃ suññatārammaṇanti?
Na hevaṃ vattabbe … pe …</p>
<p><a class="sc" id="51"></a>
<a class="ms" id="p_32Kv_1132"></a>
× Āsavānaṃ khaye yathābhūtaṃ ñāṇaṃ tathāgatabalaṃ ariyaṃ animittārammaṇaṃ …
appaṇihitārammaṇanti? Āmantā. Ṭhānāṭhāne yathābhūtaṃ ñāṇaṃ tathāgatabalaṃ
ariyaṃ appaṇihitārammaṇanti? Na hevaṃ vattabbe … pe ….</p>
<p><a class="sc" id="52"></a>
<a class="ms" id="p_32Kv_1133"></a>
× Āsavānaṃ khaye yathābhūtaṃ ñāṇaṃ tathāgatabalaṃ ariyaṃ suññatārammaṇaṃ … pe …
animittārammaṇaṃ … pe … appaṇihitārammaṇanti? Āmantā … pe …. Sattānaṃ
cutūpapāte yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti? Na
hevaṃ vattabbe … pe ….</p>
<p><a class="sc" id="53"></a>
<a class="pts1" id="pts238"></a>
<a class="ms" id="p_32Kv_1134"></a>
× Ṭhānāṭhāne yathābhūtaṃ ñāṇaṃ tathāgatabalaṃ ariyaṃ na vattabbaṃ—
“suññatārammaṇan”ti? Āmantā. Āsavānaṃ khaye yathābhūtaṃ ñāṇaṃ tathāgatabalaṃ
ariyaṃ na vattabbaṃ—“suññatārammaṇan”ti? Na hevaṃ vattabbe … pe ….</p>
<p><a class="sc" id="54"></a>
<a class="ms" id="p_32Kv_1135"></a>
× Ṭhānāṭhāne yathābhūtaṃ ñāṇaṃ tathāgatabalaṃ ariyaṃ na vattabbaṃ—
animittārammaṇaṃ … appaṇihitārammaṇanti? Āmantā. Āsavānaṃ khaye yathābhūtaṃ
ñāṇaṃ tathāgatabalaṃ ariyaṃ na vattabbaṃ—“appaṇihitārammaṇan”ti? Na hevaṃ
vattabbe … pe ….</p>
<p><a class="sc" id="55"></a>
<a class="ms" id="p_32Kv_1136"></a>
× Sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ na vattabbaṃ—
suññatārammaṇaṃ … pe … animittārammaṇaṃ … pe … appaṇihitārammaṇanti? Āmantā.
Āsavānaṃ khaye yathābhūtaṃ ñāṇaṃ tathāgatabalaṃ ariyaṃ na vattabbaṃ—
“appaṇihitārammaṇan”ti? Na hevaṃ vattabbe … pe ….</p>
<p class="endsutta">
<a class="sc" id="56"></a>
<a class="ms" id="p_32Kv_1137"></a>
Ariyantikathā niṭṭhitā.</p>
<h2>3 Vimuttikathā</h2>
<p><a class="sc" id="57"></a>
<a class="ms" id="p_32Kv_1138"></a>
<a class="msdiv" id="msdiv363"></a>
๐ Sarāgaṃ cittaṃ vimuccatīti? Āmantā. Rāgasahagataṃ rāgasahajātaṃ
rāgasaṃsaṭṭhaṃ rāgasampayuttaṃ rāgasahabhu rāgānuparivatti akusalaṃ lokiyaṃ
sāsavaṃ saṃyojaniyaṃ ganthaniyaṃ oghaniyaṃ yoganiyaṃ nīvaraṇiyaṃ parāmaṭṭhaṃ
upādāniyaṃ saṃkilesiyaṃ cittaṃ vimuccatīti? Na hevaṃ vattabbe … pe ….</p>
<p><a class="sc" id="58"></a>
<a class="pts1" id="pts239"></a>
<a class="ms" id="p_32Kv_1139"></a>
๐ Saphassaṃ cittaṃ vimuccati, phasso ca cittañca ubho vimuccantīti? Āmantā.
Sarāgaṃ cittaṃ vimuccati, rāgo ca cittañca ubho vimuccantīti? Na hevaṃ vattabbe
… pe ….</p>
<p><a class="sc" id="59"></a>
<a class="ms" id="p_32Kv_1140"></a>
๐ Savedanaṃ … pe … sasaññaṃ … pe … sacetanaṃ … pe … <span class="var" title="sasaññaṃ (bj, mr)" id="note179">sapaññaṃ</span> cittaṃ vimuccati,
paññā ca cittañca ubho vimuccantīti? Āmantā. Sarāgaṃ cittaṃ vimuccati, rāgo ca
cittañca ubho vimuccantīti? Na hevaṃ vattabbe … pe ….</p>
<p><a class="sc" id="60"></a>
<a class="ms" id="p_32Kv_1141"></a>
๐ Saphassaṃ sarāgaṃ cittaṃ vimuccati, phasso ca cittañca ubho vimuccantīti?
Āmantā. Rāgo ca cittañca ubho vimuccantīti? Na hevaṃ vattabbe … pe ….</p>
<p><a class="sc" id="61"></a>
<a class="ms" id="p_32Kv_1142"></a>
๐ Savedanaṃ sarāgaṃ … pe … sasaññaṃ sarāgaṃ … pe … sacetanaṃ sarāgaṃ … pe …
sapaññaṃ sarāgaṃ cittaṃ vimuccati, paññā ca cittañca ubho vimuccantīti? Āmantā.
Rāgo ca cittañca ubho vimuccantīti? Na hevaṃ vattabbe … pe ….</p>
<p><a class="sc" id="62"></a>
<a class="ms" id="p_32Kv_1143"></a>
<a class="msdiv" id="msdiv364"></a>
๐ Sadosaṃ cittaṃ vimuccatīti? Āmantā. Dosasahagataṃ dosasahajātaṃ
dosasaṃsaṭṭhaṃ dosasampayuttaṃ dosasahabhu dosānuparivatti akusalaṃ lokiyaṃ
sāsavaṃ … pe … saṃkilesiyaṃ cittaṃ vimuccatīti? Na hevaṃ vattabbe … pe ….</p>
<p><a class="sc" id="63"></a>
<a class="ms" id="p_32Kv_1144"></a>
๐ Saphassaṃ cittaṃ vimuccati, phasso ca cittañca ubho vimuccantīti? Āmantā.
Sadosaṃ cittaṃ vimuccati, doso ca cittañca ubho vimuccantīti? Na hevaṃ vattabbe
… pe ….</p>
<p><a class="sc" id="64"></a>
<a class="pts1" id="pts240"></a>
<a class="ms" id="p_32Kv_1145"></a>
๐ Savedanaṃ … pe … sasaññaṃ … pe … sacetanaṃ … pe … sapaññaṃ cittaṃ vimuccati,
paññā ca cittañca ubho vimuccantīti? Āmantā. Sadosaṃ cittaṃ vimuccati, doso ca
cittañca ubho vimuccantīti? Na hevaṃ vattabbe … pe ….</p>
<p><a class="sc" id="65"></a>
<a class="ms" id="p_32Kv_1146"></a>
๐ Saphassaṃ sadosaṃ cittaṃ vimuccati, phasso ca cittañca ubho vimuccantīti?
Āmantā. Sadosaṃ cittaṃ vimuccati, doso ca cittañca ubho vimuccantīti? Na hevaṃ
vattabbe … pe ….</p>
<p><a class="sc" id="66"></a>
<a class="ms" id="p_32Kv_1147"></a>
๐ Savedanaṃ sadosaṃ … sasaññaṃ sadosaṃ … sacetanaṃ sadosaṃ … sapaññaṃ sadosaṃ
cittaṃ vimuccati, paññā ca cittañca ubho vimuccantīti? Āmantā. Doso ca cittañca
ubho vimuccantīti? Na hevaṃ vattabbe … pe ….</p>
<p><a class="sc" id="67"></a>
<a class="ms" id="p_32Kv_1148"></a>
<a class="msdiv" id="msdiv365"></a>
๐ Samohaṃ cittaṃ vimuccatīti? Āmantā. Mohasahagataṃ mohasahajātaṃ
mohasaṃsaṭṭhaṃ mohasampayuttaṃ mohasahabhu mohānuparivatti akusalaṃ lokiyaṃ
sāsavaṃ … pe … saṃkilesiyaṃ cittaṃ vimuccatīti? Na hevaṃ vattabbe … pe ….</p>
<p><a class="sc" id="68"></a>
<a class="ms" id="p_32Kv_1149"></a>
๐ Saphassaṃ cittaṃ vimuccati, phasso ca cittañca ubho vimuccantīti? Āmantā.
Samohaṃ cittaṃ vimuccati, moho ca cittañca ubho vimuccantīti? Na hevaṃ vattabbe
… pe ….</p>
<p><a class="sc" id="69"></a>
<a class="ms" id="p_32Kv_1150"></a>
๐ Savedanaṃ … sasaññaṃ … sacetanaṃ … sapaññaṃ cittaṃ vimuccati, paññā ca
cittañca ubho vimuccantīti? Āmantā. Samohaṃ cittaṃ vimuccati, moho ca cittañca
ubho vimuccantīti? Na hevaṃ vattabbe … pe ….</p>
<p><a class="sc" id="70"></a>
<a class="pts1" id="pts241"></a>
<a class="ms" id="p_32Kv_1151"></a>
๐ Saphassaṃ samohaṃ cittaṃ vimuccati, phasso ca cittañca ubho vimuccantīti?
Āmantā. Moho ca cittañca ubho vimuccantīti? Na hevaṃ vattabbe … pe ….</p>
<p><a class="sc" id="71"></a>
<a class="ms" id="p_32Kv_1152"></a>
๐ Savedanaṃ samohaṃ … sasaññaṃ samohaṃ … sacetanaṃ samohaṃ … pe … sapaññaṃ
samohaṃ cittaṃ vimuccati, paññā ca cittañca ubho vimuccantīti? Āmantā. Moho ca
cittañca ubho vimuccantīti? Na hevaṃ vattabbe … pe ….</p>
<p><a class="sc" id="72"></a>
<a class="ms" id="p_32Kv_1153"></a>
๐ Sarāgaṃ sadosaṃ samohaṃ cittaṃ vimuccatīti? Āmantā. Vītarāgaṃ vītadosaṃ
vītamohaṃ nikkilesaṃ cittaṃ vimuccatīti? Na hevaṃ vattabbe … pe … tena hi na
vattabbaṃ—“sarāgaṃ sadosaṃ samohaṃ cittaṃ vimuccatī”ti.</p>
<p class="endsutta">
<a class="sc" id="73"></a>
<a class="ms" id="p_32Kv_1154"></a>
<span class="var" title="vimuccatikathā (s1-3)" id="note180">Vimuttikathā</span> niṭṭhitā.</p>
<h2>4 Vimuccamānakathā</h2>
<p><a class="sc" id="74"></a>
<a class="ms" id="p_32Kv_1155"></a>
<a class="msdiv" id="msdiv366"></a>
๐ Vimuttaṃ vimuccamānanti? Āmantā. Ekadesaṃ vimuttaṃ, ekadesaṃ avimuttanti? Na
hevaṃ vattabbe … pe ….</p>
<p><a class="sc" id="75"></a>
<a class="ms" id="p_32Kv_1156"></a>
๐ Ekadesaṃ vimuttaṃ, ekadesaṃ avimuttanti? Āmantā. Ekadesaṃ sotāpanno, ekadesaṃ
na sotāpanno, ekadesaṃ sotāpattiphalappatto paṭiladdho adhigato sacchikato
upasampajja viharati, kāyena phusitvā viharati, ekadesaṃ na kāyena phusitvā
viharati, ekadesaṃ sattakkhattuparamo kolaṃkolo ekabījī buddhe aveccappasādena
samannāgato dhamme … pe … saṃghe … pe … ariyakantehi sīlehi samannāgato,
ekadesaṃ ariyakantehi sīlehi na samannāgatoti? Na hevaṃ vattabbe … pe ….</p>
<p><a class="sc" id="76"></a>
<a class="pts1" id="pts242"></a>
<a class="ms" id="p_32Kv_1157"></a>
๐ Ekadesaṃ vimuttaṃ, ekadesaṃ avimuttanti? Āmantā. Ekadesaṃ sakadāgāmī,
ekadesaṃ na sakadāgāmī, ekadesaṃ sakadāgāmiphalappatto paṭiladdho adhigato
sacchikato upasampajja viharati, kāyena phusitvā viharati, ekadesaṃ na kāyena
phusitvā viharatīti? Na hevaṃ vattabbe … pe ….</p>
<p><a class="sc" id="77"></a>
<a class="ms" id="p_32Kv_1158"></a>
๐ Ekadesaṃ vimuttaṃ, ekadesaṃ avimuttanti? Āmantā. Ekadesaṃ anāgāmī, ekadesaṃ
na anāgāmī, ekadesaṃ anāgāmiphalappatto paṭiladdho adhigato sacchikato
upasampajja viharati, kāyena phusitvā viharati, ekadesaṃ na kāyena phusitvā
viharati, ekadesaṃ antarāparinibbāyī, upahaccaparinibbāyī, asaṅkhāraparinibbāyī, sasaṅkhāraparinibbāyī, uddhaṃsotoakaniṭṭhagāmī, ekadesaṃ na uddhaṃsotoakaniṭṭhagāmīti? Na hevaṃ vattabbe … pe ….</p>
<p><a class="sc" id="78"></a>
<a class="ms" id="p_32Kv_1159"></a>
๐ Ekadesaṃ vimuttaṃ, ekadesaṃ avimuttanti? Āmantā. Ekadesaṃ arahā ekadesaṃ na
arahā, ekadesaṃ arahattappatto paṭiladdho adhigato sacchikato upasampajja
viharati, kāyena phusitvā viharati, ekadesaṃ na kāyena phusitvā viharati,
ekadesaṃ vītarāgo vītadoso vītamoho … pe … ekadesaṃ sacchikātabbaṃ sacchikataṃ,
ekadesaṃ sacchikātabbaṃ na sacchikatanti? Na hevaṃ vattabbe … pe ….</p>
<p><a class="sc" id="79"></a>
<a class="ms" id="p_32Kv_1160"></a>
๐ Vimuttaṃ vimuccamānanti? Āmantā. Uppādakkhaṇe vimuttaṃ, bhaṅgakkhaṇe
vimuccamānanti? Na hevaṃ vattabbe … pe ….</p>
<p><a class="sc" id="80"></a>
<a class="pts1" id="pts243"></a>
<a class="ms" id="p_32Kv_1161"></a>
<a class="msdiv" id="msdiv367"></a>
× Na vattabbaṃ—“vimuttaṃ vimuccamānan”ti? Āmantā. Nanu vuttaṃ bhagavatā— “<span class="cross" title="^dn2#111 [Sāmaññaphalasutta/4.3.3.8. Āsavakkhayañāṇa]" id="note181">^</span> tassa
evaṃ jānato evaṃ passato kāmāsavāpi cittaṃ vimuccati, bhavāsavāpi cittaṃ
vimuccati, avijjāsavāpi cittaṃ vimuccatī”ti. Attheva suttantoti? Āmantā. <span class="var" title="tena hi (bj, s1-3, km, pts1) | tena hi na vattabbaṃ (mr)" id="note182">Tena
hi vattabbaṃ</span>—“vimuttaṃ vimuccamānan”ti.</p>
<p><a class="sc" id="81"></a>
<a class="ms" id="p_32Kv_1162"></a>
๐ Vimuttaṃ vimuccamānanti? Āmantā. Nanu vuttaṃ bhagavatā—“<span class="cross" title="^dn2#111 [Sāmaññaphalasutta/4.3.3.8. Āsavakkhayañāṇa]" id="note183">^</span> so evaṃ samāhite
citte parisuddhe pariyodāte anaṅgaṇe vigatūpakkilese mudubhūte kammaniye ṭhite
āneñjappatte āsavānaṃ khayañāṇāya cittaṃ abhininnāmetī”ti. Attheva suttantoti?
Āmantā. Tena hi na vattabbaṃ—“vimuttaṃ vimuccamānan”ti.</p>
<p><a class="sc" id="82"></a>
<a class="ms" id="p_32Kv_1163"></a>
๐ Atthi cittaṃ vimuccamānanti? Āmantā. Atthi cittaṃ rajjamānaṃ dussamānaṃ
muyhamānaṃ kilissamānanti? Na hevaṃ vattabbe … pe … nanu rattañceva arattañca,
duṭṭhañceva aduṭṭhañca, mūḷhañceva amūḷhañca, chinnañceva achinnañca,
bhinnañceva abhinnañca, katañceva akatañcāti? Āmantā. Hañci rattañceva
arattañca, duṭṭhañceva aduṭṭhañca, mūḷhañceva amūḷhañca, chinnañceva
achinnañca, bhinnañceva abhinnañca, katañceva akatañca, no ca vata re
vattabbe—“atthi cittaṃ vimuccamānan”ti.</p>
<p class="endsutta">
<a class="sc" id="83"></a>
<a class="ms" id="p_32Kv_1164"></a>
Vimuccamānakathā niṭṭhitā.</p>
<h2>5 Aṭṭhamakakathā</h2>
<p><a class="sc" id="84"></a>
<a class="ms" id="p_32Kv_1165"></a>
<a class="msdiv" id="msdiv368"></a>
๐ Aṭṭhamakassa puggalassa diṭṭhipariyuṭṭhānaṃ pahīnanti? Āmantā. Aṭṭhamako
puggalo sotāpanno sotāpattiphalappatto paṭiladdho adhigato sacchikato
upasampajja viharati, kāyena phusitvā viharatīti? Na hevaṃ vattabbe … pe ….</p>
<p><a class="sc" id="85"></a>
<a class="pts1" id="pts244"></a>
<a class="ms" id="p_32Kv_1166"></a>
๐ Aṭṭhamakassa puggalassa vicikicchāpariyuṭṭhānaṃ pahīnanti? Āmantā. Aṭṭhamako
puggalo sotāpanno sotāpattiphalappatto … pe … kāyena phusitvā viharatīti? Na
hevaṃ vattabbe … pe ….</p>
<p><a class="sc" id="86"></a>
<a class="ms" id="p_32Kv_1167"></a>
๐ Aṭṭhamakassa puggalassa diṭṭhipariyuṭṭhānaṃ pahīnanti? Āmantā. Aṭṭhamakassa
puggalassa diṭṭhānusayo pahīnoti? Na hevaṃ vattabbe … pe … aṭṭhamakassa
puggalassa diṭṭhipariyuṭṭhānaṃ pahīnanti? Āmantā. Aṭṭhamakassa puggalassa
vicikicchānusayo … sīlabbataparāmāso pahīnoti? Na hevaṃ vattabbe … pe ….</p>
<p><a class="sc" id="87"></a>
<a class="ms" id="p_32Kv_1168"></a>
๐ Aṭṭhamakassa puggalassa vicikicchāpariyuṭṭhānaṃ pahīnanti? Āmantā.
Aṭṭhamakassa puggalassa vicikicchānusayo pahīnoti? Na hevaṃ vattabbe … pe …
aṭṭhamakassa puggalassa vicikicchāpariyuṭṭhānaṃ pahīnanti? Āmantā. Aṭṭhamakassa
puggalassa diṭṭhānusayo … sīlabbataparāmāso pahīnoti? Na hevaṃ vattabbe … pe …</p>
<p><a class="sc" id="88"></a>
<a class="ms" id="p_32Kv_1169"></a>
๐ Aṭṭhamakassa puggalassa diṭṭhānusayo appahīnoti? Āmantā. Aṭṭhamakassa
puggalassa diṭṭhipariyuṭṭhānaṃ appahīnanti? Na hevaṃ vattabbe … pe …
aṭṭhamakassa puggalassa diṭṭhānusayo appahīnoti? Āmantā. Aṭṭhamakassa
puggalassa vicikicchāpariyuṭṭhānaṃ appahīnanti? Na hevaṃ vattabbe … pe ….</p>
<p><a class="sc" id="89"></a>
<a class="pts1" id="pts245"></a>
<a class="ms" id="p_32Kv_1170"></a>
๐ Aṭṭhamakassa puggalassa vicikicchānusayo … sīlabbataparāmāso appahīnoti?
Āmantā. Aṭṭhamakassa puggalassa diṭṭhipariyuṭṭhānaṃ appahīnanti? Na hevaṃ
vattabbe … pe … aṭṭhamakassa puggalassa sīlabbataparāmāso appahīnoti? Āmantā.
Aṭṭhamakassa puggalassa vicikicchāpariyuṭṭhānaṃ appahīnanti? Na hevaṃ vattabbe
… pe ….</p>
<p><a class="sc" id="90"></a>
<a class="ms" id="p_32Kv_1171"></a>
<a class="msdiv" id="msdiv369"></a>
๐ Aṭṭhamakassa puggalassa diṭṭhipariyuṭṭhānaṃ pahīnanti? Āmantā. Aṭṭhamakassa
puggalassa diṭṭhipariyuṭṭhānapahānāya maggo bhāvitoti? Na hevaṃ vattabbe … pe …
aṭṭhamakassa puggalassa diṭṭhipariyuṭṭhānaṃ pahīnanti? Āmantā. Aṭṭhamakassa
puggalassa diṭṭhipariyuṭṭhānapahānāya satipaṭṭhānā bhāvitā … pe … sammappadhānā
… pe … bojjhaṅgā bhāvitāti? Na hevaṃ vattabbe.</p>
<p><a class="sc" id="91"></a>
<a class="ms" id="p_32Kv_1172"></a>
๐ Aṭṭhamakassa puggalassa vicikicchāpariyuṭṭhānaṃ pahīnanti? Āmantā.
Aṭṭhamakassa puggalassa vicikicchāpariyuṭṭhānapahānāya maggo bhāvito … pe …
bojjhaṅgā bhāvitāti? Na hevaṃ vattabbe … pe ….</p>
<p><a class="sc" id="92"></a>
<a class="pts1" id="pts246"></a>
<a class="ms" id="p_32Kv_1173"></a>
๐ Aṭṭhamakassa puggalassa diṭṭhipariyuṭṭhānapahānāya maggo abhāvitoti? Āmantā.
Amaggena pahīnaṃ lokiyena sāsavena … pe … saṃkilesiyenāti? Na hevaṃ vattabbe …
pe … aṭṭhamakassa puggalassa diṭṭhipariyuṭṭhānapahānāya satipaṭṭhānā … pe …
bojjhaṅgā abhāvitāti? Āmantā. Amaggena pahīnaṃ lokiyena sāsavena … pe …
saṃkilesiyenāti? Na hevaṃ vattabbe … pe ….</p>
<p><a class="sc" id="93"></a>
<a class="ms" id="p_32Kv_1174"></a>
๐ Aṭṭhamakassa puggalassa vicikicchāpariyuṭṭhānapahānāya maggo abhāvito … pe …
satipaṭṭhānā … pe … bojjhaṅgā abhāvitāti? Āmantā. Amaggena pahīnaṃ lokiyena
sāsavena … pe … saṃkilesiyenāti? Na hevaṃ vattabbe … pe ….</p>
<p><a class="sc" id="94"></a>
<a class="ms" id="p_32Kv_1175"></a>
<a class="msdiv" id="msdiv370"></a>
× Na vattabbaṃ—“aṭṭhamakassa puggalassa diṭṭhipariyuṭṭhānaṃ pahīnan”ti? Āmantā.
Uppajjissatīti? Nuppajjissati. Hañci nuppajjissati, tena vata re
vattabbe—“aṭṭhamakassa puggalassa diṭṭhipariyuṭṭhānaṃ pahīnan”ti.</p>
<p><a class="sc" id="95"></a>
<a class="ms" id="p_32Kv_1176"></a>
× Na vattabbaṃ—“aṭṭhamakassa puggalassa vicikicchāpariyuṭṭhānaṃ pahīnan”ti?
Āmantā. Uppajjissatīti? Nuppajjissati. Hañci nuppajjissati, tena vata re
vattabbe—“aṭṭhamakassa puggalassa vicikicchāpariyuṭṭhānaṃ pahīnan”ti.</p>
<p><a class="sc" id="96"></a>
<a class="ms" id="p_32Kv_1177"></a>
๐ Aṭṭhamakassa puggalassa diṭṭhipariyuṭṭhānaṃ nuppajjissatīti katvā pahīnanti?
Āmantā. Aṭṭhamakassa puggalassa diṭṭhānusayo nuppajjissatīti katvā pahīnoti? Na
hevaṃ vattabbe … pe ….</p>
<p><a class="sc" id="97"></a>
<a class="ms" id="p_32Kv_1178"></a>
๐ Aṭṭhamakassa puggalassa diṭṭhipariyuṭṭhānaṃ nuppajjissatīti katvā pahīnanti?
Āmantā. Aṭṭhamakassa puggalassa vicikicchānusayo … sīlabbataparāmāso
nuppajjissatīti katvā pahīnoti? Na hevaṃ vattabbe … pe ….</p>
<p><a class="sc" id="98"></a>
<a class="pts1" id="pts247"></a>
<a class="ms" id="p_32Kv_1179"></a>
๐ Aṭṭhamakassa puggalassa vicikicchāpariyuṭṭhānaṃ nuppajjissatīti katvā
pahīnanti? Āmantā. Aṭṭhamakassa puggalassa vicikicchānusayo … sīlabbataparāmāso
nuppajjissatīti katvā pahīnoti? Na hevaṃ vattabbe … pe ….</p>
<p><a class="sc" id="99"></a>
<a class="ms" id="p_32Kv_1180"></a>
๐ Aṭṭhamakassa puggalassa diṭṭhipariyuṭṭhānaṃ nuppajjissatīti katvā pahīnanti?
Āmantā. Gotrabhuno puggalassa diṭṭhipariyuṭṭhānaṃ nuppajjissatīti katvā
pahīnanti? Na hevaṃ vattabbe … pe … aṭṭhamakassa puggalassa vicikicchāpariyuṭṭhānaṃ nuppajjissatīti katvā pahīnanti? Āmantā. Gotrabhuno puggalassa vicikicchāpariyuṭṭhānaṃ nuppajjissatīti katvā pahīnanti? Na hevaṃ vattabbe … pe ….</p>
<p class="endsutta">
<a class="sc" id="100"></a>
<a class="ms" id="p_32Kv_1181"></a>
Aṭṭhamakakathā niṭṭhitā.</p>
<h2>6 Aṭṭhamakassaindriyakathā</h2>
<p><a class="sc" id="101"></a>
<a class="ms" id="p_32Kv_1182"></a>
<a class="msdiv" id="msdiv371"></a>
๐ Aṭṭhamakassa puggalassa natthi saddhindriyanti? Āmantā. Aṭṭhamakassa
puggalassa natthi saddhāti? Na hevaṃ vattabbe. Aṭṭhamakassa puggalassa natthi
vīriyindriyaṃ … pe … natthi satindriyaṃ … pe … natthi samādhindriyaṃ … pe …
natthi paññindriyanti? Āmantā. Aṭṭhamakassa puggalassa natthi paññāti? Na hevaṃ
vattabbe … pe ….</p>
<p><a class="sc" id="102"></a>
<a class="pts1" id="pts248"></a>
<a class="ms" id="p_32Kv_1183"></a>
๐ Aṭṭhamakassa puggalassa atthi saddhāti? Āmantā. Aṭṭhamakassa puggalassa atthi
saddhindriyanti? Na hevaṃ vattabbe … pe … aṭṭhamakassa puggalassa atthi vīriyaṃ
… pe … atthi sati … atthi samādhi … atthi paññāti? Āmantā. Aṭṭhamakassa
puggalassa atthi paññindriyanti? Na hevaṃ vattabbe … pe ….</p>
<p><a class="sc" id="103"></a>
<a class="ms" id="p_32Kv_1184"></a>
๐ Aṭṭhamakassa puggalassa atthi mano, atthi manindriyanti? Āmantā. Aṭṭhamakassa
puggalassa atthi saddhā, atthi saddhindriyanti? Na hevaṃ vattabbe … pe …
aṭṭhamakassa puggalassa atthi mano, atthi manindriyanti? Āmantā. Aṭṭhamakassa
puggalassa atthi paññā, atthi paññindriyanti? Na hevaṃ vattabbe … pe ….</p>
<p><a class="sc" id="104"></a>
<a class="ms" id="p_32Kv_1185"></a>
๐ Aṭṭhamakassa puggalassa atthi somanassaṃ, atthi somanassindriyaṃ, atthi
jīvitaṃ, atthi jīvitindriyanti? Āmantā. Aṭṭhamakassa puggalassa atthi saddhā,
atthi saddhindriyanti? Na hevaṃ vattabbe … pe … aṭṭhamakassa puggalassa atthi
jīvitaṃ, atthi jīvitindriyanti? Āmantā. Aṭṭhamakassa puggalassa … pe … atthi
paññā, atthi paññindriyanti? Na hevaṃ vattabbe … pe ….</p>
<p><a class="sc" id="105"></a>
<a class="ms" id="p_32Kv_1186"></a>
๐ Aṭṭhamakassa puggalassa atthi saddhā, natthi saddhindriyanti? Āmantā.
Aṭṭhamakassa puggalassa atthi mano, natthi manindriyanti? Na hevaṃ vattabbe …
pe ….</p>
<p><a class="sc" id="106"></a>
<a class="pts1" id="pts249"></a>
<a class="ms" id="p_32Kv_1187"></a>
๐ Aṭṭhamakassa puggalassa atthi saddhā, natthi saddhindriyanti? Āmantā.
Aṭṭhamakassa puggalassa atthi somanassaṃ, natthi somanassindriyanti … pe …
atthi jīvitaṃ, natthi jīvitindriyanti? Na hevaṃ vattabbe … pe … aṭṭhamakassa
puggalassa atthi paññā, natthi paññindriyanti? Āmantā. Aṭṭhamakassa puggalassa
atthi mano, natthi manindriyanti? Atthi somanassaṃ, natthi somanassindriyanti?
Atthi jīvitaṃ, natthi jīvitindriyanti? Na hevaṃ vattabbe … pe ….</p>
<p><a class="sc" id="107"></a>
<a class="ms" id="p_32Kv_1188"></a>
๐ Aṭṭhamakassa puggalassa natthi saddhindriyanti? Āmantā. Aṭṭhamako puggalo
assaddhoti? Na hevaṃ vattabbe … pe … aṭṭhamakassa puggalassa natthi
vīriyindriyanti? Āmantā. Aṭṭhamako puggalo kusīto hīnavīriyoti? Na hevaṃ
vattabbe … pe … aṭṭhamakassa puggalassa natthi satindriyanti? Āmantā. Aṭṭhamako
puggalo muṭṭhassati asampajānoti? Na hevaṃ vattabbe … pe … aṭṭhamakassa
puggalassa natthi samādhindriyanti? Āmantā. Aṭṭhamako puggalo asamāhito
vibbhantacittoti? Na hevaṃ vattabbe … pe … aṭṭhamakassa puggalassa natthi
paññindriyanti? Āmantā. Aṭṭhamako puggalo duppañño elamūgoti? Na hevaṃ vattabbe
… pe ….</p>
<p><a class="sc" id="108"></a>
<a class="pts1" id="pts250"></a>
<a class="ms" id="p_32Kv_1189"></a>
๐ Aṭṭhamakassa puggalassa atthi saddhā, sā ca saddhā niyyānikāti? Āmantā. Hañci
aṭṭhamakassa puggalassa atthi saddhā, sā ca saddhā niyyānikā, no ca vata re
vattabbe—“aṭṭhamakassa puggalassa natthi saddhindriyan”ti. Aṭṭhamakassa
puggalassa atthi vīriyaṃ, tañca vīriyaṃ niyyānikaṃ; atthi sati, sā ca sati
niyyānikā; atthi samādhi, so ca samādhi niyyāniko; atthi paññā, sā ca paññā
niyyānikāti? Āmantā. Hañci aṭṭhamakassa puggalassa atthi paññā, sā ca paññā
niyyānikā, no ca vata re vattabbe—“aṭṭhamakassa puggalassa natthi
paññindriyan”ti.</p>
<p><a class="sc" id="109"></a>
<a class="ms" id="p_32Kv_1190"></a>
<a class="msdiv" id="msdiv372"></a>
๐ Sakadāgāmiphalasacchikiriyāya paṭipannassa puggalassa atthi saddhā, atthi
saddhindriyanti? Āmantā. Aṭṭhamakassa puggalassa atthi saddhā, atthi
saddhindriyanti? Na hevaṃ vattabbe … pe … sakadāgāmiphalasacchikiriyāya
paṭipannassa puggalassa atthi paññā, atthi paññindriyanti? Āmantā. Aṭṭhamakassa
puggalassa atthi paññā, atthi paññindriyanti? Na hevaṃ vattabbe … pe ….</p>
<p><a class="sc" id="110"></a>
<a class="ms" id="p_32Kv_1191"></a>
๐ Anāgāmiphalasacchikiriyāya paṭipannassa puggalassa … arahattasacchikiriyāya
paṭipannassa puggalassa atthi saddhā, atthi saddhindriyaṃ … pe … atthi paññā,
atthi paññindriyanti? Āmantā. Aṭṭhamakassa puggalassa atthi paññā, atthi
paññindriyanti? Na hevaṃ vattabbe … pe ….</p>
<p><a class="sc" id="111"></a>
<a class="ms" id="p_32Kv_1192"></a>
๐ Aṭṭhamakassa puggalassa atthi saddhā, natthi saddhindriyanti? Āmantā.
Sakadāgāmiphalasacchikiriyāya paṭipannassa puggalassa atthi saddhā, natthi
saddhindriyanti? Na hevaṃ vattabbe … pe … aṭṭhamakassa puggalassa atthi paññā,
natthi paññindriyanti? Āmantā. Sakadāgāmiphalasacchikiriyāya paṭipannassa
puggalassa atthi paññā, natthi paññindriyanti? Na hevaṃ vattabbe … pe ….</p>
<p><a class="sc" id="112"></a>
<a class="pts1" id="pts251"></a>
<a class="ms" id="p_32Kv_1193"></a>
๐ Aṭṭhamakassa puggalassa atthi saddhā, natthi saddhindriyanti … pe … atthi
paññā, natthi paññindriyanti? Āmantā. Anāgāmiphalasacchikiriyāya paṭipannassa
puggalassa … arahattasacchikiriyāya paṭipannassa puggalassa atthi paññā, natthi
paññindriyanti? Na hevaṃ vattabbe … pe ….</p>
<p><a class="sc" id="113"></a>
<a class="ms" id="p_32Kv_1194"></a>
๐ Aṭṭhamakassa puggalassa natthi pañcindriyānīti? Āmantā. Nanu vuttaṃ
bhagavatā—“<span class="cross" title="^sn48.18#1 [18. Paṭipannasutta]" id="note184">^</span> pañcimāni, bhikkhave, indriyāni. Katamāni pañca? Saddhindriyaṃ,
vīriyindriyaṃ, satindriyaṃ, samādhindriyaṃ, paññindriyaṃ—imāni kho, bhikkhave,
pañcindriyāni. Imesaṃ kho, bhikkhave, pañcannaṃ indriyānaṃ samattā paripūrattā
arahā hoti. Tato mudutarehi arahattasacchikiriyāya paṭipanno hoti, tato
mudutarehi anāgāmī hoti, tato mudutarehi anāgāmiphalasacchikiriyāya paṭipanno
hoti, tato mudutarehi sakadāgāmī hoti, tato mudutarehi sakadāgāmiphalasacchikiriyāya paṭipanno hoti, tato mudutarehi sotāpanno hoti, tato mudutarehi sotāpattiphalasacchikiriyāya paṭipanno hoti. Yassa kho, bhikkhave, imāni pañcindriyāni sabbena sabbaṃ sabbathā sabbaṃ natthi, tamahaṃ ‘bāhiro puthujjanapakkhe ṭhito’ti vadāmī”ti. Attheva suttantoti? Āmantā. Aṭṭhamako puggalo bāhiro puthujjanapakkhe ṭhitoti? Na hevaṃ vattabbe … pe … tena hi aṭṭhamakassa puggalassa atthi pañcindriyānīti.</p>
<p class="endsutta">
<a class="sc" id="114"></a>
<a class="ms" id="p_32Kv_1195"></a>
Aṭṭhamakassa indriyakathā niṭṭhitā.</p>
<h2>7 Dibbacakkhukathā</h2>
<p><a class="sc" id="115"></a>
<a class="pts1" id="pts252"></a>
<a class="ms" id="p_32Kv_1196"></a>
<a class="msdiv" id="msdiv373"></a>
๐ Maṃsacakkhuṃ dhammupatthaddhaṃ dibbacakkhuṃ hotīti? Āmantā. Maṃsacakkhuṃ
dibbacakkhuṃ, dibbacakkhuṃ maṃsacakkhunti? Na hevaṃ vattabbe … pe ….</p>
<p><a class="sc" id="116"></a>
<a class="ms" id="p_32Kv_1197"></a>
๐ Maṃsacakkhuṃ dhammupatthaddhaṃ dibbacakkhuṃ hotīti? Āmantā. Yādisaṃ
maṃsacakkhuṃ tādisaṃ dibbacakkhuṃ, yādisaṃ dibbacakkhuṃ tādisaṃ maṃsacakkhunti?
Na hevaṃ vattabbe … pe ….</p>
<p><a class="sc" id="117"></a>
<a class="ms" id="p_32Kv_1198"></a>
๐ Maṃsacakkhuṃ dhammupatthaddhaṃ dibbacakkhuṃ hotīti? Āmantā. Taññeva
maṃsacakkhuṃ taṃ dibbacakkhuṃ, taṃ dibbacakkhuṃ taṃ maṃsacakkhunti? Na hevaṃ
vattabbe … pe ….</p>
<p><a class="sc" id="118"></a>
<a class="ms" id="p_32Kv_1199"></a>
๐ Maṃsacakkhuṃ dhammupatthaddhaṃ dibbacakkhuṃ hotīti? Āmantā. Yādiso
maṃsacakkhussa visayo ānubhāvo gocaro tādiso dibbassa cakkhussa visayo ānubhāvo
gocaroti? Na hevaṃ vattabbe … pe ….</p>
<p><a class="sc" id="119"></a>
<a class="ms" id="p_32Kv_1200"></a>
๐ Maṃsacakkhuṃ dhammupatthaddhaṃ dibbacakkhuṃ hotīti? Āmantā. <span class="var" title="upādiṇṇaṃ (s1-3, km, pts1, c1,c2)" id="note185">Upādinnaṃ</span> hutvā
anupādinnaṃ hotīti? Na hevaṃ vattabbe … pe ….</p>
<p><a class="sc" id="120"></a>
<a class="ms" id="p_32Kv_1201"></a>
๐ Upādinnaṃ hutvā anupādinnaṃ hotīti? Āmantā. Kāmāvacaraṃ hutvā rūpāvacaraṃ
hotīti? Na hevaṃ vattabbe … pe ….</p>
<p><a class="sc" id="121"></a>
<a class="ms" id="p_32Kv_1202"></a>
๐ Kāmāvacaraṃ hutvā rūpāvacaraṃ hotīti? Āmantā. Rūpāvacaraṃ hutvā arūpāvacaraṃ
hotīti? Na hevaṃ vattabbe … pe ….</p>
<p><a class="sc" id="122"></a>
<a class="ms" id="p_32Kv_1203"></a>
๐ Rūpāvacaraṃ hutvā arūpāvacaraṃ hotīti? Āmantā. Pariyāpannaṃ hutvā
apariyāpannaṃ hotīti? Na hevaṃ vattabbe … pe ….</p>
<p><a class="sc" id="123"></a>
<a class="pts1" id="pts253"></a>
<a class="ms" id="p_32Kv_1204"></a>
<a class="msdiv" id="msdiv374"></a>
๐ Maṃsacakkhuṃ dhammupatthaddhaṃ dibbacakkhuṃ hotīti? Āmantā. Dibbacakkhuṃ
dhammupatthaddhaṃ maṃsacakkhuṃ hotīti? Na hevaṃ vattabbe … pe ….</p>
<p><a class="sc" id="124"></a>
<a class="ms" id="p_32Kv_1205"></a>
๐ Maṃsacakkhuṃ dhammupatthaddhaṃ dibbacakkhuṃ hotīti? Āmantā. Dibbacakkhuṃ
dhammupatthaddhaṃ paññācakkhuṃ hotīti? Na hevaṃ vattabbe … pe ….</p>
<p><a class="sc" id="125"></a>
<a class="ms" id="p_32Kv_1206"></a>
๐ Maṃsacakkhuṃ dhammupatthaddhaṃ dibbacakkhuṃ hotīti? Āmantā. Dibbacakkhuṃ
dhammupatthaddhaṃ maṃsacakkhuṃ hotīti? Na hevaṃ vattabbe … pe ….</p>
<p><a class="sc" id="126"></a>
<a class="ms" id="p_32Kv_1207"></a>
๐ Maṃsacakkhuṃ dhammupatthaddhaṃ dibbacakkhuṃ hotīti? Āmantā. Dveva cakkhūnīti?
Na hevaṃ vattabbe … pe … dveva cakkhūnīti? Āmantā. Nanu tīṇi cakkhūni vuttāni
bhagavatā—maṃsacakkhuṃ, dibbacakkhuṃ, paññācakkhunti? Āmantā. Hañci tīṇi
cakkhūni vuttāni bhagavatā—maṃsacakkhuṃ, dibbacakkhuṃ, paññācakkhuṃ, no ca vata
re vattabbe—“dveva cakkhūnī”ti.</p>
<p><a class="sc" id="127"></a>
<a class="ms" id="p_32Kv_1208"></a>
๐ Dveva cakkhūnīti? Āmantā. Nanu vuttaṃ bhagavatā—“<span class="cross" title="^it61#1 [Cakkhusutta]" id="note186">^</span> tīṇimāni, bhikkhave,
cakkhūni. Katamāni tīṇi? Maṃsacakkhuṃ, dibbacakkhuṃ, paññācakkhunti—imāni kho,
bhikkhave, tīṇi cakkhūnī”ti.</p>
<blockquote class="gatha">
<p><span class="cross" title="^it61#1 [Cakkhusutta] | ^mi5.1.5#1 [Sivirājacakkhudānapañha]" id="note187">^</span>
<a class="sc" id="128"></a>
<a class="pts1" id="pts254"></a>
<a class="ms" id="p_32Kv_1209"></a>
“Maṃsacakkhuṃ dibbacakkhuṃ,<br>
Paññācakkhuṃ anuttaraṃ;<br>
Etāni tīṇi cakkhūni,<br>
Akkhāsi purisuttamo.</p>
<p><a class="sc" id="129"></a>
<a class="ms" id="p_32Kv_1210"></a>
Maṃsacakkhussa uppādo,<br>
maggo dibbassa cakkhuno;<br>
Yadā ca ñāṇaṃ udapādi,<br>
paññācakkhuṃ anuttaraṃ;<br>
Tassa cakkhussa paṭilābhā,<br>
sabbadukkhā pamuccatī”ti.</p>
</blockquote>
<p><a class="sc" id="130"></a>
<a class="ms" id="p_32Kv_1211"></a>
Attheva suttantoti? Āmantā. Tena hi na vattabbaṃ—“dveva cakkhūnī”ti.</p>
<p class="endsutta">
<a class="sc" id="131"></a>
<a class="ms" id="p_32Kv_1212"></a>
Dibbacakkhukathā niṭṭhitā.</p>
<h2>8 Dibbasotakathā</h2>
<p><a class="sc" id="132"></a>
<a class="ms" id="p_32Kv_1213"></a>
<a class="msdiv" id="msdiv375"></a>
๐ Maṃsasotaṃ dhammupatthaddhaṃ dibbasotaṃ hotīti? Āmantā. Maṃsasotaṃ
dibbasotaṃ, dibbasotaṃ maṃsasotanti? Na hevaṃ vattabbe … pe ….</p>
<p><a class="sc" id="133"></a>
<a class="ms" id="p_32Kv_1214"></a>
๐ Maṃsasotaṃ dhammupatthaddhaṃ dibbasotaṃ hotīti? Āmantā. Yādisaṃ maṃsasotaṃ
tādisaṃ dibbasotaṃ, yādisaṃ dibbasotaṃ tādisaṃ maṃsasotanti? Na hevaṃ vattabbe
… pe ….</p>
<p><a class="sc" id="134"></a>
<a class="ms" id="p_32Kv_1215"></a>
๐ Maṃsasotaṃ dhammupatthaddhaṃ dibbasotaṃ hotīti? Āmantā. Taññeva maṃsasotaṃ
taṃ dibbasotaṃ, taṃ dibbasotaṃ taṃ maṃsasotanti? Na hevaṃ vattabbe … pe ….</p>
<p><a class="sc" id="135"></a>
<a class="pts1" id="pts255"></a>
<a class="ms" id="p_32Kv_1216"></a>
๐ Maṃsasotaṃ dhammupatthaddhaṃ dibbasotaṃ hotīti? Āmantā. Yādiso maṃsasotassa
visayo ānubhāvo gocaro tādiso dibbassa sotassa visayo ānubhāvo gocaroti? Na
hevaṃ vattabbe … pe ….</p>
<p><a class="sc" id="136"></a>
<a class="ms" id="p_32Kv_1217"></a>
๐ Maṃsasotaṃ dhammupatthaddhaṃ dibbasotaṃ hotīti? Āmantā. Upādinnaṃ hutvā
anupādinnaṃ hotīti? Na hevaṃ vattabbe … pe ….</p>
<p><a class="sc" id="137"></a>
<a class="ms" id="p_32Kv_1218"></a>
๐ Upādinnaṃ hutvā anupādinnaṃ hotīti? Āmantā. Kāmāvacaraṃ hutvā rūpāvacaraṃ
hotīti? Na hevaṃ vattabbe … pe ….</p>
<p><a class="sc" id="138"></a>
<a class="ms" id="p_32Kv_1219"></a>
๐ Kāmāvacaraṃ hutvā rūpāvacaraṃ hotīti? Āmantā. Rūpāvacaraṃ hutvā arūpāvacaraṃ
hotīti? Na hevaṃ vattabbe … pe ….</p>
<p><a class="sc" id="139"></a>
<a class="ms" id="p_32Kv_1220"></a>
๐ Rūpāvacaraṃ hutvā arūpāvacaraṃ hotīti? Āmantā. Pariyāpannaṃ hutvā
apariyāpannaṃ hotīti? Na hevaṃ vattabbe … pe ….</p>
<p><a class="sc" id="140"></a>
<a class="ms" id="p_32Kv_1221"></a>
<a class="msdiv" id="msdiv376"></a>
๐ Maṃsasotaṃ dhammupatthaddhaṃ dibbasotaṃ hotīti? Āmantā. Dibbasotaṃ
dhammupatthaddhaṃ maṃsasotaṃ hotīti? Na hevaṃ vattabbe … pe ….</p>
<p><a class="sc" id="141"></a>
<a class="ms" id="p_32Kv_1222"></a>
๐ Maṃsasotaṃ dhammupatthaddhaṃ dibbasotaṃ hotīti? Āmantā. Ekaṃyeva sotanti? Na
hevaṃ vattabbe … pe ….</p>
<p><a class="sc" id="142"></a>
<a class="ms" id="p_32Kv_1223"></a>
๐ Ekaṃyeva sotanti? Āmantā. Nanu dve sotāni vuttāni bhagavatā—“maṃsasotaṃ,
dibbasotan”ti? Āmantā. Hañci dve sotāni vuttāni bhagavatā—maṃsasotaṃ,
dibbasotaṃ, no ca vata re vattabbe—“ekaññeva sotan”ti.</p>
<p class="endsutta">
<a class="sc" id="143"></a>
<a class="ms" id="p_32Kv_1224"></a>
Dibbasotakathā niṭṭhitā.</p>
<h2>9 Yathākammūpagatañāṇakathā</h2>
<p><a class="sc" id="144"></a>
<a class="pts1" id="pts256"></a>
<a class="ms" id="p_32Kv_1225"></a>
<a class="msdiv" id="msdiv377"></a>
๐ <span class="var" title="yathākammūpagatañāṇaṃ (s1-3, km)" id="note188">Yathākammūpagataṃ ñāṇaṃ</span> dibbacakkhunti? Āmantā. Yathākammūpagatañca manasi
karoti, dibbena cakkhunā rūpaṃ passatīti? Na hevaṃ vattabbe … pe ….</p>
<p><a class="sc" id="145"></a>
<a class="ms" id="p_32Kv_1226"></a>
๐ Yathākammūpagatañca manasi karoti, dibbena cakkhunā rūpaṃ passatīti? Āmantā.
Dvinnaṃ phassānaṃ dvinnaṃ cittānaṃ samodhānaṃ hotīti? Na hevaṃ vattabbe … pe
….</p>
<p><a class="sc" id="146"></a>
<a class="pts1" id="pts257"></a>
<a class="ms" id="p_32Kv_1227"></a>
๐ Yathākammūpagataṃ ñāṇaṃ dibbacakkhunti? Āmantā. “Ime vata bhonto sattā”ti ca
manasi karoti, “kāyaduccaritena samannāgatā”ti ca manasi karoti,
“vacīduccaritena samannāgatā”ti ca manasi karoti, “manoduccaritena
samannāgatā”ti ca manasi karoti, “ariyānaṃ upavādakā”ti ca manasi karoti,
“micchādiṭṭhikā”ti ca manasi karoti, “micchādiṭṭhikammasamādānā”ti ca manasi
karoti, “te kāyassa bhedā paraṃ maraṇā apāyaṃ duggatiṃ vinipātaṃ nirayaṃ
upapannā”ti ca manasi karoti, “ime vā pana bhonto sattā”ti ca manasi karoti,
“kāyasucaritena samannāgatā”ti ca manasi karoti, “vacīsucaritena samannāgatā”ti
ca manasi karoti, “manosucaritena samannāgatā”ti ca manasi karoti, “ariyānaṃ
anupavādakā”ti ca manasi karoti, “sammādiṭṭhikā”ti ca manasi karoti,
“sammādiṭṭhikammasamādānā”ti ca manasi karoti, “te kāyassa bhedā paraṃ maraṇā
sugatiṃ saggaṃ lokaṃ upapannā”ti ca manasi karoti, dibbena cakkhunā rūpaṃ
passatīti? Na hevaṃ vattabbe … pe ….</p>
<p><a class="sc" id="147"></a>
<a class="ms" id="p_32Kv_1228"></a>
๐ “Te kāyassa bhedā paraṃ maraṇā sugatiṃ saggaṃ lokaṃ upapannā”ti ca manasi
karoti, dibbena cakkhunā rūpaṃ passatīti? Āmantā. Dvinnaṃ phassānaṃ dvinnaṃ
cittānaṃ samodhānaṃ hotīti? Na hevaṃ vattabbe … pe ….</p>
<p><a class="sc" id="148"></a>
<a class="ms" id="p_32Kv_1229"></a>
<a class="msdiv" id="msdiv378"></a>
๐ Yathākammūpagataṃ ñāṇaṃ dibbacakkhunti? Āmantā. Atthi koci adibbacakkhuko
dibbacakkhuṃ appaṭiladdho anadhigato asacchikato yathākammūpagataṃ jānātīti?
Āmantā. Hañci atthi koci adibbacakkhuko dibbacakkhuṃ appaṭiladdho anadhigato
asacchikato yathākammūpagataṃ jānāti, no ca vata re vattabbe—
“yathākammūpagataṃ ñāṇaṃ dibbacakkhun”ti.</p>
<p><a class="sc" id="149"></a>
<a class="ms" id="p_32Kv_1230"></a>
๐ Yathākammūpagataṃ ñāṇaṃ dibbacakkhunti? Āmantā. Āyasmā sāriputto
yathākammūpagataṃ ñāṇaṃ jānātīti? Āmantā. Hañci āyasmā sāriputto
yathākammūpagataṃ ñāṇaṃ jānāti, no ca vata re vattabbe—“yathākammūpagataṃ ñāṇaṃ
dibbacakkhun”ti.</p>
<p><a class="sc" id="150"></a>
<a class="ms" id="p_32Kv_1231"></a>
๐ Yathākammūpagataṃ ñāṇaṃ dibbacakkhunti? Āmantā. Āyasmā sāriputto
yathākammūpagataṃ ñāṇaṃ jānātīti? Āmantā. Atthāyasmato sāriputtassa
dibbacakkhunti? Na hevaṃ vattabbe … pe ….</p>
<p><a class="sc" id="151"></a>
<a class="ms" id="p_32Kv_1232"></a>
๐ Atthāyasmato sāriputtassa dibbacakkhunti? Āmantā. Nanu āyasmā sāriputto
etadavoca—</p>
<blockquote class="gatha">
<p><span class="cross" title="^thag17.2#16 [Sāriputtattheragāthā]" id="note189">^</span>
<a class="sc" id="152"></a>
<a class="ms" id="p_32Kv_1233"></a>
“Neva pubbenivāsāya,<br>
napi dibbassa cakkhuno;<br>
Cetopariyāya iddhiyā,<br>
sotadhātuvisuddhiyā;<br>
Cutiyā upapattiyā,<br>
paṇidhi me na vijjatī”ti.</p>
</blockquote>
<p><a class="sc" id="153"></a>
<a class="pts1" id="pts258"></a>
<a class="ms" id="p_32Kv_1234"></a>
Attheva suttantoti? Āmantā. Tena hi na vattabbaṃ—“yathākammūpagataṃ ñāṇaṃ
dibbacakkhun”ti.</p>
<p class="endsutta">
<a class="sc" id="154"></a>
<a class="ms" id="p_32Kv_1235"></a>
Yathākammūpagatañāṇakathā niṭṭhitā.</p>
<h2>10 Saṃvarakathā</h2>
<p><a class="sc" id="155"></a>
<a class="ms" id="p_32Kv_1236"></a>
<a class="msdiv" id="msdiv379"></a>
๐ Atthi devesu saṃvaroti? Āmantā. Atthi devesu asaṃvaroti? Na hevaṃ vattabbe …
pe ….</p>
<p><a class="sc" id="156"></a>
<a class="ms" id="p_32Kv_1237"></a>
๐ Natthi devesu asaṃvaroti? Āmantā. Natthi devesu saṃvaroti? Na hevaṃ vattabbe
… pe ….</p>
<p><a class="sc" id="157"></a>
<a class="ms" id="p_32Kv_1238"></a>
๐ Nanu asaṃvarā saṃvaro sīlaṃ, atthi devesu saṃvaroti? Āmantā. Atthi devesu
asaṃvaro, yamhā asaṃvarā saṃvaro sīlanti? Na hevaṃ vattabbe … pe ….</p>
<p><a class="sc" id="158"></a>
<a class="ms" id="p_32Kv_1239"></a>
Ājānāhi niggahaṃ. Hañci asaṃvarā saṃvaro sīlaṃ, atthi devesu saṃvaro, tena vata
re vattabbe—“atthi devesu asaṃvaro, yamhā asaṃvarā saṃvaro sīlan”ti. Yaṃ tattha
vadesi—“vattabbe kho—‘asaṃvarā saṃvaro sīlaṃ, atthi devesu saṃvaro’, no ca
vattabbe—‘atthi devesu asaṃvaro, yamhā asaṃvarā saṃvaro sīlan’”ti micchā.</p>
<p><a class="sc" id="159"></a>
<a class="ms" id="p_32Kv_1240"></a>
No ce pana vattabbe—“atthi devesu asaṃvaro, yamhā asaṃvarā saṃvaro sīlan”ti, no
ca vata re vattabbe—“asaṃvarā saṃvaro sīlaṃ, atthi devesu saṃvaro”ti. Yaṃ
tattha vadesi—“vattabbe kho ‘asaṃvarā saṃvaro sīlaṃ, atthi devesu saṃvaro’, no
ca vattabbe—‘atthi devesu asaṃvaro, yamhā asaṃvarā saṃvaro sīlan’”ti micchā.</p>
<p><a class="sc" id="160"></a>
<a class="pts1" id="pts259"></a>
<a class="ms" id="p_32Kv_1241"></a>
๐ Atthi manussesu saṃvaro, atthi tattha asaṃvaroti? Āmantā. Atthi devesu
saṃvaro, atthi tattha asaṃvaroti? Na hevaṃ vattabbe … pe ….</p>
<p><a class="sc" id="161"></a>
<a class="ms" id="p_32Kv_1242"></a>
๐ Atthi devesu saṃvaro, natthi tattha asaṃvaroti? Āmantā. Atthi manussesu
saṃvaro, natthi tattha asaṃvaroti? Na hevaṃ vattabbe … pe ….</p>
<p><a class="sc" id="162"></a>
<a class="ms" id="p_32Kv_1243"></a>
<a class="msdiv" id="msdiv380"></a>
๐ Atthi devesu pāṇātipātā veramaṇīti? Āmantā. Atthi devesu pāṇātipātoti? Na
hevaṃ vattabbe … pe ….</p>
<p><a class="sc" id="163"></a>
<a class="ms" id="p_32Kv_1244"></a>
๐ Atthi devesu surāmerayamajjapamādaṭṭhānā veramaṇīti? Āmantā. Atthi devesu
surāmerayamajjapamādaṭṭhānanti? Na hevaṃ vattabbe … pe ….</p>
<p><a class="sc" id="164"></a>
<a class="ms" id="p_32Kv_1245"></a>
๐ Natthi devesu pāṇātipātoti? Āmantā. Natthi devesu pāṇātipātā veramaṇīti? Na
hevaṃ vattabbe … pe ….</p>
<p><a class="sc" id="165"></a>
<a class="ms" id="p_32Kv_1246"></a>
๐ Natthi devesu surāmerayamajjapamādaṭṭhānanti? Āmantā. Natthi devesu
surāmerayamajjapamādaṭṭhānā veramaṇīti? Na hevaṃ vattabbe … pe ….</p>
<p><a class="sc" id="166"></a>
<a class="ms" id="p_32Kv_1247"></a>
๐ Atthi manussesu pāṇātipātā veramaṇi, atthi tattha pāṇātipātoti? Āmantā. Atthi
devesu pāṇātipātā veramaṇi, atthi tattha pāṇātipātoti? Na hevaṃ vattabbe … pe
….</p>
<p><a class="sc" id="167"></a>
<a class="ms" id="p_32Kv_1248"></a>
๐ Atthi manussesu surāmerayamajjapamādaṭṭhānā veramaṇi, atthi tattha
surāmerayamajjapamādaṭṭhānanti? Āmantā. Atthi devesu surāmerayamajjapamādaṭṭhānā veramaṇi, atthi tattha surāmerayamajjapamādaṭṭhānanti? Na hevaṃ vattabbe … pe ….</p>
<p><a class="sc" id="168"></a>
<a class="pts1" id="pts260"></a>
<a class="ms" id="p_32Kv_1249"></a>
๐ Atthi devesu pāṇātipātā veramaṇi, natthi tattha pāṇātipātoti? Āmantā. Atthi
manussesu pāṇātipātā veramaṇi, natthi tattha pāṇātipātoti? Na hevaṃ vattabbe …
pe ….</p>
<p><a class="sc" id="169"></a>
<a class="ms" id="p_32Kv_1250"></a>
๐ Atthi devesu surāmerayamajjapamādaṭṭhānā veramaṇi, natthi tattha
surāmerayamajjapamādaṭṭhānanti? Āmantā. Atthi manussesu surāmerayamajjapamādaṭṭhānā veramaṇi, natthi tattha surāmerayamajjapamādaṭṭhānanti? Na hevaṃ vattabbe … pe ….</p>
<p><a class="sc" id="170"></a>
<a class="ms" id="p_32Kv_1251"></a>
× Natthi devesu saṃvaroti? Āmantā. Sabbe devā pāṇātipātino adinnādāyino
kāmesumicchācārino musāvādino surāmerayamajjapamādaṭṭhāyinoti? Na hevaṃ
vattabbe … pe … tena hi atthi devesu saṃvaroti.</p>
<p class="endsutta">
<a class="sc" id="171"></a>
<a class="ms" id="p_32Kv_1252"></a>
Saṃvarakathā niṭṭhitā.</p>
<h2>11 Asaññakathā</h2>
<p><a class="sc" id="172"></a>
<a class="ms" id="p_32Kv_1253"></a>
<a class="msdiv" id="msdiv381"></a>
๐ Asaññasattesu saññā atthīti? Āmantā. Saññābhavo saññāgati saññāsattāvāso
saññāsaṃsāro saññāyoni saññattabhāvapaṭilābhoti? Na hevaṃ vattabbe … pe ….</p>
<p><a class="sc" id="173"></a>
<a class="ms" id="p_32Kv_1254"></a>
Nanu asaññabhavo asaññagati asaññasattāvāso asaññasaṃsāro asaññayoni
asaññattabhāvapaṭilābhoti? Āmantā. Hañci asaññabhavo asaññagati asaññasattāvāso
asaññasaṃsāro asaññayoni asaññattabhāvapaṭilābho, no ca vata re vattabbe—
“asaññasattesu saññā atthī”ti.</p>
<p><a class="sc" id="174"></a>
<a class="pts1" id="pts261"></a>
<a class="ms" id="p_32Kv_1255"></a>
๐ Asaññasattesu saññā atthīti? Āmantā. Pañcavokārabhavo gati sattāvāso saṃsāro
yoni attabhāvapaṭilābhoti? Na hevaṃ vattabbe … pe …</p>
<p><a class="sc" id="175"></a>
<a class="ms" id="p_32Kv_1256"></a>
Nanu ekavokārabhavo gati sattāvāso saṃsāro yoni attabhāvapaṭilābhoti? Āmantā.
Hañci ekavokārabhavo gati sattāvāso saṃsāro yoni attabhāvapaṭilābho, no ca vata
re vattabbe—“asaññasattesu saññā atthī”ti.</p>
<p><a class="sc" id="176"></a>
<a class="ms" id="p_32Kv_1257"></a>
๐ Asaññasattesu saññā atthīti? Āmantā. Tāya saññāya saññākaraṇīyaṃ karotīti? Na
hevaṃ vattabbe … pe ….</p>
<p><a class="sc" id="177"></a>
<a class="ms" id="p_32Kv_1258"></a>
<a class="msdiv" id="msdiv382"></a>
๐ Manussesu saññā atthi, so ca saññābhavo saññāgati saññāsattāvāso saññāsaṃsāro
saññāyoni saññattabhāvapaṭilābhoti? Āmantā. Asaññasattesu saññā atthi, so ca
saññābhavo saññāgati sattāvāso saṃsāro yoni attabhāvapaṭilābhoti? Na hevaṃ
vattabbe … pe …</p>
<p><a class="sc" id="178"></a>
<a class="ms" id="p_32Kv_1259"></a>
๐ Manussesu saññā atthi, so ca pañcavokārabhavo gati sattāvāso saṃsāro yoni
attabhāvapaṭilābhoti? Āmantā. Asaññasattesu saññā atthi, so ca pañcavokārabhavo
gati sattāvāso saṃsāro yoni attabhāvapaṭilābhoti? Na hevaṃ vattabbe … pe ….</p>
<p><a class="sc" id="179"></a>
<a class="ms" id="p_32Kv_1260"></a>
๐ Manussesu saññā atthi, tāya saññāya saññākaraṇīyaṃ karotīti? Āmantā.
Asaññasattesu saññā atthi, tāya saññāya saññākaraṇīyaṃ karotīti? Na hevaṃ
vattabbe … pe ….</p>
<p><a class="sc" id="180"></a>
<a class="pts1" id="pts262"></a>
<a class="ms" id="p_32Kv_1261"></a>
๐ Asaññasattesu saññā atthi, so ca asaññabhavo asaññagati asaññasattāvāso
asaññasaṃsāro asaññayoni asaññattabhāvapaṭilābhoti? Āmantā. Manussesu saññā
atthi, so ca asaññabhavo asaññagati … pe … asaññattabhāvapaṭilābhoti? Na hevaṃ
vattabbe … pe ….</p>
<p><a class="sc" id="181"></a>
<a class="ms" id="p_32Kv_1262"></a>
๐ Asaññasattesu saññā atthi, so ca ekavokārabhavo gati sattāvāso saṃsāro yoni
attabhāvapaṭilābhoti? Āmantā. Manussesu saññā atthi, so ca ekavokārabhavo gati
… pe … attabhāvapaṭilābhoti? Na hevaṃ vattabbe … pe ….</p>
<p><a class="sc" id="182"></a>
<a class="ms" id="p_32Kv_1263"></a>
๐ Asaññasattesu saññā atthi, na ca tāya saññāya saññākaraṇīyaṃ karotīti?
Āmantā. Manussesu saññā atthi, na ca tāya saññāya saññākaraṇīyaṃ karotīti? Na
hevaṃ vattabbe … pe ….</p>
<p><a class="sc" id="183"></a>
<a class="ms" id="p_32Kv_1264"></a>
<a class="msdiv" id="msdiv383"></a>
× Na vattabbaṃ—“asaññasattesu saññā atthī”ti? Āmantā. Nanu vuttaṃ bhagavatā—
“<span class="cross" title="^dn1#106 [Brahmajālasutta/3.1.5. Adhiccasamuppannavāda]" id="note190">^</span> santi, bhikkhave, asaññasattā nāma devā; saññuppādā ca pana te devā tamhā kāyā
cavantī”ti. Attheva suttantoti? Āmantā. Tena hi asaññasattesu saññā atthīti.</p>
<p><a class="sc" id="184"></a>
<a class="ms" id="p_32Kv_1265"></a>
๐ Asaññasattesu saññā atthīti? <span class="var" title="kañci (bj, s1-3, pts1)" id="note191">Kiñci</span> kāle atthi, kiñci kāle natthīti. Kiñci
kāle saññasattā kiñci kāle asaññasattā, kiñci kāle saññabhavo kiñci kāle
asaññabhavo, kiñci kāle pañcavokārabhavo kiñci kāle ekavokārabhavoti? Na hevaṃ
vattabbe … pe ….</p>
<p><a class="sc" id="185"></a>
<a class="pts1" id="pts263"></a>
<a class="ms" id="p_32Kv_1266"></a>
๐ Asaññasattesu saññā kiñci kāle atthi, kiñci kāle natthīti? Āmantā. Kaṃ kālaṃ
atthi, kaṃ kālaṃ natthīti? Cutikāle upapattikāle atthi, ṭhitikāle natthīti.
Cutikāle upapattikāle saññasattā, ṭhitikāle asaññasattā; cutikāle upapattikāle
saññabhavo, ṭhitikāle asaññabhavo; cutikāle upapattikāle pañcavokārabhavo,
ṭhitikāle ekavokārabhavoti? Na hevaṃ vattabbe … pe ….</p>
<p class="endsutta">
<a class="sc" id="186"></a>
<a class="ms" id="p_32Kv_1267"></a>
Asaññakathā niṭṭhitā.</p>
<h2>12 Nevasaññānāsaññāyatanakathā</h2>
<p><a class="sc" id="187"></a>
<a class="ms" id="p_32Kv_1268"></a>
<a class="msdiv" id="msdiv384"></a>
๐ Nevasaññānāsaññāyatane na vattabbaṃ—“saññā atthī”ti? Āmantā. Asaññabhavo
asaññagati asaññasattāvāso asaññasaṃsāro asaññayoni asaññattabhāvapaṭilābhoti?
Na hevaṃ vattabbe … pe ….</p>
<p><a class="sc" id="188"></a>
<a class="ms" id="p_32Kv_1269"></a>
Nanu saññābhavo saññāgati saññāsattāvāso saññāsaṃsāro saññāyoni
saññattabhāvapaṭilābhoti? Āmantā. Hañci saññābhavo saññāgati … pe …
saññattabhāvapaṭilābho, no ca vata re vattabbe—“nevasaññānāsaññāyatane na
vattabbaṃ—‘saññā atthī’”ti.</p>
<p><a class="sc" id="189"></a>
<a class="ms" id="p_32Kv_1270"></a>
๐ Nevasaññānāsaññāyatane na vattabbaṃ—“saññā atthī”ti? Āmantā. Ekavokārabhavo
gati … pe … attabhāvapaṭilābhoti? Na hevaṃ vattabbe … pe ….</p>
<p><a class="sc" id="190"></a>
<a class="ms" id="p_32Kv_1271"></a>
Nanu catuvokārabhavo gati … pe … attabhāvapaṭilābhoti? Āmantā. Hañci
catuvokārabhavo gati … pe … attabhāvapaṭilābho, no ca vata re vattabbe—
“nevasaññānāsaññāyatane na vattabbaṃ—‘saññā atthī’”ti.</p>
<p><a class="sc" id="191"></a>
<a class="ms" id="p_32Kv_1272"></a>
<a class="msdiv" id="msdiv385"></a>
๐ Asaññasattesu na vattabbaṃ—“saññā atthi”, so ca asaññabhavo asaññagati
asaññasattāvāso asaññasaṃsāro asaññayoni asaññattabhāvapaṭilābhoti? Āmantā.
Nevasaññānāsaññāyatane na vattabbaṃ—“saññā atthi”, so ca asaññabhavo asaññagati
asaññasattāvāso asaññasaṃsāro asaññayoni asaññattabhāvapaṭilābhoti? Na hevaṃ
vattabbe … pe ….</p>
<p><a class="sc" id="192"></a>
<a class="pts1" id="pts264"></a>
<a class="ms" id="p_32Kv_1273"></a>
๐ Asaññasattesu na vattabbaṃ—“saññā atthi”, so ca ekavokārabhavo gati … pe …
attabhāvapaṭilābhoti? Āmantā. Nevasaññānāsaññāyatane na vattabbaṃ—“saññā
atthi”, so ca ekavokārabhavo gati sattāvāso saṃsāro yoni attabhāvapaṭilābhoti?
Na hevaṃ vattabbe … pe ….</p>
<p><a class="sc" id="193"></a>
<a class="ms" id="p_32Kv_1274"></a>
๐ Nevasaññānāsaññāyatane na vattabbaṃ—“saññā atthi”, so ca saññābhavo saññāgati
… pe … saññattabhāvapaṭilābhoti? Āmantā. Asaññasattesu na vattabbaṃ— “saññā
atthi”, so ca saññābhavo saññāgati … pe … saññattabhāvapaṭilābhoti? Na hevaṃ
vattabbe … pe …</p>
<p><a class="sc" id="194"></a>
<a class="ms" id="p_32Kv_1275"></a>
๐ Nevasaññānāsaññāyatane na vattabbaṃ—“saññā atthi”, so ca catuvokārabhavo gati
… pe … attabhāvapaṭilābhoti? Āmantā. Asaññasattesu na vattabbaṃ—“saññā atthi”,
so ca catuvokārabhavo gati … pe … attabhāvapaṭilābhoti? Na hevaṃ vattabbe … pe
….</p>
<p><a class="sc" id="195"></a>
<a class="ms" id="p_32Kv_1276"></a>
๐ Nevasaññānāsaññāyatane na vattabbaṃ—“saññā atthī”ti? Āmantā. Nanu
nevasaññānāsaññāyatanaṃ catuvokārabhavoti? Āmantā. Hañci nevasaññānāsaññāyatanaṃ catuvokārabhavo, no ca vata re vattabbe—“nevasaññānāsaññāyatane na vattabbaṃ—‘saññā atthī’”ti.</p>
<p><a class="sc" id="196"></a>
<a class="ms" id="p_32Kv_1277"></a>
<a class="msdiv" id="msdiv386"></a>
๐ Nevasaññānāsaññāyatanaṃ catuvokārabhavo nevasaññānāsaññāyatane na vattabbaṃ—
“saññā atthī”ti? Āmantā. Ākāsānañcāyatanaṃ catuvokārabhavo ākāsānañcāyatane na
vattabbaṃ—“saññā atthī”ti? Na hevaṃ vattabbe … pe ….</p>
<p><a class="sc" id="197"></a>
<a class="ms" id="p_32Kv_1278"></a>
๐ Nevasaññānāsaññāyatanaṃ catuvokārabhavo, nevasaññānāsaññāyatane na
vattabbaṃ—“saññā atthī”ti? Āmantā. Viññāṇañcāyatanaṃ … pe … ākiñcaññāyatanaṃ
catuvokārabhavo, ākiñcaññāyatane na vattabbaṃ—“saññā atthī”ti? Na hevaṃ
vattabbe … pe ….</p>
<p><a class="sc" id="198"></a>
<a class="pts1" id="pts265"></a>
<a class="ms" id="p_32Kv_1279"></a>
๐ Ākāsānañcāyatanaṃ catuvokārabhavo, atthi tattha saññāti? Āmantā.
Nevasaññānāsaññāyatanaṃ catuvokārabhavo, atthi tattha saññāti? Na hevaṃ
vattabbe … pe ….</p>
<p><a class="sc" id="199"></a>
<a class="ms" id="p_32Kv_1280"></a>
๐ Viññāṇañcāyatanaṃ … pe … ākiñcaññāyatanaṃ catuvokārabhavo, atthi tattha
saññāti? Āmantā. Nevasaññānāsaññāyatanaṃ catuvokārabhavo, atthi tattha saññāti?
Na hevaṃ vattabbe … pe ….</p>
<p><a class="sc" id="200"></a>
<a class="ms" id="p_32Kv_1281"></a>
๐ Nevasaññānāsaññāyatane na vattabbaṃ—“saññā atthī”ti vā “natthī”ti vāti?
Āmantā. Nanu nevasaññānāsaññāyatanaṃ catuvokārabhavoti? Āmantā. Hañci
nevasaññānāsaññāyatanaṃ catuvokārabhavo, no ca vata re vattabbe—
“nevasaññānāsaññāyatane na vattabbaṃ—‘saññā atthī’ti vā ‘natthī’ti vā”ti.</p>
<p><a class="sc" id="201"></a>
<a class="ms" id="p_32Kv_1282"></a>
๐ Nevasaññānāsaññāyatanaṃ catuvokārabhavo, nevasaññānāsaññāyatane na
vattabbaṃ—“saññā atthī”ti vā “natthī”ti vāti? Āmantā. Ākāsānañcāyatanaṃ … pe …
viññāṇañcāyatanaṃ … pe … ākiñcaññāyatanaṃ catuvokārabhavo, ākiñcaññāyatane na
vattabbaṃ—“saññā atthī”ti vā “natthī”ti vāti? Na hevaṃ vattabbe … pe ….</p>
<p><a class="sc" id="202"></a>
<a class="ms" id="p_32Kv_1283"></a>
๐ Ākāsānañcāyatanaṃ catuvokārabhavo, atthi tattha saññāti? Āmantā.
Nevasaññānāsaññāyatanaṃ catuvokārabhavo, atthi tattha saññāti? Na hevaṃ
vattabbe … pe ….</p>
<p><a class="sc" id="203"></a>
<a class="pts1" id="pts266"></a>
<a class="ms" id="p_32Kv_1284"></a>
๐ Viññāṇañcāyatanaṃ … pe … ākiñcaññāyatanaṃ catuvokārabhavo, atthi tattha
saññāti? Āmantā. Nevasaññānāsaññāyatanaṃ catuvokārabhavo, atthi tattha saññāti?
Na hevaṃ vattabbe … pe ….</p>
<p><a class="sc" id="204"></a>
<a class="ms" id="p_32Kv_1285"></a>
× <span class="var" title="nevasaññānāsaññāyatane vattabbaṃ (bj)" id="note192">Nevasaññānāsaññāyatane na vattabbaṃ</span>—“saññā atthī”ti vā “natthī”ti vāti?
Āmantā. Nanu nevasaññānāsaññāyatananti? Āmantā. Hañci nevasaññānāsaññāyatanaṃ,
tena vata re vattabbe—“nevasaññānāsaññāyatane na vattabbaṃ—‘saññā atthī’ti vā
‘natthī’ti vā”ti.</p>
<p><a class="sc" id="205"></a>
<a class="ms" id="p_32Kv_1286"></a>
๐ Nevasaññānāsaññāyatananti katvā nevasaññānāsaññāyatane na vattabbaṃ—“saññā
atthī”ti vā “natthī”ti vāti? Āmantā. Adukkhamasukhā vedanāti katvā
<span class="var" title="adukkhamasukhā vedanā (si, mr)" id="note193">adukkhamasukhāya vedanāya</span> na vattabbaṃ—“vedanā”ti vā “avedanā”ti vāti? Na hevaṃ
vattabbe … pe ….</p>
<p class="endsutta">
<a class="sc" id="206"></a>
<a class="ms" id="p_32Kv_1287"></a>
Nevasaññānāsaññāyatanakathā niṭṭhitā.<br>
Tatiyo vaggo.</p>
<p class="endsection summary">
<a class="sc" id="207"></a>
<a class="ms" id="p_32Kv_1288"></a>
Tassuddānaṃ</p>
<blockquote class="uddanagatha">
<p><a class="sc" id="208"></a>
<a class="ms" id="p_32Kv_1289"></a>
Balaṃ sādhāraṇaṃ ariyaṃ,<br>
sarāgaṃ cittaṃ vimuccati;<br>
Vimuttaṃ vimuccamānaṃ,<br>
atthi cittaṃ vimuccamānaṃ.</p>
<p><a class="sc" id="209"></a>
<a class="ms" id="p_32Kv_1290"></a>
Aṭṭhamakassa puggalassa,<br>
Diṭṭhipariyuṭṭhānaṃ pahīnaṃ;<br>
Aṭṭhamakassa puggalassa,<br>
Natthi pañcindriyāni cakkhuṃ.</p>
<p><a class="sc" id="210"></a>
<a class="ms" id="p_32Kv_1291"></a>
Sotaṃ dhammupatthaddhaṃ,<br>
Yathākammūpagataṃ ñāṇaṃ;<br>
Devesu saṃvaro asañña-<br>
Sattesu saññā evameva bhavagganti.</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>