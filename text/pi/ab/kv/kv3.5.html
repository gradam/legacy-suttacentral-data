<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="kv3.5">
<article>
<div class="hgroup">
<p class="division">Kathāvatthu</p>
<p>Anusa­ya­paṇṇā­saka</p>
<h1>Cuddasamavagga</h1>
</div>
<h2>1 Kusa­lā­kusa­la­paṭi­sanda­hana­kathā</h2>
<p><a class="sc" id="1"></a>
<a class="pts1" id="pts491"></a>
<a class="ms" id="p_32Kv_2204"></a>
<a class="msdiv" id="msdiv686"></a>
Akusalamūlaṃ paṭisandahati kusalamūlanti? Āmantā. Yā akusalassa uppādāya
āvaṭṭanā … pe … paṇidhi, sāva kusalassa uppādāya āvaṭṭanā … pe … paṇidhīti? Na
hevaṃ vattabbe … pe ….</p>
<p><a class="sc" id="2"></a>
<a class="ms" id="p_32Kv_2205"></a>
๐ Akusalamūlaṃ paṭisandahati kusalamūlaṃ, na vattabbaṃ—“yā akusalassa uppādāya
āvaṭṭanā … pe … paṇidhi, sāva kusalassa uppādāya āvaṭṭanā … pe … paṇidhī”ti?
Āmantā. Kusalaṃ <span class="var" title="anāvaṭṭantassa (bj, pts1, mr) | anāvajjantassa (s1-3, km)" id="note333">anāvaṭṭentassa</span> uppajjati … pe … appaṇi­dahan­tassa uppajjatīti?
Na hevaṃ vattabbe … pe … nanu kusalaṃ āvaṭṭentassa uppajjati … pe …
paṇidahantassa uppajjatīti? Āmantā. Hañci kusalaṃ <span class="var" title="āvaṭṭantassa (bj, pts1) | āvajjantassa (s1-3)" id="note334">āvaṭṭentassa</span> uppajjati … pe …
paṇidahantassa uppajjati, no ca vata re vattabbe—“akusalamūlaṃ paṭisandahati
kusalamūlan”ti.</p>
<p><a class="sc" id="3"></a>
<a class="ms" id="p_32Kv_2206"></a>
<a class="msdiv" id="msdiv687"></a>
๐ Akusalamūlaṃ paṭisandahati kusalamūlanti? Āmantā. Akusalamūlaṃ ayoniso
manasikaroto uppajjatīti? Āmantā. Kusalaṃ ayoniso manasikaroto uppajjatīti? Na
hevaṃ vattabbe … pe … nanu kusalaṃ yoniso manasikaroto uppajjatīti? Āmantā.
Hañci kusalaṃ yoniso manasikaroto uppajjati, no ca vata re vattabbe—“akusalamūlaṃ paṭisandahati kusalamūlan”ti.</p>
<p><a class="sc" id="4"></a>
<a class="pts1" id="pts492"></a>
<a class="ms" id="p_32Kv_2207"></a>
๐ Akusalamūlaṃ paṭisandahati kusalamūlanti? Āmantā. Kāmasaññāya anantarā
nekkhammasaññā uppajjati, byāpādasaññāya anantarā abyāpādasaññā uppajjati,
vihiṃsāsaññāya anantarā avihiṃsāsaññā uppajjati, byāpādassa anantarā mettā
uppajjati, vihiṃsāya anantarā karuṇā uppajjati, aratiyā anantarā muditā
uppajjati, paṭighassa anantarā upekkhā uppajjatīti? Na hevaṃ vattabbe … pe ….</p>
<p><a class="sc" id="5"></a>
<a class="ms" id="p_32Kv_2208"></a>
<a class="msdiv" id="msdiv688"></a>
๐ Kusalamūlaṃ paṭisandahati akusalamūlanti? Āmantā. Yā kusalassa uppādāya
āvaṭṭanā … pe … paṇidhi, sāva akusalassa uppādāya āvaṭṭanā … pe … paṇidhīti? Na
hevaṃ vattabbe … pe ….</p>
<p><a class="sc" id="6"></a>
<a class="ms" id="p_32Kv_2209"></a>
๐ Kusalamūlaṃ paṭisandahati akusalamūlaṃ, na vattabbaṃ—“yā kusalassa uppādāya
āvaṭṭanā … pe … paṇidhi, sāva akusalassa uppādāya āvaṭṭanā … pe … paṇidhī”ti?
Āmantā. Akusalaṃ <span class="var" title="anāvaṭṭantassa (bj, pts1, mr) | anāvajjantassa (s1-3, km)" id="note335">anāvaṭṭentassa</span> uppajjati … pe … appaṇi­dahan­tassa uppajjatīti?
Na hevaṃ vattabbe … pe … nanu akusalaṃ āvaṭṭentassa uppajjati … pe …
paṇidahantassa uppajjatīti? Āmantā. Hañci akusalaṃ āvaṭṭentassa uppajjati … pe
… paṇidahantassa uppajjati, no ca vata re vattabbe—“kusalamūlaṃ paṭisandahati
akusalamūlan”ti.</p>
<p><a class="sc" id="7"></a>
<a class="ms" id="p_32Kv_2210"></a>
<a class="msdiv" id="msdiv689"></a>
๐ Kusalamūlaṃ paṭisandahati akusalamūlanti? Āmantā. Kusalaṃ yoniso manasikaroto
uppajjatīti? Āmantā. Akusalaṃ yoniso manasikaroto uppajjatīti? Na hevaṃ
vattabbe … pe … nanu akusalaṃ ayoniso manasikaroto uppajjatīti? Āmantā. Hañci
akusalaṃ ayoniso manasikaroto uppajjati, no ca vata re vattabbe—“kusalamūlaṃ
paṭisandahati akusalamūlan”ti.</p>
<p><a class="sc" id="8"></a>
<a class="pts1" id="pts493"></a>
<a class="ms" id="p_32Kv_2211"></a>
๐ Kusalamūlaṃ paṭisandahati akusalamūlanti? Āmantā. Nekkham­ma­saññāya anantarā
kāmasaññā uppajjati, abyāpā­da­saññāya anantarā byāpādasaññā uppajjati,
avihiṃ­sā­saññāya anantarā vihiṃsāsaññā uppajjati, mettāya anantarā byāpādo
uppajjati, karuṇāya anantarā vihiṃsā uppajjati, muditāya anantarā arati
uppajjati, upekkhāya anantarā paṭighaṃ uppajjatīti? Na hevaṃ vattabbe … pe ….</p>
<p><a class="sc" id="9"></a>
<a class="ms" id="p_32Kv_2212"></a>
<a class="msdiv" id="msdiv690"></a>
× Na vattabbaṃ—“akusalamūlaṃ paṭisandahati kusalamūlaṃ, kusalamūlaṃ
paṭisandahati akusalamūlan”ti? Āmantā. Nanu yasmiññeva vatthusmiṃ rajjati
tasmiññeva vatthusmiṃ virajjati, yasmiññeva vatthusmiṃ virajjati tasmiññeva
vatthusmiṃ rajjatīti? Āmantā. Hañci yasmiññeva vatthusmiṃ rajjati tasmiññeva
vatthusmiṃ virajjati, yasmiññeva vatthusmiṃ virajjati tasmiññeva vatthusmiṃ
rajjati, tena vata re vattabbe—“akusalamūlaṃ paṭisandahati kusalamūlaṃ,
kusalamūlaṃ paṭisandahati akusalamūlan”ti.</p>
<p class="endsutta">
<a class="sc" id="10"></a>
<a class="ms" id="p_32Kv_2213"></a>
Kusa­lā­kusa­la­paṭi­sanda­hana­kathā niṭṭhitā.</p>
<h2>2 Saḷāya­tanup­patti­kathā</h2>
<p><a class="sc" id="11"></a>
<a class="ms" id="p_32Kv_2214"></a>
<a class="msdiv" id="msdiv691"></a>
๐ Saḷāyatanaṃ apubbaṃ acarimaṃ mātukucchismiṃ saṇṭhātīti? Āmantā.
Sabbaṅ­gapaccaṅgī ahīnindriyo mātukucchismiṃ okkamatīti? Na hevaṃ vattabbe … pe
….</p>
<p><a class="sc" id="12"></a>
<a class="ms" id="p_32Kv_2215"></a>
๐ Upapattesiyena cittena cakkhāyatanaṃ saṇṭhātīti? Āmantā. Upapattesiyena
cittena hatthā saṇṭhanti, pādā saṇṭhanti, sīsaṃ saṇṭhāti, kaṇṇo saṇṭhāti,
nāsikā saṇṭhāti, mukhaṃ saṇṭhāti, dantā saṇṭhantīti? Na hevaṃ vattabbe … pe ….</p>
<p><a class="sc" id="13"></a>
<a class="pts1" id="pts494"></a>
<a class="ms" id="p_32Kv_2216"></a>
๐ Upapattesiyena cittena sotāyatanaṃ … pe … ghānāyatanaṃ … pe … jivhāyatanaṃ
saṇṭhātīti? Āmantā. Upapattesiyena cittena hatthā saṇṭhanti, pādā saṇṭhanti,
sīsaṃ saṇṭhāti, kaṇṇo saṇṭhāti, nāsikā saṇṭhāti, mukhaṃ saṇṭhāti, dantā
saṇṭhantīti? Na hevaṃ vattabbe … pe ….</p>
<p><a class="sc" id="14"></a>
<a class="ms" id="p_32Kv_2217"></a>
<a class="msdiv" id="msdiv692"></a>
× Mātu­kucchi­gatassa pacchā cakkhāyatanaṃ uppajjatīti? Āmantā. Mātukucchismiṃ
cak­khu­paṭi­lābhāya kammaṃ karotīti? Na hevaṃ vattabbe … pe … mātu­kucchi­gatassa
pacchā sotāyatanaṃ … pe … ghānāyatanaṃ … pe … jivhāyatanaṃ uppajjatīti? Āmantā.
Mātukucchismiṃ jivhā­paṭi­lābhāya kammaṃ karotīti? Na hevaṃ vattabbe … pe ….</p>
<p><a class="sc" id="15"></a>
<a class="ms" id="p_32Kv_2218"></a>
× Mātu­kucchi­gatassa pacchā kesā lomā nakhā dantā aṭṭhī uppajjantīti? Āmantā.
Mātukucchismiṃ aṭṭhi­paṭi­lābhāya kammaṃ karotīti? Na hevaṃ vattabbe … pe ….</p>
<p><a class="sc" id="16"></a>
<a class="ms" id="p_32Kv_2219"></a>
๐ Na vattabbaṃ—“mātu­kucchi­gatassa pacchā kesā lomā nakhā dantā aṭṭhī
uppajjantī”ti? Āmantā. Nanu vuttaṃ bhagavatā—</p>
<blockquote class="gatha">
<p><span class="cross" title="^sn10.1#1 [1. Indakasutta]" id="note336">^</span>
<a class="sc" id="17"></a>
<a class="ms" id="p_32Kv_2220"></a>
“Paṭhamaṃ kalalaṃ hoti,<br>
kalalā hoti abbudaṃ;<br>
Abbudā jāyate <span class="var" title="pesī (s1-3, km, pts1)" id="note337">pesi</span>,<br>
pesi <span class="var" title="nibbattatī (bj, s1-3, ^sn10.1#1 [1. Indakasutta]) | nibbattati (pts1, mr)" id="note338">nibbattate</span> ghano;<br>
Ghanā pasākhā jāyanti,<br>
kesā lomā nakhāpi ca.</p>
<p><a class="sc" id="18"></a>
<a class="ms" id="p_32Kv_2221"></a>
Yañcassa bhuñjati mātā,<br>
annaṃ pānañca bhojanaṃ;<br>
Tena so tattha yāpeti,<br>
mātukucchigato naro”ti.</p>
</blockquote>
<p><a class="sc" id="19"></a>
<a class="ms" id="p_32Kv_2222"></a>
Attheva suttantoti? Āmantā. Tena hi mātu­kucchi­gatassa pacchā kesā lomā nakhā
dantā aṭṭhī uppajjantīti.</p>
<p class="endsutta">
<a class="sc" id="20"></a>
<a class="ms" id="p_32Kv_2223"></a>
Saḷāya­tanup­patti­kathā niṭṭhitā.</p>
<h2>3 Ananta­ra­pac­ca­ya­kathā</h2>
<p><a class="sc" id="21"></a>
<a class="pts1" id="pts495"></a>
<a class="ms" id="p_32Kv_2224"></a>
<a class="msdiv" id="msdiv693"></a>
๐ Cak­khu­viñ­ñā­ṇassa anantarā sotaviññāṇaṃ uppajjatīti? Āmantā. Yā
cak­khu­viñ­ñā­ṇassa uppādāya āvaṭṭanā … pe … paṇidhi, sāva sotaviññāṇassa uppādāya
āvaṭṭanā … pe … paṇidhīti? Na hevaṃ vattabbe … pe ….</p>
<p><a class="sc" id="22"></a>
<a class="ms" id="p_32Kv_2225"></a>
๐ Cak­khu­viñ­ñā­ṇassa anantarā sotaviññāṇaṃ uppajjati, na vattabbaṃ—“yā
cak­khu­viñ­ñā­ṇassa uppādāya āvaṭṭanā … pe … paṇidhi, sāva sotaviññāṇassa uppādāya
āvaṭṭanā … pe … paṇidhī”ti? Āmantā. Sotaviññāṇaṃ anāvaṭṭentassa uppajjati … pe
… appaṇi­dahan­tassa uppajjatīti? Na hevaṃ vattabbe … pe …. Nanu sotaviññāṇaṃ
āvaṭṭentassa uppajjati … pe … paṇidahantassa uppajjatīti? Āmantā. Hañci
sotaviññāṇaṃ āvaṭṭentassa uppajjati … pe … paṇidahantassa uppajjati, no ca vata
re vattabbe—“cak­khu­viñ­ñā­ṇassa anantarā sotaviññāṇaṃ uppajjatī”ti.</p>
<p><a class="sc" id="23"></a>
<a class="ms" id="p_32Kv_2226"></a>
<a class="msdiv" id="msdiv694"></a>
๐ Cak­khu­viñ­ñā­ṇassa anantarā sotaviññāṇaṃ uppajjatīti? Āmantā. Cakkhuviññāṇaṃ
rūpanimittaṃ manasikaroto uppajjatīti? Āmantā. Sotaviññāṇaṃ rūpanimittaṃ
manasikaroto uppajjatīti? Na hevaṃ vattabbe … pe ….</p>
<p><a class="sc" id="24"></a>
<a class="ms" id="p_32Kv_2227"></a>
๐ Cakkhuviññāṇaṃ rūpāram­maṇañ­ñeva na aññārammaṇanti? Āmantā. Sotaviññāṇaṃ
rūpāram­maṇañ­ñeva na aññārammaṇanti? Na hevaṃ vattabbe … pe ….</p>
<p><a class="sc" id="25"></a>
<a class="pts1" id="pts496"></a>
<a class="ms" id="p_32Kv_2228"></a>
๐ Cakkhuñca paṭicca rūpe ca uppajjati cak­khu­viñ­ñā­ṇanti? Āmantā. Cakkhuñca
paṭicca rūpe ca uppajjati sotaviññāṇanti? Na hevaṃ vattabbe … pe ….</p>
<p><a class="sc" id="26"></a>
<a class="ms" id="p_32Kv_2229"></a>
๐ Cakkhuñca paṭicca rūpe ca uppajjati sotaviññāṇanti? Āmantā. “Cakkhuñca
paṭicca rūpe ca uppajjati sotaviññāṇan”ti—attheva suttantoti? Natthi.
“Cakkhuñca paṭicca rūpe ca uppajjati cakkhuviññāṇan”ti—attheva suttantoti?
Āmantā. Hañci “cakkhuñca paṭicca rūpe ca uppajjati cakkhuviññāṇan”ti—attheva
suttanto, no ca vata re vattabbe—“cakkhuñca paṭicca rūpe ca uppajjati
sotaviññāṇan”ti.</p>
<p><a class="sc" id="27"></a>
<a class="ms" id="p_32Kv_2230"></a>
๐ Cak­khu­viñ­ñā­ṇassa anantarā sotaviññāṇaṃ uppajjatīti? Āmantā. Taññeva
cakkhuviññāṇaṃ taṃ sotaviññāṇanti? Na hevaṃ vattabbe … pe ….</p>
<p><a class="sc" id="28"></a>
<a class="ms" id="p_32Kv_2231"></a>
<a class="msdiv" id="msdiv695"></a>
๐ Sotaviññāṇassa anantarā ghānaviññāṇaṃ uppajjati … pe … ghāna­viñ­ñā­ṇassa
anantarā jivhāviññāṇaṃ uppajjati … pe … jivhā­viñ­ñā­ṇassa anantarā kāyaviññāṇaṃ
uppajjatīti? Āmantā. Yā jivhā­viñ­ñā­ṇassa uppādāya āvaṭṭanā … pe … paṇidhi, sāva
kāyaviññāṇassa uppādāya āvaṭṭanā … pe … paṇidhīti? Na hevaṃ vattabbe … pe …
jivhā­viñ­ñā­ṇassa anantarā kāyaviññāṇaṃ uppajjati, na vattabbaṃ—“yā
jivhā­viñ­ñā­ṇassa uppādāya āvaṭṭanā … pe … paṇidhi, sāva kāyaviññāṇassa uppādāya
āvaṭṭanā … pe … paṇidhī”ti? Āmantā. Kāyaviññāṇaṃ anāvaṭṭentassa uppajjati … pe
… appaṇi­dahan­tassa uppajjatīti? Na hevaṃ vattabbe … pe … nanu kāyaviññāṇaṃ
āvaṭṭentassa uppajjati … pe … paṇidahantassa uppajjatīti? Āmantā. Hañci
kāyaviññāṇaṃ āvaṭṭentassa uppajjati … pe … paṇidahantassa uppajjati, no ca vata
re vattabbe— “jivhā­viñ­ñā­ṇassa anantarā kāyaviññāṇaṃ uppajjatī”ti.</p>
<p><a class="sc" id="29"></a>
<a class="pts1" id="pts497"></a>
<a class="ms" id="p_32Kv_2232"></a>
<a class="msdiv" id="msdiv696"></a>
๐ Jivhā­viñ­ñā­ṇassa anantarā kāyaviññāṇaṃ uppajjatīti? Āmantā. Jivhāviññāṇaṃ
rasanimittaṃ manasikaroto uppajjatīti? Āmantā. Kāyaviññāṇaṃ rasanimittaṃ
manasikaroto uppajjatīti? Na hevaṃ vattabbe … pe ….</p>
<p><a class="sc" id="30"></a>
<a class="ms" id="p_32Kv_2233"></a>
๐ Jivhāviññāṇaṃ rasā­ramma­ṇañ­ñeva na aññārammaṇanti? Āmantā. Kāyaviññāṇaṃ
rasā­ramma­ṇañ­ñeva na aññārammaṇanti? Na hevaṃ vattabbe … pe ….</p>
<p><a class="sc" id="31"></a>
<a class="ms" id="p_32Kv_2234"></a>
๐ Jivhañca paṭicca rase ca uppajjati jivhā­viñ­ñā­ṇanti? Āmantā. Jivhañca paṭicca
rase ca uppajjati kāyaviññāṇanti? Na hevaṃ vattabbe … pe ….</p>
<p><a class="sc" id="32"></a>
<a class="ms" id="p_32Kv_2235"></a>
๐ Jivhañca paṭicca rase ca uppajjati kāyaviññāṇanti? Āmantā. “Jivhañca paṭicca
rase ca uppajjati kāyaviññāṇan”ti—attheva suttantoti? Natthi. “Jivhañca paṭicca
rase ca uppajjati jivhāviññāṇan”ti—attheva suttantoti? Āmantā. Hañci “jivhañca
paṭicca rase ca uppajjati jivhāviññāṇan”ti—attheva suttantoti, no ca vata re
vattabbe—“jivhañca paṭicca rase ca uppajjati kāyaviññāṇan”ti.</p>
<p><a class="sc" id="33"></a>
<a class="ms" id="p_32Kv_2236"></a>
๐ Jivhā­viñ­ñā­ṇassa anantarā kāyaviññāṇaṃ uppajjatīti? Āmantā. Taññeva
jivhāviññāṇaṃ taṃ kāyaviññāṇanti? Na hevaṃ vattabbe … pe ….</p>
<p><a class="sc" id="34"></a>
<a class="pts1" id="pts498"></a>
<a class="ms" id="p_32Kv_2237"></a>
<a class="msdiv" id="msdiv697"></a>
× Na vattabbaṃ—“pañcaviññāṇā aññamaññassa samanantarā uppajjantī”ti? Āmantā.
Nanu atthi koci naccati gāyati vādeti, rūpañca passati, saddañca suṇāti,
gandhañca ghāyati, rasañca sāyati, phoṭṭhabbañca phusatīti? Āmantā. Hañci atthi
koci naccati gāyati vādeti, rūpañca passati, saddañca suṇāti, gandhañca
ghāyati, rasañca sāyati, phoṭṭhabbañca phusati, tena vata re vattabbe—
“pañcaviññāṇā aññamaññassa samanantarā uppajjantī”ti.</p>
<p class="endsutta">
<a class="sc" id="35"></a>
<a class="ms" id="p_32Kv_2238"></a>
Ananta­ra­pac­ca­ya­kathā niṭṭhitā.</p>
<h2>4 Ariyarūpakathā</h2>
<p><a class="sc" id="36"></a>
<a class="ms" id="p_32Kv_2239"></a>
<a class="msdiv" id="msdiv698"></a>
๐ Ariyarūpaṃ mahābhūtānaṃ upādāyāti? Āmantā. Ariyarūpaṃ kusalanti? Āmantā.
Mahābhūtā kusalāti? Na hevaṃ vattabbe … pe … mahābhūtā abyākatāti? Āmantā.
Ariyarūpaṃ abyākatanti? Na hevaṃ vattabbe … pe … ariyarūpaṃ mahābhūtānaṃ
upādāyāti? Āmantā. Ariyarūpaṃ anāsavaṃ <span class="var" title="asaññojanīyaṃ (pts1)" id="note339">asaṃyojaniyaṃ</span> <span class="var" title="aganthanīyaṃ anoghanīyaṃ ayoganīyaṃ (bj, pts1)" id="note340">aganthaniyaṃ anoghaniyaṃ
ayoganiyaṃ</span> anīvaraṇiyaṃ aparāmaṭṭhaṃ anupādāniyaṃ <span class="var" title="asaṃ­ki­lesikanti (bj, s1, pts1)" id="note341">asaṃ­ki­lesi­yanti</span>? Āmantā.
Mahābhūtā anāsavā … pe … asaṃkilesiyāti? Na hevaṃ vattabbe … pe … mahābhūtā
sāsavā saṃyojaniyā … pe … saṃkilesiyāti? Āmantā. Ariyarūpaṃ sāsavaṃ
saṃyojaniyaṃ … pe … saṃkilesiyanti? Na hevaṃ vattabbe … pe ….</p>
<p><a class="sc" id="37"></a>
<a class="pts1" id="pts499"></a>
<a class="ms" id="p_32Kv_2240"></a>
<a class="msdiv" id="msdiv699"></a>
× Na vattabbaṃ—“ariyarūpaṃ mahābhūtānaṃ upādāyā”ti? Āmantā. Nanu vuttaṃ
bhagavatā—“<span class="cross" title="^mn33#3 [Mahā­gopāla­ka­sutta] | ^an11.15#1 [15. Mettāsutta]" id="note342">^</span> yaṃ kiñci, bhikkhave, rūpaṃ cattāri mahābhūtāni catunnañca
mahābhūtānaṃ upādāyarūpan”ti. Attheva suttantoti? Āmantā. Tena hi ariyarūpaṃ
mahābhūtānaṃ upādāyāti.</p>
<p class="endsutta">
<a class="sc" id="38"></a>
<a class="ms" id="p_32Kv_2241"></a>
Ariyarūpakathā niṭṭhitā.</p>
<h2>5 Añño­anu­sayo­tika­thā</h2>
<p><a class="sc" id="39"></a>
<a class="ms" id="p_32Kv_2242"></a>
<a class="msdiv" id="msdiv700"></a>
๐ Añño kāmarāgānusayo aññaṃ ­kāmarā­ga­pari­yuṭ­ṭhā­nanti? Āmantā. Añño kāmarāgo
aññaṃ ­kāmarā­ga­pari­yuṭ­ṭhā­nanti? Na hevaṃ vattabbe … pe … sveva kāmarāgo taṃ
­kāmarā­ga­pari­yuṭ­ṭhā­nanti? Āmantā. Sveva kāmarāgānusayo taṃ ­kāmarā­ga­pari­yuṭ­ṭhā­nanti? Na hevaṃ vattabbe … pe ….</p>
<p><a class="sc" id="40"></a>
<a class="ms" id="p_32Kv_2243"></a>
๐ Añño paṭighānusayo aññaṃ paṭi­gha­pari­yuṭ­ṭhā­nanti? Āmantā. Aññaṃ paṭighaṃ aññaṃ
paṭi­gha­pari­yuṭ­ṭhā­nanti? Na hevaṃ vattabbe … pe … taññeva paṭighaṃ taṃ
paṭi­gha­pari­yuṭ­ṭhā­nanti? Āmantā. Sveva paṭighānusayo taṃ paṭi­gha­pari­yuṭ­ṭhā­nanti?
Na hevaṃ vattabbe … pe ….</p>
<p><a class="sc" id="41"></a>
<a class="ms" id="p_32Kv_2244"></a>
๐ Añño mānānusayo aññaṃ māna­pari­yuṭ­ṭhā­nanti? Āmantā. Añño māno aññaṃ
māna­pari­yuṭ­ṭhā­nanti? Na hevaṃ vattabbe … pe … sveva māno taṃ
māna­pari­yuṭ­ṭhā­nanti? Āmantā. Sveva mānānusayo taṃ māna­pari­yuṭ­ṭhā­nanti? Na hevaṃ
vattabbe … pe ….</p>
<p><a class="sc" id="42"></a>
<a class="pts1" id="pts500"></a>
<a class="ms" id="p_32Kv_2245"></a>
๐ Añño diṭṭhānusayo aññaṃ diṭṭhi­pari­yuṭ­ṭhā­nanti? Āmantā. Aññā diṭṭhi aññaṃ
diṭṭhi­pari­yuṭ­ṭhā­nanti? Na hevaṃ vattabbe … pe … sāva diṭṭhi taṃ
diṭṭhi­pari­yuṭ­ṭhā­nanti? Āmantā. Sveva diṭṭhānusayo taṃ diṭṭhi­pari­yuṭ­ṭhā­nanti? Na
hevaṃ vattabbe … pe ….</p>
<p><a class="sc" id="43"></a>
<a class="ms" id="p_32Kv_2246"></a>
๐ Añño vici­kicchā­nusayo aññaṃ vici­kicchā­pari­yuṭ­ṭhā­nanti? Āmantā. Aññā
vicikicchā aññaṃ vici­kicchā­pari­yuṭ­ṭhā­nanti? Na hevaṃ vattabbe … pe … sāva
vicikicchā taṃ vici­kicchā­pari­yuṭ­ṭhā­nanti? Āmantā. Sveva vici­kicchā­nusayo taṃ
vici­kicchā­pari­yuṭ­ṭhā­nanti? Na hevaṃ vattabbe … pe ….</p>
<p><a class="sc" id="44"></a>
<a class="ms" id="p_32Kv_2247"></a>
๐ Añño bhava­rāgā­nusayo aññaṃ bhava­rāga­pari­yuṭ­ṭhā­nanti? Āmantā. Añño bhavarāgo
aññaṃ bhava­rāga­pari­yuṭ­ṭhā­nanti? Na hevaṃ vattabbe … pe … sveva bhavarāgo taṃ
bhava­rāga­pari­yuṭ­ṭhā­nanti? Āmantā. Sveva bhava­rāgā­nusayo taṃ bhava­rāga­pari­yuṭ­ṭhā­nanti? Na hevaṃ vattabbe … pe ….</p>
<p><a class="sc" id="45"></a>
<a class="ms" id="p_32Kv_2248"></a>
๐ Añño avijjānusayo aññaṃ avijjā­pari­yuṭ­ṭhā­nanti? Āmantā. Aññā avijjā aññaṃ
avijjā­pari­yuṭ­ṭhā­nanti? Na hevaṃ vattabbe … pe … sāva avijjā taṃ
avijjā­pari­yuṭ­ṭhā­nanti? Āmantā. Sveva avijjānusayo taṃ avijjā­pari­yuṭ­ṭhā­nanti? Na
hevaṃ vattabbe … pe ….</p>
<p><a class="sc" id="46"></a>
<a class="pts1" id="pts501"></a>
<a class="ms" id="p_32Kv_2249"></a>
<a class="msdiv" id="msdiv701"></a>
× Na vattabbaṃ—“añño anusayo aññaṃ pariyuṭṭhānan”ti? Āmantā. Puthujjano
kusalābyākate citte vattamāne “sānusayo”ti vattabboti? Āmantā. “Pariyuṭṭhito”ti
vattabboti? Na hevaṃ vattabbe. Tena hi añño anusayo aññaṃ pari­yuṭ­ṭhā­nanti.
Puthujjano kusalābyākate citte vattamāne “sarāgo”ti vattabboti? Āmantā.
“Pariyuṭṭhito”ti vattabboti? Na hevaṃ vattabbe. Tena hi añño rāgo aññaṃ
pari­yuṭ­ṭhā­nanti.</p>
<p class="endsutta">
<a class="sc" id="47"></a>
<a class="ms" id="p_32Kv_2250"></a>
Añño anusayotikathā niṭṭhitā.</p>
<h2>6 Pari­yuṭ­ṭhā­naṃ­citta­vippa­yuttan­tika­thā</h2>
<p><a class="sc" id="48"></a>
<a class="ms" id="p_32Kv_2251"></a>
<a class="msdiv" id="msdiv702"></a>
๐ Pariyuṭṭhānaṃ citta­vippa­yuttanti? Āmantā. Rūpaṃ nibbānaṃ cakkhāyatanaṃ … pe …
­phoṭṭhab­bā­yatananti? Na hevaṃ vattabbe … pe … pariyuṭṭhānaṃ citta­vippa­yuttanti?
Āmantā. Natthi sarāgaṃ cittaṃ sadosaṃ cittaṃ samohaṃ cittaṃ … pe … akusalaṃ
cittaṃ saṃkiliṭṭhaṃ cittanti? Na hevaṃ vattabbe … pe … nanu atthi sarāgaṃ
cittaṃ sadosaṃ cittaṃ samohaṃ cittaṃ … pe … akusalaṃ cittaṃ saṃkiliṭṭhaṃ
cittanti? Āmantā. Hañci atthi sarāgaṃ cittaṃ sadosaṃ cittaṃ samohaṃ cittaṃ … pe
… akusalaṃ cittaṃ saṃkiliṭṭhaṃ cittaṃ, no ca vata re vattabbe—“pariyuṭṭhānaṃ
citta­vippa­yuttan”ti.</p>
<p class="endsutta">
<a class="sc" id="49"></a>
<a class="ms" id="p_32Kv_2252"></a>
Pariyuṭṭhānaṃ citta­vippa­yuttan­tika­thā niṭṭhitā.</p>
<h2>7 ­Pariyā­panna­kathā</h2>
<p><a class="sc" id="50"></a>
<a class="pts1" id="pts502"></a>
<a class="ms" id="p_32Kv_2253"></a>
<a class="msdiv" id="msdiv703"></a>
๐ Rūparāgo rūpadhātuṃ anuseti, rūpa­dhā­tupari­yāpan­noti? Āmantā. Samāpattesiyo
upapattesiyo diṭṭha­dhamma­su­kha­vihāro, samā­pat­tesi­yena cittena upapattesiyena
cittena diṭṭha­dhamma­su­kha­vi­hārena cittena sahagato sahajāto saṃsaṭṭho
sampayutto ekuppādo ekanirodho ekavatthuko ekārammaṇoti? Na hevaṃ vattabbe … pe
… nanu na samāpattesiyo na upapattesiyo na diṭṭha­dhamma­su­kha­vihāro, na
samā­pat­tesi­yena cittena na upapattesiyena cittena na diṭṭha­dhamma­su­kha­vi­hārena
cittena sahagato sahajāto saṃsaṭṭho sampayutto ekuppādo ekanirodho ekavatthuko
ekārammaṇoti? Āmantā. Hañci na samāpattesiyo na upapattesiyo na
diṭṭha­dhamma­su­kha­vihāro … pe … ekārammaṇo, no ca vata re vattabbe—“rūparāgo
rūpadhātuṃ anuseti, rūpa­dhā­tupari­yāpanno”ti … pe ….</p>
<p><a class="sc" id="51"></a>
<a class="ms" id="p_32Kv_2254"></a>
๐ Rūparāgo rūpadhātuṃ anuseti, rūpa­dhā­tupari­yāpan­noti? Āmantā. Saddarāgo
saddadhātuṃ anuseti, sadda­dhā­tupari­yāpan­noti? Na hevaṃ vattabbe … pe … rūparāgo
rūpadhātuṃ anuseti, rūpa­dhā­tupari­yāpan­noti? Āmantā. Gandharāgo … pe … rasarāgo
… pe … phoṭṭhabbarāgo ­phoṭṭhab­ba­dhātuṃ anuseti, ­phoṭṭhab­ba­dhā­tupari­yāpan­noti?
Na hevaṃ vattabbe … pe ….</p>
<p><a class="sc" id="52"></a>
<a class="pts1" id="pts503"></a>
<a class="ms" id="p_32Kv_2255"></a>
๐ Saddarāgo saddadhātuṃ anuseti, na vattabbaṃ—“sadda­dhā­tupari­yāpanno”ti?
Āmantā. Rūparāgo rūpadhātuṃ anuseti, na vattabbaṃ—“rūpa­dhā­tupari­yāpanno”ti? Na
hevaṃ vattabbe … pe … gandharāgo … pe … rasarāgo … pe … phoṭṭhabbarāgo
­phoṭṭhab­ba­dhātuṃ anuseti, na vattabbaṃ—“­phoṭṭhab­ba­dhā­tupari­yāpanno”ti? Āmantā.
Rūparāgo rūpadhātuṃ anuseti, na vattabbaṃ—“rūpa­dhā­tupari­yāpanno”ti? Na hevaṃ
vattabbe … pe ….</p>
<p><a class="sc" id="53"></a>
<a class="ms" id="p_32Kv_2256"></a>
<a class="msdiv" id="msdiv704"></a>
๐ Arūparāgo arūpadhātuṃ anuseti, arūpa­dhā­tupari­yāpan­noti? Āmantā. Samāpattesiyo
upapattesiyo diṭṭha­dhamma­su­kha­vihāro, samā­pat­tesi­yena cittena upapattesiyena
cittena diṭṭha­dhamma­su­kha­vi­hārena cittena sahagato sahajāto saṃsaṭṭho
sampayutto ekuppādo ekanirodho ekavatthuko ekārammaṇoti? Na hevaṃ vattabbe … pe
…. Nanu na samāpattesiyo na upapattesiyo na diṭṭha­dhamma­su­kha­vihāro, na
samā­pat­tesi­yena cittena … pe … ekārammaṇoti? Āmantā. Hañci na samāpattesiyo na
upapattesiyo … pe … ekārammaṇo, no ca vata re vattabbe—“arūparāgo arūpadhātuṃ
anuseti, arūpa­dhā­tupari­yāpanno”ti.</p>
<p><a class="sc" id="54"></a>
<a class="ms" id="p_32Kv_2257"></a>
๐ Arūparāgo arūpadhātuṃ anuseti, arūpa­dhā­tupari­yāpan­noti? Āmantā. Saddarāgo
saddadhātuṃ anuseti, sadda­dhā­tupari­yāpan­noti? Na hevaṃ vattabbe … pe …
arūparāgo arūpadhātuṃ anuseti, arūpa­dhā­tupari­yāpan­noti? Āmantā. Gandharāgo … pe
… rasarāgo … pe … phoṭṭhabbarāgo ­phoṭṭhab­ba­dhātuṃ anuseti, ­phoṭṭhab­ba­dhā­tupari­yāpan­noti? Na hevaṃ vattabbe … pe ….</p>
<p><a class="sc" id="55"></a>
<a class="pts1" id="pts504"></a>
<a class="ms" id="p_32Kv_2258"></a>
๐ Saddarāgo saddadhātuṃ anuseti, na vattabbaṃ—“sadda­dhā­tupari­yāpanno”ti?
Āmantā. Arūparāgo arūpadhātuṃ anuseti, na vattabbaṃ—“arūpa­dhā­tupari­yāpanno”ti,
na hevaṃ vattabbe … pe … gandharāgo … pe … rasarāgo … pe … phoṭṭhabbarāgo
­phoṭṭhab­ba­dhātuṃ anuseti, na vattabbaṃ—“­phoṭṭhab­ba­dhā­tupari­yāpanno”ti? Āmantā.
Arūparāgo arūpadhātuṃ anuseti, na vattabbaṃ—“arūpa­dhā­tupari­yāpanno”ti? Na hevaṃ
vattabbe … pe ….</p>
<p><a class="sc" id="56"></a>
<a class="ms" id="p_32Kv_2259"></a>
<a class="msdiv" id="msdiv705"></a>
× Na vattabbaṃ—“rūparāgo rūpadhātuṃ anuseti rūpa­dhā­tupari­yāpanno, arūparāgo
arūpadhātuṃ anuseti arūpa­dhā­tupari­yāpanno”ti? Āmantā. Nanu kāmarāgo kāmadhātuṃ
anuseti, kāma­dhātu­pariyā­pan­noti? Āmantā. Hañci kāmarāgo kāmadhātuṃ anuseti
kāma­dhātu­pariyā­panno, tena vata re vattabbe—“rūparāgo rūpadhātuṃ anuseti
rūpa­dhā­tupari­yāpanno, arūparāgo arūpadhātuṃ anuseti arūpa­dhā­tupari­yāpanno”ti.</p>
<p class="endsutta">
<a class="sc" id="57"></a>
<a class="ms" id="p_32Kv_2260"></a>
­Pariyā­panna­kathā niṭṭhitā.</p>
<h2>8 Abyākatakathā</h2>
<p><a class="sc" id="58"></a>
<a class="pts1" id="pts505"></a>
<a class="ms" id="p_32Kv_2261"></a>
<a class="msdiv" id="msdiv706"></a>
๐ Diṭṭhigataṃ abyākatanti? Āmantā. Vipākābyākataṃ kiriyābyākataṃ rūpaṃ nibbānaṃ
cakkhāyatanaṃ … pe … ­phoṭṭhab­bā­yatananti? Na hevaṃ vattabbe … pe … diṭṭhigataṃ
abyākatanti? Āmantā. Diṭṭhi­gata­sam­payutto phasso abyākatoti? Na hevaṃ vattabbe
… pe … diṭṭhigataṃ abyākatanti? Āmantā. Diṭṭhi­gata­sam­payuttā vedanā … pe …
saññā … pe … cetanā … pe … cittaṃ abyākatanti? Na hevaṃ vattabbe … pe ….</p>
<p><a class="sc" id="59"></a>
<a class="ms" id="p_32Kv_2262"></a>
๐ Diṭṭhi­gata­sam­payutto phasso akusaloti? Āmantā. Diṭṭhigataṃ akusalanti? Na
hevaṃ vattabbe … pe … diṭṭhi­gata­sam­payuttā vedanā saññā cetanā cittaṃ
akusalanti? Āmantā. Diṭṭhigataṃ akusalanti? Na hevaṃ vattabbe … pe ….</p>
<p><a class="sc" id="60"></a>
<a class="ms" id="p_32Kv_2263"></a>
<a class="msdiv" id="msdiv707"></a>
๐ Diṭṭhigataṃ abyākatanti? Āmantā. Aphalaṃ avipākanti? Na hevaṃ vattabbe … pe …
nanu saphalaṃ savipākanti? Āmantā. Hañci saphalaṃ savipākaṃ, no ca vata re
vattabbe—“diṭṭhigataṃ abyākatan”ti.</p>
<p><a class="sc" id="61"></a>
<a class="ms" id="p_32Kv_2264"></a>
๐ Diṭṭhigataṃ abyākatanti? Āmantā. Nanu micchā­diṭṭhi­paramāni <span class="var" title="^an1.316-332#318.1 [316/318]" id="note343">vajjāni</span> vuttāni
bhagavatāti? Āmantā. Hañci micchā­diṭṭhi­paramāni vajjāni vuttāni bhagavatā, no
ca vata re vattabbe—“diṭṭhigataṃ abyākatan”ti.</p>
<p><a class="sc" id="62"></a>
<a class="ms" id="p_32Kv_2265"></a>
๐ Diṭṭhigataṃ abyākatanti? Āmantā. Nanu vuttaṃ bhagavatā—“<span class="cross" title="^mn73#2 [Mahā­vaccha­sutta]" id="note344">^</span> micchādiṭṭhi kho,
vaccha, <span class="var" title="akusalaṃ (bj)" id="note345">akusalā</span>, sammādiṭṭhi <span class="var" title="kusalaṃ (bj)" id="note346">kusalā</span>”ti. Attheva suttantoti? Āmantā. Tena hi na
vattabbaṃ—“diṭṭhigataṃ abyākatan”ti.</p>
<p><a class="sc" id="63"></a>
<a class="pts1" id="pts506"></a>
<a class="ms" id="p_32Kv_2266"></a>
๐ Diṭṭhigataṃ abyākatanti? Āmantā. Nanu vuttaṃ bhagavatā—“<span class="cross" title="^mn57#2 [Kukku­ra­vatika­sutta]" id="note347">^</span> micchā­diṭṭhissa kho
ahaṃ, puṇṇa, dvinnaṃ gatīnaṃ aññataraṃ gatiṃ vadāmi—nirayaṃ vā tiracchā­na­yoniṃ
vā”ti. Attheva suttantoti? Āmantā. Tena hi na vattabbaṃ— “diṭṭhigataṃ
abyākatan”ti.</p>
<p><a class="sc" id="64"></a>
<a class="ms" id="p_32Kv_2267"></a>
<a class="msdiv" id="msdiv708"></a>
× Na vattabbaṃ—“diṭṭhigataṃ abyākatan”ti? Āmantā. Nanu vuttaṃ bhagavatā—
“‘<span class="cross" title="^sn44.7#1 [7. Mog­gallā­nasutta] thokaṃ pana" id="note348">^</span> sassato loko’ti kho, vaccha, abyākatametaṃ, ‘asassato loko’ti kho, vaccha,
abyākatametaṃ, ‘antavā loko’ti kho, vaccha, abyākatametaṃ, ‘anantavā loko’ti
kho, vaccha … pe … ‘taṃ jīvaṃ taṃ sarīran’ti kho, vaccha … pe … ‘aññaṃ jīvaṃ
aññaṃ sarīran’ti kho, vaccha … pe … ‘hoti tathāgato paraṃ maraṇā’ti kho, vaccha
… pe … ‘na hoti tathāgato paraṃ maraṇā’ti kho, vaccha … pe … ‘hoti ca na ca
hoti tathāgato paraṃ maraṇā’ti kho, vaccha … pe … ‘neva hoti na na hoti
tathāgato paraṃ maraṇā’ti kho, vaccha, abyākatametan”ti. Attheva suttantoti?
Āmantā. Tena hi diṭṭhigataṃ abyākatanti.</p>
<p><a class="sc" id="65"></a>
<a class="ms" id="p_32Kv_2268"></a>
๐ Diṭṭhigataṃ abyākatanti? Āmantā. Nanu vuttaṃ bhagavatā—“<span class="cross" title="^an1.306-315#314.1 [306/314] | ^an10.104#1 [104. Bījasutta]" id="note349">^</span> micchā­diṭṭhi­kassa,
bhikkhave, purisa­pugga­lassa yañceva kāyakammaṃ yathā­diṭṭhi­samat­taṃ samādinnaṃ,
yañca vacīkammaṃ … pe … yañca manokammaṃ, yā ca cetanā, yā ca patthanā, yo ca
paṇidhi, ye ca saṅkhārā, sabbe te dhammā aniṭṭhāya akantāya amanāpāya ahitāya
dukkhāya saṃvattantī”ti. Attheva suttantoti? Āmantā. Tena hi na vattabbaṃ—
“diṭṭhigataṃ abyākatan”ti.</p>
<p class="endsutta">
<a class="sc" id="66"></a>
<a class="ms" id="p_32Kv_2269"></a>
Abyākatakathā niṭṭhitā.</p>
<h2>9 Apariyā­panna­kathā</h2>
<p><a class="sc" id="67"></a>
<a class="pts1" id="pts507"></a>
<a class="ms" id="p_32Kv_2270"></a>
<a class="msdiv" id="msdiv709"></a>
๐ Diṭṭhigataṃ apariyā­pannanti? Āmantā. Maggo phalaṃ nibbānaṃ, sotāpattimaggo
sotā­patti­phalaṃ, sakadā­gāmi­maggo sakadā­gāmi­phalaṃ, anāgāmimaggo anāgāmiphalaṃ,
arahattamaggo arahattaphalaṃ, satipaṭṭhānaṃ sammappadhānaṃ iddhipādo indriyaṃ
balaṃ bojjhaṅgoti? Na hevaṃ vattabbe … pe ….</p>
<p><a class="sc" id="68"></a>
<a class="ms" id="p_32Kv_2271"></a>
<a class="msdiv" id="msdiv710"></a>
× Na vattabbaṃ—“diṭṭhigataṃ apariyāpannan”ti? Āmantā. Puthujjano “kāmesu
vītarāgo”ti vattabboti? Āmantā. “Vigatadiṭṭhiyo”ti vattabboti? Na hevaṃ
vattabbe. Tena hi diṭṭhigataṃ apariyā­pannanti.</p>
<p class="endsutta">
<a class="sc" id="69"></a>
<a class="ms" id="p_32Kv_2272"></a>
Apariyā­panna­kathā niṭṭhitā.<br>
Cuddasamo vaggo.</p>
<p class="endsection summary">
<a class="sc" id="70"></a>
<a class="ms" id="p_32Kv_2273"></a>
Tassuddānaṃ</p>
<p><a class="sc" id="71"></a>
<a class="ms" id="p_32Kv_2274"></a>
Akusalamūlaṃ paṭisandahati kusalamūlaṃ, kusalamūlaṃ paṭisandahati akusalamūlaṃ,
saḷāyatanaṃ chaviññāṇakāyā, ariyarūpaṃ mahābhūtānaṃ upādāya, sveva anusayo taṃ
pariyuṭṭhānaṃ, pariyuṭṭhānaṃ citta­vippa­yuttaṃ, yathādhātu taññeva anuseti,
diṭṭhigataṃ abyākataṃ, diṭṭhigataṃ apariyā­pannanti.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>