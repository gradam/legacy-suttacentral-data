<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="kv5.2">
<article>
<div class="hgroup">
<p class="division">
Kathāvatthu</p>
<p>
Khuddakaaḍḍhapaṇṇāsaka</p>
<h1> Ekavīsatimavagga</h1>
</div>
<h2>2 Avivittakathā</h2>
<p>
<a class="ms" id="p_32Kv_2703"></a><a class="msdiv" id="msdiv879"></a>
<a class="sc" id="1"></a>๐ Puthujjano tedhātukehi dhammehi avivittoti? Āmantā.
Puthujjano tedhātukehi phassehi…pe…  tedhātukāhi vedanāhi…  saññāhi…  cetanāhi…
cittehi…  saddhāhi…  vīriyehi…  satīhi…  samādhīhi…pe…  tedhātukāhi paññāhi
avivittoti? Na hevaṃ vattabbe…pe… .</p>
<p>
<a class="ms" id="p_32Kv_2704"></a><a class="sc" id="2"></a>๐ Puthujjano
tedhātukehi kammehi avivittoti? Āmantā. Yasmiṃ khaṇe puthujjano cīvaraṃ deti,
tasmiṃ khaṇe paṭhamaṃ jhānaṃ upasampajja viharati…pe…  ākāsānañcāyatanaṃ
upasampajja viharatīti? Na hevaṃ vattabbe…pe…  yasmiṃ khaṇe puthujjano
piṇḍapātaṃ deti…pe…  senāsanaṃ deti…pe…  gilānapaccayabhesajjaparikkhāraṃ deti,
tasmiṃ khaṇe catutthaṃ jhānaṃ upasampajja viharati…  nevasaññānāsaññāyatanaṃ
upasampajja viharatīti? Na hevaṃ vattabbe…pe… .</p>
<p>
<a class="ms" id="p_32Kv_2705"></a><a class="msdiv" id="msdiv880"></a>
<a class="sc" id="3"></a>× Na vattabbaṃ—  “puthujjano tedhātukehi kammehi
avivitto”ti? Āmantā. Puthujjanassa rūpadhātuarūpadhātūpagaṃ kammaṃ
pariññātanti? Na hevaṃ vattabbe. Tena hi puthujjano tedhātukehi kammehi
avivittoti…pe… .</p>
<p class="endsutta">
<a class="ms" id="p_32Kv_2706"></a>
<a class="sc" id="4"></a>
Avivittakathā niṭṭhitā.</p>
<h2>3 Saṃyojanakathā</h2>
<p>
<a class="ms" id="p_32Kv_2707"></a><a class="msdiv" id="msdiv881"></a>
<a class="sc" id="5"></a>๐ Atthi kiñci saṃyojanaṃ appahāya arahattappattīti?
Āmantā. Atthi kiñci sakkāyadiṭṭhiṃ appahāya…pe…  vicikicchaṃ appahāya…pe…
sīlabbataparāmāsaṃ appahāya…  rāgaṃ appahāya…  dosaṃ appahāya…  mohaṃ appahāya…
anottappaṃ appahāya arahattappattīti? Na hevaṃ vattabbe…pe… .</p>
<p>
<a class="ms" id="p_32Kv_2708"></a><a class="sc" id="6"></a>๐ Atthi kiñci
saṃyojanaṃ appahāya arahattappattīti? Āmantā. Arahā sarāgo sadoso samoho samāno
samakkho sapaḷāso saupāyāso sakilesoti? Na hevaṃ vattabbe…pe…  nanu arahā
nirāgo niddoso nimmoho nimmāno nimmakkho nippaḷāso nirupāyāso nikkilesoti?
Āmantā. Hañci arahā nirāgo…pe…  nikkileso, no ca vata re vattabbe—  “atthi
kiñci saṃyojanaṃ appahāya arahattappattī”ti.</p>
<p>
<a class="ms" id="p_32Kv_2709"></a><a class="msdiv" id="msdiv882"></a>
<a class="sc" id="7"></a>× Na vattabbaṃ—  “kiñci saṃyojanaṃ appahāya
arahattappattī”ti? Āmantā. Arahā sabbaṃ buddhavisayaṃ jānātīti? Na hevaṃ
vattabbe. Tena hi atthi kiñci saṃyojanaṃ appahāya arahattappattīti.</p>
<p class="endsutta">
<a class="ms" id="p_32Kv_2710"></a>
<a class="sc" id="8"></a>
Saṃyojanakathā niṭṭhitā.</p>
<h2>4 Iddhikathā</h2>
<p>
<a class="ms" id="p_32Kv_2711"></a><a class="msdiv" id="msdiv883"></a>
<a class="sc" id="9"></a>๐ Atthi adhippāyaiddhi buddhānaṃ vā sāvakānaṃ vāti?
Āmantā. “Niccapaṇṇā rukkhā hontū”ti—  atthi adhippāyaiddhi buddhānaṃ vā
sāvakānaṃ vāti? Na hevaṃ vattabbe…pe…  “niccapupphā rukkhā hontu…pe…
niccaphalikā rukkhā hontu…  niccaṃ juṇhaṃ hotu…  niccaṃ khemaṃ hotu…  niccaṃ
subhikkhaṃ hotu…  niccaṃ suvatthi hotū”ti—  atthi adhippāyaiddhi buddhānaṃ vā
sāvakānaṃ vāti? Na hevaṃ vattabbe…pe… .</p>
<p>
<a class="ms" id="p_32Kv_2712"></a><a class="sc" id="10"></a>๐ Atthi
adhippāyaiddhi buddhānaṃ vā sāvakānaṃ vāti? Āmantā. “Uppanno phasso mā
nirujjhī”ti—  atthi adhippāyaiddhi buddhānaṃ vā sāvakānaṃ vāti? Na hevaṃ
vattabbe…pe… .</p>
<p>
<a class="ms" id="p_32Kv_2713"></a><a class="sc" id="11"></a>๐ “Uppannā
vedanā…pe…  saññā…  cetanā…  cittaṃ…  saddhā…  vīriyaṃ…  sati…  samādhi…pe…
paññā mā nirujjhī”ti—  atthi adhippāyaiddhi buddhānaṃ vā sāvakānaṃ vāti? Na
hevaṃ vattabbe…pe… .</p>
<p>
<a class="ms" id="p_32Kv_2714"></a><a class="sc" id="12"></a>๐ Atthi
adhippāyaiddhi buddhānaṃ vā sāvakānaṃ vāti? Āmantā. “Rūpaṃ niccaṃ hotū”ti—
atthi adhippāyaiddhi…  “vedanā…pe…  saññā…pe…  saṅkhārā…pe…  viññāṇaṃ niccaṃ
hotū”ti—  atthi adhippāyaiddhi buddhānaṃ vā sāvakānaṃ vāti? Na hevaṃ
vattabbe…pe… .</p>
<p>
<a class="ms" id="p_32Kv_2715"></a><a class="sc" id="13"></a>๐ Atthi
adhippāyaiddhi buddhānaṃ vā sāvakānaṃ vāti? Āmantā. “Jātidhammā sattā mā
jāyiṃsū”ti atthi…pe…  “jarādhammā sattā mā jīriṃsū”ti…pe…  “byādhidhammā sattā
mā byādhiyiṃsū”ti…pe…  “maraṇadhammā sattā mā mīyiṃsū”ti—  atthi adhippāyaiddhi
buddhānaṃ vā sāvakānaṃ vāti? Na hevaṃ vattabbe…pe… .</p>
<p>
<a class="ms" id="p_32Kv_2716"></a><a class="msdiv" id="msdiv884"></a>
<a class="sc" id="14"></a>× Na vattabbaṃ—  “atthi adhippāyaiddhi buddhānaṃ vā
sāvakānaṃ vā”ti? Āmantā. Nanu āyasmā pilindavaccho rañño māgadhassa seniyassa
bimbisārassa pāsādaṃ “suvaṇṇan”tveva adhimucci, suvaṇṇo ca pana āsīti? Āmantā.
Hañci āyasmā pilindavaccho rañño māgadhassa seniyassa bimbisārassa pāsādaṃ
“suvaṇṇan”tveva adhimucci, suvaṇṇo ca pana āsi, tena vata re vattabbe—  “atthi
adhippāyaiddhi buddhānaṃ vā sāvakānaṃ vā”ti.</p>
<p class="endsutta">
<a class="ms" id="p_32Kv_2717"></a>
<a class="sc" id="15"></a>
Iddhikathā niṭṭhitā.</p>
<h2>5 Buddhakathā</h2>
<p>
<a class="ms" id="p_32Kv_2718"></a><a class="msdiv" id="msdiv885"></a>
<a class="sc" id="16"></a>๐ Atthi buddhānaṃ buddhehi hīnātirekatāti? Āmantā.
Satipaṭṭhānatoti? Na hevaṃ vattabbe…pe…  sammappadhānato…pe…  iddhipādato…
indriyato…  balato…  bojjhaṅgato…  vasibhāvato…pe…  sabbaññutañāṇadassanatoti?
Na hevaṃ vattabbe…pe… .</p>
<p class="endsutta">
<a class="ms" id="p_32Kv_2719"></a>
<a class="sc" id="17"></a>
Buddhakathā niṭṭhitā.</p>
<h2>6 Sabbadisākathā</h2>
<p>
<a class="ms" id="p_32Kv_2720"></a><a class="msdiv" id="msdiv886"></a>
<a class="sc" id="18"></a>๐ Sabbā disā buddhā tiṭṭhantīti? Āmantā. Puratthimāya
disāya buddho tiṭṭhatīti? Na hevaṃ vattabbe…pe…  puratthimāya disāya buddho
tiṭṭhatīti? Āmantā. Kiṃnāmo so bhagavā, kiṃjacco, kiṃgotto, kiṃnāmā tassa
bhagavato mātāpitaro, kiṃnāmaṃ tassa bhagavato sāvakayugaṃ, konāmo tassa
bhagavato upaṭṭhāko, kīdisaṃ cīvaraṃ dhāreti, kīdisaṃ pattaṃ dhāreti,
katarasmiṃ gāme vā nigame vā nagare vā raṭṭhe vā janapade vāti? Na hevaṃ
vattabbe…pe… .</p>
<p>
<a class="ms" id="p_32Kv_2721"></a><a class="sc" id="19"></a>๐ Dakkhiṇāya
disāya…pe…  pacchimāya disāya…pe…  uttarāya disāya…pe…  heṭṭhimāya disāya
buddho tiṭṭhatīti? Na hevaṃ vattabbe…pe…  heṭṭhimāya disāya buddho tiṭṭhatīti?
Āmantā. Kiṃnāmo so bhagavā…pe…  janapade vāti? Na hevaṃ vattabbe…pe… .</p>
<p>
<a class="ms" id="p_32Kv_2722"></a><a class="sc" id="20"></a>๐ Uparimāya disāya
buddho tiṭṭhatīti? Na hevaṃ vattabbe…pe… . Uparimāya disāya buddho tiṭṭhatīti?
Āmantā. Cātumahārājike tiṭṭhati…pe…  tāvatiṃse tiṭṭhati…pe…  yāme tiṭṭhati…pe…
tusite tiṭṭhati…pe…  nimmānaratiyā tiṭṭhati…pe…  paranimmitavasavattiyā
tiṭṭhati…pe…  brahmaloke tiṭṭhatīti? Na hevaṃ vattabbe…pe… .</p>
<p class="endsutta">
<a class="ms" id="p_32Kv_2723"></a>
<a class="sc" id="21"></a>
Sabbadisākathā niṭṭhitā.</p>
<h2>7 Dhammakathā</h2>
<p>
<a class="ms" id="p_32Kv_2724"></a><a class="msdiv" id="msdiv887"></a>
<a class="sc" id="22"></a>๐ Sabbe dhammā niyatāti? Āmantā. Micchattaniyatāti?
Na hevaṃ vattabbe…pe…  sammattaniyatāti? Na hevaṃ vattabbe…pe…  natthi aniyato
rāsīti? Na hevaṃ vattabbe…pe…  nanu atthi aniyato rāsīti? Āmantā. Hañci atthi
aniyato rāsi, no ca vata re vattabbe—  “sabbe dhammā niyatā”ti.</p>
<p>
<a class="ms" id="p_32Kv_2725"></a><a class="sc" id="23"></a>๐ Sabbe dhammā
niyatāti? Āmantā. Nanu tayo rāsī vuttā bhagavatā—  “micchattaniyato rāsi,
sammattaniyato rāsi, aniyato rāsī”ti? Āmantā. Hañci tayo rāsī vuttā bhagavatā—
“micchattaniyato rāsi, sammattaniyato rāsi, aniyato rāsi”, no ca vata re
vattabbe—  “sabbe dhammā niyatā”ti.</p>
<p>
<a class="ms" id="p_32Kv_2726"></a><a class="sc" id="24"></a>๐ Rūpaṃ rūpaṭṭhena
niyatanti? Āmantā. Micchattaniyatanti? Na hevaṃ vattabbe…pe…
sammattaniyatanti? Na hevaṃ vattabbe…pe…  vedanā…pe…  saññā…pe…  saṅkhārā…pe…
viññāṇaṃ viññāṇaṭṭhena niyatanti? Āmantā. Micchattaniyatanti? Na hevaṃ
vattabbe…pe…  sammattaniyatanti? Na hevaṃ vattabbe…pe… .</p>
<p>
<a class="ms" id="p_32Kv_2727"></a><a class="msdiv" id="msdiv888"></a>
<a class="sc" id="25"></a>× Na vattabbaṃ—  rūpaṃ rūpaṭṭhena niyataṃ…pe…
vedanā…pe…  saññā…pe…  saṅkhārā…pe…  viññāṇaṃ viññāṇaṭṭhena niyatanti? Āmantā.
Rūpaṃ vedanā hoti…pe…  saññā hoti…  saṅkhārā honti…  viññāṇaṃ hoti…  vedanā…pe…
saññā…pe…  saṅkhārā…pe…  viññāṇaṃ rūpaṃ hoti…pe…  vedanā hoti…  saññā hoti…
saṅkhārā hontīti? Na hevaṃ vattabbe. Tena hi rūpaṃ rūpaṭṭhena niyataṃ,
vedanā…pe…  saññā…pe…  saṅkhārā…pe…  viññāṇaṃ viññāṇaṭṭhena niyatanti.</p>
<p class="endsutta">
<a class="ms" id="p_32Kv_2728"></a>
<a class="sc" id="26"></a>
Dhammakathā niṭṭhitā.</p>
<h2>8 Kammakathā</h2>
<p>
<a class="ms" id="p_32Kv_2729"></a><a class="msdiv" id="msdiv889"></a>
<a class="sc" id="27"></a>๐ Sabbe kammā niyatāti? Āmantā. Micchattaniyatāti? Na
hevaṃ vattabbe…pe…  sammattaniyatāti? Na hevaṃ vattabbe…pe…  natthi aniyato
rāsīti? Na hevaṃ vattabbe…pe…  nanu atthi aniyato rāsīti? Āmantā. Hañci atthi
aniyato rāsi, no ca vata re vattabbe—  “sabbe kammā niyatā”ti.</p>
<p>
<a class="ms" id="p_32Kv_2730"></a><a class="sc" id="28"></a>๐ Sabbe kammā
niyatāti? Āmantā. Nanu tayo rāsī vuttā bhagavatā—  “micchattaniyato rāsi,
sammattaniyato rāsi, aniyato rāsī”ti? Āmantā. Hañci tayo rāsī vuttā bhagavatā—
“micchattaniyato rāsi, sammattaniyato rāsi, aniyato rāsi”, no ca vata re
vattabbe—  “sabbe kammā niyatā”ti.</p>
<p>
<a class="ms" id="p_32Kv_2731"></a><a class="msdiv" id="msdiv890"></a>
<a class="sc" id="29"></a>๐ Diṭṭhadhammavedanīyaṃ kammaṃ
diṭṭhadhammavedanīyaṭṭhena niyatanti? Āmantā. Micchattaniyatanti? Na hevaṃ
vattabbe…pe…  sammattaniyatanti? Na hevaṃ vattabbe…pe… . Upapajjavedanīyaṃ
kammaṃ…pe…  aparāpariyavedanīyaṃ kammaṃ aparāpariyavedanīyaṭṭhena niyatanti?
Āmantā. Micchattaniyatanti? Na hevaṃ vattabbe…pe…  sammattaniyatanti? Na hevaṃ
vattabbe…pe… .</p>
<p>
<a class="ms" id="p_32Kv_2732"></a><a class="msdiv" id="msdiv891"></a>
<a class="sc" id="30"></a>× Na vattabbaṃ—  diṭṭhadhammavedanīyaṃ kammaṃ
diṭṭhadhammavedanīyaṭṭhena niyataṃ, upapajjavedanīyaṃ kammaṃ…pe…
aparāpariyavedanīyaṃ kammaṃ aparāpariyavedanīyaṭṭhena niyatanti? Āmantā.
Diṭṭhadhammavedanīyaṃ kammaṃ upapajjavedanīyaṃ hoti, aparāpariyavedanīyaṃ
hoti…pe…  upapajjavedanīyaṃ kammaṃ diṭṭhadhammavedanīyaṃ hoti,
aparāpariyavedanīyaṃ hoti…pe…  aparāpariyavedanīyaṃ kammaṃ
diṭṭhadhammavedanīyaṃ hoti, upapajjavedanīyaṃ hotīti? Na hevaṃ vattabbe. Tena
hi diṭṭhadhammavedanīyaṃ kammaṃ diṭṭhadhammavedanīyaṭṭhena niyataṃ,
upapajjavedanīyaṃ kammaṃ…pe…  aparāpariyavedanīyaṃ kammaṃ
aparāpariyavedanīyaṭṭhena niyatanti.</p>
<p class="endsutta">
<a class="ms" id="p_32Kv_2733"></a>
<a class="sc" id="31"></a>
Kammakathā niṭṭhitā.<br>
Ekavīsatimo vaggo.</p>
<p class="endsection summary">
<a class="ms" id="p_32Kv_2734"></a>
<a class="sc" id="32"></a>
Tassuddānaṃ</p>
<p>
<a class="ms" id="p_32Kv_2735"></a><a class="sc" id="33"></a>Sāsanaṃ navaṃ
kataṃ atthi koci tathāgatassa sāsanaṃ navaṃ karoti labbhā tathāgatassa sāsanaṃ
puna navaṃ kātuṃ, puthujjano tedhātukehi kammehi avivitto, atthi kiñci
saṃyojanaṃ appahāya arahattappatti, atthi adhippāyiddhi buddhānaṃ vā sāvakānaṃ
vā, atthi buddhānaṃ buddhehi hīnātirekatā, sabbā disā buddhā tiṭṭhanti, sabbe
dhammā niyatā, sabbe kammā niyatāti.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>