<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="kv5.2">
<article>
<div class="hgroup">
<p class="division">Kathāvatthu</p>
<p>Khuddakaaḍḍhapaṇṇāsaka</p>
<h1>Ekavīsatimavagga</h1>
</div>
<h2>2 Avivittakathā</h2>
<p><a class="sc" id="1"></a>
<a class="ms" id="p_32Kv_2703"></a>
<a class="msdiv" id="msdiv879"></a>
๐ Puthujjano tedhātukehi dhammehi avivittoti? Āmantā. Puthujjano tedhātukehi
phassehi … pe … tedhātukāhi vedanāhi … saññāhi … cetanāhi … cittehi … saddhāhi
… vīriyehi … satīhi … samādhīhi … pe … tedhātukāhi paññāhi avivittoti? Na hevaṃ
vattabbe … pe ….</p>
<p><a class="sc" id="2"></a>
<a class="ms" id="p_32Kv_2704"></a>
๐ Puthujjano tedhātukehi kammehi avivittoti? Āmantā. Yasmiṃ khaṇe puthujjano
cīvaraṃ deti, tasmiṃ khaṇe paṭhamaṃ jhānaṃ upasampajja viharati … pe …
ākāsānañcāyatanaṃ upasampajja viharatīti? Na hevaṃ vattabbe … pe … yasmiṃ khaṇe
puthujjano piṇḍapātaṃ deti … pe … senāsanaṃ deti … pe … gilānapaccayabhesajjaparikkhāraṃ deti, tasmiṃ khaṇe catutthaṃ jhānaṃ upasampajja viharati … nevasaññānāsaññāyatanaṃ upasampajja viharatīti? Na hevaṃ vattabbe … pe ….</p>
<p><a class="sc" id="3"></a>
<a class="ms" id="p_32Kv_2705"></a>
<a class="msdiv" id="msdiv880"></a>
× Na vattabbaṃ—“puthujjano tedhātukehi kammehi avivitto”ti? Āmantā.
Puthujjanassa rūpadhātuarūpadhātūpagaṃ kammaṃ pariññātanti? Na hevaṃ vattabbe.
Tena hi puthujjano tedhātukehi kammehi avivittoti … pe ….</p>
<p class="endsutta">
<a class="sc" id="4"></a>
<a class="ms" id="p_32Kv_2706"></a>
Avivittakathā niṭṭhitā.</p>
<h2>3 Saṃyojanakathā</h2>
<p><a class="sc" id="5"></a>
<a class="pts1" id="pts606"></a>
<a class="ms" id="p_32Kv_2707"></a>
<a class="msdiv" id="msdiv881"></a>
๐ Atthi kiñci saṃyojanaṃ appahāya arahattappattīti? Āmantā. Atthi kiñci
sakkāyadiṭṭhiṃ appahāya … pe … vicikicchaṃ appahāya … pe … sīlabbataparāmāsaṃ
appahāya … rāgaṃ appahāya … dosaṃ appahāya … mohaṃ appahāya … anottappaṃ
appahāya arahattappattīti? Na hevaṃ vattabbe … pe ….</p>
<p><a class="sc" id="6"></a>
<a class="ms" id="p_32Kv_2708"></a>
๐ Atthi kiñci saṃyojanaṃ appahāya arahattappattīti? Āmantā. Arahā sarāgo sadoso
samoho samāno samakkho sapaḷāso saupāyāso sakilesoti? Na hevaṃ vattabbe … pe …
nanu arahā nirāgo niddoso nimmoho nimmāno nimmakkho nippaḷāso nirupāyāso
nikkilesoti? Āmantā. Hañci arahā nirāgo … pe … nikkileso, no ca vata re
vattabbe—“atthi kiñci saṃyojanaṃ appahāya arahattappattī”ti.</p>
<p><a class="sc" id="7"></a>
<a class="ms" id="p_32Kv_2709"></a>
<a class="msdiv" id="msdiv882"></a>
× Na vattabbaṃ—“kiñci saṃyojanaṃ appahāya arahattappattī”ti? Āmantā. Arahā
sabbaṃ buddhavisayaṃ jānātīti? Na hevaṃ vattabbe. Tena hi atthi kiñci
saṃyojanaṃ appahāya arahattappattīti.</p>
<p class="endsutta">
<a class="sc" id="8"></a>
<a class="ms" id="p_32Kv_2710"></a>
Saṃyojanakathā niṭṭhitā.</p>
<h2>4 Iddhikathā</h2>
<p><a class="sc" id="9"></a>
<a class="pts1" id="pts607"></a>
<a class="ms" id="p_32Kv_2711"></a>
<a class="msdiv" id="msdiv883"></a>
๐ Atthi adhippāyaiddhi buddhānaṃ vā sāvakānaṃ vāti? Āmantā. “Niccapaṇṇā rukkhā
hontū”ti—atthi adhippāyaiddhi buddhānaṃ vā sāvakānaṃ vāti? Na hevaṃ vattabbe …
pe … “niccapupphā rukkhā hontu … pe … niccaphalikā rukkhā hontu … niccaṃ juṇhaṃ
hotu … niccaṃ khemaṃ hotu … niccaṃ subhikkhaṃ hotu … niccaṃ <span class="var" title="suvuṭṭhikaṃ (s1-3)" id="note425">suvatthi</span>
hotū”ti—atthi adhippāyaiddhi buddhānaṃ vā sāvakānaṃ vāti? Na hevaṃ vattabbe …
pe ….</p>
<p><a class="sc" id="10"></a>
<a class="ms" id="p_32Kv_2712"></a>
๐ Atthi adhippāyaiddhi buddhānaṃ vā sāvakānaṃ vāti? Āmantā. “Uppanno phasso mā
nirujjhī”ti—atthi adhippāyaiddhi buddhānaṃ vā sāvakānaṃ vāti? Na hevaṃ vattabbe
… pe ….</p>
<p><a class="sc" id="11"></a>
<a class="ms" id="p_32Kv_2713"></a>
๐ “Uppannā vedanā … pe … saññā … cetanā … cittaṃ … saddhā … vīriyaṃ … sati …
samādhi … pe … paññā mā nirujjhī”ti—atthi adhippāyaiddhi buddhānaṃ vā sāvakānaṃ
vāti? Na hevaṃ vattabbe … pe ….</p>
<p><a class="sc" id="12"></a>
<a class="ms" id="p_32Kv_2714"></a>
๐ Atthi adhippāyaiddhi buddhānaṃ vā sāvakānaṃ vāti? Āmantā. “Rūpaṃ niccaṃ
hotū”ti—atthi adhippāyaiddhi … “vedanā … pe … saññā … pe … saṅkhārā … pe …
viññāṇaṃ niccaṃ hotū”ti—atthi adhippāyaiddhi buddhānaṃ vā sāvakānaṃ vāti? Na
hevaṃ vattabbe … pe ….</p>
<p><a class="sc" id="13"></a>
<a class="ms" id="p_32Kv_2715"></a>
๐ Atthi adhippāyaiddhi buddhānaṃ vā sāvakānaṃ vāti? Āmantā. “Jātidhammā sattā
mā jāyiṃsū”ti atthi … pe … “jarādhammā sattā mā jīriṃsū”ti … pe … “byādhidhammā
sattā mā byādhiyiṃsū”ti … pe … “maraṇadhammā sattā mā mīyiṃsū”ti—atthi
adhippāyaiddhi buddhānaṃ vā sāvakānaṃ vāti? Na hevaṃ vattabbe … pe ….</p>
<p><a class="sc" id="14"></a>
<a class="pts1" id="pts608"></a>
<a class="ms" id="p_32Kv_2716"></a>
<a class="msdiv" id="msdiv884"></a>
× Na vattabbaṃ—“atthi adhippāyaiddhi buddhānaṃ vā sāvakānaṃ vā”ti? Āmantā<span class="cross" title="^pi-tv-bu-vb-np23#4 [Nissaggiyā Pācittiyā 23: Bhesajjasikkhāpada] | ^pi-tv-kd6#46 [Bhesajjakkhandhaka/ Pilindavacchavatthu]" id="note426">^</span>. Nanu
āyasmā pilindavaccho rañño māgadhassa seniyassa bimbisārassa pāsādaṃ
“suvaṇṇan”tveva adhimucci, suvaṇṇo ca pana āsīti? Āmantā. Hañci āyasmā
pilindavaccho rañño māgadhassa seniyassa bimbisārassa pāsādaṃ “suvaṇṇan”tveva
adhimucci, suvaṇṇo ca pana āsi, tena vata re vattabbe—“atthi adhippāyaiddhi
buddhānaṃ vā sāvakānaṃ vā”ti.</p>
<p class="endsutta">
<a class="sc" id="15"></a>
<a class="ms" id="p_32Kv_2717"></a>
Iddhikathā niṭṭhitā.</p>
<h2>5 Buddhakathā</h2>
<p><a class="sc" id="16"></a>
<a class="ms" id="p_32Kv_2718"></a>
<a class="msdiv" id="msdiv885"></a>
๐ Atthi buddhānaṃ buddhehi hīnātirekatāti? Āmantā. Satipaṭṭhānatoti? Na hevaṃ
vattabbe … pe … sammappadhānato … pe … iddhipādato … indriyato … balato …
bojjhaṅgato … vasibhāvato … pe … sabbaññutañāṇadassanatoti? Na hevaṃ vattabbe …
pe ….</p>
<p class="endsutta">
<a class="sc" id="17"></a>
<a class="ms" id="p_32Kv_2719"></a>
Buddhakathā niṭṭhitā.</p>
<h2>6 Sabbadisākathā</h2>
<p><a class="sc" id="18"></a>
<a class="pts1" id="pts609"></a>
<a class="ms" id="p_32Kv_2720"></a>
<a class="msdiv" id="msdiv886"></a>
๐ Sabbā disā buddhā tiṭṭhantīti? Āmantā. Puratthimāya disāya buddho tiṭṭhatīti?
Na hevaṃ vattabbe … pe … puratthimāya disāya buddho tiṭṭhatīti? Āmantā. Kiṃnāmo
so bhagavā, kiṃjacco, kiṃgotto, kiṃnāmā tassa bhagavato mātāpitaro, kiṃnāmaṃ
tassa bhagavato sāvakayugaṃ, konāmo tassa bhagavato upaṭṭhāko, kīdisaṃ cīvaraṃ
dhāreti, kīdisaṃ pattaṃ dhāreti, katarasmiṃ gāme vā nigame vā nagare vā raṭṭhe
vā janapade vāti? Na hevaṃ vattabbe … pe ….</p>
<p><a class="sc" id="19"></a>
<a class="ms" id="p_32Kv_2721"></a>
๐ Dakkhiṇāya disāya … pe … pacchimāya disāya … pe … uttarāya disāya … pe …
heṭṭhimāya disāya buddho tiṭṭhatīti? Na hevaṃ vattabbe … pe … heṭṭhimāya disāya
buddho tiṭṭhatīti? Āmantā. Kiṃnāmo so bhagavā … pe … janapade vāti? Na hevaṃ
vattabbe … pe ….</p>
<p><a class="sc" id="20"></a>
<a class="ms" id="p_32Kv_2722"></a>
๐ Uparimāya disāya buddho tiṭṭhatīti? Na hevaṃ vattabbe … pe …. Uparimāya
disāya buddho tiṭṭhatīti? Āmantā. Cātumahārājike tiṭṭhati … pe … tāvatiṃse
tiṭṭhati … pe … yāme tiṭṭhati … pe … tusite tiṭṭhati … pe … nimmānaratiyā
tiṭṭhati … pe … paranimmitavasavattiyā tiṭṭhati … pe … brahmaloke tiṭṭhatīti?
Na hevaṃ vattabbe … pe ….</p>
<p class="endsutta">
<a class="sc" id="21"></a>
<a class="ms" id="p_32Kv_2723"></a>
Sabbadisākathā niṭṭhitā.</p>
<h2>7 Dhammakathā</h2>
<p><a class="sc" id="22"></a>
<a class="pts1" id="pts610"></a>
<a class="ms" id="p_32Kv_2724"></a>
<a class="msdiv" id="msdiv887"></a>
๐ Sabbe dhammā niyatāti? Āmantā. Micchattaniyatāti? Na hevaṃ vattabbe … pe …
sammattaniyatāti? Na hevaṃ vattabbe … pe … natthi aniyato rāsīti? Na hevaṃ
vattabbe … pe … nanu atthi aniyato rāsīti? Āmantā. Hañci atthi aniyato rāsi, no
ca vata re vattabbe—“sabbe dhammā niyatā”ti.</p>
<p><a class="sc" id="23"></a>
<a class="ms" id="p_32Kv_2725"></a>
๐ Sabbe dhammā niyatāti? Āmantā. Nanu tayo rāsī vuttā bhagavatā—
“<span class="cross" title="^ds2.4#51 [Tikanikkhepa/ Micchattaniyatattika]-1702" id="note427">^</span> micchattaniyato rāsi, sammattaniyato rāsi, aniyato rāsī”ti? Āmantā. Hañci tayo
rāsī vuttā bhagavatā—“micchattaniyato rāsi, sammattaniyato rāsi, aniyato rāsi”,
no ca vata re vattabbe—“sabbe dhammā niyatā”ti.</p>
<p><a class="sc" id="24"></a>
<a class="ms" id="p_32Kv_2726"></a>
๐ Rūpaṃ rūpaṭṭhena niyatanti? Āmantā. Micchattaniyatanti? Na hevaṃ vattabbe …
pe … sammattaniyatanti? Na hevaṃ vattabbe … pe … vedanā … pe … saññā … pe …
saṅkhārā … pe … viññāṇaṃ viññāṇaṭṭhena niyatanti? Āmantā. Micchattaniyatanti?
Na hevaṃ vattabbe … pe … sammattaniyatanti? Na hevaṃ vattabbe … pe ….</p>
<p><a class="sc" id="25"></a>
<a class="ms" id="p_32Kv_2727"></a>
<a class="msdiv" id="msdiv888"></a>
× Na vattabbaṃ—rūpaṃ rūpaṭṭhena niyataṃ … pe … vedanā … pe … saññā … pe …
saṅkhārā … pe … viññāṇaṃ viññāṇaṭṭhena niyatanti? Āmantā. Rūpaṃ vedanā hoti …
pe … saññā hoti … saṅkhārā honti … viññāṇaṃ hoti … vedanā … pe … saññā … pe …
saṅkhārā … pe … viññāṇaṃ rūpaṃ hoti … pe … vedanā hoti … saññā hoti … saṅkhārā
hontīti? Na hevaṃ vattabbe. Tena hi rūpaṃ rūpaṭṭhena niyataṃ, vedanā … pe …
saññā … pe … saṅkhārā … pe … viññāṇaṃ viññāṇaṭṭhena niyatanti.</p>
<p class="endsutta">
<a class="sc" id="26"></a>
<a class="ms" id="p_32Kv_2728"></a>
Dhammakathā niṭṭhitā.</p>
<h2>8 Kammakathā</h2>
<p><a class="sc" id="27"></a>
<a class="pts1" id="pts611"></a>
<a class="ms" id="p_32Kv_2729"></a>
<a class="msdiv" id="msdiv889"></a>
๐ Sabbe kammā niyatāti? Āmantā. Micchattaniyatāti? Na hevaṃ vattabbe … pe …
sammattaniyatāti? Na hevaṃ vattabbe … pe … natthi aniyato rāsīti? Na hevaṃ
vattabbe … pe … nanu atthi aniyato rāsīti? Āmantā. Hañci atthi aniyato rāsi, no
ca vata re vattabbe—“sabbe kammā niyatā”ti.</p>
<p><a class="sc" id="28"></a>
<a class="ms" id="p_32Kv_2730"></a>
๐ Sabbe kammā niyatāti? Āmantā. Nanu tayo rāsī vuttā bhagavatā—
“micchattaniyato rāsi, sammattaniyato rāsi, aniyato rāsī”ti? Āmantā. Hañci tayo
rāsī vuttā bhagavatā—“micchattaniyato rāsi, sammattaniyato rāsi, aniyato rāsi”,
no ca vata re vattabbe—“sabbe kammā niyatā”ti.</p>
<p><a class="sc" id="29"></a>
<a class="ms" id="p_32Kv_2731"></a>
<a class="msdiv" id="msdiv890"></a>
๐ Diṭṭhadhammavedanīyaṃ kammaṃ diṭṭhadhammavedanīyaṭṭhena niyatanti? Āmantā.
Micchattaniyatanti? Na hevaṃ vattabbe … pe … sammattaniyatanti? Na hevaṃ
vattabbe … pe …. Upapajjavedanīyaṃ kammaṃ … pe … aparāpariyavedanīyaṃ kammaṃ
aparāpariyavedanīyaṭṭhena niyatanti? Āmantā. Micchattaniyatanti? Na hevaṃ
vattabbe … pe … sammattaniyatanti? Na hevaṃ vattabbe … pe ….</p>
<p><a class="sc" id="30"></a>
<a class="pts1" id="pts612"></a>
<a class="ms" id="p_32Kv_2732"></a>
<a class="msdiv" id="msdiv891"></a>
× Na vattabbaṃ—diṭṭhadhammavedanīyaṃ kammaṃ diṭṭhadhammavedanīyaṭṭhena niyataṃ,
upapajjavedanīyaṃ kammaṃ … pe … aparāpariyavedanīyaṃ kammaṃ aparāpariyavedanīyaṭṭhena niyatanti? Āmantā. Diṭṭhadhammavedanīyaṃ kammaṃ upapajjavedanīyaṃ hoti, aparāpariyavedanīyaṃ hoti … pe … upapajjavedanīyaṃ kammaṃ diṭṭhadhammavedanīyaṃ hoti, aparāpariyavedanīyaṃ hoti … pe … aparāpariyavedanīyaṃ kammaṃ diṭṭhadhammavedanīyaṃ hoti, upapajjavedanīyaṃ hotīti? Na hevaṃ vattabbe. Tena hi diṭṭhadhammavedanīyaṃ kammaṃ diṭṭhadhammavedanīyaṭṭhena niyataṃ, upapajjavedanīyaṃ kammaṃ … pe … aparāpariyavedanīyaṃ kammaṃ aparāpariyavedanīyaṭṭhena niyatanti.</p>
<p class="endsutta">
<a class="sc" id="31"></a>
<a class="ms" id="p_32Kv_2733"></a>
Kammakathā niṭṭhitā.<br>
Ekavīsatimo vaggo.</p>
<p class="endsection summary">
<a class="sc" id="32"></a>
<a class="ms" id="p_32Kv_2734"></a>
Tassuddānaṃ</p>
<p><a class="sc" id="33"></a>
<a class="ms" id="p_32Kv_2735"></a>
Sāsanaṃ navaṃ kataṃ atthi koci tathāgatassa sāsanaṃ navaṃ karoti labbhā
tathāgatassa sāsanaṃ puna navaṃ kātuṃ, puthujjano tedhātukehi kammehi avivitto,
atthi kiñci saṃyojanaṃ appahāya arahattappatti, atthi adhippāyiddhi buddhānaṃ
vā sāvakānaṃ vā, atthi buddhānaṃ buddhehi hīnātirekatā, sabbā disā buddhā
tiṭṭhanti, sabbe dhammā niyatā, sabbe kammā niyatāti.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>