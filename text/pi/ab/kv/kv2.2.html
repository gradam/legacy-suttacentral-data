<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="kv2.2">
<article>
<div class="hgroup">
<p class="division">Kathāvatthu</p>
<p>Niyāmapaṇṇāsaka</p>
<h1>  Chaṭṭhavagga</h1>
</div>
<h2>2 Paṭiccasamuppādakathā</h2>
<p>
<a class="sc" id="1"></a>
<a class="ms" id="p_32Kv_1552"></a>
<a class="msdiv" id="msdiv448"></a>
๐ Paṭiccasamuppādo asaṅkhatoti? Āmantā. Nibbānaṃ tāṇaṃ leṇaṃ saraṇaṃ parāyanaṃ
accutaṃ amatanti? Na hevaṃ vattabbe … pe … paṭiccasamuppādo asaṅkhato, nibbānaṃ
asaṅkhatanti? Āmantā. Dve asaṅkhatānīti? Na hevaṃ vattabbe … pe … dve
asaṅkhatānīti? Āmantā. Dve tāṇāni dve leṇāni dve saraṇāni dve parāyanāni dve
accutāni dve amatāni dve nibbānānīti? Na hevaṃ vattabbe … pe … dve nibbānānīti?
Āmantā. Atthi dvinnaṃ nibbānānaṃ uccanīcatā hīnapaṇītatā ukkaṃsāvakaṃso sīmā vā
bhedo vā rāji vā antarikā vāti? Na hevaṃ vattabbe … pe ….</p>
<p>
<a class="sc" id="2"></a>
<a class="pts" id="pts320"></a>
<a class="ms" id="p_32Kv_1553"></a>
<a class="msdiv" id="msdiv449"></a>
๐ Paṭiccasamuppādo asaṅkhatoti? Āmantā. Avijjā asaṅkhatāti? Na hevaṃ vattabbe …
pe … avijjā saṅkhatāti? Āmantā. Paṭiccasamuppādo saṅkhatoti? Na hevaṃ vattabbe
… pe … paṭiccasamuppādo asaṅkhatoti? Āmantā. Avijjāpaccayā saṅkhārā
asaṅkhatāti? Na hevaṃ vattabbe … pe … avijjāpaccayā saṅkhārā saṅkhatāti?
Āmantā. Paṭiccasamuppādo saṅkhatoti? Na hevaṃ vattabbe … pe … paṭiccasamuppādo
asaṅkhatoti? Āmantā. Saṅkhārapaccayā viññāṇaṃ asaṅkhatanti? Na hevaṃ vattabbe …
pe … saṅkhārapaccayā viññāṇaṃ saṅkhatanti? Āmantā. Paṭiccasamuppādo saṅkhatoti?
Na hevaṃ vattabbe … pe … paṭiccasamuppādo asaṅkhatoti? Āmantā. Viññāṇapaccayā
nāmarūpaṃ asaṅkhatanti? Na hevaṃ vattabbe … pe … viññāṇapaccayā nāmarūpaṃ
saṅkhatanti? Āmantā. Paṭiccasamuppādo saṅkhatoti? Na hevaṃ vattabbe … pe …
paṭiccasamuppādo asaṅkhatoti? Āmantā. Jātipaccayā jarāmaraṇaṃ asaṅkhatanti? Na
hevaṃ vattabbe … pe … jātipaccayā jarāmaraṇaṃ saṅkhatanti? Āmantā.
Paṭiccasamuppādo saṅkhatoti? Na hevaṃ vattabbe … pe ….</p>
<p>
<a class="sc" id="3"></a>
<a class="ms" id="p_32Kv_1554"></a>
<a class="msdiv" id="msdiv450"></a>
× Na vattabbaṃ—“paṭiccasamuppādo asaṅkhato”ti? Āmantā. Nanu vuttaṃ
bhagavatā—“<span class="cross" title='[{"bm":"1","desc":"20. Paccayasutta","lang":"pi","uid":"sn12.20"}]'>^</span> jātipaccayā, bhikkhave, jarāmaraṇaṃ. Uppādā vā tathāgatānaṃ anuppādā
vā tathāgatānaṃ ṭhitāva sā dhātu dhammaṭṭhitatā dhammaniyāmatā idappaccayatā.
Taṃ tathāgato abhisambujjhati abhisameti. Abhisambujjhitvā abhisametvā
ācikkhati deseti paññāpeti paṭṭhapeti vivarati vibhajati uttāniṃ karoti.
‘Passathā’ti cāha—jātipaccayā, bhikkhave, jarāmaraṇaṃ. Bhavapaccayā, bhikkhave,
jāti … pe … avijjāpaccayā, bhikkhave, saṅkhārā. Uppādā vā tathāgatānaṃ anuppādā
vā tathāgatānaṃ ṭhitāva sā dhātu … pe … ‘passathā’ti cāha— avijjāpaccayā,
bhikkhave, saṅkhārā. Iti kho, bhikkhave, yā tatra tathatā avitathatā
anaññathatā idappaccayatā—ayaṃ vuccati, bhikkhave, paṭiccasamuppādo”ti. Attheva
suttantoti? Āmantā. Tena hi paṭiccasamuppādo asaṅkhatoti.</p>
<p>
<a class="sc" id="4"></a>
<a class="ms" id="p_32Kv_1555"></a>
<a class="msdiv" id="msdiv451"></a>
๐ “Avijjāpaccayā saṅkhārā”ti yā tattha dhammaṭṭhitatā dhammaniyāmatā asaṅkhatā,
nibbānaṃ asaṅkhatanti? Āmantā. Dve asaṅkhatānīti? Na hevaṃ vattabbe … pe … dve
asaṅkhatānīti? Āmantā. Dve tāṇāni … pe … antarikā vāti? Na hevaṃ vattabbe … pe
….</p>
<p>
<a class="sc" id="5"></a>
<a class="pts" id="pts322"></a>
<a class="ms" id="p_32Kv_1556"></a>
๐ “Avijjāpaccayā saṅkhārā”ti yā tattha dhammaṭṭhitatā dhammaniyāmatā asaṅkhatā,
“saṅkhārapaccayā viññāṇan”ti yā tattha dhammaṭṭhitatā dhammaniyāmatā asaṅkhatā,
nibbānaṃ asaṅkhatanti? Āmantā. Tīṇi asaṅkhatānīti? Na hevaṃ vattabbe … pe ….
Tīṇi asaṅkhatānīti? Āmantā. Tīṇi tāṇāni … pe … antarikā vāti? Na hevaṃ vattabbe
… pe ….</p>
<p>
<a class="sc" id="6"></a>
<a class="ms" id="p_32Kv_1557"></a>
๐ “Avijjāpaccayā saṅkhārā”ti yā tattha dhammaṭṭhitatā dhammaniyāmatā asaṅkhatā,
“saṅkhārapaccayā viññāṇan”ti yā tattha dhammaṭṭhitatā dhammaniyāmatā asaṅkhatā
… pe … “jātipaccayā jarāmaraṇan”ti yā tattha dhammaṭṭhitatā dhammaniyāmatā
asaṅkhatā, nibbānaṃ asaṅkhatanti? Āmantā. Dvādasa asaṅkhatānīti? Na hevaṃ
vattabbe … pe … dvādasa asaṅkhatānīti? Āmantā. Dvādasa tāṇāni dvādasa leṇāni …
pe … antarikā vāti? Na hevaṃ vattabbe … pe ….</p>
<p class="endsutta">
<a class="sc" id="7"></a>
<a class="ms" id="p_32Kv_1558"></a>
Paṭiccasamuppādakathā niṭṭhitā.</p>
<h2>3 Saccakathā</h2>
<p>
<a class="sc" id="8"></a>
<a class="ms" id="p_32Kv_1559"></a>
<a class="msdiv" id="msdiv452"></a>
๐ Cattāri saccāni asaṅkhatānīti? Āmantā. Cattāri tāṇāni cattāri leṇāni cattāri
saraṇāni cattāri parāyanāni cattāri accutāni cattāri amatāni cattāri
nibbānānīti? Na hevaṃ vattabbe … pe … cattāri nibbānānīti? Āmantā. Atthi
catunnaṃ nibbānānaṃ uccanīcatā hīnapaṇītatā ukkaṃsāvakaṃso sīmā vā bhedo vā
rāji vā antarikā vāti? Na hevaṃ vattabbe … pe ….</p>
<p>
<a class="sc" id="9"></a>
<a class="pts" id="pts323"></a>
<a class="ms" id="p_32Kv_1560"></a>
๐ Dukkhasaccaṃ asaṅkhatanti? Āmantā. Dukkhaṃ asaṅkhatanti? Na hevaṃ vattabbe …
pe … dukkhasaccaṃ asaṅkhatanti? Āmantā. Kāyikaṃ dukkhaṃ cetasikaṃ dukkhaṃ
sokaparidevadukkhadomanassaupāyāsā asaṅkhatāti? Na hevaṃ vattabbe … pe …
samudayasaccaṃ asaṅkhatanti? Āmantā. Samudayo asaṅkhatoti? Na hevaṃ vattabbe …
pe … samudayasaccaṃ asaṅkhatanti? Āmantā. Kāmataṇhā bhavataṇhā vibhavataṇhā
asaṅkhatāti? Na hevaṃ vattabbe … pe … maggasaccaṃ asaṅkhatanti? Āmantā. Maggo
asaṅkhatoti? Na hevaṃ vattabbe … pe … maggasaccaṃ asaṅkhatanti? Āmantā.
Sammādiṭṭhi … pe … sammāsamādhi asaṅkhatoti? Na hevaṃ vattabbe … pe ….</p>
<p>
<a class="sc" id="10"></a>
<a class="pts" id="pts324"></a>
<a class="ms" id="p_32Kv_1561"></a>
๐ Dukkhaṃ saṅkhatanti? Āmantā. Dukkhasaccaṃ saṅkhatanti? Na hevaṃ vattabbe … pe
… kāyikaṃ dukkhaṃ cetasikaṃ dukkhaṃ sokaparidevadukkhadomanassaupāyāsā
saṅkhatāti? Āmantā. Dukkhasaccaṃ saṅkhatanti? Na hevaṃ vattabbe … pe … samudayo
saṅkhatoti? Āmantā. Samudayasaccaṃ saṅkhatanti? Na hevaṃ vattabbe … pe …
kāmataṇhā bhavataṇhā vibhavataṇhā saṅkhatāti? Āmantā. Samudayasaccaṃ
saṅkhatanti? Na hevaṃ vattabbe … pe … maggo saṅkhatoti? Āmantā. Maggasaccaṃ
saṅkhatanti? Na hevaṃ vattabbe … pe … sammādiṭṭhi … pe … sammāsamādhi
saṅkhatoti? Āmantā. Maggasaccaṃ saṅkhatanti? Na hevaṃ vattabbe … pe ….</p>
<p>
<a class="sc" id="11"></a>
<a class="ms" id="p_32Kv_1562"></a>
<a class="msdiv" id="msdiv453"></a>
๐ Nirodhasaccaṃ asaṅkhataṃ, nirodho asaṅkhatoti? Āmantā. Dukkhasaccaṃ
asaṅkhataṃ, dukkhaṃ asaṅkhatanti? Na hevaṃ vattabbe … pe … nirodhasaccaṃ
asaṅkhataṃ, nirodho asaṅkhatoti? Āmantā. Samudayasaccaṃ asaṅkhataṃ, samudayo
asaṅkhatoti? Na hevaṃ vattabbe … pe … nirodhasaccaṃ asaṅkhataṃ, nirodho
asaṅkhatoti? Āmantā. Maggasaccaṃ asaṅkhataṃ, maggo asaṅkhatoti? Na hevaṃ
vattabbe … pe ….</p>
<p>
<a class="sc" id="12"></a>
<a class="ms" id="p_32Kv_1563"></a>
๐ Dukkhasaccaṃ asaṅkhataṃ, dukkhaṃ saṅkhatanti? Āmantā. Nirodhasaccaṃ
asaṅkhataṃ, nirodho saṅkhatoti? Na hevaṃ vattabbe … pe … samudayasaccaṃ
asaṅkhataṃ, samudayo saṅkhatoti? Āmantā. Nirodhasaccaṃ asaṅkhataṃ, nirodho
saṅkhatoti? Na hevaṃ vattabbe … pe … maggasaccaṃ asaṅkhataṃ, maggo saṅkhatoti?
Āmantā. Nirodhasaccaṃ asaṅkhataṃ, nirodho saṅkhatoti? Na hevaṃ vattabbe … pe
….</p>
<p>
<a class="sc" id="13"></a>
<a class="pts" id="pts325"></a>
<a class="ms" id="p_32Kv_1564"></a>
<a class="msdiv" id="msdiv454"></a>
× Na vattabbaṃ—“cattāri saccāni asaṅkhatānī”ti? Āmantā. Nanu vuttaṃ
bhagavatā—“<span class="cross" title='[{"bm":"1","desc":"20. Tathasutta","lang":"pi","uid":"sn56.20"}]'>^</span> cattārimāni, bhikkhave, tathāni avitathāni anaññathāni. Katamāni
cattāri? ‘Idaṃ dukkhan’ti, bhikkhave, tathametaṃ avitathametaṃ anaññathametaṃ …
pe … ‘ayaṃ dukkhasamudayo’ti … pe … ‘ayaṃ dukkhanirodho’ti … pe … ‘ayaṃ
dukkhanirodhagāminī paṭipadā’ti tathametaṃ avitathametaṃ anaññathametaṃ. Imāni
kho, bhikkhave, cattāri tathāni avitathāni anaññathānī”ti. Attheva suttantoti?
Āmantā. Tena hi cattāri saccāni asaṅkhatānīti.</p>
<p class="endsutta">
<a class="sc" id="14"></a>
<a class="ms" id="p_32Kv_1565"></a>
Saccakathā niṭṭhitā.</p>
<h2>4 Āruppakathā</h2>
<p>
<a class="sc" id="15"></a>
<a class="ms" id="p_32Kv_1566"></a>
<a class="msdiv" id="msdiv455"></a>
๐ Ākāsānañcāyatanaṃ asaṅkhatanti? Āmantā. Nibbānaṃ tāṇaṃ leṇaṃ saraṇaṃ
parāyanaṃ accutaṃ amatanti? Na hevaṃ vattabbe … pe … ākāsānañcāyatanaṃ
asaṅkhataṃ, nibbānaṃ asaṅkhatanti? Āmantā. Dve asaṅkhatānīti? Na hevaṃ vattabbe
… pe … dve asaṅkhatānīti? Āmantā. Dve tāṇāni … pe … antarikā vāti? Na hevaṃ
vattabbe … pe ….</p>
<p>
<a class="sc" id="16"></a>
<a class="pts" id="pts326"></a>
<a class="ms" id="p_32Kv_1567"></a>
๐ Ākāsānañcāyatanaṃ asaṅkhatanti? Āmantā. Ākāsānañcāyatanaṃ bhavo gati
sattāvāso saṃsāro yoni viññāṇaṭṭhiti attabhāvapaṭilābhoti? Āmantā. Asaṅkhataṃ
bhavo gati sattāvāso saṃsāro yoni viññāṇaṭṭhiti attabhāvapaṭilābhoti? Na hevaṃ
vattabbe … pe ….</p>
<p>
<a class="sc" id="17"></a>
<a class="ms" id="p_32Kv_1568"></a>
๐ Atthi ākāsānañcāyatanūpagaṃ kammanti? Āmantā. Atthi asaṅkhatūpagaṃ kammanti?
Na hevaṃ vattabbe … pe … atthi ākāsānañcāyatanūpagā sattāti? Āmantā. Atthi
asaṅkhatūpagā sattāti? Na hevaṃ vattabbe … pe ….</p>
<p>
<a class="sc" id="18"></a>
<a class="ms" id="p_32Kv_1569"></a>
๐ Ākāsānañcāyatane sattā jāyanti jīyanti mīyanti cavanti upapajjantīti? Āmantā.
Asaṅkhate sattā jāyanti jīyanti mīyanti cavanti upapajjantīti? Na hevaṃ
vattabbe … pe … ākāsānañcāyatane atthi vedanā saññā saṅkhārā viññāṇanti?
Āmantā. Asaṅkhate atthi vedanā saññā saṅkhārā viññāṇanti? Na hevaṃ vattabbe …
pe … ākāsānañcāyatanaṃ catuvokārabhavoti? Āmantā. Asaṅkhataṃ catuvokārabhavoti?
Na hevaṃ vattabbe … pe ….</p>
<p>
<a class="sc" id="19"></a>
<a class="ms" id="p_32Kv_1570"></a>
<a class="msdiv" id="msdiv456"></a>
× Na vattabbaṃ—“cattāro āruppā asaṅkhatā”ti? Āmantā. Nanu cattāro āruppā anejā
vuttā bhagavatāti? Āmantā. Hañci cattāro āruppā anejā vuttā bhagavatā, tena
vata re vattabbe—“cattāro āruppā asaṅkhatā”ti.</p>
<p class="endsutta">
<a class="sc" id="20"></a>
<a class="ms" id="p_32Kv_1571"></a>
Āruppakathā niṭṭhitā.</p>
<h2>5 Nirodhasamāpattikathā</h2>
<p>
<a class="sc" id="21"></a>
<a class="pts" id="pts327"></a>
<a class="ms" id="p_32Kv_1572"></a>
<a class="msdiv" id="msdiv457"></a>
๐ Nirodhasamāpatti asaṅkhatāti? Āmantā. Nibbānaṃ tāṇaṃ leṇaṃ saraṇaṃ parāyanaṃ
accutaṃ amatanti? Na hevaṃ vattabbe … pe … nirodhasamāpatti asaṅkhatā, nibbānaṃ
asaṅkhatanti? Āmantā. Dve asaṅkhatānīti? Na hevaṃ vattabbe … pe … dve
asaṅkhatānīti? Āmantā. Dve tāṇāni … pe … antarikā vāti? Na hevaṃ vattabbe … pe
….</p>
<p>
<a class="sc" id="22"></a>
<a class="ms" id="p_32Kv_1573"></a>
๐ Nirodhasamāpatti asaṅkhatāti? Āmantā. Atthi keci nirodhaṃ samāpajjanti
paṭilabhanti uppādenti samuppādenti uṭṭhapenti <span class="var" title='[{"var":"uṭṭhāpenti ","xref":{"bm":"1","desc":"1 Niyāmakathā","lang":"pi","uid":"kv2.1"}}]'>samuṭṭhapenti</span> nibbattenti
abhinibbattenti janenti sañjanentīti? Āmantā. Atthi keci asaṅkhataṃ
samāpajjanti paṭilabhanti uppādenti samuppādenti uṭṭhapenti samuṭṭhapenti
nibbattenti abhinibbattenti janenti sañjanentīti? Na hevaṃ vattabbe … pe ….</p>
<p>
<a class="sc" id="23"></a>
<a class="pts" id="pts328"></a>
<a class="ms" id="p_32Kv_1574"></a>
<a class="msdiv" id="msdiv458"></a>
๐ Nirodhā vodānaṃ vuṭṭhānaṃ paññāyatīti? Āmantā. Asaṅkhatā vodānaṃ vuṭṭhānaṃ
paññāyatīti? Na hevaṃ vattabbe … pe … nirodhaṃ samāpajjantassa paṭhamaṃ
nirujjhati vacīsaṅkhāro, tato kāyasaṅkhāro, tato cittasaṅkhāroti? Āmantā.
Asaṅkhataṃ samāpajjantassa paṭhamaṃ nirujjhati vacīsaṅkhāro, tato kāyasaṅkhāro,
tato cittasaṅkhāroti? Na hevaṃ vattabbe … pe … nirodhā vuṭṭhahantassa paṭhamaṃ
uppajjati cittasaṅkhāro, tato kāyasaṅkhāro, tato vacīsaṅkhāroti? Āmantā.
Asaṅkhatā vuṭṭhahantassa paṭhamaṃ uppajjati cittasaṅkhāro, tato kāyasaṅkhāro,
tato vacīsaṅkhāroti? Na hevaṃ vattabbe … pe ….</p>
<p>
<a class="sc" id="24"></a>
<a class="ms" id="p_32Kv_1575"></a>
๐ Nirodhā vuṭṭhitaṃ tayo phassā phusanti—suññato phasso, animitto phasso,
appaṇihito phassoti? Āmantā. Asaṅkhatā vuṭṭhitaṃ tayo phassā phusanti—suññato
phasso, animitto phasso, appaṇihito phassoti? Na hevaṃ vattabbe … pe ….</p>
<p>
<a class="sc" id="25"></a>
<a class="ms" id="p_32Kv_1576"></a>
๐ Nirodhā vuṭṭhitassa vivekaninnaṃ cittaṃ hoti vivekapoṇaṃ vivekapabbhāranti?
Āmantā. Asaṅkhatā vuṭṭhitassa vivekaninnaṃ cittaṃ hoti vivekapoṇaṃ
vivekapabbhāranti? Na hevaṃ vattabbe … pe ….</p>
<p>
<a class="sc" id="26"></a>
<a class="ms" id="p_32Kv_1577"></a>
<a class="msdiv" id="msdiv459"></a>
× Na vattabbaṃ—“nirodhasamāpatti asaṅkhatā”ti? Āmantā. Saṅkhatāti? Na hevaṃ
vattabbe … pe … tena hi nirodhasamāpatti asaṅkhatāti.</p>
<p class="endsutta">
<a class="sc" id="27"></a>
<a class="ms" id="p_32Kv_1578"></a>
Nirodhasamāpattikathā niṭṭhitā.</p>
<h2>6 Ākāsakathā</h2>
<p>
<a class="sc" id="28"></a>
<a class="pts" id="pts329"></a>
<a class="ms" id="p_32Kv_1579"></a>
<a class="msdiv" id="msdiv460"></a>
๐ Ākāso asaṅkhatoti? Āmantā. Nibbānaṃ tāṇaṃ leṇaṃ saraṇaṃ parāyanaṃ accutaṃ
amatanti? Na hevaṃ vattabbe … pe … ākāso asaṅkhato, nibbānaṃ asaṅkhatanti?
Āmantā. Dve asaṅkhatānīti? Na hevaṃ vattabbe … pe …. Dve asaṅkhatānīti? Āmantā.
Dve tāṇāni … pe … antarikā vāti? Na hevaṃ vattabbe … pe ….</p>
<p>
<a class="sc" id="29"></a>
<a class="ms" id="p_32Kv_1580"></a>
๐ Ākāso asaṅkhatoti? Āmantā. Atthi keci anākāsaṃ ākāsaṃ karontīti? Āmantā.
Atthi keci saṅkhataṃ asaṅkhataṃ karontīti? Na hevaṃ vattabbe … pe … atthi keci
ākāsaṃ anākāsaṃ karontīti? Āmantā. Atthi keci asaṅkhataṃ saṅkhataṃ karontīti?
Na hevaṃ vattabbe … pe ….</p>
<p>
<a class="sc" id="30"></a>
<a class="ms" id="p_32Kv_1581"></a>
๐ Ākāse pakkhino gacchanti, candimasūriyā gacchanti, tārakarūpāni gacchanti,
iddhiṃ vikubbanti, bāhuṃ cālenti, pāṇiṃ cālenti, leḍḍuṃ khipanti, laguḷaṃ
khipanti, <span class="var" title='[{"note":"?","var":"sattiṃ "}]'>iddhiṃ</span> khipanti, usuṃ khipantīti? Āmantā. Asaṅkhate pakkhino
gacchanti, candimasūriyā gacchanti, tārakarūpāni gacchanti, iddhiṃ vikubbanti,
bāhuṃ cālenti, pāṇiṃ cālenti, leḍḍuṃ khipanti, laguḷaṃ khipanti, iddhiṃ
khipanti, usuṃ khipantīti? Na hevaṃ vattabbe … pe ….</p>
<p>
<a class="sc" id="31"></a>
<a class="ms" id="p_32Kv_1582"></a>
<a class="msdiv" id="msdiv461"></a>
๐ Ākāsaṃ parivāretvā gharāni karonti koṭṭhāni karontīti? Āmantā. Asaṅkhataṃ
parivāretvā gharāni karonti koṭṭhāni karontīti? Na hevaṃ vattabbe … pe ….</p>
<p>
<a class="sc" id="32"></a>
<a class="ms" id="p_32Kv_1583"></a>
๐ Udapāne khaññamāne anākāso ākāso hotīti? Āmantā. Saṅkhataṃ asaṅkhataṃ hotīti?
Na hevaṃ vattabbe … pe ….</p>
<p>
<a class="sc" id="33"></a>
<a class="pts" id="pts330"></a>
<a class="ms" id="p_32Kv_1584"></a>
๐ Tucchaudapāne pūriyamāne, tucchakoṭṭhe pūriyamāne, tucchakumbhiyā
pūriyamānāya ākāso antaradhāyatīti? Āmantā. Asaṅkhataṃ antaradhāyatīti? Na
hevaṃ vattabbe … pe ….</p>
<p>
<a class="sc" id="34"></a>
<a class="ms" id="p_32Kv_1585"></a>
<a class="msdiv" id="msdiv462"></a>
× Na vattabbaṃ—“ākāso asaṅkhato”ti? Āmantā. Ākāso saṅkhatoti? Na hevaṃ vattabbe
… pe … tena hi ākāso asaṅkhatoti.</p>
<p class="endsutta">
<a class="sc" id="35"></a>
<a class="ms" id="p_32Kv_1586"></a>
Ākāsakathā niṭṭhitā.</p>
<h2>7 Ākāsosanidassanotikathā</h2>
<p>
<a class="sc" id="36"></a>
<a class="ms" id="p_32Kv_1587"></a>
<a class="msdiv" id="msdiv463"></a>
๐ Ākāso sanidassanoti? Āmantā. Rūpaṃ rūpāyatanaṃ rūpadhātu nīlaṃ pītakaṃ
lohitakaṃ odātaṃ cakkhuviññeyyaṃ cakkhusmiṃ paṭihaññati cakkhussa āpāthaṃ
āgacchatīti? Na hevaṃ vattabbe … pe ….</p>
<p>
<a class="sc" id="37"></a>
<a class="ms" id="p_32Kv_1588"></a>
๐ Ākāso sanidassanoti? Āmantā. Cakkhuñca paṭicca ākāsañca uppajjati
cakkhuviññāṇanti? Na hevaṃ vattabbe … pe ….</p>
<p>
<a class="sc" id="38"></a>
<a class="pts" id="pts331"></a>
<a class="ms" id="p_32Kv_1589"></a>
๐ Cakkhuñca paṭicca ākāsañca uppajjati cakkhuviññāṇanti? Āmantā. “<span class="cross" title='[{"bm":"5","desc":"Mahātaṇhāsaṅkhayasutta","lang":"pi","uid":"mn38"},{"bm":"3","desc":"Chachakkasutta","lang":"pi","uid":"mn148"},{"bm":"1","desc":"60. Sabbupādānapariññāsutta","lang":"pi","uid":"sn35.60"}]'>^</span> Cakkhuñca
paṭicca ākāsañca uppajjati cakkhuviññāṇan”ti—attheva suttantoti? Natthi.
“Cakkhuñca paṭicca rūpe ca uppajjati cakkhuviññāṇan”ti—attheva suttantoti?
Āmantā. Hañci “cakkhuñca paṭicca rūpe ca uppajjati cakkhuviññāṇan”ti—attheva
suttanto, no ca vata re vattabbe—“cakkhuñca paṭicca ākāsañca uppajjati
cakkhuviññāṇan”ti.</p>
<p>
<a class="sc" id="39"></a>
<a class="ms" id="p_32Kv_1590"></a>
<a class="msdiv" id="msdiv464"></a>
× Na vattabbaṃ—“ākāso sanidassano”ti? Āmantā. Nanu passati dvinnaṃ rukkhānaṃ
antaraṃ, dvinnaṃ thambhānaṃ antaraṃ, tāḷacchiddaṃ vātapānacchiddanti? Āmantā.
Hañci passati dvinnaṃ rukkhānaṃ antaraṃ, dvinnaṃ thambhānaṃ antaraṃ,
tāḷacchiddaṃ vātapānacchiddaṃ, tena vata re vattabbe—“ākāso sanidassano”ti.</p>
<p class="endsutta">
<a class="sc" id="40"></a>
<a class="ms" id="p_32Kv_1591"></a>
Ākāso sanidassanotikathā niṭṭhitā.</p>
<h2>8 Pathavīdhātusanidassanātiādikathā</h2>
<p>
<a class="sc" id="41"></a>
<a class="ms" id="p_32Kv_1592"></a>
<a class="msdiv" id="msdiv465"></a>
๐ Pathavīdhātu sanidassanāti? Āmantā. Rūpaṃ rūpāyatanaṃ rūpadhātu nīlaṃ pītakaṃ
lohitakaṃ odātaṃ cakkhuviññeyyaṃ cakkhusmiṃ paṭihaññati cakkhussa āpāthaṃ
āgacchatīti? Na hevaṃ vattabbe … pe ….</p>
<p>
<a class="sc" id="42"></a>
<a class="ms" id="p_32Kv_1593"></a>
๐ Pathavīdhātu sanidassanāti? Āmantā. Cakkhuñca paṭicca pathavīdhātuñca
uppajjati cakkhuviññāṇanti? Na hevaṃ vattabbe … pe ….</p>
<p>
<a class="sc" id="43"></a>
<a class="pts" id="pts332"></a>
<a class="ms" id="p_32Kv_1594"></a>
๐ Cakkhuñca paṭicca pathavīdhātuñca uppajjati cakkhuviññāṇanti? Āmantā.
“Cakkhuñca paṭicca pathavīdhātuñca uppajjati cakkhuviññāṇan”ti—attheva
suttantoti? Natthi. “Cakkhuñca paṭicca rūpe ca uppajjati cakkhuviññāṇan”ti—
attheva suttantoti? Āmantā. Hañci “cakkhuñca paṭicca rūpe ca uppajjati
cakkhuviññāṇan”ti—attheva suttanto, no ca vata re vattabbe—“cakkhuñca paṭicca
pathavīdhātuñca uppajjati cakkhuviññāṇan”ti.</p>
<p>
<a class="sc" id="44"></a>
<a class="ms" id="p_32Kv_1595"></a>
<a class="msdiv" id="msdiv466"></a>
× Na vattabbaṃ—“pathavīdhātu sanidassanā”ti? Āmantā. Nanu <span class="var" title='[{"eds":["si","s1","s2","s3","mr"],"var":"passasi "}]'>passati</span> bhūmiṃ
pāsāṇaṃ pabbatanti? Āmantā. Hañci <span class="var" title='[{"eds":["si","s1","s2","s3","mr"],"var":"passasi "}]'>passati</span> bhūmiṃ pāsāṇaṃ pabbataṃ, tena vata re
vattabbe—“pathavīdhātu sanidassanā”ti … pe ….</p>
<p>
<a class="sc" id="45"></a>
<a class="ms" id="p_32Kv_1596"></a>
× Na vattabbaṃ—“āpodhātu sanidassanā”ti? Āmantā. Nanu passati udakanti? Āmantā.
Hañci passati udakaṃ, tena vata re vattabbe—“āpodhātu sanidassanāti … pe ….</p>
<p>
<a class="sc" id="46"></a>
<a class="ms" id="p_32Kv_1597"></a>
× Na vattabbaṃ—tejodhātu sanidassanāti? Āmantā. Nanu passati aggiṃ jalantanti?
Āmantā. Hañci passati aggiṃ jalantaṃ, tena vata re vattabbe— “tejodhātu
sanidassanā”ti … pe ….</p>
<p>
<a class="sc" id="47"></a>
<a class="ms" id="p_32Kv_1598"></a>
× Na vattabbaṃ—“vāyodhātu sanidassanā”ti? Āmantā. Nanu passati vātena rukkhe
sañcāliyamāneti? Āmantā. Hañci passati vātena rukkhe sañcāliyamāne, tena vata
re vattabbe—“vāyodhātu sanidassanā”ti … pe ….</p>
<p class="endsutta">
<a class="sc" id="48"></a>
<a class="ms" id="p_32Kv_1599"></a>
Pathavīdhātu sanidassanātiādikathā niṭṭhitā.</p>
<h2>9 Cakkhundriyaṃsanidassanantiādikathā</h2>
<p>
<a class="sc" id="49"></a>
<a class="ms" id="p_32Kv_1600"></a>
<a class="msdiv" id="msdiv467"></a>
๐ Cakkhundriyaṃ sanidassananti? Āmantā. Rūpaṃ rūpāyatanaṃ rūpadhātu … pe …
cakkhussa āpāthaṃ āgacchatīti? Na hevaṃ vattabbe … pe ….</p>
<p>
<a class="sc" id="50"></a>
<a class="pts" id="pts333"></a>
<a class="ms" id="p_32Kv_1601"></a>
๐ Cakkhundriyaṃ sanidassananti? Āmantā. Cakkhuñca paṭicca cakkhundriyañca
uppajjati cakkhuviññāṇanti? Na hevaṃ vattabbe … pe ….</p>
<p>
<a class="sc" id="51"></a>
<a class="ms" id="p_32Kv_1602"></a>
๐ Cakkhuñca paṭicca cakkhundriyañca uppajjati cakkhuviññāṇanti? Āmantā.
“Cakkhuñca paṭicca cakkhundriyañca uppajjati cakkhuviññāṇan”ti—attheva
suttantoti? Natthi. “Cakkhuñca paṭicca rūpe ca uppajjati cakkhuviññāṇan”ti—
attheva suttantoti? Āmantā. Hañci “cakkhuñca paṭicca rūpe ca uppajjati
cakkhuviññāṇan”ti—attheva suttanto, no ca vata re vattabbe—“cakkhuñca paṭicca
cakkhundriyañca uppajjati cakkhuviññāṇan”ti.</p>
<p>
<a class="sc" id="52"></a>
<a class="ms" id="p_32Kv_1603"></a>
<a class="msdiv" id="msdiv468"></a>
× Na vattabbaṃ—“pañcindriyāni sanidassanānī”ti? Āmantā. Nanu passati cakkhuṃ
sotaṃ ghānaṃ jivhaṃ kāyanti? Āmantā. Hañci passati cakkhuṃ sotaṃ ghānaṃ jivhaṃ
kāyaṃ, tena vata re vattabbe—“pañcindriyāni sanidassanānī”ti … pe ….</p>
<p class="endsutta">
<a class="sc" id="53"></a>
<a class="ms" id="p_32Kv_1604"></a>
Cakkhundriyaṃ sanidassanantiādikathā niṭṭhitā.</p>
<h2>10 Kāyakammaṃsanidassanantikathā</h2>
<p>
<a class="sc" id="54"></a>
<a class="ms" id="p_32Kv_1605"></a>
<a class="msdiv" id="msdiv469"></a>
๐ Kāyakammaṃ sanidassananti? Āmantā. Rūpaṃ rūpāyatanaṃ rūpadhātu nīlaṃ pītakaṃ
lohitakaṃ odātaṃ cakkhuviññeyyaṃ cakkhusmiṃ paṭihaññati cakkhussa āpāthaṃ
āgacchatīti? Na hevaṃ vattabbe … pe ….</p>
<p>
<a class="sc" id="55"></a>
<a class="ms" id="p_32Kv_1606"></a>
๐ Kāyakammaṃ sanidassananti? Āmantā. Cakkhuñca paṭicca kāyakammañca uppajjati
cakkhuviññāṇanti? Na hevaṃ vattabbe … pe ….</p>
<p>
<a class="sc" id="56"></a>
<a class="pts" id="pts334"></a>
<a class="ms" id="p_32Kv_1607"></a>
๐ Cakkhuñca paṭicca kāyakammañca uppajjati cakkhuviññāṇanti? Āmantā. “Cakkhuñca
paṭicca kāyakammañca uppajjati cakkhuviññāṇan”ti—attheva suttantoti? Natthi.
“Cakkhuñca paṭicca rūpe ca uppajjati cakkhuviññāṇan”ti—attheva suttantoti?
Āmantā. Hañci “cakkhuñca paṭicca rūpe ca uppajjati cakkhuviññāṇan”ti—attheva
suttanto, no ca vata re vattabbe—“cakkhuñca paṭicca kāyakammañca uppajjati
cakkhuviññāṇan”ti.</p>
<p>
<a class="sc" id="57"></a>
<a class="ms" id="p_32Kv_1608"></a>
<a class="msdiv" id="msdiv470"></a>
× Na vattabbaṃ—“kāyakammaṃ sanidassanan”ti? Āmantā. Nanu passati abhikkamantaṃ
paṭikkamantaṃ ālokentaṃ vilokentaṃ samiñjentaṃ pasārentanti? Āmantā. Hañci
passati abhikkamantaṃ paṭikkamantaṃ ālokentaṃ vilokentaṃ samiñjentaṃ
pasārentaṃ, tena vata re vattabbe—“kāyakammaṃ sanidassanan”ti.</p>
<p class="endsutta">
<a class="sc" id="58"></a>
<a class="ms" id="p_32Kv_1609"></a>
Kāyakammaṃ sanidassanantikathā niṭṭhitā.<br>
Chaṭṭho vaggo.</p>
<p class="endsection summary">
<a class="sc" id="59"></a>
<a class="ms" id="p_32Kv_1610"></a>
Tassuddānaṃ</p>
<p>
<a class="sc" id="60"></a>
<a class="ms" id="p_32Kv_1611"></a>
Niyamo asaṅkhato, paṭiccasamuppādo asaṅkhato, cattāri saccāni asaṅkhatāni,
cattāro āruppā asaṅkhatā, nirodhasamāpatti asaṅkhatā, ākāso asaṅkhato, ākāso
sanidassano, cattāro mahābhūtā, pañcindriyāni, tatheva kāyakammanti.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>