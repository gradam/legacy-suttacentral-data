<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="kv4.3">
<article>
<div class="hgroup">
<p class="division">Kathāvatthu</p>
<p>Niggahapaṇṇāsaka</p>
<h1>  Sattarasamavagga</h1>
</div>
<h2>1 Atthiarahatopuññūpacayotikathā</h2>
<p>
<a class="sc" id="1"></a>
<a class="pts" id="pts542"></a>
<a class="ms" id="p_32Kv_2434"></a>
<a class="msdiv" id="msdiv776"></a>
๐ Atthi arahato puññūpacayoti? Āmantā. Atthi arahato apuññūpacayoti? Na hevaṃ
vattabbe … pe … natthi arahato apuññūpacayoti? Āmantā. Natthi arahato
puññūpacayoti? Na hevaṃ vattabbe … pe ….</p>
<p>
<a class="sc" id="2"></a>
<a class="ms" id="p_32Kv_2435"></a>
<a class="msdiv" id="msdiv777"></a>
๐ Atthi arahato puññūpacayoti? Āmantā. Arahā puññābhisaṅkhāraṃ abhisaṅkharoti,
āneñjābhisaṅkhāraṃ abhisaṅkharoti, gatisaṃvattaniyaṃ kammaṃ karoti,
bhavasaṃvattaniyaṃ kammaṃ karoti, issariyasaṃvattaniyaṃ kammaṃ karoti,
<span class="var" title='[{"eds":["bj"],"var":"ādhipaccasaṃvattanikaṃ "},{"eds":["pts1"],"var":"adhipaccasaṃvattanikaṃ "}]'>adhipaccasaṃvattaniyaṃ</span> kammaṃ karoti, mahābhogasaṃvattaniyaṃ kammaṃ karoti,
mahāparivārasaṃvattaniyaṃ kammaṃ karoti, devasobhagyasaṃvattaniyaṃ kammaṃ
karoti, manussasobhagyasaṃvattaniyaṃ kammaṃ karotīti? Na hevaṃ vattabbe … pe
….</p>
<p>
<a class="sc" id="3"></a>
<a class="pts" id="pts543"></a>
<a class="ms" id="p_32Kv_2436"></a>
<a class="msdiv" id="msdiv778"></a>
๐ Atthi arahato puññūpacayoti? Āmantā. Arahā ācinātīti? Na hevaṃ vattabbe … pe
… arahā apacinātīti? Na hevaṃ vattabbe … pe … arahā pajahatīti … pe … arahā
upādiyatīti … pe … arahā visinetīti … pe … arahā ussinetīti … pe … arahā
vidhūpetīti … pe … arahā sandhūpetīti? Na hevaṃ vattabbe … pe … nanu arahā
nevācināti na apacināti apacinitvā ṭhitoti? Āmantā. Hañci arahā nevācināti
nāpacināti apacinitvā ṭhito, no ca vata re vattabbe—“atthi arahato
puññūpacayo”ti.</p>
<p>
<a class="sc" id="4"></a>
<a class="ms" id="p_32Kv_2437"></a>
๐ Nanu arahā neva pajahati na upādiyati pajahitvā ṭhito, neva visineti na
ussineti visinetvā ṭhito, neva vidhūpeti na sandhūpeti vidhūpetvā ṭhitoti?
Āmantā. Hañci arahā neva vidhūpeti na sandhūpeti vidhūpetvā ṭhito, no ca vata
re vattabbe—“atthi arahato puññūpacayo”ti.</p>
<p>
<a class="sc" id="5"></a>
<a class="ms" id="p_32Kv_2438"></a>
<a class="msdiv" id="msdiv779"></a>
× Natthi arahato puññūpacayoti? Āmantā. Arahā dānaṃ dadeyyāti? Āmantā. Hañci
arahā dānaṃ dadeyya, no ca vata re vattabbe—“natthi arahato puññūpacayo”ti.</p>
<p>
<a class="sc" id="6"></a>
<a class="ms" id="p_32Kv_2439"></a>
× Arahā cīvaraṃ dadeyya … pe … piṇḍapātaṃ dadeyya … senāsanaṃ dadeyya …
gilānapaccayabhesajjaparikkhāraṃ dadeyya … khādanīyaṃ dadeyya … bhojanīyaṃ
dadeyya … pānīyaṃ dadeyya … cetiyaṃ vandeyya … cetiye mālaṃ āropeyya … gandhaṃ
āropeyya … vilepanaṃ āropeyya … pe … cetiyaṃ <span class="var" title='[{"note":"?","var":"padakkhiṇaṃ "}]'>abhidakkhiṇaṃ</span> kareyyāti? Āmantā.
Hañci arahā cetiyaṃ abhidakkhiṇaṃ kareyya, no ca vata re vattabbe—“natthi
arahato puññūpacayo”ti.</p>
<p class="endsutta">
<a class="sc" id="7"></a>
<a class="ms" id="p_32Kv_2440"></a>
Atthi arahato puññūpacayotikathā niṭṭhitā.</p>
<h2>2 Natthiarahatoakālamaccūtikathā</h2>
<p>
<a class="sc" id="8"></a>
<a class="pts" id="pts544"></a>
<a class="ms" id="p_32Kv_2441"></a>
<a class="msdiv" id="msdiv780"></a>
๐ Natthi arahato akālamaccūti? Āmantā. Natthi arahantaghātakoti? Na hevaṃ
vattabbe … pe … atthi arahantaghātakoti? Āmantā. Atthi arahato akālamaccūti? Na
hevaṃ vattabbe … pe … natthi arahato akālamaccūti? Āmantā. Yo arahantaṃ jīvitā
voropeti, sati jīvite jīvitāvasese jīvitā voropeti, asati jīvite jīvitāvasese
jīvitā voropetīti? Sati jīvite jīvitāvasese jīvitā voropetīti. Hañci sati
jīvite jīvitāvasese jīvitā voropeti, no ca vata re vattabbe—“natthi arahato
akālamaccū”ti. Asati jīvite jīvitāvasese jīvitā voropetīti, natthi
arahantaghātakoti? Na hevaṃ vattabbe … pe ….</p>
<p>
<a class="sc" id="9"></a>
<a class="ms" id="p_32Kv_2442"></a>
<a class="msdiv" id="msdiv781"></a>
๐ Natthi arahato akālamaccūti? Āmantā. Arahato kāye visaṃ na kameyya, satthaṃ
na kameyya, aggi na kameyyāti? Na hevaṃ vattabbe … pe … nanu arahato kāye visaṃ
kameyya, satthaṃ kameyya, aggi kameyyāti? Āmantā. Hañci arahato kāye visaṃ
kameyya, satthaṃ kameyya, aggi kameyya, no ca vata re vattabbe—“natthi arahato
akālamaccū”ti.</p>
<p>
<a class="sc" id="10"></a>
<a class="ms" id="p_32Kv_2443"></a>
๐ Arahato kāye visaṃ na kameyya, satthaṃ na kameyya, aggi na kameyyāti? Āmantā.
Natthi arahantaghātakoti? Na hevaṃ vattabbe … pe ….</p>
<p>
<a class="sc" id="11"></a>
<a class="pts" id="pts545"></a>
<a class="ms" id="p_32Kv_2444"></a>
<a class="msdiv" id="msdiv782"></a>
× Atthi arahato akālamaccūti? Āmantā. Nanu vuttaṃ bhagavatā—“nāhaṃ, bhikkhave,
sañcetanikānaṃ kammānaṃ katānaṃ upacitānaṃ appaṭisaṃveditvā byantībhāvaṃ
vadāmi; tañca kho diṭṭheva dhamme upapajjaṃ vā apare vā pariyāye”ti. Attheva
suttantoti? Āmantā. Tena hi natthi arahato akālamaccūti.</p>
<p class="endsutta">
<a class="sc" id="12"></a>
<a class="ms" id="p_32Kv_2445"></a>
Natthi arahato akālamaccūtikathā niṭṭhitā.</p>
<h2>3 Sabbamidaṃkammatotikathā</h2>
<p>
<a class="sc" id="13"></a>
<a class="ms" id="p_32Kv_2446"></a>
<a class="msdiv" id="msdiv783"></a>
๐ Sabbamidaṃ kammatoti? Āmantā. Kammampi kammatoti? Na hevaṃ vattabbe … pe …
sabbamidaṃ kammatoti? Āmantā. Sabbamidaṃ pubbekatahetūti? Na hevaṃ vattabbe …
pe … sabbamidaṃ kammatoti? Āmantā. Sabbamidaṃ kammavipākatoti? Na hevaṃ
vattabbe … pe ….</p>
<p>
<a class="sc" id="14"></a>
<a class="ms" id="p_32Kv_2447"></a>
<a class="msdiv" id="msdiv784"></a>
๐ Sabbamidaṃ kammavipākatoti? Āmantā. Kammavipākena pāṇaṃ haneyyāti? Āmantā.
Pāṇātipāto saphaloti? Āmantā. Kammavipāko saphaloti? Na hevaṃ vattabbe … pe …
kammavipāko aphaloti? Āmantā. Pāṇātipāto aphaloti? Na hevaṃ vattabbe … pe ….</p>
<p>
<a class="sc" id="15"></a>
<a class="pts" id="pts546"></a>
<a class="ms" id="p_32Kv_2448"></a>
๐ Kammavipākena adinnaṃ ādiyeyya … pe … musā bhaṇeyya … pisuṇaṃ bhaṇeyya …
pharusaṃ bhaṇeyya … samphaṃ palapeyya … sandhiṃ chindeyya … nillopaṃ hareyya …
ekāgārikaṃ kareyya … paripanthe tiṭṭheyya … paradāraṃ gaccheyya … gāmaghātakaṃ
kareyya … nigamaghātakaṃ kareyya … kammavipākena dānaṃ dadeyya … cīvaraṃ
dadeyya … piṇḍapātaṃ dadeyya … senāsanaṃ dadeyya … gilānapaccayabhesajjaparikkhāraṃ dadeyyāti? Āmantā. Gilānapaccayabhesajjaparikkhāro saphaloti? Āmantā. Kammavipāko saphaloti? Na hevaṃ vattabbe … pe … kammavipāko aphaloti? Āmantā. Gilānapaccayabhesajjaparikkhāro aphaloti? Na hevaṃ vattabbe … pe ….</p>
<p>
<a class="sc" id="16"></a>
<a class="ms" id="p_32Kv_2449"></a>
<a class="msdiv" id="msdiv785"></a>
× Na vattabbaṃ—“sabbamidaṃ kammato”ti? Āmantā. Nanu vuttaṃ bhagavatā—</p>
<blockquote class="gatha">
<p>
<a class="sc" id="17"></a>
<a class="ms" id="p_32Kv_2450"></a>
<span class="cross" title='[{"bm":"60","desc":"Vāseṭṭhasutta","lang":"pi","uid":"mn98"},{"bm":"496","desc":"Vāseṭṭhasutta","lang":"pi","uid":"snp3.9"}]'>^</span>

“Kammunā <span class="var" title='[{"note":"sī , pā1, ka-ma , 10M:1457","var":"vattati "},{"note":"?","var":"vattate "}]'>vattatī</span> loko,<br>
kammunā <span class="var" title='[{"note":"pā1, ka-ma , 10M:1457","var":"vattati "},{"note":"?","var":"vattate "}]'>vattatī</span> pajā;<br>
Kammanibandhanā sattā,<br>
rathassāṇīva yāyato.</p>
<p>
<a class="sc" id="18"></a>
<a class="ms" id="p_32Kv_2451"></a>
Kammena kittiṃ labhate pasaṃsaṃ,<br>
Kammena jāniñca vadhañca bandhaṃ;<br>
Taṃ kammaṃ nānākaraṇaṃ viditvā,<br>
Kasmā vade natthi kammanti loke”ti.</p>
</blockquote>
<p>
<a class="sc" id="19"></a>
<a class="ms" id="p_32Kv_2452"></a>
Attheva suttantoti? Āmantā. Tena hi “sabbamidaṃ kammato”ti.</p>
<p class="endsutta">
<a class="sc" id="20"></a>
<a class="ms" id="p_32Kv_2453"></a>
Sabbamidaṃ kammatotikathā niṭṭhitā.</p>
<h2>4 Indriyabaddhakathā</h2>
<p>
<a class="sc" id="21"></a>
<a class="pts" id="pts547"></a>
<a class="ms" id="p_32Kv_2454"></a>
<a class="msdiv" id="msdiv786"></a>
๐ Indriyabaddhaññeva dukkhanti? Āmantā. Indriyabaddhaññeva aniccaṃ saṅkhataṃ
paṭiccasamuppannaṃ khayadhammaṃ vayadhammaṃ virāgadhammaṃ nirodhadhammaṃ
vipariṇāmadhammanti? Na hevaṃ vattabbe … pe … nanu anindriyabaddhaṃ aniccaṃ
saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ
nirodhadhammaṃ vipariṇāmadhammanti? Āmantā. Hañci anindriyabaddhaṃ aniccaṃ
saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ
nirodhadhammaṃ vipariṇāmadhammaṃ, no ca vata re vattabbe—“indriyabaddhaññeva
dukkhan”ti.</p>
<p>
<a class="sc" id="22"></a>
<a class="ms" id="p_32Kv_2455"></a>
๐ Anindriyabaddhaṃ aniccaṃ saṅkhataṃ paṭiccasamuppannaṃ … pe …
vipariṇāmadhammaṃ, tañca na dukkhanti? Āmantā. Indriyabaddhaṃ aniccaṃ saṅkhataṃ
… pe … vipariṇāmadhammaṃ, tañca na dukkhanti? Na hevaṃ vattabbe … pe ….</p>
<p>
<a class="sc" id="23"></a>
<a class="ms" id="p_32Kv_2456"></a>
๐ <span class="var" title='[{"note":"idaṃ-pucchādvayena purimapucchādvayassa purato"}]'>Indriyabaddhaṃ aniccaṃ saṅkhataṃ … pe … vipariṇāmadhammaṃ, tañca dukkhanti</span>?
Āmantā. Anindriyabaddhaṃ aniccaṃ saṅkhataṃ … pe … vipariṇāmadhammaṃ, tañca
<span class="var" title='[{"note":"idaṃ-pucchādvayena purimapucchādvayassa purato"}]'>dukkhanti</span>? Na hevaṃ vattabbe … pe ….</p>
<p>
<a class="sc" id="24"></a>
<a class="ms" id="p_32Kv_2457"></a>
<a class="msdiv" id="msdiv787"></a>
๐ Indriyabaddhaññeva dukkhanti? Āmantā. Nanu yadaniccaṃ taṃ dukkhaṃ vuttaṃ
bhagavatā—“<span class="cross" title='[{"bm":"1","desc":"15. Yadaniccasutta","lang":"pi","uid":"sn22.15"}]'>^</span> anindriyabaddhaṃ aniccan”ti? Āmantā. Hañci yadaniccaṃ taṃ dukkhaṃ
vuttaṃ bhagavatā—“<span class="cross" title='[{"bm":"1","desc":"15. Yadaniccasutta","lang":"pi","uid":"sn22.15"}]'>^</span> anindriyabaddhaṃ aniccaṃ”, no ca vata re vattabbe—
“indriyabaddhaññeva dukkhan”ti.</p>
<p>
<a class="sc" id="25"></a>
<a class="pts" id="pts548"></a>
<a class="ms" id="p_32Kv_2458"></a>
<a class="msdiv" id="msdiv788"></a>
× Na vattabbaṃ—“indriyabaddhaññeva dukkhan”ti? Āmantā. Yathā indriyabaddhassa
dukkhassa pariññāya bhagavati brahmacariyaṃ vussati, evamevaṃ
anindriyabaddhassa dukkhassa pariññāya bhagavati brahmacariyaṃ vussatīti? Na
hevaṃ vattabbe … pe … yathā indriyabaddhaṃ dukkhaṃ pariññātaṃ na puna
uppajjati, evamevaṃ anindriyabaddhaṃ dukkhaṃ pariññātaṃ na puna uppajjatīti? Na
hevaṃ vattabbe. Tena hi indriyabaddhaññeva dukkhanti.</p>
<p class="endsutta">
<a class="sc" id="26"></a>
<a class="ms" id="p_32Kv_2459"></a>
Indriyabaddhakathā niṭṭhitā.</p>
<h2>5 Ṭhapetvāariyamaggantikathā</h2>
<p>
<a class="sc" id="27"></a>
<a class="ms" id="p_32Kv_2460"></a>
<a class="msdiv" id="msdiv789"></a>
๐ Ṭhapetvā ariyamaggaṃ avasesā saṅkhārā dukkhāti? Āmantā. Dukkhasamudayopi
dukkhoti? Na hevaṃ vattabbe … pe … dukkhasamudayopi dukkhoti? Āmantā. Tīṇeva
ariyasaccānīti? Na hevaṃ vattabbe … pe … tīṇeva ariyasaccānīti? Āmantā. Nanu
cattāri ariyasaccāni vuttāni bhagavatā—dukkhaṃ, dukkhasamudayo, dukkhanirodho,
dukkhanirodhagāminī paṭipadāti? Āmantā. Hañci cattāri ariyasaccāni vuttāni
bhagavatā—dukkhaṃ, dukkhasamudayo, dukkhanirodho, dukkhanirodhagāminī paṭipadā;
no ca vata re vattabbe—“tīṇeva ariyasaccānī”ti.</p>
<p>
<a class="sc" id="28"></a>
<a class="pts" id="pts549"></a>
<a class="ms" id="p_32Kv_2461"></a>
๐ Dukkhasamudayopi dukkhoti? Āmantā. Kenaṭṭhenāti? Aniccaṭṭhena. Ariyamaggo
aniccoti? Āmantā. Ariyamaggo dukkhoti? Na hevaṃ vattabbe … pe ….</p>
<p>
<a class="sc" id="29"></a>
<a class="ms" id="p_32Kv_2462"></a>
๐ Ariyamaggo anicco, so ca na dukkhoti? Āmantā. Dukkhasamudayo anicco, so ca na
dukkhoti? Na hevaṃ vattabbe … pe … dukkhasamudayo anicco, so ca dukkhoti?
Āmantā. Ariyamaggo anicco, so ca dukkhoti? Na hevaṃ vattabbe … pe ….</p>
<p>
<a class="sc" id="30"></a>
<a class="ms" id="p_32Kv_2463"></a>
<a class="msdiv" id="msdiv790"></a>
× Na vattabbaṃ—“ṭhapetvā ariyamaggaṃ avasesā saṅkhārā dukkhā”ti? Āmantā. Nanu
sā dukkhanirodhagāminī paṭipadāti? Āmantā. Hañci sā dukkhanirodhagāminī
paṭipadā, tena vata re vattabbe—“ṭhapetvā ariyamaggaṃ avasesā saṅkhārā
dukkhā”ti.</p>
<p class="endsutta">
<a class="sc" id="31"></a>
<a class="ms" id="p_32Kv_2464"></a>
Ṭhapetvā ariyamaggantikathā niṭṭhitā.</p>
<h2>6 Navattabbaṃsaṃghodakkhiṇaṃpaṭiggaṇhātikathā</h2>
<p>
<a class="sc" id="32"></a>
<a class="ms" id="p_32Kv_2465"></a>
<a class="msdiv" id="msdiv791"></a>
๐ Na vattabbaṃ—“saṃgho dakkhiṇaṃ paṭiggaṇhātī”ti? Āmantā. Nanu saṃgho āhuneyyo
pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassāti? Āmantā.
Hañci saṃgho āhuneyyo pāhuneyyo dakkhiṇeyyo añjalikaraṇīyo anuttaraṃ
puññakkhettaṃ lokassa, tena vata re vattabbe—“saṃgho dakkhiṇaṃ
paṭiggaṇhātī”ti.</p>
<p>
<a class="sc" id="33"></a>
<a class="pts" id="pts550"></a>
<a class="ms" id="p_32Kv_2466"></a>
๐ Na vattabbaṃ—“saṃgho dakkhiṇaṃ paṭiggaṇhātī”ti? Āmantā. Nanu cattāro
purisayugā aṭṭha purisapuggalā dakkhiṇeyyā vuttā bhagavatāti? Āmantā. Hañci
cattāro purisayugā aṭṭha purisapuggalā dakkhiṇeyyā vuttā bhagavatā, tena vata
re vattabbe—“saṃgho dakkhiṇaṃ paṭiggaṇhātī”ti.</p>
<p>
<a class="sc" id="34"></a>
<a class="ms" id="p_32Kv_2467"></a>
๐ Na vattabbaṃ—“saṃgho dakkhiṇaṃ paṭiggaṇhātī”ti? Āmantā. Nanu atthi keci
saṃghassa dānaṃ dentīti? Āmantā. Hañci atthi keci saṃghassa dānaṃ denti, tena
vata re vattabbe—“saṃgho dakkhiṇaṃ paṭiggaṇhātī”ti. Nanu atthi keci saṃghassa
cīvaraṃ denti … pe … piṇḍapātaṃ denti … senāsanaṃ denti … gilānapaccayabhesajjaparikkhāraṃ denti … khādanīyaṃ denti … bhojanīyaṃ denti … pe … pānīyaṃ dentīti? Āmantā. Hañci atthi keci saṃghassa pānīyaṃ denti, tena vata re vattabbe—“saṃgho dakkhiṇaṃ paṭiggaṇhātī”ti.</p>
<p>
<a class="sc" id="35"></a>
<a class="ms" id="p_32Kv_2468"></a>
๐ Na vattabbaṃ—“saṃgho dakkhiṇaṃ paṭiggaṇhātī”ti? Āmantā. Nanu vuttaṃ
bhagavatā—</p>
<blockquote class="gatha">
<p>
<a class="sc" id="36"></a>
<a class="ms" id="p_32Kv_2469"></a>
“Āhutiṃ jātavedova,<br>
mahāmeghaṃva medanī;<br>
Saṃgho samādhisampanno,<br>
paṭiggaṇhāti dakkhiṇan”ti.</p>
</blockquote>
<p>
<a class="sc" id="37"></a>
<a class="ms" id="p_32Kv_2470"></a>
Attheva suttantoti? Āmantā. Tena hi saṃgho dakkhiṇaṃ paṭiggaṇhātīti.</p>
<p>
<a class="sc" id="38"></a>
<a class="ms" id="p_32Kv_2471"></a>
<a class="msdiv" id="msdiv792"></a>
× Saṃgho dakkhiṇaṃ paṭiggaṇhātīti? Āmantā. Maggo paṭiggaṇhāti, phalaṃ
paṭiggaṇhātīti? Na hevaṃ vattabbe … pe ….</p>
<p class="endsutta">
<a class="sc" id="39"></a>
<a class="ms" id="p_32Kv_2472"></a>
Na vattabbaṃ saṃgho dakkhiṇaṃ paṭiggaṇhātītikathā niṭṭhitā.</p>
<h2>7 Navattabbaṃsaṃghodakkhiṇaṃvisodhetītikathā</h2>
<p>
<a class="sc" id="40"></a>
<a class="pts" id="pts551"></a>
<a class="ms" id="p_32Kv_2473"></a>
<a class="msdiv" id="msdiv793"></a>
๐ Na vattabbaṃ—“saṃgho dakkhiṇaṃ visodhetī”ti? Āmantā. Nanu saṃgho āhuneyyo
pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassāti? Āmantā.
Hañci saṃgho āhuneyyo … pe … anuttaraṃ puññakkhettaṃ lokassa, tena vata re
vattabbe—“saṃgho dakkhiṇaṃ visodhetī”ti.</p>
<p>
<a class="sc" id="41"></a>
<a class="ms" id="p_32Kv_2474"></a>
๐ Na vattabbaṃ—“saṃgho dakkhiṇaṃ visodhetī”ti? Āmantā. Nanu cattāro purisayugā
aṭṭha purisapuggalā dakkhiṇeyyā vuttā bhagavatāti? Āmantā. Hañci cattāro
purisayugā aṭṭha purisapuggalā dakkhiṇeyyā vuttā bhagavatā, tena vata re
vattabbe—“saṃgho dakkhiṇaṃ visodhetī”ti.</p>
<p>
<a class="sc" id="42"></a>
<a class="ms" id="p_32Kv_2475"></a>
๐ Na vattabbaṃ—“saṃgho dakkhiṇaṃ visodhetī”ti? Āmantā. Nanu atthi keci
saṃghassa dānaṃ datvā dakkhiṇaṃ ārādhentīti? Āmantā. Hañci atthi keci saṃghassa
dānaṃ datvā dakkhiṇaṃ ārādhenti, tena vata re vattabbe—“saṃgho dakkhiṇaṃ
visodhetī”ti.</p>
<p>
<a class="sc" id="43"></a>
<a class="ms" id="p_32Kv_2476"></a>
๐ Nanu atthi keci saṃghassa cīvaraṃ datvā … pe … piṇḍapātaṃ datvā … pe …
senāsanaṃ datvā … gilānapaccayabhesajjaparikkhāraṃ datvā … khādanīyaṃ datvā …
bhojanīyaṃ datvā … pe … pānīyaṃ datvā dakkhiṇaṃ ārādhentīti? Āmantā. Hañci
atthi keci saṃghassa pānīyaṃ datvā dakkhiṇaṃ ārādhenti, tena vata re
vattabbe—“saṃgho dakkhiṇaṃ visodhetī”ti.</p>
<p>
<a class="sc" id="44"></a>
<a class="pts" id="pts552"></a>
<a class="ms" id="p_32Kv_2477"></a>
<a class="msdiv" id="msdiv794"></a>
× Saṃgho dakkhiṇaṃ visodhetīti? Āmantā. Maggo visodheti, phalaṃ visodhetīti? Na
hevaṃ vattabbe … pe ….</p>
<p class="endsutta">
<a class="sc" id="45"></a>
<a class="ms" id="p_32Kv_2478"></a>
Na vattabbaṃ saṃgho dakkhiṇaṃ visodhetītikathā niṭṭhitā.</p>
<h2>8 Navattabbaṃsaṃghobhuñjatītikathā</h2>
<p>
<a class="sc" id="46"></a>
<a class="ms" id="p_32Kv_2479"></a>
<a class="msdiv" id="msdiv795"></a>
๐ Na vattabbaṃ—“saṃgho bhuñjati pivati khādati sāyatī”ti? Āmantā. Nanu atthi
keci saṃghabhattāni karonti, uddesabhattāni karonti, yāgupānāni karontīti?
Āmantā. Hañci atthi keci saṃghabhattāni karonti, uddesabhattāni karonti,
yāgupānāni karonti, tena vata re vattabbe—“saṃgho bhuñjati pivati khādati
sāyatī”ti.</p>
<p>
<a class="sc" id="47"></a>
<a class="ms" id="p_32Kv_2480"></a>
๐ Na vattabbaṃ—“saṃgho bhuñjati pivati khādati sāyatī”ti? Āmantā. Nanu vuttaṃ
bhagavatā—“gaṇabhojanaṃ paramparabhojanaṃ atirittabhojanaṃ anatirittabhojanan”ti? Āmantā. Hañci vuttaṃ bhagavatā—“gaṇabhojanaṃ paramparabhojanaṃ atirittabhojanaṃ anatirittabhojanaṃ”, tena vata re vattabbe— “saṃgho bhuñjati pivati khādati sāyatī”ti.</p>
<p>
<a class="sc" id="48"></a>
<a class="pts" id="pts553"></a>
<a class="ms" id="p_32Kv_2481"></a>
๐ Na vattabbaṃ—“saṃgho bhuñjati pivati khādati sāyatī”ti? Āmantā. Nanu aṭṭha
pānāni vuttāni bhagavatā—ambapānaṃ, jambupānaṃ, cocapānaṃ, mocapānaṃ,
<span class="var" title='[{"eds":["bj","s1","s2","s3","km","pts1"],"var":"madhupānaṃ "}]'>madhukapānaṃ</span>, muddikapānaṃ, sālukapānaṃ, phārusakapānanti? Āmantā. Hañci aṭṭha
pānāni vuttāni bhagavatā—<span class="cross" title='[{"bm":"156","desc":"Bhesajjakkhandhaka","lang":"pi","uid":"pi-tv-kd6"},{"bm":"119","desc":"14 Tuvaṭakasuttaniddesa","lang":"pi","uid":"mnd14"}]'>^</span>ambapānaṃ, jambupānaṃ, cocapānaṃ, mocapānaṃ,
madhukapānaṃ, muddikapānaṃ, sālukapānaṃ, phārusakapānaṃ, tena vata re
vattabbe—“saṃgho bhuñjati pivati khādati sāyatī”ti.</p>
<p>
<a class="sc" id="49"></a>
<a class="ms" id="p_32Kv_2482"></a>
<a class="msdiv" id="msdiv796"></a>
× Saṃgho bhuñjati pivati khādati sāyatīti? Āmantā. Maggo bhuñjati pivati
khādati sāyati, phalaṃ bhuñjati pivati khādati sāyatīti? Na hevaṃ vattabbe … pe
….</p>
<p class="endsutta">
<a class="sc" id="50"></a>
<a class="ms" id="p_32Kv_2483"></a>
Na vattabbaṃ saṃgho bhuñjatītikathā niṭṭhitā.</p>
<h2>9 Navattabbaṃsaṃghassadinnaṃmahapphalantikathā</h2>
<p>
<a class="sc" id="51"></a>
<a class="ms" id="p_32Kv_2484"></a>
<a class="msdiv" id="msdiv797"></a>
๐ Na vattabbaṃ—“saṃghassa dinnaṃ mahapphalan”ti? Āmantā. Nanu saṃgho āhuneyyo
pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassāti? Āmantā.
Hañci saṃgho āhuneyyo … pe … anuttaraṃ puññakkhettaṃ lokassa, tena vata re
vattabbe—“saṃghassa dinnaṃ mahapphalan”ti.</p>
<p>
<a class="sc" id="52"></a>
<a class="ms" id="p_32Kv_2485"></a>
๐ Na vattabbaṃ—“saṃghassa dinnaṃ mahapphalan”ti? Āmantā. Nanu cattāro
purisayugā aṭṭha purisapuggalā dakkhiṇeyyā vuttā bhagavatāti? Āmantā. Hañci
cattāro purisayugā aṭṭha purisapuggalā dakkhiṇeyyā vuttā bhagavatā, tena vata
re vattabbe—“saṃghassa dinnaṃ mahapphalan”ti.</p>
<p>
<a class="sc" id="53"></a>
<a class="pts" id="pts554"></a>
<a class="ms" id="p_32Kv_2486"></a>
<a class="msdiv" id="msdiv798"></a>
๐ Na vattabbaṃ—“saṃghassa dinnaṃ mahapphalan”ti? Āmantā. Nanu vuttaṃ
bhagavatā—“<span class="cross" title='[{"bm":"1","desc":"Dakkhiṇāvibhaṅgasutta","lang":"pi","uid":"mn142"}]'>^</span> saṃghe, gotami, dehi, saṃghe te dinne ahañceva pūjito bhavissāmi
saṃgho cā”ti. Attheva suttantoti? Āmantā. Tena hi saṃghassa dinnaṃ
mahapphalanti.</p>
<p>
<a class="sc" id="54"></a>
<a class="ms" id="p_32Kv_2487"></a>
๐ Na vattabbaṃ—“saṃghassa dinnaṃ mahapphalan”ti? Āmantā. Nanu sakko devānamindo
bhagavantaṃ etadavoca—</p>
<blockquote class="gatha">
<p>
<a class="sc" id="55"></a>
<a class="ms" id="p_32Kv_2488"></a>
<span class="cross" title='[{"bm":"1","desc":"16. Yajamānasutta","lang":"pi","uid":"sn11.16"},{"bm":"23","desc":"6 Daddallavimānavatthu","lang":"pi","uid":"vv34"},{"bm":"23","desc":"6 Vihāravimānavatthu","lang":"pi","uid":"vv44"}]'>^</span>

“Yajamānānaṃ manussānaṃ,<br>
puññapekkhāna pāṇinaṃ;<br>
Karotaṃ opadhikaṃ puññaṃ,<br>
kattha dinnaṃ mahapphalan”ti.</p>
<p>
<a class="sc" id="56"></a>
<a class="ms" id="p_32Kv_2489"></a>
“Cattāro ca paṭipannā,<br>
cattāro ca phale ṭhitā;<br>
Esa saṃgho ujubhūto,<br>
paññāsīlasamāhito.</p>
<p>
<a class="sc" id="57"></a>
<a class="ms" id="p_32Kv_2490"></a>
Yajamānānaṃ manussānaṃ,<br>
puññapekkhāna pāṇinaṃ;<br>
Karotaṃ opadhikaṃ puññaṃ,<br>
saṃghe dinnaṃ mahapphalanti.</p>
<p>
<a class="sc" id="58"></a>
<a class="ms" id="p_32Kv_2491"></a>
<span class="cross" title='[{"bm":"26","desc":"6 Daddallavimānavatthu","lang":"pi","uid":"vv34"},{"bm":"26","desc":"6 Vihāravimānavatthu","lang":"pi","uid":"vv44"}]'>^</span>

Eso hi saṃgho vipulo mahaggato,<br>
Esappameyyo udadhīva sāgaro;<br>
Ete hi seṭṭhā <span class="var" title='[{"eds":["mr"],"var":"narasīhasāvakā "}]'>naravīrasāvakā</span>,<br>
Pabhaṅkarā dhammamudīrayanti.</p>
<p>
<a class="sc" id="59"></a>
<a class="ms" id="p_32Kv_2492"></a>
Tesaṃ sudinnaṃ suhutaṃ suyiṭṭhaṃ,<br>
Ye saṃghamuddissa dadanti dānaṃ;<br>
Sā dakkhiṇā saṃghagatā patiṭṭhitā,<br>
Mahapphalā lokavidūna vaṇṇitā.</p>
<p>
<a class="sc" id="60"></a>
<a class="ms" id="p_32Kv_2493"></a>
Etādisaṃ yaññamanussarantā,<br>
Ye vedajātā <span class="var" title='[{"eds":["bj","pts1","mr"],"var":"viharanti "}]'>vicaranti</span> loke;<br>
Vineyya maccheramalaṃ samūlaṃ,<br>
Aninditā saggamupenti ṭhānan”ti.</p>
</blockquote>
<p>
<a class="sc" id="61"></a>
<a class="pts" id="pts555"></a>
<a class="ms" id="p_32Kv_2494"></a>
Attheva suttantoti? Āmantā. Tena hi saṃghassa dinnaṃ mahapphalanti.</p>
<p class="endsutta">
<a class="sc" id="62"></a>
<a class="ms" id="p_32Kv_2495"></a>
Na vattabbaṃ saṃghassa dinnaṃ mahapphalantikathā niṭṭhitā.</p>
<h2>10 Navattabbaṃbuddhassadinnaṃmahapphalantikathā</h2>
<p>
<a class="sc" id="63"></a>
<a class="ms" id="p_32Kv_2496"></a>
<a class="msdiv" id="msdiv799"></a>
๐ Na vattabbaṃ—“buddhassa dinnaṃ mahapphalan”ti? Āmantā. Nanu bhagavā
dvipadānaṃ aggo, dvipadānaṃ seṭṭho, dvipadānaṃ pamokkho, dvipadānaṃ uttamo,
dvipadānaṃ pavaro asamo asamasamo appaṭisamo appaṭibhāgo appaṭipuggaloti?
Āmantā. Hañci bhagavā dvipadānaṃ aggo, dvipadānaṃ seṭṭho, dvipadānaṃ pamokkho,
dvipadānaṃ uttamo, dvipadānaṃ pavaro asamo asamasamo appaṭisamo appaṭibhāgo
appaṭipuggalo, tena vata re vattabbe—“buddhassa dinnaṃ mahapphalan”ti.</p>
<p>
<a class="sc" id="64"></a>
<a class="ms" id="p_32Kv_2497"></a>
๐ Na vattabbaṃ—“buddhassa dinnaṃ mahapphalan”ti? Āmantā. Atthi koci buddhena
samasamo—sīlena samādhinā paññāyāti? Natthi. Hañci natthi koci buddhena
samasamo—sīlena samādhinā paññāya, tena vata re vattabbe—“buddhassa dinnaṃ
mahapphalan”ti.</p>
<p>
<a class="sc" id="65"></a>
<a class="ms" id="p_32Kv_2498"></a>
๐ Na vattabbaṃ—“buddhassa dinnaṃ mahapphalan”ti? Āmantā. Nanu vuttaṃ
bhagavatā—</p>
<blockquote class="gatha">
<p>
<a class="sc" id="66"></a>
<a class="pts" id="pts556"></a>
<a class="ms" id="p_32Kv_2499"></a>
<span class="cross" title='[{"bm":"33","desc":"14 Mahārathavimānavatthu","lang":"pi","uid":"vv64"}]'>^</span>

“Nayimasmiṃ vā loke parasmiṃ vā pana,<br>
Buddhena seṭṭho ca samo ca vijjati;<br>
Yamāhuneyyānaṃ aggataṃ gato,<br>
Puññatthikānaṃ vipulapphalesinan”ti.</p>
</blockquote>
<p>
<a class="sc" id="67"></a>
<a class="ms" id="p_32Kv_2500"></a>
Attheva suttantoti? Āmantā. Tena hi buddhassa dinnaṃ mahapphalanti.</p>
<p class="endsutta">
<a class="sc" id="68"></a>
<a class="ms" id="p_32Kv_2501"></a>
Na vattabbaṃ buddhassa dinnaṃ mahapphalantikathā niṭṭhitā.</p>
<h2>11 Dakkhiṇāvisuddhikathā</h2>
<p>
<a class="sc" id="69"></a>
<a class="ms" id="p_32Kv_2502"></a>
<a class="msdiv" id="msdiv800"></a>
๐ Dāyakatova dānaṃ visujjhati, no paṭiggāhakatoti? Āmantā. Nanu atthi keci
paṭiggāhakā āhuneyyā pāhuneyyā dakkhiṇeyyā añjalikaraṇīyā anuttaraṃ
puññakkhettaṃ lokassāti? Āmantā. Hañci atthi keci paṭiggāhakā āhuneyyā
pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassa, no ca
vata re vattabbe—“dāyakatova dānaṃ visujjhati, no paṭiggāhakato”ti.</p>
<p>
<a class="sc" id="70"></a>
<a class="ms" id="p_32Kv_2503"></a>
๐ Dāyakatova dānaṃ visujjhati, no paṭiggāhakatoti? Āmantā. Nanu cattāro
purisayugā aṭṭha purisapuggalā dakkhiṇeyyā vuttā bhagavatāti? Āmantā. Hañci
cattāro purisayugā aṭṭha purisapuggalā dakkhiṇeyyā vuttā bhagavatā, no ca vata
re vattabbe—“dāyakatova dānaṃ visujjhati, no paṭiggāhakato”ti.</p>
<p>
<a class="sc" id="71"></a>
<a class="pts" id="pts557"></a>
<a class="ms" id="p_32Kv_2504"></a>
๐ Dāyakatova dānaṃ visujjhati, no paṭiggāhakatoti? Āmantā. Nanu atthi keci
sotāpanne dānaṃ datvā dakkhiṇaṃ ārādhentīti? Āmantā. Hañci atthi keci sotāpanne
dānaṃ datvā dakkhiṇaṃ ārādhenti, no ca vata re vattabbe—“dāyakatova dānaṃ
visujjhati, no paṭiggāhakato”ti.</p>
<p>
<a class="sc" id="72"></a>
<a class="ms" id="p_32Kv_2505"></a>
๐ Nanu atthi keci sakadāgāmissa … pe … anāgāmissa … pe … arahato dānaṃ datvā
dakkhiṇaṃ ārādhentīti? Āmantā. Hañci atthi keci arahato dānaṃ datvā dakkhiṇaṃ
ārādhenti, no ca vata re vattabbe—“dāyakatova dānaṃ visujjhati, no
paṭiggāhakato”ti.</p>
<p>
<a class="sc" id="73"></a>
<a class="ms" id="p_32Kv_2506"></a>
<a class="msdiv" id="msdiv801"></a>
× Paṭiggāhakato dānaṃ visujjhatīti? Āmantā. Añño aññassa kārako, parakataṃ
sukhadukkhaṃ, añño karoti añño paṭisaṃvedetīti? Na hevaṃ vattabbe … pe ….</p>
<p>
<a class="sc" id="74"></a>
<a class="ms" id="p_32Kv_2507"></a>
๐ Dāyakatova dānaṃ visujjhati, no paṭiggāhakatoti? Āmantā. Nanu vuttaṃ
bhagavatā—“<span class="cross" title='[{"bm":"13","desc":"Dakkhiṇāvibhaṅgasutta","lang":"pi","uid":"mn142"}]'>^</span> catasso kho imā, ānanda, dakkhiṇā visuddhiyo. Katamā catasso?
Atthānanda, dakkhiṇā dāyakato visujjhati, no paṭiggāhakato; atthānanda,
dakkhiṇā paṭiggāhakato visujjhati, no dāyakato; atthānanda, dakkhiṇā dāyakato
ceva visujjhati paṭiggāhakato ca; atthānanda, dakkhiṇā neva dāyakato
visujjhati, no paṭiggāhakato. Imā kho, ānanda, catasso dakkhiṇā visuddhiyo”ti.
Attheva suttantoti? Āmantā. Tena hi na vattabbaṃ—“dāyakatova dānaṃ visujjhati,
no paṭiggāhakato”ti.</p>
<p class="endsutta">
<a class="sc" id="75"></a>
<a class="ms" id="p_32Kv_2508"></a>
Dakkhiṇāvisuddhikathā niṭṭhitā.<br>
Sattarasamo vaggo.</p>
<p class="endsection summary">
<a class="sc" id="76"></a>
<a class="ms" id="p_32Kv_2509"></a>
Tassuddānaṃ</p>
<p>
<a class="sc" id="77"></a>
<a class="pts" id="pts558"></a>
<a class="ms" id="p_32Kv_2510"></a>
Atthi arahato puññūpacayo, natthi arahato akālamaccu, sabbamidaṃ kammato,
indriyabaddhaññeva dukkhaṃ, ṭhapetvā ariyamaggaṃ avasesā saṅkhārā dukkhā,
saṃgho dakkhiṇaṃ paṭiggaṇhāti, saṃgho dakkhiṇaṃ visodheti, saṃgho bhuñjati
pivati khādati sāyati, saṃghassa dinnaṃ mahapphalaṃ, atthi dānaṃ <span class="var" title='[{"eds":["s1","s2","s3"],"var":"visujjhatīti "}]'>visuddhiyāti</span>.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>