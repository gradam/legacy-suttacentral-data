<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="kv4.6">
<article>
<div class="hgroup">
<p class="division">Kathāvatthu</p>
<p>Niggahapaṇṇāsaka</p>
<h1>  Vīsatimavagga</h1>
</div>
<h2>1 Asañciccakathā</h2>
<p><a class="sc" id="1"></a>
<a class="pts1" id="pts593"></a>
<a class="ms" id="p_32Kv_2647"></a>
<a class="msdiv" id="msdiv857"></a>
๐ Asañcicca mātaraṃ jīvitā voropetvā ānantariko hotīti? Āmantā. Asañcicca pāṇaṃ
hantvā pāṇātipātī hotīti? Na hevaṃ vattabbe … pe … asañcicca mātaraṃ jīvitā
voropetvā ānantariko hotīti? Āmantā. Asañcicca adinnaṃ ādiyitvā … pe … musā
bhaṇitvā musāvādī hotīti? Na hevaṃ vattabbe … pe ….</p>
<p><a class="sc" id="2"></a>
<a class="ms" id="p_32Kv_2648"></a>
๐ Asañcicca pāṇaṃ hantvā pāṇātipātī na hotīti? Āmantā. Asañcicca mātaraṃ jīvitā
voropetvā ānantariko na hotīti? Na hevaṃ vattabbe … pe … asañcicca adinnaṃ
ādiyitvā … pe … musā bhaṇitvā musāvādī na hotīti? Āmantā. Asañcicca mātaraṃ
jīvitā voropetvā ānantariko na hotīti? Na hevaṃ vattabbe … pe ….</p>
<p><a class="sc" id="3"></a>
<a class="ms" id="p_32Kv_2649"></a>
<a class="msdiv" id="msdiv858"></a>
๐ Asañcicca mātaraṃ jīvitā voropetvā ānantariko hotīti? Āmantā. “Asañcicca
mātaraṃ jīvitā voropetvā ānantariko hotī”ti—attheva suttantoti? Natthi.
“Sañcicca mātaraṃ jīvitā voropetvā ānantariko hotī”ti—attheva suttantoti?
Āmantā. Hañci “sañcicca mātaraṃ jīvitā voropetvā ānantariko hotī”ti—attheva
suttanto, no ca vata re vattabbe—“asañcicca mātaraṃ jīvitā voropetvā ānantariko
hotī”ti.</p>
<p><a class="sc" id="4"></a>
<a class="ms" id="p_32Kv_2650"></a>
<a class="msdiv" id="msdiv859"></a>
× Na vattabbaṃ—“mātughātako ānantariko”ti? Āmantā. Nanu mātā jīvitā voropitāti?
Āmantā. Hañci mātā jīvitā voropitā, tena vata re vattabbe— “mātughātako
ānantariko”ti.</p>
<p><a class="sc" id="5"></a>
<a class="pts1" id="pts594"></a>
<a class="ms" id="p_32Kv_2651"></a>
× Na vattabbaṃ—“pitughātako ānantariko”ti? Āmantā. Nanu pitā jīvitā voropitoti?
Āmantā. Hañci pitā jīvitā voropito, tena vata re vattabbe— “pitughātako
ānantariko”ti.</p>
<p><a class="sc" id="6"></a>
<a class="ms" id="p_32Kv_2652"></a>
× Na vattabbaṃ—“arahantaghātako ānantariko”ti? Āmantā. Nanu arahā jīvitā
voropitoti? Āmantā. Hañci arahā jīvitā voropito, tena vata re vattabbe—
“arahantaghātako ānantariko”ti.</p>
<p><a class="sc" id="7"></a>
<a class="ms" id="p_32Kv_2653"></a>
× Na vattabbaṃ—“<span class="var" title="lohituppādako (bj, pts1)" id="note408">ruhiruppādako</span> ānantariko”ti? Āmantā. Nanu tathāgatassa lohitaṃ
uppāditanti? Āmantā. Hañci tathāgatassa lohitaṃ uppāditaṃ, tena vata re
vattabbe—“ruhiruppādako ānantariko”ti.</p>
<p><a class="sc" id="8"></a>
<a class="ms" id="p_32Kv_2654"></a>
<a class="msdiv" id="msdiv860"></a>
๐ Saṃghabhedako ānantarikoti? Āmantā. Sabbe saṃghabhedakā ānantarikāti? Na
hevaṃ vattabbe … pe … sabbe saṃghabhedakā ānantarikāti? Āmantā. Dhammasaññī
saṃghabhedako ānantarikoti? Na hevaṃ vattabbe … pe ….</p>
<p><a class="sc" id="9"></a>
<a class="ms" id="p_32Kv_2655"></a>
<a class="msdiv" id="msdiv861"></a>
๐ Dhammasaññī saṃghabhedako ānantarikoti? Āmantā. Nanu vuttaṃ bhagavatā—
“atthupāli, saṃghabhedako āpāyiko nerayiko kappaṭṭho atekiccho; atthupāli,
saṃghabhedako na āpāyiko na nerayiko na kappaṭṭho na atekiccho”ti. Attheva
suttantoti? Āmantā. Tena hi na vattabbaṃ—“dhammasaññī saṃghabhedako
ānantariko”ti.</p>
<p><a class="sc" id="10"></a>
<a class="pts1" id="pts595"></a>
<a class="ms" id="p_32Kv_2656"></a>
<a class="msdiv" id="msdiv862"></a>
× Na vattabbaṃ—“dhammasaññī saṃghabhedako ānantariko”ti? Āmantā. Nanu vuttaṃ
bhagavatā—</p>
<blockquote class="gatha">
<p><span class="cross" title="^pi-tv-kd17#144 [Paṭhamabhāṇavāra/ Upālipañhā] | ^an10.39#1 [39. Paṭhamaānandasutta] | ^it18#1 [Saṅghabhedasutta] | ^kv3.4#4 [Terasamavagga/ Kappaṭṭhakathā]" id="note409">^</span>
<a class="sc" id="11"></a>
<a class="ms" id="p_32Kv_2657"></a>
“Āpāyiko nerayiko,<br>
Kappaṭṭho saṃghabhedako;<br>
Vaggarato adhammaṭṭho,<br>
Yogakkhemā padhaṃsati;<br>
<span class="var" title="" id="note410">Saṃghaṃ samaggaṃ bhetvāna</span>,<br>
Kappaṃ nirayamhi paccatī”ti.</p>
</blockquote>
<p><a class="sc" id="12"></a>
<a class="ms" id="p_32Kv_2658"></a>
Attheva suttantoti? Āmantā. Tena hi saṃghabhedako ānantarikoti.</p>
<p class="endsutta">
<a class="sc" id="13"></a>
<a class="ms" id="p_32Kv_2659"></a>
Asañciccakathā niṭṭhitā.</p>
<h2>2 Ñāṇakathā</h2>
<p><a class="sc" id="14"></a>
<a class="ms" id="p_32Kv_2660"></a>
<a class="msdiv" id="msdiv863"></a>
๐ Natthi puthujjanassa ñāṇanti? Āmantā. Natthi puthujjanassa paññā pajānanā
vicayo pavicayo dhammavicayo sallakkhaṇā upalakkhaṇā paccupalakkhaṇāti? Na
hevaṃ vattabbe … pe … nanu atthi puthujjanassa paññā pajānanā vicayo … pe …
paccupalakkhaṇāti? Āmantā. Hañci atthi puthujjanassa paññā pajānanā vicayo … pe
… paccupalakkhaṇā, no ca vata re vattabbe—“natthi puthujjanassa ñāṇan”ti.</p>
<p><a class="sc" id="15"></a>
<a class="ms" id="p_32Kv_2661"></a>
<a class="msdiv" id="msdiv864"></a>
๐ Natthi puthujjanassa ñāṇanti? Āmantā. Puthujjano paṭhamaṃ jhānaṃ
samāpajjeyyāti? Āmantā. Hañci puthujjano paṭhamaṃ jhānaṃ samāpajjeyya, no ca
vata re vattabbe—“natthi puthujjanassa ñāṇan”ti.</p>
<p><a class="sc" id="16"></a>
<a class="pts1" id="pts596"></a>
<a class="ms" id="p_32Kv_2662"></a>
๐ Puthujjano dutiyaṃ jhānaṃ … pe … tatiyaṃ jhānaṃ … pe … catutthaṃ jhānaṃ … pe
… ākāsānañcāyatanaṃ samāpajjeyya, viññāṇañcāyatanaṃ ākiñcaññāyatanaṃ
nevasaññānāsaññāyatanaṃ samāpajjeyya, puthujjano dānaṃ dadeyya … pe … cīvaraṃ
dadeyya, piṇḍapātaṃ dadeyya, senāsanaṃ dadeyya, gilānapaccayabhesajjaparikkhāraṃ dadeyyāti? Āmantā. Hañci puthujjano gilānapaccayabhesajjaparikkhāraṃ dadeyya, no ca vata re vattabbe—“natthi puthujjanassa ñāṇan”ti.</p>
<p><a class="sc" id="17"></a>
<a class="ms" id="p_32Kv_2663"></a>
<a class="msdiv" id="msdiv865"></a>
× Atthi puthujjanassa ñāṇanti? Āmantā. Puthujjano tena ñāṇena dukkhaṃ
parijānāti, samudayaṃ pajahati, nirodhaṃ sacchikaroti, maggaṃ bhāvetīti? Na
hevaṃ vattabbe … pe ….</p>
<p class="endsutta">
<a class="sc" id="18"></a>
<a class="ms" id="p_32Kv_2664"></a>
Ñāṇakathā niṭṭhitā.</p>
<h2>3 Nirayapālakathā</h2>
<p><a class="sc" id="19"></a>
<a class="ms" id="p_32Kv_2665"></a>
<a class="msdiv" id="msdiv866"></a>
๐ Natthi nirayesu nirayapālāti? Āmantā. Natthi nirayesu kammakāraṇāti? Na hevaṃ
vattabbe … pe … atthi nirayesu kammakāraṇāti? Āmantā. Atthi nirayesu
nirayapālāti? Na hevaṃ vattabbe … pe ….</p>
<p><a class="sc" id="20"></a>
<a class="ms" id="p_32Kv_2666"></a>
๐ Atthi manussesu kammakāraṇā, atthi ca kāraṇikāti? Āmantā. Atthi nirayesu
kammakāraṇā, atthi ca kāraṇikāti? Na hevaṃ vattabbe … pe … atthi nirayesu
kammakāraṇā, natthi ca kāraṇikāti? Āmantā. Atthi manussesu kammakāraṇā, natthi
ca kāraṇikāti? Na hevaṃ vattabbe … pe ….</p>
<p><a class="sc" id="21"></a>
<a class="ms" id="p_32Kv_2667"></a>
<a class="msdiv" id="msdiv867"></a>
× Atthi nirayesu nirayapālāti? Āmantā. Nanu vuttaṃ bhagavatā—</p>
<blockquote class="gatha">
<p><a class="sc" id="22"></a>
<a class="pts1" id="pts597"></a>
<a class="ms" id="p_32Kv_2668"></a>
“Na vessabhū nopi ca pettirājā,<br>
Somo yamo vessavaṇo ca rājā;<br>
Sakāni kammāni hananti tattha,<br>
Ito <span class="var" title="paṇuṇṇaṃ (s1-3, mr)" id="note411">paṇunnaṃ</span> paralokapattan”ti.</p>
</blockquote>
<p><a class="sc" id="23"></a>
<a class="ms" id="p_32Kv_2669"></a>
Attheva suttantoti? Āmantā. Tena hi natthi nirayesu nirayapālāti.</p>
<p><a class="sc" id="24"></a>
<a class="ms" id="p_32Kv_2670"></a>
<a class="msdiv" id="msdiv868"></a>
๐ Natthi nirayesu nirayapālāti? Āmantā. Nanu vuttaṃ bhagavatā—“<span class="cross" title="^mn129#8 [Bālapaṇḍitasutta] | ^an3.36#1 [36. Devadūtasutta]" id="note412">^</span> tamenaṃ,
bhikkhave, nirayapālā pañcavidhabandhanaṃ nāma kāraṇaṃ <span class="var" title="karonti (^mn129#8 [Bālapaṇḍitasutta]; ^an3.36#1 [36. Devadūtasutta])" id="note413">kārenti</span>—tattaṃ ayokhīlaṃ
hatthe gamenti, tattaṃ ayokhīlaṃ dutiye hatthe gamenti, tattaṃ ayokhīlaṃ pāde
gamenti, tattaṃ ayokhīlaṃ dutiye pāde gamenti, tattaṃ ayokhīlaṃ majjheurasmiṃ
gamenti; so tattha dukkhā tibbā kaṭukā vedanā vedeti; na ca tāva kālaṃ karoti
yāva na taṃ pāpakammaṃ byantī hotī”ti. Attheva suttantoti? Āmantā. Tena hi
atthi nirayesu nirayapālāti.</p>
<p><a class="sc" id="25"></a>
<a class="pts1" id="pts598"></a>
<a class="ms" id="p_32Kv_2671"></a>
๐ Natthi nirayesu nirayapālāti? Āmantā. Nanu vuttaṃ bhagavatā—“tamenaṃ,
bhikkhave, nirayapālā saṃvesetvā <span class="var" title="kudhārīhi (si, s1-3, pts1)" id="note414">kuṭhārīhi</span> tacchanti … pe … tamenaṃ, bhikkhave,
nirayapālā uddhampādaṃ adhosiraṃ ṭhapetvā vāsīhi tacchanti … pe … tamenaṃ,
bhikkhave, nirayapālā rathe yojetvā ādittāya pathaviyā sampajjalitāya
<span class="var" title="sañjotibhūtāya (s1-3)" id="note415">sajotibhūtāya</span> sārentipi paccāsārentipi … pe … tamenaṃ, bhikkhave, nirayapālā
mahantaṃ aṅgārapabbataṃ ādittaṃ sampajjalitaṃ sajotibhūtaṃ āropentipi
oropentipi … pe … tamenaṃ, bhikkhave, nirayapālā uddhampādaṃ adhosiraṃ gahetvā
tattāya lohakumbhiyā pakkhipanti ādittāya sampajjalitāya sajotibhūtāya. So
tattha pheṇuddehakaṃ paccati, so tattha pheṇuddehakaṃ paccamāno sakimpi uddhaṃ
gacchati, sakimpi adho gacchati, sakimpi tiriyaṃ gacchati. So tattha dukkhā
tibbā kaṭukā vedanā vedayati, na ca tāva kālaṃ karoti yāva na taṃ pāpakammaṃ
byantīhoti. Tamenaṃ, bhikkhave, nirayapālā mahāniraye pakkhipanti. So kho pana,
bhikkhave, mahānirayo—</p>
<blockquote class="gatha">
<p><span class="cross" title="^mn129#8 [Bālapaṇḍitasutta], ^mn130#23 [Devadūtasutta] | ^an3.36#1 [36. Devadūtasutta] | ^pv10#14 [Khallāṭiyapetivatthu]-82, ^pv19#14 [Dhanapālaseṭṭhipetavatthu]-263, ^pv38#37 [Nandakapetavatthu]-744 | ^ja530#18 [Saṅkiccajātaka]-530 | ^mnd15#2 [Attadaṇḍasuttaniddesa] | ^cnd8#22 [Paṭhamavagga]" id="note416">^</span>
<a class="sc" id="26"></a>
<a class="ms" id="p_32Kv_2672"></a>
Catukkaṇṇo catudvāro,<br>
vibhatto bhāgaso mito;<br>
Ayopākārapariyanto,<br>
ayasā paṭikujjito.</p>
<p><a class="sc" id="27"></a>
<a class="ms" id="p_32Kv_2673"></a>
Tassa ayomayā bhūmi,<br>
Jalitā tejasā yutā;<br>
Samantā yojanasataṃ,<br>
Pharitvā tiṭṭhati sabbadā”ti.</p>
</blockquote>
<p><a class="sc" id="28"></a>
<a class="ms" id="p_32Kv_2674"></a>
Attheva suttantoti? Āmantā. Tena hi atthi nirayesu nirayapālāti.</p>
<p class="endsutta">
<a class="sc" id="29"></a>
<a class="ms" id="p_32Kv_2675"></a>
Nirayapālakathā niṭṭhitā.</p>
<h2>4 Tiracchānakathā</h2>
<p><a class="sc" id="30"></a>
<a class="pts1" id="pts599"></a>
<a class="ms" id="p_32Kv_2676"></a>
<a class="msdiv" id="msdiv869"></a>
๐ Atthi devesu tiracchānagatāti? Āmantā. Atthi tiracchānagatesu devāti? Na
hevaṃ vattabbe … pe … atthi devesu tiracchānagatāti? Āmantā. Devaloko
tiracchānayonīti? Na hevaṃ vattabbe … pe … atthi devesu tiracchānagatāti?
Āmantā. Atthi tattha kīṭā paṭaṅgā makasā makkhikā ahī vicchikā satapadī
<span class="var" title="gaṇḍupādāti (s1-3, km, pts1)" id="note417">gaṇḍuppādāti</span>? Na hevaṃ vattabbe … pe ….</p>
<p><a class="sc" id="31"></a>
<a class="ms" id="p_32Kv_2677"></a>
<a class="msdiv" id="msdiv870"></a>
× Natthi devesu tiracchānagatāti? Āmantā. Nanu atthi tattha erāvaṇo nāma
hatthināgo sahassayuttaṃ dibbaṃ yānanti? Āmantā. Hañci atthi tattha erāvaṇo
nāma hatthināgo sahassayuttaṃ dibbaṃ yānaṃ, tena vata re vattabbe—“atthi devesu
tiracchānagatā”ti.</p>
<p><a class="sc" id="32"></a>
<a class="ms" id="p_32Kv_2678"></a>
<a class="msdiv" id="msdiv871"></a>
๐ Atthi devesu tiracchānagatāti? Āmantā. Atthi tattha <span class="var" title="hatthibhaṇḍā assabhaṇḍā (?)" id="note418">hatthibandhā assabandhā</span>
yāvasikā kāraṇikā bhattakārakāti? Na hevaṃ vattabbe. Tena hi natthi devesu
tiracchānagatāti.</p>
<p class="endsutta">
<a class="sc" id="33"></a>
<a class="ms" id="p_32Kv_2679"></a>
Tiracchānakathā niṭṭhitā.</p>
<h2>5 Maggakathā</h2>
<p><a class="sc" id="34"></a>
<a class="pts1" id="pts600"></a>
<a class="ms" id="p_32Kv_2680"></a>
<a class="msdiv" id="msdiv872"></a>
๐ Pañcaṅgiko maggoti? Āmantā. Nanu aṭṭhaṅgiko maggo vutto bhagavatā,
seyyathidaṃ—sammādiṭṭhi … pe … sammāsamādhīti? Āmantā. Hañci aṭṭhaṅgiko maggo
vutto bhagavatā, seyyathidaṃ—sammādiṭṭhi … pe … sammāsamādhi, no ca vata re
vattabbe—“pañcaṅgiko maggo”ti.</p>
<p><a class="sc" id="35"></a>
<a class="ms" id="p_32Kv_2681"></a>
๐ Pañcaṅgiko maggoti? Āmantā. Nanu vuttaṃ bhagavatā—</p>
<blockquote class="gatha">
<p><span class="cross" title="^dhp273-289#273.1 [273. Pañcasatabhikkhuvatthu] | ^ne6#508 [Sāsanapaṭṭhāna] | ^pe2#168 [Sāsanapaṭṭhānadutiyabhūmi]" id="note419">^</span>
<a class="sc" id="36"></a>
<a class="ms" id="p_32Kv_2682"></a>
“Maggānaṃ aṭṭhaṅgiko seṭṭho,<br>
Saccānaṃ caturo padā;<br>
Virāgo seṭṭho dhammānaṃ,<br>
Dvipadānañca cakkhumā”ti.</p>
</blockquote>
<p><a class="sc" id="37"></a>
<a class="ms" id="p_32Kv_2683"></a>
Attheva suttantoti? Āmantā. Tena hi aṭṭhaṅgiko maggoti.</p>
<p><a class="sc" id="38"></a>
<a class="ms" id="p_32Kv_2684"></a>
<a class="msdiv" id="msdiv873"></a>
๐ Sammāvācā maggaṅgaṃ, sā ca na maggoti? Āmantā. Sammādiṭṭhi maggaṅgaṃ, sā ca
na maggoti? Na hevaṃ vattabbe … pe … sammāvācā maggaṅgaṃ, sā ca na maggoti?
Āmantā. Sammāsaṅkappo … pe … sammāvāyāmo … pe … sammāsati … pe … sammāsamādhi
maggaṅgaṃ, so ca na maggoti? Na hevaṃ vattabbe … pe ….</p>
<p><a class="sc" id="39"></a>
<a class="ms" id="p_32Kv_2685"></a>
๐ Sammākammanto … pe … sammāājīvo maggaṅgaṃ, so ca na maggoti? Āmantā.
Sammādiṭṭhi … pe … sammāsamādhi maggaṅgaṃ, so ca na maggoti? Na hevaṃ vattabbe
… pe ….</p>
<p><a class="sc" id="40"></a>
<a class="pts1" id="pts601"></a>
<a class="ms" id="p_32Kv_2686"></a>
๐ Sammādiṭṭhi maggaṅgaṃ, sā ca maggoti? Āmantā. Sammāvācā maggaṅgaṃ, sā ca
maggoti? Na hevaṃ vattabbe … pe … sammādiṭṭhi maggaṅgaṃ, sā ca maggoti? Āmantā.
Sammākammanto … pe … sammāājīvo maggaṅgaṃ, so ca maggoti? Na hevaṃ vattabbe …
pe ….</p>
<p><a class="sc" id="41"></a>
<a class="ms" id="p_32Kv_2687"></a>
๐ Sammāsaṅkappo … pe … sammāvāyāmo … pe … sammāsati … pe … sammāsamādhi
maggaṅgaṃ, so ca maggoti? Āmantā. Sammāvācā … pe … sammākammanto … pe …
sammāājīvo maggaṅgaṃ, so ca maggoti? Na hevaṃ vattabbe … pe ….</p>
<p><a class="sc" id="42"></a>
<a class="ms" id="p_32Kv_2688"></a>
<a class="msdiv" id="msdiv874"></a>
× Ariyo aṭṭhaṅgiko maggoti? Āmantā. Nanu vuttaṃ bhagavatā—“<span class="cross" title="^mn149#8 [Mahāsaḷāyatanikasutta]" id="note420">^</span> pubbeva kho panassa
kāyakammaṃ vacīkammaṃ ājīvo suparisuddho hoti; evamassāyaṃ ariyo aṭṭhaṅgiko
maggo bhāvanāpāripūriṃ gacchatī”ti. Attheva suttantoti? Āmantā. Tena hi
pañcaṅgiko maggoti.</p>
<p><a class="sc" id="43"></a>
<a class="ms" id="p_32Kv_2689"></a>
<a class="msdiv" id="msdiv875"></a>
๐ Pañcaṅgiko maggoti? Āmantā. Nanu vuttaṃ bhagavatā—“<span class="cross" title="^dn16#226 [Mahāparinibbānasutta/34. Subhadda­paribbā­jaka­vatthu]" id="note421">^</span> yasmiṃ kho, subhadda,
dhammavinaye ariyo aṭṭhaṅgiko maggo na upalabbhati, samaṇopi tattha na
upalabbhati, dutiyopi tattha samaṇo na upalabbhati, tatiyopi tattha samaṇo na
upalabbhati, catutthopi tattha samaṇo na upalabbhati. Yasmiñca kho, subhadda,
dhammavinaye ariyo aṭṭhaṅgiko maggo upalabbhati, samaṇopi tattha upalabbhati,
dutiyopi … pe … tatiyopi … pe … catutthopi tattha samaṇo upalabbhati. Imasmiṃ
kho, subhadda, dhammavinaye ariyo aṭṭhaṅgiko maggo upalabbhati. Idheva,
subhadda, samaṇo, idha dutiyo samaṇo, idha tatiyo samaṇo, idha catuttho samaṇo.
Suññā parappavādā samaṇebhi aññehī”ti. Attheva suttantoti? Āmantā. Tena hi
aṭṭhaṅgiko maggoti.</p>
<p class="endsutta">
<a class="sc" id="44"></a>
<a class="ms" id="p_32Kv_2690"></a>
Maggakathā niṭṭhitā.</p>
<h2>6 Ñāṇakathā</h2>
<p><a class="sc" id="45"></a>
<a class="pts1" id="pts602"></a>
<a class="ms" id="p_32Kv_2691"></a>
<a class="msdiv" id="msdiv876"></a>
๐ Dvādasavatthukaṃ ñāṇaṃ lokuttaranti? Āmantā. Dvādasa lokuttarañāṇānīti? Na
hevaṃ vattabbe … pe … dvādasa lokuttarañāṇānīti? Āmantā. Dvādasa
sotāpattimaggāti? Na hevaṃ vattabbe … pe … dvādasa sotāpattimaggāti? Āmantā.
Dvādasa sotāpattiphalānīti? Na hevaṃ vattabbe … pe … dvādasa sakadāgāmimaggā …
pe … anāgāmimaggā … pe … arahattamaggāti? Na hevaṃ vattabbe … pe … dvādasa
arahattamaggāti? Āmantā. Dvādasa arahattaphalānīti? Na hevaṃ vattabbe … pe ….</p>
<p><a class="sc" id="46"></a>
<a class="pts1" id="pts603"></a>
<a class="ms" id="p_32Kv_2692"></a>
<a class="msdiv" id="msdiv877"></a>
× Na vattabbaṃ—“dvādasavatthukaṃ ñāṇaṃ lokuttaran”ti? Āmantā. Nanu vuttaṃ
bhagavatā—“‘<span class="cross" title="^pi-tv-kd1#75 [Mahākhandhaka/ Pañcavaggiyakathā] | ^sn56.11#1 [11. Dhamma­cakkappa­vatta­nasutta] | ^ps2.7#1 [Paṭisambhidākathā/ Dhammacakkapavattanavāra]" id="note422">^</span> idaṃ dukkhaṃ ariyasaccan’ti me, bhikkhave, pubbe ananussutesu
dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko
udapādi. ‘Taṃ kho panidaṃ dukkhaṃ ariyasaccaṃ pariññeyyan’ti me, bhikkhave … pe
… pariññātanti me, bhikkhave … pe … ‘idaṃ <span class="var" title="dukkhasamudayo (bj, s1-3, km, pts1)" id="note423">dukkhasamudayaṃ</span> ariyasaccan’ti me,
bhikkhave … pe … ‘taṃ kho panidaṃ dukkhasamudayaṃ ariyasaccaṃ pahātabban’ti me,
bhikkhave … pe … pahīnanti me, bhikkhave … pe … ‘idaṃ <span class="var" title="dukkhanirodho (bj, s1-3, km, pts1)" id="note424">dukkhanirodhaṃ</span>
ariyasaccan’ti me, bhikkhave … pe … ‘taṃ kho panidaṃ dukkhanirodhaṃ ariyasaccaṃ
sacchikātabban’ti me, bhikkhave … pe … sacchikatanti me, bhikkhave … pe … ‘idaṃ
dukkhanirodhagāminī paṭipadā ariyasaccan’ti me, bhikkhave … pe … ‘taṃ kho
panidaṃ dukkhanirodhagāminī paṭipadā ariyasaccaṃ bhāvetabban’ti me, bhikkhave …
pe … bhāvitanti me, bhikkhave, pubbe ananussutesu dhammesu cakkhuṃ udapādi … pe
… āloko udapādī”ti. Attheva suttantoti? Āmantā. Tena hi dvādasavatthukaṃ ñāṇaṃ
lokuttaranti.</p>
<p class="endsutta">
<a class="sc" id="47"></a>
<a class="ms" id="p_32Kv_2693"></a>
Ñāṇakathā niṭṭhitā.<br>
Vīsatimo vaggo.</p>
<p class="endsection summary">
<a class="sc" id="48"></a>
<a class="ms" id="p_32Kv_2694"></a>
Tassuddānaṃ</p>
<p><a class="sc" id="49"></a>
<a class="ms" id="p_32Kv_2695"></a>
Mātughātako ānantariko pitughātako ānantariko arahantaghātako ānantariko
ruhiruppādako ānantariko saṃghabhedako ānantariko, natthi puthujjanassa ñāṇaṃ,
natthi nirayesu nirayapālā, atthi devesu tiracchānagatā, pañcaṅgiko maggo,
dvādasavatthukaṃ ñāṇaṃ lokuttaranti.</p>
<p class="endsutta">
<a class="sc" id="50"></a>
<a class="ms" id="p_32Kv_2696"></a>
Catuttho paṇṇāsako.</p>
<p class="endsection summary">
<a class="sc" id="51"></a>
<a class="ms" id="p_32Kv_2697"></a>
Tassuddānaṃ</p>
<p><a class="sc" id="52"></a>
<a class="ms" id="p_32Kv_2698"></a>
Niggaho, puññasañcayo, aṭṭhāsi, atītena ca mātughātako.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>