<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="kv2.6">
<article>
<div class="hgroup">
<p class="division">Kathāvatthu</p>
<p>Niyāma­paṇṇā­saka</p>
<h1>Dasamavagga</h1>
</div>
<h2>1 Nirodhakathā</h2>
<p><a class="sc" id="1"></a>
<a class="pts1" id="pts421"></a>
<a class="ms" id="p_32Kv_1932"></a>
<a class="msdiv" id="msdiv571"></a>
๐ Upapattesiye pañcakkhandhe aniruddhe kiriyā pañcakkhandhā uppajjantīti?
Āmantā. Dasannaṃ khandhānaṃ samodhānaṃ hoti, dasa khandhā sammukhībhāvaṃ
āgacchantīti? Na hevaṃ vattabbe … pe … dasannaṃ khandhānaṃ samodhānaṃ hoti,
dasa khandhā sammukhībhāvaṃ āgacchantīti? Āmantā. Dvinnaṃ phassānaṃ … pe …
dvinnaṃ cittānaṃ samodhānaṃ hotīti? Na hevaṃ vattabbe … pe ….</p>
<p><a class="sc" id="2"></a>
<a class="ms" id="p_32Kv_1933"></a>
๐ Upapattesiye pañcakkhandhe aniruddhe kiriyā cattāro khandhā uppajjantīti?
Āmantā. Navannaṃ khandhānaṃ samodhānaṃ hoti, nava khandhā sammukhībhāvaṃ
āgacchantīti? Na hevaṃ vattabbe … pe … navannaṃ khandhānaṃ samodhānaṃ hoti,
nava khandhā sammukhībhāvaṃ āgacchantīti? Āmantā. Dvinnaṃ phassānaṃ … pe …
dvinnaṃ cittānaṃ samodhānaṃ hotīti? Na hevaṃ vattabbe … pe ….</p>
<p><a class="sc" id="3"></a>
<a class="ms" id="p_32Kv_1934"></a>
๐ Upapattesiye pañcakkhandhe aniruddhe kiriyāñāṇaṃ uppajjatīti? Āmantā. Channaṃ
khandhānaṃ samodhānaṃ hoti, cha khandhā sammukhībhāvaṃ āgacchantīti? Na hevaṃ
vattabbe … pe … channaṃ khandhānaṃ samodhānaṃ hoti, cha khandhā sammukhībhāvaṃ
āgacchantīti? Āmantā. Dvinnaṃ phassānaṃ … pe … dvinnaṃ cittānaṃ samodhānaṃ
hotīti? Na hevaṃ vattabbe … pe ….</p>
<p><a class="sc" id="4"></a>
<a class="pts1" id="pts422"></a>
<a class="ms" id="p_32Kv_1935"></a>
<a class="msdiv" id="msdiv572"></a>
× Upapattesiye pañcakkhandhe niruddhe maggo uppajjatīti? Āmantā. Mato maggaṃ
bhāveti, kālaṅkato maggaṃ bhāvetīti? Na hevaṃ vattabbe … pe ….</p>
<p class="endsutta">
<a class="sc" id="5"></a>
<a class="ms" id="p_32Kv_1936"></a>
Nirodhakathā niṭṭhitā.</p>
<h2>2 Rūpaṃmag­go­tika­thā</h2>
<p><a class="sc" id="6"></a>
<a class="ms" id="p_32Kv_1937"></a>
<a class="msdiv" id="msdiv573"></a>
๐ Magga­samaṅ­gissa rūpaṃ maggoti? Āmantā. Sārammaṇaṃ, atthi tassa āvaṭṭanā
ābhogo samannāhāro manasikāro cetanā patthanā paṇidhīti? Na hevaṃ vattabbe … pe
… nanu anārammaṇaṃ, natthi tassa āvaṭṭanā … pe … paṇidhīti? Āmantā. Hañci
anārammaṇaṃ, natthi tassa āvaṭṭanā … pe … paṇidhi; no ca vata re vattabbe—
“magga­samaṅ­gissa rūpaṃ maggo”ti.</p>
<p><a class="sc" id="7"></a>
<a class="ms" id="p_32Kv_1938"></a>
๐ Sammāvācā maggoti? Āmantā. Sārammaṇā, atthi tāya āvaṭṭanā … pe … paṇidhīti?
Na hevaṃ vattabbe … pe … nanu anārammaṇā, natthi tāya āvaṭṭanā … pe …
paṇidhīti? Āmantā. Hañci anārammaṇā, natthi tāya āvaṭṭanā … pe … paṇidhi; no ca
vata re vattabbe—“sammāvācā maggo”ti.</p>
<p><a class="sc" id="8"></a>
<a class="pts1" id="pts423"></a>
<a class="ms" id="p_32Kv_1939"></a>
๐ Sammākammanto … pe … sammāājīvo maggoti? Āmantā. Sārammaṇo, atthi tassa
āvaṭṭanā … pe … paṇidhīti? Na hevaṃ vattabbe … pe … nanu anārammaṇo, natthi
tassa āvaṭṭanā … pe … paṇidhīti? Āmantā. Hañci anārammaṇo, natthi tassa
āvaṭṭanā … pe … paṇidhi; no ca vata re vattabbe—“sammāājīvo maggo”ti.</p>
<p><a class="sc" id="9"></a>
<a class="ms" id="p_32Kv_1940"></a>
<a class="msdiv" id="msdiv574"></a>
๐ Sammādiṭṭhi maggo, sā ca sārammaṇā, atthi tāya āvaṭṭanā … pe … paṇidhīti?
Āmantā. Sammāvācā maggo, sā ca sārammaṇā, atthi tāya āvaṭṭanā … pe … paṇidhīti?
Na hevaṃ vattabbe … pe … sammādiṭṭhi maggo, sā ca sārammaṇā, atthi tāya
āvaṭṭanā … pe … paṇidhīti? Āmantā. Sammākammanto … pe … sammāājīvo maggo, so ca
sārammaṇo, atthi tassa āvaṭṭanā … pe … paṇidhīti? Na hevaṃ vattabbe … pe …
sammāsaṅkappo … pe … sammāvāyāmo … pe … sammāsati … pe ….</p>
<p><a class="sc" id="10"></a>
<a class="ms" id="p_32Kv_1941"></a>
๐ Sammāsamādhi maggo, so ca sārammaṇo, atthi tassa āvaṭṭanā … pe … paṇidhīti?
Āmantā. Sammāvācā maggo, sā ca sārammaṇā, atthi tāya āvaṭṭanā … pe … paṇidhīti?
Na hevaṃ vattabbe … pe … sammāsamādhi maggo, so ca sārammaṇo, atthi tassa
āvaṭṭanā … pe … paṇidhīti? Āmantā. Sammākammanto … pe … sammāājīvo maggo, so ca
sārammaṇo, atthi tassa āvaṭṭanā … pe … paṇidhīti? Na hevaṃ vattabbe … pe ….</p>
<p><a class="sc" id="11"></a>
<a class="pts1" id="pts424"></a>
<a class="ms" id="p_32Kv_1942"></a>
๐ Sammāvācā maggo, sā ca anārammaṇā, natthi tāya āvaṭṭanā … pe … paṇidhīti?
Āmantā. Sammādiṭṭhi maggo, sā ca anārammaṇā, natthi tāya āvaṭṭanā … pe …
paṇidhīti? Na hevaṃ vattabbe … pe … sammāvācā maggo, sā ca anārammaṇā, natthi
tāya āvaṭṭanā … pe … paṇidhīti? Āmantā. Sammāsaṅkappo … pe … sammāvāyāmo …
sammāsati … sammāsamādhi maggo, so ca anārammaṇo, natthi tassa āvaṭṭanā … pe …
paṇidhīti? Na hevaṃ vattabbe … pe ….</p>
<p><a class="sc" id="12"></a>
<a class="ms" id="p_32Kv_1943"></a>
๐ Sammākammanto … pe … sammāājīvo maggo, so ca anārammaṇo, natthi tassa
āvaṭṭanā … pe … paṇidhīti? Āmantā. Sammādiṭṭhi … sammāsaṅkappo … sammāvāyāmo …
sammāsati … pe … sammāsamādhi maggo, so ca anārammaṇo, natthi tassa āvaṭṭanā …
pe … paṇidhīti? Na hevaṃ vattabbe … pe ….</p>
<p><a class="sc" id="13"></a>
<a class="ms" id="p_32Kv_1944"></a>
<a class="msdiv" id="msdiv575"></a>
× Na vattabbaṃ—“magga­samaṅ­gissa rūpaṃ maggo”ti? Āmantā. Nanu sammāvācā
sammākammanto sammāājīvo maggoti? Āmantā. Hañci sammāvācā sammākammanto
sammāājīvo maggo, tena vata re vattabbe—“magga­samaṅ­gissa rūpaṃ maggo”ti.</p>
<p class="endsutta">
<a class="sc" id="14"></a>
<a class="ms" id="p_32Kv_1945"></a>
Rūpaṃ maggotikathā niṭṭhitā.</p>
<h2>3 Pañca­viñ­ñā­ṇa­samaṅ­gis­samag­ga­kathā</h2>
<p><a class="sc" id="15"></a>
<a class="ms" id="p_32Kv_1946"></a>
<a class="msdiv" id="msdiv576"></a>
๐ Pañca­viñ­ñā­ṇa­samaṅ­gissa atthi maggabhāvanāti? Āmantā. Nanu pañcaviññāṇā
uppan­na­vatthukā uppan­nā­ramma­ṇāti? Āmantā. Hañci pañcaviññāṇā uppan­na­vatthukā
uppannārammaṇā, no ca vata re vattabbe—“pañca­viñ­ñā­ṇa­samaṅ­gissa atthi
maggabhāvanā”ti.</p>
<p><a class="sc" id="16"></a>
<a class="pts1" id="pts425"></a>
<a class="ms" id="p_32Kv_1947"></a>
๐ Nanu pañcaviññāṇā pure­jāta­vatthukā pure­jātā­rammaṇā ajjhat­tika­vatthukā
bāhirārammaṇā asam­bhin­na­vatthukā asam­bhin­nā­rammaṇā nānāvatthukā nānārammaṇā na
aññamaññassa gocaravisayaṃ paccanubhonti, na asamannāhārā uppajjanti, na
amanasikārā uppajjanti, na abbokiṇṇā uppajjanti, na apubbaṃ acarimaṃ
uppajjanti, na aññamaññassa samanantarā uppajjanti, nanu pañcaviññāṇā
anābhogāti? Āmantā. Hañci pañcaviññāṇā anābhogā, no ca vata re vattabbe—
“pañca­viñ­ñā­ṇa­samaṅ­gissa atthi maggabhāvanā”ti.</p>
<p><a class="sc" id="17"></a>
<a class="ms" id="p_32Kv_1948"></a>
<a class="msdiv" id="msdiv577"></a>
๐ Cak­khu­viñ­ñā­ṇa­samaṅ­gissa atthi maggabhāvanāti? Āmantā. Cakkhuviññāṇaṃ suññataṃ
ārabbha uppajjatīti? Na hevaṃ vattabbe … pe … cakkhuviññāṇaṃ suññataṃ ārabbha
uppajjatīti? Āmantā. Cakkhuñca paṭicca suññatañca uppajjati cak­khu­viñ­ñā­ṇanti?
Na hevaṃ vattabbe … pe … cakkhuñca paṭicca suññatañca uppajjati
cak­khu­viñ­ñā­ṇanti? Āmantā. “Cakkhuñca paṭicca suññatañca uppajjati
cakkhuviññāṇan”ti—attheva suttantoti? Natthi. “Cakkhuñca paṭicca rūpe ca
uppajjati cakkhuviññāṇan”ti— attheva suttantoti? Āmantā. Hañci “cakkhuñca
paṭicca rūpe ca uppajjati cakkhuviññāṇan”ti—attheva suttanto, no ca vata re
vattabbe—“cakkhuñca paṭicca suññatañca uppajjati cakkhuviññāṇan”ti.</p>
<p><a class="sc" id="18"></a>
<a class="pts1" id="pts426"></a>
<a class="ms" id="p_32Kv_1949"></a>
<a class="msdiv" id="msdiv578"></a>
๐ Cak­khu­viñ­ñā­ṇa­samaṅ­gissa atthi maggabhāvanāti? Āmantā. Cakkhuviññāṇaṃ
atītānāgataṃ ārabbha uppajjatīti? Na hevaṃ vattabbe … pe … cak­khu­viñ­ñā­ṇa­samaṅ­gissa atthi maggabhāvanāti? Āmantā. Cakkhuviññāṇaṃ phassaṃ ārabbha … vedanaṃ ārabbha … saññaṃ ārabbha … cetanaṃ ārabbha … cittaṃ ārabbha … cakkhuṃ ārabbha … pe … kāyaṃ ārabbha … pe … saddaṃ ārabbha … pe … phoṭṭhabbaṃ ārabbha uppajjatīti? Na hevaṃ vattabbe … pe ….</p>
<p><a class="sc" id="19"></a>
<a class="ms" id="p_32Kv_1950"></a>
๐ Mano­viñ­ñā­ṇa­samaṅ­gissa atthi maggabhāvanā, manoviññāṇaṃ suññataṃ ārabbha
uppajjatīti? Āmantā. Cak­khu­viñ­ñā­ṇa­samaṅ­gissa atthi maggabhāvanā, cakkhuviññāṇaṃ
suññataṃ ārabbha uppajjatīti? Na hevaṃ vattabbe … pe … mano­viñ­ñā­ṇa­samaṅ­gissa
atthi maggabhāvanā, manoviññāṇaṃ atītānāgataṃ ārabbha uppajjatīti? Āmantā.
Cak­khu­viñ­ñā­ṇa­samaṅ­gissa atthi maggabhāvanā, cakkhuviññāṇaṃ atītānāgataṃ ārabbha
uppajjatīti? Na hevaṃ vattabbe … pe … mano­viñ­ñā­ṇa­samaṅ­gissa atthi maggabhāvanā,
manoviññāṇaṃ phassaṃ ārabbha … vedanaṃ ārabbha … pe … phoṭṭhabbaṃ ārabbha
uppajjatīti? Āmantā. Cak­khu­viñ­ñā­ṇa­samaṅ­gissa atthi maggabhāvanā, cakkhuviññāṇaṃ
phassaṃ ārabbha … vedanaṃ ārabbha … pe … phoṭṭhabbaṃ ārabbha uppajjatīti? Na
hevaṃ vattabbe … pe ….</p>
<p><a class="sc" id="20"></a>
<a class="ms" id="p_32Kv_1951"></a>
<a class="msdiv" id="msdiv579"></a>
× Na vattabbaṃ—“pañca­viñ­ñā­ṇa­samaṅ­gissa atthi maggabhāvanā”ti? Āmantā. Nanu
vuttaṃ bhagavatā—“<span class="cross" title="^mn33#17 [Mahā­gopāla­ka­sutta] | ^an4.37#1 [37. Apari­hāni­ya­sutta]" id="note273">^</span> idha, bhikkhave, bhikkhu cakkhunā rūpaṃ disvā na nimittaggāhī
hoti ­nānub­yañ­janag­gāhī … pe … sotena saddaṃ sutvā … pe … ghānena gandhaṃ
ghāyitvā … pe … jivhāya rasaṃ sāyitvā … pe … kāyena phoṭṭhabbaṃ phusitvā na
nimittaggāhī hoti ­nānub­yañ­janag­gāhī”ti. Attheva suttantoti? Āmantā. Tena hi
pañca­viñ­ñā­ṇa­samaṅ­gissa atthi maggabhāvanāti.</p>
<p class="endsutta">
<a class="sc" id="21"></a>
<a class="ms" id="p_32Kv_1952"></a>
Pañca­viñ­ñā­ṇa­samaṅ­gissa maggakathā niṭṭhitā.</p>
<h2>4 Pañca­viñ­ñā­ṇā­kusalā­pi­a­kusa­lā­pītika­thā</h2>
<p><a class="sc" id="22"></a>
<a class="pts1" id="pts427"></a>
<a class="ms" id="p_32Kv_1953"></a>
<a class="msdiv" id="msdiv580"></a>
๐ Pañcaviññāṇā kusalāpi akusalāpīti? Āmantā. Nanu pañcaviññāṇā uppan­na­vatthukā
uppan­nā­ramma­ṇāti? Āmantā. Hañci pañcaviññāṇā uppan­na­vatthukā uppannārammaṇā, no
ca vata re vattabbe—“pañcaviññāṇā kusalāpi akusalāpī”ti. Nanu pañcaviññāṇā
pure­jāta­vatthukā pure­jātā­rammaṇā ajjhat­tika­vatthukā bāhirārammaṇā
asam­bhin­na­vatthukā asam­bhin­nā­rammaṇā nānāvatthukā nānārammaṇā na aññamaññassa
gocaravisayaṃ paccanubhonti, na asamannāhārā uppajjanti, na amanasikārā
uppajjanti, na abbokiṇṇā uppajjanti, na apubbaṃ acarimaṃ uppajjanti, na
aññamaññassa samanantarā uppajjanti, nanu pañcaviññāṇā anābhogāti? Āmantā.
Hañci pañcaviññāṇā anābhogā, no ca vata re vattabbe—“pañcaviññāṇā kusalāpi
akusalāpī”ti.</p>
<p><a class="sc" id="23"></a>
<a class="pts1" id="pts428"></a>
<a class="ms" id="p_32Kv_1954"></a>
<a class="msdiv" id="msdiv581"></a>
๐ Cakkhuviññāṇaṃ kusalanti? Āmantā. Cakkhuviññāṇaṃ suññataṃ ārabbha
uppajjatīti? Na hevaṃ vattabbe … pe … cakkhuviññāṇaṃ suññataṃ ārabbha
uppajjatīti? Āmantā. Cakkhuñca paṭicca suññatañca uppajjati cak­khu­viñ­ñā­ṇanti?
Na hevaṃ vattabbe. Cakkhuñca paṭicca suññatañca uppajjati cak­khu­viñ­ñā­ṇanti?
Āmantā. “Cakkhuñca paṭicca suññatañca uppajjati cakkhuviññāṇan”ti—attheva
suttantoti? Natthi. “Cakkhuñca paṭicca rūpe ca uppajjati cakkhuviññāṇan”ti—
attheva suttantoti? Āmantā. Hañci “cakkhuñca paṭicca rūpe ca uppajjati
cakkhuviññāṇan”ti—attheva suttanto, no ca vata re vattabbe—“cakkhuñca paṭicca
suññatañca uppajjati cakkhuviññāṇan”ti.</p>
<p><a class="sc" id="24"></a>
<a class="ms" id="p_32Kv_1955"></a>
<a class="msdiv" id="msdiv582"></a>
๐ Cakkhuviññāṇaṃ kusalampi akusalampīti? Āmantā. Cakkhuviññāṇaṃ atītānāgataṃ
ārabbha uppajjatīti? Na hevaṃ vattabbe … pe …. Cakkhuviññāṇaṃ kusalampi
akusalampīti? Āmantā. Cakkhuviññāṇaṃ phassaṃ ārabbha … pe … cittaṃ ārabbha …
cakkhuṃ ārabbha … pe … kāyaṃ ārabbha … saddaṃ ārabbha … pe … phoṭṭhabbaṃ
ārabbha uppajjatīti? Na hevaṃ vattabbe … pe ….</p>
<p><a class="sc" id="25"></a>
<a class="ms" id="p_32Kv_1956"></a>
๐ Manoviññāṇaṃ kusalampi akusalampi, manoviññāṇaṃ suññataṃ ārabbha uppajjatīti?
Āmantā. Cakkhuviññāṇaṃ kusalampi akusalampi, cakkhuviññāṇaṃ suññataṃ ārabbha
uppajjatīti? Na hevaṃ vattabbe … pe … manoviññāṇaṃ kusalampi akusalampi,
manoviññāṇaṃ atītānāgataṃ ārabbha uppajjatīti? Āmantā. Cakkhuviññāṇaṃ kusalampi
akusalampi, cakkhuviññāṇaṃ atītānāgataṃ ārabbha uppajjatīti? Na hevaṃ vattabbe
… pe … manoviññāṇaṃ kusalampi akusalampi, manoviññāṇaṃ phassaṃ ārabbha … pe …
cittaṃ ārabbha … pe … kāyaṃ ārabbha … saddaṃ ārabbha … pe … phoṭṭhabbaṃ ārabbha
uppajjatīti? Āmantā. Cakkhuviññāṇaṃ kusalampi akusalampi, cakkhuviññāṇaṃ
phassaṃ ārabbha … pe … phoṭṭhabbaṃ ārabbha uppajjatīti? Na hevaṃ vattabbe … pe
….</p>
<p><a class="sc" id="26"></a>
<a class="pts1" id="pts429"></a>
<a class="ms" id="p_32Kv_1957"></a>
<a class="msdiv" id="msdiv583"></a>
× Na vattabbaṃ—“pañcaviññāṇā kusalāpi akusalāpī”ti? Āmantā. Nanu vuttaṃ
bhagavatā—“idha, bhikkhave, bhikkhu cakkhunā rūpaṃ disvā nimittaggāhī hoti … pe
… na nimittaggāhī hoti … pe … sotena saddaṃ sutvā … pe … kāyena phoṭṭhabbaṃ
phusitvā nimittaggāhī hoti … pe … na nimittaggāhī hotī”ti. Attheva suttantoti?
Āmantā. Tena hi pañcaviññāṇā kusalāpi akusalāpīti.</p>
<p class="endsutta">
<a class="sc" id="27"></a>
<a class="ms" id="p_32Kv_1958"></a>
Pañcaviññāṇā kusalāpi akusa­lā­pītika­thā niṭṭhitā.</p>
<h2>5 Sābhogātikathā</h2>
<p><a class="sc" id="28"></a>
<a class="ms" id="p_32Kv_1959"></a>
<a class="msdiv" id="msdiv584"></a>
๐ Pañcaviññāṇā sābhogāti? Āmantā. Nanu pañcaviññāṇā uppan­na­vatthukā
uppan­nā­ramma­ṇāti? Āmantā. Hañci pañcaviññāṇā uppan­na­vatthukā uppannārammaṇā, no
ca vata re vattabbe—“pañcaviññāṇā sābhogā”ti. Nanu pañcaviññāṇā
pure­jāta­vatthukā pure­jātā­rammaṇā ajjhat­tika­vatthukā bāhirārammaṇā
asam­bhin­na­vatthukā asam­bhin­nā­rammaṇā nānāvatthukā nānārammaṇā na aññamaññassa
gocaravisayaṃ paccanubhonti, na asamannāhārā uppajjanti, na amanasikārā
uppajjanti, na abbokiṇṇā uppajjanti, na apubbaṃ acarimaṃ uppajjanti, nanu
pañcaviññāṇā na aññamaññassa samanantarā uppajjantīti? Āmantā. Hañci
pañcaviññāṇā na aññamaññassa samanantarā uppajjanti, no ca vata re vattabbe—
“pañcaviññāṇā sābhogā”ti.</p>
<p><a class="sc" id="29"></a>
<a class="pts1" id="pts430"></a>
<a class="ms" id="p_32Kv_1960"></a>
<a class="msdiv" id="msdiv585"></a>
๐ Cakkhuviññāṇaṃ sābhoganti? Āmantā. Cakkhuviññāṇaṃ suññataṃ ārabbha
uppajjatīti? Na hevaṃ vattabbe … pe … cakkhuviññāṇaṃ suññataṃ ārabbha
uppajjatīti? Āmantā. Cakkhuñca paṭicca suññatañca uppajjati cak­khu­viñ­ñā­ṇanti?
Na hevaṃ vattabbe … pe … cakkhuñca paṭicca suññatañca uppajjati
cak­khu­viñ­ñā­ṇanti? Āmantā. “Cakkhuñca paṭicca suññatañca uppajjati
cakkhuviññāṇan”ti—attheva suttantoti? Natthi … pe … “cakkhuñca paṭicca rūpe ca
uppajjati cakkhuviññāṇan”ti—attheva suttantoti? Āmantā. Hañci “cakkhuñca
paṭicca rūpe ca uppajjati cakkhuviññāṇan”ti—attheva suttanto, no ca vata re
vattabbe— “cakkhuñca paṭicca suññatañca uppajjati cakkhuviññāṇan”ti.</p>
<p><a class="sc" id="30"></a>
<a class="pts1" id="pts431"></a>
<a class="ms" id="p_32Kv_1961"></a>
๐ Cakkhuviññāṇaṃ sābhoganti? Āmantā. Cakkhuviññāṇaṃ atītānāgataṃ ārabbha
uppajjatīti? Na hevaṃ vattabbe … pe … cakkhuviññāṇaṃ sābhoganti? Āmantā.
Cakkhuviññāṇaṃ phassaṃ ārabbha … pe … phoṭṭhabbaṃ ārabbha uppajjatīti? Na hevaṃ
vattabbe … pe … manoviññāṇaṃ sābhogaṃ, manoviññāṇaṃ suññataṃ ārabbha
uppajjatīti? Āmantā. Cakkhuviññāṇaṃ sābhogaṃ, cakkhuviññāṇaṃ suññataṃ ārabbha
uppajjatīti? Na hevaṃ vattabbe … pe … manoviññāṇaṃ sābhogaṃ, manoviññāṇaṃ
atītānāgataṃ ārabbha uppajjatīti? Āmantā. Cakkhuviññāṇaṃ sābhogaṃ,
cakkhuviññāṇaṃ atītānāgataṃ ārabbha uppajjatīti? Na hevaṃ vattabbe … pe …
manoviññāṇaṃ sābhogaṃ, manoviññāṇaṃ phassaṃ ārabbha … pe … phoṭṭhabbaṃ ārabbha
uppajjatīti? Āmantā. Cakkhuviññāṇaṃ sābhogaṃ, cakkhuviññāṇaṃ phassaṃ ārabbha …
pe … phoṭṭhabbaṃ ārabbha uppajjatīti? Na hevaṃ vattabbe … pe ….</p>
<p><a class="sc" id="31"></a>
<a class="ms" id="p_32Kv_1962"></a>
<a class="msdiv" id="msdiv586"></a>
× Na vattabbaṃ—“pañcaviññāṇā sābhogā”ti? Āmantā. Nanu vuttaṃ bhagavatā— “idha,
bhikkhave, bhikkhu cakkhunā rūpaṃ disvā nimittaggāhī hoti … pe … na
nimittaggāhī hoti … pe … kāyena phoṭṭhabbaṃ phusitvā nimittaggāhī hoti … pe …
na nimittaggāhī hotī”ti. Attheva suttantoti? Āmantā. Tena hi pañcaviññāṇā
sābhogāti … pe ….</p>
<p class="endsutta">
<a class="sc" id="32"></a>
<a class="ms" id="p_32Kv_1963"></a>
<span class="var" title="pañcaviññāṇā sābhogātikathā (bj, s1-3)" id="note274">Sābhogātikathā</span> niṭṭhitā.</p>
<h2>6 Dvīhi­sīle­hi­kathā</h2>
<p><a class="sc" id="33"></a>
<a class="ms" id="p_32Kv_1964"></a>
<a class="msdiv" id="msdiv587"></a>
๐ Maggasamaṅgī dvīhi sīlehi samannāgatoti? Āmantā. Maggasamaṅgī dvīhi phassehi
dvīhi vedanāhi dvīhi saññāhi dvīhi cetanāhi dvīhi cittehi dvīhi saddhāhi dvīhi
vīriyehi dvīhi satīhi dvīhi samādhīhi dvīhi paññāhi samannāgatoti? Na hevaṃ
vattabbe … pe ….</p>
<p><a class="sc" id="34"></a>
<a class="ms" id="p_32Kv_1965"></a>
๐ Maggasamaṅgī lokiyena sīlena samannāgatoti? Āmantā. Maggasamaṅgī lokiyena
phassena lokiyāya vedanāya lokiyāya paññāya lokiyāya cetanāya lokiyena cittena
lokiyāya saddhāya lokiyena vīriyena lokiyāya satiyā lokiyena samādhinā lokiyāya
paññāya samannāgatoti? Na hevaṃ vattabbe … pe ….</p>
<p><a class="sc" id="35"></a>
<a class="pts1" id="pts432"></a>
<a class="ms" id="p_32Kv_1966"></a>
๐ Maggasamaṅgī lokiyena ca lokuttarena ca sīlena samannāgatoti? Āmantā.
Maggasamaṅgī lokiyena ca lokuttarena ca phassena samannāgato … pe … lokiyāya ca
lokuttarāya ca paññāya samannāgatoti? Na hevaṃ vattabbe … pe … maggasamaṅgī
lokiyena sīlena samannāgatoti? Āmantā. Maggasamaṅgī puthujjanoti? Na hevaṃ
vattabbe … pe ….</p>
<p><a class="sc" id="36"></a>
<a class="ms" id="p_32Kv_1967"></a>
<a class="msdiv" id="msdiv588"></a>
๐ Maggasamaṅgī lokiyāya sammāvācāya samannāgatoti? Āmantā. Maggasamaṅgī
lokiyāya sammādiṭṭhiyā samannāgatoti? Na hevaṃ vattabbe … pe … maggasamaṅgī
lokiyāya sammāvācāya samannāgatoti? Āmantā. Maggasamaṅgī lokiyena
sam­māsaṅkap­pena … pe … lokiyena sammāvāyāmena … pe … lokiyāya sammāsatiyā … pe
… lokiyena sammāsamādhinā samannāgatoti? Na hevaṃ vattabbe … pe … maggasamaṅgī
lokiyena sammā­kamman­tena … pe … lokiyena sammāājīvena samannāgatoti? Āmantā.
Maggasamaṅgī lokiyāya sammādiṭṭhiyā … pe … lokiyena sammāsamādhinā
samannāgatoti? Na hevaṃ vattabbe … pe ….</p>
<p><a class="sc" id="37"></a>
<a class="pts1" id="pts433"></a>
<a class="ms" id="p_32Kv_1968"></a>
๐ Maggasamaṅgī lokiyāya ca lokuttarāya ca sammāvācāya samannāgatoti? Āmantā.
Maggasamaṅgī lokiyāya ca lokuttarāya ca sammādiṭṭhiyā samannāgatoti? Na hevaṃ
vattabbe … pe … maggasamaṅgī lokiyāya ca lokuttarāya ca sammāvācāya
samannāgatoti? Āmantā. Maggasamaṅgī lokiyena ca lokuttarena ca sam­māsaṅkap­pena
… pe … lokiyena ca lokuttarena ca sammāvāyāmena … pe … lokiyāya ca lokuttarāya
ca sammāsatiyā … pe … lokiyena ca lokuttarena ca sammāsamādhinā samannāgatoti?
Na hevaṃ vattabbe … pe ….</p>
<p><a class="sc" id="38"></a>
<a class="ms" id="p_32Kv_1969"></a>
๐ Maggasamaṅgī lokiyena ca lokuttarena ca sammā­kamman­tena … pe … sammāājīvena
samannāgatoti? Āmantā. Maggasamaṅgī lokiyāya ca lokuttarāya ca sammādiṭṭhiyā
samannāgatoti? Na hevaṃ vattabbe … pe … maggasamaṅgī lokiyena ca lokuttarena ca
sammāājīvena samannāgatoti? Āmantā. Maggasamaṅgī lokiyena ca lokuttarena ca
sam­māsaṅkap­pena … pe … lokiyena ca lokuttarena ca sammāsamādhinā samannāgatoti?
Na hevaṃ vattabbe … pe ….</p>
<p><a class="sc" id="39"></a>
<a class="ms" id="p_32Kv_1970"></a>
<a class="msdiv" id="msdiv589"></a>
× Na vattabbaṃ—“maggasamaṅgī dvīhi sīlehi samannāgato”ti? Āmantā. Lokiye sīle
niruddhe maggo uppajjatīti? Āmantā. Dussīlo khaṇḍasīlo chinnasīlo maggaṃ
bhāvetīti? Na hevaṃ vattabbe … pe … tena hi maggasamaṅgī dvīhi sīlehi
samannāgatoti.</p>
<p class="endsutta">
<a class="sc" id="40"></a>
<a class="ms" id="p_32Kv_1971"></a>
<span class="var" title="dvīhi sīlehīti kathā (bj, pts1) | dvīhi sīlehi saman­nā­gato­tika­thā (s1-3)" id="note275">Dvīhi­sīle­hi­kathā</span> niṭṭhitā.</p>
<h2>7 Sīlaṃa­ce­tasi­kan­tika­thā</h2>
<p><a class="sc" id="41"></a>
<a class="pts1" id="pts434"></a>
<a class="ms" id="p_32Kv_1972"></a>
<a class="msdiv" id="msdiv590"></a>
๐ Sīlaṃ acetasikanti? Āmantā. Rūpaṃ … pe … nibbānaṃ … cakkhāyatanaṃ … pe …
kāyāyatanaṃ … rūpāyatanaṃ … pe … ­phoṭṭhab­bā­yatananti? Na hevaṃ vattabbe … pe …
sīlaṃ acetasikanti? Āmantā. Phasso acetasikoti? Na hevaṃ vattabbe … pe … sīlaṃ
acetasikanti? Āmantā. Vedanā … pe … saññā … pe … cetanā … pe … saddhā … pe …
vīriyaṃ … pe … sati … pe … samādhi … pe … paññā acetasikāti? Na hevaṃ vattabbe
… pe ….</p>
<p><a class="sc" id="42"></a>
<a class="ms" id="p_32Kv_1973"></a>
๐ Phasso cetasikoti? Āmantā. Sīlaṃ cetasikanti? Na hevaṃ vattabbe … pe … vedanā
… pe … saññā … pe … cetanā … pe … saddhā … pe … vīriyaṃ … pe … sati … pe …
samādhi … pe … paññā cetasikāti? Āmantā. Sīlaṃ cetasikanti? Na hevaṃ vattabbe …
pe ….</p>
<p><a class="sc" id="43"></a>
<a class="ms" id="p_32Kv_1974"></a>
<a class="msdiv" id="msdiv591"></a>
๐ Sīlaṃ acetasikanti? Āmantā. Aniṭ­ṭha­phalanti? Na hevaṃ vattabbe … pe … nanu
iṭṭhaphalanti? Āmantā. Hañci iṭṭhaphalaṃ, no ca vata re vattabbe—“sīlaṃ
acetasikan”ti.</p>
<p><a class="sc" id="44"></a>
<a class="ms" id="p_32Kv_1975"></a>
๐ Saddhā iṭṭhaphalā, saddhā cetasikāti? Āmantā. Sīlaṃ iṭṭhaphalaṃ, sīlaṃ
cetasikanti? Na hevaṃ vattabbe … pe … vīriyaṃ … pe … sati … pe … samādhi … pe …
paññā iṭṭhaphalā, paññā cetasikāti? Āmantā. Sīlaṃ iṭṭhaphalaṃ, sīlaṃ
cetasikanti? Na hevaṃ vattabbe … pe ….</p>
<p><a class="sc" id="45"></a>
<a class="pts1" id="pts435"></a>
<a class="ms" id="p_32Kv_1976"></a>
๐ Sīlaṃ iṭṭhaphalaṃ, sīlaṃ acetasikanti? Āmantā. Saddhā iṭṭhaphalā, saddhā
acetasikāti? Na hevaṃ vattabbe … pe … sīlaṃ iṭṭhaphalaṃ, sīlaṃ acetasikanti?
Āmantā. Vīriyaṃ … pe … sati … pe … samādhi … pe … paññā iṭṭhaphalā, paññā
acetasikāti? Na hevaṃ vattabbe … pe ….</p>
<p><a class="sc" id="46"></a>
<a class="ms" id="p_32Kv_1977"></a>
<a class="msdiv" id="msdiv592"></a>
๐ Sīlaṃ acetasikanti? Āmantā. Aphalaṃ avipākanti? Na hevaṃ vattabbe … pe … nanu
saphalaṃ savipākanti? Āmantā. Hañci saphalaṃ savipākaṃ, no ca vata re
vattabbe—“sīlaṃ acetasikan”ti … pe ….</p>
<p><a class="sc" id="47"></a>
<a class="ms" id="p_32Kv_1978"></a>
๐ Cakkhāyatanaṃ acetasikaṃ avipākanti? Āmantā. Sīlaṃ acetasikaṃ avipākanti? Na
hevaṃ vattabbe … pe … sotāyatanaṃ … pe … kāyāyatanaṃ … pe … rūpāyatanaṃ … pe …
­phoṭṭhab­bā­yatanaṃ acetasikaṃ avipākanti? Āmantā. Sīlaṃ acetasikaṃ avipākanti?
Na hevaṃ vattabbe … pe ….</p>
<p><a class="sc" id="48"></a>
<a class="ms" id="p_32Kv_1979"></a>
๐ Sīlaṃ acetasikaṃ savipākanti? Āmantā. Cakkhāyatanaṃ acetasikaṃ savipākanti?
Na hevaṃ vattabbe … pe … sīlaṃ acetasikaṃ savipākanti? Āmantā. Sotāyatanaṃ … pe
… kāyāyatanaṃ … rūpāyatanaṃ … pe … ­phoṭṭhab­bā­yatanaṃ acetasikaṃ savipākanti? Na
hevaṃ vattabbe … pe …</p>
<p><a class="sc" id="49"></a>
<a class="pts1" id="pts436"></a>
<a class="ms" id="p_32Kv_1980"></a>
<a class="msdiv" id="msdiv593"></a>
๐ Sammāvācā acetasikāti? Āmantā. Sammādiṭṭhi acetasikāti? Na hevaṃ vattabbe …
pe … sammāvācā acetasikāti? Āmantā. Sammāsaṅkappo … pe … sammāvāyāmo … pe …
sammāsati … pe … sammāsamādhi acetasikoti? Na hevaṃ vattabbe … pe …
sammākammanto … pe … sammāājīvo acetasikoti? Āmantā. Sammādiṭṭhi acetasikāti?
Na hevaṃ vattabbe … pe … sammāājīvo acetasikoti? Āmantā. Sammāsaṅkappo …
sammāvāyāmo … sammāsati … sammāsamādhi acetasikoti? Na hevaṃ vattabbe … pe ….</p>
<p><a class="sc" id="50"></a>
<a class="ms" id="p_32Kv_1981"></a>
๐ Sammādiṭṭhi cetasikāti? Āmantā. Sammāvācā cetasikāti? Na hevaṃ vattabbe … pe
… sammādiṭṭhi cetasikāti? Āmantā. Sammākammanto … pe … sammāājīvo cetasikoti?
Na hevaṃ vattabbe … pe … sammāsaṅkappo … pe … sammāvāyāmo … pe … sammāsati … pe
… sammāsamādhi cetasikoti? Āmantā. Sammāvācā cetasikāti? Na hevaṃ vattabbe … pe
… sammāsamādhi cetasikoti? Āmantā. Sammākammanto … pe … sammāājīvo cetasikoti?
Na hevaṃ vattabbe … pe ….</p>
<p><a class="sc" id="51"></a>
<a class="ms" id="p_32Kv_1982"></a>
<a class="msdiv" id="msdiv594"></a>
× Na vattabbaṃ—“sīlaṃ acetasikan”ti? Āmantā. Sīle uppajjitvā niruddhe dussīlo
hotīti? Na hevaṃ vattabbe. Tena hi sīlaṃ acetasikanti.</p>
<p class="endsutta">
<a class="sc" id="52"></a>
<a class="ms" id="p_32Kv_1983"></a>
Sīlaṃ ace­tasi­kan­tika­thā niṭṭhitā.</p>
<h2>8 Sīlaṃ­na­cit­tānupa­rivat­tī­tika­thā</h2>
<p><a class="sc" id="53"></a>
<a class="pts1" id="pts437"></a>
<a class="ms" id="p_32Kv_1984"></a>
<a class="msdiv" id="msdiv595"></a>
๐ Sīlaṃ na cit­tānupa­rivat­tīti? Āmantā. Rūpaṃ … nibbānaṃ … cakkhāyatanaṃ … pe …
­phoṭṭhab­bā­yatananti? Na hevaṃ vattabbe … pe … sīlaṃ na cit­tānupa­rivat­tīti?
Āmantā. Phasso na cit­tānupa­rivat­tīti? Na hevaṃ vattabbe … pe … sīlaṃ na
cit­tānupa­rivat­tīti? Āmantā. Vedanā … pe … saññā … cetanā … saddhā … vīriyaṃ …
sati … samādhi … pe … paññā na cit­tānupa­rivat­tīti? Na hevaṃ vattabbe … pe …</p>
<p><a class="sc" id="54"></a>
<a class="ms" id="p_32Kv_1985"></a>
๐ Phasso cit­tānupa­rivat­tīti? Āmantā. Sīlaṃ cit­tānupa­rivat­tīti? Na hevaṃ
vattabbe … pe … vedanā … pe … saññā … cetanā … saddhā … vīriyaṃ … sati …
samādhi … pe … paññā cit­tānupa­rivat­tīti? Āmantā. Sīlaṃ cit­tānupa­rivat­tīti? Na
hevaṃ vattabbe … pe ….</p>
<p><a class="sc" id="55"></a>
<a class="ms" id="p_32Kv_1986"></a>
<a class="msdiv" id="msdiv596"></a>
๐ Sammāvācā na cit­tānupa­rivat­tīti? Āmantā. Sammādiṭṭhi na cit­tānupa­rivat­tīti?
Na hevaṃ vattabbe … pe … sammāvācā na cit­tānupa­rivat­tīti? Āmantā. Sammāsaṅkappo
… pe … sammāvāyāmo … pe … sammāsati … pe … sammāsamādhi na cit­tānupa­rivat­tīti?
Na hevaṃ vattabbe … pe ….</p>
<p><a class="sc" id="56"></a>
<a class="pts1" id="pts438"></a>
<a class="ms" id="p_32Kv_1987"></a>
๐ Sammākammanto … pe … sammāājīvo na cit­tānupa­rivat­tīti? Āmantā. Sammādiṭṭhi na
cit­tānupa­rivat­tīti? Na hevaṃ vattabbe … pe … sammāājīvo na cit­tānupa­rivat­tīti?
Āmantā. Sammāsaṅkappo … pe … sammāvāyāmo … pe … sammāsati … pe … sammāsamādhi
na cit­tānupa­rivat­tīti? Na hevaṃ vattabbe … pe ….</p>
<p><a class="sc" id="57"></a>
<a class="ms" id="p_32Kv_1988"></a>
๐ Sammādiṭṭhi cit­tānupa­rivat­tīti? Āmantā. Sammāvācā cit­tānupa­rivat­tīti? Na
hevaṃ vattabbe … pe … sammādiṭṭhi cit­tānupa­rivat­tīti? Āmantā. Sammākammanto …
pe … sammāājīvo cit­tānupa­rivat­tīti? Na hevaṃ vattabbe … pe ….</p>
<p><a class="sc" id="58"></a>
<a class="ms" id="p_32Kv_1989"></a>
๐ Sammāsaṅkappo … pe … sammāvāyāmo … pe … sammāsati … pe … sammāsamādhi
cit­tānupa­rivat­tīti? Āmantā. Sammāvācā cit­tānupa­rivat­tīti? Na hevaṃ vattabbe …
pe … sammāsamādhi cit­tānupa­rivat­tīti? Āmantā. Sammākammanto … pe … sammāājīvo
cit­tānupa­rivat­tīti? Na hevaṃ vattabbe … pe ….</p>
<p><a class="sc" id="59"></a>
<a class="ms" id="p_32Kv_1990"></a>
<a class="msdiv" id="msdiv597"></a>
× Na vattabbaṃ—“sīlaṃ na cit­tānupa­rivattī”ti? Āmantā. Sīle uppajjitvā niruddhe
dussīlo hotīti? Na hevaṃ vattabbe. Tena hi sīlaṃ na cit­tānupa­rivat­tīti.</p>
<p class="endsutta">
<a class="sc" id="60"></a>
<a class="ms" id="p_32Kv_1991"></a>
Sīlaṃ na cit­tānupa­rivat­tī­tika­thā niṭṭhitā.</p>
<h2>9 Samādā­na­hetuka­thā</h2>
<p><a class="sc" id="61"></a>
<a class="pts1" id="pts439"></a>
<a class="ms" id="p_32Kv_1992"></a>
<a class="msdiv" id="msdiv598"></a>
๐ Samādā­na­hetukaṃ sīlaṃ vaḍḍhatīti? Āmantā. Samādānahetuko phasso vaḍḍhati,
vedanā vaḍḍhati, saññā vaḍḍhati, cetanā vaḍḍhati, cittaṃ vaḍḍhati, saddhā
vaḍḍhati, vīriyaṃ vaḍḍhati, sati vaḍḍhati, samādhi vaḍḍhati, paññā vaḍḍhatīti?
Na hevaṃ vattabbe … pe ….</p>
<p><a class="sc" id="62"></a>
<a class="ms" id="p_32Kv_1993"></a>
๐ Samādā­na­hetukaṃ sīlaṃ vaḍḍhatīti? Āmantā. Latā viya vaḍḍhati, māluvā viya
vaḍḍhati, rukkho viya vaḍḍhati, tiṇaṃ viya vaḍḍhati, muñjapuñjo viya
vaḍḍhatīti? Na hevaṃ vattabbe … pe ….</p>
<p><a class="sc" id="63"></a>
<a class="ms" id="p_32Kv_1994"></a>
<a class="msdiv" id="msdiv599"></a>
๐ Samādā­na­hetukaṃ sīlaṃ vaḍḍhatīti? Āmantā. Sīlaṃ samādiyitvā kāmavitakkaṃ
vitakkentassa ­byāpā­da­vitak­kaṃ vitakkentassa vihiṃ­sā­vitak­kaṃ vitakkentassa sīlaṃ
vaḍḍhatīti? Āmantā. Dvinnaṃ phassānaṃ … pe … dvinnaṃ cittānaṃ samodhānaṃ
hotīti? Na hevaṃ vattabbe … pe … dvinnaṃ phassānaṃ … pe … dvinnaṃ cittānaṃ
samodhānaṃ hotīti? Āmantā. Kusalākusalā sāvajjānavajjā hīnapaṇītā
kaṇha­suk­ka­sappa­ṭi­bhāgā dhammā sammukhībhāvaṃ āgacchantīti? Na hevaṃ vattabbe …
pe ….</p>
<p><a class="sc" id="64"></a>
<a class="pts1" id="pts440"></a>
<a class="ms" id="p_32Kv_1995"></a>
๐ Kusalākusalā sāvajjānavajjā hīnapaṇītā kaṇha­suk­ka­sappa­ṭi­bhāgā dhammā
sammukhībhāvaṃ āgacchantīti? Āmantā. Nanu vuttaṃ bhagavatā—“<span class="cross" title="^an4.47#1 [47. Suvidūrasutta]" id="note276">^</span> cattārimāni,
bhikkhave, suvidū­ra­vidū­rāni. Katamāni cattāri? Nabhañca, bhikkhave, pathavī
ca—idaṃ paṭhamaṃ suvidū­ra­vidū­raṃ … pe … tasmā sataṃ dhammo asabbhi ārakā”ti.
Attheva suttantoti? Āmantā. Tena hi na vattabbaṃ—“kusalākusalā sāvajjānavajjā
hīnapaṇītā kaṇha­suk­ka­sappa­ṭi­bhāgā dhammā sammukhībhāvaṃ āgacchantī”ti.</p>
<p><a class="sc" id="65"></a>
<a class="ms" id="p_32Kv_1996"></a>
<a class="msdiv" id="msdiv600"></a>
× Na vattabbaṃ—“samādā­na­hetukaṃ sīlaṃ vaḍḍhatī”ti? Āmantā. Nanu vuttaṃ
bhagavatā—“ārāmaropā vanaropā … pe … dhammaṭṭhā sīlasampannā te janā
saggagāmino”ti. Attheva suttantoti? Āmantā. Tena hi samādā­na­hetukaṃ sīlaṃ
vaḍḍhatīti.</p>
<p class="endsutta">
<a class="sc" id="66"></a>
<a class="ms" id="p_32Kv_1997"></a>
Samādā­na­hetuka­thā niṭṭhitā.</p>
<h2>10 Viñ­ñat­ti­sī­lantika­thā</h2>
<p><a class="sc" id="67"></a>
<a class="ms" id="p_32Kv_1998"></a>
<a class="msdiv" id="msdiv601"></a>
๐ Viññatti sīlanti? Āmantā. Pāṇātipātā veramaṇīti? Na hevaṃ vattabbe … pe …
adinnādānā veramaṇīti? Na hevaṃ vattabbe … pe … kāmesu­micchā­cārā veramaṇīti? Na
hevaṃ vattabbe … pe … musāvādā veramaṇīti? Na hevaṃ vattabbe … pe …
surā­meraya­majja­pa­mā­daṭṭhānā veramaṇīti? Na hevaṃ vattabbe … pe ….</p>
<p><a class="sc" id="68"></a>
<a class="pts1" id="pts441"></a>
<a class="ms" id="p_32Kv_1999"></a>
๐ Abhivādanaṃ sīlaṃ, paccuṭṭhānaṃ sīlaṃ, añjalikammaṃ sīlaṃ, sāmīcikammaṃ
sīlaṃ, āsanābhihāro sīlaṃ, seyyābhihāro sīlaṃ, ­pā­dodakā­bhihāro sīlaṃ,
pādaka­thali­kā­bhihāro sīlaṃ, nhāne piṭṭhi­pari­kammaṃ sīlanti? Āmantā. Pāṇātipātā
veramaṇīti? Na hevaṃ vattabbe … pe … surā­meraya­majja­pa­mā­daṭṭhānā veramaṇīti? Na
hevaṃ vattabbe … pe ….</p>
<p><a class="sc" id="69"></a>
<a class="ms" id="p_32Kv_2000"></a>
<a class="msdiv" id="msdiv602"></a>
× Na vattabbaṃ—“viññatti sīlan”ti? Āmantā. Dussilyanti? Na hevaṃ vattabbe … pe
… tena hi viññatti sīlanti.</p>
<p class="endsutta">
<a class="sc" id="70"></a>
<a class="ms" id="p_32Kv_2001"></a>
Viññatti sīlantikathā niṭṭhitā.</p>
<h2>11 Aviñ­ñat­ti­dussil­yan­tika­thā</h2>
<p><a class="sc" id="71"></a>
<a class="ms" id="p_32Kv_2002"></a>
<a class="msdiv" id="msdiv603"></a>
๐ Aviññatti <span class="var" title="dussīlyanti (bj, s1-3, pts1)" id="note277">dussilyanti</span>? Āmantā. Pāṇātipātoti? Na hevaṃ vattabbe … pe …
adinnādānanti? Na hevaṃ vattabbe … pe … kāmesu­micchā­cāroti? Na hevaṃ vattabbe …
pe … musāvādoti? Na hevaṃ vattabbe … pe … surā­meraya­majja­pa­mā­daṭṭhā­nanti? Na
hevaṃ vattabbe … pe ….</p>
<p><a class="sc" id="72"></a>
<a class="pts1" id="pts442"></a>
<a class="ms" id="p_32Kv_2003"></a>
๐ Pāpakammaṃ samādiyitvā dānaṃ dadantassa puññañca apuññañca ubho vaḍḍhantīti?
Na hevaṃ vattabbe … pe … puññañca apuññañca ubho vaḍḍhantīti? Āmantā. Dvinnaṃ
phassānaṃ … pe … dvinnaṃ cittānaṃ samodhānaṃ hotīti? Na hevaṃ vattabbe … pe …
dvinnaṃ phassānaṃ … pe … dvinnaṃ cittānaṃ samodhānaṃ hotīti? Āmantā.
Kusalākusalā sāvajjānavajjā hīnapaṇītā kaṇha­suk­ka­sappa­ṭi­bhāgā dhammā
sammukhībhāvaṃ āgacchantīti? Na hevaṃ vattabbe … pe ….</p>
<p><a class="sc" id="73"></a>
<a class="pts1" id="pts443"></a>
<a class="ms" id="p_32Kv_2004"></a>
๐ Kusalākusalā sāvajjānavajjā hīnapaṇītā kaṇha­suk­ka­sappa­ṭi­bhāgā dhammā
sammukhībhāvaṃ āgacchantīti? Āmantā. Nanu vuttaṃ bhagavatā—“cattārimāni,
bhikkhave, suvidū­ra­vidū­rāni. Katamāni cattāri? Nabhañca, bhikkhave, pathavī
ca—idaṃ paṭhamaṃ suvidū­ra­vidū­raṃ … pe … tasmā sataṃ dhammo asabbhi ārakā”ti.
Attheva suttantoti? Āmantā. Tena hi na vattabbaṃ—“kusalākusalā sāvajjānavajjā
hīnapaṇītā kaṇha­suk­ka­sappa­ṭi­bhāgā dhammā sammukhībhāvaṃ āgacchantī”ti … pe ….</p>
<p><a class="sc" id="74"></a>
<a class="ms" id="p_32Kv_2005"></a>
<a class="msdiv" id="msdiv604"></a>
× Na vattabbaṃ—“aviññatti dussilyan”ti? Āmantā. Nanu pāpakammaṃ samādinno
āsīti? Āmantā. Hañci pāpakammaṃ samādinno āsi, tena vata re vattabbe—
“aviññatti dussilyan”ti.</p>
<p class="endsutta">
<a class="sc" id="75"></a>
<a class="ms" id="p_32Kv_2006"></a>
<span class="var" title="aviññatti dussīl­yan­tika­thā (bj, s1-3, pts1)" id="note278">Aviññatti dussil­yan­tika­thā</span> niṭṭhitā.<br>
Dasamo vaggo.</p>
<p class="endsection summary">
<a class="sc" id="76"></a>
<a class="ms" id="p_32Kv_2007"></a>
Tassuddānaṃ</p>
<p><a class="sc" id="77"></a>
<a class="ms" id="p_32Kv_2008"></a>
Upapattesiye pañcakkhandhe aniruddhe kiriyā pañcakkhandhā uppajjanti,
magga­samaṅ­gissa rūpaṃ maggo, pañca­viñ­ñā­ṇa­samaṅ­gissa atthi maggabhāvanā,
pañcaviññāṇā kusalāpi akusalāpi, pañcaviññāṇā sābhogā, maggasamaṅgī dvīhi
sīlehi samannāgato, sīlaṃ acetasikaṃ, sīlaṃ na cit­tānupa­rivatti,
samādā­na­hetukaṃ sīlaṃ vaḍḍhatīti, viññattisīlaṃ aviññatti dussilyanti.</p>
<p class="endsutta">
<a class="sc" id="78"></a>
<a class="ms" id="p_32Kv_2009"></a>
Dutiyo paṇṇāsako.</p>
<p class="endsection summary">
<a class="sc" id="79"></a>
<a class="ms" id="p_32Kv_2010"></a>
Tassuddānaṃ</p>
<p><a class="sc" id="80"></a>
<a class="ms" id="p_32Kv_2011"></a>
<span class="var" title="niyāma­saṅga­ha­ga­tā­nisaṃ­satā atthi pañca­vo­kāra­bhavo nirodho magga­samaṅ­gissa pañca­vo­kāra­bha­voti (bj, s1-3, mr) | niyāma saṅgaha gatānisaṃsatā atthi pañca­vo­kāra­bhavo magga­samaṅ­gissa no pañca­vo­kāra­bhavo (pts1)" id="note279">Niyāma­saṅga­ha­ga­tā­nisaṃ­satā ca nirodhoti</span>.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>