<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="kv2.6">
<article>
<div class="hgroup">
<p class="division">
Kathāvatthu</p>
<p>
Niyāmapaṇṇāsaka</p>
<h1> Dasamavagga</h1>
</div>
<h2>1 Nirodhakathā</h2>
<p>
<a class="ms" id="p_32Kv_1932"></a><a class="msdiv" id="msdiv571"></a>
<a class="sc" id="1"></a>๐ Upapattesiye pañcakkhandhe aniruddhe kiriyā
pañcakkhandhā uppajjantīti? Āmantā. Dasannaṃ khandhānaṃ samodhānaṃ hoti, dasa
khandhā sammukhībhāvaṃ āgacchantīti? Na hevaṃ vattabbe…pe…  dasannaṃ khandhānaṃ
samodhānaṃ hoti, dasa khandhā sammukhībhāvaṃ āgacchantīti? Āmantā. Dvinnaṃ
phassānaṃ…pe…  dvinnaṃ cittānaṃ samodhānaṃ hotīti? Na hevaṃ vattabbe…pe… .</p>
<p>
<a class="ms" id="p_32Kv_1933"></a><a class="sc" id="2"></a>๐ Upapattesiye
pañcakkhandhe aniruddhe kiriyā cattāro khandhā uppajjantīti? Āmantā. Navannaṃ
khandhānaṃ samodhānaṃ hoti, nava khandhā sammukhībhāvaṃ āgacchantīti? Na hevaṃ
vattabbe…pe…  navannaṃ khandhānaṃ samodhānaṃ hoti, nava khandhā sammukhībhāvaṃ
āgacchantīti? Āmantā. Dvinnaṃ phassānaṃ…pe…  dvinnaṃ cittānaṃ samodhānaṃ
hotīti? Na hevaṃ vattabbe…pe… .</p>
<p>
<a class="ms" id="p_32Kv_1934"></a><a class="sc" id="3"></a>๐ Upapattesiye
pañcakkhandhe aniruddhe kiriyāñāṇaṃ uppajjatīti? Āmantā. Channaṃ khandhānaṃ
samodhānaṃ hoti, cha khandhā sammukhībhāvaṃ āgacchantīti? Na hevaṃ vattabbe…pe…
channaṃ khandhānaṃ samodhānaṃ hoti, cha khandhā sammukhībhāvaṃ āgacchantīti?
Āmantā. Dvinnaṃ phassānaṃ…pe…  dvinnaṃ cittānaṃ samodhānaṃ hotīti? Na hevaṃ
vattabbe…pe… .</p>
<p>
<a class="ms" id="p_32Kv_1935"></a><a class="msdiv" id="msdiv572"></a>
<a class="sc" id="4"></a>× Upapattesiye pañcakkhandhe niruddhe maggo
uppajjatīti? Āmantā. Mato maggaṃ bhāveti, kālaṅkato maggaṃ bhāvetīti? Na hevaṃ
vattabbe…pe… .</p>
<p class="endsutta">
<a class="ms" id="p_32Kv_1936"></a>
<a class="sc" id="5"></a>
Nirodhakathā niṭṭhitā.</p>
<h2>2 Rūpaṃmaggotikathā</h2>
<p>
<a class="ms" id="p_32Kv_1937"></a><a class="msdiv" id="msdiv573"></a>
<a class="sc" id="6"></a>๐ Maggasamaṅgissa rūpaṃ maggoti? Āmantā. Sārammaṇaṃ,
atthi tassa āvaṭṭanā ābhogo samannāhāro manasikāro cetanā patthanā paṇidhīti?
Na hevaṃ vattabbe…pe…  nanu anārammaṇaṃ, natthi tassa āvaṭṭanā…pe…  paṇidhīti?
Āmantā. Hañci anārammaṇaṃ, natthi tassa āvaṭṭanā…pe…  paṇidhi; no ca vata re
vattabbe—  “maggasamaṅgissa rūpaṃ maggo”ti.</p>
<p>
<a class="ms" id="p_32Kv_1938"></a><a class="sc" id="7"></a>๐ Sammāvācā
maggoti? Āmantā. Sārammaṇā, atthi tāya āvaṭṭanā…pe…  paṇidhīti? Na hevaṃ
vattabbe…pe…  nanu anārammaṇā, natthi tāya āvaṭṭanā…pe…  paṇidhīti? Āmantā.
Hañci anārammaṇā, natthi tāya āvaṭṭanā…pe…  paṇidhi; no ca vata re vattabbe—
“sammāvācā maggo”ti.</p>
<p>
<a class="ms" id="p_32Kv_1939"></a><a class="sc" id="8"></a>๐ Sammākammanto…pe…
sammāājīvo maggoti? Āmantā. Sārammaṇo, atthi tassa āvaṭṭanā…pe…  paṇidhīti?
Na hevaṃ vattabbe…pe…  nanu anārammaṇo, natthi tassa āvaṭṭanā…pe…  paṇidhīti?
Āmantā. Hañci anārammaṇo, natthi tassa āvaṭṭanā…pe…  paṇidhi; no ca vata re
vattabbe—  “sammāājīvo maggo”ti.</p>
<p>
<a class="ms" id="p_32Kv_1940"></a><a class="msdiv" id="msdiv574"></a>
<a class="sc" id="9"></a>๐ Sammādiṭṭhi maggo, sā ca sārammaṇā, atthi tāya
āvaṭṭanā…pe…  paṇidhīti? Āmantā. Sammāvācā maggo, sā ca sārammaṇā, atthi tāya
āvaṭṭanā…pe…  paṇidhīti? Na hevaṃ vattabbe…pe…  sammādiṭṭhi maggo, sā ca
sārammaṇā, atthi tāya āvaṭṭanā…pe…  paṇidhīti? Āmantā. Sammākammanto…pe…
sammāājīvo maggo, so ca sārammaṇo, atthi tassa āvaṭṭanā…pe…  paṇidhīti? Na
hevaṃ vattabbe…pe…  sammāsaṅkappo…pe…  sammāvāyāmo…pe…  sammāsati…pe… .</p>
<p>
<a class="ms" id="p_32Kv_1941"></a><a class="sc" id="10"></a>๐ Sammāsamādhi
maggo, so ca sārammaṇo, atthi tassa āvaṭṭanā…pe…  paṇidhīti? Āmantā. Sammāvācā
maggo, sā ca sārammaṇā, atthi tāya āvaṭṭanā…pe…  paṇidhīti? Na hevaṃ
vattabbe…pe…  sammāsamādhi maggo, so ca sārammaṇo, atthi tassa āvaṭṭanā…pe…
paṇidhīti? Āmantā. Sammākammanto…pe…  sammāājīvo maggo, so ca sārammaṇo, atthi
tassa āvaṭṭanā…pe…  paṇidhīti? Na hevaṃ vattabbe…pe… .</p>
<p>
<a class="ms" id="p_32Kv_1942"></a><a class="sc" id="11"></a>๐ Sammāvācā maggo,
sā ca anārammaṇā, natthi tāya āvaṭṭanā…pe…  paṇidhīti? Āmantā. Sammādiṭṭhi
maggo, sā ca anārammaṇā, natthi tāya āvaṭṭanā…pe…  paṇidhīti? Na hevaṃ
vattabbe…pe…  sammāvācā maggo, sā ca anārammaṇā, natthi tāya āvaṭṭanā…pe…
paṇidhīti? Āmantā. Sammāsaṅkappo…pe…  sammāvāyāmo…  sammāsati …  sammāsamādhi
maggo, so ca anārammaṇo, natthi tassa āvaṭṭanā…pe…  paṇidhīti? Na hevaṃ
vattabbe…pe… .</p>
<p>
<a class="ms" id="p_32Kv_1943"></a><a class="sc" id="12"></a>๐
Sammākammanto…pe…  sammāājīvo maggo, so ca anārammaṇo, natthi tassa
āvaṭṭanā…pe…  paṇidhīti? Āmantā. Sammādiṭṭhi…  sammāsaṅkappo…  sammāvāyāmo…
sammāsati…pe…  sammāsamādhi maggo, so ca anārammaṇo, natthi tassa āvaṭṭanā…pe…
paṇidhīti? Na hevaṃ vattabbe…pe… .</p>
<p>
<a class="ms" id="p_32Kv_1944"></a><a class="msdiv" id="msdiv575"></a>
<a class="sc" id="13"></a>× Na vattabbaṃ—  “maggasamaṅgissa rūpaṃ maggo”ti?
Āmantā. Nanu sammāvācā sammākammanto sammāājīvo maggoti? Āmantā. Hañci
sammāvācā sammākammanto sammāājīvo maggo, tena vata re vattabbe—
“maggasamaṅgissa rūpaṃ maggo”ti.</p>
<p class="endsutta">
<a class="ms" id="p_32Kv_1945"></a>
<a class="sc" id="14"></a>
Rūpaṃ maggotikathā niṭṭhitā.</p>
<h2>3 Pañcaviññāṇasamaṅgissamaggakathā</h2>
<p>
<a class="ms" id="p_32Kv_1946"></a><a class="msdiv" id="msdiv576"></a>
<a class="sc" id="15"></a>๐ Pañcaviññāṇasamaṅgissa atthi maggabhāvanāti?
Āmantā. Nanu pañcaviññāṇā uppannavatthukā uppannārammaṇāti? Āmantā. Hañci
pañcaviññāṇā uppannavatthukā uppannārammaṇā, no ca vata re vattabbe—
“pañcaviññāṇasamaṅgissa atthi maggabhāvanā”ti.</p>
<p>
<a class="ms" id="p_32Kv_1947"></a><a class="sc" id="16"></a>๐ Nanu
pañcaviññāṇā purejātavatthukā purejātārammaṇā ajjhattikavatthukā bāhirārammaṇā
asambhinnavatthukā asambhinnārammaṇā nānāvatthukā nānārammaṇā na aññamaññassa
gocaravisayaṃ paccanubhonti, na asamannāhārā uppajjanti, na amanasikārā
uppajjanti, na abbokiṇṇā uppajjanti, na apubbaṃ acarimaṃ uppajjanti, na
aññamaññassa samanantarā uppajjanti, nanu pañcaviññāṇā anābhogāti? Āmantā.
Hañci pañcaviññāṇā anābhogā, no ca vata re vattabbe—  “pañcaviññāṇasamaṅgissa
atthi maggabhāvanā”ti.</p>
<p>
<a class="ms" id="p_32Kv_1948"></a><a class="msdiv" id="msdiv577"></a>
<a class="sc" id="17"></a>๐ Cakkhuviññāṇasamaṅgissa atthi maggabhāvanāti?
Āmantā. Cakkhuviññāṇaṃ suññataṃ ārabbha uppajjatīti? Na hevaṃ vattabbe…pe…
cakkhuviññāṇaṃ suññataṃ ārabbha uppajjatīti? Āmantā. Cakkhuñca paṭicca
suññatañca uppajjati cakkhuviññāṇanti? Na hevaṃ vattabbe…pe…  cakkhuñca paṭicca
suññatañca uppajjati cakkhuviññāṇanti? Āmantā. “Cakkhuñca paṭicca suññatañca
uppajjati cakkhuviññāṇan”ti—  attheva suttantoti? Natthi. “Cakkhuñca paṭicca
rūpe ca uppajjati cakkhuviññāṇan”ti—  attheva suttantoti? Āmantā. Hañci
“cakkhuñca paṭicca rūpe ca uppajjati cakkhuviññāṇan”ti—  attheva suttanto, no
ca vata re vattabbe—  “cakkhuñca paṭicca suññatañca uppajjati
cakkhuviññāṇan”ti.</p>
<p>
<a class="ms" id="p_32Kv_1949"></a><a class="msdiv" id="msdiv578"></a>
<a class="sc" id="18"></a>๐ Cakkhuviññāṇasamaṅgissa atthi maggabhāvanāti?
Āmantā. Cakkhuviññāṇaṃ atītānāgataṃ ārabbha uppajjatīti? Na hevaṃ vattabbe…pe…
cakkhuviññāṇasamaṅgissa atthi maggabhāvanāti? Āmantā. Cakkhuviññāṇaṃ phassaṃ
ārabbha…  vedanaṃ ārabbha…  saññaṃ ārabbha…  cetanaṃ ārabbha…  cittaṃ ārabbha…
cakkhuṃ ārabbha…pe…  kāyaṃ ārabbha…pe…  saddaṃ ārabbha…pe…  phoṭṭhabbaṃ
ārabbha uppajjatīti? Na hevaṃ vattabbe…pe… .</p>
<p>
<a class="ms" id="p_32Kv_1950"></a><a class="sc" id="19"></a>๐
Manoviññāṇasamaṅgissa atthi maggabhāvanā, manoviññāṇaṃ suññataṃ ārabbha
uppajjatīti? Āmantā. Cakkhuviññāṇasamaṅgissa atthi maggabhāvanā, cakkhuviññāṇaṃ
suññataṃ ārabbha uppajjatīti? Na hevaṃ vattabbe…pe…  manoviññāṇasamaṅgissa
atthi maggabhāvanā, manoviññāṇaṃ atītānāgataṃ ārabbha uppajjatīti? Āmantā.
Cakkhuviññāṇasamaṅgissa atthi maggabhāvanā, cakkhuviññāṇaṃ atītānāgataṃ ārabbha
uppajjatīti? Na hevaṃ vattabbe…pe…  manoviññāṇasamaṅgissa atthi maggabhāvanā,
manoviññāṇaṃ phassaṃ ārabbha…  vedanaṃ ārabbha…pe…  phoṭṭhabbaṃ ārabbha
uppajjatīti? Āmantā. Cakkhuviññāṇasamaṅgissa atthi maggabhāvanā, cakkhuviññāṇaṃ
phassaṃ ārabbha…  vedanaṃ ārabbha…pe…  phoṭṭhabbaṃ ārabbha uppajjatīti? Na
hevaṃ vattabbe…pe… .</p>
<p>
<a class="ms" id="p_32Kv_1951"></a><a class="msdiv" id="msdiv579"></a>
<a class="sc" id="20"></a>× Na vattabbaṃ—  “pañcaviññāṇasamaṅgissa atthi
maggabhāvanā”ti? Āmantā. Nanu vuttaṃ bhagavatā—  “idha, bhikkhave, bhikkhu
cakkhunā rūpaṃ disvā na nimittaggāhī hoti nānubyañjanaggāhī…pe…  sotena saddaṃ
sutvā…pe…  ghānena gandhaṃ ghāyitvā…pe…  jivhāya rasaṃ sāyitvā…pe…  kāyena
phoṭṭhabbaṃ phusitvā na nimittaggāhī hoti nānubyañjanaggāhī”ti. Attheva
suttantoti? Āmantā. Tena hi pañcaviññāṇasamaṅgissa atthi maggabhāvanāti.</p>
<p class="endsutta">
<a class="ms" id="p_32Kv_1952"></a>
<a class="sc" id="21"></a>
Pañcaviññāṇasamaṅgissa maggakathā niṭṭhitā.</p>
<h2>4 Pañcaviññāṇākusalāpiakusalāpītikathā</h2>
<p>
<a class="ms" id="p_32Kv_1953"></a><a class="msdiv" id="msdiv580"></a>
<a class="sc" id="22"></a>๐ Pañcaviññāṇā kusalāpi akusalāpīti? Āmantā. Nanu
pañcaviññāṇā uppannavatthukā uppannārammaṇāti? Āmantā. Hañci pañcaviññāṇā
uppannavatthukā uppannārammaṇā, no ca vata re vattabbe—  “pañcaviññāṇā kusalāpi
akusalāpī”ti. Nanu pañcaviññāṇā purejātavatthukā purejātārammaṇā
ajjhattikavatthukā bāhirārammaṇā asambhinnavatthukā asambhinnārammaṇā
nānāvatthukā nānārammaṇā na aññamaññassa gocaravisayaṃ paccanubhonti, na
asamannāhārā uppajjanti, na amanasikārā uppajjanti, na abbokiṇṇā uppajjanti, na
apubbaṃ acarimaṃ uppajjanti, na aññamaññassa samanantarā uppajjanti, nanu
pañcaviññāṇā anābhogāti? Āmantā. Hañci pañcaviññāṇā anābhogā, no ca vata re
vattabbe—  “pañcaviññāṇā kusalāpi akusalāpī”ti.</p>
<p>
<a class="ms" id="p_32Kv_1954"></a><a class="msdiv" id="msdiv581"></a>
<a class="sc" id="23"></a>๐ Cakkhuviññāṇaṃ kusalanti? Āmantā. Cakkhuviññāṇaṃ
suññataṃ ārabbha uppajjatīti? Na hevaṃ vattabbe…pe…  cakkhuviññāṇaṃ suññataṃ
ārabbha uppajjatīti? Āmantā. Cakkhuñca paṭicca suññatañca uppajjati
cakkhuviññāṇanti? Na hevaṃ vattabbe. Cakkhuñca paṭicca suññatañca uppajjati
cakkhuviññāṇanti? Āmantā. “Cakkhuñca paṭicca suññatañca uppajjati
cakkhuviññāṇan”ti—  attheva suttantoti? Natthi. “Cakkhuñca paṭicca rūpe ca
uppajjati cakkhuviññāṇan”ti—  attheva suttantoti? Āmantā. Hañci “cakkhuñca
paṭicca rūpe ca uppajjati cakkhuviññāṇan”ti—  attheva suttanto, no ca vata re
vattabbe—  “cakkhuñca paṭicca suññatañca uppajjati cakkhuviññāṇan”ti.</p>
<p>
<a class="ms" id="p_32Kv_1955"></a><a class="msdiv" id="msdiv582"></a>
<a class="sc" id="24"></a>๐ Cakkhuviññāṇaṃ kusalampi akusalampīti? Āmantā.
Cakkhuviññāṇaṃ atītānāgataṃ ārabbha uppajjatīti? Na hevaṃ vattabbe…pe… .
Cakkhuviññāṇaṃ kusalampi akusalampīti? Āmantā. Cakkhuviññāṇaṃ phassaṃ
ārabbha…pe…  cittaṃ ārabbha…  cakkhuṃ ārabbha…pe…  kāyaṃ ārabbha…  saddaṃ
ārabbha…pe…  phoṭṭhabbaṃ ārabbha uppajjatīti? Na hevaṃ vattabbe…pe… .</p>
<p>
<a class="ms" id="p_32Kv_1956"></a><a class="sc" id="25"></a>๐ Manoviññāṇaṃ
kusalampi akusalampi, manoviññāṇaṃ suññataṃ ārabbha uppajjatīti? Āmantā.
Cakkhuviññāṇaṃ kusalampi akusalampi, cakkhuviññāṇaṃ suññataṃ ārabbha
uppajjatīti? Na hevaṃ vattabbe…pe…  manoviññāṇaṃ kusalampi akusalampi,
manoviññāṇaṃ atītānāgataṃ ārabbha uppajjatīti? Āmantā. Cakkhuviññāṇaṃ kusalampi
akusalampi, cakkhuviññāṇaṃ atītānāgataṃ ārabbha uppajjatīti? Na hevaṃ
vattabbe…pe…  manoviññāṇaṃ kusalampi akusalampi, manoviññāṇaṃ phassaṃ
ārabbha…pe…  cittaṃ ārabbha…pe…  kāyaṃ ārabbha…  saddaṃ ārabbha…pe…
phoṭṭhabbaṃ ārabbha uppajjatīti? Āmantā. Cakkhuviññāṇaṃ kusalampi akusalampi,
cakkhuviññāṇaṃ phassaṃ ārabbha…pe…  phoṭṭhabbaṃ ārabbha uppajjatīti? Na hevaṃ
vattabbe…pe… .</p>
<p>
<a class="ms" id="p_32Kv_1957"></a><a class="msdiv" id="msdiv583"></a>
<a class="sc" id="26"></a>× Na vattabbaṃ—  “pañcaviññāṇā kusalāpi akusalāpī”ti?
Āmantā. Nanu vuttaṃ bhagavatā—  “idha, bhikkhave, bhikkhu cakkhunā rūpaṃ disvā
nimittaggāhī hoti…pe…  na nimittaggāhī hoti…pe…  sotena saddaṃ sutvā…pe…
kāyena phoṭṭhabbaṃ phusitvā nimittaggāhī hoti…pe…  na nimittaggāhī hotī”ti.
Attheva suttantoti? Āmantā. Tena hi pañcaviññāṇā kusalāpi akusalāpīti.</p>
<p class="endsutta">
<a class="ms" id="p_32Kv_1958"></a>
<a class="sc" id="27"></a>
Pañcaviññāṇā kusalāpi akusalāpītikathā niṭṭhitā.</p>
<h2>5 Sābhogātikathā</h2>
<p>
<a class="ms" id="p_32Kv_1959"></a><a class="msdiv" id="msdiv584"></a>
<a class="sc" id="28"></a>๐ Pañcaviññāṇā sābhogāti? Āmantā. Nanu pañcaviññāṇā
uppannavatthukā uppannārammaṇāti? Āmantā. Hañci pañcaviññāṇā uppannavatthukā
uppannārammaṇā, no ca vata re vattabbe—  “pañcaviññāṇā sābhogā”ti. Nanu
pañcaviññāṇā purejātavatthukā purejātārammaṇā ajjhattikavatthukā bāhirārammaṇā
asambhinnavatthukā asambhinnārammaṇā nānāvatthukā nānārammaṇā na aññamaññassa
gocaravisayaṃ paccanubhonti, na asamannāhārā uppajjanti, na amanasikārā
uppajjanti, na abbokiṇṇā uppajjanti, na apubbaṃ acarimaṃ uppajjanti, nanu
pañcaviññāṇā na aññamaññassa samanantarā uppajjantīti? Āmantā. Hañci
pañcaviññāṇā na aññamaññassa samanantarā uppajjanti, no ca vata re vattabbe—
“pañcaviññāṇā sābhogā”ti.</p>
<p>
<a class="ms" id="p_32Kv_1960"></a><a class="msdiv" id="msdiv585"></a>
<a class="sc" id="29"></a>๐ Cakkhuviññāṇaṃ sābhoganti? Āmantā. Cakkhuviññāṇaṃ
suññataṃ ārabbha uppajjatīti? Na hevaṃ vattabbe…pe…  cakkhuviññāṇaṃ suññataṃ
ārabbha uppajjatīti? Āmantā. Cakkhuñca paṭicca suññatañca uppajjati
cakkhuviññāṇanti? Na hevaṃ vattabbe…pe…  cakkhuñca paṭicca suññatañca uppajjati
cakkhuviññāṇanti? Āmantā. “Cakkhuñca paṭicca suññatañca uppajjati
cakkhuviññāṇan”ti—  attheva suttantoti? Natthi…pe…  “cakkhuñca paṭicca rūpe ca
uppajjati cakkhuviññāṇan”ti—  attheva suttantoti? Āmantā. Hañci “cakkhuñca
paṭicca rūpe ca uppajjati cakkhuviññāṇan”ti—  attheva suttanto, no ca vata re
vattabbe—  “cakkhuñca paṭicca suññatañca uppajjati cakkhuviññāṇan”ti.</p>
<p>
<a class="ms" id="p_32Kv_1961"></a><a class="sc" id="30"></a>๐ Cakkhuviññāṇaṃ
sābhoganti? Āmantā. Cakkhuviññāṇaṃ atītānāgataṃ ārabbha uppajjatīti? Na hevaṃ
vattabbe…pe…  cakkhuviññāṇaṃ sābhoganti? Āmantā. Cakkhuviññāṇaṃ phassaṃ
ārabbha…pe…  phoṭṭhabbaṃ ārabbha uppajjatīti? Na hevaṃ vattabbe…pe…
manoviññāṇaṃ sābhogaṃ, manoviññāṇaṃ suññataṃ ārabbha uppajjatīti? Āmantā.
Cakkhuviññāṇaṃ sābhogaṃ, cakkhuviññāṇaṃ suññataṃ ārabbha uppajjatīti? Na hevaṃ
vattabbe…pe…  manoviññāṇaṃ sābhogaṃ, manoviññāṇaṃ atītānāgataṃ ārabbha
uppajjatīti? Āmantā. Cakkhuviññāṇaṃ sābhogaṃ, cakkhuviññāṇaṃ atītānāgataṃ
ārabbha uppajjatīti? Na hevaṃ vattabbe…pe…  manoviññāṇaṃ sābhogaṃ, manoviññāṇaṃ
phassaṃ ārabbha…pe…  phoṭṭhabbaṃ ārabbha uppajjatīti? Āmantā. Cakkhuviññāṇaṃ
sābhogaṃ, cakkhuviññāṇaṃ phassaṃ ārabbha…pe…  phoṭṭhabbaṃ ārabbha uppajjatīti?
Na hevaṃ vattabbe…pe… .</p>
<p>
<a class="ms" id="p_32Kv_1962"></a><a class="msdiv" id="msdiv586"></a>
<a class="sc" id="31"></a>× Na vattabbaṃ—  “pañcaviññāṇā sābhogā”ti? Āmantā.
Nanu vuttaṃ bhagavatā—  “idha, bhikkhave, bhikkhu cakkhunā rūpaṃ disvā
nimittaggāhī hoti…pe…  na nimittaggāhī hoti…pe…  kāyena phoṭṭhabbaṃ phusitvā
nimittaggāhī hoti…pe…  na nimittaggāhī hotī”ti. Attheva suttantoti? Āmantā.
Tena hi pañcaviññāṇā sābhogāti…pe… .</p>
<p class="endsutta">
<a class="ms" id="p_32Kv_1963"></a>
<a class="sc" id="32"></a>
Sābhogātikathā niṭṭhitā.</p>
<h2>6 Dvīhisīlehikathā</h2>
<p>
<a class="ms" id="p_32Kv_1964"></a><a class="msdiv" id="msdiv587"></a>
<a class="sc" id="33"></a>๐ Maggasamaṅgī dvīhi sīlehi samannāgatoti? Āmantā.
Maggasamaṅgī dvīhi phassehi dvīhi vedanāhi dvīhi saññāhi dvīhi cetanāhi dvīhi
cittehi dvīhi saddhāhi dvīhi vīriyehi dvīhi satīhi dvīhi samādhīhi dvīhi
paññāhi samannāgatoti? Na hevaṃ vattabbe…pe… .</p>
<p>
<a class="ms" id="p_32Kv_1965"></a><a class="sc" id="34"></a>๐ Maggasamaṅgī
lokiyena sīlena samannāgatoti? Āmantā. Maggasamaṅgī lokiyena phassena lokiyāya
vedanāya lokiyāya paññāya lokiyāya cetanāya lokiyena cittena lokiyāya saddhāya
lokiyena vīriyena lokiyāya satiyā lokiyena samādhinā lokiyāya paññāya
samannāgatoti? Na hevaṃ vattabbe…pe… .</p>
<p>
<a class="ms" id="p_32Kv_1966"></a><a class="sc" id="35"></a>๐ Maggasamaṅgī
lokiyena ca lokuttarena ca sīlena samannāgatoti? Āmantā. Maggasamaṅgī lokiyena
ca lokuttarena ca phassena samannāgato…pe…  lokiyāya ca lokuttarāya ca paññāya
samannāgatoti? Na hevaṃ vattabbe…pe…  maggasamaṅgī lokiyena sīlena
samannāgatoti? Āmantā. Maggasamaṅgī puthujjanoti? Na hevaṃ vattabbe…pe… .</p>
<p>
<a class="ms" id="p_32Kv_1967"></a><a class="msdiv" id="msdiv588"></a>
<a class="sc" id="36"></a>๐ Maggasamaṅgī lokiyāya sammāvācāya samannāgatoti?
Āmantā. Maggasamaṅgī lokiyāya sammādiṭṭhiyā samannāgatoti? Na hevaṃ
vattabbe…pe…  maggasamaṅgī lokiyāya sammāvācāya samannāgatoti? Āmantā.
Maggasamaṅgī lokiyena sammāsaṅkappena…pe…  lokiyena sammāvāyāmena…pe…  lokiyāya
sammāsatiyā…pe…  lokiyena sammāsamādhinā samannāgatoti? Na hevaṃ vattabbe…pe…
maggasamaṅgī lokiyena sammākammantena…pe…  lokiyena sammāājīvena
samannāgatoti? Āmantā. Maggasamaṅgī lokiyāya sammādiṭṭhiyā…pe…  lokiyena
sammāsamādhinā samannāgatoti? Na hevaṃ vattabbe…pe… .</p>
<p>
<a class="ms" id="p_32Kv_1968"></a><a class="sc" id="37"></a>๐ Maggasamaṅgī
lokiyāya ca lokuttarāya ca sammāvācāya samannāgatoti? Āmantā. Maggasamaṅgī
lokiyāya ca lokuttarāya ca sammādiṭṭhiyā samannāgatoti? Na hevaṃ vattabbe…pe…
maggasamaṅgī lokiyāya ca lokuttarāya ca sammāvācāya samannāgatoti? Āmantā.
Maggasamaṅgī lokiyena ca lokuttarena ca sammāsaṅkappena…pe…  lokiyena ca
lokuttarena ca sammāvāyāmena…pe…  lokiyāya ca lokuttarāya ca sammāsatiyā…pe…
lokiyena ca lokuttarena ca sammāsamādhinā samannāgatoti? Na hevaṃ vattabbe…pe…
.</p>
<p>
<a class="ms" id="p_32Kv_1969"></a><a class="sc" id="38"></a>๐ Maggasamaṅgī
lokiyena ca lokuttarena ca sammākammantena…pe…  sammāājīvena samannāgatoti?
Āmantā. Maggasamaṅgī lokiyāya ca lokuttarāya ca sammādiṭṭhiyā samannāgatoti? Na
hevaṃ vattabbe…pe…  maggasamaṅgī lokiyena ca lokuttarena ca sammāājīvena
samannāgatoti? Āmantā. Maggasamaṅgī lokiyena ca lokuttarena ca
sammāsaṅkappena…pe…  lokiyena ca lokuttarena ca sammāsamādhinā samannāgatoti?
Na hevaṃ vattabbe…pe… .</p>
<p>
<a class="ms" id="p_32Kv_1970"></a><a class="msdiv" id="msdiv589"></a>
<a class="sc" id="39"></a>× Na vattabbaṃ—  “maggasamaṅgī dvīhi sīlehi
samannāgato”ti? Āmantā. Lokiye sīle niruddhe maggo uppajjatīti? Āmantā. Dussīlo
khaṇḍasīlo chinnasīlo maggaṃ bhāvetīti? Na hevaṃ vattabbe…pe…  tena hi
maggasamaṅgī dvīhi sīlehi samannāgatoti.</p>
<p class="endsutta">
<a class="ms" id="p_32Kv_1971"></a>
<a class="sc" id="40"></a>
Dvīhisīlehikathā niṭṭhitā.</p>
<h2>7 Sīlaṃacetasikantikathā</h2>
<p>
<a class="ms" id="p_32Kv_1972"></a><a class="msdiv" id="msdiv590"></a>
<a class="sc" id="41"></a>๐ Sīlaṃ acetasikanti? Āmantā. Rūpaṃ…pe…  nibbānaṃ…
cakkhāyatanaṃ…pe…  kāyāyatanaṃ…  rūpāyatanaṃ…pe…  phoṭṭhabbāyatananti? Na hevaṃ
vattabbe…pe…  sīlaṃ acetasikanti? Āmantā. Phasso acetasikoti? Na hevaṃ
vattabbe…pe…  sīlaṃ acetasikanti? Āmantā. Vedanā…pe…  saññā…pe…  cetanā…pe…
saddhā…pe…  vīriyaṃ…pe…  sati…pe…  samādhi…pe…  paññā acetasikāti? Na hevaṃ
vattabbe…pe… .</p>
<p>
<a class="ms" id="p_32Kv_1973"></a><a class="sc" id="42"></a>๐ Phasso
cetasikoti? Āmantā. Sīlaṃ cetasikanti? Na hevaṃ vattabbe…pe…  vedanā…pe…
saññā…pe…  cetanā…pe…  saddhā…pe…  vīriyaṃ…pe…  sati…pe…  samādhi…pe…  paññā
cetasikāti? Āmantā. Sīlaṃ cetasikanti? Na hevaṃ vattabbe…pe… .</p>
<p>
<a class="ms" id="p_32Kv_1974"></a><a class="msdiv" id="msdiv591"></a>
<a class="sc" id="43"></a>๐ Sīlaṃ acetasikanti? Āmantā. Aniṭṭhaphalanti? Na
hevaṃ vattabbe…pe…  nanu iṭṭhaphalanti? Āmantā. Hañci iṭṭhaphalaṃ, no ca vata
re vattabbe—  “sīlaṃ acetasikan”ti.</p>
<p>
<a class="ms" id="p_32Kv_1975"></a><a class="sc" id="44"></a>๐ Saddhā
iṭṭhaphalā, saddhā cetasikāti? Āmantā. Sīlaṃ iṭṭhaphalaṃ, sīlaṃ cetasikanti? Na
hevaṃ vattabbe…pe…  vīriyaṃ…pe…  sati…pe…  samādhi…pe…  paññā iṭṭhaphalā,
paññā cetasikāti? Āmantā. Sīlaṃ iṭṭhaphalaṃ, sīlaṃ cetasikanti? Na hevaṃ
vattabbe…pe… .</p>
<p>
<a class="ms" id="p_32Kv_1976"></a><a class="sc" id="45"></a>๐ Sīlaṃ
iṭṭhaphalaṃ, sīlaṃ acetasikanti? Āmantā. Saddhā iṭṭhaphalā, saddhā acetasikāti?
Na hevaṃ vattabbe…pe…  sīlaṃ iṭṭhaphalaṃ, sīlaṃ acetasikanti? Āmantā.
Vīriyaṃ…pe…  sati…pe…  samādhi…pe…  paññā iṭṭhaphalā, paññā acetasikāti? Na
hevaṃ vattabbe…pe… .</p>
<p>
<a class="ms" id="p_32Kv_1977"></a><a class="msdiv" id="msdiv592"></a>
<a class="sc" id="46"></a>๐ Sīlaṃ acetasikanti? Āmantā. Aphalaṃ avipākanti? Na
hevaṃ vattabbe…pe…  nanu saphalaṃ savipākanti? Āmantā. Hañci saphalaṃ
savipākaṃ, no ca vata re vattabbe—  “sīlaṃ acetasikan”ti…pe… .</p>
<p>
<a class="ms" id="p_32Kv_1978"></a><a class="sc" id="47"></a>๐ Cakkhāyatanaṃ
acetasikaṃ avipākanti? Āmantā. Sīlaṃ acetasikaṃ avipākanti? Na hevaṃ
vattabbe…pe…  sotāyatanaṃ…pe…  kāyāyatanaṃ…pe…  rūpāyatanaṃ…pe…
phoṭṭhabbāyatanaṃ acetasikaṃ avipākanti? Āmantā. Sīlaṃ acetasikaṃ avipākanti?
Na hevaṃ vattabbe…pe… .</p>
<p>
<a class="ms" id="p_32Kv_1979"></a><a class="sc" id="48"></a>๐ Sīlaṃ acetasikaṃ
savipākanti? Āmantā. Cakkhāyatanaṃ acetasikaṃ savipākanti? Na hevaṃ
vattabbe…pe…  sīlaṃ acetasikaṃ savipākanti? Āmantā. Sotāyatanaṃ…pe…
kāyāyatanaṃ…  rūpāyatanaṃ…pe…  phoṭṭhabbāyatanaṃ acetasikaṃ savipākanti? Na
hevaṃ vattabbe…pe… </p>
<p>
<a class="ms" id="p_32Kv_1980"></a><a class="msdiv" id="msdiv593"></a>
<a class="sc" id="49"></a>๐ Sammāvācā acetasikāti? Āmantā. Sammādiṭṭhi
acetasikāti? Na hevaṃ vattabbe…pe…  sammāvācā acetasikāti? Āmantā.
Sammāsaṅkappo…pe…  sammāvāyāmo…pe…  sammāsati…pe…  sammāsamādhi acetasikoti? Na
hevaṃ vattabbe…pe…  sammākammanto…pe…  sammāājīvo acetasikoti? Āmantā.
Sammādiṭṭhi acetasikāti? Na hevaṃ vattabbe…pe…  sammāājīvo acetasikoti? Āmantā.
Sammāsaṅkappo…  sammāvāyāmo…  sammāsati…  sammāsamādhi acetasikoti? Na hevaṃ
vattabbe…pe… .</p>
<p>
<a class="ms" id="p_32Kv_1981"></a><a class="sc" id="50"></a>๐ Sammādiṭṭhi
cetasikāti? Āmantā. Sammāvācā cetasikāti? Na hevaṃ vattabbe…pe…  sammādiṭṭhi
cetasikāti? Āmantā. Sammākammanto…pe…  sammāājīvo cetasikoti? Na hevaṃ
vattabbe…pe…  sammāsaṅkappo…pe…  sammāvāyāmo…pe…  sammāsati…pe…  sammāsamādhi
cetasikoti? Āmantā. Sammāvācā cetasikāti? Na hevaṃ vattabbe…pe…  sammāsamādhi
cetasikoti? Āmantā. Sammākammanto…pe…  sammāājīvo cetasikoti? Na hevaṃ
vattabbe…pe… .</p>
<p>
<a class="ms" id="p_32Kv_1982"></a><a class="msdiv" id="msdiv594"></a>
<a class="sc" id="51"></a>× Na vattabbaṃ—  “sīlaṃ acetasikan”ti? Āmantā. Sīle
uppajjitvā niruddhe dussīlo hotīti? Na hevaṃ vattabbe. Tena hi sīlaṃ
acetasikanti.</p>
<p class="endsutta">
<a class="ms" id="p_32Kv_1983"></a>
<a class="sc" id="52"></a>
Sīlaṃ acetasikantikathā niṭṭhitā.</p>
<h2>8 Sīlaṃnacittānuparivattītikathā</h2>
<p>
<a class="ms" id="p_32Kv_1984"></a><a class="msdiv" id="msdiv595"></a>
<a class="sc" id="53"></a>๐ Sīlaṃ na cittānuparivattīti? Āmantā. Rūpaṃ…
nibbānaṃ…  cakkhāyatanaṃ…pe…  phoṭṭhabbāyatananti? Na hevaṃ vattabbe…pe…  sīlaṃ
na cittānuparivattīti? Āmantā. Phasso na cittānuparivattīti? Na hevaṃ
vattabbe…pe…  sīlaṃ na cittānuparivattīti? Āmantā. Vedanā…pe…  saññā…  cetanā…
saddhā…  vīriyaṃ…  sati…  samādhi…pe…  paññā na cittānuparivattīti? Na hevaṃ
vattabbe…pe… </p>
<p>
<a class="ms" id="p_32Kv_1985"></a><a class="sc" id="54"></a>๐ Phasso
cittānuparivattīti? Āmantā. Sīlaṃ cittānuparivattīti? Na hevaṃ vattabbe…pe…
vedanā…pe…  saññā…  cetanā…  saddhā…  vīriyaṃ…  sati…  samādhi…pe…  paññā
cittānuparivattīti? Āmantā. Sīlaṃ cittānuparivattīti? Na hevaṃ vattabbe…pe… .
</p>
<p>
<a class="ms" id="p_32Kv_1986"></a><a class="msdiv" id="msdiv596"></a>
<a class="sc" id="55"></a>๐ Sammāvācā na cittānuparivattīti? Āmantā.
Sammādiṭṭhi na cittānuparivattīti? Na hevaṃ vattabbe…pe…  sammāvācā na
cittānuparivattīti? Āmantā. Sammāsaṅkappo…pe…  sammāvāyāmo…pe…  sammāsati…pe…
sammāsamādhi na cittānuparivattīti? Na hevaṃ vattabbe…pe… .</p>
<p>
<a class="ms" id="p_32Kv_1987"></a><a class="sc" id="56"></a>๐
Sammākammanto…pe…  sammāājīvo na cittānuparivattīti? Āmantā. Sammādiṭṭhi na
cittānuparivattīti? Na hevaṃ vattabbe…pe…  sammāājīvo na cittānuparivattīti?
Āmantā. Sammāsaṅkappo…pe…  sammāvāyāmo…pe…  sammāsati…pe…  sammāsamādhi na
cittānuparivattīti? Na hevaṃ vattabbe…pe… .</p>
<p>
<a class="ms" id="p_32Kv_1988"></a><a class="sc" id="57"></a>๐ Sammādiṭṭhi
cittānuparivattīti? Āmantā. Sammāvācā cittānuparivattīti? Na hevaṃ vattabbe…pe…
sammādiṭṭhi cittānuparivattīti? Āmantā. Sammākammanto…pe…  sammāājīvo
cittānuparivattīti? Na hevaṃ vattabbe…pe… .</p>
<p>
<a class="ms" id="p_32Kv_1989"></a><a class="sc" id="58"></a>๐
Sammāsaṅkappo…pe…  sammāvāyāmo…pe…  sammāsati…pe…  sammāsamādhi
cittānuparivattīti? Āmantā. Sammāvācā cittānuparivattīti? Na hevaṃ vattabbe…pe…
sammāsamādhi cittānuparivattīti? Āmantā. Sammākammanto…pe…  sammāājīvo
cittānuparivattīti? Na hevaṃ vattabbe…pe… .</p>
<p>
<a class="ms" id="p_32Kv_1990"></a><a class="msdiv" id="msdiv597"></a>
<a class="sc" id="59"></a>× Na vattabbaṃ—  “sīlaṃ na cittānuparivattī”ti?
Āmantā. Sīle uppajjitvā niruddhe dussīlo hotīti? Na hevaṃ vattabbe. Tena hi
sīlaṃ na cittānuparivattīti.</p>
<p class="endsutta">
<a class="ms" id="p_32Kv_1991"></a>
<a class="sc" id="60"></a>
Sīlaṃ na cittānuparivattītikathā niṭṭhitā.</p>
<h2>9 Samādānahetukathā</h2>
<p>
<a class="ms" id="p_32Kv_1992"></a><a class="msdiv" id="msdiv598"></a>
<a class="sc" id="61"></a>๐ Samādānahetukaṃ sīlaṃ vaḍḍhatīti? Āmantā.
Samādānahetuko phasso vaḍḍhati, vedanā vaḍḍhati, saññā vaḍḍhati, cetanā
vaḍḍhati, cittaṃ vaḍḍhati, saddhā vaḍḍhati, vīriyaṃ vaḍḍhati, sati vaḍḍhati,
samādhi vaḍḍhati, paññā vaḍḍhatīti? Na hevaṃ vattabbe…pe… .</p>
<p>
<a class="ms" id="p_32Kv_1993"></a><a class="sc" id="62"></a>๐ Samādānahetukaṃ
sīlaṃ vaḍḍhatīti? Āmantā. Latā viya vaḍḍhati, māluvā viya vaḍḍhati, rukkho viya
vaḍḍhati, tiṇaṃ viya vaḍḍhati, muñjapuñjo viya vaḍḍhatīti? Na hevaṃ
vattabbe…pe… .</p>
<p>
<a class="ms" id="p_32Kv_1994"></a><a class="msdiv" id="msdiv599"></a>
<a class="sc" id="63"></a>๐ Samādānahetukaṃ sīlaṃ vaḍḍhatīti? Āmantā. Sīlaṃ
samādiyitvā kāmavitakkaṃ vitakkentassa byāpādavitakkaṃ vitakkentassa
vihiṃsāvitakkaṃ vitakkentassa sīlaṃ vaḍḍhatīti? Āmantā. Dvinnaṃ phassānaṃ…pe…
dvinnaṃ cittānaṃ samodhānaṃ hotīti? Na hevaṃ vattabbe…pe…  dvinnaṃ
phassānaṃ…pe…  dvinnaṃ cittānaṃ samodhānaṃ hotīti? Āmantā. Kusalākusalā
sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ
āgacchantīti? Na hevaṃ vattabbe…pe… .</p>
<p>
<a class="ms" id="p_32Kv_1995"></a><a class="sc" id="64"></a>๐ Kusalākusalā
sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ
āgacchantīti? Āmantā. Nanu vuttaṃ bhagavatā—  “cattārimāni, bhikkhave,
suvidūravidūrāni. Katamāni cattāri? Nabhañca, bhikkhave, pathavī ca—  idaṃ
paṭhamaṃ suvidūravidūraṃ…pe…  tasmā sataṃ dhammo asabbhi ārakā”ti. Attheva
suttantoti? Āmantā. Tena hi na vattabbaṃ—  “kusalākusalā sāvajjānavajjā
hīnapaṇītā kaṇhasukkasappaṭibhāgā dhammā sammukhībhāvaṃ āgacchantī”ti.</p>
<p>
<a class="ms" id="p_32Kv_1996"></a><a class="msdiv" id="msdiv600"></a>
<a class="sc" id="65"></a>× Na vattabbaṃ—  “samādānahetukaṃ sīlaṃ vaḍḍhatī”ti?
Āmantā. Nanu vuttaṃ bhagavatā—  “ārāmaropā vanaropā…pe…  dhammaṭṭhā
sīlasampannā te janā saggagāmino”ti. Attheva suttantoti? Āmantā. Tena hi
samādānahetukaṃ sīlaṃ vaḍḍhatīti.</p>
<p class="endsutta">
<a class="ms" id="p_32Kv_1997"></a>
<a class="sc" id="66"></a>
Samādānahetukathā niṭṭhitā.</p>
<h2>10 Viññattisīlantikathā</h2>
<p>
<a class="ms" id="p_32Kv_1998"></a><a class="msdiv" id="msdiv601"></a>
<a class="sc" id="67"></a>๐ Viññatti sīlanti? Āmantā. Pāṇātipātā veramaṇīti? Na
hevaṃ vattabbe…pe…  adinnādānā veramaṇīti? Na hevaṃ vattabbe…pe…
kāmesumicchācārā veramaṇīti? Na hevaṃ vattabbe…pe…  musāvādā veramaṇīti? Na
hevaṃ vattabbe…pe…  surāmerayamajjapamādaṭṭhānā veramaṇīti? Na hevaṃ
vattabbe…pe… .</p>
<p>
<a class="ms" id="p_32Kv_1999"></a><a class="sc" id="68"></a>๐ Abhivādanaṃ
sīlaṃ, paccuṭṭhānaṃ sīlaṃ, añjalikammaṃ sīlaṃ, sāmīcikammaṃ sīlaṃ, āsanābhihāro
sīlaṃ, seyyābhihāro sīlaṃ, pādodakābhihāro sīlaṃ, pādakathalikābhihāro sīlaṃ,
nhāne piṭṭhiparikammaṃ sīlanti? Āmantā. Pāṇātipātā veramaṇīti? Na hevaṃ
vattabbe…pe…  surāmerayamajjapamādaṭṭhānā veramaṇīti? Na hevaṃ vattabbe…pe… .
</p>
<p>
<a class="ms" id="p_32Kv_2000"></a><a class="msdiv" id="msdiv602"></a>
<a class="sc" id="69"></a>× Na vattabbaṃ—  “viññatti sīlan”ti? Āmantā.
Dussilyanti? Na hevaṃ vattabbe…pe…  tena hi viññatti sīlanti.</p>
<p class="endsutta">
<a class="ms" id="p_32Kv_2001"></a>
<a class="sc" id="70"></a>
Viññatti sīlantikathā niṭṭhitā.</p>
<h2>11 Aviññattidussilyantikathā</h2>
<p>
<a class="ms" id="p_32Kv_2002"></a><a class="msdiv" id="msdiv603"></a>
<a class="sc" id="71"></a>๐ Aviññatti dussilyanti? Āmantā. Pāṇātipātoti? Na
hevaṃ vattabbe…pe…  adinnādānanti? Na hevaṃ vattabbe…pe…  kāmesumicchācāroti?
Na hevaṃ vattabbe…pe…  musāvādoti? Na hevaṃ vattabbe…pe…
surāmerayamajjapamādaṭṭhānanti? Na hevaṃ vattabbe…pe… .</p>
<p>
<a class="ms" id="p_32Kv_2003"></a><a class="sc" id="72"></a>๐ Pāpakammaṃ
samādiyitvā dānaṃ dadantassa puññañca apuññañca ubho vaḍḍhantīti? Na hevaṃ
vattabbe…pe…  puññañca apuññañca ubho vaḍḍhantīti? Āmantā. Dvinnaṃ
phassānaṃ…pe…  dvinnaṃ cittānaṃ samodhānaṃ hotīti? Na hevaṃ vattabbe…pe…
dvinnaṃ phassānaṃ…pe…  dvinnaṃ cittānaṃ samodhānaṃ hotīti? Āmantā. Kusalākusalā
sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ
āgacchantīti? Na hevaṃ vattabbe…pe… .</p>
<p>
<a class="ms" id="p_32Kv_2004"></a><a class="sc" id="73"></a>๐ Kusalākusalā
sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ
āgacchantīti? Āmantā. Nanu vuttaṃ bhagavatā—  “cattārimāni, bhikkhave,
suvidūravidūrāni. Katamāni cattāri? Nabhañca, bhikkhave, pathavī ca—  idaṃ
paṭhamaṃ suvidūravidūraṃ…pe…  tasmā sataṃ dhammo asabbhi ārakā”ti. Attheva
suttantoti? Āmantā. Tena hi na vattabbaṃ—  “kusalākusalā sāvajjānavajjā
hīnapaṇītā kaṇhasukkasappaṭibhāgā dhammā sammukhībhāvaṃ āgacchantī”ti…pe… .
</p>
<p>
<a class="ms" id="p_32Kv_2005"></a><a class="msdiv" id="msdiv604"></a>
<a class="sc" id="74"></a>× Na vattabbaṃ—  “aviññatti dussilyan”ti? Āmantā.
Nanu pāpakammaṃ samādinno āsīti? Āmantā. Hañci pāpakammaṃ samādinno āsi, tena
vata re vattabbe—  “aviññatti dussilyan”ti.</p>
<p class="endsutta">
<a class="ms" id="p_32Kv_2006"></a>
<a class="sc" id="75"></a>
Aviññatti dussilyantikathā niṭṭhitā.<br>
Dasamo vaggo.</p>
<p class="endsection summary">
<a class="ms" id="p_32Kv_2007"></a>
<a class="sc" id="76"></a>
Tassuddānaṃ</p>
<p>
<a class="ms" id="p_32Kv_2008"></a><a class="sc" id="77"></a>Upapattesiye
pañcakkhandhe aniruddhe kiriyā pañcakkhandhā uppajjanti, maggasamaṅgissa rūpaṃ
maggo, pañcaviññāṇasamaṅgissa atthi maggabhāvanā, pañcaviññāṇā kusalāpi
akusalāpi, pañcaviññāṇā sābhogā, maggasamaṅgī dvīhi sīlehi samannāgato, sīlaṃ
acetasikaṃ, sīlaṃ na cittānuparivatti, samādānahetukaṃ sīlaṃ vaḍḍhatīti,
viññattisīlaṃ aviññatti dussilyanti.</p>
<p class="endsutta">
<a class="ms" id="p_32Kv_2009"></a>
<a class="sc" id="78"></a>
Dutiyo paṇṇāsako.</p>
<p class="endsection summary">
<a class="ms" id="p_32Kv_2010"></a>
<a class="sc" id="79"></a>
Tassuddānaṃ</p>
<p>
<a class="ms" id="p_32Kv_2011"></a><a class="sc" id="80"></a>Niyāmasaṅgahagatānisaṃsatā
ca nirodhoti.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>