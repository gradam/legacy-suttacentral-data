<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="kv3.1">
<article>
<div class="hgroup">
<h1 class="division">Kathāvatthu</h1>
</div>
<h2>3 Anusayapaṇṇāsaka</h2>
<h3> 3.1 Ekādasamavagga</h3>
<h2>3.1.1--3 Tissopianusayakathā</h2>
<p>
<a class="sc" id="1"></a>
<a class="ms" id="p_32Kv_2012"></a>
<a class="msdiv" id="msdiv605"></a>
๐ Anusayā abyākatāti? Āmantā. Vipākābyākatā kiriyābyākatā rūpaṃ nibbānaṃ
cakkhāyatanaṃ…pe…  phoṭṭhabbāyatananti? Na hevaṃ vattabbe…pe… .</p>
<p>
<a class="sc" id="2"></a>
<a class="ms" id="p_32Kv_2013"></a>
๐ Kāmarāgānusayo abyākatoti? Āmantā. Kāmarāgo kāmarāgapariyuṭṭhānaṃ
kāmarāgasaṃyojanaṃ kāmogho kāmayogo kāmacchandanīvaraṇaṃ abyākatanti? Na hevaṃ
vattabbe…pe…  kāmarāgo kāmarāgapariyuṭṭhānaṃ…pe…  kāmacchandanīvaraṇaṃ
akusalanti? Āmantā. Kāmarāgānusayo akusaloti? Na hevaṃ vattabbe…pe… .</p>
<p>
<a class="sc" id="3"></a>
<a class="ms" id="p_32Kv_2014"></a>
๐ Paṭighānusayo abyākatoti? Āmantā. Paṭighaṃ paṭighapariyuṭṭhānaṃ
paṭighasaṃyojanaṃ abyākatanti? Na hevaṃ vattabbe…pe…  paṭighaṃ
paṭighapariyuṭṭhānaṃ paṭighasaṃyojanaṃ akusalanti? Āmantā. Paṭighānusayo
akusaloti? Na hevaṃ vattabbe…pe… .</p>
<p>
<a class="sc" id="4"></a>
<a class="ms" id="p_32Kv_2015"></a>
๐ Mānānusayo abyākatoti? Āmantā. Māno mānapariyuṭṭhānaṃ mānasaṃyojanaṃ
abyākatanti? Na hevaṃ vattabbe…pe…  māno mānapariyuṭṭhānaṃ mānasaṃyojanaṃ
akusalanti? Āmantā. Mānānusayo akusaloti? Na hevaṃ vattabbe…pe… .</p>
<p>
<a class="sc" id="5"></a>
<a class="ms" id="p_32Kv_2016"></a>
๐ Diṭṭhānusayo abyākatoti? Āmantā. Diṭṭhi diṭṭhogho diṭṭhiyogo
diṭṭhipariyuṭṭhānaṃ diṭṭhisaṃyojanaṃ abyākatanti? Na hevaṃ vattabbe…pe…  diṭṭhi
diṭṭhogho diṭṭhiyogo diṭṭhipariyuṭṭhānaṃ diṭṭhisaṃyojanaṃ akusalanti? Āmantā.
Diṭṭhānusayo akusaloti? Na hevaṃ vattabbe…pe… .</p>
<p>
<a class="sc" id="6"></a>
<a class="ms" id="p_32Kv_2017"></a>
๐ Vicikicchānusayo abyākatoti? Āmantā. Vicikicchā vicikicchāpariyuṭṭhānaṃ
vicikicchāsaṃyojanaṃ vicikicchānīvaraṇaṃ abyākatanti? Na hevaṃ vattabbe…pe…
vicikicchā vicikicchāpariyuṭṭhānaṃ vicikicchāsaṃyojanaṃ vicikicchānīvaraṇaṃ
akusalanti? Āmantā. Vicikicchānusayo akusaloti? Na hevaṃ vattabbe…pe… .</p>
<p>
<a class="sc" id="7"></a>
<a class="ms" id="p_32Kv_2018"></a>
๐ Bhavarāgānusayo abyākatoti? Āmantā. Bhavarāgo bhavarāgapariyuṭṭhānaṃ
bhavarāgasaṃyojanaṃ abyākatanti? Na hevaṃ vattabbe…pe…  bhavarāgo
bhavarāgapariyuṭṭhānaṃ bhavarāgasaṃyojanaṃ akusalanti? Āmantā. Bhavarāgānusayo
akusaloti? Na hevaṃ vattabbe…pe… .</p>
<p>
<a class="sc" id="8"></a>
<a class="ms" id="p_32Kv_2019"></a>
๐ Avijjānusayo abyākatoti? Āmantā. Avijjā avijjogho avijjāyogo
avijjāpariyuṭṭhānaṃ avijjāsaṃyojanaṃ avijjānīvaraṇaṃ abyākatanti? Na hevaṃ
vattabbe…pe…  avijjā avijjogho avijjāyogo avijjāpariyuṭṭhānaṃ avijjāsaṃyojanaṃ
avijjānīvaraṇaṃ akusalanti? Āmantā. Avijjānusayo akusaloti? Na hevaṃ
vattabbe…pe… .</p>
<p>
<a class="sc" id="9"></a>
<a class="ms" id="p_32Kv_2020"></a>
<a class="msdiv" id="msdiv606"></a>
× Na vattabbaṃ—  “anusayā abyākatā”ti? Āmantā. Puthujjano kusalābyākate citte
vattamāne “sānusayo”ti vattabboti? Āmantā. Kusalākusalā dhammā sammukhībhāvaṃ
āgacchantīti? Na hevaṃ vattabbe…pe…  tena hi anusayā abyākatāti. Puthujjano
kusalābyākate citte vattamāne “sarāgo”ti vattabboti? Āmantā. Kusalākusalā
dhammā sammukhībhāvaṃ āgacchantīti? Na hevaṃ vattabbe…pe…  tena hi rāgo
abyākatoti.</p>
<p>
<a class="sc" id="10"></a>
<a class="ms" id="p_32Kv_2021"></a>
<a class="msdiv" id="msdiv607"></a>
๐ Anusayā ahetukāti? Āmantā. Rūpaṃ nibbānaṃ cakkhāyatanaṃ…pe…
phoṭṭhabbāyatananti? Na hevaṃ vattabbe…pe… .</p>
<p>
<a class="sc" id="11"></a>
<a class="ms" id="p_32Kv_2022"></a>
๐ Kāmarāgānusayo ahetukoti? Āmantā. Kāmarāgo kāmarāgapariyuṭṭhānaṃ
kāmarāgasaṃyojanaṃ kāmacchandanīvaraṇaṃ ahetukanti? Na hevaṃ vattabbe…pe…
kāmarāgo kāmarāgapariyuṭṭhānaṃ…pe…  kāmacchandanīvaraṇaṃ sahetukanti? Āmantā.
Kāmarāgānusayo sahetukoti? Na hevaṃ vattabbe…pe…  paṭighānusayo…pe…
mānānusayo…  diṭṭhānusayo…  vicikicchānusayo…  bhavarāgānusayo…  avijjānusayo
ahetukoti? Āmantā. Avijjā avijjogho avijjāyogo avijjāpariyuṭṭhānaṃ
avijjāsaṃyojanaṃ avijjānīvaraṇaṃ ahetukanti? Na hevaṃ vattabbe…pe…  avijjā
avijjogho…pe…  avijjānīvaraṇaṃ sahetukanti? Āmantā. Avijjānusayo sahetukoti? Na
hevaṃ vattabbe…pe… .</p>
<p>
<a class="sc" id="12"></a>
<a class="ms" id="p_32Kv_2023"></a>
<a class="msdiv" id="msdiv608"></a>
× Na vattabbaṃ—  “anusayā ahetukā”ti? Āmantā. Puthujjano kusalābyākate citte
vattamāne “sānusayo”ti vattabboti? Āmantā. Anusayā tena hetunā sahetukāti? Na
hevaṃ vattabbe…pe…  tena hi anusayā ahetukāti. Puthujjano kusalābyākate citte
vattamāne “sarāgo”ti vattabboti? Āmantā. Rāgo tena hetunā sahetukoti? Na hevaṃ
vattabbe…pe…  tena hi rāgo ahetukoti.</p>
<p>
<a class="sc" id="13"></a>
<a class="ms" id="p_32Kv_2024"></a>
<a class="msdiv" id="msdiv609"></a>
๐ Anusayā cittavippayuttāti? Āmantā. Rūpaṃ nibbānaṃ cakkhāyatanaṃ…pe…
phoṭṭhabbāyatananti? Na hevaṃ vattabbe…pe… .</p>
<p>
<a class="sc" id="14"></a>
<a class="ms" id="p_32Kv_2025"></a>
๐ Kāmarāgānusayo cittavippayuttoti? Āmantā. Kāmarāgo kāmarāgapariyuṭṭhānaṃ
kāmarāgasaṃyojanaṃ kāmogho kāmayogo kāmacchandanīvaraṇaṃ cittavippayuttanti? Na
hevaṃ vattabbe…pe…  kāmarāgo kāmarāgapariyuṭṭhānaṃ…pe…  kāmacchandanīvaraṇaṃ
cittasampayuttanti? Āmantā. Kāmarāgānusayo cittasampayuttoti? Na hevaṃ
vattabbe…pe… .</p>
<p>
<a class="sc" id="15"></a>
<a class="ms" id="p_32Kv_2026"></a>
<a class="msdiv" id="msdiv610"></a>
๐ Kāmarāgānusayo cittavippayuttoti? Āmantā. Katamakkhandhapariyāpannoti?
Saṅkhārakkhandhapariyāpannoti. Saṅkhārakkhandho cittavippayuttoti? Na hevaṃ
vattabbe. Saṅkhārakkhandho cittavippayuttoti? Āmantā. Vedanākkhandho
saññākkhandho cittavippayuttoti? Na hevaṃ vattabbe…pe… .</p>
<p>
<a class="sc" id="16"></a>
<a class="ms" id="p_32Kv_2027"></a>
๐ Kāmarāgānusayo saṅkhārakkhandhapariyāpanno cittavippayuttoti? Āmantā.
Kāmarāgo saṅkhārakkhandhapariyāpanno cittavippayuttoti? Na hevaṃ vattabbe…pe…
kāmarāgo saṅkhārakkhandhapariyāpanno cittasampayuttoti? Āmantā. Kāmarāgānusayo
saṅkhārakkhandhapariyāpanno cittasampayuttoti? Na hevaṃ vattabbe…pe… .</p>
<p>
<a class="sc" id="17"></a>
<a class="ms" id="p_32Kv_2028"></a>
๐ Kāmarāgānusayo saṅkhārakkhandhapariyāpanno cittavippayutto, kāmarāgo
saṅkhārakkhandhapariyāpanno cittasampayuttoti? Āmantā. Saṅkhārakkhandho ekadeso
cittasampayutto ekadeso cittavippayuttoti? Na hevaṃ vattabbe…pe… .</p>
<p>
<a class="sc" id="18"></a>
<a class="ms" id="p_32Kv_2029"></a>
๐ Saṅkhārakkhandho ekadeso cittasampayutto ekadeso cittavippayuttoti? Āmantā.
Vedanākkhandho saññākkhandho ekadeso cittasampayutto ekadeso cittavippayuttoti?
Na hevaṃ vattabbe…pe… .</p>
<p>
<a class="sc" id="19"></a>
<a class="ms" id="p_32Kv_2030"></a>
<a class="msdiv" id="msdiv611"></a>
๐ Paṭighānusayo mānānusayo diṭṭhānusayo vicikicchānusayo bhavarāgānusayo
avijjānusayo cittavippayuttoti? Āmantā. Avijjā avijjogho avijjāyogo
avijjānīvaraṇaṃ cittavippayuttanti? Na hevaṃ vattabbe…pe…  avijjā avijjogho
avijjāyogo avijjānīvaraṇaṃ cittasampayuttanti? Āmantā. Avijjānusayo
cittasampayuttoti? Na hevaṃ vattabbe…pe… .</p>
<p>
<a class="sc" id="20"></a>
<a class="ms" id="p_32Kv_2031"></a>
<a class="msdiv" id="msdiv612"></a>
๐ Avijjānusayo cittavippayuttoti? Āmantā. Katamakkhandhapariyāpannoti?
Saṅkhārakkhandhapariyāpannoti. Saṅkhārakkhandho cittavippayuttoti? Na hevaṃ
vattabbe. Saṅkhārakkhandho cittavippayuttoti? Āmantā. Vedanākkhandho
saññākkhandho cittavippayuttoti? Na hevaṃ vattabbe…pe… .</p>
<p>
<a class="sc" id="21"></a>
<a class="ms" id="p_32Kv_2032"></a>
๐ Avijjānusayo saṅkhārakkhandhapariyāpanno cittavippayuttoti? Āmantā. Avijjā
saṅkhārakkhandhapariyāpannā cittavippayuttāti? Na hevaṃ vattabbe…pe…  avijjā
saṅkhārakkhandhapariyāpannā cittasampayuttāti? Āmantā. Avijjānusayo
saṅkhārakkhandhapariyāpanno cittasampayuttoti? Na hevaṃ vattabbe…pe… .</p>
<p>
<a class="sc" id="22"></a>
<a class="ms" id="p_32Kv_2033"></a>
๐ Avijjānusayo saṅkhārakkhandhapariyāpanno cittavippayutto,
avijjāsaṅkhārakkhandhapariyāpannā cittasampayuttāti? Āmantā. Saṅkhārakkhandho
ekadeso cittasampayutto ekadeso cittavippayuttoti? Na hevaṃ vattabbe.</p>
<p>
<a class="sc" id="23"></a>
<a class="ms" id="p_32Kv_2034"></a>
๐ Saṅkhārakkhandho ekadeso cittasampayutto ekadeso cittavippayuttoti? Āmantā.
Vedanākkhandho saññākkhandho ekadeso cittasampayutto ekadeso cittavippayuttoti?
Na hevaṃ vattabbe…pe… .</p>
<p>
<a class="sc" id="24"></a>
<a class="ms" id="p_32Kv_2035"></a>
<a class="msdiv" id="msdiv613"></a>
× Na vattabbaṃ—  “anusayā cittavippayuttā”ti? Āmantā. Puthujjano kusalābyākate
citte vattamāne “sānusayo”ti vattabboti? Āmantā. Anusayā tena cittena
sampayuttāti? Na hevaṃ vattabbe. Tena hi anusayā cittavippayuttāti. Puthujjano
kusalābyākate citte vattamāne “sarāgo”ti vattabboti? Āmantā. Rāgo tena cittena
sampayuttoti? Na hevaṃ vattabbe. Tena hi rāgo cittavippayuttoti.</p>
<p class="endsutta">
<a class="sc" id="25"></a>
<a class="ms" id="p_32Kv_2036"></a>
Tissopi anusayakathā niṭṭhitā.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>