<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="kv13.9">
<article>
<div class="hgroup">
<p class="division">Kathāvatthu</p>
<p>Mahāpaṇṇāsaka</p>
<p>Terasamavagga</p>
<h1>Dhamma­taṇ­hā­ab­yāka­tā­tika­thā</h1></div>
<p><a class="sc" id="46"></a>
<a class="pts1" id="pts486"></a>
<a class="ms" id="p_32Kv_2184"></a>
<a class="msdiv" id="msdiv676"></a>
<span class="rightview" title="Right view section">☑</span> Dhammataṇhā abyākatāti? Āmantā. Vipākābyākatā kiriyābyākatā rūpaṃ nibbānaṃ
cakkhāyatanaṃ … pe … ­phoṭṭhab­bā­yatananti? Na hevaṃ vattabbe … pe ….</p>
<p><a class="sc" id="47"></a>
<a class="ms" id="p_32Kv_2185"></a>
<span class="rightview" title="Right view section">☑</span> Dhammataṇhā abyākatāti? Āmantā. Rūpataṇhā abyākatāti? Na hevaṃ vattabbe … pe
… dhammataṇhā abyākatāti? Āmantā. Saddataṇhā … pe … gandhataṇhā … pe …
rasataṇhā … pe … ­phoṭṭhab­ba­taṇhā abyākatāti? Na hevaṃ vattabbe … pe ….</p>
<p><a class="sc" id="48"></a>
<a class="ms" id="p_32Kv_2186"></a>
<span class="rightview" title="Right view section">☑</span> Rūpataṇhā akusalāti? Āmantā. Dhammataṇhā akusalāti? Na hevaṃ vattabbe … pe …
saddataṇhā … pe … ­phoṭṭhab­ba­taṇhā akusalāti? Āmantā. Dhammataṇhā akusalāti? Na
hevaṃ vattabbe … pe ….</p>
<p><a class="sc" id="49"></a>
<a class="ms" id="p_32Kv_2187"></a>
<a class="msdiv" id="msdiv677"></a>
<span class="rightview" title="Right view section">☑</span> Dhammataṇhā abyākatāti? Āmantā. Nanu taṇhā akusalā vuttā bhagavatāti? Āmantā.
Hañci taṇhā akusalā vuttā bhagavatā, no ca vata re vattabbe—“dhammataṇhā
abyākatā”ti.</p>
<p><a class="sc" id="50"></a>
<a class="ms" id="p_32Kv_2188"></a>
<span class="rightview" title="Right view section">☑</span> Dhammataṇhā abyākatāti? Āmantā. Nanu lobho akusalo vutto bhagavatā,
dhammataṇhā lobhoti? Āmantā. Hañci lobho akusalo vutto bhagavatā, dhammataṇhā
lobho, no ca vata re vattabbe—“dhammataṇhā abyākatā”ti.</p>
<p><a class="sc" id="51"></a>
<a class="pts1" id="pts487"></a>
<a class="ms" id="p_32Kv_2189"></a>
<a class="msdiv" id="msdiv678"></a>
<span class="rightview" title="Right view section">☑</span> Dhammataṇhā lobho abyākatoti? Āmantā. Rūpataṇhā lobho abyākatoti? Na hevaṃ
vattabbe … pe … dhammataṇhā lobho abyākatoti? Āmantā. Saddataṇhā … pe …
­phoṭṭhab­ba­taṇhā lobho abyākatoti? Na hevaṃ vattabbe … pe ….</p>
<p><a class="sc" id="52"></a>
<a class="ms" id="p_32Kv_2190"></a>
<span class="rightview" title="Right view section">☑</span> Rūpataṇhā lobho akusaloti? Āmantā. Dhammataṇhā lobho akusaloti? Na hevaṃ
vattabbe … pe … saddataṇhā … pe … ­phoṭṭhab­ba­taṇhā lobho akusaloti? Āmantā.
Dhammataṇhā lobho akusaloti? Na hevaṃ vattabbe … pe ….</p>
<p><a class="sc" id="53"></a>
<a class="ms" id="p_32Kv_2191"></a>
<a class="msdiv" id="msdiv679"></a>
<span class="rightview" title="Right view section">☑</span> Dhammataṇhā abyākatāti? Āmantā. Nanu vuttaṃ bhagavatā—“<span class="cross" title="^pi-tv-kd1#71 [Mahākhandhaka/ Pañca­vaggi­ya­kathā] | ^dn22#95 [Mahā­sati­paṭṭhā­na­sutta/4.5.2. Samuda­ya­sacca­niddesa]" id="note329">^</span> yāyaṃ taṇhā
<span class="var" title="ponobhavikā (bj, pts1)" id="note330">ponobbhavikā</span> <span class="var" title="nandi ... (bj, s1-3, pts1)" id="note331">nandī­rāga­saha­gatā</span> tatra­tat­rā­bhinan­dinī, seyyathidaṃ—kāmataṇhā,
bhavataṇhā, vibhavataṇhā”ti. Attheva suttantoti? Āmantā. Tena hi na vattabbaṃ—
“dhammataṇhā abyākatā”ti.</p>
<p><a class="sc" id="54"></a>
<a class="ms" id="p_32Kv_2192"></a>
<a class="msdiv" id="msdiv680"></a>
<span class="wrongview" title="Wrong view section">☒</span> Na vattabbaṃ—“dhammataṇhā abyākatā”ti? Āmantā. Nanu sā dhammataṇhāti? Āmantā.
Hañci sā dhammataṇhā, tena vata re vattabbe—“dhammataṇhā abyākatā”ti.</p>
<p class="endsutta">
<a class="sc" id="55"></a>
<a class="ms" id="p_32Kv_2193"></a>
Dhammataṇhā abyāka­tā­tika­thā niṭṭhitā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</aside>
</section>
</div>
</body>
</html>