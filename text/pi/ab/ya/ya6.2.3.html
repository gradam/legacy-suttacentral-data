<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="ya6.2.3">
<article>
<div class="hgroup">
<p class="division">
Saṅkhārayamaka</p>
<p>
Pavattivāra</p>
<p>
Nirodhavāra</p>
<h1> Paccuppannavāra</h1>
</div>
<h2>1 Anulomapuggala</h2>
<p>
<a class="ms" id="p_34Y6_369"></a><a class="msdiv" id="msdiv79"></a>
<a class="sc" id="1"></a>»  Yassa kāyasaṅkhāro nirujjhati tassa vacīsaṅkhāro
nirujjhatīti?</p>
<p>
<a class="ms" id="p_34Y6_370"></a><a class="sc" id="2"></a>Vinā vitakkavicārehi
assāsapassāsānaṃ bhaṅgakkhaṇe tesaṃ kāyasaṅkhāro nirujjhati, no ca tesaṃ
vacīsaṅkhāro nirujjhati. Paṭhamajjhānaṃ samāpannānaṃ kāmāvacarānaṃ
assāsapassāsānaṃ bhaṅgakkhaṇe tesaṃ kāyasaṅkhāro ca nirujjhati vacīsaṅkhāro ca
nirujjhati.</p>
<p>
<a class="ms" id="p_34Y6_371"></a><a class="sc" id="3"></a>«  Yassa vā pana
vacīsaṅkhāro nirujjhati tassa kāyasaṅkhāro nirujjhatīti?</p>
<p>
<a class="ms" id="p_34Y6_372"></a><a class="sc" id="4"></a>Vinā assāsapassāsehi
vitakkavicārānaṃ bhaṅgakkhaṇe tesaṃ vacīsaṅkhāro nirujjhati, no ca tesaṃ
kāyasaṅkhāro nirujjhati. Paṭhamajjhānaṃ samāpannānaṃ kāmāvacarānaṃ
assāsapassāsānaṃ bhaṅgakkhaṇe tesaṃ vacīsaṅkhāro ca nirujjhati kāyasaṅkhāro ca
nirujjhati.</p>
<p>
<a class="ms" id="p_34Y6_373"></a><a class="sc" id="5"></a>»  Yassa
kāyasaṅkhāro nirujjhati tassa cittasaṅkhāro nirujjhatīti? Āmantā.</p>
<p>
<a class="ms" id="p_34Y6_374"></a><a class="sc" id="6"></a>«  Yassa vā pana
cittasaṅkhāro nirujjhati tassa kāyasaṅkhāro nirujjhatīti?</p>
<p>
<a class="ms" id="p_34Y6_375"></a><a class="sc" id="7"></a>Vinā assāsapassāsehi
cittassa bhaṅgakkhaṇe tesaṃ cittasaṅkhāro nirujjhati, no ca tesaṃ kāyasaṅkhāro
nirujjhati. Assāsapassāsānaṃ bhaṅgakkhaṇe tesaṃ cittasaṅkhāro ca nirujjhati
kāyasaṅkhāro ca nirujjhati.</p>
<p>
<a class="ms" id="p_34Y6_376"></a><a class="msdiv" id="msdiv80"></a>
<a class="sc" id="8"></a>»  Yassa vacīsaṅkhāro nirujjhati tassa cittasaṅkhāro
nirujjhatīti? Āmantā.</p>
<p>
<a class="ms" id="p_34Y6_377"></a><a class="sc" id="9"></a>«  Yassa vā pana
cittasaṅkhāro nirujjhati tassa vacīsaṅkhāro nirujjhatīti?</p>
<p>
<a class="ms" id="p_34Y6_378"></a><a class="sc" id="10"></a>Vinā
vitakkavicārehi cittassa bhaṅgakkhaṇe tesaṃ cittasaṅkhāro nirujjhati, no ca
tesaṃ vacīsaṅkhāro nirujjhati. Vitakkavicārānaṃ bhaṅgakkhaṇe tesaṃ
cittasaṅkhāro ca nirujjhati vacīsaṅkhāro ca nirujjhati.</p>
<h2>2 Anulomaokāsa</h2>
<p>
<a class="ms" id="p_34Y6_379"></a><a class="msdiv" id="msdiv81"></a>
<a class="sc" id="11"></a>»  Yattha kāyasaṅkhāro nirujjhati tattha vacīsaṅkhāro
nirujjhatīti? …pe… .</p>
<h2>3 Anulomapuggalokāsa</h2>
<p>
<a class="ms" id="p_34Y6_380"></a><a class="msdiv" id="msdiv82"></a>
<a class="sc" id="12"></a>»  Yassa yattha kāyasaṅkhāro nirujjhati tassa tattha
vacīsaṅkhāro nirujjhatīti? …pe… . (Yassakampi yassayatthakampi sadisaṃ.)</p>
<h2>4 Paccanīkapuggala</h2>
<p>
<a class="ms" id="p_34Y6_381"></a><a class="msdiv" id="msdiv83"></a>
<a class="sc" id="13"></a>»  Yassa kāyasaṅkhāro na nirujjhati tassa
vacīsaṅkhāro na nirujjhatīti?</p>
<p>
<a class="ms" id="p_34Y6_382"></a><a class="sc" id="14"></a>Vinā
assāsapassāsehi vitakkavicārānaṃ bhaṅgakkhaṇe tesaṃ kāyasaṅkhāro na nirujjhati,
no ca tesaṃ vacīsaṅkhāro na nirujjhati. Sabbesaṃ cittassa uppādakkhaṇe vinā
assāsapassāsehi avitakkaavicāracittassa bhaṅgakkhaṇe nirodhasamāpannānaṃ
asaññasattānaṃ tesaṃ kāyasaṅkhāro ca na nirujjhati vacīsaṅkhāro ca na
nirujjhati.</p>
<p>
<a class="ms" id="p_34Y6_383"></a><a class="sc" id="15"></a>«  Yassa vā pana
vacīsaṅkhāro na nirujjhati tassa kāyasaṅkhāro na nirujjhatīti?</p>
<p>
<a class="ms" id="p_34Y6_384"></a><a class="sc" id="16"></a>Vinā
vitakkavicārehi assāsapassāsānaṃ bhaṅgakkhaṇe tesaṃ vacīsaṅkhāro na nirujjhati,
no ca tesaṃ kāyasaṅkhāro na nirujjhati. Sabbesaṃ cittassa uppādakkhaṇe vinā
assāsapassāsehi avitakkaavicāracittassa bhaṅgakkhaṇe nirodhasamāpannānaṃ
asaññasattānaṃ tesaṃ vacīsaṅkhāro ca na nirujjhati kāyasaṅkhāro ca na
nirujjhati.</p>
<p>
<a class="ms" id="p_34Y6_385"></a><a class="sc" id="17"></a>»  Yassa
kāyasaṅkhāro na nirujjhati tassa cittasaṅkhāro na nirujjhatīti?</p>
<p>
<a class="ms" id="p_34Y6_386"></a><a class="sc" id="18"></a>Vinā
assāsapassāsehi cittassa bhaṅgakkhaṇe tesaṃ kāyasaṅkhāro na nirujjhati, no ca
tesaṃ cittasaṅkhāro na nirujjhati. Sabbesaṃ cittassa uppādakkhaṇe
nirodhasamāpannānaṃ asaññasattānaṃ tesaṃ kāyasaṅkhāro ca na nirujjhati
cittasaṅkhāro ca na nirujjhati.</p>
<p>
<a class="ms" id="p_34Y6_387"></a><a class="sc" id="19"></a>«  Yassa vā
pana…pe… ? Āmantā.</p>
<p>
<a class="ms" id="p_34Y6_388"></a><a class="msdiv" id="msdiv84"></a>
<a class="sc" id="20"></a>»  Yassa vacīsaṅkhāro na nirujjhati tassa
cittasaṅkhāro na nirujjhatīti?</p>
<p>
<a class="ms" id="p_34Y6_389"></a><a class="sc" id="21"></a>Vinā
vitakkavicārehi cittassa bhaṅgakkhaṇe tesaṃ vacīsaṅkhāro na nirujjhati, no ca
tesaṃ cittasaṅkhāro na nirujjhati. Sabbesaṃ cittassa uppādakkhaṇe
nirodhasamāpannānaṃ asaññasattānaṃ tesaṃ vacīsaṅkhāro ca na nirujjhati
cittasaṅkhāro ca na nirujjhati.</p>
<p>
<a class="ms" id="p_34Y6_390"></a><a class="sc" id="22"></a>«  Yassa vā
pana…pe… ? Āmantā.</p>
<h2>5 Paccanīkaokāsa</h2>
<p>
<a class="ms" id="p_34Y6_391"></a><a class="msdiv" id="msdiv85"></a>
<a class="sc" id="23"></a>»  Yattha kāyasaṅkhāro na nirujjhati…pe… .</p>
<h2>6 Paccanīkapuggalokāsa</h2>
<p>
<a class="ms" id="p_34Y6_392"></a><a class="msdiv" id="msdiv86"></a>
<a class="sc" id="24"></a>»  Yassa yattha kāyasaṅkhāro na nirujjhati tassa
tattha vacīsaṅkhāro na nirujjhatīti?</p>
<p>
<a class="ms" id="p_34Y6_393"></a><a class="sc" id="25"></a>Vinā
assāsapassāsehi vitakkavicārānaṃ bhaṅgakkhaṇe tesaṃ tattha kāyasaṅkhāro na
nirujjhati, no ca tesaṃ tattha vacīsaṅkhāro na nirujjhati. Sabbesaṃ cittassa
uppādakkhaṇe vinā assāsapassāsehi avitakkaavicāracittassa bhaṅgakkhaṇe
asaññasattānaṃ tesaṃ tattha kāyasaṅkhāro ca na nirujjhati vacīsaṅkhāro ca na
nirujjhati.</p>
<p>
<a class="ms" id="p_34Y6_394"></a><a class="sc" id="26"></a>«  Yassa vā pana
yattha vacīsaṅkhāro na nirujjhati…pe… .</p>
<p>
<a class="ms" id="p_34Y6_395"></a><a class="sc" id="27"></a>(Yassakampi
yassayatthakampi sadisaṃ vitthāretabbaṃ, yassayatthake nirodhasamāpannānanti na
kātabbaṃ.)</p>
<h2> Atītavāra</h2>
<h2>1 Anulomapuggala</h2>
<p>
<a class="ms" id="p_34Y6_396"></a><a class="msdiv" id="msdiv87"></a>
<a class="sc" id="28"></a>»  Yassa kāyasaṅkhāro nirujjhittha tassa vacīsaṅkhāro
nirujjhitthāti? Āmantā.</p>
<p>
<a class="ms" id="p_34Y6_397"></a><a class="sc" id="29"></a>«  Yassa vā
pana…pe… ? Āmantā.</p>
<p>
<a class="ms" id="p_34Y6_398"></a><a class="sc" id="30"></a>(Yathā uppādavāre
atītā pucchā yassakampi yassayatthakampi anulomampi paccanīkampi vibhattaṃ evaṃ
nirodhavārepi vibhajitabbaṃ, natthi nānākaraṇaṃ.)</p>
<h2> Anāgatavāra</h2>
<h2>1 Anulomapuggala</h2>
<p>
<a class="ms" id="p_34Y6_399"></a><a class="msdiv" id="msdiv88"></a>
<a class="sc" id="31"></a>»  Yassa kāyasaṅkhāro nirujjhissati tassa
vacīsaṅkhāro nirujjhissatīti? Āmantā.</p>
<p>
<a class="ms" id="p_34Y6_400"></a><a class="sc" id="32"></a>«  Yassa vā pana
vacīsaṅkhāro nirujjhissati tassa kāyasaṅkhāro nirujjhissatīti?</p>
<p>
<a class="ms" id="p_34Y6_401"></a><a class="sc" id="33"></a>Kāmāvacarānaṃ
pacchimacittassa uppādakkhaṇe yassa cittassa anantarā kāmāvacarānaṃ
pacchimacittaṃ uppajjissati rūpāvacare arūpāvacare pacchimabhavikānaṃ ye ca
rūpāvacaraṃ arūpāvacaraṃ upapajjitvā parinibbāyissanti tesaṃ cavantānaṃ tesaṃ
vacīsaṅkhāro nirujjhissati, no ca tesaṃ kāyasaṅkhāro nirujjhissati. Itaresaṃ
tesaṃ vacīsaṅkhāro ca nirujjhissati kāyasaṅkhāro ca nirujjhissati.</p>
<p>
<a class="ms" id="p_34Y6_402"></a><a class="sc" id="34"></a>»  Yassa
kāyasaṅkhāro nirujjhissati tassa cittasaṅkhāro nirujjhissatīti? Āmantā.</p>
<p>
<a class="ms" id="p_34Y6_403"></a><a class="sc" id="35"></a>«  Yassa vā pana
cittasaṅkhāro nirujjhissati tassa kāyasaṅkhāro nirujjhissatīti?</p>
<p>
<a class="ms" id="p_34Y6_404"></a><a class="sc" id="36"></a>Kāmāvacarānaṃ
pacchimacittassa uppādakkhaṇe yassa cittassa anantarā kāmāvacarānaṃ
pacchimacittaṃ uppajjissati rūpāvacare arūpāvacare pacchimabhavikānaṃ ye ca
rūpāvacaraṃ arūpāvacaraṃ upapajjitvā parinibbāyissanti tesaṃ cavantānaṃ tesaṃ
cittasaṅkhāro nirujjhissati, no ca tesaṃ kāyasaṅkhāro nirujjhissati. Itaresaṃ
tesaṃ cittasaṅkhāro ca nirujjhissati kāyasaṅkhāro ca nirujjhissati.</p>
<p>
<a class="ms" id="p_34Y6_405"></a><a class="msdiv" id="msdiv89"></a>
<a class="sc" id="37"></a>»  Yassa vacīsaṅkhāro nirujjhissati tassa
cittasaṅkhāro nirujjhissatīti? Āmantā.</p>
<p>
<a class="ms" id="p_34Y6_406"></a><a class="sc" id="38"></a>«  Yassa vā pana
cittasaṅkhāro nirujjhissati tassa vacīsaṅkhāro nirujjhissatīti?</p>
<p>
<a class="ms" id="p_34Y6_407"></a><a class="sc" id="39"></a>Avitakkaavicārapacchimacittassa
uppādakkhaṇe yassa cittassa anantarā avitakkaavicāraṃ pacchimacittaṃ
uppajjissati tesaṃ cittasaṅkhāro nirujjhissati, no ca tesaṃ vacīsaṅkhāro
nirujjhissati. Itaresaṃ tesaṃ cittasaṅkhāro ca nirujjhissati vacīsaṅkhāro ca
nirujjhissati.</p>
<h2>2 Anulomaokāsa</h2>
<p>
<a class="ms" id="p_34Y6_408"></a><a class="msdiv" id="msdiv90"></a>
<a class="sc" id="40"></a>»  Yattha kāyasaṅkhāro nirujjhissati…pe… .</p>
<h2>3 Anulomapuggalokāsa</h2>
<p>
<a class="ms" id="p_34Y6_409"></a><a class="msdiv" id="msdiv91"></a>
<a class="sc" id="41"></a>»  Yassa yattha kāyasaṅkhāro nirujjhissati tassa
tattha vacīsaṅkhāro nirujjhissatīti?</p>
<p>
<a class="ms" id="p_34Y6_410"></a><a class="sc" id="42"></a>Dutiyajjhānaṃ
tatiyajjhānaṃ samāpannānaṃ tesaṃ tattha kāyasaṅkhāro nirujjhissati, no ca tesaṃ
tattha vacīsaṅkhāro nirujjhissati. Paṭhamajjhānaṃ samāpannānaṃ kāmāvacarānaṃ
tesaṃ tattha kāyasaṅkhāro ca nirujjhissati vacīsaṅkhāro ca nirujjhissati.</p>
<p>
<a class="ms" id="p_34Y6_411"></a><a class="sc" id="43"></a>«  Yassa vā pana
yattha vacīsaṅkhāro nirujjhissati tassa tattha kāyasaṅkhāro nirujjhissatīti?
</p>
<p>
<a class="ms" id="p_34Y6_412"></a><a class="sc" id="44"></a>Kāmāvacarānaṃ
pacchimacittassa uppādakkhaṇe yassa cittassa anantarā kāmāvacarānaṃ
pacchimacittaṃ uppajjissati rūpāvacarānaṃ arūpāvacarānaṃ tesaṃ tattha
vacīsaṅkhāro nirujjhissati, no ca tesaṃ tattha kāyasaṅkhāro nirujjhissati.
Paṭhamajjhānaṃ samāpannānaṃ itaresaṃ kāmāvacarānaṃ tesaṃ tattha vacīsaṅkhāro ca
nirujjhissati kāyasaṅkhāro ca nirujjhissati.</p>
<p>
<a class="ms" id="p_34Y6_413"></a><a class="sc" id="45"></a>»  Yassa yattha
kāyasaṅkhāro nirujjhissati tassa tattha cittasaṅkhāro nirujjhissatīti? Āmantā.
</p>
<p>
<a class="ms" id="p_34Y6_414"></a><a class="sc" id="46"></a>«  Yassa vā pana
yattha cittasaṅkhāro nirujjhissati tassa tattha kāyasaṅkhāro nirujjhissatīti?
</p>
<p>
<a class="ms" id="p_34Y6_415"></a><a class="sc" id="47"></a>Kāmāvacarānaṃ
pacchimacittassa uppādakkhaṇe yassa cittassa anantarā kāmāvacarānaṃ
pacchimacittaṃ uppajjissati catutthajjhānaṃ samāpannānaṃ rūpāvacarānaṃ
arūpāvacarānaṃ tesaṃ tattha cittasaṅkhāro nirujjhissati, no ca tesaṃ tattha
kāyasaṅkhāro nirujjhissati. Paṭhamajjhānaṃ dutiyajjhānaṃ tatiyajjhānaṃ
samāpannānaṃ itaresaṃ kāmāvacarānaṃ tesaṃ tattha cittasaṅkhāro ca nirujjhissati
kāyasaṅkhāro ca nirujjhissati.</p>
<p>
<a class="ms" id="p_34Y6_416"></a><a class="msdiv" id="msdiv92"></a>
<a class="sc" id="48"></a>»  Yassa yattha vacīsaṅkhāro nirujjhissati tassa
tattha cittasaṅkhāro nirujjhissatīti? Āmantā.</p>
<p>
<a class="ms" id="p_34Y6_417"></a><a class="sc" id="49"></a>«  Yassa vā pana
yattha cittasaṅkhāro nirujjhissati tassa tattha vacīsaṅkhāro nirujjhissatīti?
</p>
<p>
<a class="ms" id="p_34Y6_418"></a><a class="sc" id="50"></a>Avitakkaavicārapacchimacittassa
uppādakkhaṇe yassa cittassa anantarā avitakkaavicāraṃ pacchimacittaṃ
uppajjissati dutiyajjhānaṃ tatiyajjhānaṃ catutthajjhānaṃ samāpannānaṃ tesaṃ
tattha cittasaṅkhāro nirujjhissati, no ca tesaṃ tattha vacīsaṅkhāro
nirujjhissati. Paṭhamajjhānaṃ samāpannānaṃ kāmāvacarānaṃ itaresaṃ rūpāvacarānaṃ
arūpāvacarānaṃ tesaṃ tattha cittasaṅkhāro ca nirujjhissati vacīsaṅkhāro ca
nirujjhissati.</p>
<h2>4 Paccanīkapuggala</h2>
<p>
<a class="ms" id="p_34Y6_419"></a><a class="msdiv" id="msdiv93"></a>
<a class="sc" id="51"></a>»  Yassa kāyasaṅkhāro na nirujjhissati tassa
vacīsaṅkhāro na nirujjhissatīti?</p>
<p>
<a class="ms" id="p_34Y6_420"></a><a class="sc" id="52"></a>Kāmāvacarānaṃ
pacchimacittassa uppādakkhaṇe yassa cittassa anantarā kāmāvacarānaṃ
pacchimacittaṃ uppajjissati rūpāvacare arūpāvacare pacchimabhavikānaṃ ye ca
rūpāvacaraṃ arūpāvacaraṃ upapajjitvā parinibbāyissanti tesaṃ cavantānaṃ tesaṃ
kāyasaṅkhāro na nirujjhissati, no ca tesaṃ vacīsaṅkhāro na nirujjhissati.
Savitakkasavicārapacchimacittassa bhaṅgakkhaṇe
avitakkaavicārapacchimacittasamaṅgīnaṃ yassa cittassa anantarā avitakkaavicāraṃ
pacchimacittaṃ uppajjissati tesaṃ kāyasaṅkhāro ca na nirujjhissati
vacīsaṅkhāro ca na nirujjhissati.</p>
<p>
<a class="ms" id="p_34Y6_421"></a><a class="sc" id="53"></a>«  Yassa vā
pana…pe… ? Āmantā.</p>
<p>
<a class="ms" id="p_34Y6_422"></a><a class="sc" id="54"></a>»  Yassa
kāyasaṅkhāro na nirujjhissati tassa cittasaṅkhāro na nirujjhissatīti?</p>
<p>
<a class="ms" id="p_34Y6_423"></a><a class="sc" id="55"></a>Kāmāvacarānaṃ
pacchimacittassa uppādakkhaṇe yassa cittassa anantarā kāmāvacarānaṃ
pacchimacittaṃ uppajjissati rūpāvacare arūpāvacare pacchimabhavikānaṃ ye ca
rūpāvacaraṃ arūpāvacaraṃ upapajjitvā parinibbāyissanti tesaṃ cavantānaṃ tesaṃ
kāyasaṅkhāro na nirujjhissati, no ca tesaṃ cittasaṅkhāro na nirujjhissati.
Pacchimacittassa bhaṅgakkhaṇe tesaṃ kāyasaṅkhāro ca na nirujjhissati
cittasaṅkhāro ca na nirujjhissati.</p>
<p>
<a class="ms" id="p_34Y6_424"></a><a class="sc" id="56"></a>«  Yassa vā
pana…pe… ? Āmantā.</p>
<p>
<a class="ms" id="p_34Y6_425"></a><a class="msdiv" id="msdiv94"></a>
<a class="sc" id="57"></a>»  Yassa vacīsaṅkhāro na nirujjhissati tassa
cittasaṅkhāro na nirujjhissatīti?</p>
<p>
<a class="ms" id="p_34Y6_426"></a><a class="sc" id="58"></a>Avitakkaavicārapacchimacittassa
uppādakkhaṇe yassa cittassa anantarā avitakkaavicāraṃ pacchimacittaṃ
uppajjissati tesaṃ vacīsaṅkhāro na nirujjhissati, no ca tesaṃ cittasaṅkhāro na
nirujjhissati. Pacchimacittassa bhaṅgakkhaṇe tesaṃ vacīsaṅkhāro ca na
nirujjhissati cittasaṅkhāro ca na nirujjhissati.</p>
<p>
<a class="ms" id="p_34Y6_427"></a><a class="sc" id="59"></a>«  Yassa vā
pana…pe… ? Āmantā.</p>
<h2>5 Paccanīkaokāsa</h2>
<p>
<a class="ms" id="p_34Y6_428"></a><a class="msdiv" id="msdiv95"></a>
<a class="sc" id="60"></a>»  Yattha kāyasaṅkhāro na nirujjhissati…pe… .</p>
<h2>6 Paccanīkapuggalokāsa</h2>
<p>
<a class="ms" id="p_34Y6_429"></a><a class="msdiv" id="msdiv96"></a>
<a class="sc" id="61"></a>»  Yassa yattha kāyasaṅkhāro na nirujjhissati tassa
tattha vacīsaṅkhāro na nirujjhissatīti?</p>
<p>
<a class="ms" id="p_34Y6_430"></a><a class="sc" id="62"></a>Kāmāvacarānaṃ
pacchimacittassa uppādakkhaṇe yassa cittassa anantarā kāmāvacarānaṃ
pacchimacittaṃ uppajjissati rūpāvacarānaṃ arūpāvacarānaṃ tesaṃ tattha
kāyasaṅkhāro na nirujjhissati, no ca tesaṃ tattha vacīsaṅkhāro na
nirujjhissati. Savitakkasavicārapacchimacittassa bhaṅgakkhaṇe
avitakkaavicārapacchimacittasamaṅgīnaṃ yassa cittassa anantarā avitakkaavicāraṃ
pacchimacittaṃ uppajjissati catutthajjhānaṃ samāpannānaṃ asaññasattānaṃ tesaṃ
tattha kāyasaṅkhāro ca na nirujjhissati vacīsaṅkhāro ca na nirujjhissati.</p>
<p>
<a class="ms" id="p_34Y6_431"></a><a class="sc" id="63"></a>«  Yassa vā pana
yattha vacīsaṅkhāro na nirujjhissati tassa tattha kāyasaṅkhāro na
nirujjhissatīti?</p>
<p>
<a class="ms" id="p_34Y6_432"></a><a class="sc" id="64"></a>Dutiyajjhānaṃ
tatiyajjhānaṃ samāpannānaṃ tesaṃ tattha vacīsaṅkhāro na nirujjhissati, no ca
tesaṃ tattha kāyasaṅkhāro na nirujjhissati. Savitakkasavicārapacchimacittassa
bhaṅgakkhaṇe avitakkaavicārapacchimacittasamaṅgīnaṃ yassa cittassa anantarā
avitakkaavicāraṃ pacchimacittaṃ uppajjissati catutthajjhānaṃ samāpannānaṃ
asaññasattānaṃ tesaṃ tattha vacīsaṅkhāro ca na nirujjhissati kāyasaṅkhāro ca na
nirujjhissati.</p>
<p>
<a class="ms" id="p_34Y6_433"></a><a class="sc" id="65"></a>»  Yassa yattha
kāyasaṅkhāro na nirujjhissati tassa tattha cittasaṅkhāro na nirujjhissatīti?
</p>
<p>
<a class="ms" id="p_34Y6_434"></a><a class="sc" id="66"></a>Kāmāvacarānaṃ
pacchimacittassa uppādakkhaṇe yassa cittassa anantarā kāmāvacarānaṃ
pacchimacittaṃ uppajjissati catutthajjhānaṃ samāpannānaṃ rūpāvacarānaṃ
arūpāvacarānaṃ tesaṃ tattha kāyasaṅkhāro na nirujjhissati, no ca tesaṃ tattha
cittasaṅkhāro na nirujjhissati. Pacchimacittassa bhaṅgakkhaṇe asaññasattānaṃ
tesaṃ tattha kāyasaṅkhāro ca na nirujjhissati cittasaṅkhāro ca na
nirujjhissati.</p>
<p>
<a class="ms" id="p_34Y6_435"></a><a class="sc" id="67"></a>«  Yassa vā pana
yattha cittasaṅkhāro na nirujjhissati tassa tattha kāyasaṅkhāro na
nirujjhissatīti? Āmantā.</p>
<p>
<a class="ms" id="p_34Y6_436"></a><a class="msdiv" id="msdiv97"></a>
<a class="sc" id="68"></a>»  Yassa yattha vacīsaṅkhāro na nirujjhissati tassa
tattha cittasaṅkhāro na nirujjhissatīti?</p>
<p>
<a class="ms" id="p_34Y6_437"></a><a class="sc" id="69"></a>Avitakkaavicārapacchimacittassa
uppādakkhaṇe yassa cittassa anantarā avitakkaavicāraṃ pacchimacittaṃ
uppajjissati dutiyajjhānaṃ tatiyajjhānaṃ catutthajjhānaṃ samāpannānaṃ tesaṃ
tattha vacīsaṅkhāro na nirujjhissati, no ca tesaṃ tattha cittasaṅkhāro na
nirujjhissati. Pacchimacittassa bhaṅgakkhaṇe asaññasattānaṃ tesaṃ tattha
vacīsaṅkhāro ca na nirujjhissati cittasaṅkhāro ca na nirujjhissati.</p>
<p>
<a class="ms" id="p_34Y6_438"></a><a class="sc" id="70"></a>«  Yassa vā pana
yattha cittasaṅkhāro na nirujjhissati tassa tattha vacīsaṅkhāro na
nirujjhissatīti? Āmantā.</p>
<h2> Paccuppannātītavāra</h2>
<h2>1 Anulomapuggala</h2>
<p>
<a class="ms" id="p_34Y6_439"></a><a class="msdiv" id="msdiv98"></a>
<a class="sc" id="71"></a>»  Yassa kāyasaṅkhāro nirujjhati tassa vacīsaṅkhāro
nirujjhitthāti? Āmantā.</p>
<p>
<a class="ms" id="p_34Y6_440"></a><a class="sc" id="72"></a>«  Yassa vā pana
vacīsaṅkhāro nirujjhittha tassa kāyasaṅkhāro nirujjhatīti?</p>
<p>
<a class="ms" id="p_34Y6_441"></a><a class="sc" id="73"></a>Sabbesaṃ cittassa
uppādakkhaṇe vinā assāsapassāsehi cittassa bhaṅgakkhaṇe nirodhasamāpannānaṃ
asaññasattānaṃ tesaṃ vacīsaṅkhāro nirujjhittha, no ca tesaṃ kāyasaṅkhāro
nirujjhati. Assāsapassāsānaṃ bhaṅgakkhaṇe tesaṃ vacīsaṅkhāro ca nirujjhittha
kāyasaṅkhāro ca nirujjhati.</p>
<p>
<a class="ms" id="p_34Y6_442"></a><a class="sc" id="74"></a>»  Yassa
kāyasaṅkhāro nirujjhati tassa cittasaṅkhāro nirujjhitthāti? Āmantā.</p>
<p>
<a class="ms" id="p_34Y6_443"></a><a class="sc" id="75"></a>«  Yassa vā pana
cittasaṅkhāro nirujjhittha tassa kāyasaṅkhāro nirujjhatīti?</p>
<p>
<a class="ms" id="p_34Y6_444"></a><a class="sc" id="76"></a>Sabbesaṃ cittassa
uppādakkhaṇe vinā assāsapassāsehi cittassa bhaṅgakkhaṇe nirodhasamāpannānaṃ
asaññasattānaṃ tesaṃ cittasaṅkhāro nirujjhittha, no ca tesaṃ kāyasaṅkhāro
nirujjhati. Assāsapassāsānaṃ bhaṅgakkhaṇe tesaṃ cittasaṅkhāro ca nirujjhittha
kāyasaṅkhāro ca nirujjhati.</p>
<p>
<a class="ms" id="p_34Y6_445"></a><a class="msdiv" id="msdiv99"></a>
<a class="sc" id="77"></a>»  Yassa vacīsaṅkhāro nirujjhati tassa cittasaṅkhāro
nirujjhitthāti? Āmantā.</p>
<p>
<a class="ms" id="p_34Y6_446"></a><a class="sc" id="78"></a>«  Yassa vā pana
cittasaṅkhāro nirujjhittha tassa vacīsaṅkhāro nirujjhatīti?</p>
<p>
<a class="ms" id="p_34Y6_447"></a><a class="sc" id="79"></a>Sabbesaṃ cittassa
uppādakkhaṇe vinā vitakkavicārehi cittassa bhaṅgakkhaṇe nirodhasamāpannānaṃ
asaññasattānaṃ tesaṃ cittasaṅkhāro nirujjhittha, no ca tesaṃ vacīsaṅkhāro
nirujjhati. Vitakkavicārānaṃ bhaṅgakkhaṇe tesaṃ cittasaṅkhāro ca nirujjhittha
vacīsaṅkhāro ca nirujjhati.</p>
<h2>2 Anulomaokāsa</h2>
<p>
<a class="ms" id="p_34Y6_448"></a><a class="msdiv" id="msdiv100"></a>
<a class="sc" id="80"></a>»  Yattha kāyasaṅkhāro nirujjhati…pe… .</p>
<h2>3 Anulomapuggalokāsa</h2>
<p>
<a class="ms" id="p_34Y6_449"></a><a class="msdiv" id="msdiv101"></a>
<a class="sc" id="81"></a>»  Yassa yattha kāyasaṅkhāro nirujjhati tassa tattha
vacīsaṅkhāro nirujjhitthāti?</p>
<p>
<a class="ms" id="p_34Y6_450"></a><a class="sc" id="82"></a>Dutiyajjhānaṃ
tatiyajjhānaṃ samāpannānaṃ assāsapassāsānaṃ bhaṅgakkhaṇe tesaṃ tattha
kāyasaṅkhāro nirujjhati, no ca tesaṃ tattha vacīsaṅkhāro nirujjhittha.
Paṭhamajjhānaṃ samāpannānaṃ kāmāvacarānaṃ assāsapassāsānaṃ bhaṅgakkhaṇe tesaṃ
tattha kāyasaṅkhāro ca nirujjhati vacīsaṅkhāro ca nirujjhittha.</p>
<p>
<a class="ms" id="p_34Y6_451"></a><a class="sc" id="83"></a>«  Yassa vā pana
yattha vacīsaṅkhāro nirujjhittha tassa tattha kāyasaṅkhāro nirujjhatīti?</p>
<p>
<a class="ms" id="p_34Y6_452"></a><a class="sc" id="84"></a>Paṭhamajjhānaṃ
samāpannānaṃ kāmāvacarānaṃ assāsapassāsānaṃ uppādakkhaṇe tesaṃyeva vinā
assāsapassāsehi cittassa bhaṅgakkhaṇe rūpāvacarānaṃ arūpāvacarānaṃ tesaṃ tattha
vacīsaṅkhāro nirujjhittha, no ca tesaṃ tattha kāyasaṅkhāro nirujjhati.
Paṭhamajjhānaṃ samāpannānaṃ kāmāvacarānaṃ assāsapassāsānaṃ bhaṅgakkhaṇe tesaṃ
tattha vacīsaṅkhāro ca nirujjhittha kāyasaṅkhāro ca nirujjhati.</p>
<p>
<a class="ms" id="p_34Y6_453"></a><a class="sc" id="85"></a>»  Yassa yattha
kāyasaṅkhāro nirujjhati tassa tattha cittasaṅkhāro nirujjhitthāti? Āmantā.</p>
<p>
<a class="ms" id="p_34Y6_454"></a><a class="sc" id="86"></a>«  Yassa vā pana
yattha cittasaṅkhāro nirujjhittha tassa tattha kāyasaṅkhāro nirujjhatīti?</p>
<p>
<a class="ms" id="p_34Y6_455"></a><a class="sc" id="87"></a>Sabbesaṃ cittassa
uppādakkhaṇe vinā assāsapassāsehi cittassa bhaṅgakkhaṇe tesaṃ tattha
cittasaṅkhāro nirujjhittha, no ca tesaṃ tattha kāyasaṅkhāro nirujjhati.
Assāsapassāsānaṃ bhaṅgakkhaṇe tesaṃ tattha cittasaṅkhāro ca nirujjhittha
kāyasaṅkhāro ca nirujjhati.</p>
<p>
<a class="ms" id="p_34Y6_456"></a><a class="msdiv" id="msdiv102"></a>
<a class="sc" id="88"></a>»  Yassa yattha vacīsaṅkhāro nirujjhati tassa tattha
cittasaṅkhāro nirujjhitthāti? Āmantā.</p>
<p>
<a class="ms" id="p_34Y6_457"></a><a class="sc" id="89"></a>«  Yassa vā pana
yattha cittasaṅkhāro nirujjhittha tassa tattha vacīsaṅkhāro nirujjhatīti?</p>
<p>
<a class="ms" id="p_34Y6_458"></a><a class="sc" id="90"></a>Sabbesaṃ cittassa
uppādakkhaṇe vinā vitakkavicārehi cittassa bhaṅgakkhaṇe tesaṃ tattha
cittasaṅkhāro nirujjhittha, no ca tesaṃ tattha vacīsaṅkhāro nirujjhati.
Vitakkavicārānaṃ bhaṅgakkhaṇe tesaṃ tattha cittasaṅkhāro ca nirujjhittha
vacīsaṅkhāro ca nirujjhati.</p>
<h2>4 Paccanīkapuggala</h2>
<p>
<a class="ms" id="p_34Y6_459"></a><a class="msdiv" id="msdiv103"></a>
<a class="sc" id="91"></a>»  Yassa kāyasaṅkhāro na nirujjhati tassa
vacīsaṅkhāro na nirujjhitthāti? Nirujjhittha.</p>
<p>
<a class="ms" id="p_34Y6_460"></a><a class="sc" id="92"></a>«  Yassa vā pana
vacīsaṅkhāro na nirujjhittha tassa kāyasaṅkhāro na nirujjhatīti? Natthi.</p>
<p>
<a class="ms" id="p_34Y6_461"></a><a class="sc" id="93"></a>»  Yassa
kāyasaṅkhāro na nirujjhati tassa cittasaṅkhāro na nirujjhitthāti? Nirujjhittha.
</p>
<p>
<a class="ms" id="p_34Y6_462"></a><a class="sc" id="94"></a>«  Yassa vā pana
cittasaṅkhāro na nirujjhittha tassa kāyasaṅkhāro na nirujjhatīti? Natthi.</p>
<p>
<a class="ms" id="p_34Y6_463"></a><a class="msdiv" id="msdiv104"></a>
<a class="sc" id="95"></a>»  Yassa vacīsaṅkhāro na nirujjhati tassa
cittasaṅkhāro na nirujjhitthāti? Nirujjhittha.</p>
<p>
<a class="ms" id="p_34Y6_464"></a><a class="sc" id="96"></a>«  Yassa vā pana
cittasaṅkhāro na nirujjhittha tassa vacīsaṅkhāro na nirujjhatīti? Natthi.</p>
<h2>5 Paccanīkaokāsa</h2>
<p>
<a class="ms" id="p_34Y6_465"></a><a class="msdiv" id="msdiv105"></a>
<a class="sc" id="97"></a>»  Yattha kāyasaṅkhāro na nirujjhati…pe… .</p>
<h2>6 Paccanīkapuggalokāsa</h2>
<p>
<a class="ms" id="p_34Y6_466"></a><a class="msdiv" id="msdiv106"></a>
<a class="sc" id="98"></a>»  Yassa yattha kāyasaṅkhāro na nirujjhati tassa
tattha vacīsaṅkhāro na nirujjhitthāti?</p>
<p>
<a class="ms" id="p_34Y6_467"></a><a class="sc" id="99"></a>Paṭhamajjhānaṃ
samāpannānaṃ kāmāvacarānaṃ assāsapassāsānaṃ uppādakkhaṇe tesaṃyeva vinā
assāsapassāsehi cittassa bhaṅgakkhaṇe rūpāvacarānaṃ arūpāvacarānaṃ tesaṃ tattha
kāyasaṅkhāro na nirujjhati, no ca tesaṃ tattha vacīsaṅkhāro na nirujjhittha.
Dutiyajjhānaṃ tatiyajjhānaṃ samāpannānaṃ assāsapassāsānaṃ uppādakkhaṇe
tesaṃyeva vinā assāsapassāsehi cittassa bhaṅgakkhaṇe catutthajjhānaṃ
samāpannānaṃ suddhāvāsānaṃ dutiye citte vattamāne asaññasattānaṃ tesaṃ tattha
kāyasaṅkhāro ca na nirujjhati vacīsaṅkhāro ca na nirujjhittha.</p>
<p>
<a class="ms" id="p_34Y6_468"></a><a class="sc" id="100"></a>«  Yassa vā pana
yattha vacīsaṅkhāro na nirujjhittha tassa tattha kāyasaṅkhāro na nirujjhatīti?
</p>
<p>
<a class="ms" id="p_34Y6_469"></a><a class="sc" id="101"></a>Dutiyajjhānaṃ
tatiyajjhānaṃ samāpannānaṃ assāsapassāsānaṃ bhaṅgakkhaṇe tesaṃ tattha
vacīsaṅkhāro na nirujjhittha, no ca tesaṃ tattha kāyasaṅkhāro na nirujjhati.
Dutiyajjhānaṃ tatiyajjhānaṃ samāpannānaṃ assāsapassāsānaṃ uppādakkhaṇe
tesaṃyeva vinā assāsapassāsehi cittassa bhaṅgakkhaṇe catutthajjhānaṃ
samāpannānaṃ suddhāvāsānaṃ dutiye citte vattamāne asaññasattānaṃ tesaṃ tattha
vacīsaṅkhāro ca na nirujjhittha kāyasaṅkhāro ca na nirujjhati.</p>
<p>
<a class="ms" id="p_34Y6_470"></a><a class="sc" id="102"></a>»  Yassa yattha
kāyasaṅkhāro na nirujjhati tassa tattha cittasaṅkhāro na nirujjhitthāti?</p>
<p>
<a class="ms" id="p_34Y6_471"></a><a class="sc" id="103"></a>Sabbesaṃ cittassa
uppādakkhaṇe vinā assāsapassāsehi cittassa bhaṅgakkhaṇe tesaṃ tattha
kāyasaṅkhāro na nirujjhati, no ca tesaṃ tattha cittasaṅkhāro na nirujjhittha.
Suddhāvāsaṃ upapajjantānaṃ asaññasattānaṃ tesaṃ tattha kāyasaṅkhāro ca na
nirujjhati cittasaṅkhāro ca na nirujjhittha.</p>
<p>
<a class="ms" id="p_34Y6_472"></a><a class="sc" id="104"></a>«  Yassa vā pana
yattha cittasaṅkhāro na nirujjhittha tassa tattha kāyasaṅkhāro na nirujjhatīti?
Āmantā.</p>
<p>
<a class="ms" id="p_34Y6_473"></a><a class="msdiv" id="msdiv107"></a>
<a class="sc" id="105"></a>»  Yassa yattha vacīsaṅkhāro na nirujjhati tassa
tattha cittasaṅkhāro na nirujjhitthāti?</p>
<p>
<a class="ms" id="p_34Y6_474"></a><a class="sc" id="106"></a>Sabbesaṃ cittassa
uppādakkhaṇe vinā vitakkavicārehi cittassa bhaṅgakkhaṇe tesaṃ tattha
vacīsaṅkhāro na nirujjhati, no ca tesaṃ tattha cittasaṅkhāro na nirujjhittha.
Suddhāvāsaṃ upapajjantānaṃ asaññasattānaṃ tesaṃ tattha vacīsaṅkhāro ca na
nirujjhati cittasaṅkhāro ca na nirujjhittha.</p>
<p>
<a class="ms" id="p_34Y6_475"></a><a class="sc" id="107"></a>«  Yassa vā pana
yattha cittasaṅkhāro na nirujjhittha tassa tattha vacīsaṅkhāro na nirujjhatīti?
Āmantā.</p>
<h2> Paccuppannānāgatavāra</h2>
<h2>1 Anulomapuggala</h2>
<p>
<a class="ms" id="p_34Y6_476"></a><a class="msdiv" id="msdiv108"></a>
<a class="sc" id="108"></a>»  Yassa kāyasaṅkhāro nirujjhati tassa vacīsaṅkhāro
nirujjhissatīti? Āmantā.</p>
<p>
<a class="ms" id="p_34Y6_477"></a><a class="sc" id="109"></a>«  Yassa vā pana
vacīsaṅkhāro nirujjhissati tassa kāyasaṅkhāro nirujjhatīti?</p>
<p>
<a class="ms" id="p_34Y6_478"></a><a class="sc" id="110"></a>Sabbesaṃ cittassa
uppādakkhaṇe vinā assāsapassāsehi cittassa bhaṅgakkhaṇe nirodhasamāpannānaṃ
asaññasattānaṃ tesaṃ vacīsaṅkhāro nirujjhissati, no ca tesaṃ kāyasaṅkhāro
nirujjhati. Assāsapassāsānaṃ bhaṅgakkhaṇe tesaṃ vacīsaṅkhāro ca nirujjhissati
kāyasaṅkhāro ca nirujjhati.</p>
<p>
<a class="ms" id="p_34Y6_479"></a><a class="sc" id="111"></a>»  Yassa
kāyasaṅkhāro nirujjhati tassa cittasaṅkhāro nirujjhissatīti? Āmantā.</p>
<p>
<a class="ms" id="p_34Y6_480"></a><a class="sc" id="112"></a>«  Yassa vā pana
cittasaṅkhāro nirujjhissati tassa kāyasaṅkhāro nirujjhatīti?</p>
<p>
<a class="ms" id="p_34Y6_481"></a><a class="sc" id="113"></a>Sabbesaṃ cittassa
uppādakkhaṇe vinā assāsapassāsehi cittassa bhaṅgakkhaṇe nirodhasamāpannānaṃ
asaññasattānaṃ tesaṃ cittasaṅkhāro nirujjhissati, no ca tesaṃ kāyasaṅkhāro
nirujjhati. Assāsapassāsānaṃ bhaṅgakkhaṇe tesaṃ cittasaṅkhāro ca nirujjhissati
kāyasaṅkhāro ca nirujjhati.</p>
<p>
<a class="ms" id="p_34Y6_482"></a><a class="msdiv" id="msdiv109"></a>
<a class="sc" id="114"></a>»  Yassa vacīsaṅkhāro nirujjhati tassa cittasaṅkhāro
nirujjhissatīti?</p>
<p>
<a class="ms" id="p_34Y6_483"></a><a class="sc" id="115"></a>Savitakkasavicārapacchimacittassa
bhaṅgakkhaṇe tesaṃ vacīsaṅkhāro nirujjhati, no ca tesaṃ cittasaṅkhāro
nirujjhissati. Itaresaṃ vitakkavicārānaṃ bhaṅgakkhaṇe tesaṃ vacīsaṅkhāro ca
nirujjhati cittasaṅkhāro ca nirujjhissati.</p>
<p>
<a class="ms" id="p_34Y6_484"></a><a class="sc" id="116"></a>«  Yassa vā pana
cittasaṅkhāro nirujjhissati tassa vacīsaṅkhāro nirujjhatīti?</p>
<p>
<a class="ms" id="p_34Y6_485"></a><a class="sc" id="117"></a>Sabbesaṃ cittassa
uppādakkhaṇe vinā vitakkavicārehi cittassa bhaṅgakkhaṇe nirodhasamāpannānaṃ
asaññasattānaṃ tesaṃ cittasaṅkhāro nirujjhissati, no ca tesaṃ vacīsaṅkhāro
nirujjhati. Vitakkavicārānaṃ bhaṅgakkhaṇe tesaṃ cittasaṅkhāro ca nirujjhissati
vacīsaṅkhāro ca nirujjhati.</p>
<h2>2 Anulomaokāsa</h2>
<p>
<a class="ms" id="p_34Y6_486"></a><a class="msdiv" id="msdiv110"></a>
<a class="sc" id="118"></a>»  Yattha kāyasaṅkhāro nirujjhati…pe… .</p>
<h2>3 Anulomapuggalokāsa</h2>
<p>
<a class="ms" id="p_34Y6_487"></a><a class="msdiv" id="msdiv111"></a>
<a class="sc" id="119"></a>»  Yassa yattha kāyasaṅkhāro nirujjhati tassa tattha
vacīsaṅkhāro nirujjhissatīti?</p>
<p>
<a class="ms" id="p_34Y6_488"></a><a class="sc" id="120"></a>Dutiyajjhānaṃ
tatiyajjhānaṃ samāpannānaṃ assāsapassāsānaṃ bhaṅgakkhaṇe tesaṃ tattha
kāyasaṅkhāro nirujjhati, no ca tesaṃ tattha vacīsaṅkhāro nirujjhissati.
Paṭhamajjhānaṃ samāpannānaṃ kāmāvacarānaṃ assāsapassāsānaṃ bhaṅgakkhaṇe tesaṃ
tattha kāyasaṅkhāro ca nirujjhati vacīsaṅkhāro ca nirujjhissati.</p>
<p>
<a class="ms" id="p_34Y6_489"></a><a class="sc" id="121"></a>«  Yassa vā pana
yattha vacīsaṅkhāro nirujjhissati tassa tattha kāyasaṅkhāro nirujjhatīti?</p>
<p>
<a class="ms" id="p_34Y6_490"></a><a class="sc" id="122"></a>Paṭhamajjhānaṃ
samāpannānaṃ kāmāvacarānaṃ assāsapassāsānaṃ uppādakkhaṇe tesaṃyeva vinā
assāsapassāsehi cittassa bhaṅgakkhaṇe rūpāvacarānaṃ arūpāvacarānaṃ tesaṃ tattha
vacīsaṅkhāro nirujjhissati, no ca tesaṃ tattha kāyasaṅkhāro nirujjhati.
Paṭhamajjhānaṃ samāpannānaṃ kāmāvacarānaṃ assāsapassāsānaṃ bhaṅgakkhaṇe tesaṃ
tattha vacīsaṅkhāro ca nirujjhissati kāyasaṅkhāro ca nirujjhati.</p>
<p>
<a class="ms" id="p_34Y6_491"></a><a class="sc" id="123"></a>»  Yassa yattha
kāyasaṅkhāro nirujjhati tassa tattha cittasaṅkhāro nirujjhissatīti? Āmantā.
</p>
<p>
<a class="ms" id="p_34Y6_492"></a><a class="sc" id="124"></a>«  Yassa vā pana
yattha cittasaṅkhāro nirujjhissati tassa tattha kāyasaṅkhāro nirujjhatīti?</p>
<p>
<a class="ms" id="p_34Y6_493"></a><a class="sc" id="125"></a>Sabbesaṃ cittassa
uppādakkhaṇe vinā assāsapassāsehi cittassa bhaṅgakkhaṇe tesaṃ tattha
cittasaṅkhāro nirujjhissati, no ca tesaṃ tattha kāyasaṅkhāro nirujjhati.
Assāsapassāsānaṃ bhaṅgakkhaṇe tesaṃ tattha cittasaṅkhāro ca nirujjhissati
kāyasaṅkhāro ca nirujjhati.</p>
<p>
<a class="ms" id="p_34Y6_494"></a><a class="msdiv" id="msdiv112"></a>
<a class="sc" id="126"></a>»  Yassa yattha vacīsaṅkhāro nirujjhati tassa tattha
cittasaṅkhāro nirujjhissatīti?</p>
<p>
<a class="ms" id="p_34Y6_495"></a><a class="sc" id="127"></a>Savitakkasavicārapacchimacittassa
bhaṅgakkhaṇe tesaṃ tattha vacīsaṅkhāro nirujjhati, no ca tesaṃ tattha
cittasaṅkhāro nirujjhissati. Itaresaṃ vitakkavicārānaṃ bhaṅgakkhaṇe tesaṃ
tattha vacīsaṅkhāro ca nirujjhati cittasaṅkhāro ca nirujjhissati.</p>
<p>
<a class="ms" id="p_34Y6_496"></a><a class="sc" id="128"></a>«  Yassa vā pana
yattha cittasaṅkhāro nirujjhissati tassa tattha vacīsaṅkhāro nirujjhatīti?</p>
<p>
<a class="ms" id="p_34Y6_497"></a><a class="sc" id="129"></a>Sabbesaṃ cittassa
uppādakkhaṇe vinā vitakkavicārehi cittassa bhaṅgakkhaṇe tesaṃ tattha
cittasaṅkhāro nirujjhissati, no ca tesaṃ tattha vacīsaṅkhāro nirujjhati.
Vitakkavicārānaṃ bhaṅgakkhaṇe tesaṃ tattha cittasaṅkhāro ca nirujjhissati
vacīsaṅkhāro ca nirujjhati.</p>
<h2>4 Paccanīkapuggala</h2>
<p>
<a class="ms" id="p_34Y6_498"></a><a class="msdiv" id="msdiv113"></a>
<a class="sc" id="130"></a>»  Yassa kāyasaṅkhāro na nirujjhati tassa
vacīsaṅkhāro na nirujjhissatīti?</p>
<p>
<a class="ms" id="p_34Y6_499"></a><a class="sc" id="131"></a>Sabbesaṃ cittassa
uppādakkhaṇe vinā assāsapassāsehi cittassa bhaṅgakkhaṇe nirodhasamāpannānaṃ
asaññasattānaṃ tesaṃ kāyasaṅkhāro na nirujjhati, no ca tesaṃ vacīsaṅkhāro na
nirujjhissati. Savitakkasavicārapacchimacittassa bhaṅgakkhaṇe
avitakkaavicārapacchimacittasamaṅgīnaṃ yassa cittassa anantarā avitakkaavicāraṃ
pacchimacittaṃ uppajjissati tesaṃ kāyasaṅkhāro ca na nirujjhati vacīsaṅkhāro
ca na nirujjhissati.</p>
<p>
<a class="ms" id="p_34Y6_500"></a><a class="sc" id="132"></a>«  Yassa vā pana
vacīsaṅkhāro na nirujjhissati tassa kāyasaṅkhāro na nirujjhatīti? Āmantā.</p>
<p>
<a class="ms" id="p_34Y6_501"></a><a class="sc" id="133"></a>»  Yassa
kāyasaṅkhāro na nirujjhati tassa cittasaṅkhāro na nirujjhissatīti?</p>
<p>
<a class="ms" id="p_34Y6_502"></a><a class="sc" id="134"></a>Sabbesaṃ cittassa
uppādakkhaṇe vinā assāsapassāsehi cittassa bhaṅgakkhaṇe nirodhasamāpannānaṃ
asaññasattānaṃ tesaṃ kāyasaṅkhāro na nirujjhati, no ca tesaṃ cittasaṅkhāro na
nirujjhissati. Pacchimacittassa bhaṅgakkhaṇe tesaṃ kāyasaṅkhāro ca na
nirujjhati cittasaṅkhāro ca na nirujjhissati.</p>
<p>
<a class="ms" id="p_34Y6_503"></a><a class="sc" id="135"></a>«  Yassa vā
pana…pe… ? Āmantā.</p>
<p>
<a class="ms" id="p_34Y6_504"></a><a class="msdiv" id="msdiv114"></a>
<a class="sc" id="136"></a>»  Yassa vacīsaṅkhāro na nirujjhati tassa
cittasaṅkhāro na nirujjhissatīti?</p>
<p>
<a class="ms" id="p_34Y6_505"></a><a class="sc" id="137"></a>Sabbesaṃ cittassa
uppādakkhaṇe vinā vitakkavicārehi cittassa bhaṅgakkhaṇe nirodhasamāpannānaṃ
asaññasattānaṃ tesaṃ vacīsaṅkhāro na nirujjhati, no ca tesaṃ cittasaṅkhāro na
nirujjhissati. Avitakkaavicārapacchimacittassa bhaṅgakkhaṇe tesaṃ vacīsaṅkhāro
ca na nirujjhati cittasaṅkhāro ca na nirujjhissati.</p>
<p>
<a class="ms" id="p_34Y6_506"></a><a class="sc" id="138"></a>«  Yassa vā pana
cittasaṅkhāro na nirujjhissati tassa vacīsaṅkhāro na nirujjhatīti?</p>
<p>
<a class="ms" id="p_34Y6_507"></a><a class="sc" id="139"></a>Savitakkasavicārapacchimacittassa
bhaṅgakkhaṇe tesaṃ cittasaṅkhāro na nirujjhissati, no ca tesaṃ vacīsaṅkhāro na
nirujjhati. Avitakkaavicārapacchimacittassa bhaṅgakkhaṇe tesaṃ cittasaṅkhāro
ca na nirujjhissati vacīsaṅkhāro ca na nirujjhati.</p>
<h2>5 Paccanīkaokāsa</h2>
<p>
<a class="ms" id="p_34Y6_508"></a><a class="msdiv" id="msdiv115"></a>
<a class="sc" id="140"></a>»  Yattha kāyasaṅkhāro na nirujjhati…pe… .</p>
<h2>6 Paccanīkapuggalokāsa</h2>
<p>
<a class="ms" id="p_34Y6_509"></a><a class="msdiv" id="msdiv116"></a>
<a class="sc" id="141"></a>»  Yassa yattha kāyasaṅkhāro na nirujjhati tassa
tattha vacīsaṅkhāro na nirujjhissatīti?</p>
<p>
<a class="ms" id="p_34Y6_510"></a><a class="sc" id="142"></a>Paṭhamajjhānaṃ
samāpannānaṃ kāmāvacarānaṃ assāsapassāsānaṃ uppādakkhaṇe tesaṃyeva vinā
assāsapassāsehi cittassa bhaṅgakkhaṇe rūpāvacarānaṃ arūpāvacarānaṃ tesaṃ tattha
kāyasaṅkhāro na nirujjhati, no ca tesaṃ tattha vacīsaṅkhāro na nirujjhissati.
Savitakkasavicārapacchimacittassa bhaṅgakkhaṇe
avitakkaavicārapacchimacittasamaṅgīnaṃ yassa cittassa anantarā avitakkaavicāraṃ
pacchimacittaṃ uppajjissati dutiyajjhānaṃ tatiyajjhānaṃ samāpannānaṃ
assāsapassāsānaṃ uppādakkhaṇe tesaṃyeva vinā assāsapassāsehi cittassa
bhaṅgakkhaṇe catutthajjhānaṃ samāpannānaṃ asaññasattānaṃ tesaṃ tattha
kāyasaṅkhāro ca na nirujjhati vacīsaṅkhāro ca na nirujjhissati.</p>
<p>
<a class="ms" id="p_34Y6_511"></a><a class="sc" id="143"></a>«  Yassa vā pana
yattha vacīsaṅkhāro na nirujjhissati tassa tattha kāyasaṅkhāro na nirujjhatīti?
</p>
<p>
<a class="ms" id="p_34Y6_512"></a><a class="sc" id="144"></a>Dutiyajjhānaṃ
tatiyajjhānaṃ samāpannānaṃ assāsapassāsānaṃ bhaṅgakkhaṇe tesaṃ tattha
vacīsaṅkhāro na nirujjhissati, no ca tesaṃ tattha kāyasaṅkhāro na nirujjhati.
Savitakkasavicārapacchimacittassa bhaṅgakkhaṇe
avitakkaavicārapacchimacittasamaṅgīnaṃ yassa cittassa anantarā avitakkaavicāraṃ
pacchimacittaṃ uppajjissati dutiyajjhānaṃ tatiyajjhānaṃ samāpannānaṃ
assāsapassāsānaṃ uppādakkhaṇe tesaṃyeva vinā assāsapassāsehi cittassa
bhaṅgakkhaṇe catutthajjhānaṃ samāpannānaṃ asaññasattānaṃ tesaṃ tattha
vacīsaṅkhāro ca na nirujjhissati kāyasaṅkhāro ca na nirujjhati.</p>
<p>
<a class="ms" id="p_34Y6_513"></a><a class="sc" id="145"></a>»  Yassa yattha
kāyasaṅkhāro na nirujjhati tassa tattha cittasaṅkhāro na nirujjhissatīti?</p>
<p>
<a class="ms" id="p_34Y6_514"></a><a class="sc" id="146"></a>Sabbesaṃ cittassa
uppādakkhaṇe vinā assāsapassāsehi cittassa bhaṅgakkhaṇe tesaṃ tattha
kāyasaṅkhāro na nirujjhati, no ca tesaṃ tattha cittasaṅkhāro na nirujjhissati.
Pacchimacittassa bhaṅgakkhaṇe asaññasattānaṃ tesaṃ tattha kāyasaṅkhāro ca na
nirujjhati cittasaṅkhāro ca na nirujjhissati.</p>
<p>
<a class="ms" id="p_34Y6_515"></a><a class="sc" id="147"></a>«  Yassa vā
pana…pe… ? Āmantā.</p>
<p>
<a class="ms" id="p_34Y6_516"></a><a class="msdiv" id="msdiv117"></a>
<a class="sc" id="148"></a>»  Yassa yattha vacīsaṅkhāro na nirujjhati tassa
tattha cittasaṅkhāro na nirujjhissatīti?</p>
<p>
<a class="ms" id="p_34Y6_517"></a><a class="sc" id="149"></a>Sabbesaṃ cittassa
uppādakkhaṇe vinā vitakkavicārehi cittassa bhaṅgakkhaṇe tesaṃ tattha
vacīsaṅkhāro na nirujjhati, no ca tesaṃ tattha cittasaṅkhāro na nirujjhissati.
Avitakkaavicārapacchimacittassa bhaṅgakkhaṇe asaññasattānaṃ tesaṃ tattha
vacīsaṅkhāro ca na nirujjhati cittasaṅkhāro ca na nirujjhissati.</p>
<p>
<a class="ms" id="p_34Y6_518"></a><a class="sc" id="150"></a>«  Yassa vā pana
yattha cittasaṅkhāro na nirujjhissati tassa tattha vacīsaṅkhāro na
nirujjhatīti?</p>
<p>
<a class="ms" id="p_34Y6_519"></a><a class="sc" id="151"></a>Savitakkasavicārapacchimacittassa
bhaṅgakkhaṇe tesaṃ tattha cittasaṅkhāro na nirujjhissati, no ca tesaṃ tattha
vacīsaṅkhāro na nirujjhati. Avitakkaavicārapacchimacittassa bhaṅgakkhaṇe
asaññasattānaṃ tesaṃ tattha cittasaṅkhāro ca na nirujjhissati vacīsaṅkhāro ca
na nirujjhati.</p>
<h2> Atītānāgatavāra</h2>
<h2>1 Anulomapuggala</h2>
<p>
<a class="ms" id="p_34Y6_520"></a><a class="msdiv" id="msdiv118"></a>
<a class="sc" id="152"></a>»  Yassa kāyasaṅkhāro nirujjhittha tassa
vacīsaṅkhāro nirujjhissatīti?</p>
<p>
<a class="ms" id="p_34Y6_521"></a><a class="sc" id="153"></a>Savitakkasavicārapacchimacittassa
bhaṅgakkhaṇe avitakkaavicārapacchimacittasamaṅgīnaṃ yassa cittassa anantarā
avitakkaavicāraṃ pacchimacittaṃ uppajjissati tesaṃ kāyasaṅkhāro nirujjhittha,
no ca tesaṃ vacīsaṅkhāro nirujjhissati. Itaresaṃ tesaṃ kāyasaṅkhāro ca
nirujjhittha vacīsaṅkhāro ca nirujjhissati.</p>
<p>
<a class="ms" id="p_34Y6_522"></a><a class="sc" id="154"></a>«  Yassa vā
pana…pe… ? Āmantā.</p>
<p>
<a class="ms" id="p_34Y6_523"></a><a class="sc" id="155"></a>»  Yassa
kāyasaṅkhāro nirujjhittha tassa cittasaṅkhāro nirujjhissatīti?</p>
<p>
<a class="ms" id="p_34Y6_524"></a><a class="sc" id="156"></a>Pacchimacittassa
bhaṅgakkhaṇe tesaṃ kāyasaṅkhāro nirujjhittha, no ca tesaṃ cittasaṅkhāro
nirujjhissati. Itaresaṃ tesaṃ kāyasaṅkhāro ca nirujjhittha cittasaṅkhāro ca
nirujjhissati.</p>
<p>
<a class="ms" id="p_34Y6_525"></a><a class="sc" id="157"></a>«  Yassa vā
pana…pe… ? Āmantā.</p>
<p>
<a class="ms" id="p_34Y6_526"></a><a class="msdiv" id="msdiv119"></a>
<a class="sc" id="158"></a>»  Yassa vacīsaṅkhāro nirujjhittha tassa
cittasaṅkhāro nirujjhissatīti?</p>
<p>
<a class="ms" id="p_34Y6_527"></a><a class="sc" id="159"></a>Pacchimacittassa
bhaṅgakkhaṇe tesaṃ vacīsaṅkhāro nirujjhittha, no ca tesaṃ cittasaṅkhāro
nirujjhissati. Itaresaṃ tesaṃ vacīsaṅkhāro ca nirujjhittha cittasaṅkhāro ca
nirujjhissati.</p>
<p>
<a class="ms" id="p_34Y6_528"></a><a class="sc" id="160"></a>«  Yassa vā
pana…pe… ? Āmantā.</p>
<h2>2 Anulomaokāsa</h2>
<p>
<a class="ms" id="p_34Y6_529"></a><a class="msdiv" id="msdiv120"></a>
<a class="sc" id="161"></a>»  Yattha kāyasaṅkhāro nirujjhittha…pe… .</p>
<h2>3 Anulomapuggalokāsa</h2>
<p>
<a class="ms" id="p_34Y6_530"></a><a class="msdiv" id="msdiv121"></a>
<a class="sc" id="162"></a>»  Yassa yattha kāyasaṅkhāro nirujjhittha tassa
tattha vacīsaṅkhāro nirujjhissatīti?</p>
<p>
<a class="ms" id="p_34Y6_531"></a><a class="sc" id="163"></a>Kāmāvacare
pacchimacittassa bhaṅgakkhaṇe dutiyajjhānaṃ tatiyajjhānaṃ samāpannānaṃ tesaṃ
tattha kāyasaṅkhāro nirujjhittha, no ca tesaṃ tattha vacīsaṅkhāro
nirujjhissati. Paṭhamajjhānaṃ samāpannānaṃ itaresaṃ kāmāvacarānaṃ tesaṃ tattha
kāyasaṅkhāro na nirujjhittha vacīsaṅkhāro ca nirujjhissati.</p>
<p>
<a class="ms" id="p_34Y6_532"></a><a class="sc" id="164"></a>«  Yassa vā pana
yattha vacīsaṅkhāro nirujjhissati tassa tattha kāyasaṅkhāro nirujjhitthāti?
</p>
<p>
<a class="ms" id="p_34Y6_533"></a><a class="sc" id="165"></a>Rūpāvacarānaṃ
arūpāvacarānaṃ tesaṃ tattha vacīsaṅkhāro nirujjhissati, no ca tesaṃ tattha
kāyasaṅkhāro nirujjhittha. Paṭhamajjhānaṃ samāpannānaṃ kāmāvacarānaṃ tesaṃ
tattha vacīsaṅkhāro ca nirujjhissati kāyasaṅkhāro ca nirujjhittha.</p>
<p>
<a class="ms" id="p_34Y6_534"></a><a class="sc" id="166"></a>»  Yassa yattha
kāyasaṅkhāro nirujjhittha tassa tattha cittasaṅkhāro nirujjhissatīti?</p>
<p>
<a class="ms" id="p_34Y6_535"></a><a class="sc" id="167"></a>Kāmāvacare
pacchimacittassa bhaṅgakkhaṇe tesaṃ tattha kāyasaṅkhāro nirujjhittha, no ca
tesaṃ tattha cittasaṅkhāro nirujjhissati. Paṭhamajjhānaṃ dutiyajjhānaṃ
tatiyajjhānaṃ samāpannānaṃ itaresaṃ kāmāvacarānaṃ tesaṃ tattha kāyasaṅkhāro ca
nirujjhittha cittasaṅkhāro ca nirujjhissati.</p>
<p>
<a class="ms" id="p_34Y6_536"></a><a class="sc" id="168"></a>«  Yassa vā pana
yattha cittasaṅkhāro nirujjhissati tassa tattha kāyasaṅkhāro nirujjhitthāti?
</p>
<p>
<a class="ms" id="p_34Y6_537"></a><a class="sc" id="169"></a>Catutthajjhānaṃ
samāpannānaṃ rūpāvacarānaṃ arūpāvacarānaṃ tesaṃ tattha cittasaṅkhāro
nirujjhissati, no ca tesaṃ tattha kāyasaṅkhāro nirujjhittha. Paṭhamajjhānaṃ
dutiyajjhānaṃ tatiyajjhānaṃ samāpannānaṃ kāmāvacarānaṃ tesaṃ tattha
cittasaṅkhāro ca nirujjhissati kāyasaṅkhāro ca nirujjhittha.</p>
<p>
<a class="ms" id="p_34Y6_538"></a><a class="msdiv" id="msdiv122"></a>
<a class="sc" id="170"></a>»  Yassa yattha vacīsaṅkhāro nirujjhittha tassa
tattha cittasaṅkhāro nirujjhissatīti?</p>
<p>
<a class="ms" id="p_34Y6_539"></a><a class="sc" id="171"></a>Savitakkasavicārabhūmiyaṃ
pacchimacittassa bhaṅgakkhaṇe tesaṃ tattha vacīsaṅkhāro nirujjhittha, no ca
tesaṃ tattha cittasaṅkhāro nirujjhissati. Itaresaṃ savitakkasavicārabhūmiyaṃ
tesaṃ tattha vacīsaṅkhāro ca nirujjhittha cittasaṅkhāro ca nirujjhissati.</p>
<p>
<a class="ms" id="p_34Y6_540"></a><a class="sc" id="172"></a>«  Yassa vā pana
yattha cittasaṅkhāro nirujjhissati tassa tattha vacīsaṅkhāro nirujjhitthāti?
</p>
<p>
<a class="ms" id="p_34Y6_541"></a><a class="sc" id="173"></a>Avitakkaavicārabhūmiyaṃ
tesaṃ tattha cittasaṅkhāro nirujjhissati, no ca tesaṃ tattha vacīsaṅkhāro
nirujjhittha. Savitakkasavicārabhūmiyaṃ tesaṃ tattha cittasaṅkhāro ca
nirujjhissati vacīsaṅkhāro ca nirujjhittha.</p>
<h2>4 Paccanīkapuggala</h2>
<p>
<a class="ms" id="p_34Y6_542"></a><a class="msdiv" id="msdiv123"></a>
<a class="sc" id="174"></a>»  Yassa kāyasaṅkhāro na nirujjhittha tassa
vacīsaṅkhāro na nirujjhissatīti? Natthi.</p>
<p>
<a class="ms" id="p_34Y6_543"></a><a class="sc" id="175"></a>«  Yassa vā pana
vacīsaṅkhāro na nirujjhissati tassa kāyasaṅkhāro na nirujjhitthāti?
Nirujjhittha.</p>
<p>
<a class="ms" id="p_34Y6_544"></a><a class="sc" id="176"></a>»  Yassa
kāyasaṅkhāro na nirujjhittha tassa cittasaṅkhāro na nirujjhissatīti? Natthi.
</p>
<p>
<a class="ms" id="p_34Y6_545"></a><a class="sc" id="177"></a>«  Yassa vā pana
cittasaṅkhāro na nirujjhissati tassa kāyasaṅkhāro na nirujjhitthāti?
Nirujjhittha.</p>
<p>
<a class="ms" id="p_34Y6_546"></a><a class="msdiv" id="msdiv124"></a>
<a class="sc" id="178"></a>»  Yassa vacīsaṅkhāro na nirujjhittha tassa
cittasaṅkhāro na nirujjhissatīti? Natthi.</p>
<p>
<a class="ms" id="p_34Y6_547"></a><a class="sc" id="179"></a>«  Yassa vā pana
cittasaṅkhāro na nirujjhissati tassa vacīsaṅkhāro na nirujjhitthāti?
Nirujjhittha.</p>
<h2>5 Paccanīkaokāsa</h2>
<p>
<a class="ms" id="p_34Y6_548"></a><a class="msdiv" id="msdiv125"></a>
<a class="sc" id="180"></a>»  Yattha kāyasaṅkhāro na nirujjhittha…pe… .</p>
<h2>6 Paccanīkapuggalokāsa</h2>
<p>
<a class="ms" id="p_34Y6_549"></a><a class="msdiv" id="msdiv126"></a>
<a class="sc" id="181"></a>»  Yassa yattha kāyasaṅkhāro na nirujjhittha tassa
tattha vacīsaṅkhāro na nirujjhissatīti?</p>
<p>
<a class="ms" id="p_34Y6_550"></a><a class="sc" id="182"></a>Rūpāvacarānaṃ
arūpāvacarānaṃ tesaṃ tattha kāyasaṅkhāro na nirujjhittha, no ca tesaṃ tattha
vacīsaṅkhāro na nirujjhissati. Rūpāvacare arūpāvacare
savitakkasavicārapacchimacittassa bhaṅgakkhaṇe
avitakkaavicārapacchimacittasamaṅgīnaṃ yassa cittassa anantarā avitakkaavicāraṃ
pacchimacittaṃ uppajjissati catutthajjhānaṃ samāpannānaṃ asaññasattānaṃ tesaṃ
tattha kāyasaṅkhāro ca na nirujjhittha vacīsaṅkhāro ca na nirujjhissati.</p>
<p>
<a class="ms" id="p_34Y6_551"></a><a class="sc" id="183"></a>«  Yassa vā pana
yattha vacīsaṅkhāro na nirujjhissati tassa tattha kāyasaṅkhāro na
nirujjhitthāti?</p>
<p>
<a class="ms" id="p_34Y6_552"></a><a class="sc" id="184"></a>Kāmāvacare
pacchimacittassa bhaṅgakkhaṇe dutiyajjhānaṃ tatiyajjhānaṃ samāpannānaṃ tesaṃ
tattha vacīsaṅkhāro na nirujjhissati, no ca tesaṃ tattha kāyasaṅkhāro na
nirujjhittha. Rūpāvacare arūpāvacare savitakkasavicārapacchimacittassa
bhaṅgakkhaṇe avitakkaavicārapacchimacittasamaṅgīnaṃ yassa cittassa anantarā
avitakkaavicāraṃ pacchimacittaṃ uppajjissati catutthajjhānaṃ samāpannānaṃ
asaññasattānaṃ tesaṃ tattha vacīsaṅkhāro ca na nirujjhissati kāyasaṅkhāro ca na
nirujjhittha.</p>
<p>
<a class="ms" id="p_34Y6_553"></a><a class="sc" id="185"></a>»  Yassa yattha
kāyasaṅkhāro na nirujjhittha tassa tattha cittasaṅkhāro na nirujjhissatīti?
</p>
<p>
<a class="ms" id="p_34Y6_554"></a><a class="sc" id="186"></a>Catutthajjhānaṃ
samāpannānaṃ rūpāvacarānaṃ arūpāvacarānaṃ tesaṃ tattha kāyasaṅkhāro na
nirujjhittha, no ca tesaṃ tattha cittasaṅkhāro na nirujjhissati. Rūpāvacare
arūpāvacare pacchimacittassa bhaṅgakkhaṇe asaññasattānaṃ tesaṃ tattha
kāyasaṅkhāro ca na nirujjhittha cittasaṅkhāro ca na nirujjhissati.</p>
<p>
<a class="ms" id="p_34Y6_555"></a><a class="sc" id="187"></a>«  Yassa vā pana
yattha cittasaṅkhāro na nirujjhissati tassa tattha kāyasaṅkhāro na
nirujjhitthāti?</p>
<p>
<a class="ms" id="p_34Y6_556"></a><a class="sc" id="188"></a>Kāmāvacare
pacchimacittassa bhaṅgakkhaṇe tesaṃ tattha cittasaṅkhāro na nirujjhissati, no
ca tesaṃ tattha kāyasaṅkhāro na nirujjhittha. Rūpāvacare arūpāvacare
pacchimacittassa bhaṅgakkhaṇe asaññasattānaṃ tesaṃ tattha cittasaṅkhāro ca na
nirujjhissati kāyasaṅkhāro ca na nirujjhittha.</p>
<p>
<a class="ms" id="p_34Y6_557"></a><a class="msdiv" id="msdiv127"></a>
<a class="sc" id="189"></a>»  Yassa yattha vacīsaṅkhāro na nirujjhittha tassa
tattha cittasaṅkhāro na nirujjhissatīti?</p>
<p>
<a class="ms" id="p_34Y6_558"></a><a class="sc" id="190"></a>Avitakkaavicārabhūmiyaṃ
tesaṃ tattha vacīsaṅkhāro na nirujjhittha, no ca tesaṃ tattha cittasaṅkhāro na
nirujjhissati. Avitakkaavicārabhūmiyaṃ pacchimacittassa bhaṅgakkhaṇe
asaññasattānaṃ tesaṃ tattha vacīsaṅkhāro ca na nirujjhittha cittasaṅkhāro ca na
nirujjhissati.</p>
<p>
<a class="ms" id="p_34Y6_559"></a><a class="sc" id="191"></a>«  Yassa vā pana
yattha cittasaṅkhāro na nirujjhissati tassa tattha vacīsaṅkhāro na
nirujjhitthāti?</p>
<p>
<a class="ms" id="p_34Y6_560"></a><a class="sc" id="192"></a>Savitakkasavicārabhūmiyaṃ
pacchimacittassa bhaṅgakkhaṇe tesaṃ tattha cittasaṅkhāro na nirujjhissati, no
ca tesaṃ tattha vacīsaṅkhāro na nirujjhittha. Avitakkaavicārabhūmiyaṃ
pacchimacittassa bhaṅgakkhaṇe asaññasattānaṃ tesaṃ tattha cittasaṅkhāro ca na
nirujjhissati vacīsaṅkhāro ca na nirujjhittha.</p>
<p class="endsutta">
<a class="ms" id="p_34Y6_561"></a>
<a class="sc" id="193"></a>
Nirodhavāro.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>