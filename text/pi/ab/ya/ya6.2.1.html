<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ya6.2.1">
<article>
<div class="hgroup">
<p class="division">
Saṅkhārayamaka</p>
<p>
Pavattivāra</p>
<p>
Uppādavāra</p>
<p>
Paccuppannavāra</p>
<h1>1 Anulomapuggala</h1>
</div>
<p>
<a class="ms" id="p_34Y6_125"></a><a class="msdiv" id="msdiv19"></a>
<a class="sc" id="1"></a>»  Yassa kāyasaṅkhāro uppajjati tassa vacīsaṅkhāro
uppajjatīti?</p>
<p>
<a class="ms" id="p_34Y6_126"></a><a class="sc" id="2"></a>Vinā vitakkavicārehi
assāsapassāsānaṃ uppādakkhaṇe tesaṃ kāyasaṅkhāro uppajjati, no ca tesaṃ
vacīsaṅkhāro uppajjati. Paṭhamajjhānaṃ samāpannānaṃ kāmāvacarānaṃ
assāsapassāsānaṃ uppādakkhaṇe tesaṃ kāyasaṅkhāro ca uppajjati vacīsaṅkhāro ca
uppajjati.</p>
<p>
<a class="ms" id="p_34Y6_127"></a><a class="sc" id="3"></a>«  Yassa vā pana
vacīsaṅkhāro uppajjati tassa kāyasaṅkhāro uppajjatīti?</p>
<p>
<a class="ms" id="p_34Y6_128"></a><a class="sc" id="4"></a>Vinā assāsapassāsehi
vitakkavicārānaṃ uppādakkhaṇe tesaṃ vacīsaṅkhāro uppajjati, no ca tesaṃ
kāyasaṅkhāro uppajjati. Paṭhamajjhānaṃ samāpannānaṃ kāmāvacarānaṃ
assāsapassāsānaṃ uppādakkhaṇe tesaṃ vacīsaṅkhāro ca uppajjati kāyasaṅkhāro ca
uppajjati.</p>
<p>
<a class="ms" id="p_34Y6_129"></a><a class="sc" id="5"></a>»  Yassa
kāyasaṅkhāro uppajjati tassa cittasaṅkhāro uppajjatīti? Āmantā.</p>
<p>
<a class="ms" id="p_34Y6_130"></a><a class="sc" id="6"></a>«  Yassa vā pana
cittasaṅkhāro uppajjati tassa kāyasaṅkhāro uppajjatīti?</p>
<p>
<a class="ms" id="p_34Y6_131"></a><a class="sc" id="7"></a>Vinā assāsapassāsehi
cittassa uppādakkhaṇe tesaṃ cittasaṅkhāro uppajjati, no ca tesaṃ kāyasaṅkhāro
uppajjati. Assāsapassāsānaṃ uppādakkhaṇe tesaṃ cittasaṅkhāro ca uppajjati
kāyasaṅkhāro ca uppajjati.</p>
<p>
<a class="ms" id="p_34Y6_132"></a><a class="msdiv" id="msdiv20"></a>
<a class="sc" id="8"></a>»  Yassa vacīsaṅkhāro uppajjati tassa cittasaṅkhāro
uppajjatīti? Āmantā.</p>
<p>
<a class="ms" id="p_34Y6_133"></a><a class="sc" id="9"></a>«  Yassa vā pana
cittasaṅkhāro uppajjati tassa vacīsaṅkhāro uppajjatīti?</p>
<p>
<a class="ms" id="p_34Y6_134"></a><a class="sc" id="10"></a>Vinā
vitakkavicārehi cittassa uppādakkhaṇe tesaṃ cittasaṅkhāro uppajjati, no ca
tesaṃ vacīsaṅkhāro uppajjati. Vitakkavicārānaṃ uppādakkhaṇe tesaṃ cittasaṅkhāro
ca uppajjati vacīsaṅkhāro ca uppajjati.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>