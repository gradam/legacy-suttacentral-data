<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ya2.2.1">
<article>
<div class="hgroup">
<p class="division">2 Khandhayamaka</p>
<p>2.2 Pavattivāra</p>
<h1>2.2.1. Uppādavāra</h1>
</div>
<h2>­2.2.1.1 Pac­cup­pan­na­vāra</h2>
<h3>2.2.1.1.1. Anulomapuggala</h3>
<p><a class="sc" id="1"></a><a class="ms" id="p_33Y2_490"></a><a class="msdiv" id="msdiv50"></a>» Yassa rūpakkhandho uppajjati tassa vedanākkhandho uppajjatīti?</p>
<p><a class="sc" id="2"></a><a class="ms" id="p_33Y2_491"></a>Asaññasattaṃ upapajjantānaṃ tesaṃ rūpakkhandho uppajjati, no ca tesaṃ vedanākkhandho uppajjati. Pañcavokāraṃ upapajjantānaṃ tesaṃ rūpakkhandho ca uppajjati vedanākkhandho ca uppajjati.</p>
<p><a class="sc" id="3"></a><a class="ms" id="p_33Y2_492"></a>« Yassa vā pana vedanākkhandho uppajjati tassa rūpakkhandho uppajjatīti?</p>
<p><a class="sc" id="4"></a><a class="ms" id="p_33Y2_493"></a>Arūpaṃ upapajjantānaṃ tesaṃ vedanākkhandho uppajjati, no ca tesaṃ rūpakkhandho uppajjati. Pañcavokāraṃ upapajjantānaṃ tesaṃ vedanākkhandho ca uppajjati rūpakkhandho ca uppajjati.</p>
<h3>2.2.1.1.2. Anulomaokāsa</h3>
<p><a class="sc" id="5"></a><a class="ms" id="p_33Y2_494"></a><a class="msdiv" id="msdiv51"></a>» Yattha rūpakkhandho uppajjati tattha vedanākkhandho uppajjatīti?</p>
<p><a class="sc" id="6"></a><a class="ms" id="p_33Y2_495"></a>Asaññasatte tattha rūpakkhandho uppajjati, no ca tattha vedanākkhandho uppajjati. Pañcavokāre tattha rūpakkhandho ca uppajjati vedanākkhandho ca uppajjati.</p>
<p><a class="sc" id="7"></a><a class="ms" id="p_33Y2_496"></a>« Yattha vā pana vedanākkhandho uppajjati tattha rūpakkhandho uppajjatīti?</p>
<p><a class="sc" id="8"></a><a class="pts" id="pts1.20"></a><a class="ms" id="p_33Y2_497"></a>Arūpe tattha vedanākkhandho uppajjati, no ca tattha rūpakkhandho uppajjati. Pañcavokāre tattha vedanākkhandho ca uppajjati rūpakkhandho ca uppajjati.</p>
<h3>2.2.1.1.3. Anu­loma­pug­galokāsa</h3>
<p><a class="sc" id="9"></a><a class="ms" id="p_33Y2_498"></a><a class="msdiv" id="msdiv52"></a>» Yassa yattha rūpakkhandho uppajjati tassa tattha vedanākkhandho uppajjatīti?</p>
<p><a class="sc" id="10"></a><a class="ms" id="p_33Y2_499"></a>Asaññasattaṃ upapajjantānaṃ tesaṃ tattha rūpakkhandho uppajjati, no ca tesaṃ tattha vedanākkhandho uppajjati. Pañcavokāraṃ upapajjantānaṃ tesaṃ tattha rūpakkhandho ca uppajjati vedanākkhandho ca uppajjati.</p>
<p><a class="sc" id="11"></a><a class="ms" id="p_33Y2_500"></a>« Yassa vā pana yattha vedanākkhandho uppajjati tassa tattha rūpakkhandho uppajjatīti?</p>
<p><a class="sc" id="12"></a><a class="ms" id="p_33Y2_501"></a>Arūpaṃ upapajjantānaṃ tesaṃ tattha vedanākkhandho uppajjati, no ca tesaṃ tattha rūpakkhandho uppajjati. Pañcavokāraṃ upapajjantānaṃ tesaṃ tattha vedanākkhandho ca uppajjati rūpakkhandho ca uppajjati.</p>
<h3>2.2.1.1.4. Pac­canī­ka­puggala</h3>
<p><a class="sc" id="13"></a><a class="ms" id="p_33Y2_502"></a><a class="msdiv" id="msdiv53"></a>» Yassa rūpakkhandho nuppajjati tassa vedanākkhandho nuppajjatīti?</p>
<p><a class="sc" id="14"></a><a class="ms" id="p_33Y2_503"></a>Arūpaṃ upapajjantānaṃ tesaṃ rūpakkhandho nuppajjati, no ca tesaṃ vedanākkhandho nuppajjati. Sabbesaṃ cavantānaṃ tesaṃ rūpakkhandho ca nuppajjati vedanākkhandho ca nuppajjati.</p>
<p><a class="sc" id="15"></a><a class="ms" id="p_33Y2_504"></a>« Yassa vā pana vedanākkhandho nuppajjati tassa rūpakkhandho nuppajjatīti?</p>
<p><a class="sc" id="16"></a><a class="ms" id="p_33Y2_505"></a>Asaññasattaṃ upapajjantānaṃ tesaṃ vedanākkhandho nuppajjati, no ca tesaṃ rūpakkhandho nuppajjati. Sabbesaṃ cavantānaṃ tesaṃ vedanākkhandho ca nuppajjati rūpakkhandho ca nuppajjati.</p>
<h3>2.2.1.1.5. Paccanīkaokāsa</h3>
<p><a class="sc" id="17"></a><a class="ms" id="p_33Y2_506"></a><a class="msdiv" id="msdiv54"></a>» Yattha rūpakkhandho nuppajjati tattha vedanākkhandho nuppajjatīti? Uppajjati.</p>
<p><a class="sc" id="18"></a><a class="ms" id="p_33Y2_507"></a>« Yattha vā pana vedanākkhandho nuppajjati tattha rūpakkhandho nuppajjatīti? Uppajjati.</p>
<h3>2.2.1.1.6. Pac­canī­ka­pug­galokāsa</h3>
<p><a class="sc" id="19"></a><a class="ms" id="p_33Y2_508"></a><a class="msdiv" id="msdiv55"></a>» Yassa yattha rūpakkhandho nuppajjati tassa tattha vedanākkhandho nuppajjatīti?</p>
<p><a class="sc" id="20"></a><a class="ms" id="p_33Y2_509"></a>Arūpaṃ upapajjantānaṃ tesaṃ tattha rūpakkhandho nuppajjati, no ca tesaṃ tattha vedanākkhandho nuppajjati. Sabbesaṃ cavantānaṃ tesaṃ tattha rūpakkhandho ca nuppajjati vedanākkhandho ca nuppajjati.</p>
<p><a class="sc" id="21"></a><a class="ms" id="p_33Y2_510"></a>« Yassa vā pana yattha vedanākkhandho nuppajjati tassa tattha rūpakkhandho nuppajjatīti?</p>
<p><a class="sc" id="22"></a><a class="ms" id="p_33Y2_511"></a>Asaññasattaṃ upapajjantānaṃ tesaṃ tattha vedanākkhandho nuppajjati, no ca tesaṃ tattha rūpakkhandho nuppajjati. Sabbesaṃ cavantānaṃ tesaṃ tattha vedanākkhandho ca nuppajjati rūpakkhandho ca nuppajjati.</p>
<h2>2.2.1.2. Atītavāra</h2>
<h3>2.2.1.2.1. Anulomapuggala</h3>
<p><a class="sc" id="23"></a><a class="pts" id="pts1.21"></a><a class="ms" id="p_33Y2_512"></a><a class="msdiv" id="msdiv56"></a>» Yassa rūpakkhandho uppajjittha tassa vedanākkhandho uppajjitthāti? Āmantā.</p>
<p><a class="sc" id="24"></a><a class="ms" id="p_33Y2_513"></a>« Yassa vā pana vedanākkhandho uppajjittha tassa rūpakkhandho uppajjitthāti? Āmantā.</p>
<h3>2.2.1.2.2. Anulomaokāsa</h3>
<p><a class="sc" id="25"></a><a class="ms" id="p_33Y2_514"></a><a class="msdiv" id="msdiv57"></a>» Yattha rūpakkhandho uppajjittha tattha vedanākkhandho uppajjitthāti?</p>
<p><a class="sc" id="26"></a><a class="ms" id="p_33Y2_515"></a>Asaññasatte tattha rūpakkhandho uppajjittha, no ca tattha vedanākkhandho uppajjittha. Pañcavokāre tattha rūpakkhandho ca uppajjittha vedanākkhandho ca uppajjittha.</p>
<p><a class="sc" id="27"></a><a class="ms" id="p_33Y2_516"></a>« Yattha vā pana vedanākkhandho uppajjittha tattha rūpakkhandho uppajjitthāti?</p>
<p><a class="sc" id="28"></a><a class="ms" id="p_33Y2_517"></a>Arūpe tattha vedanākkhandho uppajjittha, no ca tattha rūpakkhandho uppajjittha. Pañcavokāre tattha vedanākkhandho ca uppajjittha rūpakkhandho ca uppajjittha.</p>
<h3>2.2.1.2.3. Anu­loma­pug­galokāsa</h3>
<p><a class="sc" id="29"></a><a class="ms" id="p_33Y2_518"></a><a class="msdiv" id="msdiv58"></a>» Yassa yattha rūpakkhandho uppajjittha tassa tattha vedanākkhandho uppajjitthāti?</p>
<p><a class="sc" id="30"></a><a class="ms" id="p_33Y2_519"></a>Asaññasattānaṃ tesaṃ tattha rūpakkhandho uppajjittha, no ca tesaṃ tattha vedanākkhandho uppajjittha. Pañcavokārānaṃ tesaṃ tattha rūpakkhandho ca uppajjittha vedanākkhandho ca uppajjittha.</p>
<p><a class="sc" id="31"></a><a class="ms" id="p_33Y2_520"></a>« Yassa vā pana yattha vedanākkhandho uppajjittha tassa tattha rūpakkhandho uppajjitthāti?</p>
<p><a class="sc" id="32"></a><a class="ms" id="p_33Y2_521"></a>Arūpānaṃ tesaṃ tattha vedanākkhandho uppajjittha, no ca tesaṃ tattha rūpakkhandho uppajjittha. Pañcavokārānaṃ tesaṃ tattha vedanākkhandho ca uppajjittha rūpakkhandho ca uppajjittha.</p>
<h3>2.2.1.2.4. Pac­canī­ka­puggala</h3>
<p><a class="sc" id="33"></a><a class="ms" id="p_33Y2_522"></a><a class="msdiv" id="msdiv59"></a>» Yassa rūpakkhandho nuppajjittha tassa vedanākkhandho nuppajjitthāti? Natthi.</p>
<p><a class="sc" id="34"></a><a class="ms" id="p_33Y2_523"></a>« Yassa vā pana vedanākkhandho nuppajjittha tassa rūpakkhandho nuppajjitthāti? Natthi.</p>
<h3>2.2.1.2.5. Paccanīkaokāsa</h3>
<p><a class="sc" id="35"></a><a class="ms" id="p_33Y2_524"></a><a class="msdiv" id="msdiv60"></a>» Yattha rūpakkhandho nuppajjittha tattha vedanākkhandho nuppajjitthāti? Uppajjittha.</p>
<p><a class="sc" id="36"></a><a class="ms" id="p_33Y2_525"></a>« Yattha vā pana vedanākkhandho nuppajjittha tattha rūpakkhandho nuppajjitthāti? Uppajjittha.</p>
<h3>2.2.1.2.6. Pac­canī­ka­pug­galokāsa</h3>
<p><a class="sc" id="37"></a><a class="ms" id="p_33Y2_526"></a><a class="msdiv" id="msdiv61"></a>» Yassa yattha rūpakkhandho nuppajjittha tassa tattha vedanākkhandho nuppajjitthāti?</p>
<p><a class="sc" id="38"></a><a class="ms" id="p_33Y2_527"></a>Arūpānaṃ tesaṃ tattha rūpakkhandho nuppajjittha, no ca tesaṃ tattha vedanākkhandho nuppajjittha. Suddhāvāsānaṃ tesaṃ tattha rūpakkhandho ca nuppajjittha vedanākkhandho ca nuppajjittha.</p>
<p><a class="sc" id="39"></a><a class="ms" id="p_33Y2_528"></a>» Yassa vā pana yattha vedanākkhandho nuppajjittha tassa tattha rūpakkhandho nuppajjitthāti?</p>
<p><a class="sc" id="40"></a><a class="pts" id="pts1.22"></a><a class="ms" id="p_33Y2_529"></a>Asaññasattānaṃ tesaṃ tattha vedanākkhandho nuppajjittha, no ca tesaṃ tattha rūpakkhandho nuppajjittha. Suddhāvāsānaṃ tesaṃ tattha vedanākkhandho ca nuppajjittha rūpakkhandho ca nuppajjittha.</p>
<h2>2.2.1.3. Anāgatavāra</h2>
<h3>2.2.1.3.1. Anulomapuggala</h3>
<p><a class="sc" id="41"></a><a class="ms" id="p_33Y2_530"></a><a class="msdiv" id="msdiv62"></a>» Yassa rūpakkhandho uppajjissati tassa vedanākkhandho uppajjissatīti? Āmantā.</p>
<p><a class="sc" id="42"></a><a class="ms" id="p_33Y2_531"></a>« Yassa vā pana vedanākkhandho uppajjissati tassa rūpakkhandho uppajjissatīti?</p>
<p><a class="sc" id="43"></a><a class="ms" id="p_33Y2_532"></a>Ye arūpaṃ upapajjitvā pari­nib­bā­yis­santi tesaṃ vedanākkhandho uppajjissati, no ca tesaṃ rūpakkhandho uppajjissati. Itaresaṃ tesaṃ vedanākkhandho ca uppajjissati rūpakkhandho ca uppajjissati.</p>
<h3>2.2.1.3.2. Anulomaokāsa</h3>
<p><a class="sc" id="44"></a><a class="ms" id="p_33Y2_533"></a><a class="msdiv" id="msdiv63"></a>» Yattha rūpakkhandho uppajjissati tattha vedanākkhandho uppajjissatīti?</p>
<p><a class="sc" id="45"></a><a class="ms" id="p_33Y2_534"></a>Asaññasatte tattha rūpakkhandho uppajjissati, no ca tattha vedanākkhandho uppajjissati. Pañcavokāre tattha rūpakkhandho ca uppajjissati vedanākkhandho ca uppajjissati.</p>
<p><a class="sc" id="46"></a><a class="ms" id="p_33Y2_535"></a>« Yattha vā pana vedanākkhandho uppajjissati tattha rūpakkhandho uppajjissatīti?</p>
<p><a class="sc" id="47"></a><a class="ms" id="p_33Y2_536"></a>Arūpe tattha vedanākkhandho uppajjissati, no ca tattha rūpakkhandho uppajjissati. Pañcavokāre tattha vedanākkhandho ca uppajjissati rūpakkhandho ca uppajjissati.</p>
<h3>2.2.1.3.3. Anu­loma­pug­galokāsa</h3>
<p><a class="sc" id="48"></a><a class="ms" id="p_33Y2_537"></a><a class="msdiv" id="msdiv64"></a>» Yassa yattha rūpakkhandho uppajjissati tassa tattha vedanākkhandho uppajjissatīti?</p>
<p><a class="sc" id="49"></a><a class="ms" id="p_33Y2_538"></a>Asaññasattānaṃ tesaṃ tattha rūpakkhandho uppajjissati, no ca tesaṃ tattha vedanākkhandho uppajjissati. Pañcavokārānaṃ tesaṃ tattha rūpakkhandho ca uppajjissati vedanākkhandho ca uppajjissati.</p>
<p><a class="sc" id="50"></a><a class="ms" id="p_33Y2_539"></a>« Yassa vā pana yattha vedanākkhandho uppajjissati tassa tattha rūpakkhandho uppajjissatīti?</p>
<p><a class="sc" id="51"></a><a class="ms" id="p_33Y2_540"></a>Arūpānaṃ tesaṃ tattha vedanākkhandho uppajjissati, no ca tesaṃ tattha rūpakkhandho uppajjissati. Pañcavokārānaṃ tesaṃ tattha vedanākkhandho ca uppajjissati rūpakkhandho ca uppajjissati.</p>
<h3>2.2.1.3.4. Pac­canī­ka­puggala</h3>
<p><a class="sc" id="52"></a><a class="ms" id="p_33Y2_541"></a><a class="msdiv" id="msdiv65"></a>» Yassa rūpakkhandho nuppajjissati tassa vedanākkhandho ­nup­paj­jis­sa­tīti?</p>
<p><a class="sc" id="53"></a><a class="ms" id="p_33Y2_542"></a>Ye arūpaṃ upapajjitvā pari­nib­bā­yis­santi tesaṃ rūpakkhandho nuppajjissati, no ca tesaṃ vedanākkhandho nuppajjissati. Pacchi­ma­bhavi­kānaṃ tesaṃ rūpakkhandho ca nuppajjissati vedanākkhandho ca nuppajjissati.</p>
<p><a class="sc" id="54"></a><a class="ms" id="p_33Y2_543"></a>« Yassa vā pana vedanākkhandho nuppajjissati tassa rūpakkhandho ­nup­paj­jis­sa­tīti? Āmantā.</p>
<h3>2.2.1.3.5. Paccanīkaokāsa</h3>
<p><a class="sc" id="55"></a><a class="pts" id="pts1.23"></a><a class="ms" id="p_33Y2_544"></a><a class="msdiv" id="msdiv66"></a>» Yattha rūpakkhandho nuppajjissati tattha vedanākkhandho ­nup­paj­jis­sa­tīti? Uppajjissati.</p>
<p><a class="sc" id="56"></a><a class="ms" id="p_33Y2_545"></a>« Yattha vā pana vedanākkhandho nuppajjissati tattha rūpakkhandho ­nup­paj­jis­sa­tīti? Uppajjissati.</p>
<h3>2.2.1.3.6. Pac­canī­ka­pug­galokāsa</h3>
<p><a class="sc" id="57"></a><a class="ms" id="p_33Y2_546"></a><a class="msdiv" id="msdiv67"></a>» Yassa yattha rūpakkhandho nuppajjissati tassa tattha vedanākkhandho ­nup­paj­jis­sa­tīti?</p>
<p><a class="sc" id="58"></a><a class="ms" id="p_33Y2_547"></a>Arūpānaṃ tesaṃ tattha rūpakkhandho nuppajjissati, no ca tesaṃ tattha vedanākkhandho nuppajjissati. Pacchi­ma­bhavi­kānaṃ tesaṃ tattha rūpakkhandho ca nuppajjissati vedanākkhandho ca nuppajjissati.</p>
<p><a class="sc" id="59"></a><a class="ms" id="p_33Y2_548"></a>« Yassa vā pana yattha vedanākkhandho nuppajjissati tassa tattha rūpakkhandho ­nup­paj­jis­sa­tīti?</p>
<p><a class="sc" id="60"></a><a class="ms" id="p_33Y2_549"></a>Asaññasattānaṃ tesaṃ tattha vedanākkhandho nuppajjissati, no ca tesaṃ tattha rūpakkhandho nuppajjissati. Pacchi­ma­bhavi­kānaṃ tesaṃ tattha vedanākkhandho ca nuppajjissati rūpakkhandho ca nuppajjissati.</p>
<h2>2.2.1.4. ­Pac­cup­pan­nā­tī­tavāra</h2>
<h3>2.2.1.4.1. Anulomapuggala</h3>
<p><a class="sc" id="61"></a><a class="ms" id="p_33Y2_550"></a><a class="msdiv" id="msdiv68"></a>» Yassa rūpakkhandho uppajjati tassa vedanākkhandho uppajjitthāti? Āmantā.</p>
<p><a class="sc" id="62"></a><a class="ms" id="p_33Y2_551"></a>« Yassa vā pana vedanākkhandho uppajjittha tassa rūpakkhandho uppajjatīti?</p>
<p><a class="sc" id="63"></a><a class="ms" id="p_33Y2_552"></a>Sabbesaṃ cavantānaṃ arūpaṃ upapajjantānaṃ tesaṃ vedanākkhandho uppajjittha, no ca tesaṃ rūpakkhandho uppajjati. Pañcavokāraṃ upapajjantānaṃ asaññasattaṃ upapajjantānaṃ tesaṃ vedanākkhandho ca uppajjittha rūpakkhandho ca uppajjati.</p>
<p><a class="sc" id="64"></a><a class="ms" id="p_33Y2_553"></a><a class="msdiv" id="msdiv69"></a>» Yassa vedanākkhandho uppajjati tassa saññākkhandho uppajjitthāti? Āmantā.</p>
<p><a class="sc" id="65"></a><a class="ms" id="p_33Y2_554"></a>« Yassa vā pana saññākkhandho uppajjittha tassa vedanākkhandho uppajjatīti?</p>
<p><a class="sc" id="66"></a><a class="ms" id="p_33Y2_555"></a>Sabbesaṃ cavantānaṃ asaññasattaṃ upapajjantānaṃ tesaṃ saññākkhandho uppajjittha, no ca tesaṃ vedanākkhandho uppajjati. Catuvokāraṃ pañcavokāraṃ upapajjantānaṃ tesaṃ saññākkhandho ca uppajjittha vedanākkhandho ca uppajjati.</p>
<h3>2.2.1.4.2. Anulomaokāsa</h3>
<p><a class="sc" id="67"></a><a class="ms" id="p_33Y2_556"></a><a class="msdiv" id="msdiv70"></a>» Yattha rūpakkhandho uppajjati tattha vedanākkhandho uppajjitthāti?</p>
<p><a class="sc" id="68"></a><a class="ms" id="p_33Y2_557"></a>Asaññasatte tattha rūpakkhandho uppajjati, no ca tattha vedanākkhandho uppajjittha. Pañcavokāre tattha rūpakkhandho ca uppajjati vedanākkhandho ca uppajjittha.</p>
<p><a class="sc" id="69"></a><a class="ms" id="p_33Y2_558"></a>« Yattha vā pana vedanākkhandho uppajjittha tattha rūpakkhandho uppajjatīti?</p>
<p><a class="sc" id="70"></a><a class="pts" id="pts1.24"></a><a class="ms" id="p_33Y2_559"></a>Arūpe tattha vedanākkhandho uppajjittha, no ca tattha rūpakkhandho uppajjati. Pañcavokāre tattha vedanākkhandho ca uppajjittha rūpakkhandho ca uppajjati.</p>
<p><a class="sc" id="71"></a><a class="ms" id="p_33Y2_560"></a><a class="msdiv" id="msdiv71"></a>» Yattha vedanākkhandho uppajjati tattha saññākkhandho uppajjitthāti? Āmantā.</p>
<p><a class="sc" id="72"></a><a class="ms" id="p_33Y2_561"></a>« Yattha vā pana saññākkhandho uppajjittha tattha vedanākkhandho uppajjatīti? Āmantā.</p>
<h3>2.2.1.4.3. Anu­loma­pug­galokāsa</h3>
<p><a class="sc" id="73"></a><a class="ms" id="p_33Y2_562"></a><a class="msdiv" id="msdiv72"></a>» Yassa yattha rūpakkhandho uppajjati tassa tattha vedanākkhandho uppajjitthāti?</p>
<p><a class="sc" id="74"></a><a class="ms" id="p_33Y2_563"></a>Suddhāvāsaṃ upapajjantānaṃ asaññasattaṃ upapajjantānaṃ tesaṃ tattha rūpakkhandho uppajjati, no ca tesaṃ tattha vedanākkhandho uppajjittha. Itaresaṃ pañcavokāraṃ upapajjantānaṃ tesaṃ tattha rūpakkhandho ca uppajjati vedanākkhandho ca uppajjittha.</p>
<p><a class="sc" id="75"></a><a class="ms" id="p_33Y2_564"></a>« Yassa vā pana yattha vedanākkhandho uppajjittha tassa tattha rūpakkhandho uppajjatīti?</p>
<p><a class="sc" id="76"></a><a class="ms" id="p_33Y2_565"></a>Pañcavokārā cavantānaṃ arūpānaṃ tesaṃ tattha vedanākkhandho uppajjittha, no ca tesaṃ tattha rūpakkhandho uppajjati. Pañcavokāraṃ upapajjantānaṃ tesaṃ tattha vedanākkhandho ca uppajjittha rūpakkhandho ca uppajjati.</p>
<p><a class="sc" id="77"></a><a class="ms" id="p_33Y2_566"></a><a class="msdiv" id="msdiv73"></a>» Yassa yattha vedanākkhandho uppajjati tassa tattha saññākkhandho uppajjitthāti?</p>
<p><a class="sc" id="78"></a><a class="ms" id="p_33Y2_567"></a>Suddhāvāsaṃ upapajjantānaṃ tesaṃ tattha vedanākkhandho uppajjati, no ca tesaṃ tattha saññākkhandho uppajjittha. Itaresaṃ catuvokāraṃ pañcavokāraṃ upapajjantānaṃ tesaṃ tattha vedanākkhandho ca uppajjati saññākkhandho ca uppajjittha.</p>
<p><a class="sc" id="79"></a><a class="ms" id="p_33Y2_568"></a>« Yassa vā pana yattha saññākkhandho uppajjittha tassa tattha vedanākkhandho uppajjatīti?</p>
<p><a class="sc" id="80"></a><a class="ms" id="p_33Y2_569"></a>Catuvokārā pañcavokārā cavantānaṃ tesaṃ tattha saññākkhandho uppajjittha, no ca tesaṃ tattha vedanākkhandho uppajjati. Catuvokāraṃ pañcavokāraṃ upapajjantānaṃ tesaṃ tattha saññākkhandho ca uppajjittha vedanākkhandho ca uppajjati.</p>
<h3>2.2.1.4.4. Pac­canī­ka­puggala</h3>
<p><a class="sc" id="81"></a><a class="ms" id="p_33Y2_570"></a><a class="msdiv" id="msdiv74"></a>» Yassa rūpakkhandho nuppajjati tassa vedanākkhandho nuppajjitthāti? Uppajjittha.</p>
<p><a class="sc" id="82"></a><a class="ms" id="p_33Y2_571"></a>« Yassa vā pana vedanākkhandho nuppajjittha tassa rūpakkhandho nuppajjatīti? Natthi.</p>
<p><a class="sc" id="83"></a><a class="ms" id="p_33Y2_572"></a><a class="msdiv" id="msdiv75"></a>» Yassa vedanākkhandho nuppajjati tassa saññākkhandho nuppajjitthāti? Uppajjittha.</p>
<p><a class="sc" id="84"></a><a class="ms" id="p_33Y2_573"></a>« Yassa vā pana saññākkhandho nuppajjittha tassa vedanākkhandho nuppajjatīti? Natthi.</p>
<h3>2.2.1.4.5. Paccanīkaokāsa</h3>
<p><a class="sc" id="85"></a><a class="pts" id="pts1.25"></a><a class="ms" id="p_33Y2_574"></a><a class="msdiv" id="msdiv76"></a>» Yattha rūpakkhandho nuppajjati tattha vedanākkhandho nuppajjitthāti? Uppajjittha.</p>
<p><a class="sc" id="86"></a><a class="ms" id="p_33Y2_575"></a>« Yattha vā pana vedanākkhandho nuppajjittha tattha rūpakkhandho nuppajjatīti? Uppajjati.</p>
<p><a class="sc" id="87"></a><a class="ms" id="p_33Y2_576"></a><a class="msdiv" id="msdiv77"></a>» Yattha vedanākkhandho nuppajjati tattha saññākkhandho nuppajjitthāti? Āmantā.</p>
<p><a class="sc" id="88"></a><a class="ms" id="p_33Y2_577"></a>« Yattha vā pana saññākkhandho nuppajjittha tattha vedanākkhandho nuppajjatīti? Āmantā.</p>
<h3>2.2.1.4.6. Pac­canī­ka­pug­galokāsa</h3>
<p><a class="sc" id="89"></a><a class="ms" id="p_33Y2_578"></a><a class="msdiv" id="msdiv78"></a>» Yassa yattha rūpakkhandho nuppajjati tassa tattha vedanākkhandho nuppajjitthāti?</p>
<p><a class="sc" id="90"></a><a class="ms" id="p_33Y2_579"></a>Pañcavokārā cavantānaṃ arūpānaṃ tesaṃ tattha rūpakkhandho nuppajjati, no ca tesaṃ tattha vedanākkhandho nuppajjittha. Suddhāvāse pari­nib­bantā­naṃ asaññasattā cavantānaṃ tesaṃ tattha rūpakkhandho ca nuppajjati vedanākkhandho ca nuppajjittha.</p>
<p><a class="sc" id="91"></a><a class="ms" id="p_33Y2_580"></a>« Yassa vā pana yattha vedanākkhandho nuppajjittha tassa tattha rūpakkhandho nuppajjatīti?</p>
<p><a class="sc" id="92"></a><a class="ms" id="p_33Y2_581"></a>Suddhāvāsaṃ upapajjantānaṃ asaññasattaṃ upapajjantānaṃ tesaṃ tattha vedanākkhandho nuppajjittha, no ca tesaṃ tattha rūpakkhandho nuppajjati. Suddhāvāse pari­nib­bantā­naṃ asaññasattā cavantānaṃ tesaṃ tattha vedanākkhandho ca nuppajjittha rūpakkhandho ca nuppajjati.</p>
<p><a class="sc" id="93"></a><a class="ms" id="p_33Y2_582"></a><a class="msdiv" id="msdiv79"></a>» Yassa yattha vedanākkhandho nuppajjati tassa tattha saññākkhandho nuppajjitthāti?</p>
<p><a class="sc" id="94"></a><a class="ms" id="p_33Y2_583"></a>Catuvokārā pañcavokārā cavantānaṃ tesaṃ tattha vedanākkhandho nuppajjati, no ca tesaṃ tattha saññākkhandho nuppajjittha. Suddhāvāse pari­nib­bantā­naṃ asaññasattānaṃ tesaṃ tattha vedanākkhandho ca nuppajjati saññākkhandho ca nuppajjittha.</p>
<p><a class="sc" id="95"></a><a class="ms" id="p_33Y2_584"></a>« Yassa vā pana yattha saññākkhandho nuppajjittha tassa tattha vedanākkhandho nuppajjatīti?</p>
<p><a class="sc" id="96"></a><a class="ms" id="p_33Y2_585"></a>Suddhāvāsaṃ upapajjantānaṃ tesaṃ tattha saññākkhandho nuppajjittha, no ca tesaṃ tattha vedanākkhandho nuppajjati. Suddhāvāse pari­nib­bantā­naṃ <span class="var" title="asaññasattā cavantānaṃ (bj, s1) | asaññasattānaṃ cavantānaṃ (pts1)" id="note3">asaññasattānaṃ</span> tesaṃ tattha saññākkhandho ca nuppajjittha vedanākkhandho ca nuppajjati.</p>
<h2>2.2.1.5. ­Pac­cup­pan­nā­nāgata­vāra</h2>
<h3>2.2.1.5.1. Anulomapuggala</h3>
<p><a class="sc" id="97"></a><a class="ms" id="p_33Y2_586"></a><a class="msdiv" id="msdiv80"></a>» Yassa rūpakkhandho uppajjati tassa vedanākkhandho uppajjissatīti?</p>
<p><a class="sc" id="98"></a><a class="pts" id="pts1.26"></a><a class="ms" id="p_33Y2_587"></a>Pacchi­ma­bhavi­kānaṃ pañcavokāraṃ upapajjantānaṃ tesaṃ rūpakkhandho uppajjati, no ca tesaṃ vedanākkhandho uppajjissati. Itaresaṃ pañcavokāraṃ upapajjantānaṃ asaññasattaṃ upapajjantānaṃ tesaṃ rūpakkhandho ca uppajjati vedanākkhandho ca uppajjissati.</p>
<p><a class="sc" id="99"></a><a class="ms" id="p_33Y2_588"></a>« Yassa vā pana vedanākkhandho uppajjissati tassa rūpakkhandho uppajjatīti?</p>
<p><a class="sc" id="100"></a><a class="ms" id="p_33Y2_589"></a>Sabbesaṃ cavantānaṃ arūpaṃ upapajjantānaṃ tesaṃ vedanākkhandho uppajjissati, no ca tesaṃ rūpakkhandho uppajjati. Pañcavokāraṃ upapajjantānaṃ asaññasattaṃ upapajjantānaṃ tesaṃ vedanākkhandho ca uppajjissati rūpakkhandho ca uppajjati.</p>
<p><a class="sc" id="101"></a><a class="ms" id="p_33Y2_590"></a><a class="msdiv" id="msdiv81"></a>» Yassa vedanākkhandho uppajjati tassa saññākkhandho uppajjissatīti?</p>
<p><a class="sc" id="102"></a><a class="ms" id="p_33Y2_591"></a>Pacchi­ma­bhavi­kānaṃ upapajjantānaṃ tesaṃ vedanākkhandho uppajjati, no ca tesaṃ saññākkhandho uppajjissati. Itaresaṃ catuvokāraṃ pañcavokāraṃ upapajjantānaṃ tesaṃ vedanākkhandho ca uppajjati saññākkhandho ca uppajjissati.</p>
<p><a class="sc" id="103"></a><a class="ms" id="p_33Y2_592"></a>« Yassa vā pana saññākkhandho uppajjissati tassa vedanākkhandho uppajjatīti?</p>
<p><a class="sc" id="104"></a><a class="ms" id="p_33Y2_593"></a>Sabbesaṃ cavantānaṃ asaññasattaṃ upapajjantānaṃ tesaṃ saññākkhandho uppajjissati, no ca tesaṃ vedanākkhandho uppajjati. Catuvokāraṃ pañcavokāraṃ upapajjantānaṃ tesaṃ saññākkhandho ca uppajjissati vedanākkhandho ca uppajjati.</p>
<h3>2.2.1.5.2. Anulomaokāsa</h3>
<p><a class="sc" id="105"></a><a class="ms" id="p_33Y2_594"></a><a class="msdiv" id="msdiv82"></a>» Yattha rūpakkhandho uppajjati tattha vedanākkhandho uppajjissatīti?</p>
<p><a class="sc" id="106"></a><a class="ms" id="p_33Y2_595"></a>Asaññasatte tattha rūpakkhandho uppajjati, no ca tattha vedanākkhandho uppajjissati. Pañcavokāre tattha rūpakkhandho ca uppajjati vedanākkhandho ca uppajjissati.</p>
<p><a class="sc" id="107"></a><a class="ms" id="p_33Y2_596"></a>« Yattha vā pana vedanākkhandho uppajjissati tattha rūpakkhandho uppajjatīti?</p>
<p><a class="sc" id="108"></a><a class="ms" id="p_33Y2_597"></a>Arūpe tattha vedanākkhandho uppajjissati, no ca tattha rūpakkhandho uppajjati. Pañcavokāre tattha vedanākkhandho ca uppajjissati rūpakkhandho ca uppajjati.</p>
<p><a class="sc" id="109"></a><a class="ms" id="p_33Y2_598"></a><a class="msdiv" id="msdiv83"></a>» Yattha vedanākkhandho uppajjati tattha saññākkhandho uppajjissatīti? Āmantā.</p>
<p><a class="sc" id="110"></a><a class="ms" id="p_33Y2_599"></a>« Yattha vā pana saññākkhandho uppajjissati tattha vedanākkhandho uppajjatīti? Āmantā.</p>
<h3>2.2.1.5.3. Anu­loma­pug­galokāsa</h3>
<p><a class="sc" id="111"></a><a class="ms" id="p_33Y2_600"></a><a class="msdiv" id="msdiv84"></a>» Yassa yattha rūpakkhandho uppajjati tassa tattha vedanākkhandho uppajjissatīti?</p>
<p><a class="sc" id="112"></a><a class="ms" id="p_33Y2_601"></a>Pacchi­ma­bhavi­kānaṃ pañcavokāraṃ upapajjantānaṃ asaññasattaṃ upapajjantānaṃ tesaṃ tattha rūpakkhandho uppajjati, no ca tesaṃ tattha vedanākkhandho uppajjissati. Itaresaṃ pañcavokāraṃ upapajjantānaṃ tesaṃ tattha rūpakkhandho ca uppajjati vedanākkhandho ca uppajjissati.</p>
<p><a class="sc" id="113"></a><a class="ms" id="p_33Y2_602"></a>« Yassa vā pana yattha vedanākkhandho uppajjissati tassa tattha rūpakkhandho uppajjatīti?</p>
<p><a class="sc" id="114"></a><a class="ms" id="p_33Y2_603"></a>Pañcavokārā cavantānaṃ arūpānaṃ tesaṃ tattha vedanākkhandho uppajjissati, no ca tesaṃ tattha rūpakkhandho uppajjati. Pañcavokāraṃ upapajjantānaṃ tesaṃ tattha vedanākkhandho ca uppajjissati rūpakkhandho ca uppajjati.</p>
<p><a class="sc" id="115"></a><a class="pts" id="pts1.27"></a><a class="ms" id="p_33Y2_604"></a><a class="msdiv" id="msdiv85"></a>» Yassa yattha vedanākkhandho uppajjati tassa tattha saññākkhandho uppajjissatīti?</p>
<p><a class="sc" id="116"></a><a class="ms" id="p_33Y2_605"></a>Pacchi­ma­bhavi­kānaṃ upapajjantānaṃ tesaṃ tattha vedanākkhandho uppajjati, no ca tesaṃ tattha saññākkhandho uppajjissati. Itaresaṃ catuvokāraṃ pañcavokāraṃ upapajjantānaṃ tesaṃ tattha vedanākkhandho ca uppajjati saññākkhandho ca uppajjissati.</p>
<p><a class="sc" id="117"></a><a class="ms" id="p_33Y2_606"></a>« Yassa vā pana yattha saññākkhandho uppajjissati tassa tattha vedanākkhandho uppajjatīti?</p>
<p><a class="sc" id="118"></a><a class="ms" id="p_33Y2_607"></a>Catuvokārā pañcavokārā cavantānaṃ tesaṃ tattha saññākkhandho uppajjissati, no ca tesaṃ tattha vedanākkhandho uppajjati. Catuvokāraṃ pañcavokāraṃ upapajjantānaṃ tesaṃ tattha saññākkhandho ca uppajjissati vedanākkhandho ca uppajjati.</p>
<h3>2.2.1.5.4. Pac­canī­ka­puggala</h3>
<p><a class="sc" id="119"></a><a class="ms" id="p_33Y2_608"></a><a class="msdiv" id="msdiv86"></a>» Yassa rūpakkhandho nuppajjati tassa vedanākkhandho ­nup­paj­jis­sa­tīti?</p>
<p><a class="sc" id="120"></a><a class="ms" id="p_33Y2_609"></a>Sabbesaṃ cavantānaṃ arūpaṃ upapajjantānaṃ tesaṃ rūpakkhandho nuppajjati, no ca tesaṃ vedanākkhandho nuppajjissati. Pañcavokāre pari­nib­bantā­naṃ arūpe pacchi­ma­bhavi­kānaṃ tesaṃ rūpakkhandho ca nuppajjati vedanākkhandho ca nuppajjissati.</p>
<p><a class="sc" id="121"></a><a class="ms" id="p_33Y2_610"></a>« Yassa vā pana vedanākkhandho nuppajjissati tassa rūpakkhandho nuppajjatīti?</p>
<p><a class="sc" id="122"></a><a class="ms" id="p_33Y2_611"></a>Pacchi­ma­bhavi­kānaṃ pañcavokāraṃ upapajjantānaṃ tesaṃ vedanākkhandho nuppajjissati, no ca tesaṃ rūpakkhandho nuppajjati. Pañcavokāre pari­nib­bantā­naṃ arūpe pacchi­ma­bhavi­kānaṃ tesaṃ vedanākkhandho ca nuppajjissati rūpakkhandho ca nuppajjati.</p>
<p><a class="sc" id="123"></a><a class="ms" id="p_33Y2_612"></a><a class="msdiv" id="msdiv87"></a>» Yassa vedanākkhandho nuppajjati tassa saññākkhandho ­nup­paj­jis­sa­tīti?</p>
<p><a class="sc" id="124"></a><a class="ms" id="p_33Y2_613"></a>Sabbesaṃ cavantānaṃ asaññasattaṃ upapajjantānaṃ tesaṃ vedanākkhandho nuppajjati, no ca tesaṃ saññākkhandho nuppajjissati. Pari­nib­bantā­naṃ tesaṃ vedanākkhandho ca nuppajjati saññākkhandho ca nuppajjissati.</p>
<p><a class="sc" id="125"></a><a class="ms" id="p_33Y2_614"></a>« Yassa vā pana saññākkhandho nuppajjissati tassa vedanākkhandho nuppajjatīti?</p>
<p><a class="sc" id="126"></a><a class="ms" id="p_33Y2_615"></a><span class="var" title="pacchi­ma­bhavi­kānaṃ pañcavokāraṃ upapajjantānaṃ (bj, s1-3) | pacchi­ma­bhavi­kānaṃ pañcavokāran uppajjantānaṃ (pts1)" id="note4">Pacchi­ma­bhavi­kānaṃ upapajjantānaṃ</span> tesaṃ saññākkhandho nuppajjissati, no ca tesaṃ vedanākkhandho nuppajjati. Pari­nib­bantā­naṃ tesaṃ saññākkhandho ca nuppajjissati vedanākkhandho ca nuppajjati.</p>
<h3>2.2.1.5.5. Paccanīkaokāsa</h3>
<p><a class="sc" id="127"></a><a class="ms" id="p_33Y2_616"></a><a class="msdiv" id="msdiv88"></a>» Yattha rūpakkhandho nuppajjati tattha vedanākkhandho ­nup­paj­jis­sa­tīti? Uppajjissati.</p>
<p><a class="sc" id="128"></a><a class="ms" id="p_33Y2_617"></a>« Yattha vā pana vedanākkhandho nuppajjissati tattha rūpakkhandho nuppajjatīti? Uppajjati.</p>
<p><a class="sc" id="129"></a><a class="pts" id="pts1.28"></a><a class="ms" id="p_33Y2_618"></a><a class="msdiv" id="msdiv89"></a>» Yattha vedanākkhandho nuppajjati tattha saññākkhandho ­nup­paj­jis­sa­tīti? Āmantā.</p>
<p><a class="sc" id="130"></a><a class="ms" id="p_33Y2_619"></a>« Yattha vā pana saññākkhandho nuppajjissati tattha vedanākkhandho nuppajjatīti? Āmantā.</p>
<h3>2.2.1.5.6. Pac­canī­ka­pug­galokāsa</h3>
<p><a class="sc" id="131"></a><a class="ms" id="p_33Y2_620"></a><a class="msdiv" id="msdiv90"></a>» Yassa yattha rūpakkhandho nuppajjati tassa tattha vedanākkhandho ­nup­paj­jis­sa­tīti?</p>
<p><a class="sc" id="132"></a><a class="ms" id="p_33Y2_621"></a>Pañcavokārā cavantānaṃ arūpānaṃ tesaṃ tattha rūpakkhandho nuppajjati, no ca tesaṃ tattha vedanākkhandho nuppajjissati. Pañcavokāre pari­nib­bantā­naṃ arūpe pacchi­ma­bhavi­kānaṃ asaññasattā cavantānaṃ tesaṃ tattha rūpakkhandho ca nuppajjati vedanākkhandho ca nuppajjissati.</p>
<p><a class="sc" id="133"></a><a class="ms" id="p_33Y2_622"></a>« Yassa vā pana yattha vedanākkhandho nuppajjissati tassa tattha rūpakkhandho nuppajjatīti?</p>
<p><a class="sc" id="134"></a><a class="ms" id="p_33Y2_623"></a>Pacchi­ma­bhavi­kānaṃ pañcavokāraṃ upapajjantānaṃ asaññasattaṃ upapajjantānaṃ tesaṃ tattha vedanākkhandho nuppajjissati, no ca tesaṃ tattha rūpakkhandho nuppajjati. Pañcavokāre pari­nib­bantā­naṃ arūpe pacchi­ma­bhavi­kānaṃ asaññasattā cavantānaṃ tesaṃ tattha vedanākkhandho ca nuppajjissati rūpakkhandho ca nuppajjati.</p>
<p><a class="sc" id="135"></a><a class="ms" id="p_33Y2_624"></a><a class="msdiv" id="msdiv91"></a>» Yassa yattha vedanākkhandho nuppajjati tassa tattha saññākkhandho ­nup­paj­jis­sa­tīti?</p>
<p><a class="sc" id="136"></a><a class="ms" id="p_33Y2_625"></a>Catuvokārā pañcavokārā cavantānaṃ tesaṃ tattha vedanākkhandho nuppajjati, no ca tesaṃ tattha saññākkhandho nuppajjissati. Pari­nib­bantā­naṃ asaññasattānaṃ tesaṃ tattha vedanākkhandho ca nuppajjati saññākkhandho ca nuppajjissati.</p>
<p><a class="sc" id="137"></a><a class="ms" id="p_33Y2_626"></a>« Yassa vā pana yattha saññākkhandho nuppajjissati tassa tattha vedanākkhandho nuppajjatīti?</p>
<p><a class="sc" id="138"></a><a class="ms" id="p_33Y2_627"></a>Pacchi­ma­bhavi­kānaṃ upapajjantānaṃ tesaṃ tattha saññākkhandho nuppajjissati, no ca tesaṃ tattha vedanākkhandho nuppajjati. Pari­nib­bantā­naṃ asaññasattānaṃ tesaṃ tattha saññākkhandho ca nuppajjissati vedanākkhandho ca nuppajjati.</p>
<h2>2.2.1.6. Atī­tā­nāga­ta­vāra</h2>
<h3>2.2.1.6.1. Anulomapuggala</h3>
<p><a class="sc" id="139"></a><a class="ms" id="p_33Y2_628"></a><a class="msdiv" id="msdiv92"></a>» Yassa rūpakkhandho uppajjittha tassa vedanākkhandho uppajjissatīti?</p>
<p><a class="sc" id="140"></a><a class="ms" id="p_33Y2_629"></a>Pacchi­ma­bhavi­kānaṃ tesaṃ rūpakkhandho uppajjittha, no ca tesaṃ vedanākkhandho uppajjissati. Itaresaṃ tesaṃ rūpakkhandho ca uppajjittha vedanākkhandho ca uppajjissati.</p>
<p><a class="sc" id="141"></a><a class="ms" id="p_33Y2_630"></a>« Yassa vā pana vedanākkhandho uppajjissati tassa rūpakkhandho uppajjitthāti? Āmantā.</p>
<p><a class="sc" id="142"></a><a class="pts" id="pts1.29"></a><a class="ms" id="p_33Y2_631"></a><a class="msdiv" id="msdiv93"></a>» Yassa vedanākkhandho uppajjittha tassa saññākkhandho uppajjissatīti?</p>
<p><a class="sc" id="143"></a><a class="ms" id="p_33Y2_632"></a>Pacchi­ma­bhavi­kānaṃ tesaṃ vedanākkhandho uppajjittha, no ca tesaṃ saññākkhandho uppajjissati. Itaresaṃ tesaṃ vedanākkhandho ca uppajjittha saññākkhandho ca uppajjissati.</p>
<p><a class="sc" id="144"></a><a class="ms" id="p_33Y2_633"></a>« Yassa vā pana saññākkhandho uppajjissati tassa vedanākkhandho uppajjitthāti? Āmantā.</p>
<h3>2.2.1.6.2. Anulomaokāsa</h3>
<p><a class="sc" id="145"></a><a class="ms" id="p_33Y2_634"></a><a class="msdiv" id="msdiv94"></a>» Yattha rūpakkhandho uppajjittha tattha vedanākkhandho uppajjissatīti?</p>
<p><a class="sc" id="146"></a><a class="ms" id="p_33Y2_635"></a>Asaññasatte tattha rūpakkhandho uppajjittha, no ca tattha vedanākkhandho uppajjissati. Pañcavokāre tattha rūpakkhandho ca uppajjittha vedanākkhandho ca uppajjissati.</p>
<p><a class="sc" id="147"></a><a class="ms" id="p_33Y2_636"></a>« Yattha vā pana vedanākkhandho uppajjissati tattha rūpakkhandho uppajjitthāti?</p>
<p><a class="sc" id="148"></a><a class="ms" id="p_33Y2_637"></a>Arūpe tattha vedanākkhandho uppajjissati, no ca tattha rūpakkhandho uppajjittha. Pañcavokāre tattha vedanākkhandho ca uppajjissati rūpakkhandho ca uppajjittha.</p>
<p><a class="sc" id="149"></a><a class="ms" id="p_33Y2_638"></a><a class="msdiv" id="msdiv95"></a>» Yattha vedanākkhandho uppajjittha tattha saññākkhandho uppajjissatīti? Āmantā.</p>
<p><a class="sc" id="150"></a><a class="ms" id="p_33Y2_639"></a>« Yattha vā pana saññākkhandho uppajjissati tattha vedanākkhandho uppajjitthāti? Āmantā.</p>
<h3>2.2.1.6.3. Anu­loma­pug­galokāsa</h3>
<p><a class="sc" id="151"></a><a class="ms" id="p_33Y2_640"></a><a class="msdiv" id="msdiv96"></a>» Yassa yattha rūpakkhandho uppajjittha tassa tattha vedanākkhandho uppajjissatīti?</p>
<p><a class="sc" id="152"></a><a class="ms" id="p_33Y2_641"></a>Pañcavokāre pacchi­ma­bhavi­kānaṃ asaññasattānaṃ tesaṃ tattha rūpakkhandho uppajjittha, no ca tesaṃ tattha vedanākkhandho uppajjissati. Itaresaṃ pañcavokārānaṃ tesaṃ tattha rūpakkhandho ca uppajjittha vedanākkhandho ca uppajjissati.</p>
<p><a class="sc" id="153"></a><a class="ms" id="p_33Y2_642"></a>« Yassa vā pana yattha vedanākkhandho uppajjissati tassa tattha rūpakkhandho uppajjitthāti?</p>
<p><a class="sc" id="154"></a><a class="ms" id="p_33Y2_643"></a>Arūpānaṃ tesaṃ tattha vedanākkhandho uppajjissati, no ca tesaṃ tattha rūpakkhandho uppajjittha. Pañcavokārānaṃ tesaṃ tattha vedanākkhandho ca uppajjissati rūpakkhandho ca uppajjittha.</p>
<p><a class="sc" id="155"></a><a class="ms" id="p_33Y2_644"></a><a class="msdiv" id="msdiv97"></a>» Yassa yattha vedanākkhandho uppajjittha tassa tattha saññākkhandho uppajjissatīti?</p>
<p><a class="sc" id="156"></a><a class="ms" id="p_33Y2_645"></a>Pacchi­ma­bhavi­kānaṃ tesaṃ tattha vedanākkhandho uppajjittha, no ca tesaṃ tattha saññākkhandho uppajjissati. Itaresaṃ catuvokārānaṃ pañcavokārānaṃ tesaṃ tattha vedanākkhandho ca uppajjittha saññākkhandho ca uppajjissati.</p>
<p><a class="sc" id="157"></a><a class="ms" id="p_33Y2_646"></a>« Yassa vā pana yattha saññākkhandho uppajjissati tassa tattha vedanākkhandho uppajjitthāti? Āmantā.</p>
<h3>2.2.1.6.4. Pac­canī­ka­puggala</h3>
<p><a class="sc" id="158"></a><a class="ms" id="p_33Y2_647"></a><a class="msdiv" id="msdiv98"></a>» Yassa rūpakkhandho nuppajjittha tassa vedanākkhandho ­nup­paj­jis­sa­tīti? Natthi.</p>
<p><a class="sc" id="159"></a><a class="ms" id="p_33Y2_648"></a>« Yassa vā pana vedanākkhandho nuppajjissati tassa rūpakkhandho nuppajjitthāti? Uppajjittha.</p>
<p><a class="sc" id="160"></a><a class="pts" id="pts1.30"></a><a class="ms" id="p_33Y2_649"></a><a class="msdiv" id="msdiv99"></a>» Yassa vedanākkhandho nuppajjittha tassa saññākkhandho ­nup­paj­jis­sa­tīti? Natthi.</p>
<p><a class="sc" id="161"></a><a class="ms" id="p_33Y2_650"></a>« Yassa vā pana saññākkhandho nuppajjissati tassa vedanākkhandho nuppajjitthāti? Uppajjittha.</p>
<h3>2.2.1.6.5. Paccanīkaokāsa</h3>
<p><a class="sc" id="162"></a><a class="ms" id="p_33Y2_651"></a><a class="msdiv" id="msdiv100"></a>» Yattha rūpakkhandho nuppajjittha tattha vedanākkhandho ­nup­paj­jis­sa­tīti? Uppajjissati.</p>
<p><a class="sc" id="163"></a><a class="ms" id="p_33Y2_652"></a>« Yattha vā pana vedanākkhandho nuppajjissati tattha rūpakkhandho nuppajjitthāti? Uppajjittha.</p>
<p><a class="sc" id="164"></a><a class="ms" id="p_33Y2_653"></a><a class="msdiv" id="msdiv101"></a>» Yattha vedanākkhandho nuppajjittha tattha saññākkhandho ­nup­paj­jis­sa­tīti? Āmantā.</p>
<p><a class="sc" id="165"></a><a class="ms" id="p_33Y2_654"></a>« Yattha vā pana saññākkhandho nuppajjissati tattha vedanākkhandho nuppajjitthāti? Āmantā.</p>
<h3>2.2.1.6.6. Pac­canī­ka­pug­galokāsa</h3>
<p><a class="sc" id="166"></a><a class="ms" id="p_33Y2_655"></a><a class="msdiv" id="msdiv102"></a>» Yassa yattha rūpakkhandho nuppajjittha tassa tattha vedanākkhandho ­nup­paj­jis­sa­tīti?</p>
<p><a class="sc" id="167"></a><a class="ms" id="p_33Y2_656"></a>Arūpānaṃ tesaṃ tattha rūpakkhandho nuppajjittha, no ca tesaṃ tattha vedanākkhandho nuppajjissati. Suddhāvāsānaṃ arūpe pacchi­ma­bhavi­kānaṃ tesaṃ tattha rūpakkhandho ca nuppajjittha vedanākkhandho ca nuppajjissati.</p>
<p><a class="sc" id="168"></a><a class="ms" id="p_33Y2_657"></a>« Yassa vā pana yattha vedanākkhandho nuppajjissati tassa tattha rūpakkhandho nuppajjitthāti?</p>
<p><a class="sc" id="169"></a><a class="ms" id="p_33Y2_658"></a>Pañcavokāre pacchi­ma­bhavi­kānaṃ asaññasattānaṃ tesaṃ tattha vedanākkhandho nuppajjissati, no ca tesaṃ tattha rūpakkhandho nuppajjittha. Suddhāvāsānaṃ arūpe pacchi­ma­bhavi­kānaṃ tesaṃ tattha vedanākkhandho ca nuppajjissati rūpakkhandho ca nuppajjittha.</p>
<p><a class="sc" id="170"></a><a class="ms" id="p_33Y2_659"></a><a class="msdiv" id="msdiv103"></a>» Yassa yattha vedanākkhandho nuppajjittha tassa tattha saññākkhandho ­nup­paj­jis­sa­tīti? Āmantā.</p>
<p><a class="sc" id="171"></a><a class="ms" id="p_33Y2_660"></a>« Yassa vā pana yattha saññākkhandho nuppajjissati tassa tattha vedanākkhandho nuppajjitthāti?</p>
<p><a class="sc" id="172"></a><a class="ms" id="p_33Y2_661"></a>Pacchi­ma­bhavi­kānaṃ tesaṃ tattha saññākkhandho nuppajjissati, no ca tesaṃ tattha vedanākkhandho nuppajjittha. Suddhāvāsānaṃ asaññasattānaṃ tesaṃ tattha saññākkhandho ca nuppajjissati vedanākkhandho ca nuppajjittha.</p>
<p class="endsutta"><a class="sc" id="173"></a><a class="ms" id="p_33Y2_662"></a>Uppādavāro niṭṭhito.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
