<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="ya10.3.3">
<article>
<div class="hgroup">
<p class="division">
Indriyayamaka</p>
<p>
Pariññāvāra</p>
<h1> Anāgatavāra</h1>
</div>
<h2>1 Anuloma</h2>
<p>
<a class="ms" id="p_35Y10_4157"></a><a class="msdiv" id="msdiv451"></a>
<a class="sc" id="1"></a>»  Yo cakkhundriyaṃ parijānissati so domanassindriyaṃ
pajahissatīti?</p>
<p>
<a class="ms" id="p_35Y10_4158"></a><a class="sc" id="2"></a>Dve puggalā
cakkhundriyaṃ parijānissanti, no ca domanassindriyaṃ pajahissanti. Pañca
puggalā cakkhundriyañca parijānissanti domanassindriyañca pajahissanti.</p>
<p>
<a class="ms" id="p_35Y10_4159"></a><a class="sc" id="3"></a>«  Yo vā pana
domanassindriyaṃ pajahissati so cakkhundriyaṃ parijānissatīti? Āmantā.</p>
<p>
<a class="ms" id="p_35Y10_4160"></a><a class="sc" id="4"></a>»  Yo
cakkhundriyaṃ parijānissati so anaññātaññassāmītindriyaṃ bhāvessatīti?</p>
<p>
<a class="ms" id="p_35Y10_4161"></a><a class="sc" id="5"></a>Cha puggalā
cakkhundriyaṃ parijānissanti, no ca anaññātaññassāmītindriyaṃ bhāvessanti. Ye
puthujjanā maggaṃ paṭilabhissanti te cakkhundriyañca parijānissanti
anaññātaññassāmītindriyañca bhāvessanti.</p>
<p>
<a class="ms" id="p_35Y10_4162"></a><a class="sc" id="6"></a>«  Yo vā pana
anaññātaññassāmītindriyaṃ bhāvessati so cakkhundriyaṃ parijānissatīti? Āmantā.
</p>
<p>
<a class="ms" id="p_35Y10_4163"></a><a class="sc" id="7"></a>»  Yo
cakkhundriyaṃ parijānissati so aññindriyaṃ bhāvessatīti? Āmantā.</p>
<p>
<a class="ms" id="p_35Y10_4164"></a><a class="sc" id="8"></a>«  Yo vā pana
aññindriyaṃ bhāvessati so cakkhundriyaṃ parijānissatīti? Āmantā.</p>
<p>
<a class="ms" id="p_35Y10_4165"></a><a class="sc" id="9"></a>»  Yo
cakkhundriyaṃ parijānissati so aññātāvindriyaṃ sacchikarissatīti? Āmantā.</p>
<p>
<a class="ms" id="p_35Y10_4166"></a><a class="sc" id="10"></a>«  Yo vā pana
aññātāvindriyaṃ sacchikarissati so cakkhundriyaṃ parijānissatīti?</p>
<p>
<a class="ms" id="p_35Y10_4167"></a><a class="sc" id="11"></a>Aggamaggasamaṅgī
aññātāvindriyaṃ sacchikarissati, no ca cakkhundriyaṃ parijānissati. Satta
puggalā aññātāvindriyañca sacchikarissanti cakkhundriyañca parijānissanti.
(Cakkhundriyamūlakaṃ.)</p>
<p>
<a class="ms" id="p_35Y10_4168"></a><a class="msdiv" id="msdiv452"></a>
<a class="sc" id="12"></a>»  Yo domanassindriyaṃ pajahissati so
anaññātaññassāmītindriyaṃ bhāvessatīti?</p>
<p>
<a class="ms" id="p_35Y10_4169"></a><a class="sc" id="13"></a>Cattāro puggalā
domanassindriyaṃ pajahissanti, no ca anaññātaññassāmītindriyaṃ bhāvessanti. Ye
puthujjanā maggaṃ paṭilabhissanti te domanassindriyañca pajahissanti
anaññātaññassāmītindriyañca bhāvessanti.</p>
<p>
<a class="ms" id="p_35Y10_4170"></a><a class="sc" id="14"></a>«  Yo vā pana
anaññātaññassāmītindriyaṃ bhāvessati so domanassindriyaṃ pajahissatīti? Āmantā.
</p>
<p>
<a class="ms" id="p_35Y10_4171"></a><a class="sc" id="15"></a>»  Yo
domanassindriyaṃ pajahissati so aññindriyaṃ bhāvessatīti? Āmantā.</p>
<p>
<a class="ms" id="p_35Y10_4172"></a><a class="sc" id="16"></a>«  Yo vā pana
aññindriyaṃ bhāvessati so domanassindriyaṃ pajahissatīti?</p>
<p>
<a class="ms" id="p_35Y10_4173"></a><a class="sc" id="17"></a>Dve puggalā
aññindriyaṃ bhāvessanti no ca domanassindriyaṃ pajahissanti, pañca puggalā
aññindriyañca bhavissanti domanassindriyañca pajahissanti.</p>
<p>
<a class="ms" id="p_35Y10_4174"></a><a class="sc" id="18"></a>»  Yo
domanassindriyaṃ pajahissati so aññātāvindriyaṃ sacchikarissatīti? Āmantā.</p>
<p>
<a class="ms" id="p_35Y10_4175"></a><a class="sc" id="19"></a>«  Yo vā pana
aññātāvindriyaṃ sacchikarissati so domanassindriyaṃ pajahissatīti?</p>
<p>
<a class="ms" id="p_35Y10_4176"></a><a class="sc" id="20"></a>Tayo puggalā
aññātāvindriyaṃ sacchikarissanti, no ca domanassindriyaṃ pajahissanti. Pañca
puggalā aññātāvindriyañca sacchikarissanti domanassindriyañca pajahissanti.
(Domanassindriyamūlakaṃ.)</p>
<p>
<a class="ms" id="p_35Y10_4177"></a><a class="msdiv" id="msdiv453"></a>
<a class="sc" id="21"></a>»  Yo anaññātaññassāmītindriyaṃ bhāvessati so
aññindriyaṃ bhāvessatīti? Āmantā.</p>
<p>
<a class="ms" id="p_35Y10_4178"></a><a class="sc" id="22"></a>«  Yo vā pana
aññindriyaṃ bhāvessati so anaññātaññassāmītindriyaṃ bhāvessatīti?</p>
<p>
<a class="ms" id="p_35Y10_4179"></a><a class="sc" id="23"></a>Cha puggalā
aññindriyaṃ bhāvessanti, no ca anaññātaññassāmītindriyaṃ bhāvessanti. Ye
puthujjanā maggaṃ paṭilabhissanti te aññindriyañca bhāvessanti
anaññātaññassāmītindriyañca bhāvessanti.</p>
<p>
<a class="ms" id="p_35Y10_4180"></a><a class="sc" id="24"></a>»  Yo
anaññātaññassāmītindriyaṃ bhāvessati so aññātāvindriyaṃ sacchikarissatīti?
Āmantā.</p>
<p>
<a class="ms" id="p_35Y10_4181"></a><a class="sc" id="25"></a>«  Yo vā pana
aññātāvindriyaṃ sacchikarissati so anaññātaññassāmītindriyaṃ bhāvessatīti?</p>
<p>
<a class="ms" id="p_35Y10_4182"></a><a class="sc" id="26"></a>Satta puggalā
aññātāvindriyaṃ sacchikarissanti, no ca anaññātaññassāmītindriyaṃ bhāvessanti.
Ye puthujjanā maggaṃ paṭilabhissanti te aññātāvindriyañca sacchikarissanti
anaññātaññassāmītindriyañca bhāvessanti. (Anaññātaññassāmītindriyamūlakaṃ.)
</p>
<p>
<a class="ms" id="p_35Y10_4183"></a><a class="msdiv" id="msdiv454"></a>
<a class="sc" id="27"></a>»  Yo aññindriyaṃ bhāvessati so aññātāvindriyaṃ
sacchikarissatīti? Āmantā.</p>
<p>
<a class="ms" id="p_35Y10_4184"></a><a class="sc" id="28"></a>«  Yo vā pana
aññātāvindriyaṃ sacchikarissati so aññindriyaṃ bhāvessatīti?</p>
<p>
<a class="ms" id="p_35Y10_4185"></a><a class="sc" id="29"></a>Aggamaggasamaṅgī
aññātāvindriyaṃ sacchikarissati, no ca aññindriyaṃ bhāvessati. Satta puggalā
aññātāvindriyañca sacchikarissanti aññindriyañca bhāvessanti.
(Aññindriyamūlakaṃ.)</p>
<h2>2 Paccanīka</h2>
<p>
<a class="ms" id="p_35Y10_4186"></a><a class="msdiv" id="msdiv455"></a>
<a class="sc" id="30"></a>»  Yo cakkhundriyaṃ na parijānissati so
domanassindriyaṃ nappajahissatīti? Āmantā.</p>
<p>
<a class="ms" id="p_35Y10_4187"></a><a class="sc" id="31"></a>«  Yo vā pana
domanassindriyaṃ nappajahissati so cakkhundriyaṃ na parijānissatīti?</p>
<p>
<a class="ms" id="p_35Y10_4188"></a><a class="sc" id="32"></a>Dve puggalā
domanassindriyaṃ nappajahissanti, no ca cakkhundriyaṃ na parijānissanti. Tayo
puggalā domanassindriyañca nappajahissanti cakkhundriyañca na parijānissanti.
</p>
<p>
<a class="ms" id="p_35Y10_4189"></a><a class="sc" id="33"></a>»  Yo
cakkhundriyaṃ na parijānissati so anaññātaññassāmītindriyaṃ na bhāvessatīti?
Āmantā.</p>
<p>
<a class="ms" id="p_35Y10_4190"></a><a class="sc" id="34"></a>«  Yo vā pana
anaññātaññassāmītindriyaṃ na bhāvessati so cakkhundriyaṃ na parijānissatīti.
</p>
<p>
<a class="ms" id="p_35Y10_4191"></a><a class="sc" id="35"></a>Cha puggalā
anaññātaññassāmītindriyaṃ na bhāvessanti, no ca cakkhundriyaṃ na
parijānissanti. Tayo puggalā anaññātaññassāmītindriyañca na bhāvessanti
cakkhundriyañca na parijānissanti.</p>
<p>
<a class="ms" id="p_35Y10_4192"></a><a class="sc" id="36"></a>»  Yo
cakkhundriyaṃ na parijānissati so aññindriyaṃ na bhāvessatīti? Āmantā.</p>
<p>
<a class="ms" id="p_35Y10_4193"></a><a class="sc" id="37"></a>«  Yo vā pana
aññindriyaṃ na bhāvessati so cakkhundriyaṃ na parijānissatīti? Āmantā.</p>
<p>
<a class="ms" id="p_35Y10_4194"></a><a class="sc" id="38"></a>»  Yo
cakkhundriyaṃ na parijānissati so aññātāvindriyaṃ na sacchikarissatīti?</p>
<p>
<a class="ms" id="p_35Y10_4195"></a><a class="sc" id="39"></a>Aggamaggasamaṅgī
cakkhundriyaṃ na parijānissati, no ca aññātāvindriyaṃ na sacchikarissati. Dve
puggalā cakkhundriyañca na parijānissanti aññātāvindriyañca na
sacchikarissanti.</p>
<p>
<a class="ms" id="p_35Y10_4196"></a><a class="sc" id="40"></a>«  Yo vā pana
aññātāvindriyaṃ na sacchikarissati so cakkhundriyaṃ na parijānissatīti? Āmantā.
(Cakkhundriyamūlakaṃ.)</p>
<p>
<a class="ms" id="p_35Y10_4197"></a><a class="msdiv" id="msdiv456"></a>
<a class="sc" id="41"></a>»  Yo domanassindriyaṃ nappajahissati so
anaññātaññassāmītindriyaṃ na bhāvessatīti? Āmantā.</p>
<p>
<a class="ms" id="p_35Y10_4198"></a><a class="sc" id="42"></a>«  Yo vā pana
anaññātaññassāmītindriyaṃ na bhāvessati so domanassindriyaṃ nappajahissatīti?
</p>
<p>
<a class="ms" id="p_35Y10_4199"></a><a class="sc" id="43"></a>Cattāro puggalā
anaññātaññassāmītindriyaṃ na bhāvessanti, no ca domanassindriyaṃ
nappajahissanti. Pañca puggalā anaññātaññassāmītindriyañca na bhāvessanti
domanassindriyañca nappajahissanti.</p>
<p>
<a class="ms" id="p_35Y10_4200"></a><a class="sc" id="44"></a>»  Yo
domanassindriyaṃ nappajahissati so aññindriyaṃ na bhāvessatīti?</p>
<p>
<a class="ms" id="p_35Y10_4201"></a><a class="sc" id="45"></a>Dve puggalā
domanassindriyaṃ nappajahissanti, no ca aññindriyaṃ na bhāvessanti. Tayo
puggalā domanassindriyañca nappajahissanti aññindriyañca na bhāvessanti.</p>
<p>
<a class="ms" id="p_35Y10_4202"></a><a class="sc" id="46"></a>«  Yo vā pana
aññindriyaṃ na bhāvessati so domanassindriyaṃ nappajahissatīti? Āmantā.</p>
<p>
<a class="ms" id="p_35Y10_4203"></a><a class="sc" id="47"></a>»  Yo
domanassindriyaṃ nappajahissati so aññātāvindriyaṃ na sacchikarissatīti?</p>
<p>
<a class="ms" id="p_35Y10_4204"></a><a class="sc" id="48"></a>Tayo puggalā
domanassindriyaṃ nappajahissanti, no ca aññātāvindriyaṃ na sacchikarissanti.
Dve puggalā domanassindriyañca nappajahissanti aññātāvindriyañca na
sacchikarissanti.</p>
<p>
<a class="ms" id="p_35Y10_4205"></a><a class="sc" id="49"></a>«  Yo vā pana
aññātāvindriyaṃ na sacchikarissati so domanassindriyaṃ nappajahissatīti?
Āmantā. (Domanassindriyamūlakaṃ.)</p>
<p>
<a class="ms" id="p_35Y10_4206"></a><a class="msdiv" id="msdiv457"></a>
<a class="sc" id="50"></a>»  Yo anaññātaññassāmītindriyaṃ na bhāvessati so
aññindriyaṃ na bhāvessatīti?</p>
<p>
<a class="ms" id="p_35Y10_4207"></a><a class="sc" id="51"></a>Cha puggalā
anaññātaññassāmītindriyaṃ na bhāvessanti, no ca aññindriyaṃ na bhāvessanti.
Tayo puggalā anaññātaññassāmītindriyañca na bhāvessanti aññindriyañca na
bhāvessanti.</p>
<p>
<a class="ms" id="p_35Y10_4208"></a><a class="sc" id="52"></a>«  Yo vā pana
aññindriyaṃ na bhāvessati so anaññātaññassāmītindriyaṃ na bhāvessatīti? Āmantā.
</p>
<p>
<a class="ms" id="p_35Y10_4209"></a><a class="sc" id="53"></a>»  Yo
anaññātaññassāmītindriyaṃ na bhāvessati so aññātāvindriyaṃ na
sacchikarissatīti?</p>
<p>
<a class="ms" id="p_35Y10_4210"></a><a class="sc" id="54"></a>Satta puggalā
anaññātaññassāmītindriyaṃ na bhāvessanti, no ca aññātāvindriyaṃ na
sacchikarissanti. Dve puggalā anaññātaññassāmītindriyañca na bhāvessanti
aññātāvindriyañca na sacchikarissanti.</p>
<p>
<a class="ms" id="p_35Y10_4211"></a><a class="sc" id="55"></a>«  Yo vā pana
aññātāvindriyaṃ na sacchikarissati so anaññātaññassāmītindriyaṃ na
bhāvessatīti? Āmantā. (Anaññātaññassāmītindriyamūlakaṃ.)</p>
<p>
<a class="ms" id="p_35Y10_4212"></a><a class="msdiv" id="msdiv458"></a>
<a class="sc" id="56"></a>»  Yo aññindriyaṃ na bhāvessati so aññātāvindriyaṃ na
sacchikarissatīti?</p>
<p>
<a class="ms" id="p_35Y10_4213"></a><a class="sc" id="57"></a>Aggamaggasamaṅgī
aññindriyaṃ na bhāvessati, no ca aññātāvindriyaṃ na sacchikarissati. Dve
puggalā aññindriyañca na bhāvessanti aññātāvindriyañca na sacchikarissanti.
</p>
<p>
<a class="ms" id="p_35Y10_4214"></a><a class="sc" id="58"></a>«  Yo vā pana
aññātāvindriyaṃ na sacchikarissati so aññindriyaṃ na bhāvessatīti? Āmantā.
(Aññindriyamūlakaṃ.)</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>