<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ya5.1.2">
<article>
<div class="hgroup">
<p class="division">5 Saccayamaka</p>
<p>5.1 Paṇṇat­ti­vāra</p>
<h1>5.1.2 Paṇṇat­ti­vāranid­desa</h1>
</div>
<h2>5.1.2.1 Pada­so­dha­na­vāra</h2>
<h3>5.1.2.1.1 Anuloma</h3>
<p><a class="sc" id="1"></a><a class="ms" id="p_33Y5_116"></a><a class="msdiv" id="msdiv10"></a>» Dukkhaṃ dukkhasaccanti? Āmantā.</p>
<p><a class="sc" id="2"></a><a class="ms" id="p_33Y5_117"></a>« Dukkhasaccaṃ dukkhanti?</p>
<p><a class="sc" id="3"></a><a class="ms" id="p_33Y5_118"></a>Kāyikaṃ dukkhaṃ cetasikaṃ dukkhaṃ ṭhapetvā <span class="var" title="avasesaṃ dukkhasaccaṃ dukkhasaccaṃ (s1-3, pts1)" id="note1">avasesaṃ dukkhasaccaṃ</span>, na dukkhaṃ. Kāyikaṃ dukkhaṃ cetasikaṃ dukkhaṃ dukkhañceva dukkhasaccañca.</p>
<p><a class="sc" id="4"></a><a class="ms" id="p_33Y5_119"></a>» Samudayo samuda­ya­saccanti?</p>
<p><a class="sc" id="5"></a><a class="ms" id="p_33Y5_120"></a>Samudayasaccaṃ ṭhapetvā avaseso samudayo, na samudayasaccaṃ. Samudayasaccaṃ samudayo ceva samuda­ya­saccañca.</p>
<p><a class="sc" id="6"></a><a class="ms" id="p_33Y5_121"></a>« Samudayasaccaṃ samudayoti? Āmantā.</p>
<p><a class="sc" id="7"></a><a class="ms" id="p_33Y5_122"></a>» Nirodho nirodha­saccanti?</p>
<p><a class="sc" id="8"></a><a class="pts" id="pts1.175"></a><a class="ms" id="p_33Y5_123"></a>Nirodhasaccaṃ ṭhapetvā avaseso nirodho, na nirodhasaccaṃ. Nirodhasaccaṃ nirodho ceva nirodha­saccañca.</p>
<p><a class="sc" id="9"></a><a class="ms" id="p_33Y5_124"></a>« Nirodhasaccaṃ nirodhoti? Āmantā.</p>
<p><a class="sc" id="10"></a><a class="ms" id="p_33Y5_125"></a>» Maggo maggasaccanti?</p>
<p><a class="sc" id="11"></a><a class="ms" id="p_33Y5_126"></a>Maggasaccaṃ ṭhapetvā avaseso maggo, na maggasaccaṃ. Maggasaccaṃ maggo ceva maggasaccañca.</p>
<p><a class="sc" id="12"></a><a class="ms" id="p_33Y5_127"></a>« Maggasaccaṃ maggoti? Āmantā.</p>
<h3>5.1.2.1.2 Paccanīka</h3>
<p><a class="sc" id="13"></a><a class="ms" id="p_33Y5_128"></a><a class="msdiv" id="msdiv11"></a>» Na dukkhaṃ na dukkhasaccanti?</p>
<p><a class="sc" id="14"></a><a class="ms" id="p_33Y5_129"></a>Kāyikaṃ dukkhaṃ cetasikaṃ dukkhaṃ ṭhapetvā <span class="var" title="avasesaṃ dukkhasaccaṃ na dukkhaṃ (s1-3, pts1, mr)" id="note2">avasesaṃ na dukkhaṃ</span> dukkhasaccaṃ. Dukkhañca dukkhasaccañca ṭhapetvā avasesaṃ na ceva dukkhaṃ na ca dukkhasaccaṃ.</p>
<p><a class="sc" id="15"></a><a class="ms" id="p_33Y5_130"></a>« Na dukkhasaccaṃ na dukkhanti? Āmantā.</p>
<p><a class="sc" id="16"></a><a class="ms" id="p_33Y5_131"></a>» Na samudayo na samuda­ya­saccanti? Āmantā.</p>
<p><a class="sc" id="17"></a><a class="ms" id="p_33Y5_132"></a>« Na samudayasaccaṃ na samudayoti?</p>
<p><a class="sc" id="18"></a><a class="ms" id="p_33Y5_133"></a>Samudayasaccaṃ ṭhapetvā avaseso na samudayasaccaṃ, samudayo. Samudayañca samuda­ya­saccañca ṭhapetvā avaseso na ceva samudayo na ca samudayasaccaṃ.</p>
<p><a class="sc" id="19"></a><a class="ms" id="p_33Y5_134"></a>» Na nirodho na nirodha­saccanti? Āmantā.</p>
<p><a class="sc" id="20"></a><a class="ms" id="p_33Y5_135"></a>« Na nirodhasaccaṃ na nirodhoti?</p>
<p><a class="sc" id="21"></a><a class="ms" id="p_33Y5_136"></a>Nirodhasaccaṃ ṭhapetvā avaseso na nirodhasaccaṃ, nirodho. Nirodhañca nirodha­saccañca ṭhapetvā avaseso na ceva nirodho na ca nirodhasaccaṃ.</p>
<p><a class="sc" id="22"></a><a class="ms" id="p_33Y5_137"></a>» Na maggo na maggasaccanti? Āmantā.</p>
<p><a class="sc" id="23"></a><a class="ms" id="p_33Y5_138"></a>« Na maggasaccaṃ na maggoti?</p>
<p><a class="sc" id="24"></a><a class="ms" id="p_33Y5_139"></a>Maggasaccaṃ ṭhapetvā avaseso na maggasaccaṃ, maggo. Maggañca maggasaccañca ṭhapetvā avaseso na ceva maggo na ca maggasaccaṃ.</p>
<h2>5.1.2.2 Pada­so­dha­na­mūla­cakka­vāra</h2>
<h3>5.1.2.2.1 Anuloma</h3>
<p><a class="sc" id="25"></a><a class="ms" id="p_33Y5_140"></a><a class="msdiv" id="msdiv12"></a>» Dukkhaṃ dukkhasaccanti? Āmantā.</p>
<p><a class="sc" id="26"></a><a class="ms" id="p_33Y5_141"></a>« Saccā samuda­ya­saccanti?</p>
<p><a class="sc" id="27"></a><a class="ms" id="p_33Y5_142"></a>Samudayasaccaṃ saccañceva samuda­ya­saccañca. <span class="var" title="avasesā saccā saccā (bj, s1-3, pts1)" id="note3">Avasesā saccā</span> na samudayasaccaṃ.</p>
<p><a class="sc" id="28"></a><a class="ms" id="p_33Y5_143"></a>» Dukkhaṃ dukkhasaccanti? Āmantā.</p>
<p><a class="sc" id="29"></a><a class="ms" id="p_33Y5_144"></a>« Saccā nirodha­saccanti? … pe … Saccā maggasaccanti?</p>
<p><a class="sc" id="30"></a><a class="ms" id="p_33Y5_145"></a>Maggasaccaṃ saccañceva maggasaccañca. Avasesā saccā na maggasaccaṃ.</p>
<p><a class="sc" id="31"></a><a class="ms" id="p_33Y5_146"></a><a class="msdiv" id="msdiv13"></a>» Samudayo samuda­ya­saccanti?</p>
<p><a class="sc" id="32"></a><a class="ms" id="p_33Y5_147"></a>Samudayasaccaṃ ṭhapetvā avaseso samudayo, na samudayasaccaṃ. Samudayasaccaṃ samudayo ceva samuda­ya­saccañca.</p>
<p><a class="sc" id="33"></a><a class="ms" id="p_33Y5_148"></a>« Saccā dukkhasaccanti? … pe … Saccā nirodha­saccanti? … pe … Saccā maggasaccanti?</p>
<p><a class="sc" id="34"></a><a class="ms" id="p_33Y5_149"></a>Maggasaccaṃ saccañceva maggasaccañca. Avasesā saccā na maggasaccaṃ.</p>
<p><a class="sc" id="35"></a><a class="ms" id="p_33Y5_150"></a><a class="msdiv" id="msdiv14"></a>» Nirodho nirodha­saccanti?</p>
<p><a class="sc" id="36"></a><a class="ms" id="p_33Y5_151"></a>Nirodhasaccaṃ ṭhapetvā avaseso nirodho, na nirodhasaccaṃ. Nirodhasaccaṃ nirodho ceva nirodha­saccañca.</p>
<p><a class="sc" id="37"></a><a class="ms" id="p_33Y5_152"></a>« Saccā dukkhasaccanti? … pe … Saccā samuda­ya­saccanti? … pe … Saccā maggasaccanti?</p>
<p><a class="sc" id="38"></a><a class="ms" id="p_33Y5_153"></a>Maggasaccaṃ saccañceva maggasaccañca. Avasesā saccā na maggasaccaṃ.</p>
<p><a class="sc" id="39"></a><a class="ms" id="p_33Y5_154"></a><a class="msdiv" id="msdiv15"></a>» Maggo maggasaccanti?</p>
<p><a class="sc" id="40"></a><a class="ms" id="p_33Y5_155"></a>Maggasaccaṃ ṭhapetvā avaseso maggo, na maggasaccaṃ. Maggasaccaṃ maggo ceva maggasaccañca.</p>
<p><a class="sc" id="41"></a><a class="pts" id="pts1.176"></a><a class="ms" id="p_33Y5_156"></a>« Saccā dukkhasaccanti? … pe … Saccā samuda­ya­saccanti? … pe … Saccā nirodha­saccanti?</p>
<p><a class="sc" id="42"></a><a class="ms" id="p_33Y5_157"></a>Nirodhasaccaṃ saccañceva nirodha­saccañca. Avasesā saccā na nirodhasaccaṃ.</p>
<h3>5.1.2.2.2 Paccanīka</h3>
<p><a class="sc" id="43"></a><a class="ms" id="p_33Y5_158"></a><a class="msdiv" id="msdiv16"></a>» Na dukkhaṃ na dukkhasaccanti?</p>
<p><a class="sc" id="44"></a><a class="ms" id="p_33Y5_159"></a>Kāyikaṃ dukkhaṃ cetasikaṃ dukkhaṃ ṭhapetvā avasesaṃ na dukkhaṃ, dukkhasaccaṃ. Dukkhañca dukkhasaccañca ṭhapetvā avasesaṃ na ceva dukkhaṃ na ca dukkhasaccaṃ.</p>
<p><a class="sc" id="45"></a><a class="ms" id="p_33Y5_160"></a>« Na saccā na samuda­ya­saccanti? Āmantā.</p>
<p><a class="sc" id="46"></a><a class="ms" id="p_33Y5_161"></a>» Na dukkhaṃ na dukkhasaccanti?</p>
<p><a class="sc" id="47"></a><a class="ms" id="p_33Y5_162"></a>Kāyikaṃ dukkhaṃ cetasikaṃ dukkhaṃ ṭhapetvā avasesaṃ na dukkhaṃ, dukkhasaccaṃ. Dukkhañca dukkhasaccañca ṭhapetvā avasesaṃ na ceva dukkhaṃ na ca dukkhasaccaṃ.</p>
<p><a class="sc" id="48"></a><a class="ms" id="p_33Y5_163"></a>« Na saccā na nirodha­saccanti? … pe … Na saccā na maggasaccanti? Āmantā.</p>
<p><a class="sc" id="49"></a><a class="ms" id="p_33Y5_164"></a><a class="msdiv" id="msdiv17"></a>» Na samudayo na samuda­ya­saccanti? Āmantā.</p>
<p><a class="sc" id="50"></a><a class="ms" id="p_33Y5_165"></a>« Na saccā na dukkhasaccanti? Āmantā.</p>
<p><a class="sc" id="51"></a><a class="ms" id="p_33Y5_166"></a>» Na samudayo na samuda­ya­saccanti? Āmantā.</p>
<p><a class="sc" id="52"></a><a class="ms" id="p_33Y5_167"></a>« Na saccā na nirodha­saccanti? … pe … Na saccā na maggasaccanti? Āmantā.</p>
<p><a class="sc" id="53"></a><a class="ms" id="p_33Y5_168"></a><a class="msdiv" id="msdiv18"></a>» Na nirodho na nirodha­saccanti? Āmantā.</p>
<p><a class="sc" id="54"></a><a class="ms" id="p_33Y5_169"></a>« Na saccā na dukkhasaccanti? … pe … Na saccā na samuda­ya­saccanti? … pe … Na saccā na maggasaccanti? Āmantā.</p>
<p><a class="sc" id="55"></a><a class="ms" id="p_33Y5_170"></a><a class="msdiv" id="msdiv19"></a>» Na maggo na maggasaccanti? Āmantā.</p>
<p><a class="sc" id="56"></a><a class="ms" id="p_33Y5_171"></a>« Na saccā na dukkhasaccanti? Āmantā.</p>
<p><a class="sc" id="57"></a><a class="ms" id="p_33Y5_172"></a>» Na maggo na maggasaccanti? Āmantā.</p>
<p><a class="sc" id="58"></a><a class="ms" id="p_33Y5_173"></a>« Na saccā na samuda­ya­saccanti? … pe … Na saccā na nirodha­saccanti? Āmantā.</p>
<h2>5.1.2.3 Suddha­sacca­vāra</h2>
<h3>5.1.2.3.1 Anuloma</h3>
<p><a class="sc" id="59"></a><a class="ms" id="p_33Y5_174"></a><a class="msdiv" id="msdiv20"></a>» Dukkhaṃ saccanti? Āmantā.</p>
<p><a class="sc" id="60"></a><a class="ms" id="p_33Y5_175"></a>« Saccā dukkhasaccanti?</p>
<p><a class="sc" id="61"></a><a class="ms" id="p_33Y5_176"></a>Dukkhasaccaṃ saccañceva dukkhasaccañca. Avasesā saccā na dukkhasaccaṃ.</p>
<p><a class="sc" id="62"></a><a class="ms" id="p_33Y5_177"></a>» Samudayo saccanti? Āmantā … pe ….</p>
<p><a class="sc" id="63"></a><a class="ms" id="p_33Y5_178"></a>» Nirodho saccanti? Āmantā … pe ….</p>
<p><a class="sc" id="64"></a><a class="ms" id="p_33Y5_179"></a>» Maggo saccanti? Āmantā.</p>
<p><a class="sc" id="65"></a><a class="ms" id="p_33Y5_180"></a>« Saccā maggasaccanti?</p>
<p><a class="sc" id="66"></a><a class="ms" id="p_33Y5_181"></a>Maggasaccaṃ saccañceva maggasaccañca. Avasesā saccā na maggasaccaṃ.</p>
<h3>5.1.2.3.2 Paccanīka</h3>
<p><a class="sc" id="67"></a><a class="ms" id="p_33Y5_182"></a><a class="msdiv" id="msdiv21"></a>» Na dukkhaṃ na saccanti?</p>
<p><a class="sc" id="68"></a><a class="pts" id="pts1.177"></a><a class="ms" id="p_33Y5_183"></a>Dukkhaṃ ṭhapetvā avasesā saccā na dukkhaṃ, saccā. Dukkhañca saccañca ṭhapetvā avasesaṃ na ceva dukkhaṃ na ca saccā.</p>
<p><a class="sc" id="69"></a><a class="ms" id="p_33Y5_184"></a>« Na saccā na dukkhasaccanti? Āmantā.</p>
<p><a class="sc" id="70"></a><a class="ms" id="p_33Y5_185"></a>Na samudayo na saccanti?</p>
<p><a class="sc" id="71"></a><a class="ms" id="p_33Y5_186"></a>Samudayaṃ ṭhapetvā … pe … nirodhaṃ ṭhapetvā … pe ….</p>
<p><a class="sc" id="72"></a><a class="ms" id="p_33Y5_187"></a>» Na maggo na saccanti?</p>
<p><a class="sc" id="73"></a><a class="ms" id="p_33Y5_188"></a>Maggaṃ ṭhapetvā avasesā saccā na maggo, saccā. Maggañca saccañca ṭhapetvā <span class="var" title="avaseso (bj)" id="note4">avasesā</span> na ceva maggo na ca saccā.</p>
<p><a class="sc" id="74"></a><a class="ms" id="p_33Y5_189"></a>« Na saccā na maggasaccanti? Āmantā.</p>
<h2>5.1.2.4 Suddha­sacca­mūla­cakka­vāra</h2>
<h3>5.1.2.4.1 Anuloma</h3>
<p><a class="sc" id="75"></a><a class="ms" id="p_33Y5_190"></a><a class="msdiv" id="msdiv22"></a>» Dukkhaṃ saccanti? Āmantā.</p>
<p><a class="sc" id="76"></a><a class="ms" id="p_33Y5_191"></a>« Saccā samuda­ya­saccanti?</p>
<p><a class="sc" id="77"></a><a class="ms" id="p_33Y5_192"></a>Samudayasaccaṃ saccañceva samuda­ya­saccañca. Avasesā saccā na samudayasaccaṃ.</p>
<p><a class="sc" id="78"></a><a class="ms" id="p_33Y5_193"></a>» Dukkhaṃ saccanti? Āmantā.</p>
<p><a class="sc" id="79"></a><a class="ms" id="p_33Y5_194"></a>« Saccā nirodha­saccanti? … pe …. Saccā maggasaccanti?</p>
<p><a class="sc" id="80"></a><a class="ms" id="p_33Y5_195"></a>Maggasaccaṃ saccañceva maggasaccañca. Avasesā saccā na maggasaccaṃ.</p>
<p><a class="sc" id="81"></a><a class="ms" id="p_33Y5_196"></a>» Samudayo saccanti? Āmantā. … pe ….</p>
<p><a class="sc" id="82"></a><a class="ms" id="p_33Y5_197"></a>» Nirodho saccanti? Āmantā. … pe ….</p>
<p><a class="sc" id="83"></a><a class="ms" id="p_33Y5_198"></a>» Maggo saccanti? Āmantā.</p>
<p><a class="sc" id="84"></a><a class="ms" id="p_33Y5_199"></a>« Saccā dukkhasaccanti? … pe … Saccā samuda­ya­saccanti? … pe … Saccā nirodha­saccanti?</p>
<p><a class="sc" id="85"></a><a class="ms" id="p_33Y5_200"></a>Nirodhasaccaṃ saccañceva nirodha­saccañca. Avasesā saccā na nirodhasaccaṃ.</p>
<h3>5.1.2.4.2 Paccanīka</h3>
<p><a class="sc" id="86"></a><a class="ms" id="p_33Y5_201"></a><a class="msdiv" id="msdiv23"></a>» Na dukkhaṃ na saccanti?</p>
<p><a class="sc" id="87"></a><a class="ms" id="p_33Y5_202"></a>Dukkhaṃ ṭhapetvā avasesā saccā na dukkhaṃ, saccā. Dukkhañca saccañca ṭhapetvā avasesā na ceva dukkhaṃ na ca saccā.</p>
<p><a class="sc" id="88"></a><a class="ms" id="p_33Y5_203"></a>« Na saccā na samuda­ya­saccanti? Āmantā.</p>
<p><a class="sc" id="89"></a><a class="ms" id="p_33Y5_204"></a>» Na dukkhaṃ na saccanti?</p>
<p><a class="sc" id="90"></a><a class="ms" id="p_33Y5_205"></a>Dukkhaṃ ṭhapetvā avasesā saccā na dukkhaṃ, saccā. Dukkhañca saccañca ṭhapetvā avasesā na ceva dukkhaṃ na ca saccā.</p>
<p><a class="sc" id="91"></a><a class="ms" id="p_33Y5_206"></a>« Na saccā na nirodha­saccanti? … pe … Na saccā na maggasaccanti? Āmantā.</p>
<p><a class="sc" id="92"></a><a class="ms" id="p_33Y5_207"></a><a class="msdiv" id="msdiv24"></a>» Na samudayo na saccanti?</p>
<p><a class="sc" id="93"></a><a class="ms" id="p_33Y5_208"></a>Samudayaṃ ṭhapetvā avasesā saccā na samudayo, saccā. Samudayañca saccañca ṭhapetvā avasesā na ceva samudayo na ca saccā.</p>
<p><a class="sc" id="94"></a><a class="ms" id="p_33Y5_209"></a>« Na saccā na dukkhasaccanti? … pe ….</p>
<p><a class="sc" id="95"></a><a class="ms" id="p_33Y5_210"></a><a class="msdiv" id="msdiv25"></a>» Na nirodho na saccanti?</p>
<p><a class="sc" id="96"></a><a class="ms" id="p_33Y5_211"></a>Nirodhaṃ ṭhapetvā … pe ….</p>
<p><a class="sc" id="97"></a><a class="ms" id="p_33Y5_212"></a><a class="msdiv" id="msdiv26"></a>» Na maggo na saccanti?</p>
<p><a class="sc" id="98"></a><a class="ms" id="p_33Y5_213"></a>Maggaṃ ṭhapetvā avasesā saccā na maggo, saccā. Maggañca saccañca ṭhapetvā avasesā na ceva maggo na ca saccā.</p>
<p><a class="sc" id="99"></a><a class="ms" id="p_33Y5_214"></a>« Na saccā na dukkhasaccanti? Āmantā.</p>
<p><a class="sc" id="100"></a><a class="pts" id="pts1.178"></a><a class="ms" id="p_33Y5_215"></a>» Na maggo na saccanti?</p>
<p><a class="sc" id="101"></a><a class="ms" id="p_33Y5_216"></a>Maggaṃ ṭhapetvā avasesā saccā na maggo, saccā. Maggañca saccañca ṭhapetvā avasesā na ceva maggo na ca saccā.</p>
<p><a class="sc" id="102"></a><a class="ms" id="p_33Y5_217"></a>« Na saccā na samuda­ya­saccanti? Āmantā. … pe ….</p>
<p><a class="sc" id="103"></a><a class="ms" id="p_33Y5_218"></a>« Na saccā na nirodha­saccanti? Āmantā.</p>
<p class="endsection"><a class="sc" id="104"></a><a class="ms" id="p_33Y5_219"></a>Paṇṇat­ti­niddesa­vāro.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
