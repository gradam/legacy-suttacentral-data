<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ya5.2.2">
<article>
<div class="hgroup">
<p class="division">5 Saccayamaka</p>
<p>5.2 Pavattivāra</p>
<h1>5.2.2. Nirodhavāra</h1>
</div>
<h2>­5.2.2.1 Pac­cup­pan­na­vāra</h2>
<h3>5.2.2.1.1. Anulomapuggala</h3>
<p><a class="sc" id="1"></a><a class="ms" id="p_33Y5_481"></a><a class="msdiv" id="msdiv88"></a>» Yassa dukkhasaccaṃ nirujjhati tassa samudayasaccaṃ nirujjhatīti?</p>
<p><a class="sc" id="2"></a><a class="ms" id="p_33Y5_482"></a>Sabbesaṃ cavantānaṃ pavatte taṇhā­vippa­yutta­cittassa bhaṅgakkhaṇe tesaṃ dukkhasaccaṃ nirujjhati, no ca tesaṃ samudayasaccaṃ nirujjhati. Taṇhāya bhaṅgakkhaṇe tesaṃ dukkhasaccañca nirujjhati samuda­ya­saccañca nirujjhati.</p>
<p><a class="sc" id="3"></a><a class="ms" id="p_33Y5_483"></a>« Yassa vā pana samudayasaccaṃ nirujjhati tassa dukkhasaccaṃ nirujjhatīti? Āmantā.</p>
<p><a class="sc" id="4"></a><a class="ms" id="p_33Y5_484"></a>» Yassa dukkhasaccaṃ nirujjhati tassa maggasaccaṃ nirujjhatīti?</p>
<p><a class="sc" id="5"></a><a class="ms" id="p_33Y5_485"></a>Sabbesaṃ cavantānaṃ pavatte magga­vippa­yutta­cittassa bhaṅgakkhaṇe tesaṃ dukkhasaccaṃ nirujjhati, no ca tesaṃ maggasaccaṃ nirujjhati. Pañcavokāre maggassa bhaṅgakkhaṇe tesaṃ dukkhasaccañca nirujjhati maggasaccañca nirujjhati.</p>
<p><a class="sc" id="6"></a><a class="ms" id="p_33Y5_486"></a>« Yassa vā pana maggasaccaṃ nirujjhati tassa dukkhasaccaṃ nirujjhatīti?</p>
<p><a class="sc" id="7"></a><a class="ms" id="p_33Y5_487"></a>Arūpe maggassa bhaṅgakkhaṇe tesaṃ maggasaccaṃ nirujjhati, no ca tesaṃ dukkhasaccaṃ nirujjhati. Pañcavokāre maggassa bhaṅgakkhaṇe tesaṃ maggasaccañca nirujjhati dukkhasaccañca nirujjhati.</p>
<p><a class="sc" id="8"></a><a class="ms" id="p_33Y5_488"></a><a class="msdiv" id="msdiv89"></a>» Yassa samudayasaccaṃ nirujjhati tassa maggasaccaṃ nirujjhatīti? No.</p>
<p><a class="sc" id="9"></a><a class="ms" id="p_33Y5_489"></a>« Yassa vā pana maggasaccaṃ nirujjhati tassa samudayasaccaṃ nirujjhatīti? No.</p>
<h3>5.2.2.1.2. Anulomaokāsa</h3>
<p><a class="sc" id="10"></a><a class="ms" id="p_33Y5_490"></a><a class="msdiv" id="msdiv90"></a>» Yattha dukkhasaccaṃ nirujjhati tattha samudayasaccaṃ nirujjhatīti?</p>
<p><a class="sc" id="11"></a><a class="ms" id="p_33Y5_491"></a>Asaññasatte tattha dukkhasaccaṃ nirujjhati … pe ….</p>
<p><a class="sc" id="12"></a><a class="ms" id="p_33Y5_492"></a>(Yatthakaṃ uppādepi nirodhepi uppāda­niro­dhepi sadisaṃ, natthi nānākaraṇaṃ.)</p>
<h3>5.2.2.1.3. Anu­loma­pug­galokāsa</h3>
<p><a class="sc" id="13"></a><a class="ms" id="p_33Y5_493"></a><a class="msdiv" id="msdiv91"></a>» Yassa yattha dukkhasaccaṃ nirujjhati … pe ….</p>
<p class="endsutta"><a class="sc" id="14"></a><a class="ms" id="p_33Y5_494"></a>(Yassa­yattha­kampi sadisaṃ vitthāretabbaṃ.)</p>
<h3>5.2.2.1.4. Pac­canī­ka­puggala</h3>
<p><a class="sc" id="15"></a><a class="ms" id="p_33Y5_495"></a><a class="msdiv" id="msdiv92"></a>» Yassa dukkhasaccaṃ na nirujjhati tassa samudayasaccaṃ na nirujjhatīti? Āmantā.</p>
<p><a class="sc" id="16"></a><a class="pts" id="pts1.200"></a><a class="ms" id="p_33Y5_496"></a>« Yassa vā pana samudayasaccaṃ na nirujjhati tassa dukkhasaccaṃ na nirujjhatīti?</p>
<p><a class="sc" id="17"></a><a class="ms" id="p_33Y5_497"></a>Sabbesaṃ cavantānaṃ pavatte taṇhā­vippa­yutta­cittassa bhaṅgakkhaṇe tesaṃ samudayasaccaṃ na nirujjhati, no ca tesaṃ dukkhasaccaṃ na nirujjhati. Sabbesaṃ upapajjantānaṃ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṃ samuda­ya­saccañca na nirujjhati dukkhasaccañca na nirujjhati.</p>
<p><a class="sc" id="18"></a><a class="ms" id="p_33Y5_498"></a>» Yassa dukkhasaccaṃ na nirujjhati tassa maggasaccaṃ na nirujjhatīti?</p>
<p><a class="sc" id="19"></a><a class="ms" id="p_33Y5_499"></a>Arūpe maggassa bhaṅgakkhaṇe tesaṃ dukkhasaccaṃ na nirujjhati, no ca tesaṃ maggasaccaṃ na nirujjhati. Sabbesaṃ upapajjantānaṃ pavatte cittassa uppādakkhaṇe arūpe phalassa bhaṅgakkhaṇe tesaṃ dukkhasaccañca na nirujjhati maggasaccañca na nirujjhati.</p>
<p><a class="sc" id="20"></a><a class="ms" id="p_33Y5_500"></a>« Yassa vā pana maggasaccaṃ na nirujjhati tassa dukkhasaccaṃ na nirujjhatīti?</p>
<p><a class="sc" id="21"></a><a class="ms" id="p_33Y5_501"></a>Sabbesaṃ cavantānaṃ pavatte magga­vippa­yutta­cittassa bhaṅgakkhaṇe tesaṃ maggasaccaṃ na nirujjhati, no ca tesaṃ dukkhasaccaṃ na nirujjhati. Sabbesaṃ upapajjantānaṃ pavatte cittassa uppādakkhaṇe arūpe phalassa bhaṅgakkhaṇe tesaṃ maggasaccañca na nirujjhati dukkhasaccañca na nirujjhati.</p>
<p><a class="sc" id="22"></a><a class="ms" id="p_33Y5_502"></a><a class="msdiv" id="msdiv93"></a>» Yassa samudayasaccaṃ na nirujjhati tassa maggasaccaṃ na nirujjhatīti?</p>
<p><a class="sc" id="23"></a><a class="ms" id="p_33Y5_503"></a>Maggassa bhaṅgakkhaṇe tesaṃ samudayasaccaṃ na nirujjhati, no ca tesaṃ maggasaccaṃ na nirujjhati. Sabbesaṃ cittassa uppādakkhaṇe taṇhā­vippa­yutta­magga­vippa­yutta­cittassa bhaṅgakkhaṇe nirodha­samā­pannā­naṃ asaññasattānaṃ tesaṃ samuda­ya­saccañca na nirujjhati maggasaccañca na nirujjhati.</p>
<p><a class="sc" id="24"></a><a class="ms" id="p_33Y5_504"></a>« Yassa vā pana maggasaccaṃ na nirujjhati tassa samudayasaccaṃ na nirujjhatīti?</p>
<p><a class="sc" id="25"></a><a class="ms" id="p_33Y5_505"></a>Taṇhāya bhaṅgakkhaṇe tesaṃ maggasaccaṃ na nirujjhati, no ca tesaṃ samudayasaccaṃ na nirujjhati. Sabbesaṃ cittassa uppādakkhaṇe magga­vippa­yutta­taṇhā­vippa­yutta­cittassa bhaṅgakkhaṇe nirodha­samā­pannā­naṃ asaññasattānaṃ tesaṃ maggasaccañca na nirujjhati samuda­ya­saccañca na nirujjhati.</p>
<h3>5.2.2.1.5. Paccanīkaokāsa</h3>
<p><a class="sc" id="26"></a><a class="ms" id="p_33Y5_506"></a><a class="msdiv" id="msdiv94"></a>» Yattha dukkhasaccaṃ na nirujjhati … pe ….</p>
<h3>5.2.2.1.6. Pac­canī­ka­pug­galokāsa</h3>
<p><a class="sc" id="27"></a><a class="pts" id="pts1.201"></a><a class="ms" id="p_33Y5_507"></a><a class="msdiv" id="msdiv95"></a>» Yassa yattha dukkhasaccaṃ na nirujjhati … pe ….</p>
<p><a class="sc" id="28"></a><a class="ms" id="p_33Y5_508"></a>(<span class="var" title="yassakampi yatthakampi (s1-3, pts1)" id="note8">Yassakampi</span> yassa­yattha­kampi sadisaṃ, yassa­yattha­kepi nirodha­samā­pannā­nanti cetaṃ na kātabbaṃ.)</p>
<h2>5.2.2.2. Atītavāra</h2>
<h3>5.2.2.2.1. Anulomapuggala</h3>
<p><a class="sc" id="29"></a><a class="ms" id="p_33Y5_509"></a><a class="msdiv" id="msdiv96"></a>» Yassa dukkhasaccaṃ nirujjhittha tassa samudayasaccaṃ nirujjhitthāti? Āmantā.</p>
<p><a class="sc" id="30"></a><a class="ms" id="p_33Y5_510"></a>(Yathā uppādavāre atītā pucchā anulomampi paccanīkampi vibhattā evaṃ nirodhepi vibhajitabbā, natthi nānākaraṇaṃ.)</p>
<h2>5.2.2.3. Anāgatavāra</h2>
<h3>5.2.2.3.1. Anulomapuggala</h3>
<p><a class="sc" id="31"></a><a class="ms" id="p_33Y5_511"></a><a class="msdiv" id="msdiv97"></a>» Yassa dukkhasaccaṃ nirujjhissati tassa samudayasaccaṃ nirujjhis­satīti?</p>
<p><a class="sc" id="32"></a><a class="ms" id="p_33Y5_512"></a>Agga­magga­samaṅ­gī­naṃ <span class="var" title="paṭi­labhis­santi tassa cittassa uppādakkhaṇe (bj, s1-3, pts1)" id="note9">arahantānaṃ yassa cittassa anantarā aggamaggaṃ paṭi­labhis­santi</span> tesaṃ dukkhasaccaṃ nirujjhissati, no ca tesaṃ samudayasaccaṃ nirujjhissati. Itaresaṃ tesaṃ dukkhasaccañca nirujjhissati samuda­ya­saccañca nirujjhissati.</p>
<p><a class="sc" id="33"></a><a class="ms" id="p_33Y5_513"></a>« Yassa vā pana … pe … ? Āmantā.</p>
<p><a class="sc" id="34"></a><a class="ms" id="p_33Y5_514"></a>» Yassa dukkhasaccaṃ nirujjhissati tassa maggasaccaṃ nirujjhis­satīti?</p>
<p><a class="sc" id="35"></a><a class="ms" id="p_33Y5_515"></a>Aggamaggassa bhaṅgakkhaṇe arahantānaṃ ye ca puthujjanā maggaṃ na paṭi­labhis­santi tesaṃ dukkhasaccaṃ nirujjhissati, no ca tesaṃ maggasaccaṃ nirujjhissati. Aggamaggassa uppādakkhaṇe yassa cittassa anantarā aggamaggaṃ paṭi­labhis­santi ye caññe maggaṃ paṭi­labhis­santi tesaṃ dukkhasaccañca nirujjhissati maggasaccañca nirujjhissati.</p>
<p><a class="sc" id="36"></a><a class="ms" id="p_33Y5_516"></a>« Yassa vā pana … pe …. Āmantā.</p>
<p><a class="sc" id="37"></a><a class="ms" id="p_33Y5_517"></a><a class="msdiv" id="msdiv98"></a>» Yassa samudayasaccaṃ nirujjhissati tassa maggasaccaṃ nirujjhis­satīti?</p>
<p><a class="sc" id="38"></a><a class="ms" id="p_33Y5_518"></a>Ye puthujjanā maggaṃ na paṭi­labhis­santi tesaṃ samudayasaccaṃ nirujjhissati, no ca tesaṃ maggasaccaṃ nirujjhissati. Ye maggaṃ paṭi­labhis­santi tesaṃ samuda­ya­saccañca nirujjhissati maggasaccañca nirujjhissati.</p>
<p><a class="sc" id="39"></a><a class="ms" id="p_33Y5_519"></a>« Yassa vā pana maggasaccaṃ nirujjhissati tassa samudayasaccaṃ nirujjhis­satīti?</p>
<p><a class="sc" id="40"></a><a class="ms" id="p_33Y5_520"></a>Aggamaggassa uppādakkhaṇe yassa cittassa anantarā aggamaggaṃ paṭi­labhis­santi tesaṃ maggasaccaṃ nirujjhissati, no ca tesaṃ samudayasaccaṃ nirujjhissati. Ye maggaṃ paṭi­labhis­santi tesaṃ maggasaccañca nirujjhissati samuda­ya­saccañca nirujjhissati.</p>
<h3>5.2.2.3.2. Anulomaokāsa</h3>
<p><a class="sc" id="41"></a><a class="pts" id="pts1.202"></a><a class="ms" id="p_33Y5_521"></a><a class="msdiv" id="msdiv99"></a>» Yattha dukkhasaccaṃ nirujjhissati … pe ….</p>
<h3>5.2.2.3.3. Anu­loma­pug­galokāsa</h3>
<p><a class="sc" id="42"></a><a class="ms" id="p_33Y5_522"></a><a class="msdiv" id="msdiv100"></a>» Yassa yattha dukkhasaccaṃ nirujjhissati tassa tattha samudayasaccaṃ nirujjhis­satīti?</p>
<p><a class="sc" id="43"></a><a class="ms" id="p_33Y5_523"></a>Agga­magga­samaṅ­gī­naṃ arahantānaṃ yassa cittassa anantarā aggamaggaṃ paṭi­labhis­santi asaññasattānaṃ tesaṃ tattha dukkhasaccaṃ nirujjhissati, no ca tesaṃ tattha samudayasaccaṃ nirujjhissati. Itaresaṃ catuvokārānaṃ pañcavokārānaṃ tesaṃ tattha dukkhasaccañca nirujjhissati samuda­ya­saccañca nirujjhissati … pe ….</p>
<p class="endsutta"><a class="sc" id="44"></a><a class="ms" id="p_33Y5_524"></a>(Yassakampi yassa­yattha­kampi sadisaṃ.)</p>
<h3>5.2.2.3.4. Pac­canī­ka­puggala</h3>
<p><a class="sc" id="45"></a><a class="ms" id="p_33Y5_525"></a><a class="msdiv" id="msdiv101"></a>» Yassa dukkhasaccaṃ na nirujjhissati tassa samudayasaccaṃ na nirujjhis­satīti? Āmantā.</p>
<p><a class="sc" id="46"></a><a class="ms" id="p_33Y5_526"></a>« Yassa vā pana samudayasaccaṃ na nirujjhissati tassa dukkhasaccaṃ na nirujjhis­satīti?</p>
<p><a class="sc" id="47"></a><a class="ms" id="p_33Y5_527"></a>Agga­magga­samaṅ­gī­naṃ arahantānaṃ yassa cittassa anantarā aggamaggaṃ paṭi­labhis­santi tesaṃ samudayasaccaṃ na nirujjhissati, no ca tesaṃ dukkhasaccaṃ na nirujjhissati. Pacchi­ma­cittassa bhaṅgakkhaṇe tesaṃ samuda­ya­saccañca na nirujjhissati dukkhasaccañca na nirujjhissati.</p>
<p><a class="sc" id="48"></a><a class="ms" id="p_33Y5_528"></a>» Yassa dukkhasaccaṃ na nirujjhissati tassa maggasaccaṃ na nirujjhis­satīti? Āmantā.</p>
<p><a class="sc" id="49"></a><a class="ms" id="p_33Y5_529"></a>« Yassa vā pana maggasaccaṃ na nirujjhissati tassa dukkhasaccaṃ na nirujjhis­satīti?</p>
<p><a class="sc" id="50"></a><a class="ms" id="p_33Y5_530"></a>Aggamaggassa bhaṅgakkhaṇe arahantānaṃ ye ca puthujjanā maggaṃ na paṭi­labhis­santi tesaṃ maggasaccaṃ na nirujjhissati, no ca tesaṃ dukkhasaccaṃ na nirujjhissati. Pacchi­ma­cittassa bhaṅgakkhaṇe tesaṃ maggasaccañca na nirujjhissati dukkhasaccañca na nirujjhissati.</p>
<p><a class="sc" id="51"></a><a class="ms" id="p_33Y5_531"></a><a class="msdiv" id="msdiv102"></a>» Yassa samudayasaccaṃ na nirujjhissati tassa maggasaccaṃ na nirujjhis­satīti?</p>
<p><a class="sc" id="52"></a><a class="ms" id="p_33Y5_532"></a>Aggamaggassa uppādakkhaṇe yassa cittassa anantarā aggamaggaṃ paṭi­labhis­santi tesaṃ samudayasaccaṃ na nirujjhissati, no ca tesaṃ maggasaccaṃ na nirujjhissati. Aggamaggassa bhaṅgakkhaṇe arahantānaṃ tesaṃ samuda­ya­saccañca na nirujjhissati maggasaccañca na nirujjhissati.</p>
<p><a class="sc" id="53"></a><a class="ms" id="p_33Y5_533"></a>« Yassa vā pana maggasaccaṃ na nirujjhissati tassa samudayasaccaṃ na nirujjhis­satīti?</p>
<p><a class="sc" id="54"></a><a class="ms" id="p_33Y5_534"></a>Ye puthujjanā maggaṃ na paṭi­labhis­santi tesaṃ maggasaccaṃ na nirujjhissati, no ca tesaṃ samudayasaccaṃ na nirujjhissati. Aggamaggassa bhaṅgakkhaṇe arahantānaṃ tesaṃ maggasaccañca na nirujjhissati samuda­ya­saccañca na nirujjhissati.</p>
<h3>5.2.2.3.5. Paccanīkaokāsa</h3>
<p><a class="sc" id="55"></a><a class="pts" id="pts1.203"></a><a class="ms" id="p_33Y5_535"></a><a class="msdiv" id="msdiv103"></a>» Yattha dukkhasaccaṃ na nirujjhissati … pe ….</p>
<h3>5.2.2.3.6. Pac­canī­ka­pug­galokāsa</h3>
<p><a class="sc" id="56"></a><a class="ms" id="p_33Y5_536"></a><a class="msdiv" id="msdiv104"></a>» Yassa yattha dukkhasaccaṃ na nirujjhissati tassa tattha samudayasaccaṃ na nirujjhis­satīti? Āmantā.</p>
<p><a class="sc" id="57"></a><a class="ms" id="p_33Y5_537"></a>« Yassa vā pana yattha samudayasaccaṃ na nirujjhissati tassa tattha dukkhasaccaṃ na nirujjhis­satīti?</p>
<p><a class="sc" id="58"></a><a class="ms" id="p_33Y5_538"></a>Agga­magga­samaṅ­gī­naṃ arahantānaṃ yassa cittassa anantarā aggamaggaṃ paṭi­labhis­santi asaññasattānaṃ tesaṃ tattha samudayasaccaṃ na nirujjhissati, no ca tesaṃ tattha dukkhasaccaṃ na nirujjhissati. Pacchi­ma­cittassa bhaṅgakkhaṇe tesaṃ tattha samuda­ya­saccañca na nirujjhissati dukkhasaccañca na nirujjhissati.</p>
<p><a class="sc" id="59"></a><a class="ms" id="p_33Y5_539"></a>» Yassa yattha dukkhasaccaṃ na nirujjhissati tassa tattha maggasaccaṃ na nirujjhis­satīti? Āmantā.</p>
<p><a class="sc" id="60"></a><a class="ms" id="p_33Y5_540"></a>« Yassa vā pana yattha maggasaccaṃ na nirujjhissati tassa tattha dukkhasaccaṃ na nirujjhis­satīti?</p>
<p><a class="sc" id="61"></a><a class="ms" id="p_33Y5_541"></a>Aggamaggassa bhaṅgakkhaṇe arahantānaṃ ye ca puthujjanā maggaṃ na paṭi­labhis­santi āpāyikānaṃ asaññasattānaṃ tesaṃ tattha maggasaccaṃ na nirujjhissati, no ca tesaṃ tattha dukkhasaccaṃ na nirujjhissati. Pacchi­ma­cittassa bhaṅgakkhaṇe tesaṃ tattha maggasaccañca na nirujjhissati dukkhasaccañca na nirujjhissati.</p>
<p><a class="sc" id="62"></a><a class="ms" id="p_33Y5_542"></a><a class="msdiv" id="msdiv105"></a>» Yassa yattha samudayasaccaṃ na nirujjhissati tassa tattha maggasaccaṃ na nirujjhis­satīti?</p>
<p><a class="sc" id="63"></a><a class="ms" id="p_33Y5_543"></a>Aggamaggassa uppādakkhaṇe yassa cittassa anantarā aggamaggaṃ paṭi­labhis­santi tesaṃ tattha samudayasaccaṃ na nirujjhissati, no ca tesaṃ tattha maggasaccaṃ na nirujjhissati. Aggamaggassa bhaṅgakkhaṇe arahantānaṃ asaññasattānaṃ tesaṃ tattha samuda­ya­saccañca na nirujjhissati maggasaccañca na nirujjhissati.</p>
<p><a class="sc" id="64"></a><a class="ms" id="p_33Y5_544"></a>« Yassa vā pana yattha maggasaccaṃ na nirujjhissati tassa tattha samudayasaccaṃ na nirujjhis­satīti?</p>
<p><a class="sc" id="65"></a><a class="ms" id="p_33Y5_545"></a>Āpāyikānaṃ ye ca puthujjanā maggaṃ na paṭi­labhis­santi tesaṃ tattha maggasaccaṃ na nirujjhissati, no ca tesaṃ tattha samudayasaccaṃ na nirujjhissati. Aggamaggassa bhaṅgakkhaṇe arahantānaṃ asaññasattānaṃ tesaṃ tattha maggasaccañca na nirujjhissati samuda­ya­saccañca na nirujjhissati.</p>
<h2>5.2.2.4. ­Pac­cup­pan­nā­tī­tavāra</h2>
<h3>5.2.2.4.1. Anulomapuggala</h3>
<p><a class="sc" id="66"></a><a class="ms" id="p_33Y5_546"></a><a class="msdiv" id="msdiv106"></a>» Yassa dukkhasaccaṃ nirujjhati tassa samudayasaccaṃ nirujjhitthāti? Āmantā.</p>
<p><a class="sc" id="67"></a><a class="ms" id="p_33Y5_547"></a>« Yassa vā pana samudayasaccaṃ nirujjhittha tassa dukkhasaccaṃ nirujjhatīti?</p>
<p><a class="sc" id="68"></a><a class="ms" id="p_33Y5_548"></a>Sabbesaṃ upapajjantānaṃ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṃ samudayasaccaṃ nirujjhittha, no ca tesaṃ dukkhasaccaṃ nirujjhati. Sabbesaṃ cavantānaṃ pavatte cittassa bhaṅgakkhaṇe tesaṃ samuda­ya­saccañca nirujjhittha dukkhasaccañca nirujjhati.</p>
<p><a class="sc" id="69"></a><a class="pts" id="pts1.204"></a><a class="ms" id="p_33Y5_549"></a>» Yassa dukkhasaccaṃ nirujjhati tassa maggasaccaṃ nirujjhitthāti?</p>
<p><a class="sc" id="70"></a><a class="ms" id="p_33Y5_550"></a>Ana­bhisa­metā­vī­naṃ cavantānaṃ pavatte cittassa bhaṅgakkhaṇe tesaṃ dukkhasaccaṃ nirujjhati, no ca tesaṃ maggasaccaṃ nirujjhittha. Abhisa­metā­vī­naṃ cavantānaṃ pavatte cittassa bhaṅgakkhaṇe tesaṃ dukkhasaccañca nirujjhati maggasaccañca nirujjhittha.</p>
<p><a class="sc" id="71"></a><a class="ms" id="p_33Y5_551"></a>« Yassa vā pana maggasaccaṃ nirujjhittha tassa dukkhasaccaṃ nirujjhatīti?</p>
<p><a class="sc" id="72"></a><a class="ms" id="p_33Y5_552"></a>Abhisa­metā­vī­naṃ upapajjantānaṃ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṃ maggasaccaṃ nirujjhittha, no ca tesaṃ dukkhasaccaṃ nirujjhati. Abhisa­metā­vī­naṃ cavantānaṃ pavatte cittassa bhaṅgakkhaṇe tesaṃ maggasaccañca nirujjhittha dukkhasaccañca nirujjhati.</p>
<p><a class="sc" id="73"></a><a class="ms" id="p_33Y5_553"></a><a class="msdiv" id="msdiv107"></a>» Yassa samudayasaccaṃ nirujjhati tassa maggasaccaṃ nirujjhitthāti?</p>
<p><a class="sc" id="74"></a><a class="ms" id="p_33Y5_554"></a>Ana­bhisa­metā­vī­naṃ taṇhāya bhaṅgakkhaṇe tesaṃ samudayasaccaṃ nirujjhati, no ca tesaṃ maggasaccaṃ nirujjhittha. Abhisa­metā­vī­naṃ taṇhāya bhaṅgakkhaṇe tesaṃ samuda­ya­saccañca nirujjhati maggasaccañca nirujjhittha.</p>
<p><a class="sc" id="75"></a><a class="ms" id="p_33Y5_555"></a>« Yassa vā pana maggasaccaṃ nirujjhittha tassa samudayasaccaṃ nirujjhatīti?</p>
<p><a class="sc" id="76"></a><a class="ms" id="p_33Y5_556"></a>Abhisa­metā­vī­naṃ taṇhāya uppādakkhaṇe taṇhā­vippa­yutta­citte vattamāne nirodha­samā­pannā­naṃ tesaṃ maggasaccaṃ nirujjhittha, no ca tesaṃ samudayasaccaṃ nirujjhati. Abhisa­metā­vī­naṃ taṇhāya bhaṅgakkhaṇe tesaṃ maggasaccañca nirujjhittha samuda­ya­saccañca nirujjhati.</p>
<h3>5.2.2.4.2. Anulomaokāsa</h3>
<p><a class="sc" id="77"></a><a class="ms" id="p_33Y5_557"></a><a class="msdiv" id="msdiv108"></a>» Yattha dukkhasaccaṃ nirujjhati … pe ….</p>
<h3>5.2.2.4.3. Anu­loma­pug­galokāsa</h3>
<p><a class="sc" id="78"></a><a class="ms" id="p_33Y5_558"></a><a class="msdiv" id="msdiv109"></a>» Yassa yattha dukkhasaccaṃ nirujjhati tassa tattha samudayasaccaṃ nirujjhitthāti?</p>
<p><a class="sc" id="79"></a><a class="ms" id="p_33Y5_559"></a>Suddhāvāsānaṃ upapat­ti­cittassa bhaṅgakkhaṇe asaññasattā cavantānaṃ tesaṃ tattha dukkhasaccaṃ nirujjhati, no ca tesaṃ tattha samudayasaccaṃ nirujjhittha. Itaresaṃ catuvokārā pañcavokārā cavantānaṃ pavatte cittassa bhaṅgakkhaṇe tesaṃ tattha dukkhasaccañca nirujjhati samuda­ya­saccañca nirujjhittha.</p>
<p><a class="sc" id="80"></a><a class="ms" id="p_33Y5_560"></a>« Yassa vā pana yattha samudayasaccaṃ nirujjhittha tassa tattha dukkhasaccaṃ nirujjhatīti?</p>
<p><a class="sc" id="81"></a><a class="ms" id="p_33Y5_561"></a>Catuvokāraṃ pañcavokāraṃ upapajjantānaṃ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṃ tattha samudayasaccaṃ nirujjhittha, no ca tesaṃ tattha dukkhasaccaṃ nirujjhati. Catuvokārā pañcavokārā cavantānaṃ pavatte cittassa bhaṅgakkhaṇe tesaṃ tattha samuda­ya­saccañca nirujjhittha dukkhasaccañca nirujjhati.</p>
<p><a class="sc" id="82"></a><a class="ms" id="p_33Y5_562"></a>» Yassa yattha dukkhasaccaṃ nirujjhati tassa tattha maggasaccaṃ nirujjhitthāti?</p>
<p><a class="sc" id="83"></a><a class="pts" id="pts1.205"></a><a class="ms" id="p_33Y5_563"></a>Suddhāvāsānaṃ upapat­ti­cittassa bhaṅgakkhaṇe ana­bhisa­metā­vī­naṃ cavantānaṃ pavatte cittassa bhaṅgakkhaṇe asaññasattā cavantānaṃ tesaṃ tattha dukkhasaccaṃ nirujjhati, no ca tesaṃ tattha maggasaccaṃ nirujjhittha. Abhisa­metā­vī­naṃ cavantānaṃ pavatte cittassa bhaṅgakkhaṇe tesaṃ tattha dukkhasaccañca nirujjhati maggasaccañca nirujjhittha.</p>
<p><a class="sc" id="84"></a><a class="ms" id="p_33Y5_564"></a>« Yassa vā pana yattha maggasaccaṃ nirujjhittha tassa tattha dukkhasaccaṃ nirujjhatīti?</p>
<p><a class="sc" id="85"></a><a class="ms" id="p_33Y5_565"></a>Abhisa­metā­vī­naṃ upapajjantānaṃ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṃ tattha maggasaccaṃ nirujjhittha, no ca tesaṃ tattha dukkhasaccaṃ nirujjhati. Abhisa­metā­vī­naṃ cavantānaṃ pavatte cittassa bhaṅgakkhaṇe tesaṃ tattha maggasaccañca nirujjhittha dukkhasaccañca nirujjhati.</p>
<p><a class="sc" id="86"></a><a class="ms" id="p_33Y5_566"></a><a class="msdiv" id="msdiv110"></a>» Yassa yattha samudayasaccaṃ nirujjhati tassa tattha maggasaccaṃ nirujjhitthāti?</p>
<p><a class="sc" id="87"></a><a class="ms" id="p_33Y5_567"></a>Ana­bhisa­metā­vī­naṃ taṇhāya bhaṅgakkhaṇe tesaṃ tattha samudayasaccaṃ nirujjhati, no ca tesaṃ tattha maggasaccaṃ nirujjhittha. Abhisa­metā­vī­naṃ taṇhāya bhaṅgakkhaṇe tesaṃ tattha samuda­ya­saccañca nirujjhati maggasaccañca nirujjhittha.</p>
<p><a class="sc" id="88"></a><a class="ms" id="p_33Y5_568"></a>« Yassa vā pana yattha maggasaccaṃ nirujjhittha tassa tattha samudayasaccaṃ nirujjhatīti?</p>
<p><a class="sc" id="89"></a><a class="ms" id="p_33Y5_569"></a>Abhisa­metā­vī­naṃ taṇhāya uppādakkhaṇe taṇhā­vippa­yutta­citte vattamāne tesaṃ tattha maggasaccaṃ nirujjhittha, no ca tesaṃ tattha samudayasaccaṃ nirujjhati. Abhisa­metā­vī­naṃ taṇhāya bhaṅgakkhaṇe tesaṃ tattha maggasaccañca nirujjhittha samuda­ya­saccañca nirujjhati.</p>
<h3>5.2.2.4.4. Pac­canī­ka­puggala</h3>
<p><a class="sc" id="90"></a><a class="ms" id="p_33Y5_570"></a><a class="msdiv" id="msdiv111"></a>» Yassa dukkhasaccaṃ na nirujjhati tassa samudayasaccaṃ na nirujjhitthāti? Nirujjhittha.</p>
<p><a class="sc" id="91"></a><a class="ms" id="p_33Y5_571"></a>« Yassa vā pana samudayasaccaṃ na nirujjhittha tassa dukkhasaccaṃ na nirujjhatīti? Natthi.</p>
<p><a class="sc" id="92"></a><a class="ms" id="p_33Y5_572"></a>» Yassa dukkhasaccaṃ na nirujjhati tassa maggasaccaṃ na nirujjhitthāti?</p>
<p><a class="sc" id="93"></a><a class="ms" id="p_33Y5_573"></a>Abhisa­metā­vī­naṃ upapajjantānaṃ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṃ dukkhasaccaṃ na nirujjhati, no ca tesaṃ maggasaccaṃ na nirujjhittha. Ana­bhisa­metā­vī­naṃ upapajjantānaṃ pavatte cittassa uppādakkhaṇe tesaṃ dukkhasaccañca na nirujjhati maggasaccañca na nirujjhittha.</p>
<p><a class="sc" id="94"></a><a class="ms" id="p_33Y5_574"></a>« Yassa vā pana maggasaccaṃ na nirujjhittha tassa dukkhasaccaṃ na nirujjhatīti?</p>
<p><a class="sc" id="95"></a><a class="ms" id="p_33Y5_575"></a>Ana­bhisa­metā­vī­naṃ cavantānaṃ pavatte cittassa bhaṅgakkhaṇe tesaṃ maggasaccaṃ na nirujjhittha, no ca tesaṃ dukkhasaccaṃ na nirujjhati. Ana­bhisa­metā­vī­naṃ upapajjantānaṃ pavatte cittassa uppādakkhaṇe tesaṃ maggasaccañca na nirujjhittha dukkhasaccañca na nirujjhati.</p>
<p><a class="sc" id="96"></a><a class="ms" id="p_33Y5_576"></a><a class="msdiv" id="msdiv112"></a>» Yassa samudayasaccaṃ na nirujjhati tassa maggasaccaṃ na nirujjhitthāti?</p>
<p><a class="sc" id="97"></a><a class="pts" id="pts1.206"></a><a class="ms" id="p_33Y5_577"></a>Abhisa­metā­vī­naṃ taṇhāya uppādakkhaṇe taṇhā­vippa­yutta­citte vattamāne nirodha­samā­pannā­naṃ tesaṃ samudayasaccaṃ na nirujjhati, no ca tesaṃ maggasaccaṃ na nirujjhittha. Ana­bhisa­metā­vī­naṃ taṇhāya uppādakkhaṇe taṇhā­vippa­yutta­citte vattamāne asaññasattānaṃ tesaṃ samuda­ya­saccañca na nirujjhati maggasaccañca na nirujjhittha.</p>
<p><a class="sc" id="98"></a><a class="ms" id="p_33Y5_578"></a>« Yassa vā pana maggasaccaṃ na nirujjhittha tassa samudayasaccaṃ na nirujjhatīti?</p>
<p><a class="sc" id="99"></a><a class="ms" id="p_33Y5_579"></a>Ana­bhisa­metā­vī­naṃ taṇhāya bhaṅgakkhaṇe tesaṃ maggasaccaṃ na nirujjhittha, no ca tesaṃ samudayasaccaṃ na nirujjhati. Ana­bhisa­metā­vī­naṃ taṇhāya uppādakkhaṇe taṇhā­vippa­yutta­citte vattamāne asaññasattānaṃ tesaṃ maggasaccañca na nirujjhittha samuda­ya­saccañca na nirujjhati.</p>
<h3>5.2.2.4.5. Paccanīkaokāsa</h3>
<p><a class="sc" id="100"></a><a class="ms" id="p_33Y5_580"></a><a class="msdiv" id="msdiv113"></a>» Yattha dukkhasaccaṃ na nirujjhati … pe ….</p>
<h3>5.2.2.4.6. Pac­canī­ka­pug­galokāsa</h3>
<p><a class="sc" id="101"></a><a class="ms" id="p_33Y5_581"></a><a class="msdiv" id="msdiv114"></a>» Yassa yattha dukkhasaccaṃ na nirujjhati tassa tattha samudayasaccaṃ na nirujjhitthāti?</p>
<p><a class="sc" id="102"></a><a class="ms" id="p_33Y5_582"></a>Catuvokāraṃ pañcavokāraṃ upapajjantānaṃ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṃ tattha dukkhasaccaṃ na nirujjhati, no ca tesaṃ tattha samudayasaccaṃ na nirujjhittha. Suddhāvāsānaṃ upapat­ti­cittassa uppādakkhaṇe asaññasattaṃ upapajjantānaṃ tesaṃ tattha dukkhasaccañca na nirujjhati samuda­ya­saccañca na nirujjhittha.</p>
<p><a class="sc" id="103"></a><a class="ms" id="p_33Y5_583"></a>« Yassa vā pana yattha samudayasaccaṃ na nirujjhittha tassa tattha dukkhasaccaṃ na nirujjhatīti?</p>
<p><a class="sc" id="104"></a><a class="ms" id="p_33Y5_584"></a>Suddhāvāsānaṃ upapat­ti­cittassa bhaṅgakkhaṇe asaññasattā cavantānaṃ tesaṃ tattha samudayasaccaṃ na nirujjhittha, no ca tesaṃ tattha dukkhasaccaṃ na nirujjhati. Suddhāvāsānaṃ upapat­ti­cittassa uppādakkhaṇe asaññasattaṃ upapajjantānaṃ tesaṃ tattha samuda­ya­saccañca na nirujjhittha dukkhasaccañca na nirujjhati.</p>
<p><a class="sc" id="105"></a><a class="ms" id="p_33Y5_585"></a>» Yassa yattha dukkhasaccaṃ na nirujjhati tassa tattha maggasaccaṃ na nirujjhitthāti?</p>
<p><a class="sc" id="106"></a><a class="ms" id="p_33Y5_586"></a>Abhisa­metā­vī­naṃ upapajjantānaṃ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṃ tattha dukkhasaccaṃ na nirujjhati, no ca tesaṃ tattha maggasaccaṃ na nirujjhittha. Suddhāvāsānaṃ upapat­ti­cittassa uppādakkhaṇe ana­bhisa­metā­vī­naṃ upapajjantānaṃ pavatte cittassa uppādakkhaṇe asaññasattaṃ upapajjantānaṃ tesaṃ tattha dukkhasaccañca na nirujjhati maggasaccañca na nirujjhittha.</p>
<p><a class="sc" id="107"></a><a class="ms" id="p_33Y5_587"></a>« Yassa vā pana yattha maggasaccaṃ na nirujjhittha tassa tattha dukkhasaccaṃ na nirujjhatīti?</p>
<p><a class="sc" id="108"></a><a class="pts" id="pts1.207"></a><a class="ms" id="p_33Y5_588"></a>Suddhāvāsānaṃ upapat­ti­cittassa bhaṅgakkhaṇe ana­bhisa­metā­vī­naṃ cavantānaṃ pavatte cittassa bhaṅgakkhaṇe asaññasattā cavantānaṃ tesaṃ tattha maggasaccaṃ na nirujjhittha, no ca tesaṃ tattha dukkhasaccaṃ na nirujjhati. Suddhāvāsānaṃ upapat­ti­cittassa uppādakkhaṇe ana­bhisa­metā­vī­naṃ upapajjantānaṃ pavatte cittassa uppādakkhaṇe asaññasattaṃ upapajjantānaṃ tesaṃ tattha maggasaccañca na nirujjhittha dukkhasaccañca na nirujjhati.</p>
<p><a class="sc" id="109"></a><a class="ms" id="p_33Y5_589"></a><a class="msdiv" id="msdiv115"></a>» Yassa yattha samudayasaccaṃ na nirujjhati tassa tattha maggasaccaṃ na nirujjhitthāti?</p>
<p><a class="sc" id="110"></a><a class="ms" id="p_33Y5_590"></a>Abhisa­metā­vī­naṃ taṇhāya uppādakkhaṇe taṇhā­vippa­yutta­citte vattamāne tesaṃ tattha samudayasaccaṃ na nirujjhati, no ca tesaṃ tattha maggasaccaṃ na nirujjhittha. Suddhāvāsānaṃ dutiye citte vattamāne ana­bhisa­metā­vī­naṃ taṇhāya uppādakkhaṇe taṇhā­vippa­yutta­citte vattamāne asaññasattānaṃ tesaṃ tattha samuda­ya­saccañca na nirujjhati maggasaccañca na nirujjhittha.</p>
<p><a class="sc" id="111"></a><a class="ms" id="p_33Y5_591"></a>« Yassa vā pana yattha maggasaccaṃ na nirujjhittha tassa tattha samudayasaccaṃ na nirujjhatīti?</p>
<p><a class="sc" id="112"></a><a class="ms" id="p_33Y5_592"></a>Ana­bhisa­metā­vī­naṃ taṇhāya bhaṅgakkhaṇe tesaṃ tattha maggasaccaṃ na nirujjhittha, no ca tesaṃ tattha samudayasaccaṃ na nirujjhati. Suddhāvāsānaṃ dutiye citte vattamāne ana­bhisa­metā­vī­naṃ taṇhāya uppādakkhaṇe taṇhā­vippa­yutta­citte vattamāne asaññasattānaṃ tesaṃ tattha maggasaccañca na nirujjhittha samuda­ya­saccañca na nirujjhati.</p>
<h2>5.2.2.5. ­Pac­cup­pan­nā­nāgata­vāra</h2>
<h3>5.2.2.5.1. Anulomapuggala</h3>
<p><a class="sc" id="113"></a><a class="ms" id="p_33Y5_593"></a><a class="msdiv" id="msdiv116"></a>» Yassa dukkhasaccaṃ nirujjhati tassa samudayasaccaṃ nirujjhis­satīti?</p>
<p><a class="sc" id="114"></a><a class="ms" id="p_33Y5_594"></a>Aggamaggassa bhaṅgakkhaṇe arahantānaṃ cittassa bhaṅgakkhaṇe yassa cittassa anantarā aggamaggaṃ paṭi­labhis­santi tassa cittassa bhaṅgakkhaṇe tesaṃ dukkhasaccaṃ nirujjhati, no ca tesaṃ samudayasaccaṃ nirujjhissati. Itaresaṃ cavantānaṃ pavatte cittassa bhaṅgakkhaṇe tesaṃ dukkhasaccañca nirujjhati samuda­ya­saccañca nirujjhissati.</p>
<p><a class="sc" id="115"></a><a class="ms" id="p_33Y5_595"></a>« Yassa vā pana samudayasaccaṃ nirujjhissati tassa dukkhasaccaṃ nirujjhatīti?</p>
<p><a class="sc" id="116"></a><a class="ms" id="p_33Y5_596"></a>Sabbesaṃ upapajjantānaṃ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṃ samudayasaccaṃ nirujjhissati, no ca tesaṃ dukkhasaccaṃ nirujjhati. Sabbesaṃ cavantānaṃ pavatte cittassa bhaṅgakkhaṇe tesaṃ samuda­ya­saccañca nirujjhissati dukkhasaccañca nirujjhati.</p>
<p><a class="sc" id="117"></a><a class="ms" id="p_33Y5_597"></a>» Yassa dukkhasaccaṃ nirujjhati tassa maggasaccaṃ nirujjhis­satīti?</p>
<p><a class="sc" id="118"></a><a class="pts" id="pts1.208"></a><a class="ms" id="p_33Y5_598"></a>Aggamaggassa bhaṅgakkhaṇe arahantānaṃ cittassa bhaṅgakkhaṇe ye ca puthujjanā maggaṃ na paṭi­labhis­santi tesaṃ cavantānaṃ pavatte cittassa bhaṅgakkhaṇe tesaṃ dukkhasaccaṃ nirujjhati, no ca tesaṃ maggasaccaṃ nirujjhissati. Yassa cittassa anantarā aggamaggaṃ paṭi­labhis­santi tassa cittassa bhaṅgakkhaṇe ye caññe maggaṃ paṭi­labhis­santi tesaṃ cavantānaṃ pavatte cittassa bhaṅgakkhaṇe tesaṃ dukkhasaccañca nirujjhati maggasaccañca nirujjhissati.</p>
<p><a class="sc" id="119"></a><a class="ms" id="p_33Y5_599"></a>« Yassa vā pana maggasaccaṃ nirujjhissati tassa dukkhasaccaṃ nirujjhatīti?</p>
<p><a class="sc" id="120"></a><a class="ms" id="p_33Y5_600"></a>Aggamaggassa uppādakkhaṇe yassa cittassa anantarā aggamaggaṃ paṭi­labhis­santi tassa cittassa uppādakkhaṇe ye caññe maggaṃ paṭi­labhis­santi tesaṃ upapajjantānaṃ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṃ maggasaccaṃ nirujjhissati, no ca tesaṃ dukkhasaccaṃ nirujjhati. Yassa cittassa anantarā aggamaggaṃ paṭi­labhis­santi tassa cittassa bhaṅgakkhaṇe ye caññe maggaṃ paṭi­labhis­santi tesaṃ cavantānaṃ pavatte cittassa bhaṅgakkhaṇe tesaṃ maggasaccañca nirujjhissati dukkhasaccañca nirujjhati.</p>
<p><a class="sc" id="121"></a><a class="ms" id="p_33Y5_601"></a><a class="msdiv" id="msdiv117"></a>» Yassa samudayasaccaṃ nirujjhati tassa maggasaccaṃ nirujjhis­satīti?</p>
<p><a class="sc" id="122"></a><a class="ms" id="p_33Y5_602"></a>Ye puthujjanā maggaṃ na paṭi­labhis­santi tesaṃ taṇhāya bhaṅgakkhaṇe tesaṃ samudayasaccaṃ nirujjhati, no ca tesaṃ maggasaccaṃ nirujjhissati. Ye maggaṃ paṭi­labhis­santi tesaṃ taṇhāya bhaṅgakkhaṇe tesaṃ samuda­ya­saccañca nirujjhati maggasaccañca nirujjhissati.</p>
<p><a class="sc" id="123"></a><a class="ms" id="p_33Y5_603"></a>« Yassa vā pana maggasaccaṃ nirujjhissati tassa samudayasaccaṃ nirujjhatīti?</p>
<p><a class="sc" id="124"></a><a class="ms" id="p_33Y5_604"></a>Aggamaggassa uppādakkhaṇe yassa cittassa anantarā aggamaggaṃ paṭi­labhis­santi ye caññe maggaṃ paṭi­labhis­santi tesaṃ taṇhāya uppādakkhaṇe taṇhā­vippa­yutta­citte vattamāne nirodha­samā­pannā­naṃ asaññasattānaṃ tesaṃ maggasaccaṃ nirujjhissati, no ca tesaṃ samudayasaccaṃ nirujjhati. Ye maggaṃ paṭi­labhis­santi tesaṃ taṇhāya bhaṅgakkhaṇe tesaṃ maggasaccañca nirujjhissati samuda­ya­saccañca nirujjhati.</p>
<h3>5.2.2.5.2. Anulomaokāsa</h3>
<p><a class="sc" id="125"></a><a class="ms" id="p_33Y5_605"></a><a class="msdiv" id="msdiv118"></a>» Yattha dukkhasaccaṃ nirujjhati … pe ….</p>
<h3>5.2.2.5.3. Anu­loma­pug­galokāsa</h3>
<p><a class="sc" id="126"></a><a class="pts" id="pts1.209"></a><a class="ms" id="p_33Y5_606"></a><a class="msdiv" id="msdiv119"></a>» Yassa yattha dukkhasaccaṃ nirujjhati tassa tattha samudayasaccaṃ nirujjhis­satīti?</p>
<p><a class="sc" id="127"></a><a class="ms" id="p_33Y5_607"></a>Aggamaggassa bhaṅgakkhaṇe arahantānaṃ cittassa bhaṅgakkhaṇe yassa cittassa anantarā aggamaggaṃ paṭi­labhis­santi tassa cittassa bhaṅgakkhaṇe asaññasattā cavantānaṃ tesaṃ tattha dukkhasaccaṃ nirujjhati, no ca tesaṃ tattha samudayasaccaṃ nirujjhissati. Itaresaṃ catuvokārā pañcavokārā cavantānaṃ pavatte cittassa bhaṅgakkhaṇe tesaṃ tattha dukkhasaccañca nirujjhati samuda­ya­saccañca nirujjhissati.</p>
<p><a class="sc" id="128"></a><a class="ms" id="p_33Y5_608"></a>« Yassa vā pana yattha samudayasaccaṃ nirujjhissati tassa tattha dukkhasaccaṃ nirujjhatīti?</p>
<p><a class="sc" id="129"></a><a class="ms" id="p_33Y5_609"></a>Catuvokāraṃ pañcavokāraṃ upapajjantānaṃ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṃ tattha samudayasaccaṃ nirujjhissati, no ca tesaṃ tattha dukkhasaccaṃ nirujjhati. Catuvokārā pañcavokārā cavantānaṃ pavatte cittassa bhaṅgakkhaṇe tesaṃ tattha samuda­ya­saccañca nirujjhissati dukkhasaccañca nirujjhati.</p>
<p><a class="sc" id="130"></a><a class="ms" id="p_33Y5_610"></a>» Yassa yattha dukkhasaccaṃ nirujjhati tassa tattha maggasaccaṃ nirujjhis­satīti?</p>
<p><a class="sc" id="131"></a><a class="ms" id="p_33Y5_611"></a>Aggamaggassa bhaṅgakkhaṇe arahantānaṃ cittassa bhaṅgakkhaṇe āpāyikānaṃ ye ca puthujjanā maggaṃ na paṭi­labhis­santi tesaṃ cavantānaṃ pavatte cittassa bhaṅgakkhaṇe asaññasattā cavantānaṃ tesaṃ tattha dukkhasaccaṃ nirujjhati, no ca tesaṃ tattha maggasaccaṃ nirujjhissati. Yassa cittassa anantarā aggamaggaṃ paṭi­labhis­santi tassa cittassa bhaṅgakkhaṇe ye caññe maggaṃ paṭi­labhis­santi tesaṃ cavantānaṃ pavatte cittassa bhaṅgakkhaṇe tesaṃ tattha dukkhasaccañca nirujjhati maggasaccañca nirujjhissati.</p>
<p><a class="sc" id="132"></a><a class="ms" id="p_33Y5_612"></a>« Yassa vā pana yattha maggasaccaṃ nirujjhissati tassa tattha dukkhasaccaṃ nirujjhatīti?</p>
<p><a class="sc" id="133"></a><a class="pts" id="pts1.210"></a><a class="ms" id="p_33Y5_613"></a>Aggamaggassa uppādakkhaṇe yassa cittassa anantarā aggamaggaṃ paṭi­labhis­santi tassa cittassa uppādakkhaṇe ye caññe maggaṃ paṭi­labhis­santi tesaṃ upapajjantānaṃ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṃ tattha maggasaccaṃ nirujjhissati, no ca tesaṃ tattha dukkhasaccaṃ nirujjhati. Yassa cittassa anantarā aggamaggaṃ paṭi­labhis­santi tassa cittassa bhaṅgakkhaṇe ye caññe maggaṃ paṭi­labhis­santi tesaṃ cavantānaṃ pavatte cittassa bhaṅgakkhaṇe tesaṃ tattha maggasaccañca nirujjhissati dukkhasaccañca nirujjhati.</p>
<p><a class="sc" id="134"></a><a class="ms" id="p_33Y5_614"></a><a class="msdiv" id="msdiv120"></a>» Yassa yattha samudayasaccaṃ nirujjhati tassa tattha maggasaccaṃ nirujjhis­satīti?</p>
<p><a class="sc" id="135"></a><a class="ms" id="p_33Y5_615"></a>Āpāyikānaṃ ye ca puthujjanā maggaṃ na paṭi­labhis­santi tesaṃ taṇhāya bhaṅgakkhaṇe tesaṃ tattha samudayasaccaṃ nirujjhati, no ca tesaṃ tattha maggasaccaṃ nirujjhissati. Ye maggaṃ paṭi­labhis­santi tesaṃ taṇhāya bhaṅgakkhaṇe tesaṃ tattha samuda­ya­saccañca nirujjhati maggasaccañca nirujjhissati.</p>
<p><a class="sc" id="136"></a><a class="ms" id="p_33Y5_616"></a>« Yassa vā pana yattha maggasaccaṃ nirujjhissati tassa tattha samudayasaccaṃ nirujjhatīti?</p>
<p><a class="sc" id="137"></a><a class="ms" id="p_33Y5_617"></a>Aggamaggassa uppādakkhaṇe yassa cittassa anantarā aggamaggaṃ paṭi­labhis­santi ye caññe maggaṃ paṭi­labhis­santi tesaṃ taṇhāya uppādakkhaṇe taṇhā­vippa­yutta­citte vattamāne tesaṃ tattha maggasaccaṃ nirujjhissati, no ca tesaṃ tattha samudayasaccaṃ nirujjhati. Ye maggaṃ paṭi­labhis­santi tesaṃ taṇhāya bhaṅgakkhaṇe tesaṃ tattha maggasaccañca nirujjhissati samuda­ya­saccañca nirujjhati.</p>
<h3>5.2.2.5.4. Pac­canī­ka­puggala</h3>
<p><a class="sc" id="138"></a><a class="ms" id="p_33Y5_618"></a><a class="msdiv" id="msdiv121"></a>» Yassa dukkhasaccaṃ na nirujjhati tassa samudayasaccaṃ na nirujjhis­satīti?</p>
<p><a class="sc" id="139"></a><a class="ms" id="p_33Y5_619"></a>Sabbesaṃ upapajjantānaṃ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṃ dukkhasaccaṃ na nirujjhati, no ca tesaṃ samudayasaccaṃ na nirujjhissati. Aggamaggassa uppādakkhaṇe arahantānaṃ cittassa uppādakkhaṇe yassa cittassa anantarā aggamaggaṃ paṭi­labhis­santi tassa cittassa uppādakkhaṇe arūpe aggamaggassa ca phalassa ca bhaṅgakkhaṇe tesaṃ dukkhasaccañca na nirujjhati samuda­ya­saccañca na nirujjhissati.</p>
<p><a class="sc" id="140"></a><a class="ms" id="p_33Y5_620"></a>« Yassa vā pana samudayasaccaṃ na nirujjhissati tassa dukkhasaccaṃ na nirujjhatīti?</p>
<p><a class="sc" id="141"></a><a class="pts" id="pts1.211"></a><a class="ms" id="p_33Y5_621"></a>Aggamaggassa bhaṅgakkhaṇe arahantānaṃ cittassa bhaṅgakkhaṇe yassa cittassa anantarā aggamaggaṃ paṭi­labhis­santi tassa cittassa bhaṅgakkhaṇe tesaṃ samudayasaccaṃ na nirujjhissati, no ca tesaṃ dukkhasaccaṃ na nirujjhati. Aggamaggassa uppādakkhaṇe arahantānaṃ cittassa uppādakkhaṇe yassa cittassa anantarā aggamaggaṃ paṭi­labhis­santi tassa cittassa uppādakkhaṇe arūpe aggamaggassa ca phalassa ca bhaṅgakkhaṇe tesaṃ samuda­ya­saccañca na nirujjhissati dukkhasaccañca na nirujjhati.</p>
<p><a class="sc" id="142"></a><a class="ms" id="p_33Y5_622"></a>» Yassa dukkhasaccaṃ na nirujjhati tassa maggasaccaṃ na nirujjhis­satīti?</p>
<p><a class="sc" id="143"></a><a class="ms" id="p_33Y5_623"></a>Aggamaggassa uppādakkhaṇe yassa cittassa anantarā aggamaggaṃ paṭi­labhis­santi tassa cittassa uppādakkhaṇe ye caññe maggaṃ paṭi­labhis­santi tesaṃ upapajjantānaṃ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṃ dukkhasaccaṃ na nirujjhati, no ca tesaṃ maggasaccaṃ na nirujjhissati. Arahantānaṃ cittassa uppādakkhaṇe ye ca puthujjanā maggaṃ na paṭi­labhis­santi tesaṃ upapajjantānaṃ pavatte cittassa uppādakkhaṇe arūpe aggamaggassa ca phalassa ca bhaṅgakkhaṇe tesaṃ dukkhasaccañca na nirujjhati maggasaccañca na nirujjhissati.</p>
<p><a class="sc" id="144"></a><a class="ms" id="p_33Y5_624"></a>« Yassa vā pana maggasaccaṃ na nirujjhissati tassa dukkhasaccaṃ na nirujjhatīti?</p>
<p><a class="sc" id="145"></a><a class="ms" id="p_33Y5_625"></a>Aggamaggassa bhaṅgakkhaṇe arahantānaṃ cittassa bhaṅgakkhaṇe ye ca puthujjanā maggaṃ na paṭi­labhis­santi tesaṃ cavantānaṃ pavatte cittassa bhaṅgakkhaṇe tesaṃ maggasaccaṃ na nirujjhissati, no ca tesaṃ dukkhasaccaṃ na nirujjhati. Arahantānaṃ cittassa uppādakkhaṇe ye ca puthujjanā maggaṃ na paṭi­labhis­santi tesaṃ upapajjantānaṃ pavatte cittassa uppādakkhaṇe arūpe aggamaggassa ca phalassa ca bhaṅgakkhaṇe tesaṃ maggasaccañca na nirujjhissati dukkhasaccañca na nirujjhati.</p>
<p><a class="sc" id="146"></a><a class="ms" id="p_33Y5_626"></a><a class="msdiv" id="msdiv122"></a>» Yassa samudayasaccaṃ na nirujjhati tassa maggasaccaṃ na nirujjhis­satīti?</p>
<p><a class="sc" id="147"></a><a class="ms" id="p_33Y5_627"></a>Aggamaggassa uppādakkhaṇe yassa cittassa anantarā aggamaggaṃ paṭi­labhis­santi ye caññe maggaṃ paṭi­labhis­santi tesaṃ taṇhāya uppādakkhaṇe taṇhā­vippa­yutta­citte vattamāne nirodha­samā­pannā­naṃ asaññasattānaṃ tesaṃ samudayasaccaṃ na nirujjhati, no ca tesaṃ maggasaccaṃ na nirujjhissati. Aggamaggassa bhaṅgakkhaṇe arahantānaṃ ye ca puthujjanā maggaṃ na paṭi­labhis­santi tesaṃ taṇhāya uppādakkhaṇe taṇhā­vippa­yutta­citte vattamāne tesaṃ samuda­ya­saccañca na nirujjhati maggasaccañca na nirujjhissati.</p>
<p><a class="sc" id="148"></a><a class="ms" id="p_33Y5_628"></a>« Yassa vā pana maggasaccaṃ na nirujjhissati tassa samudayasaccaṃ na nirujjhatīti?</p>
<p><a class="sc" id="149"></a><a class="pts" id="pts1.212"></a><a class="ms" id="p_33Y5_629"></a>Ye puthujjanā maggaṃ na paṭi­labhis­santi tesaṃ taṇhāya bhaṅgakkhaṇe tesaṃ maggasaccaṃ na nirujjhissati, no ca tesaṃ samudayasaccaṃ na nirujjhati. Aggamaggassa bhaṅgakkhaṇe arahantānaṃ ye ca puthujjanā maggaṃ na paṭi­labhis­santi tesaṃ taṇhāya <span class="var" title="nirodha­samā­pannā­naṃ asaññasattānaṃ (bj, s1-3, pts1)" id="note10">uppādakkhaṇe taṇhā­vippa­yutta­citte vattamāne</span> tesaṃ maggasaccañca na nirujjhissati samuda­ya­saccañca na nirujjhati.</p>
<h3>5.2.2.5.5. Paccanīkaokāsa</h3>
<p><a class="sc" id="150"></a><a class="ms" id="p_33Y5_630"></a><a class="msdiv" id="msdiv123"></a>» Yattha dukkhasaccaṃ na nirujjhati … pe ….</p>
<h3>5.2.2.5.6. Pac­canī­ka­pug­galokāsa</h3>
<p><a class="sc" id="151"></a><a class="ms" id="p_33Y5_631"></a><a class="msdiv" id="msdiv124"></a>» Yassa yattha dukkhasaccaṃ na nirujjhati tassa tattha samudayasaccaṃ na nirujjhis­satīti?</p>
<p><a class="sc" id="152"></a><a class="ms" id="p_33Y5_632"></a>Catuvokāraṃ pañcavokāraṃ upapajjantānaṃ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṃ tattha dukkhasaccaṃ na nirujjhati, no ca tesaṃ tattha samudayasaccaṃ na nirujjhissati. Aggamaggassa uppādakkhaṇe arahantānaṃ cittassa uppādakkhaṇe yassa cittassa anantarā aggamaggaṃ paṭi­labhis­santi tassa cittassa uppādakkhaṇe asaññasattaṃ upapajjantānaṃ arūpe aggamaggassa ca phalassa ca <span class="var" title="bhaṅgakkhaṇe asaññasattaṃ upapajjantānaṃ (bj, s1-3, pts1, c1)" id="note11">bhaṅgakkhaṇe</span> tesaṃ tattha dukkhasaccañca na nirujjhati samuda­ya­saccañca na nirujjhissati.</p>
<p><a class="sc" id="153"></a><a class="ms" id="p_33Y5_633"></a>« Yassa vā pana yattha samudayasaccaṃ na nirujjhissati tassa tattha dukkhasaccaṃ na nirujjhatīti?</p>
<p><a class="sc" id="154"></a><a class="ms" id="p_33Y5_634"></a>Aggamaggassa bhaṅgakkhaṇe arahantānaṃ cittassa bhaṅgakkhaṇe yassa cittassa anantarā aggamaggaṃ paṭi­labhis­santi tassa cittassa bhaṅgakkhaṇe asaññasattā cavantānaṃ tesaṃ tattha samudayasaccaṃ na nirujjhissati, no ca tesaṃ tattha dukkhasaccaṃ na nirujjhati. Aggamaggassa uppādakkhaṇe arahantānaṃ cittassa uppādakkhaṇe yassa cittassa anantarā aggamaggaṃ paṭi­labhis­santi tassa cittassa uppādakkhaṇe arūpe aggamaggassa ca phalassa ca bhaṅgakkhaṇe asaññasattaṃ upapajjantānaṃ tesaṃ tattha samuda­ya­saccañca na nirujjhissati dukkhasaccañca na nirujjhati.</p>
<p><a class="sc" id="155"></a><a class="ms" id="p_33Y5_635"></a>» Yassa yattha dukkhasaccaṃ na nirujjhati tassa tattha maggasaccaṃ na nirujjhis­satīti?</p>
<p><a class="sc" id="156"></a><a class="pts" id="pts1.213"></a><a class="ms" id="p_33Y5_636"></a>Aggamaggassa uppādakkhaṇe yassa cittassa anantarā aggamaggaṃ paṭi­labhis­santi tassa cittassa uppādakkhaṇe ye caññe maggaṃ paṭi­labhis­santi tesaṃ upapajjantānaṃ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṃ tattha dukkhasaccaṃ na nirujjhati, no ca tesaṃ tattha maggasaccaṃ na nirujjhissati. Arahantānaṃ cittassa uppādakkhaṇe āpāyikānaṃ ye ca puthujjanā maggaṃ na paṭi­labhis­santi tesaṃ upapajjantānaṃ pavatte cittassa uppādakkhaṇe <span class="var" title=" arūpe maggassa ca phalassa ca bhaṅgakkhaṇe asaññasattaṃ upapajjantānaṃ (syā1), arūpe maggassa ca phalassa ca bhaṅgakkhaṇe apāyaṃ asaññasattaṃ upapajjantānaṃ (syā2, syā3, pā1), arūpe maggamaggassa ca phalassa ca bhaṅgakkhaṇe, asaññasattaṃ upapajjantānaṃ (cha1)" id="note12">asaññasattaṃ upapajjantānaṃ arūpe aggamaggassa ca phalassa ca bhaṅgakkhaṇe</span> tesaṃ tattha dukkhasaccañca na nirujjhati maggasaccañca na nirujjhissati.</p>
<p><a class="sc" id="157"></a><a class="ms" id="p_33Y5_637"></a>« Yassa vā pana yattha maggasaccaṃ na nirujjhissati tassa tattha dukkhasaccaṃ na nirujjhatīti?</p>
<p><a class="sc" id="158"></a><a class="ms" id="p_33Y5_638"></a>Aggamaggassa bhaṅgakkhaṇe arahantānaṃ cittassa bhaṅgakkhaṇe āpāyikānaṃ ye ca puthujjanā maggaṃ na paṭi­labhis­santi tesaṃ cavantānaṃ pavatte cittassa bhaṅgakkhaṇe asaññasattā cavantānaṃ tesaṃ tattha maggasaccaṃ na nirujjhissati, no ca tesaṃ tattha dukkhasaccaṃ na nirujjhati. Arahantānaṃ cittassa uppādakkhaṇe āpāyikānaṃ ye ca puthujjanā maggaṃ na paṭi­labhis­santi tesaṃ upapajjantānaṃ pavatte cittassa uppādakkhaṇe arūpe aggamaggassa ca phalassa ca bhaṅgakkhaṇe asaññasattaṃ upapajjantānaṃ tesaṃ tattha maggasaccañca na nirujjhissati dukkhasaccañca na nirujjhati.</p>
<p><a class="sc" id="159"></a><a class="ms" id="p_33Y5_639"></a><a class="msdiv" id="msdiv125"></a>» Yassa yattha samudayasaccaṃ na nirujjhati tassa tattha maggasaccaṃ na nirujjhis­satīti?</p>
<p><a class="sc" id="160"></a><a class="ms" id="p_33Y5_640"></a>Aggamaggassa uppādakkhaṇe yassa cittassa anantarā aggamaggaṃ paṭi­labhis­santi ye caññe maggaṃ paṭi­labhis­santi tesaṃ taṇhāya uppādakkhaṇe taṇhā­vippa­yutta­citte vattamāne tesaṃ tattha samudayasaccaṃ na nirujjhati, no ca tesaṃ tattha maggasaccaṃ na nirujjhissati. Aggamaggassa bhaṅgakkhaṇe arahantānaṃ āpāyikānaṃ ye ca puthujjanā maggaṃ na paṭi­labhis­santi tesaṃ taṇhāya uppādakkhaṇe taṇhā­vippa­yutta­citte vattamāne asaññasattānaṃ tesaṃ tattha samuda­ya­saccañca na nirujjhati maggasaccañca na nirujjhissati.</p>
<p><a class="sc" id="161"></a><a class="ms" id="p_33Y5_641"></a>« Yassa vā pana yattha maggasaccaṃ na nirujjhissati tassa tattha samudayasaccaṃ na nirujjhatīti?</p>
<p><a class="sc" id="162"></a><a class="pts" id="pts1.214"></a><a class="ms" id="p_33Y5_642"></a>Āpāyikānaṃ ye ca puthujjanā maggaṃ na paṭi­labhis­santi tesaṃ taṇhāya bhaṅgakkhaṇe tesaṃ tattha maggasaccaṃ na nirujjhissati, no ca tesaṃ tattha samudayasaccaṃ na nirujjhati. Aggamaggassa bhaṅgakkhaṇe arahantānaṃ āpāyikānaṃ ye ca puthujjanā maggaṃ na paṭi­labhis­santi tesaṃ taṇhāya uppādakkhaṇe taṇhā­vippa­yutta­citte vattamāne asaññasattānaṃ tesaṃ tattha maggasaccañca na nirujjhissati samuda­ya­saccañca na nirujjhati.</p>
<h2>5.2.2.6. Atī­tā­nāga­ta­vāra</h2>
<h3>5.2.2.6.1. Anulomapuggala</h3>
<p><a class="sc" id="163"></a><a class="ms" id="p_33Y5_643"></a><a class="msdiv" id="msdiv126"></a>» Yassa dukkhasaccaṃ nirujjhittha tassa samudayasaccaṃ nirujjhis­satīti?</p>
<p><a class="sc" id="164"></a><a class="ms" id="p_33Y5_644"></a>Agga­magga­samaṅ­gī­naṃ arahantānaṃ yassa cittassa anantarā aggamaggaṃ paṭi­labhis­santi tesaṃ dukkhasaccaṃ nirujjhittha, no ca tesaṃ samudayasaccaṃ nirujjhissati. Itaresaṃ tesaṃ dukkhasaccañca nirujjhittha samuda­ya­saccañca nirujjhissati.</p>
<p><a class="sc" id="165"></a><a class="ms" id="p_33Y5_645"></a>« Yassa vā pana … pe … ? Āmantā.</p>
<p><a class="sc" id="166"></a><a class="ms" id="p_33Y5_646"></a>» Yassa dukkhasaccaṃ nirujjhittha tassa maggasaccaṃ nirujjhis­satīti?</p>
<p><a class="sc" id="167"></a><a class="ms" id="p_33Y5_647"></a>Aggamaggassa bhaṅgakkhaṇe arahantānaṃ ye ca puthujjanā maggaṃ na paṭi­labhis­santi tesaṃ dukkhasaccaṃ nirujjhittha, no ca tesaṃ maggasaccaṃ nirujjhissati. Aggamaggassa uppādakkhaṇe yassa cittassa anantarā aggamaggaṃ paṭi­labhis­santi ye caññe maggaṃ paṭi­labhis­santi tesaṃ dukkhasaccañca nirujjhittha maggasaccañca nirujjhissati.</p>
<p><a class="sc" id="168"></a><a class="ms" id="p_33Y5_648"></a>« Yassa vā pana … pe … ? Āmantā.</p>
<p><a class="sc" id="169"></a><a class="ms" id="p_33Y5_649"></a><a class="msdiv" id="msdiv127"></a>» Yassa samudayasaccaṃ nirujjhittha tassa maggasaccaṃ nirujjhis­satīti?</p>
<p><a class="sc" id="170"></a><a class="ms" id="p_33Y5_650"></a>Aggamaggassa bhaṅgakkhaṇe arahantānaṃ ye ca puthujjanā maggaṃ na paṭi­labhis­santi tesaṃ samudayasaccaṃ nirujjhittha, no ca tesaṃ maggasaccaṃ nirujjhissati. Aggamaggassa uppādakkhaṇe yassa cittassa anantarā aggamaggaṃ paṭi­labhis­santi ye caññe maggaṃ paṭi­labhis­santi tesaṃ samuda­ya­saccañca nirujjhittha maggasaccañca nirujjhissati.</p>
<p><a class="sc" id="171"></a><a class="ms" id="p_33Y5_651"></a>« Yassa vā pana … pe … ? Āmantā.</p>
<h3>5.2.2.6.2. Anulomaokāsa</h3>
<p><a class="sc" id="172"></a><a class="ms" id="p_33Y5_652"></a><a class="msdiv" id="msdiv128"></a>» Yattha dukkhasaccaṃ nirujjhittha … pe ….</p>
<h3>5.2.2.6.3. Anu­loma­pug­galokāsa</h3>
<p><a class="sc" id="173"></a><a class="ms" id="p_33Y5_653"></a><a class="msdiv" id="msdiv129"></a>» Yassa yattha dukkhasaccaṃ nirujjhittha tassa tattha samudayasaccaṃ nirujjhis­satīti?</p>
<p><a class="sc" id="174"></a><a class="ms" id="p_33Y5_654"></a>Agga­magga­samaṅ­gī­naṃ arahantānaṃ yassa cittassa anantarā aggamaggaṃ paṭi­labhis­santi asaññasattānaṃ tesaṃ tattha dukkhasaccaṃ nirujjhittha, no ca tesaṃ tattha samudayasaccaṃ nirujjhissati. Itaresaṃ catuvokārānaṃ pañcavokārānaṃ tesaṃ tattha dukkhasaccañca nirujjhittha samuda­ya­saccañca nirujjhissati.</p>
<p><a class="sc" id="175"></a><a class="ms" id="p_33Y5_655"></a>« Yassa vā pana yattha samudayasaccaṃ nirujjhissati tassa tattha dukkhasaccaṃ nirujjhitthāti?</p>
<p><a class="sc" id="176"></a><a class="pts" id="pts1.215"></a><a class="ms" id="p_33Y5_656"></a>Suddhāvāsaṃ upapajjantānaṃ tesaṃ tattha samudayasaccaṃ nirujjhissati, no ca tesaṃ tattha dukkhasaccaṃ nirujjhittha. Itaresaṃ catuvokārānaṃ pañcavokārānaṃ tesaṃ tattha samuda­ya­saccañca nirujjhissati dukkhasaccañca nirujjhittha.</p>
<p><a class="sc" id="177"></a><a class="ms" id="p_33Y5_657"></a>» Yassa yattha dukkhasaccaṃ nirujjhittha tassa tattha maggasaccaṃ nirujjhis­satīti?</p>
<p><a class="sc" id="178"></a><a class="ms" id="p_33Y5_658"></a>Aggamaggassa bhaṅgakkhaṇe arahantānaṃ ye ca puthujjanā maggaṃ na paṭi­labhis­santi āpāyikānaṃ asaññasattānaṃ tesaṃ tattha dukkhasaccaṃ nirujjhittha, no ca tesaṃ tattha maggasaccaṃ nirujjhissati. Aggamaggassa uppādakkhaṇe yassa cittassa anantarā aggamaggaṃ paṭi­labhis­santi ye caññe maggaṃ paṭi­labhis­santi tesaṃ tattha dukkhasaccañca nirujjhittha maggasaccañca nirujjhissati.</p>
<p><a class="sc" id="179"></a><a class="ms" id="p_33Y5_659"></a>« Yassa vā pana yattha maggasaccaṃ nirujjhissati tassa tattha dukkhasaccaṃ nirujjhitthāti?</p>
<p><a class="sc" id="180"></a><a class="ms" id="p_33Y5_660"></a>Suddhāvāsaṃ upapajjantānaṃ tesaṃ tattha maggasaccaṃ nirujjhissati, no ca tesaṃ tattha dukkhasaccaṃ nirujjhittha. Aggamaggassa uppādakkhaṇe yassa cittassa anantarā aggamaggaṃ paṭi­labhis­santi ye caññe maggaṃ paṭi­labhis­santi tesaṃ tattha maggasaccañca nirujjhissati dukkhasaccañca nirujjhittha.</p>
<p><a class="sc" id="181"></a><a class="ms" id="p_33Y5_661"></a><a class="msdiv" id="msdiv130"></a>» Yassa yattha samudayasaccaṃ nirujjhittha tassa tattha maggasaccaṃ nirujjhis­satīti?</p>
<p><a class="sc" id="182"></a><a class="ms" id="p_33Y5_662"></a>Aggamaggassa bhaṅgakkhaṇe arahantānaṃ ye ca puthujjanā maggaṃ na paṭi­labhis­santi āpāyikānaṃ tesaṃ tattha samudayasaccaṃ nirujjhittha, no ca tesaṃ tattha maggasaccaṃ nirujjhissati. Aggamaggassa uppādakkhaṇe yassa cittassa anantarā aggamaggaṃ paṭi­labhis­santi ye caññe maggaṃ paṭi­labhis­santi tesaṃ tattha samuda­ya­saccañca nirujjhittha maggasaccañca nirujjhissati.</p>
<p><a class="sc" id="183"></a><a class="ms" id="p_33Y5_663"></a>« Yassa vā pana yattha maggasaccaṃ nirujjhissati tassa tattha samudayasaccaṃ nirujjhitthāti.</p>
<p><a class="sc" id="184"></a><a class="ms" id="p_33Y5_664"></a>Suddhāvāsānaṃ dutiye citte vattamāne tesaṃ tattha maggasaccaṃ nirujjhissati, no ca tesaṃ tattha samudayasaccaṃ nirujjhittha. Aggamaggassa uppādakkhaṇe yassa cittassa anantarā aggamaggaṃ paṭi­labhis­santi ye caññe maggaṃ paṭi­labhis­santi tesaṃ tattha maggasaccañca nirujjhissati samuda­ya­saccañca nirujjhittha.</p>
<h3>5.2.2.6.4. Pac­canī­ka­puggala</h3>
<p><a class="sc" id="185"></a><a class="ms" id="p_33Y5_665"></a><a class="msdiv" id="msdiv131"></a>» Yassa dukkhasaccaṃ na nirujjhittha tassa samudayasaccaṃ na nirujjhis­satīti? Natthi.</p>
<p><a class="sc" id="186"></a><a class="ms" id="p_33Y5_666"></a>« Yassa vā pana samudayasaccaṃ na nirujjhissati tassa dukkhasaccaṃ na nirujjhitthāti? Nirujjhittha.</p>
<p><a class="sc" id="187"></a><a class="pts" id="pts1.216"></a><a class="ms" id="p_33Y5_667"></a>» Yassa dukkhasaccaṃ na nirujjhittha tassa maggasaccaṃ na nirujjhis­satīti? Natthi.</p>
<p><a class="sc" id="188"></a><a class="ms" id="p_33Y5_668"></a>« Yassa vā pana maggasaccaṃ na nirujjhissati tassa dukkhasaccaṃ na nirujjhitthāti? Nirujjhittha.</p>
<p><a class="sc" id="189"></a><a class="ms" id="p_33Y5_669"></a><a class="msdiv" id="msdiv132"></a>» Yassa samudayasaccaṃ na nirujjhittha tassa maggasaccaṃ na nirujjhis­satīti? Natthi.</p>
<p><a class="sc" id="190"></a><a class="ms" id="p_33Y5_670"></a>« Yassa vā pana maggasaccaṃ na nirujjhissati tassa samudayasaccaṃ na nirujjhitthāti? Nirujjhittha.</p>
<h3>5.2.2.6.5. Paccanīkaokāsa</h3>
<p><a class="sc" id="191"></a><a class="ms" id="p_33Y5_671"></a><a class="msdiv" id="msdiv133"></a>» Yattha dukkhasaccaṃ na nirujjhittha … pe ….</p>
<h3>5.2.2.6.6. Pac­canī­ka­pug­galokāsa</h3>
<p><a class="sc" id="192"></a><a class="ms" id="p_33Y5_672"></a><a class="msdiv" id="msdiv134"></a>» Yassa yattha dukkhasaccaṃ na nirujjhittha tassa tattha samudayasaccaṃ na nirujjhis­satīti? Nirujjhissati.</p>
<p><a class="sc" id="193"></a><a class="ms" id="p_33Y5_673"></a>« Yassa vā pana yattha samudayasaccaṃ na nirujjhissati tassa tattha dukkhasaccaṃ na nirujjhitthāti? Nirujjhittha.</p>
<p><a class="sc" id="194"></a><a class="ms" id="p_33Y5_674"></a>» Yassa yattha dukkhasaccaṃ na nirujjhittha tassa tattha maggasaccaṃ na nirujjhis­satīti? Nirujjhissati.</p>
<p><a class="sc" id="195"></a><a class="ms" id="p_33Y5_675"></a>« Yassa vā pana yattha maggasaccaṃ na nirujjhissati tassa tattha dukkhasaccaṃ na nirujjhitthāti? Nirujjhittha.</p>
<p><a class="sc" id="196"></a><a class="ms" id="p_33Y5_676"></a><a class="msdiv" id="msdiv135"></a>» Yassa yattha samudayasaccaṃ na nirujjhittha tassa tattha maggasaccaṃ na nirujjhis­satīti?</p>
<p><a class="sc" id="197"></a><a class="ms" id="p_33Y5_677"></a>Suddhāvāsānaṃ dutiye citte vattamāne tesaṃ tattha samudayasaccaṃ na nirujjhittha, no ca tesaṃ tattha maggasaccaṃ na nirujjhissati. Asaññasattānaṃ tesaṃ tattha samuda­ya­saccañca na nirujjhittha maggasaccañca na nirujjhissati.</p>
<p><a class="sc" id="198"></a><a class="ms" id="p_33Y5_678"></a>« Yassa vā pana yattha maggasaccaṃ na nirujjhissati tassa tattha samudayasaccaṃ na nirujjhitthāti?</p>
<p><a class="sc" id="199"></a><a class="ms" id="p_33Y5_679"></a>Aggamaggassa bhaṅgakkhaṇe arahantānaṃ ye ca puthujjanā maggaṃ na paṭi­labhis­santi āpāyikānaṃ tesaṃ tattha maggasaccaṃ na nirujjhissati, no ca tesaṃ tattha samudayasaccaṃ na nirujjhittha. Asaññasattānaṃ tesaṃ tattha maggasaccañca na nirujjhissati samuda­ya­saccañca na nirujjhittha.</p>
<p class="endsutta"><a class="sc" id="200"></a><a class="ms" id="p_33Y5_680"></a>Nirodhavāro.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
