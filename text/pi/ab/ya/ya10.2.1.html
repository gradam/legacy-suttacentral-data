<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ya10.2.1">
<article>
<div class="hgroup">
<p class="division">
Indriyayamaka</p>
<p>
Pavattivāra</p>
<p>
Uppādavāra</p>
<p>
Paccuppannavāra</p>
<h1>1 Anulomapuggala</h1>
</div>
<p>
<a class="ms" id="p_35Y10_1355"></a><a class="msdiv" id="msdiv186"></a>
<a class="sc" id="1"></a>»  Yassa cakkhundriyaṃ uppajjati tassa sotindriyaṃ
uppajjatīti?</p>
<p>
<a class="ms" id="p_35Y10_1356"></a><a class="sc" id="2"></a>Sacakkhukānaṃ
asotakānaṃ upapajjantānaṃ tesaṃ cakkhundriyaṃ uppajjati, no ca tesaṃ
sotindriyaṃ uppajjati. Sacakkhukānaṃ sasotakānaṃ upapajjantānaṃ tesaṃ
cakkhundriyañca uppajjati sotindriyañca uppajjati.</p>
<p>
<a class="ms" id="p_35Y10_1357"></a><a class="sc" id="3"></a>«  Yassa vā pana
sotindriyaṃ uppajjati tassa cakkhundriyaṃ uppajjatīti?</p>
<p>
<a class="ms" id="p_35Y10_1358"></a><a class="sc" id="4"></a>Sasotakānaṃ
acakkhukānaṃ upapajjantānaṃ tesaṃ sotindriyaṃ uppajjati, no ca tesaṃ
cakkhundriyaṃ uppajjati. Sasotakānaṃ sacakkhukānaṃ upapajjantānaṃ tesaṃ
sotindriyañca uppajjati cakkhundriyañca uppajjati.</p>
<p>
<a class="ms" id="p_35Y10_1359"></a><a class="sc" id="5"></a>»  Yassa
cakkhundriyaṃ uppajjati tassa ghānindriyaṃ uppajjatīti?</p>
<p>
<a class="ms" id="p_35Y10_1360"></a><a class="sc" id="6"></a>Sacakkhukānaṃ
aghānakānaṃ upapajjantānaṃ tesaṃ cakkhundriyaṃ uppajjati, no ca tesaṃ
ghānindriyaṃ uppajjati. Sacakkhukānaṃ saghānakānaṃ upapajjantānaṃ tesaṃ
cakkhundriyañca uppajjati ghānindriyañca uppajjati.</p>
<p>
<a class="ms" id="p_35Y10_1361"></a><a class="sc" id="7"></a>«  Yassa vā pana
ghānindriyaṃ uppajjati tassa cakkhundriyaṃ uppajjatīti?</p>
<p>
<a class="ms" id="p_35Y10_1362"></a><a class="sc" id="8"></a>Saghānakānaṃ
acakkhukānaṃ upapajjantānaṃ tesaṃ ghānindriyaṃ uppajjati, no ca tesaṃ
cakkhundriyaṃ uppajjati. Saghānakānaṃ sacakkhukānaṃ upapajjantānaṃ tesaṃ
ghānindriyañca uppajjati cakkhundriyañca uppajjati.</p>
<p>
<a class="ms" id="p_35Y10_1363"></a><a class="sc" id="9"></a>»  Yassa
cakkhundriyaṃ uppajjati tassa itthindriyaṃ uppajjatīti?</p>
<p>
<a class="ms" id="p_35Y10_1364"></a><a class="sc" id="10"></a>Sacakkhukānaṃ na
itthīnaṃ upapajjantānaṃ tesaṃ cakkhundriyaṃ uppajjati, no ca tesaṃ itthindriyaṃ
uppajjati. Sacakkhukānaṃ itthīnaṃ upapajjantīnaṃ tāsaṃ cakkhundriyañca
uppajjati itthindriyañca uppajjati.</p>
<p>
<a class="ms" id="p_35Y10_1365"></a><a class="sc" id="11"></a>«  Yassa vā pana
itthindriyaṃ uppajjati tassa cakkhundriyaṃ uppajjatīti?</p>
<p>
<a class="ms" id="p_35Y10_1366"></a><a class="sc" id="12"></a>Itthīnaṃ
acakkhukānaṃ upapajjantīnaṃ tāsaṃ itthindriyaṃ uppajjati, no ca tāsaṃ
cakkhundriyaṃ uppajjati. Itthīnaṃ sacakkhukānaṃ upapajjantīnaṃ tāsaṃ
itthindriyañca uppajjati cakkhundriyañca uppajjati.</p>
<p>
<a class="ms" id="p_35Y10_1367"></a><a class="sc" id="13"></a>»  Yassa
cakkhundriyaṃ uppajjati tassa purisindriyaṃ uppajjatīti?</p>
<p>
<a class="ms" id="p_35Y10_1368"></a><a class="sc" id="14"></a>Sacakkhukānaṃ na
purisānaṃ upapajjantānaṃ tesaṃ cakkhundriyaṃ uppajjati, no ca tesaṃ
purisindriyaṃ uppajjati. Sacakkhukānaṃ purisānaṃ upapajjantānaṃ tesaṃ
cakkhundriyañca uppajjati purisindriyañca uppajjati.</p>
<p>
<a class="ms" id="p_35Y10_1369"></a><a class="sc" id="15"></a>«  Yassa vā pana
purisindriyaṃ uppajjati tassa cakkhundriyaṃ uppajjatīti?</p>
<p>
<a class="ms" id="p_35Y10_1370"></a><a class="sc" id="16"></a>Purisānaṃ
acakkhukānaṃ upapajjantānaṃ tesaṃ purisindriyaṃ uppajjati, no ca tesaṃ
cakkhundriyaṃ uppajjati. Purisānaṃ sacakkhukānaṃ upapajjantānaṃ tesaṃ
purisindriyañca uppajjati cakkhundriyañca uppajjati.</p>
<p>
<a class="ms" id="p_35Y10_1371"></a><a class="sc" id="17"></a>»  Yassa
cakkhundriyaṃ uppajjati tassa jīvitindriyaṃ uppajjatīti? Āmantā.</p>
<p>
<a class="ms" id="p_35Y10_1372"></a><a class="sc" id="18"></a>«  Yassa vā pana
jīvitindriyaṃ uppajjati tassa cakkhundriyaṃ uppajjatīti?</p>
<p>
<a class="ms" id="p_35Y10_1373"></a><a class="sc" id="19"></a>Acakkhukānaṃ
upapajjantānaṃ tesaṃ jīvitindriyaṃ uppajjati, no ca tesaṃ cakkhundriyaṃ
uppajjati. Sacakkhukānaṃ upapajjantānaṃ tesaṃ jīvitindriyañca uppajjati
cakkhundriyañca uppajjati.</p>
<p>
<a class="ms" id="p_35Y10_1374"></a><a class="sc" id="20"></a>»  Yassa
cakkhundriyaṃ uppajjati tassa somanassindriyaṃ uppajjatīti?</p>
<p>
<a class="ms" id="p_35Y10_1375"></a><a class="sc" id="21"></a>Sacakkhukānaṃ
vinā somanassena upapajjantānaṃ tesaṃ cakkhundriyaṃ uppajjati, no ca tesaṃ
somanassindriyaṃ uppajjati. Sacakkhukānaṃ somanassena upapajjantānaṃ tesaṃ
cakkhundriyañca uppajjati somanassindriyañca uppajjati.</p>
<p>
<a class="ms" id="p_35Y10_1376"></a><a class="sc" id="22"></a>«  Yassa vā pana
somanassindriyaṃ uppajjati tassa cakkhundriyaṃ uppajjatīti? Āmantā.</p>
<p>
<a class="ms" id="p_35Y10_1377"></a><a class="sc" id="23"></a>»  Yassa
cakkhundriyaṃ uppajjati tassa upekkhindriyaṃ uppajjatīti?</p>
<p>
<a class="ms" id="p_35Y10_1378"></a><a class="sc" id="24"></a>Sacakkhukānaṃ
vinā upekkhāya upapajjantānaṃ tesaṃ cakkhundriyaṃ uppajjati, no ca tesaṃ
upekkhindriyaṃ uppajjati. Sacakkhukānaṃ upekkhāya upapajjantānaṃ tesaṃ
cakkhundriyañca uppajjati upekkhindriyañca uppajjati.</p>
<p>
<a class="ms" id="p_35Y10_1379"></a><a class="sc" id="25"></a>«  Yassa vā pana
upekkhindriyaṃ uppajjati tassa cakkhundriyaṃ uppajjatīti?</p>
<p>
<a class="ms" id="p_35Y10_1380"></a><a class="sc" id="26"></a>Upekkhāya
acakkhukānaṃ upapajjantānaṃ tesaṃ upekkhindriyaṃ uppajjati, no ca tesaṃ
cakkhundriyaṃ uppajjati. Upekkhāya sacakkhukānaṃ upapajjantānaṃ tesaṃ
upekkhindriyañca uppajjati cakkhundriyañca uppajjati.</p>
<p>
<a class="ms" id="p_35Y10_1381"></a><a class="sc" id="27"></a>»  Yassa
cakkhundriyaṃ uppajjati tassa saddhindriyaṃ uppajjatīti?</p>
<p>
<a class="ms" id="p_35Y10_1382"></a><a class="sc" id="28"></a>Sacakkhukānaṃ
ahetukānaṃ upapajjantānaṃ tesaṃ cakkhundriyaṃ uppajjati, no ca tesaṃ
saddhindriyaṃ uppajjati. Sacakkhukānaṃ sahetukānaṃ upapajjantānaṃ tesaṃ
cakkhundriyañca uppajjati saddhindriyañca uppajjati.</p>
<p>
<a class="ms" id="p_35Y10_1383"></a><a class="sc" id="29"></a>«  Yassa vā pana
saddhindriyaṃ uppajjati tassa cakkhundriyaṃ uppajjatīti?</p>
<p>
<a class="ms" id="p_35Y10_1384"></a><a class="sc" id="30"></a>Sahetukānaṃ
acakkhukānaṃ upapajjantānaṃ tesaṃ saddhindriyaṃ uppajjati, no ca tesaṃ
cakkhundriyaṃ uppajjati. Sahetukānaṃ sacakkhukānaṃ upapajjantānaṃ tesaṃ
saddhindriyañca uppajjati cakkhundriyañca uppajjati.</p>
<p>
<a class="ms" id="p_35Y10_1385"></a><a class="sc" id="31"></a>»  Yassa
cakkhundriyaṃ uppajjati tassa paññindriyaṃ uppajjatīti?</p>
<p>
<a class="ms" id="p_35Y10_1386"></a><a class="sc" id="32"></a>Sacakkhukānaṃ
ñāṇavippayuttānaṃ upapajjantānaṃ tesaṃ cakkhundriyaṃ uppajjati, no ca tesaṃ
paññindriyaṃ uppajjati. Sacakkhukānaṃ ñāṇasampayuttānaṃ upapajjantānaṃ tesaṃ
cakkhundriyañca uppajjati paññindriyañca uppajjati.</p>
<p>
<a class="ms" id="p_35Y10_1387"></a><a class="sc" id="33"></a>«  Yassa vā pana
paññindriyaṃ uppajjati tassa cakkhundriyaṃ uppajjatīti?</p>
<p>
<a class="ms" id="p_35Y10_1388"></a><a class="sc" id="34"></a>Ñāṇasampayuttānaṃ
acakkhukānaṃ upapajjantānaṃ tesaṃ paññindriyaṃ uppajjati, no ca tesaṃ
cakkhundriyaṃ uppajjati. Ñāṇasampayuttānaṃ sacakkhukānaṃ upapajjantānaṃ tesaṃ
paññindriyañca uppajjati cakkhundriyañca uppajjati.</p>
<p>
<a class="ms" id="p_35Y10_1389"></a><a class="sc" id="35"></a>»  Yassa
cakkhundriyaṃ uppajjati tassa manindriyaṃ uppajjatīti? Āmantā.</p>
<p>
<a class="ms" id="p_35Y10_1390"></a><a class="sc" id="36"></a>«  Yassa vā pana
manindriyaṃ uppajjati tassa cakkhundriyaṃ uppajjatīti?</p>
<p>
<a class="ms" id="p_35Y10_1391"></a><a class="sc" id="37"></a>Sacittakānaṃ
acakkhukānaṃ upapajjantānaṃ tesaṃ manindriyaṃ uppajjati, no ca tesaṃ
cakkhundriyaṃ uppajjati. Sacakkhukānaṃ upapajjantānaṃ tesaṃ manindriyañca
uppajjati cakkhundriyañca uppajjati. (Cakkhundriyamūlakaṃ.)</p>
<p>
<a class="ms" id="p_35Y10_1392"></a><a class="msdiv" id="msdiv187"></a>
<a class="sc" id="38"></a>»  Yassa ghānindriyaṃ uppajjati tassa itthindriyaṃ
uppajjatīti?</p>
<p>
<a class="ms" id="p_35Y10_1393"></a><a class="sc" id="39"></a>Saghānakānaṃ na
itthīnaṃ upapajjantānaṃ tesaṃ ghānindriyaṃ uppajjati, no ca tesaṃ itthindriyaṃ
uppajjati. Saghānakānaṃ itthīnaṃ upapajjantīnaṃ tāsaṃ ghānindriyañca uppajjati
itthindriyañca uppajjati.</p>
<p>
<a class="ms" id="p_35Y10_1394"></a><a class="sc" id="40"></a>«  Yassa vā pana
itthindriyaṃ uppajjati tassa ghānindriyaṃ uppajjatīti?</p>
<p>
<a class="ms" id="p_35Y10_1395"></a><a class="sc" id="41"></a>Itthīnaṃ
aghānakānaṃ upapajjantīnaṃ tāsaṃ itthindriyaṃ uppajjati, no ca tāsaṃ
ghānindriyaṃ uppajjati. Itthīnaṃ saghānakānaṃ upapajjantīnaṃ tāsaṃ
itthindriyañca uppajjati ghānindriyañca uppajjati.</p>
<p>
<a class="ms" id="p_35Y10_1396"></a><a class="sc" id="42"></a>»  Yassa
ghānindriyaṃ uppajjati tassa purisindriyaṃ uppajjatīti?</p>
<p>
<a class="ms" id="p_35Y10_1397"></a><a class="sc" id="43"></a>Saghānakānaṃ na
purisānaṃ upapajjantānaṃ tesaṃ ghānindriyaṃ uppajjati, no ca tesaṃ
purisindriyaṃ uppajjati. Saghānakānaṃ purisānaṃ upapajjantānaṃ tesaṃ
ghānindriyañca uppajjati purisindriyañca uppajjati.</p>
<p>
<a class="ms" id="p_35Y10_1398"></a><a class="sc" id="44"></a>«  Yassa vā pana
purisindriyaṃ uppajjati tassa ghānindriyaṃ uppajjatīti?</p>
<p>
<a class="ms" id="p_35Y10_1399"></a><a class="sc" id="45"></a>Purisānaṃ
aghānakānaṃ upapajjantānaṃ tesaṃ purisindriyaṃ uppajjati, no ca tesaṃ
ghānindriyaṃ uppajjati. Purisānaṃ saghānakānaṃ upapajjantānaṃ tesaṃ
purisindriyañca uppajjati ghānindriyañca uppajjati.</p>
<p>
<a class="ms" id="p_35Y10_1400"></a><a class="sc" id="46"></a>»  Yassa
ghānindriyaṃ uppajjati tassa jīvitindriyaṃ uppajjatīti? Āmantā.</p>
<p>
<a class="ms" id="p_35Y10_1401"></a><a class="sc" id="47"></a>«  Yassa vā pana
jīvitindriyaṃ uppajjati tassa ghānindriyaṃ uppajjatīti?</p>
<p>
<a class="ms" id="p_35Y10_1402"></a><a class="sc" id="48"></a>Aghānakānaṃ
upapajjantānaṃ tesaṃ jīvitindriyaṃ uppajjati, no ca tesaṃ ghānindriyaṃ
uppajjati. Saghānakānaṃ upapajjantānaṃ tesaṃ jīvitindriyañca uppajjati
ghānindriyañca uppajjati.</p>
<p>
<a class="ms" id="p_35Y10_1403"></a><a class="sc" id="49"></a>»  Yassa
ghānindriyaṃ uppajjati tassa somanassindriyaṃ uppajjatīti?</p>
<p>
<a class="ms" id="p_35Y10_1404"></a><a class="sc" id="50"></a>Saghānakānaṃ vinā
somanassena upapajjantānaṃ tesaṃ ghānindriyaṃ uppajjati, no ca tesaṃ
somanassindriyaṃ uppajjati. Saghānakānaṃ somanassena upapajjantānaṃ tesaṃ
ghānindriyañca uppajjati somanassindriyañca uppajjati.</p>
<p>
<a class="ms" id="p_35Y10_1405"></a><a class="sc" id="51"></a>«  Yassa vā pana
somanassindriyaṃ uppajjati tassa ghānindriyaṃ uppajjatīti?</p>
<p>
<a class="ms" id="p_35Y10_1406"></a><a class="sc" id="52"></a>Somanassena
aghānakānaṃ upapajjantānaṃ tesaṃ somanassindriyaṃ uppajjati, no ca tesaṃ
ghānindriyaṃ uppajjati. Somanassena saghānakānaṃ upapajjantānaṃ tesaṃ
somanassindriyañca uppajjati ghānindriyañca uppajjati.</p>
<p>
<a class="ms" id="p_35Y10_1407"></a><a class="sc" id="53"></a>»  Yassa
ghānindriyaṃ uppajjati tassa upekkhindriyaṃ uppajjatīti?</p>
<p>
<a class="ms" id="p_35Y10_1408"></a><a class="sc" id="54"></a>Saghānakānaṃ vinā
upekkhāya upapajjantānaṃ tesaṃ ghānindriyaṃ uppajjati, no ca tesaṃ
upekkhindriyaṃ uppajjati. Saghānakānaṃ upekkhāya upapajjantānaṃ tesaṃ
ghānindriyañca uppajjati upekkhindriyañca uppajjati.</p>
<p>
<a class="ms" id="p_35Y10_1409"></a><a class="sc" id="55"></a>«  Yassa vā pana
upekkhindriyaṃ uppajjati tassa ghānindriyaṃ uppajjatīti?</p>
<p>
<a class="ms" id="p_35Y10_1410"></a><a class="sc" id="56"></a>Upekkhāya
aghānakānaṃ upapajjantānaṃ tesaṃ upekkhindriyaṃ uppajjati, no ca tesaṃ
ghānindriyaṃ uppajjati. Upekkhāya saghānakānaṃ upapajjantānaṃ tesaṃ
upekkhindriyañca uppajjati ghānindriyañca uppajjati.</p>
<p>
<a class="ms" id="p_35Y10_1411"></a><a class="sc" id="57"></a>»  Yassa
ghānindriyaṃ uppajjati tassa saddhindriyaṃ uppajjatīti?</p>
<p>
<a class="ms" id="p_35Y10_1412"></a><a class="sc" id="58"></a>Saghānakānaṃ
ahetukānaṃ upapajjantānaṃ tesaṃ ghānindriyaṃ uppajjati, no ca tesaṃ
saddhindriyaṃ uppajjati. Saghānakānaṃ sahetukānaṃ upapajjantānaṃ tesaṃ
ghānindriyañca uppajjati saddhindriyañca uppajjati.</p>
<p>
<a class="ms" id="p_35Y10_1413"></a><a class="sc" id="59"></a>«  Yassa vā pana
saddhindriyaṃ uppajjati tassa ghānindriyaṃ uppajjatīti?</p>
<p>
<a class="ms" id="p_35Y10_1414"></a><a class="sc" id="60"></a>Sahetukānaṃ
aghānakānaṃ upapajjantānaṃ tesaṃ saddhindriyaṃ uppajjati, no ca tesaṃ
ghānindriyaṃ uppajjati. Sahetukānaṃ saghānakānaṃ upapajjantānaṃ tesaṃ
saddhindriyañca uppajjati ghānindriyañca uppajjati.</p>
<p>
<a class="ms" id="p_35Y10_1415"></a><a class="sc" id="61"></a>»  Yassa
ghānindriyaṃ uppajjati tassa paññindriyaṃ uppajjatīti?</p>
<p>
<a class="ms" id="p_35Y10_1416"></a><a class="sc" id="62"></a>Saghānakānaṃ
ñāṇavippayuttānaṃ upapajjantānaṃ tesaṃ ghānindriyaṃ uppajjati, no ca tesaṃ
paññindriyaṃ uppajjati. Saghānakānaṃ ñāṇasampayuttānaṃ upapajjantānaṃ tesaṃ
ghānindriyañca uppajjati paññindriyañca uppajjati.</p>
<p>
<a class="ms" id="p_35Y10_1417"></a><a class="sc" id="63"></a>«  Yassa vā pana
paññindriyaṃ uppajjati tassa ghānindriyaṃ uppajjatīti?</p>
<p>
<a class="ms" id="p_35Y10_1418"></a><a class="sc" id="64"></a>Ñāṇasampayuttānaṃ
aghānakānaṃ upapajjantānaṃ tesaṃ paññindriyaṃ uppajjati, no ca tesaṃ
ghānindriyaṃ uppajjati. Ñāṇasampayuttānaṃ saghānakānaṃ upapajjantānaṃ tesaṃ
paññindriyañca uppajjati ghānindriyañca uppajjati.</p>
<p>
<a class="ms" id="p_35Y10_1419"></a><a class="sc" id="65"></a>»  Yassa
ghānindriyaṃ uppajjati tassa manindriyaṃ uppajjatīti? Āmantā.</p>
<p>
<a class="ms" id="p_35Y10_1420"></a><a class="sc" id="66"></a>«  Yassa vā pana
manindriyaṃ uppajjati tassa ghānindriyaṃ uppajjatīti?</p>
<p>
<a class="ms" id="p_35Y10_1421"></a><a class="sc" id="67"></a>Sacittakānaṃ
aghānakānaṃ upapajjantānaṃ tesaṃ manindriyaṃ uppajjati, no ca tesaṃ
ghānindriyaṃ uppajjati. Saghānakānaṃ upapajjantānaṃ tesaṃ manindriyañca
uppajjati ghānindriyañca uppajjati. (Ghānindriyamūlakaṃ.)</p>
<p>
<a class="ms" id="p_35Y10_1422"></a><a class="msdiv" id="msdiv188"></a>
<a class="sc" id="68"></a>»  Yassa itthindriyaṃ uppajjati tassa purisindriyaṃ
uppajjatīti? No.</p>
<p>
<a class="ms" id="p_35Y10_1423"></a><a class="sc" id="69"></a>«  Yassa vā pana
purisindriyaṃ uppajjati tassa itthindriyaṃ uppajjatīti? No.</p>
<p>
<a class="ms" id="p_35Y10_1424"></a><a class="sc" id="70"></a>»  Yassa
itthindriyaṃ uppajjati tassa jīvitindriyaṃ uppajjatīti? Āmantā.</p>
<p>
<a class="ms" id="p_35Y10_1425"></a><a class="sc" id="71"></a>«  Yassa vā pana
jīvitindriyaṃ uppajjati tassa itthindriyaṃ uppajjatīti?</p>
<p>
<a class="ms" id="p_35Y10_1426"></a><a class="sc" id="72"></a>Na itthīnaṃ
upapajjantānaṃ tesaṃ jīvitindriyaṃ uppajjati, no ca tesaṃ itthindriyaṃ
uppajjati. Itthīnaṃ upapajjantīnaṃ tāsaṃ jīvitindriyañca uppajjati
itthindriyañca uppajjati.</p>
<p>
<a class="ms" id="p_35Y10_1427"></a><a class="sc" id="73"></a>»  Yassa
itthindriyaṃ uppajjati tassa somanassindriyaṃ uppajjatīti?</p>
<p>
<a class="ms" id="p_35Y10_1428"></a><a class="sc" id="74"></a>Itthīnaṃ vinā
somanassena upapajjantīnaṃ tāsaṃ itthindriyaṃ uppajjati, no ca tāsaṃ
somanassindriyaṃ uppajjati. Itthīnaṃ somanassena upapajjantīnaṃ tāsaṃ
itthindriyañca uppajjati somanassindriyañca uppajjati.</p>
<p>
<a class="ms" id="p_35Y10_1429"></a><a class="sc" id="75"></a>«  Yassa vā pana
somanassindriyaṃ uppajjati tassa itthindriyaṃ uppajjatīti?</p>
<p>
<a class="ms" id="p_35Y10_1430"></a><a class="sc" id="76"></a>Somanassena na
itthīnaṃ upapajjantānaṃ tesaṃ somanassindriyaṃ uppajjati, no ca tesaṃ
itthindriyaṃ uppajjati. Somanassena itthīnaṃ upapajjantīnaṃ tāsaṃ
somanassindriyañca uppajjati itthindriyañca uppajjati.</p>
<p>
<a class="ms" id="p_35Y10_1431"></a><a class="sc" id="77"></a>»  Yassa
itthindriyaṃ uppajjati tassa upekkhindriyaṃ uppajjatīti?</p>
<p>
<a class="ms" id="p_35Y10_1432"></a><a class="sc" id="78"></a>Itthīnaṃ vinā
upekkhāya upapajjantīnaṃ tāsaṃ itthindriyaṃ uppajjati, no ca tāsaṃ
upekkhindriyaṃ uppajjati. Itthīnaṃ upekkhāya upapajjantīnaṃ tāsaṃ
itthindriyañca uppajjati upekkhindriyañca uppajjati.</p>
<p>
<a class="ms" id="p_35Y10_1433"></a><a class="sc" id="79"></a>«  Yassa vā pana
upekkhindriyaṃ uppajjati tassa itthindriyaṃ uppajjatīti?</p>
<p>
<a class="ms" id="p_35Y10_1434"></a><a class="sc" id="80"></a>Upekkhāya na
itthīnaṃ upapajjantānaṃ tesaṃ upekkhindriyaṃ uppajjati, no ca tesaṃ
itthindriyaṃ uppajjati. Upekkhāya itthīnaṃ upapajjantīnaṃ tāsaṃ
upekkhindriyañca uppajjati itthindriyañca uppajjati.</p>
<p>
<a class="ms" id="p_35Y10_1435"></a><a class="sc" id="81"></a>»  Yassa
itthindriyaṃ uppajjati tassa saddhindriyaṃ uppajjatīti?</p>
<p>
<a class="ms" id="p_35Y10_1436"></a><a class="sc" id="82"></a>Itthīnaṃ
ahetukānaṃ upapajjantīnaṃ tāsaṃ itthindriyaṃ uppajjati, no ca tāsaṃ
saddhindriyaṃ uppajjati. Itthīnaṃ sahetukānaṃ upapajjantīnaṃ tāsaṃ
itthindriyañca uppajjati saddhindriyañca uppajjati.</p>
<p>
<a class="ms" id="p_35Y10_1437"></a><a class="sc" id="83"></a>«  Yassa vā pana
saddhindriyaṃ uppajjati tassa itthindriyaṃ uppajjatīti?</p>
<p>
<a class="ms" id="p_35Y10_1438"></a><a class="sc" id="84"></a>Sahetukānaṃ na
itthīnaṃ upapajjantānaṃ tesaṃ saddhindriyaṃ uppajjati, no ca tesaṃ itthindriyaṃ
uppajjati. Sahetukānaṃ itthīnaṃ upapajjantīnaṃ tāsaṃ saddhindriyañca uppajjati
itthindriyañca uppajjati.</p>
<p>
<a class="ms" id="p_35Y10_1439"></a><a class="sc" id="85"></a>»  Yassa
itthindriyaṃ uppajjati tassa paññindriyaṃ uppajjatīti?</p>
<p>
<a class="ms" id="p_35Y10_1440"></a><a class="sc" id="86"></a>Itthīnaṃ
ñāṇavippayuttānaṃ upapajjantīnaṃ tāsaṃ itthindriyaṃ uppajjati, no ca tāsaṃ
paññindriyaṃ uppajjati. Itthīnaṃ ñāṇasampayuttānaṃ upapajjantīnaṃ tāsaṃ
itthindriyañca uppajjati paññindriyañca uppajjati.</p>
<p>
<a class="ms" id="p_35Y10_1441"></a><a class="sc" id="87"></a>«  Yassa vā pana
paññindriyaṃ uppajjati tassa itthindriyaṃ uppajjatīti?</p>
<p>
<a class="ms" id="p_35Y10_1442"></a><a class="sc" id="88"></a>Ñāṇasampayuttānaṃ
na itthīnaṃ upapajjantānaṃ tesaṃ paññindriyaṃ uppajjati, no ca tesaṃ
itthindriyaṃ uppajjati. Ñāṇasampayuttānaṃ itthīnaṃ upapajjantīnaṃ tāsaṃ
paññindriyañca uppajjati itthindriyañca uppajjati.</p>
<p>
<a class="ms" id="p_35Y10_1443"></a><a class="sc" id="89"></a>»  Yassa
itthindriyaṃ uppajjati tassa manindriyaṃ uppajjatīti? Āmantā.</p>
<p>
<a class="ms" id="p_35Y10_1444"></a><a class="sc" id="90"></a>«  Yassa vā pana
manindriyaṃ uppajjati tassa itthindriyaṃ uppajjatīti?</p>
<p>
<a class="ms" id="p_35Y10_1445"></a><a class="sc" id="91"></a>Sacittakānaṃ na
itthīnaṃ upapajjantānaṃ tesaṃ manindriyaṃ uppajjati, no ca tesaṃ itthindriyaṃ
uppajjati. Itthīnaṃ upapajjantīnaṃ tāsaṃ manindriyañca uppajjati itthindriyañca
uppajjati. (Itthindriyamūlakaṃ.)</p>
<p>
<a class="ms" id="p_35Y10_1446"></a><a class="msdiv" id="msdiv189"></a>
<a class="sc" id="92"></a>»  Yassa purisindriyaṃ uppajjati tassa jīvitindriyaṃ
uppajjatīti? Āmantā.</p>
<p>
<a class="ms" id="p_35Y10_1447"></a><a class="sc" id="93"></a>«  Yassa vā pana
jīvitindriyaṃ uppajjati tassa purisindriyaṃ uppajjatīti?</p>
<p>
<a class="ms" id="p_35Y10_1448"></a><a class="sc" id="94"></a>Na purisānaṃ
upapajjantānaṃ tesaṃ jīvitindriyaṃ uppajjati, no ca tesaṃ purisindriyaṃ
uppajjati. Purisānaṃ upapajjantānaṃ tesaṃ jīvitindriyañca uppajjati
purisindriyañca uppajjati.</p>
<p>
<a class="ms" id="p_35Y10_1449"></a><a class="sc" id="95"></a>»  Yassa
purisindriyaṃ uppajjati tassa somanassindriyaṃ uppajjatīti?</p>
<p>
<a class="ms" id="p_35Y10_1450"></a><a class="sc" id="96"></a>Purisānaṃ vinā
somanassena upapajjantānaṃ tesaṃ purisindriyaṃ uppajjati, no ca tesaṃ
somanassindriyaṃ uppajjati. Purisānaṃ somanassena upapajjantānaṃ tesaṃ
purisindriyañca uppajjati somanassindriyañca uppajjati.</p>
<p>
<a class="ms" id="p_35Y10_1451"></a><a class="sc" id="97"></a>«  Yassa vā pana
somanassindriyaṃ uppajjati tassa purisindriyaṃ uppajjatīti?</p>
<p>
<a class="ms" id="p_35Y10_1452"></a><a class="sc" id="98"></a>Somanassena na
purisānaṃ upapajjantānaṃ tesaṃ somanassindriyaṃ uppajjati, no ca tesaṃ
purisindriyaṃ uppajjati. Somanassena purisānaṃ upapajjantānaṃ tesaṃ
somanassindriyañca uppajjati purisindriyañca uppajjati.</p>
<p>
<a class="ms" id="p_35Y10_1453"></a><a class="sc" id="99"></a>»  Yassa
purisindriyaṃ uppajjati tassa upekkhindriyaṃ uppajjatīti?</p>
<p>
<a class="ms" id="p_35Y10_1454"></a><a class="sc" id="100"></a>Purisānaṃ vinā
upekkhāya upapajjantānaṃ tesaṃ purisindriyaṃ uppajjati, no ca tesaṃ
upekkhindriyaṃ uppajjati. Purisānaṃ upekkhāya upapajjantānaṃ tesaṃ
purisindriyañca uppajjati upekkhindriyañca uppajjati.</p>
<p>
<a class="ms" id="p_35Y10_1455"></a><a class="sc" id="101"></a>«  Yassa vā pana
upekkhindriyaṃ uppajjati tassa purisindriyaṃ uppajjatīti?</p>
<p>
<a class="ms" id="p_35Y10_1456"></a><a class="sc" id="102"></a>Upekkhāya na
purisānaṃ upapajjantānaṃ tesaṃ upekkhindriyaṃ uppajjati, no ca tesaṃ
purisindriyaṃ uppajjati. Upekkhāya purisānaṃ upapajjantānaṃ tesaṃ
upekkhindriyañca uppajjati purisindriyañca uppajjati.</p>
<p>
<a class="ms" id="p_35Y10_1457"></a><a class="sc" id="103"></a>»  Yassa
purisindriyaṃ uppajjati tassa saddhindriyaṃ uppajjatīti?</p>
<p>
<a class="ms" id="p_35Y10_1458"></a><a class="sc" id="104"></a>Purisānaṃ
ahetukānaṃ upapajjantānaṃ tesaṃ purisindriyaṃ uppajjati, no ca tesaṃ
saddhindriyaṃ uppajjati. Purisānaṃ sahetukānaṃ upapajjantānaṃ tesaṃ
purisindriyañca uppajjati saddhindriyañca uppajjati.</p>
<p>
<a class="ms" id="p_35Y10_1459"></a><a class="sc" id="105"></a>«  Yassa vā pana
saddhindriyaṃ uppajjati tassa purisindriyaṃ uppajjatīti?</p>
<p>
<a class="ms" id="p_35Y10_1460"></a><a class="sc" id="106"></a>Sahetukānaṃ na
purisānaṃ upapajjantānaṃ tesaṃ saddhindriyaṃ uppajjati, no ca tesaṃ
purisindriyaṃ uppajjati. Sahetukānaṃ purisānaṃ upapajjantānaṃ tesaṃ
saddhindriyañca uppajjati purisindriyañca uppajjati.</p>
<p>
<a class="ms" id="p_35Y10_1461"></a><a class="sc" id="107"></a>»  Yassa
purisindriyaṃ uppajjati tassa paññindriyaṃ uppajjatīti?</p>
<p>
<a class="ms" id="p_35Y10_1462"></a><a class="sc" id="108"></a>Purisānaṃ
ñāṇavippayuttānaṃ upapajjantānaṃ tesaṃ purisindriyaṃ uppajjati, no ca tesaṃ
paññindriyaṃ uppajjati. Purisānaṃ ñāṇasampayuttānaṃ upapajjantānaṃ tesaṃ
purisindriyañca uppajjati paññindriyañca uppajjati.</p>
<p>
<a class="ms" id="p_35Y10_1463"></a><a class="sc" id="109"></a>«  Yassa vā pana
paññindriyaṃ uppajjati tassa purisindriyaṃ uppajjatīti?</p>
<p>
<a class="ms" id="p_35Y10_1464"></a><a class="sc" id="110"></a>Ñāṇasampayuttānaṃ
na purisānaṃ upapajjantānaṃ tesaṃ paññindriyaṃ uppajjati, no ca tesaṃ
purisindriyaṃ uppajjati. Ñāṇasampayuttānaṃ purisānaṃ upapajjantānaṃ tesaṃ
paññindriyañca uppajjati purisindriyañca uppajjati.</p>
<p>
<a class="ms" id="p_35Y10_1465"></a><a class="sc" id="111"></a>»  Yassa
purisindriyaṃ uppajjati tassa manindriyaṃ uppajjatīti? Āmantā.</p>
<p>
<a class="ms" id="p_35Y10_1466"></a><a class="sc" id="112"></a>«  Yassa vā pana
manindriyaṃ uppajjati tassa purisindriyaṃ uppajjatīti?</p>
<p>
<a class="ms" id="p_35Y10_1467"></a><a class="sc" id="113"></a>Sacittakānaṃ na
purisānaṃ upapajjantānaṃ tesaṃ manindriyaṃ uppajjati, no ca tesaṃ purisindriyaṃ
uppajjati. Purisānaṃ upapajjantānaṃ tesaṃ manindriyañca uppajjati
purisindriyañca uppajjati. (Purisindriyamūlakaṃ.)</p>
<p>
<a class="ms" id="p_35Y10_1468"></a><a class="msdiv" id="msdiv190"></a>
<a class="sc" id="114"></a>»  Yassa jīvitindriyaṃ uppajjati tassa
somanassindriyaṃ uppajjatīti?</p>
<p>
<a class="ms" id="p_35Y10_1469"></a><a class="sc" id="115"></a>Vinā somanassena
upapajjantānaṃ pavatte somanassavippayuttacittassa uppādakkhaṇe tesaṃ
jīvitindriyaṃ uppajjati, no ca tesaṃ somanassindriyaṃ uppajjati. Somanassena
upapajjantānaṃ pavatte somanassasampayuttacittassa uppādakkhaṇe tesaṃ
jīvitindriyañca uppajjati somanassindriyañca uppajjati.</p>
<p>
<a class="ms" id="p_35Y10_1470"></a><a class="sc" id="116"></a>«  Yassa vā pana
somanassindriyaṃ uppajjati tassa jīvitindriyaṃ uppajjatīti? Āmantā.</p>
<p>
<a class="ms" id="p_35Y10_1471"></a><a class="sc" id="117"></a>»  Yassa
jīvitindriyaṃ uppajjati tassa upekkhindriyaṃ uppajjatīti?</p>
<p>
<a class="ms" id="p_35Y10_1472"></a><a class="sc" id="118"></a>Vinā upekkhāya
upapajjantānaṃ pavatte upekkhāvippayuttacittassa uppādakkhaṇe tesaṃ
jīvitindriyaṃ uppajjati, no ca tesaṃ upekkhindriyaṃ uppajjati. Upekkhāya
upapajjantānaṃ pavatte upekkhāsampayuttacittassa uppādakkhaṇe tesaṃ
jīvitindriyañca uppajjati upekkhindriyañca uppajjati.</p>
<p>
<a class="ms" id="p_35Y10_1473"></a><a class="sc" id="119"></a>«  Yassa vā pana
upekkhindriyaṃ uppajjati tassa jīvitindriyaṃ uppajjatīti? Āmantā.</p>
<p>
<a class="ms" id="p_35Y10_1474"></a><a class="sc" id="120"></a>»  Yassa
jīvitindriyaṃ uppajjati tassa saddhindriyaṃ uppajjatīti?</p>
<p>
<a class="ms" id="p_35Y10_1475"></a><a class="sc" id="121"></a>Ahetukānaṃ
upapajjantānaṃ pavatte saddhāvippayuttacittassa uppādakkhaṇe tesaṃ
jīvitindriyaṃ uppajjati, no ca tesaṃ saddhindriyaṃ uppajjati. Sahetukānaṃ
upapajjantānaṃ pavatte saddhāsampayuttacittassa uppādakkhaṇe tesaṃ
jīvitindriyañca uppajjati saddhindriyañca uppajjati.</p>
<p>
<a class="ms" id="p_35Y10_1476"></a><a class="sc" id="122"></a>«  Yassa vā pana
saddhindriyaṃ uppajjati tassa jīvitindriyaṃ uppajjatīti? Āmantā.</p>
<p>
<a class="ms" id="p_35Y10_1477"></a><a class="sc" id="123"></a>»  Yassa
jīvitindriyaṃ uppajjati tassa paññindriyaṃ uppajjatīti?</p>
<p>
<a class="ms" id="p_35Y10_1478"></a><a class="sc" id="124"></a>Ñāṇavippayuttānaṃ
upapajjantānaṃ pavatte ñāṇavippayuttacittassa uppādakkhaṇe tesaṃ jīvitindriyaṃ
uppajjati, no ca tesaṃ paññindriyaṃ uppajjati. Ñāṇasampayuttānaṃ
upapajjantānaṃ pavatte ñāṇasampayuttacittassa uppādakkhaṇe tesaṃ
jīvitindriyañca uppajjati paññindriyañca uppajjati.</p>
<p>
<a class="ms" id="p_35Y10_1479"></a><a class="sc" id="125"></a>«  Yassa vā pana
paññindriyaṃ uppajjati tassa jīvitindriyaṃ uppajjatīti? Āmantā.</p>
<p>
<a class="ms" id="p_35Y10_1480"></a><a class="sc" id="126"></a>»  Yassa
jīvitindriyaṃ uppajjati tassa manindriyaṃ uppajjatīti?</p>
<p>
<a class="ms" id="p_35Y10_1481"></a><a class="sc" id="127"></a>Acittakānaṃ
upapajjantānaṃ tesaṃ jīvitindriyaṃ uppajjati, no ca tesaṃ manindriyaṃ
uppajjati. Sacittakānaṃ upapajjantānaṃ pavatte cittassa uppādakkhaṇe tesaṃ
jīvitindriyañca uppajjati manindriyañca uppajjati.</p>
<p>
<a class="ms" id="p_35Y10_1482"></a><a class="sc" id="128"></a>«  Yassa vā pana
manindriyaṃ uppajjati tassa jīvitindriyaṃ uppajjatīti? Āmantā.
(Jīvitindriyamūlakaṃ.)</p>
<p>
<a class="ms" id="p_35Y10_1483"></a><a class="msdiv" id="msdiv191"></a>
<a class="sc" id="129"></a>»  Yassa somanassindriyaṃ uppajjati tassa
upekkhindriyaṃ uppajjatīti? No.</p>
<p>
<a class="ms" id="p_35Y10_1484"></a><a class="sc" id="130"></a>«  Yassa vā pana
upekkhindriyaṃ uppajjati tassa somanassindriyaṃ uppajjatīti? No.</p>
<p>
<a class="ms" id="p_35Y10_1485"></a><a class="sc" id="131"></a>»  Yassa
somanassindriyaṃ uppajjati tassa saddhindriyaṃ uppajjatīti?</p>
<p>
<a class="ms" id="p_35Y10_1486"></a><a class="sc" id="132"></a>Pavatte
somanassasampayuttasaddhāvippayuttacittassa uppādakkhaṇe tesaṃ somanassindriyaṃ
uppajjati, no ca tesaṃ saddhindriyaṃ uppajjati. Somanassena upapajjantānaṃ
pavatte somanassasampayuttasaddhāsampayuttacittassa uppādakkhaṇe tesaṃ
somanassindriyañca uppajjati saddhindriyañca uppajjati.</p>
<p>
<a class="ms" id="p_35Y10_1487"></a><a class="sc" id="133"></a>«  Yassa vā pana
saddhindriyaṃ uppajjati tassa somanassindriyaṃ uppajjatīti?</p>
<p>
<a class="ms" id="p_35Y10_1488"></a><a class="sc" id="134"></a>Sahetukānaṃ vinā
somanassena upapajjantānaṃ pavatte saddhāsampayuttasomanassavippayuttacittassa
uppādakkhaṇe tesaṃ saddhindriyaṃ uppajjati, no ca tesaṃ somanassindriyaṃ
uppajjati. Somanassena upapajjantānaṃ pavatte
saddhāsampayuttasomanassasampayuttacittassa uppādakkhaṇe tesaṃ saddhindriyañca
uppajjati somanassindriyañca uppajjati.</p>
<p>
<a class="ms" id="p_35Y10_1489"></a><a class="sc" id="135"></a>»  Yassa
somanassindriyaṃ uppajjati tassa paññindriyaṃ uppajjatīti?</p>
<p>
<a class="ms" id="p_35Y10_1490"></a><a class="sc" id="136"></a>Somanassena
ñāṇavippayuttānaṃ upapajjantānaṃ pavatte
somanassasampayuttañāṇavippayuttacittassa uppādakkhaṇe tesaṃ somanassindriyaṃ
uppajjati, no ca tesaṃ paññindriyaṃ uppajjati. Somanassena ñāṇasampayuttānaṃ
upapajjantānaṃ pavatte somanassasampayuttañāṇasampayuttacittassa uppādakkhaṇe
tesaṃ somanassindriyañca uppajjati paññindriyañca uppajjati.</p>
<p>
<a class="ms" id="p_35Y10_1491"></a><a class="sc" id="137"></a>«  Yassa vā pana
paññindriyaṃ uppajjati tassa somanassindriyaṃ uppajjatīti?</p>
<p>
<a class="ms" id="p_35Y10_1492"></a><a class="sc" id="138"></a>Ñāṇasampayuttānaṃ
vinā somanassena upapajjantānaṃ pavatte
ñāṇasampayuttasomanassavippayuttacittassa uppādakkhaṇe tesaṃ paññindriyaṃ
uppajjati, no ca tesaṃ somanassindriyaṃ uppajjati. Ñāṇasampayuttānaṃ
somanassena upapajjantānaṃ pavatte ñāṇasampayuttasomanassasampayuttacittassa
uppādakkhaṇe tesaṃ paññindriyañca uppajjati somanassindriyañca uppajjati.</p>
<p>
<a class="ms" id="p_35Y10_1493"></a><a class="sc" id="139"></a>»  Yassa
somanassindriyaṃ uppajjati tassa manindriyaṃ uppajjatīti? Āmantā.</p>
<p>
<a class="ms" id="p_35Y10_1494"></a><a class="sc" id="140"></a>«  Yassa vā pana
manindriyaṃ uppajjati tassa somanassindriyaṃ uppajjatīti?</p>
<p>
<a class="ms" id="p_35Y10_1495"></a><a class="sc" id="141"></a>Sacittakānaṃ
vinā somanassena upapajjantānaṃ pavatte somanassavippayuttacittassa
uppādakkhaṇe tesaṃ manindriyaṃ uppajjati, no ca tesaṃ somanassindriyaṃ
uppajjati. Somanassena upapajjantānaṃ pavatte somanassasampayuttacittassa
uppādakkhaṇe tesaṃ manindriyañca uppajjati somanassindriyañca uppajjati.
(Somanassindriyamūlakaṃ.)</p>
<p>
<a class="ms" id="p_35Y10_1496"></a><a class="msdiv" id="msdiv192"></a>
<a class="sc" id="142"></a>»  Yassa upekkhindriyaṃ uppajjati tassa
saddhindriyaṃ uppajjatīti?</p>
<p>
<a class="ms" id="p_35Y10_1497"></a><a class="sc" id="143"></a>Upekkhāya
ahetukānaṃ upapajjantānaṃ pavatte upekkhāsampayuttasaddhāvippayuttacittassa
uppādakkhaṇe tesaṃ upekkhindriyaṃ uppajjati, no ca tesaṃ saddhindriyaṃ
uppajjati. Upekkhāya sahetukānaṃ upapajjantānaṃ pavatte
upekkhāsampayuttasaddhāsampayuttacittassa uppādakkhaṇe tesaṃ upekkhindriyañca
uppajjati saddhindriyañca uppajjati.</p>
<p>
<a class="ms" id="p_35Y10_1498"></a><a class="sc" id="144"></a>«  Yassa vā pana
saddhindriyaṃ uppajjati tassa upekkhindriyaṃ uppajjatīti?</p>
<p>
<a class="ms" id="p_35Y10_1499"></a><a class="sc" id="145"></a>Sahetukānaṃ vinā
upekkhāya upapajjantānaṃ pavatte saddhāsampayuttaupekkhāvippayuttacittassa
uppādakkhaṇe tesaṃ saddhindriyaṃ uppajjati, no ca tesaṃ upekkhindriyaṃ
uppajjati. Sahetukānaṃ upekkhāya upapajjantānaṃ pavatte
saddhāsampayuttaupekkhāsampayuttacittassa uppādakkhaṇe tesaṃ saddhindriyañca
uppajjati upekkhindriyañca uppajjati.</p>
<p>
<a class="ms" id="p_35Y10_1500"></a><a class="sc" id="146"></a>»  Yassa
upekkhindriyaṃ uppajjati tassa paññindriyaṃ uppajjatīti?</p>
<p>
<a class="ms" id="p_35Y10_1501"></a><a class="sc" id="147"></a>Upekkhāya
ñāṇavippayuttānaṃ upapajjantānaṃ pavatte
upekkhāsampayuttañāṇavippayuttacittassa uppādakkhaṇe tesaṃ upekkhindriyaṃ
uppajjati, no ca tesaṃ paññindriyaṃ uppajjati. Upekkhāya ñāṇasampayuttānaṃ
upapajjantānaṃ pavatte upekkhāsampayuttañāṇasampayuttacittassa uppādakkhaṇe
tesaṃ upekkhindriyañca uppajjati paññindriyañca uppajjati.</p>
<p>
<a class="ms" id="p_35Y10_1502"></a><a class="sc" id="148"></a>«  Yassa vā pana
paññindriyaṃ uppajjati tassa upekkhindriyaṃ uppajjatīti?</p>
<p>
<a class="ms" id="p_35Y10_1503"></a><a class="sc" id="149"></a>Ñāṇasampayuttānaṃ
vinā upekkhāya upapajjantānaṃ pavatte ñāṇasampayuttaupekkhāvippayuttacittassa
uppādakkhaṇe tesaṃ paññindriyaṃ uppajjati, no ca tesaṃ upekkhindriyaṃ
uppajjati. Ñāṇasampayuttānaṃ upekkhāya upapajjantānaṃ pavatte
ñāṇasampayuttaupekkhāsampayuttacittassa uppādakkhaṇe tesaṃ paññindriyañca
uppajjati upekkhindriyañca uppajjati.</p>
<p>
<a class="ms" id="p_35Y10_1504"></a><a class="sc" id="150"></a>»  Yassa
upekkhindriyaṃ uppajjati tassa manindriyaṃ uppajjatīti? Āmantā.</p>
<p>
<a class="ms" id="p_35Y10_1505"></a><a class="sc" id="151"></a>«  Yassa vā pana
manindriyaṃ uppajjati tassa upekkhindriyaṃ uppajjatīti?</p>
<p>
<a class="ms" id="p_35Y10_1506"></a><a class="sc" id="152"></a>Sacittakānaṃ
vinā upekkhāya upapajjantānaṃ pavatte upekkhāvippayuttacittassa uppādakkhaṇe
tesaṃ manindriyaṃ uppajjati, no ca tesaṃ upekkhindriyaṃ uppajjati. Upekkhāya
upapajjantānaṃ pavatte upekkhāsampayuttacittassa uppādakkhaṇe tesaṃ
manindriyañca uppajjati upekkhindriyañca uppajjati. (Upekkhindriyamūlakaṃ.)
</p>
<p>
<a class="ms" id="p_35Y10_1507"></a><a class="msdiv" id="msdiv193"></a>
<a class="sc" id="153"></a>»  Yassa saddhindriyaṃ uppajjati tassa paññindriyaṃ
uppajjatīti?</p>
<p>
<a class="ms" id="p_35Y10_1508"></a><a class="sc" id="154"></a>Sahetukānaṃ
ñāṇavippayuttānaṃ upapajjantānaṃ pavatte saddhāsampayuttañāṇavippayuttacittassa
uppādakkhaṇe tesaṃ saddhindriyaṃ uppajjati, no ca tesaṃ paññindriyaṃ
uppajjati. Sahetukānaṃ ñāṇasampayuttānaṃ upapajjantānaṃ pavatte
saddhāsampayuttañāṇasampayuttacittassa uppādakkhaṇe tesaṃ saddhindriyañca
uppajjati paññindriyañca uppajjati.</p>
<p>
<a class="ms" id="p_35Y10_1509"></a><a class="sc" id="155"></a>«  Yassa vā pana
paññindriyaṃ uppajjati tassa saddhindriyaṃ uppajjatīti? Āmantā.</p>
<p>
<a class="ms" id="p_35Y10_1510"></a><a class="sc" id="156"></a>»  Yassa
saddhindriyaṃ uppajjati tassa manindriyaṃ uppajjatīti? Āmantā.</p>
<p>
<a class="ms" id="p_35Y10_1511"></a><a class="sc" id="157"></a>«  Yassa vā pana
manindriyaṃ uppajjati tassa saddhindriyaṃ uppajjatīti?</p>
<p>
<a class="ms" id="p_35Y10_1512"></a><a class="sc" id="158"></a>Sacittakānaṃ
ahetukānaṃ upapajjantānaṃ pavatte saddhāvippayuttacittassa uppādakkhaṇe tesaṃ
manindriyaṃ uppajjati, no ca tesaṃ saddhindriyaṃ uppajjati. Sahetukānaṃ
upapajjantānaṃ pavatte saddhāsampayuttacittassa uppādakkhaṇe tesaṃ
manindriyañca uppajjati saddhindriyañca uppajjati. (Saddhindriyamūlakaṃ.)</p>
<p>
<a class="ms" id="p_35Y10_1513"></a><a class="msdiv" id="msdiv194"></a>
<a class="sc" id="159"></a>»  Yassa paññindriyaṃ uppajjati tassa manindriyaṃ
uppajjatīti? Āmantā.</p>
<p>
<a class="ms" id="p_35Y10_1514"></a><a class="sc" id="160"></a>«  Yassa vā pana
manindriyaṃ uppajjati tassa paññindriyaṃ uppajjatīti?</p>
<p>
<a class="ms" id="p_35Y10_1515"></a><a class="sc" id="161"></a>Sacittakānaṃ
ñāṇavippayuttānaṃ upapajjantānaṃ pavatte ñāṇavippayuttacittassa uppādakkhaṇe
tesaṃ manindriyaṃ uppajjati, no ca tesaṃ paññindriyaṃ uppajjati.
Ñāṇasampayuttānaṃ upapajjantānaṃ pavatte ñāṇasampayuttacittassa uppādakkhaṇe
tesaṃ manindriyañca uppajjati paññindriyañca uppajjati. (Paññindriyamūlakaṃ.)
</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>