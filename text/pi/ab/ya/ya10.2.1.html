<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ya10.2.1">
<article>
<div class="hgroup">
<p class="division">Indriyayamaka</p>
<p>Pavattivāra</p>
<p>Uppādavāra</p>
<p>Paccuppannavāra</p>
<h1>1 Anulomapuggala</h1>
</div>
<p><a class="sc" id="1"></a>
<a class="pts1" id="pts2.71"></a>
<a class="ms" id="p_35Y10_1355"></a>
<a class="msdiv" id="msdiv186"></a>
» Yassa cakkhundriyaṃ uppajjati tassa sotindriyaṃ uppajjatīti?</p>
<p><a class="sc" id="2"></a>
<a class="ms" id="p_35Y10_1356"></a>
Sacakkhukānaṃ asotakānaṃ upapajjantānaṃ tesaṃ cakkhundriyaṃ uppajjati, no ca
tesaṃ sotindriyaṃ uppajjati. Sacakkhukānaṃ sasotakānaṃ upapajjantānaṃ tesaṃ
cakkhundriyañca uppajjati sotindriyañca uppajjati.</p>
<p><a class="sc" id="3"></a>
<a class="ms" id="p_35Y10_1357"></a>
« Yassa vā pana sotindriyaṃ uppajjati tassa cakkhundriyaṃ uppajjatīti?</p>
<p><a class="sc" id="4"></a>
<a class="ms" id="p_35Y10_1358"></a>
Sasotakānaṃ acakkhukānaṃ upapajjantānaṃ tesaṃ sotindriyaṃ uppajjati, no ca
tesaṃ cakkhundriyaṃ uppajjati. Sasotakānaṃ sacakkhukānaṃ upapajjantānaṃ tesaṃ
sotindriyañca uppajjati cakkhundriyañca uppajjati.</p>
<p><a class="sc" id="5"></a>
<a class="ms" id="p_35Y10_1359"></a>
» Yassa cakkhundriyaṃ uppajjati tassa ghānindriyaṃ uppajjatīti?</p>
<p><a class="sc" id="6"></a>
<a class="ms" id="p_35Y10_1360"></a>
Sacakkhukānaṃ aghānakānaṃ upapajjantānaṃ tesaṃ cakkhundriyaṃ uppajjati, no ca
tesaṃ ghānindriyaṃ uppajjati. Sacakkhukānaṃ saghānakānaṃ upapajjantānaṃ tesaṃ
cakkhundriyañca uppajjati ghānindriyañca uppajjati.</p>
<p><a class="sc" id="7"></a>
<a class="ms" id="p_35Y10_1361"></a>
« Yassa vā pana ghānindriyaṃ uppajjati tassa cakkhundriyaṃ uppajjatīti?</p>
<p><a class="sc" id="8"></a>
<a class="ms" id="p_35Y10_1362"></a>
Saghānakānaṃ acakkhukānaṃ upapajjantānaṃ tesaṃ ghānindriyaṃ uppajjati, no ca
tesaṃ cakkhundriyaṃ uppajjati. Saghānakānaṃ sacakkhukānaṃ upapajjantānaṃ tesaṃ
ghānindriyañca uppajjati cakkhundriyañca uppajjati.</p>
<p><a class="sc" id="9"></a>
<a class="ms" id="p_35Y10_1363"></a>
» Yassa cakkhundriyaṃ uppajjati tassa itthindriyaṃ uppajjatīti?</p>
<p><a class="sc" id="10"></a>
<a class="ms" id="p_35Y10_1364"></a>
Sacakkhukānaṃ na itthīnaṃ upapajjantānaṃ tesaṃ cakkhundriyaṃ uppajjati, no ca
tesaṃ itthindriyaṃ uppajjati. Sacakkhukānaṃ itthīnaṃ upapajjantīnaṃ tāsaṃ
cakkhundriyañca uppajjati itthindriyañca uppajjati.</p>
<p><a class="sc" id="11"></a>
<a class="ms" id="p_35Y10_1365"></a>
« Yassa vā pana itthindriyaṃ uppajjati tassa cakkhundriyaṃ uppajjatīti?</p>
<p><a class="sc" id="12"></a>
<a class="ms" id="p_35Y10_1366"></a>
Itthīnaṃ <span class="var" title="acakkhukānaṃ itthīnaṃ (s1, pts1)" id="note15">acakkhukānaṃ</span> upapajjantīnaṃ tāsaṃ itthindriyaṃ uppajjati, no ca tāsaṃ
cakkhundriyaṃ uppajjati. Itthīnaṃ <span class="var" title="sacakkhukānaṃ itthīnaṃ (s1, pts1)" id="note16">sacakkhukānaṃ</span> upapajjantīnaṃ tāsaṃ
itthindriyañca uppajjati cakkhundriyañca uppajjati.</p>
<p><a class="sc" id="13"></a>
<a class="ms" id="p_35Y10_1367"></a>
» Yassa cakkhundriyaṃ uppajjati tassa purisindriyaṃ uppajjatīti?</p>
<p><a class="sc" id="14"></a>
<a class="pts1" id="pts2.72"></a>
<a class="ms" id="p_35Y10_1368"></a>
Sacakkhukānaṃ na purisānaṃ upapajjantānaṃ tesaṃ cakkhundriyaṃ uppajjati, no ca
tesaṃ purisindriyaṃ uppajjati. Sacakkhukānaṃ purisānaṃ upapajjantānaṃ tesaṃ
cakkhundriyañca uppajjati purisindriyañca uppajjati.</p>
<p><a class="sc" id="15"></a>
<a class="ms" id="p_35Y10_1369"></a>
« Yassa vā pana purisindriyaṃ uppajjati tassa cakkhundriyaṃ uppajjatīti?</p>
<p><a class="sc" id="16"></a>
<a class="ms" id="p_35Y10_1370"></a>
Purisānaṃ acakkhukānaṃ upapajjantānaṃ tesaṃ purisindriyaṃ uppajjati, no ca
tesaṃ cakkhundriyaṃ uppajjati. Purisānaṃ sacakkhukānaṃ upapajjantānaṃ tesaṃ
purisindriyañca uppajjati cakkhundriyañca uppajjati.</p>
<p><a class="sc" id="17"></a>
<a class="ms" id="p_35Y10_1371"></a>
» Yassa cakkhundriyaṃ uppajjati tassa jīvitindriyaṃ uppajjatīti? Āmantā.</p>
<p><a class="sc" id="18"></a>
<a class="ms" id="p_35Y10_1372"></a>
« Yassa vā pana jīvitindriyaṃ uppajjati tassa cakkhundriyaṃ uppajjatīti?</p>
<p><a class="sc" id="19"></a>
<a class="ms" id="p_35Y10_1373"></a>
Acakkhukānaṃ upapajjantānaṃ tesaṃ jīvitindriyaṃ uppajjati, no ca tesaṃ
cakkhundriyaṃ uppajjati. Sacakkhukānaṃ upapajjantānaṃ tesaṃ jīvitindriyañca
uppajjati cakkhundriyañca uppajjati.</p>
<p><a class="sc" id="20"></a>
<a class="ms" id="p_35Y10_1374"></a>
» Yassa cakkhundriyaṃ uppajjati tassa somanassindriyaṃ uppajjatīti?</p>
<p><a class="sc" id="21"></a>
<a class="ms" id="p_35Y10_1375"></a>
Sacakkhukānaṃ vinā somanassena upapajjantānaṃ tesaṃ cakkhundriyaṃ uppajjati, no
ca tesaṃ somanassindriyaṃ uppajjati. Sacakkhukānaṃ somanassena upapajjantānaṃ
tesaṃ cakkhundriyañca uppajjati somanassindriyañca uppajjati.</p>
<p><a class="sc" id="22"></a>
<a class="ms" id="p_35Y10_1376"></a>
« Yassa vā pana somanassindriyaṃ uppajjati tassa cakkhundriyaṃ uppajjatīti?
Āmantā.</p>
<p><a class="sc" id="23"></a>
<a class="ms" id="p_35Y10_1377"></a>
» Yassa cakkhundriyaṃ uppajjati tassa upekkhindriyaṃ uppajjatīti?</p>
<p><a class="sc" id="24"></a>
<a class="ms" id="p_35Y10_1378"></a>
Sacakkhukānaṃ vinā upekkhāya upapajjantānaṃ tesaṃ cakkhundriyaṃ uppajjati, no
ca tesaṃ upekkhindriyaṃ uppajjati. Sacakkhukānaṃ upekkhāya upapajjantānaṃ tesaṃ
cakkhundriyañca uppajjati upekkhindriyañca uppajjati.</p>
<p><a class="sc" id="25"></a>
<a class="ms" id="p_35Y10_1379"></a>
« Yassa vā pana upekkhindriyaṃ uppajjati tassa cakkhundriyaṃ uppajjatīti?</p>
<p><a class="sc" id="26"></a>
<a class="ms" id="p_35Y10_1380"></a>
Upekkhāya acakkhukānaṃ upapajjantānaṃ tesaṃ upekkhindriyaṃ uppajjati, no ca
tesaṃ cakkhundriyaṃ uppajjati. Upekkhāya sacakkhukānaṃ upapajjantānaṃ tesaṃ
upekkhindriyañca uppajjati cakkhundriyañca uppajjati.</p>
<p><a class="sc" id="27"></a>
<a class="ms" id="p_35Y10_1381"></a>
» Yassa cakkhundriyaṃ uppajjati tassa saddhindriyaṃ uppajjatīti?</p>
<p><a class="sc" id="28"></a>
<a class="ms" id="p_35Y10_1382"></a>
Sacakkhukānaṃ <span class="var" title="vinā saddhāya (s1, pts1)" id="note17">ahetukānaṃ</span> upapajjantānaṃ tesaṃ cakkhundriyaṃ uppajjati, no ca
tesaṃ saddhindriyaṃ uppajjati. Sacakkhukānaṃ <span class="var" title="saddhāya (s1, pts1)" id="note18">sahetukānaṃ</span> upapajjantānaṃ tesaṃ
cakkhundriyañca uppajjati saddhindriyañca uppajjati.</p>
<p><a class="sc" id="29"></a>
<a class="ms" id="p_35Y10_1383"></a>
« Yassa vā pana saddhindriyaṃ uppajjati tassa cakkhundriyaṃ uppajjatīti?</p>
<p><a class="sc" id="30"></a>
<a class="ms" id="p_35Y10_1384"></a>
Sahetukānaṃ acakkhukānaṃ upapajjantānaṃ tesaṃ saddhindriyaṃ uppajjati, no ca
tesaṃ cakkhundriyaṃ uppajjati. Sahetukānaṃ sacakkhukānaṃ upapajjantānaṃ tesaṃ
saddhindriyañca uppajjati cakkhundriyañca uppajjati.</p>
<p><a class="sc" id="31"></a>
<a class="ms" id="p_35Y10_1385"></a>
» Yassa cakkhundriyaṃ uppajjati tassa paññindriyaṃ uppajjatīti?</p>
<p><a class="sc" id="32"></a>
<a class="pts1" id="pts2.73"></a>
<a class="ms" id="p_35Y10_1386"></a>
Sacakkhukānaṃ <span class="var" title="vinā ñāṇena (s1, pts1)" id="note19">ñāṇavippayuttānaṃ</span> upapajjantānaṃ tesaṃ cakkhundriyaṃ uppajjati,
no ca tesaṃ paññindriyaṃ uppajjati. Sacakkhukānaṃ <span class="var" title="ñāṇena (s1, pts1)" id="note20">ñāṇasampayuttānaṃ</span>
upapajjantānaṃ tesaṃ cakkhundriyañca uppajjati paññindriyañca uppajjati.</p>
<p><a class="sc" id="33"></a>
<a class="ms" id="p_35Y10_1387"></a>
« Yassa vā pana paññindriyaṃ uppajjati tassa cakkhundriyaṃ uppajjatīti?</p>
<p><a class="sc" id="34"></a>
<a class="ms" id="p_35Y10_1388"></a>
Ñāṇasampayuttānaṃ acakkhukānaṃ upapajjantānaṃ tesaṃ paññindriyaṃ uppajjati, no
ca tesaṃ cakkhundriyaṃ uppajjati. Ñāṇasampayuttānaṃ sacakkhukānaṃ
upapajjantānaṃ tesaṃ paññindriyañca uppajjati cakkhundriyañca uppajjati.</p>
<p><a class="sc" id="35"></a>
<a class="ms" id="p_35Y10_1389"></a>
» Yassa cakkhundriyaṃ uppajjati tassa manindriyaṃ uppajjatīti? Āmantā.</p>
<p><a class="sc" id="36"></a>
<a class="ms" id="p_35Y10_1390"></a>
« Yassa vā pana manindriyaṃ uppajjati tassa cakkhundriyaṃ uppajjatīti?</p>
<p><a class="sc" id="37"></a>
<a class="ms" id="p_35Y10_1391"></a>
Sacittakānaṃ acakkhukānaṃ upapajjantānaṃ tesaṃ manindriyaṃ uppajjati, no ca
tesaṃ cakkhundriyaṃ uppajjati. Sacakkhukānaṃ upapajjantānaṃ tesaṃ manindriyañca
uppajjati cakkhundriyañca uppajjati. (Cakkhundriyamūlakaṃ.)</p>
<p><a class="sc" id="38"></a>
<a class="ms" id="p_35Y10_1392"></a>
<a class="msdiv" id="msdiv187"></a>
» Yassa ghānindriyaṃ uppajjati tassa itthindriyaṃ uppajjatīti?</p>
<p><a class="sc" id="39"></a>
<a class="ms" id="p_35Y10_1393"></a>
Saghānakānaṃ na itthīnaṃ upapajjantānaṃ tesaṃ ghānindriyaṃ uppajjati, no ca
tesaṃ itthindriyaṃ uppajjati. Saghānakānaṃ itthīnaṃ upapajjantīnaṃ tāsaṃ
ghānindriyañca uppajjati itthindriyañca uppajjati.</p>
<p><a class="sc" id="40"></a>
<a class="ms" id="p_35Y10_1394"></a>
« Yassa vā pana itthindriyaṃ uppajjati tassa ghānindriyaṃ uppajjatīti?</p>
<p><a class="sc" id="41"></a>
<a class="ms" id="p_35Y10_1395"></a>
Itthīnaṃ aghānakānaṃ upapajjantīnaṃ tāsaṃ itthindriyaṃ uppajjati, no ca tāsaṃ
ghānindriyaṃ uppajjati. Itthīnaṃ saghānakānaṃ upapajjantīnaṃ tāsaṃ
itthindriyañca uppajjati ghānindriyañca uppajjati.</p>
<p><a class="sc" id="42"></a>
<a class="ms" id="p_35Y10_1396"></a>
» Yassa ghānindriyaṃ uppajjati tassa purisindriyaṃ uppajjatīti?</p>
<p><a class="sc" id="43"></a>
<a class="ms" id="p_35Y10_1397"></a>
Saghānakānaṃ na purisānaṃ upapajjantānaṃ tesaṃ ghānindriyaṃ uppajjati, no ca
tesaṃ purisindriyaṃ uppajjati. Saghānakānaṃ purisānaṃ upapajjantānaṃ tesaṃ
ghānindriyañca uppajjati purisindriyañca uppajjati.</p>
<p><a class="sc" id="44"></a>
<a class="ms" id="p_35Y10_1398"></a>
« Yassa vā pana purisindriyaṃ uppajjati tassa ghānindriyaṃ uppajjatīti?</p>
<p><a class="sc" id="45"></a>
<a class="ms" id="p_35Y10_1399"></a>
Purisānaṃ aghānakānaṃ upapajjantānaṃ tesaṃ purisindriyaṃ uppajjati, no ca tesaṃ
ghānindriyaṃ uppajjati. Purisānaṃ saghānakānaṃ upapajjantānaṃ tesaṃ
purisindriyañca uppajjati ghānindriyañca uppajjati.</p>
<p><a class="sc" id="46"></a>
<a class="ms" id="p_35Y10_1400"></a>
» Yassa ghānindriyaṃ uppajjati tassa jīvitindriyaṃ uppajjatīti? Āmantā.</p>
<p><a class="sc" id="47"></a>
<a class="ms" id="p_35Y10_1401"></a>
« Yassa vā pana jīvitindriyaṃ uppajjati tassa ghānindriyaṃ uppajjatīti?</p>
<p><a class="sc" id="48"></a>
<a class="pts1" id="pts2.74"></a>
<a class="ms" id="p_35Y10_1402"></a>
Aghānakānaṃ upapajjantānaṃ tesaṃ jīvitindriyaṃ uppajjati, no ca tesaṃ
ghānindriyaṃ uppajjati. Saghānakānaṃ upapajjantānaṃ tesaṃ jīvitindriyañca
uppajjati ghānindriyañca uppajjati.</p>
<p><a class="sc" id="49"></a>
<a class="ms" id="p_35Y10_1403"></a>
» Yassa ghānindriyaṃ uppajjati tassa somanassindriyaṃ uppajjatīti?</p>
<p><a class="sc" id="50"></a>
<a class="ms" id="p_35Y10_1404"></a>
Saghānakānaṃ vinā somanassena upapajjantānaṃ tesaṃ ghānindriyaṃ uppajjati, no
ca tesaṃ somanassindriyaṃ uppajjati. Saghānakānaṃ somanassena upapajjantānaṃ
tesaṃ ghānindriyañca uppajjati somanassindriyañca uppajjati.</p>
<p><a class="sc" id="51"></a>
<a class="ms" id="p_35Y10_1405"></a>
« Yassa vā pana somanassindriyaṃ uppajjati tassa ghānindriyaṃ uppajjatīti?</p>
<p><a class="sc" id="52"></a>
<a class="ms" id="p_35Y10_1406"></a>
Somanassena aghānakānaṃ upapajjantānaṃ tesaṃ somanassindriyaṃ uppajjati, no ca
tesaṃ ghānindriyaṃ uppajjati. Somanassena saghānakānaṃ upapajjantānaṃ tesaṃ
somanassindriyañca uppajjati ghānindriyañca uppajjati.</p>
<p><a class="sc" id="53"></a>
<a class="ms" id="p_35Y10_1407"></a>
» Yassa ghānindriyaṃ uppajjati tassa upekkhindriyaṃ uppajjatīti?</p>
<p><a class="sc" id="54"></a>
<a class="ms" id="p_35Y10_1408"></a>
Saghānakānaṃ vinā upekkhāya upapajjantānaṃ tesaṃ ghānindriyaṃ uppajjati, no ca
tesaṃ upekkhindriyaṃ uppajjati. Saghānakānaṃ upekkhāya upapajjantānaṃ tesaṃ
ghānindriyañca uppajjati upekkhindriyañca uppajjati.</p>
<p><a class="sc" id="55"></a>
<a class="ms" id="p_35Y10_1409"></a>
« Yassa vā pana upekkhindriyaṃ uppajjati tassa ghānindriyaṃ uppajjatīti?</p>
<p><a class="sc" id="56"></a>
<a class="ms" id="p_35Y10_1410"></a>
Upekkhāya aghānakānaṃ upapajjantānaṃ tesaṃ upekkhindriyaṃ uppajjati, no ca
tesaṃ ghānindriyaṃ uppajjati. Upekkhāya saghānakānaṃ upapajjantānaṃ tesaṃ
upekkhindriyañca uppajjati ghānindriyañca uppajjati.</p>
<p><a class="sc" id="57"></a>
<a class="ms" id="p_35Y10_1411"></a>
» Yassa ghānindriyaṃ uppajjati tassa saddhindriyaṃ uppajjatīti?</p>
<p><a class="sc" id="58"></a>
<a class="ms" id="p_35Y10_1412"></a>
Saghānakānaṃ ahetukānaṃ upapajjantānaṃ tesaṃ ghānindriyaṃ uppajjati, no ca
tesaṃ <span class="var" title="ghānindriyaṃ (s1)" id="note21">saddhindriyaṃ</span> uppajjati. Saghānakānaṃ sahetukānaṃ upapajjantānaṃ tesaṃ
ghānindriyañca uppajjati saddhindriyañca uppajjati.</p>
<p><a class="sc" id="59"></a>
<a class="ms" id="p_35Y10_1413"></a>
« Yassa vā pana saddhindriyaṃ uppajjati tassa ghānindriyaṃ uppajjatīti?</p>
<p><a class="sc" id="60"></a>
<a class="ms" id="p_35Y10_1414"></a>
Sahetukānaṃ aghānakānaṃ upapajjantānaṃ tesaṃ saddhindriyaṃ uppajjati, no ca
tesaṃ ghānindriyaṃ uppajjati. Sahetukānaṃ saghānakānaṃ upapajjantānaṃ tesaṃ
saddhindriyañca uppajjati ghānindriyañca uppajjati.</p>
<p><a class="sc" id="61"></a>
<a class="ms" id="p_35Y10_1415"></a>
» Yassa ghānindriyaṃ uppajjati tassa paññindriyaṃ uppajjatīti?</p>
<p><a class="sc" id="62"></a>
<a class="pts1" id="pts2.75"></a>
<a class="ms" id="p_35Y10_1416"></a>
Saghānakānaṃ ñāṇavippayuttānaṃ upapajjantānaṃ tesaṃ ghānindriyaṃ uppajjati, no
ca tesaṃ paññindriyaṃ uppajjati. Saghānakānaṃ ñāṇasampayuttānaṃ upapajjantānaṃ
tesaṃ ghānindriyañca uppajjati paññindriyañca uppajjati.</p>
<p><a class="sc" id="63"></a>
<a class="ms" id="p_35Y10_1417"></a>
« Yassa vā pana paññindriyaṃ uppajjati tassa ghānindriyaṃ uppajjatīti?</p>
<p><a class="sc" id="64"></a>
<a class="ms" id="p_35Y10_1418"></a>
Ñāṇasampayuttānaṃ aghānakānaṃ upapajjantānaṃ tesaṃ paññindriyaṃ uppajjati, no
ca tesaṃ ghānindriyaṃ uppajjati. Ñāṇasampayuttānaṃ saghānakānaṃ upapajjantānaṃ
tesaṃ paññindriyañca uppajjati ghānindriyañca uppajjati.</p>
<p><a class="sc" id="65"></a>
<a class="ms" id="p_35Y10_1419"></a>
» Yassa ghānindriyaṃ uppajjati tassa manindriyaṃ uppajjatīti? Āmantā.</p>
<p><a class="sc" id="66"></a>
<a class="ms" id="p_35Y10_1420"></a>
« Yassa vā pana manindriyaṃ uppajjati tassa ghānindriyaṃ uppajjatīti?</p>
<p><a class="sc" id="67"></a>
<a class="ms" id="p_35Y10_1421"></a>
Sacittakānaṃ aghānakānaṃ upapajjantānaṃ tesaṃ manindriyaṃ uppajjati, no ca
tesaṃ ghānindriyaṃ uppajjati. Saghānakānaṃ upapajjantānaṃ tesaṃ manindriyañca
uppajjati ghānindriyañca uppajjati. (Ghānindriyamūlakaṃ.)</p>
<p><a class="sc" id="68"></a>
<a class="ms" id="p_35Y10_1422"></a>
<a class="msdiv" id="msdiv188"></a>
» Yassa itthindriyaṃ uppajjati tassa purisindriyaṃ uppajjatīti? No.</p>
<p><a class="sc" id="69"></a>
<a class="ms" id="p_35Y10_1423"></a>
« Yassa vā pana purisindriyaṃ uppajjati tassa itthindriyaṃ uppajjatīti? No.</p>
<p><a class="sc" id="70"></a>
<a class="ms" id="p_35Y10_1424"></a>
» Yassa itthindriyaṃ uppajjati tassa jīvitindriyaṃ uppajjatīti? Āmantā.</p>
<p><a class="sc" id="71"></a>
<a class="ms" id="p_35Y10_1425"></a>
« Yassa vā pana jīvitindriyaṃ uppajjati tassa itthindriyaṃ uppajjatīti?</p>
<p><a class="sc" id="72"></a>
<a class="ms" id="p_35Y10_1426"></a>
Na itthīnaṃ upapajjantānaṃ tesaṃ jīvitindriyaṃ uppajjati, no ca tesaṃ
itthindriyaṃ uppajjati. Itthīnaṃ upapajjantīnaṃ tāsaṃ jīvitindriyañca uppajjati
itthindriyañca uppajjati.</p>
<p><a class="sc" id="73"></a>
<a class="ms" id="p_35Y10_1427"></a>
» Yassa itthindriyaṃ uppajjati tassa somanassindriyaṃ uppajjatīti?</p>
<p><a class="sc" id="74"></a>
<a class="ms" id="p_35Y10_1428"></a>
Itthīnaṃ vinā somanassena upapajjantīnaṃ tāsaṃ itthindriyaṃ uppajjati, no ca
tāsaṃ somanassindriyaṃ uppajjati. Itthīnaṃ somanassena upapajjantīnaṃ tāsaṃ
itthindriyañca uppajjati somanassindriyañca uppajjati.</p>
<p><a class="sc" id="75"></a>
<a class="ms" id="p_35Y10_1429"></a>
« Yassa vā pana somanassindriyaṃ uppajjati tassa itthindriyaṃ uppajjatīti?</p>
<p><a class="sc" id="76"></a>
<a class="ms" id="p_35Y10_1430"></a>
Somanassena na itthīnaṃ upapajjantānaṃ tesaṃ somanassindriyaṃ uppajjati, no ca
tesaṃ itthindriyaṃ uppajjati. Somanassena itthīnaṃ upapajjantīnaṃ tāsaṃ
somanassindriyañca uppajjati itthindriyañca uppajjati.</p>
<p><a class="sc" id="77"></a>
<a class="ms" id="p_35Y10_1431"></a>
» Yassa itthindriyaṃ uppajjati tassa upekkhindriyaṃ uppajjatīti?</p>
<p><a class="sc" id="78"></a>
<a class="ms" id="p_35Y10_1432"></a>
Itthīnaṃ vinā upekkhāya upapajjantīnaṃ tāsaṃ itthindriyaṃ uppajjati, no ca
tāsaṃ upekkhindriyaṃ uppajjati. Itthīnaṃ upekkhāya upapajjantīnaṃ tāsaṃ
itthindriyañca uppajjati upekkhindriyañca uppajjati.</p>
<p><a class="sc" id="79"></a>
<a class="ms" id="p_35Y10_1433"></a>
« Yassa vā pana upekkhindriyaṃ uppajjati tassa itthindriyaṃ uppajjatīti?</p>
<p><a class="sc" id="80"></a>
<a class="ms" id="p_35Y10_1434"></a>
Upekkhāya na itthīnaṃ upapajjantānaṃ tesaṃ upekkhindriyaṃ uppajjati, no ca
tesaṃ itthindriyaṃ uppajjati. Upekkhāya itthīnaṃ upapajjantīnaṃ tāsaṃ
upekkhindriyañca uppajjati itthindriyañca uppajjati.</p>
<p><a class="sc" id="81"></a>
<a class="pts1" id="pts2.76"></a>
<a class="ms" id="p_35Y10_1435"></a>
» Yassa itthindriyaṃ uppajjati tassa saddhindriyaṃ uppajjatīti?</p>
<p><a class="sc" id="82"></a>
<a class="ms" id="p_35Y10_1436"></a>
Itthīnaṃ ahetukānaṃ upapajjantīnaṃ tāsaṃ itthindriyaṃ uppajjati, no ca tāsaṃ
saddhindriyaṃ uppajjati. Itthīnaṃ sahetukānaṃ upapajjantīnaṃ tāsaṃ
itthindriyañca uppajjati saddhindriyañca uppajjati.</p>
<p><a class="sc" id="83"></a>
<a class="ms" id="p_35Y10_1437"></a>
« Yassa vā pana saddhindriyaṃ uppajjati tassa itthindriyaṃ uppajjatīti?</p>
<p><a class="sc" id="84"></a>
<a class="ms" id="p_35Y10_1438"></a>
Sahetukānaṃ na itthīnaṃ upapajjantānaṃ tesaṃ saddhindriyaṃ uppajjati, no ca
tesaṃ itthindriyaṃ uppajjati. Sahetukānaṃ itthīnaṃ upapajjantīnaṃ tāsaṃ
saddhindriyañca uppajjati itthindriyañca uppajjati.</p>
<p><a class="sc" id="85"></a>
<a class="ms" id="p_35Y10_1439"></a>
» Yassa itthindriyaṃ uppajjati tassa paññindriyaṃ uppajjatīti?</p>
<p><a class="sc" id="86"></a>
<a class="ms" id="p_35Y10_1440"></a>
Itthīnaṃ ñāṇavippayuttānaṃ upapajjantīnaṃ tāsaṃ itthindriyaṃ uppajjati, no ca
tāsaṃ paññindriyaṃ uppajjati. Itthīnaṃ ñāṇasampayuttānaṃ upapajjantīnaṃ tāsaṃ
itthindriyañca uppajjati paññindriyañca uppajjati.</p>
<p><a class="sc" id="87"></a>
<a class="ms" id="p_35Y10_1441"></a>
« Yassa vā pana paññindriyaṃ uppajjati tassa itthindriyaṃ uppajjatīti?</p>
<p><a class="sc" id="88"></a>
<a class="ms" id="p_35Y10_1442"></a>
Ñāṇasampayuttānaṃ na itthīnaṃ upapajjantānaṃ tesaṃ paññindriyaṃ uppajjati, no
ca tesaṃ itthindriyaṃ uppajjati. Ñāṇasampayuttānaṃ itthīnaṃ upapajjantīnaṃ
tāsaṃ paññindriyañca uppajjati itthindriyañca uppajjati.</p>
<p><a class="sc" id="89"></a>
<a class="ms" id="p_35Y10_1443"></a>
» Yassa itthindriyaṃ uppajjati tassa manindriyaṃ uppajjatīti? Āmantā.</p>
<p><a class="sc" id="90"></a>
<a class="ms" id="p_35Y10_1444"></a>
« Yassa vā pana manindriyaṃ uppajjati tassa itthindriyaṃ uppajjatīti?</p>
<p><a class="sc" id="91"></a>
<a class="ms" id="p_35Y10_1445"></a>
Sacittakānaṃ na itthīnaṃ upapajjantānaṃ tesaṃ manindriyaṃ uppajjati, no ca
tesaṃ itthindriyaṃ uppajjati. Itthīnaṃ upapajjantīnaṃ tāsaṃ manindriyañca
uppajjati itthindriyañca uppajjati. (Itthindriyamūlakaṃ.)</p>
<p><a class="sc" id="92"></a>
<a class="ms" id="p_35Y10_1446"></a>
<a class="msdiv" id="msdiv189"></a>
» Yassa purisindriyaṃ uppajjati tassa jīvitindriyaṃ uppajjatīti? Āmantā.</p>
<p><a class="sc" id="93"></a>
<a class="ms" id="p_35Y10_1447"></a>
« Yassa vā pana jīvitindriyaṃ uppajjati tassa purisindriyaṃ uppajjatīti?</p>
<p><a class="sc" id="94"></a>
<a class="ms" id="p_35Y10_1448"></a>
Na purisānaṃ upapajjantānaṃ tesaṃ jīvitindriyaṃ uppajjati, no ca tesaṃ
purisindriyaṃ uppajjati. Purisānaṃ upapajjantānaṃ tesaṃ jīvitindriyañca
uppajjati purisindriyañca uppajjati.</p>
<p><a class="sc" id="95"></a>
<a class="ms" id="p_35Y10_1449"></a>
» Yassa purisindriyaṃ uppajjati tassa somanassindriyaṃ uppajjatīti?</p>
<p><a class="sc" id="96"></a>
<a class="ms" id="p_35Y10_1450"></a>
Purisānaṃ vinā somanassena upapajjantānaṃ tesaṃ purisindriyaṃ uppajjati, no ca
tesaṃ somanassindriyaṃ uppajjati. Purisānaṃ somanassena upapajjantānaṃ tesaṃ
purisindriyañca uppajjati somanassindriyañca uppajjati.</p>
<p><a class="sc" id="97"></a>
<a class="pts1" id="pts2.77"></a>
<a class="ms" id="p_35Y10_1451"></a>
« Yassa vā pana somanassindriyaṃ uppajjati tassa purisindriyaṃ uppajjatīti?</p>
<p><a class="sc" id="98"></a>
<a class="ms" id="p_35Y10_1452"></a>
Somanassena na purisānaṃ upapajjantānaṃ tesaṃ somanassindriyaṃ uppajjati, no ca
tesaṃ purisindriyaṃ uppajjati. Somanassena purisānaṃ upapajjantānaṃ tesaṃ
somanassindriyañca uppajjati purisindriyañca uppajjati.</p>
<p><a class="sc" id="99"></a>
<a class="ms" id="p_35Y10_1453"></a>
» Yassa purisindriyaṃ uppajjati tassa upekkhindriyaṃ uppajjatīti?</p>
<p><a class="sc" id="100"></a>
<a class="ms" id="p_35Y10_1454"></a>
Purisānaṃ vinā upekkhāya upapajjantānaṃ tesaṃ purisindriyaṃ uppajjati, no ca
tesaṃ upekkhindriyaṃ uppajjati. Purisānaṃ upekkhāya upapajjantānaṃ tesaṃ
purisindriyañca uppajjati upekkhindriyañca uppajjati.</p>
<p><a class="sc" id="101"></a>
<a class="ms" id="p_35Y10_1455"></a>
« Yassa vā pana upekkhindriyaṃ uppajjati tassa purisindriyaṃ uppajjatīti?</p>
<p><a class="sc" id="102"></a>
<a class="ms" id="p_35Y10_1456"></a>
Upekkhāya na purisānaṃ upapajjantānaṃ tesaṃ upekkhindriyaṃ uppajjati, no ca
tesaṃ purisindriyaṃ uppajjati. Upekkhāya purisānaṃ upapajjantānaṃ tesaṃ
upekkhindriyañca uppajjati purisindriyañca uppajjati.</p>
<p><a class="sc" id="103"></a>
<a class="ms" id="p_35Y10_1457"></a>
» Yassa purisindriyaṃ uppajjati tassa saddhindriyaṃ uppajjatīti?</p>
<p><a class="sc" id="104"></a>
<a class="ms" id="p_35Y10_1458"></a>
Purisānaṃ ahetukānaṃ upapajjantānaṃ tesaṃ purisindriyaṃ uppajjati, no ca tesaṃ
saddhindriyaṃ uppajjati. Purisānaṃ sahetukānaṃ upapajjantānaṃ tesaṃ
purisindriyañca uppajjati saddhindriyañca uppajjati.</p>
<p><a class="sc" id="105"></a>
<a class="ms" id="p_35Y10_1459"></a>
« Yassa vā pana saddhindriyaṃ uppajjati tassa purisindriyaṃ uppajjatīti?</p>
<p><a class="sc" id="106"></a>
<a class="ms" id="p_35Y10_1460"></a>
Sahetukānaṃ na purisānaṃ upapajjantānaṃ tesaṃ saddhindriyaṃ uppajjati, no ca
tesaṃ purisindriyaṃ uppajjati. Sahetukānaṃ purisānaṃ upapajjantānaṃ tesaṃ
saddhindriyañca uppajjati purisindriyañca uppajjati.</p>
<p><a class="sc" id="107"></a>
<a class="ms" id="p_35Y10_1461"></a>
» Yassa purisindriyaṃ uppajjati tassa paññindriyaṃ uppajjatīti?</p>
<p><a class="sc" id="108"></a>
<a class="ms" id="p_35Y10_1462"></a>
Purisānaṃ ñāṇavippayuttānaṃ upapajjantānaṃ tesaṃ purisindriyaṃ uppajjati, no ca
tesaṃ paññindriyaṃ uppajjati. Purisānaṃ ñāṇasampayuttānaṃ upapajjantānaṃ tesaṃ
purisindriyañca uppajjati paññindriyañca uppajjati.</p>
<p><a class="sc" id="109"></a>
<a class="ms" id="p_35Y10_1463"></a>
« Yassa vā pana paññindriyaṃ uppajjati tassa purisindriyaṃ uppajjatīti?</p>
<p><a class="sc" id="110"></a>
<a class="ms" id="p_35Y10_1464"></a>
Ñāṇasampayuttānaṃ na purisānaṃ upapajjantānaṃ tesaṃ paññindriyaṃ uppajjati, no
ca tesaṃ purisindriyaṃ uppajjati. Ñāṇasampayuttānaṃ purisānaṃ upapajjantānaṃ
tesaṃ paññindriyañca uppajjati purisindriyañca uppajjati.</p>
<p><a class="sc" id="111"></a>
<a class="ms" id="p_35Y10_1465"></a>
» Yassa purisindriyaṃ uppajjati tassa manindriyaṃ uppajjatīti? Āmantā.</p>
<p><a class="sc" id="112"></a>
<a class="ms" id="p_35Y10_1466"></a>
« Yassa vā pana manindriyaṃ uppajjati tassa purisindriyaṃ uppajjatīti?</p>
<p><a class="sc" id="113"></a>
<a class="pts1" id="pts2.78"></a>
<a class="ms" id="p_35Y10_1467"></a>
Sacittakānaṃ na purisānaṃ upapajjantānaṃ tesaṃ manindriyaṃ uppajjati, no ca
tesaṃ purisindriyaṃ uppajjati. Purisānaṃ upapajjantānaṃ tesaṃ manindriyañca
uppajjati purisindriyañca uppajjati. (Purisindriyamūlakaṃ.)</p>
<p><a class="sc" id="114"></a>
<a class="ms" id="p_35Y10_1468"></a>
<a class="msdiv" id="msdiv190"></a>
» Yassa jīvitindriyaṃ uppajjati tassa somanassindriyaṃ uppajjatīti?</p>
<p><a class="sc" id="115"></a>
<a class="ms" id="p_35Y10_1469"></a>
Vinā somanassena upapajjantānaṃ pavatte <span class="var" title="nirodhasamāpannānaṃ asaññasattānaṃ tesaṃ (s1, pts1)" id="note22">somanassavippayuttacittassa
uppādakkhaṇe tesaṃ</span> jīvitindriyaṃ uppajjati, no ca tesaṃ somanassindriyaṃ
uppajjati. Somanassena upapajjantānaṃ pavatte somanassasampayuttacittassa
uppādakkhaṇe tesaṃ jīvitindriyañca uppajjati somanassindriyañca uppajjati.</p>
<p><a class="sc" id="116"></a>
<a class="ms" id="p_35Y10_1470"></a>
« Yassa vā pana somanassindriyaṃ uppajjati tassa jīvitindriyaṃ uppajjatīti?
Āmantā.</p>
<p><a class="sc" id="117"></a>
<a class="ms" id="p_35Y10_1471"></a>
» Yassa jīvitindriyaṃ uppajjati tassa upekkhindriyaṃ uppajjatīti?</p>
<p><a class="sc" id="118"></a>
<a class="ms" id="p_35Y10_1472"></a>
Vinā upekkhāya upapajjantānaṃ pavatte upekkhāvippayuttacittassa uppādakkhaṇe
tesaṃ jīvitindriyaṃ uppajjati, no ca tesaṃ upekkhindriyaṃ uppajjati. Upekkhāya
upapajjantānaṃ pavatte upekkhāsampayuttacittassa uppādakkhaṇe tesaṃ
jīvitindriyañca uppajjati upekkhindriyañca uppajjati.</p>
<p><a class="sc" id="119"></a>
<a class="ms" id="p_35Y10_1473"></a>
« Yassa vā pana upekkhindriyaṃ uppajjati tassa jīvitindriyaṃ uppajjatīti?
Āmantā.</p>
<p><a class="sc" id="120"></a>
<a class="ms" id="p_35Y10_1474"></a>
» Yassa jīvitindriyaṃ uppajjati tassa saddhindriyaṃ uppajjatīti?</p>
<p><a class="sc" id="121"></a>
<a class="ms" id="p_35Y10_1475"></a>
Ahetukānaṃ upapajjantānaṃ pavatte saddhāvippayuttacittassa uppādakkhaṇe tesaṃ
jīvitindriyaṃ uppajjati, no ca tesaṃ saddhindriyaṃ uppajjati. Sahetukānaṃ
upapajjantānaṃ pavatte saddhāsampayuttacittassa uppādakkhaṇe tesaṃ
jīvitindriyañca uppajjati saddhindriyañca uppajjati.</p>
<p><a class="sc" id="122"></a>
<a class="ms" id="p_35Y10_1476"></a>
« Yassa vā pana saddhindriyaṃ uppajjati tassa jīvitindriyaṃ uppajjatīti?
Āmantā.</p>
<p><a class="sc" id="123"></a>
<a class="ms" id="p_35Y10_1477"></a>
» Yassa jīvitindriyaṃ uppajjati tassa paññindriyaṃ uppajjatīti?</p>
<p><a class="sc" id="124"></a>
<a class="ms" id="p_35Y10_1478"></a>
Ñāṇavippayuttānaṃ upapajjantānaṃ pavatte ñāṇavippayuttacittassa uppādakkhaṇe
tesaṃ jīvitindriyaṃ uppajjati, no ca tesaṃ paññindriyaṃ uppajjati.
Ñāṇasampayuttānaṃ upapajjantānaṃ pavatte ñāṇasampayuttacittassa uppādakkhaṇe
tesaṃ jīvitindriyañca uppajjati paññindriyañca uppajjati.</p>
<p><a class="sc" id="125"></a>
<a class="pts1" id="pts2.79"></a>
<a class="ms" id="p_35Y10_1479"></a>
« Yassa vā pana paññindriyaṃ uppajjati tassa jīvitindriyaṃ uppajjatīti?
Āmantā.</p>
<p><a class="sc" id="126"></a>
<a class="ms" id="p_35Y10_1480"></a>
» Yassa jīvitindriyaṃ uppajjati tassa manindriyaṃ uppajjatīti?</p>
<p><a class="sc" id="127"></a>
<a class="ms" id="p_35Y10_1481"></a>
Acittakānaṃ upapajjantānaṃ tesaṃ jīvitindriyaṃ uppajjati, no ca tesaṃ
manindriyaṃ uppajjati. Sacittakānaṃ upapajjantānaṃ pavatte cittassa
uppādakkhaṇe tesaṃ jīvitindriyañca uppajjati manindriyañca uppajjati.</p>
<p><a class="sc" id="128"></a>
<a class="ms" id="p_35Y10_1482"></a>
« Yassa vā pana manindriyaṃ uppajjati tassa jīvitindriyaṃ uppajjatīti? Āmantā.
(Jīvitindriyamūlakaṃ.)</p>
<p><a class="sc" id="129"></a>
<a class="ms" id="p_35Y10_1483"></a>
<a class="msdiv" id="msdiv191"></a>
» Yassa somanassindriyaṃ uppajjati tassa upekkhindriyaṃ uppajjatīti? No.</p>
<p><a class="sc" id="130"></a>
<a class="ms" id="p_35Y10_1484"></a>
« Yassa vā pana upekkhindriyaṃ uppajjati tassa somanassindriyaṃ uppajjatīti?
No.</p>
<p><a class="sc" id="131"></a>
<a class="ms" id="p_35Y10_1485"></a>
» Yassa somanassindriyaṃ uppajjati tassa saddhindriyaṃ uppajjatīti?</p>
<p><a class="sc" id="132"></a>
<a class="ms" id="p_35Y10_1486"></a>
Pavatte somanassasampayuttasaddhāvippayuttacittassa uppādakkhaṇe tesaṃ
somanassindriyaṃ uppajjati, no ca tesaṃ saddhindriyaṃ uppajjati. Somanassena
upapajjantānaṃ pavatte somanassasampayuttasaddhāsampayuttacittassa uppādakkhaṇe
tesaṃ somanassindriyañca uppajjati saddhindriyañca uppajjati.</p>
<p><a class="sc" id="133"></a>
<a class="ms" id="p_35Y10_1487"></a>
« Yassa vā pana saddhindriyaṃ uppajjati tassa somanassindriyaṃ uppajjatīti?</p>
<p><a class="sc" id="134"></a>
<a class="ms" id="p_35Y10_1488"></a>
Sahetukānaṃ vinā somanassena upapajjantānaṃ pavatte saddhāsampayuttasomanassavippayuttacittassa uppādakkhaṇe tesaṃ saddhindriyaṃ uppajjati, no ca tesaṃ somanassindriyaṃ uppajjati. Somanassena upapajjantānaṃ pavatte saddhāsampayuttasomanassasampayuttacittassa uppādakkhaṇe tesaṃ saddhindriyañca uppajjati somanassindriyañca uppajjati.</p>
<p><a class="sc" id="135"></a>
<a class="ms" id="p_35Y10_1489"></a>
» Yassa somanassindriyaṃ uppajjati tassa paññindriyaṃ uppajjatīti?</p>
<p><a class="sc" id="136"></a>
<a class="ms" id="p_35Y10_1490"></a>
Somanassena ñāṇavippayuttānaṃ upapajjantānaṃ pavatte somanassasampayuttañāṇavippayuttacittassa uppādakkhaṇe tesaṃ somanassindriyaṃ uppajjati, no ca tesaṃ paññindriyaṃ uppajjati. Somanassena ñāṇasampayuttānaṃ upapajjantānaṃ pavatte somanassasampayuttañāṇasampayuttacittassa uppādakkhaṇe tesaṃ somanassindriyañca uppajjati paññindriyañca uppajjati.</p>
<p><a class="sc" id="137"></a>
<a class="ms" id="p_35Y10_1491"></a>
« Yassa vā pana paññindriyaṃ uppajjati tassa somanassindriyaṃ uppajjatīti?</p>
<p><a class="sc" id="138"></a>
<a class="pts1" id="pts2.80"></a>
<a class="ms" id="p_35Y10_1492"></a>
Ñāṇasampayuttānaṃ vinā somanassena upapajjantānaṃ pavatte ñāṇasampayuttasomanassavippayuttacittassa uppādakkhaṇe tesaṃ paññindriyaṃ uppajjati, no ca tesaṃ somanassindriyaṃ uppajjati. Ñāṇasampayuttānaṃ somanassena upapajjantānaṃ pavatte ñāṇasampayuttasomanassasampayuttacittassa uppādakkhaṇe tesaṃ paññindriyañca uppajjati somanassindriyañca uppajjati.</p>
<p><a class="sc" id="139"></a>
<a class="ms" id="p_35Y10_1493"></a>
» Yassa somanassindriyaṃ uppajjati tassa manindriyaṃ uppajjatīti? Āmantā.</p>
<p><a class="sc" id="140"></a>
<a class="ms" id="p_35Y10_1494"></a>
« Yassa vā pana manindriyaṃ uppajjati tassa somanassindriyaṃ uppajjatīti?</p>
<p><a class="sc" id="141"></a>
<a class="ms" id="p_35Y10_1495"></a>
Sacittakānaṃ vinā somanassena upapajjantānaṃ pavatte somanassavippayuttacittassa uppādakkhaṇe tesaṃ manindriyaṃ uppajjati, no ca tesaṃ somanassindriyaṃ uppajjati. Somanassena upapajjantānaṃ pavatte somanassasampayuttacittassa uppādakkhaṇe tesaṃ manindriyañca uppajjati somanassindriyañca uppajjati. (Somanassindriyamūlakaṃ.)</p>
<p><a class="sc" id="142"></a>
<a class="ms" id="p_35Y10_1496"></a>
<a class="msdiv" id="msdiv192"></a>
» Yassa upekkhindriyaṃ uppajjati tassa saddhindriyaṃ uppajjatīti?</p>
<p><a class="sc" id="143"></a>
<a class="ms" id="p_35Y10_1497"></a>
Upekkhāya ahetukānaṃ upapajjantānaṃ pavatte upekkhāsampayuttasaddhāvippayuttacittassa uppādakkhaṇe tesaṃ upekkhindriyaṃ uppajjati, no ca tesaṃ saddhindriyaṃ uppajjati. Upekkhāya sahetukānaṃ upapajjantānaṃ pavatte upekkhāsampayuttasaddhāsampayuttacittassa uppādakkhaṇe tesaṃ upekkhindriyañca uppajjati saddhindriyañca uppajjati.</p>
<p><a class="sc" id="144"></a>
<a class="ms" id="p_35Y10_1498"></a>
« Yassa vā pana saddhindriyaṃ uppajjati tassa upekkhindriyaṃ uppajjatīti?</p>
<p><a class="sc" id="145"></a>
<a class="ms" id="p_35Y10_1499"></a>
Sahetukānaṃ vinā upekkhāya upapajjantānaṃ pavatte saddhāsampayuttaupekkhāvippayuttacittassa uppādakkhaṇe tesaṃ saddhindriyaṃ uppajjati, no ca tesaṃ upekkhindriyaṃ uppajjati. Sahetukānaṃ upekkhāya upapajjantānaṃ pavatte saddhāsampayuttaupekkhāsampayuttacittassa uppādakkhaṇe tesaṃ saddhindriyañca uppajjati upekkhindriyañca uppajjati.</p>
<p><a class="sc" id="146"></a>
<a class="ms" id="p_35Y10_1500"></a>
» Yassa upekkhindriyaṃ uppajjati tassa paññindriyaṃ uppajjatīti?</p>
<p><a class="sc" id="147"></a>
<a class="ms" id="p_35Y10_1501"></a>
Upekkhāya ñāṇavippayuttānaṃ upapajjantānaṃ pavatte upekkhāsampayuttañāṇavippayuttacittassa uppādakkhaṇe tesaṃ upekkhindriyaṃ uppajjati, no ca tesaṃ paññindriyaṃ uppajjati. Upekkhāya ñāṇasampayuttānaṃ upapajjantānaṃ pavatte upekkhāsampayuttañāṇasampayuttacittassa uppādakkhaṇe tesaṃ upekkhindriyañca uppajjati paññindriyañca uppajjati.</p>
<p><a class="sc" id="148"></a>
<a class="ms" id="p_35Y10_1502"></a>
« Yassa vā pana paññindriyaṃ uppajjati tassa upekkhindriyaṃ uppajjatīti?</p>
<p><a class="sc" id="149"></a>
<a class="pts1" id="pts2.81"></a>
<a class="ms" id="p_35Y10_1503"></a>
Ñāṇasampayuttānaṃ vinā upekkhāya upapajjantānaṃ pavatte ñāṇasampayuttaupekkhāvippayuttacittassa uppādakkhaṇe tesaṃ paññindriyaṃ uppajjati, no ca tesaṃ upekkhindriyaṃ uppajjati. Ñāṇasampayuttānaṃ upekkhāya upapajjantānaṃ pavatte ñāṇasampayuttaupekkhāsampayuttacittassa uppādakkhaṇe tesaṃ paññindriyañca uppajjati upekkhindriyañca uppajjati.</p>
<p><a class="sc" id="150"></a>
<a class="ms" id="p_35Y10_1504"></a>
» Yassa upekkhindriyaṃ uppajjati tassa manindriyaṃ uppajjatīti? Āmantā.</p>
<p><a class="sc" id="151"></a>
<a class="ms" id="p_35Y10_1505"></a>
« Yassa vā pana manindriyaṃ uppajjati tassa upekkhindriyaṃ uppajjatīti?</p>
<p><a class="sc" id="152"></a>
<a class="ms" id="p_35Y10_1506"></a>
Sacittakānaṃ vinā upekkhāya upapajjantānaṃ pavatte upekkhāvippayuttacittassa
uppādakkhaṇe tesaṃ manindriyaṃ uppajjati, no ca tesaṃ upekkhindriyaṃ uppajjati.
Upekkhāya upapajjantānaṃ pavatte upekkhāsampayuttacittassa uppādakkhaṇe tesaṃ
manindriyañca uppajjati upekkhindriyañca uppajjati. (Upekkhindriyamūlakaṃ.)</p>
<p><a class="sc" id="153"></a>
<a class="ms" id="p_35Y10_1507"></a>
<a class="msdiv" id="msdiv193"></a>
» Yassa saddhindriyaṃ uppajjati tassa paññindriyaṃ uppajjatīti?</p>
<p><a class="sc" id="154"></a>
<a class="ms" id="p_35Y10_1508"></a>
Sahetukānaṃ ñāṇavippayuttānaṃ upapajjantānaṃ pavatte saddhāsampayuttañāṇavippayuttacittassa uppādakkhaṇe tesaṃ saddhindriyaṃ uppajjati, no ca tesaṃ paññindriyaṃ uppajjati. Sahetukānaṃ ñāṇasampayuttānaṃ upapajjantānaṃ pavatte saddhāsampayuttañāṇasampayuttacittassa uppādakkhaṇe tesaṃ saddhindriyañca uppajjati paññindriyañca uppajjati.</p>
<p><a class="sc" id="155"></a>
<a class="ms" id="p_35Y10_1509"></a>
« Yassa vā pana paññindriyaṃ uppajjati tassa saddhindriyaṃ uppajjatīti?
Āmantā.</p>
<p><a class="sc" id="156"></a>
<a class="ms" id="p_35Y10_1510"></a>
» Yassa saddhindriyaṃ uppajjati tassa manindriyaṃ uppajjatīti? Āmantā.</p>
<p><a class="sc" id="157"></a>
<a class="ms" id="p_35Y10_1511"></a>
« Yassa vā pana manindriyaṃ uppajjati tassa saddhindriyaṃ uppajjatīti?</p>
<p><a class="sc" id="158"></a>
<a class="ms" id="p_35Y10_1512"></a>
<span class="var" title="sacittakānaṃ vinā saddhāya upapajjantānaṃ (s1) | sacittakānaṃ vinā saddhāya uppajjantānaṃ (pts1)" id="note23">Sacittakānaṃ ahetukānaṃ upapajjantānaṃ</span> pavatte saddhāvippayuttacittassa
uppādakkhaṇe tesaṃ manindriyaṃ uppajjati, no ca tesaṃ saddhindriyaṃ uppajjati.
<span class="var" title="saddhāya upapajjantānaṃ (s1) | saddhāya uppajjantānaṃ (pts1)" id="note24">Sahetukānaṃ upapajjantānaṃ</span> pavatte saddhāsampayuttacittassa uppādakkhaṇe tesaṃ
manindriyañca uppajjati saddhindriyañca uppajjati. (Saddhindriyamūlakaṃ.)</p>
<p><a class="sc" id="159"></a>
<a class="ms" id="p_35Y10_1513"></a>
<a class="msdiv" id="msdiv194"></a>
» Yassa paññindriyaṃ uppajjati tassa manindriyaṃ uppajjatīti? Āmantā.</p>
<p><a class="sc" id="160"></a>
<a class="ms" id="p_35Y10_1514"></a>
« Yassa vā pana manindriyaṃ uppajjati tassa paññindriyaṃ uppajjatīti?</p>
<p><a class="sc" id="161"></a>
<a class="ms" id="p_35Y10_1515"></a>
<span class="var" title="sacittakānaṃ vinā ñāṇena upapajjantānaṃ (s1) | sacittakānaṃ vinā ñāṇena uppajjantānaṃ (pts1)" id="note25">Sacittakānaṃ ñāṇavippayuttānaṃ upapajjantānaṃ</span> pavatte ñāṇavippayuttacittassa
uppādakkhaṇe tesaṃ manindriyaṃ uppajjati, no ca tesaṃ paññindriyaṃ uppajjati.
Ñāṇasampayuttānaṃ upapajjantānaṃ pavatte ñāṇasampayuttacittassa uppādakkhaṇe
tesaṃ manindriyañca uppajjati paññindriyañca uppajjati. (Paññindriyamūlakaṃ.)</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>