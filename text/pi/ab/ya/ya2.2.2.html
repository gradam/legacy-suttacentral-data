<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="ya2.2.2">
<article>
<div class="hgroup">
<p class="division">
Khandhayamaka</p>
<p>
Pavattivāra</p>
<p>
Uppādavāra</p>
<h1> Paccuppannavāra</h1>
</div>
<h2>2 Anulomaokāsa</h2>
<p>
<a class="ms" id="p_33Y2_494"></a><a class="msdiv" id="msdiv51"></a>
<a class="sc" id="1"></a>»  Yattha rūpakkhandho uppajjati tattha vedanākkhandho
uppajjatīti?</p>
<p>
<a class="ms" id="p_33Y2_495"></a><a class="sc" id="2"></a>Asaññasatte tattha
rūpakkhandho uppajjati, no ca tattha vedanākkhandho uppajjati. Pañcavokāre
tattha rūpakkhandho ca uppajjati vedanākkhandho ca uppajjati.</p>
<p>
<a class="ms" id="p_33Y2_496"></a><a class="sc" id="3"></a>«  Yattha vā pana
vedanākkhandho uppajjati tattha rūpakkhandho uppajjatīti?</p>
<p>
<a class="ms" id="p_33Y2_497"></a><a class="sc" id="4"></a>Arūpe tattha
vedanākkhandho uppajjati, no ca tattha rūpakkhandho uppajjati. Pañcavokāre
tattha vedanākkhandho ca uppajjati rūpakkhandho ca uppajjati.</p>
<h2>3 Anulomapuggalokāsa</h2>
<p>
<a class="ms" id="p_33Y2_498"></a><a class="msdiv" id="msdiv52"></a>
<a class="sc" id="5"></a>»  Yassa yattha rūpakkhandho uppajjati tassa tattha
vedanākkhandho uppajjatīti?</p>
<p>
<a class="ms" id="p_33Y2_499"></a><a class="sc" id="6"></a>Asaññasattaṃ
upapajjantānaṃ tesaṃ tattha rūpakkhandho uppajjati, no ca tesaṃ tattha
vedanākkhandho uppajjati. Pañcavokāraṃ upapajjantānaṃ tesaṃ tattha rūpakkhandho
ca uppajjati vedanākkhandho ca uppajjati.</p>
<p>
<a class="ms" id="p_33Y2_500"></a><a class="sc" id="7"></a>«  Yassa vā pana
yattha vedanākkhandho uppajjati tassa tattha rūpakkhandho uppajjatīti?</p>
<p>
<a class="ms" id="p_33Y2_501"></a><a class="sc" id="8"></a>Arūpaṃ
upapajjantānaṃ tesaṃ tattha vedanākkhandho uppajjati, no ca tesaṃ tattha
rūpakkhandho uppajjati. Pañcavokāraṃ upapajjantānaṃ tesaṃ tattha vedanākkhandho
ca uppajjati rūpakkhandho ca uppajjati.</p>
<h2>4 Paccanīkapuggala</h2>
<p>
<a class="ms" id="p_33Y2_502"></a><a class="msdiv" id="msdiv53"></a>
<a class="sc" id="9"></a>»  Yassa rūpakkhandho nuppajjati tassa vedanākkhandho
nuppajjatīti?</p>
<p>
<a class="ms" id="p_33Y2_503"></a><a class="sc" id="10"></a>Arūpaṃ
upapajjantānaṃ tesaṃ rūpakkhandho nuppajjati, no ca tesaṃ vedanākkhandho
nuppajjati. Sabbesaṃ cavantānaṃ tesaṃ rūpakkhandho ca nuppajjati vedanākkhandho
ca nuppajjati.</p>
<p>
<a class="ms" id="p_33Y2_504"></a><a class="sc" id="11"></a>«  Yassa vā pana
vedanākkhandho nuppajjati tassa rūpakkhandho nuppajjatīti?</p>
<p>
<a class="ms" id="p_33Y2_505"></a><a class="sc" id="12"></a>Asaññasattaṃ
upapajjantānaṃ tesaṃ vedanākkhandho nuppajjati, no ca tesaṃ rūpakkhandho
nuppajjati. Sabbesaṃ cavantānaṃ tesaṃ vedanākkhandho ca nuppajjati rūpakkhandho
ca nuppajjati.</p>
<h2>5 Paccanīkaokāsa</h2>
<p>
<a class="ms" id="p_33Y2_506"></a><a class="msdiv" id="msdiv54"></a>
<a class="sc" id="13"></a>»  Yattha rūpakkhandho nuppajjati tattha
vedanākkhandho nuppajjatīti? Uppajjati.</p>
<p>
<a class="ms" id="p_33Y2_507"></a><a class="sc" id="14"></a>«  Yattha vā pana
vedanākkhandho nuppajjati tattha rūpakkhandho nuppajjatīti? Uppajjati.</p>
<h2>6 Paccanīkapuggalokāsa</h2>
<p>
<a class="ms" id="p_33Y2_508"></a><a class="msdiv" id="msdiv55"></a>
<a class="sc" id="15"></a>»  Yassa yattha rūpakkhandho nuppajjati tassa tattha
vedanākkhandho nuppajjatīti?</p>
<p>
<a class="ms" id="p_33Y2_509"></a><a class="sc" id="16"></a>Arūpaṃ
upapajjantānaṃ tesaṃ tattha rūpakkhandho nuppajjati, no ca tesaṃ tattha
vedanākkhandho nuppajjati. Sabbesaṃ cavantānaṃ tesaṃ tattha rūpakkhandho ca
nuppajjati vedanākkhandho ca nuppajjati.</p>
<p>
<a class="ms" id="p_33Y2_510"></a><a class="sc" id="17"></a>«  Yassa vā pana
yattha vedanākkhandho nuppajjati tassa tattha rūpakkhandho nuppajjatīti?</p>
<p>
<a class="ms" id="p_33Y2_511"></a><a class="sc" id="18"></a>Asaññasattaṃ
upapajjantānaṃ tesaṃ tattha vedanākkhandho nuppajjati, no ca tesaṃ tattha
rūpakkhandho nuppajjati. Sabbesaṃ cavantānaṃ tesaṃ tattha vedanākkhandho ca
nuppajjati rūpakkhandho ca nuppajjati.</p>
<h2> Atītavāra</h2>
<h2>1 Anulomapuggala</h2>
<p>
<a class="ms" id="p_33Y2_512"></a><a class="msdiv" id="msdiv56"></a>
<a class="sc" id="19"></a>»  Yassa rūpakkhandho uppajjittha tassa
vedanākkhandho uppajjitthāti? Āmantā.</p>
<p>
<a class="ms" id="p_33Y2_513"></a><a class="sc" id="20"></a>«  Yassa vā pana
vedanākkhandho uppajjittha tassa rūpakkhandho uppajjitthāti? Āmantā.</p>
<h2>2 Anulomaokāsa</h2>
<p>
<a class="ms" id="p_33Y2_514"></a><a class="msdiv" id="msdiv57"></a>
<a class="sc" id="21"></a>»  Yattha rūpakkhandho uppajjittha tattha
vedanākkhandho uppajjitthāti?</p>
<p>
<a class="ms" id="p_33Y2_515"></a><a class="sc" id="22"></a>Asaññasatte tattha
rūpakkhandho uppajjittha, no ca tattha vedanākkhandho uppajjittha. Pañcavokāre
tattha rūpakkhandho ca uppajjittha vedanākkhandho ca uppajjittha.</p>
<p>
<a class="ms" id="p_33Y2_516"></a><a class="sc" id="23"></a>«  Yattha vā pana
vedanākkhandho uppajjittha tattha rūpakkhandho uppajjitthāti?</p>
<p>
<a class="ms" id="p_33Y2_517"></a><a class="sc" id="24"></a>Arūpe tattha
vedanākkhandho uppajjittha, no ca tattha rūpakkhandho uppajjittha. Pañcavokāre
tattha vedanākkhandho ca uppajjittha rūpakkhandho ca uppajjittha.</p>
<h2>3 Anulomapuggalokāsa</h2>
<p>
<a class="ms" id="p_33Y2_518"></a><a class="msdiv" id="msdiv58"></a>
<a class="sc" id="25"></a>»  Yassa yattha rūpakkhandho uppajjittha tassa tattha
vedanākkhandho uppajjitthāti?</p>
<p>
<a class="ms" id="p_33Y2_519"></a><a class="sc" id="26"></a>Asaññasattānaṃ
tesaṃ tattha rūpakkhandho uppajjittha, no ca tesaṃ tattha vedanākkhandho
uppajjittha. Pañcavokārānaṃ tesaṃ tattha rūpakkhandho ca uppajjittha
vedanākkhandho ca uppajjittha.</p>
<p>
<a class="ms" id="p_33Y2_520"></a><a class="sc" id="27"></a>«  Yassa vā pana
yattha vedanākkhandho uppajjittha tassa tattha rūpakkhandho uppajjitthāti?</p>
<p>
<a class="ms" id="p_33Y2_521"></a><a class="sc" id="28"></a>Arūpānaṃ tesaṃ
tattha vedanākkhandho uppajjittha, no ca tesaṃ tattha rūpakkhandho uppajjittha.
Pañcavokārānaṃ tesaṃ tattha vedanākkhandho ca uppajjittha rūpakkhandho ca
uppajjittha.</p>
<h2>4 Paccanīkapuggala</h2>
<p>
<a class="ms" id="p_33Y2_522"></a><a class="msdiv" id="msdiv59"></a>
<a class="sc" id="29"></a>»  Yassa rūpakkhandho nuppajjittha tassa
vedanākkhandho nuppajjitthāti? Natthi.</p>
<p>
<a class="ms" id="p_33Y2_523"></a><a class="sc" id="30"></a>«  Yassa vā pana
vedanākkhandho nuppajjittha tassa rūpakkhandho nuppajjitthāti? Natthi.</p>
<h2>5 Paccanīkaokāsa</h2>
<p>
<a class="ms" id="p_33Y2_524"></a><a class="msdiv" id="msdiv60"></a>
<a class="sc" id="31"></a>»  Yattha rūpakkhandho nuppajjittha tattha
vedanākkhandho nuppajjitthāti? Uppajjittha.</p>
<p>
<a class="ms" id="p_33Y2_525"></a><a class="sc" id="32"></a>«  Yattha vā pana
vedanākkhandho nuppajjittha tattha rūpakkhandho nuppajjitthāti? Uppajjittha.
</p>
<h2>6 Paccanīkapuggalokāsa</h2>
<p>
<a class="ms" id="p_33Y2_526"></a><a class="msdiv" id="msdiv61"></a>
<a class="sc" id="33"></a>»  Yassa yattha rūpakkhandho nuppajjittha tassa
tattha vedanākkhandho nuppajjitthāti?</p>
<p>
<a class="ms" id="p_33Y2_527"></a><a class="sc" id="34"></a>Arūpānaṃ tesaṃ
tattha rūpakkhandho nuppajjittha, no ca tesaṃ tattha vedanākkhandho
nuppajjittha. Suddhāvāsānaṃ tesaṃ tattha rūpakkhandho ca nuppajjittha
vedanākkhandho ca nuppajjittha.</p>
<p>
<a class="ms" id="p_33Y2_528"></a><a class="sc" id="35"></a>»  Yassa vā pana
yattha vedanākkhandho nuppajjittha tassa tattha rūpakkhandho nuppajjitthāti?
</p>
<p>
<a class="ms" id="p_33Y2_529"></a><a class="sc" id="36"></a>Asaññasattānaṃ
tesaṃ tattha vedanākkhandho nuppajjittha, no ca tesaṃ tattha rūpakkhandho
nuppajjittha. Suddhāvāsānaṃ tesaṃ tattha vedanākkhandho ca nuppajjittha
rūpakkhandho ca nuppajjittha.</p>
<h2> Anāgatavāra</h2>
<h2>1 Anulomapuggala</h2>
<p>
<a class="ms" id="p_33Y2_530"></a><a class="msdiv" id="msdiv62"></a>
<a class="sc" id="37"></a>»  Yassa rūpakkhandho uppajjissati tassa
vedanākkhandho uppajjissatīti? Āmantā.</p>
<p>
<a class="ms" id="p_33Y2_531"></a><a class="sc" id="38"></a>«  Yassa vā pana
vedanākkhandho uppajjissati tassa rūpakkhandho uppajjissatīti?</p>
<p>
<a class="ms" id="p_33Y2_532"></a><a class="sc" id="39"></a>Ye arūpaṃ
upapajjitvā parinibbāyissanti tesaṃ vedanākkhandho uppajjissati, no ca tesaṃ
rūpakkhandho uppajjissati. Itaresaṃ tesaṃ vedanākkhandho ca uppajjissati
rūpakkhandho ca uppajjissati.</p>
<h2>2 Anulomaokāsa</h2>
<p>
<a class="ms" id="p_33Y2_533"></a><a class="msdiv" id="msdiv63"></a>
<a class="sc" id="40"></a>»  Yattha rūpakkhandho uppajjissati tattha
vedanākkhandho uppajjissatīti?</p>
<p>
<a class="ms" id="p_33Y2_534"></a><a class="sc" id="41"></a>Asaññasatte tattha
rūpakkhandho uppajjissati, no ca tattha vedanākkhandho uppajjissati.
Pañcavokāre tattha rūpakkhandho ca uppajjissati vedanākkhandho ca uppajjissati.
</p>
<p>
<a class="ms" id="p_33Y2_535"></a><a class="sc" id="42"></a>«  Yattha vā pana
vedanākkhandho uppajjissati tattha rūpakkhandho uppajjissatīti?</p>
<p>
<a class="ms" id="p_33Y2_536"></a><a class="sc" id="43"></a>Arūpe tattha
vedanākkhandho uppajjissati, no ca tattha rūpakkhandho uppajjissati.
Pañcavokāre tattha vedanākkhandho ca uppajjissati rūpakkhandho ca uppajjissati.
</p>
<h2>3 Anulomapuggalokāsa</h2>
<p>
<a class="ms" id="p_33Y2_537"></a><a class="msdiv" id="msdiv64"></a>
<a class="sc" id="44"></a>»  Yassa yattha rūpakkhandho uppajjissati tassa
tattha vedanākkhandho uppajjissatīti?</p>
<p>
<a class="ms" id="p_33Y2_538"></a><a class="sc" id="45"></a>Asaññasattānaṃ
tesaṃ tattha rūpakkhandho uppajjissati, no ca tesaṃ tattha vedanākkhandho
uppajjissati. Pañcavokārānaṃ tesaṃ tattha rūpakkhandho ca uppajjissati
vedanākkhandho ca uppajjissati.</p>
<p>
<a class="ms" id="p_33Y2_539"></a><a class="sc" id="46"></a>«  Yassa vā pana
yattha vedanākkhandho uppajjissati tassa tattha rūpakkhandho uppajjissatīti?
</p>
<p>
<a class="ms" id="p_33Y2_540"></a><a class="sc" id="47"></a>Arūpānaṃ tesaṃ
tattha vedanākkhandho uppajjissati, no ca tesaṃ tattha rūpakkhandho
uppajjissati. Pañcavokārānaṃ tesaṃ tattha vedanākkhandho ca uppajjissati
rūpakkhandho ca uppajjissati.</p>
<h2>4 Paccanīkapuggala</h2>
<p>
<a class="ms" id="p_33Y2_541"></a><a class="msdiv" id="msdiv65"></a>
<a class="sc" id="48"></a>»  Yassa rūpakkhandho nuppajjissati tassa
vedanākkhandho nuppajjissatīti?</p>
<p>
<a class="ms" id="p_33Y2_542"></a><a class="sc" id="49"></a>Ye arūpaṃ
upapajjitvā parinibbāyissanti tesaṃ rūpakkhandho nuppajjissati, no ca tesaṃ
vedanākkhandho nuppajjissati. Pacchimabhavikānaṃ tesaṃ rūpakkhandho ca
nuppajjissati vedanākkhandho ca nuppajjissati.</p>
<p>
<a class="ms" id="p_33Y2_543"></a><a class="sc" id="50"></a>«  Yassa vā pana
vedanākkhandho nuppajjissati tassa rūpakkhandho nuppajjissatīti? Āmantā.</p>
<h2>5 Paccanīkaokāsa</h2>
<p>
<a class="ms" id="p_33Y2_544"></a><a class="msdiv" id="msdiv66"></a>
<a class="sc" id="51"></a>»  Yattha rūpakkhandho nuppajjissati tattha
vedanākkhandho nuppajjissatīti? Uppajjissati.</p>
<p>
<a class="ms" id="p_33Y2_545"></a><a class="sc" id="52"></a>«  Yattha vā pana
vedanākkhandho nuppajjissati tattha rūpakkhandho nuppajjissatīti? Uppajjissati.
</p>
<h2>6 Paccanīkapuggalokāsa</h2>
<p>
<a class="ms" id="p_33Y2_546"></a><a class="msdiv" id="msdiv67"></a>
<a class="sc" id="53"></a>»  Yassa yattha rūpakkhandho nuppajjissati tassa
tattha vedanākkhandho nuppajjissatīti?</p>
<p>
<a class="ms" id="p_33Y2_547"></a><a class="sc" id="54"></a>Arūpānaṃ tesaṃ
tattha rūpakkhandho nuppajjissati, no ca tesaṃ tattha vedanākkhandho
nuppajjissati. Pacchimabhavikānaṃ tesaṃ tattha rūpakkhandho ca nuppajjissati
vedanākkhandho ca nuppajjissati.</p>
<p>
<a class="ms" id="p_33Y2_548"></a><a class="sc" id="55"></a>«  Yassa vā pana
yattha vedanākkhandho nuppajjissati tassa tattha rūpakkhandho nuppajjissatīti?
</p>
<p>
<a class="ms" id="p_33Y2_549"></a><a class="sc" id="56"></a>Asaññasattānaṃ
tesaṃ tattha vedanākkhandho nuppajjissati, no ca tesaṃ tattha rūpakkhandho
nuppajjissati. Pacchimabhavikānaṃ tesaṃ tattha vedanākkhandho ca nuppajjissati
rūpakkhandho ca nuppajjissati.</p>
<h2> Paccuppannātītavāra</h2>
<h2>1 Anulomapuggala</h2>
<p>
<a class="ms" id="p_33Y2_550"></a><a class="msdiv" id="msdiv68"></a>
<a class="sc" id="57"></a>»  Yassa rūpakkhandho uppajjati tassa vedanākkhandho
uppajjitthāti? Āmantā.</p>
<p>
<a class="ms" id="p_33Y2_551"></a><a class="sc" id="58"></a>«  Yassa vā pana
vedanākkhandho uppajjittha tassa rūpakkhandho uppajjatīti?</p>
<p>
<a class="ms" id="p_33Y2_552"></a><a class="sc" id="59"></a>Sabbesaṃ cavantānaṃ
arūpaṃ upapajjantānaṃ tesaṃ vedanākkhandho uppajjittha, no ca tesaṃ
rūpakkhandho uppajjati. Pañcavokāraṃ upapajjantānaṃ asaññasattaṃ upapajjantānaṃ
tesaṃ vedanākkhandho ca uppajjittha rūpakkhandho ca uppajjati.</p>
<p>
<a class="ms" id="p_33Y2_553"></a><a class="msdiv" id="msdiv69"></a>
<a class="sc" id="60"></a>»  Yassa vedanākkhandho uppajjati tassa saññākkhandho
uppajjitthāti? Āmantā.</p>
<p>
<a class="ms" id="p_33Y2_554"></a><a class="sc" id="61"></a>«  Yassa vā pana
saññākkhandho uppajjittha tassa vedanākkhandho uppajjatīti?</p>
<p>
<a class="ms" id="p_33Y2_555"></a><a class="sc" id="62"></a>Sabbesaṃ cavantānaṃ
asaññasattaṃ upapajjantānaṃ tesaṃ saññākkhandho uppajjittha, no ca tesaṃ
vedanākkhandho uppajjati. Catuvokāraṃ pañcavokāraṃ upapajjantānaṃ tesaṃ
saññākkhandho ca uppajjittha vedanākkhandho ca uppajjati.</p>
<h2>2 Anulomaokāsa</h2>
<p>
<a class="ms" id="p_33Y2_556"></a><a class="msdiv" id="msdiv70"></a>
<a class="sc" id="63"></a>»  Yattha rūpakkhandho uppajjati tattha
vedanākkhandho uppajjitthāti?</p>
<p>
<a class="ms" id="p_33Y2_557"></a><a class="sc" id="64"></a>Asaññasatte tattha
rūpakkhandho uppajjati, no ca tattha vedanākkhandho uppajjittha. Pañcavokāre
tattha rūpakkhandho ca uppajjati vedanākkhandho ca uppajjittha.</p>
<p>
<a class="ms" id="p_33Y2_558"></a><a class="sc" id="65"></a>«  Yattha vā pana
vedanākkhandho uppajjittha tattha rūpakkhandho uppajjatīti?</p>
<p>
<a class="ms" id="p_33Y2_559"></a><a class="sc" id="66"></a>Arūpe tattha
vedanākkhandho uppajjittha, no ca tattha rūpakkhandho uppajjati. Pañcavokāre
tattha vedanākkhandho ca uppajjittha rūpakkhandho ca uppajjati.</p>
<p>
<a class="ms" id="p_33Y2_560"></a><a class="msdiv" id="msdiv71"></a>
<a class="sc" id="67"></a>»  Yattha vedanākkhandho uppajjati tattha
saññākkhandho uppajjitthāti? Āmantā.</p>
<p>
<a class="ms" id="p_33Y2_561"></a><a class="sc" id="68"></a>«  Yattha vā pana
saññākkhandho uppajjittha tattha vedanākkhandho uppajjatīti? Āmantā.</p>
<h2>3 Anulomapuggalokāsa</h2>
<p>
<a class="ms" id="p_33Y2_562"></a><a class="msdiv" id="msdiv72"></a>
<a class="sc" id="69"></a>»  Yassa yattha rūpakkhandho uppajjati tassa tattha
vedanākkhandho uppajjitthāti?</p>
<p>
<a class="ms" id="p_33Y2_563"></a><a class="sc" id="70"></a>Suddhāvāsaṃ
upapajjantānaṃ asaññasattaṃ upapajjantānaṃ tesaṃ tattha rūpakkhandho uppajjati,
no ca tesaṃ tattha vedanākkhandho uppajjittha. Itaresaṃ pañcavokāraṃ
upapajjantānaṃ tesaṃ tattha rūpakkhandho ca uppajjati vedanākkhandho ca
uppajjittha.</p>
<p>
<a class="ms" id="p_33Y2_564"></a><a class="sc" id="71"></a>«  Yassa vā pana
yattha vedanākkhandho uppajjittha tassa tattha rūpakkhandho uppajjatīti?</p>
<p>
<a class="ms" id="p_33Y2_565"></a><a class="sc" id="72"></a>Pañcavokārā
cavantānaṃ arūpānaṃ tesaṃ tattha vedanākkhandho uppajjittha, no ca tesaṃ tattha
rūpakkhandho uppajjati. Pañcavokāraṃ upapajjantānaṃ tesaṃ tattha
vedanākkhandho ca uppajjittha rūpakkhandho ca uppajjati.</p>
<p>
<a class="ms" id="p_33Y2_566"></a><a class="msdiv" id="msdiv73"></a>
<a class="sc" id="73"></a>»  Yassa yattha vedanākkhandho uppajjati tassa tattha
saññākkhandho uppajjitthāti?</p>
<p>
<a class="ms" id="p_33Y2_567"></a><a class="sc" id="74"></a>Suddhāvāsaṃ
upapajjantānaṃ tesaṃ tattha vedanākkhandho uppajjati, no ca tesaṃ tattha
saññākkhandho uppajjittha. Itaresaṃ catuvokāraṃ pañcavokāraṃ upapajjantānaṃ
tesaṃ tattha vedanākkhandho ca uppajjati saññākkhandho ca uppajjittha.</p>
<p>
<a class="ms" id="p_33Y2_568"></a><a class="sc" id="75"></a>«  Yassa vā pana
yattha saññākkhandho uppajjittha tassa tattha vedanākkhandho uppajjatīti?</p>
<p>
<a class="ms" id="p_33Y2_569"></a><a class="sc" id="76"></a>Catuvokārā
pañcavokārā cavantānaṃ tesaṃ tattha saññākkhandho uppajjittha, no ca tesaṃ
tattha vedanākkhandho uppajjati. Catuvokāraṃ pañcavokāraṃ upapajjantānaṃ tesaṃ
tattha saññākkhandho ca uppajjittha vedanākkhandho ca uppajjati.</p>
<h2>4 Paccanīkapuggala</h2>
<p>
<a class="ms" id="p_33Y2_570"></a><a class="msdiv" id="msdiv74"></a>
<a class="sc" id="77"></a>»  Yassa rūpakkhandho nuppajjati tassa vedanākkhandho
nuppajjitthāti? Uppajjittha.</p>
<p>
<a class="ms" id="p_33Y2_571"></a><a class="sc" id="78"></a>«  Yassa vā pana
vedanākkhandho nuppajjittha tassa rūpakkhandho nuppajjatīti? Natthi.</p>
<p>
<a class="ms" id="p_33Y2_572"></a><a class="msdiv" id="msdiv75"></a>
<a class="sc" id="79"></a>»  Yassa vedanākkhandho nuppajjati tassa
saññākkhandho nuppajjitthāti? Uppajjittha.</p>
<p>
<a class="ms" id="p_33Y2_573"></a><a class="sc" id="80"></a>«  Yassa vā pana
saññākkhandho nuppajjittha tassa vedanākkhandho nuppajjatīti? Natthi.</p>
<h2>5 Paccanīkaokāsa</h2>
<p>
<a class="ms" id="p_33Y2_574"></a><a class="msdiv" id="msdiv76"></a>
<a class="sc" id="81"></a>»  Yattha rūpakkhandho nuppajjati tattha
vedanākkhandho nuppajjitthāti? Uppajjittha.</p>
<p>
<a class="ms" id="p_33Y2_575"></a><a class="sc" id="82"></a>«  Yattha vā pana
vedanākkhandho nuppajjittha tattha rūpakkhandho nuppajjatīti? Uppajjati.</p>
<p>
<a class="ms" id="p_33Y2_576"></a><a class="msdiv" id="msdiv77"></a>
<a class="sc" id="83"></a>»  Yattha vedanākkhandho nuppajjati tattha
saññākkhandho nuppajjitthāti? Āmantā.</p>
<p>
<a class="ms" id="p_33Y2_577"></a><a class="sc" id="84"></a>«  Yattha vā pana
saññākkhandho nuppajjittha tattha vedanākkhandho nuppajjatīti? Āmantā.</p>
<h2>6 Paccanīkapuggalokāsa</h2>
<p>
<a class="ms" id="p_33Y2_578"></a><a class="msdiv" id="msdiv78"></a>
<a class="sc" id="85"></a>»  Yassa yattha rūpakkhandho nuppajjati tassa tattha
vedanākkhandho nuppajjitthāti?</p>
<p>
<a class="ms" id="p_33Y2_579"></a><a class="sc" id="86"></a>Pañcavokārā
cavantānaṃ arūpānaṃ tesaṃ tattha rūpakkhandho nuppajjati, no ca tesaṃ tattha
vedanākkhandho nuppajjittha. Suddhāvāse parinibbantānaṃ asaññasattā cavantānaṃ
tesaṃ tattha rūpakkhandho ca nuppajjati vedanākkhandho ca nuppajjittha.</p>
<p>
<a class="ms" id="p_33Y2_580"></a><a class="sc" id="87"></a>«  Yassa vā pana
yattha vedanākkhandho nuppajjittha tassa tattha rūpakkhandho nuppajjatīti?</p>
<p>
<a class="ms" id="p_33Y2_581"></a><a class="sc" id="88"></a>Suddhāvāsaṃ
upapajjantānaṃ asaññasattaṃ upapajjantānaṃ tesaṃ tattha vedanākkhandho
nuppajjittha, no ca tesaṃ tattha rūpakkhandho nuppajjati. Suddhāvāse
parinibbantānaṃ asaññasattā cavantānaṃ tesaṃ tattha vedanākkhandho ca
nuppajjittha rūpakkhandho ca nuppajjati.</p>
<p>
<a class="ms" id="p_33Y2_582"></a><a class="msdiv" id="msdiv79"></a>
<a class="sc" id="89"></a>»  Yassa yattha vedanākkhandho nuppajjati tassa
tattha saññākkhandho nuppajjitthāti?</p>
<p>
<a class="ms" id="p_33Y2_583"></a><a class="sc" id="90"></a>Catuvokārā
pañcavokārā cavantānaṃ tesaṃ tattha vedanākkhandho nuppajjati, no ca tesaṃ
tattha saññākkhandho nuppajjittha. Suddhāvāse parinibbantānaṃ asaññasattānaṃ
tesaṃ tattha vedanākkhandho ca nuppajjati saññākkhandho ca nuppajjittha.</p>
<p>
<a class="ms" id="p_33Y2_584"></a><a class="sc" id="91"></a>«  Yassa vā pana
yattha saññākkhandho nuppajjittha tassa tattha vedanākkhandho nuppajjatīti?
</p>
<p>
<a class="ms" id="p_33Y2_585"></a><a class="sc" id="92"></a>Suddhāvāsaṃ
upapajjantānaṃ tesaṃ tattha saññākkhandho nuppajjittha, no ca tesaṃ tattha
vedanākkhandho nuppajjati. Suddhāvāse parinibbantānaṃ asaññasattānaṃ tesaṃ
tattha saññākkhandho ca nuppajjittha vedanākkhandho ca nuppajjati.</p>
<h2> Paccuppannānāgatavāra</h2>
<h2>1 Anulomapuggala</h2>
<p>
<a class="ms" id="p_33Y2_586"></a><a class="msdiv" id="msdiv80"></a>
<a class="sc" id="93"></a>»  Yassa rūpakkhandho uppajjati tassa vedanākkhandho
uppajjissatīti?</p>
<p>
<a class="ms" id="p_33Y2_587"></a><a class="sc" id="94"></a>Pacchimabhavikānaṃ
pañcavokāraṃ upapajjantānaṃ tesaṃ rūpakkhandho uppajjati, no ca tesaṃ
vedanākkhandho uppajjissati. Itaresaṃ pañcavokāraṃ upapajjantānaṃ asaññasattaṃ
upapajjantānaṃ tesaṃ rūpakkhandho ca uppajjati vedanākkhandho ca uppajjissati.
</p>
<p>
<a class="ms" id="p_33Y2_588"></a><a class="sc" id="95"></a>«  Yassa vā pana
vedanākkhandho uppajjissati tassa rūpakkhandho uppajjatīti?</p>
<p>
<a class="ms" id="p_33Y2_589"></a><a class="sc" id="96"></a>Sabbesaṃ cavantānaṃ
arūpaṃ upapajjantānaṃ tesaṃ vedanākkhandho uppajjissati, no ca tesaṃ
rūpakkhandho uppajjati. Pañcavokāraṃ upapajjantānaṃ asaññasattaṃ upapajjantānaṃ
tesaṃ vedanākkhandho ca uppajjissati rūpakkhandho ca uppajjati.</p>
<p>
<a class="ms" id="p_33Y2_590"></a><a class="msdiv" id="msdiv81"></a>
<a class="sc" id="97"></a>»  Yassa vedanākkhandho uppajjati tassa saññākkhandho
uppajjissatīti?</p>
<p>
<a class="ms" id="p_33Y2_591"></a><a class="sc" id="98"></a>Pacchimabhavikānaṃ
upapajjantānaṃ tesaṃ vedanākkhandho uppajjati, no ca tesaṃ saññākkhandho
uppajjissati. Itaresaṃ catuvokāraṃ pañcavokāraṃ upapajjantānaṃ tesaṃ
vedanākkhandho ca uppajjati saññākkhandho ca uppajjissati.</p>
<p>
<a class="ms" id="p_33Y2_592"></a><a class="sc" id="99"></a>«  Yassa vā pana
saññākkhandho uppajjissati tassa vedanākkhandho uppajjatīti?</p>
<p>
<a class="ms" id="p_33Y2_593"></a><a class="sc" id="100"></a>Sabbesaṃ
cavantānaṃ asaññasattaṃ upapajjantānaṃ tesaṃ saññākkhandho uppajjissati, no ca
tesaṃ vedanākkhandho uppajjati. Catuvokāraṃ pañcavokāraṃ upapajjantānaṃ tesaṃ
saññākkhandho ca uppajjissati vedanākkhandho ca uppajjati.</p>
<h2>2 Anulomaokāsa</h2>
<p>
<a class="ms" id="p_33Y2_594"></a><a class="msdiv" id="msdiv82"></a>
<a class="sc" id="101"></a>»  Yattha rūpakkhandho uppajjati tattha
vedanākkhandho uppajjissatīti?</p>
<p>
<a class="ms" id="p_33Y2_595"></a><a class="sc" id="102"></a>Asaññasatte tattha
rūpakkhandho uppajjati, no ca tattha vedanākkhandho uppajjissati. Pañcavokāre
tattha rūpakkhandho ca uppajjati vedanākkhandho ca uppajjissati.</p>
<p>
<a class="ms" id="p_33Y2_596"></a><a class="sc" id="103"></a>«  Yattha vā pana
vedanākkhandho uppajjissati tattha rūpakkhandho uppajjatīti?</p>
<p>
<a class="ms" id="p_33Y2_597"></a><a class="sc" id="104"></a>Arūpe tattha
vedanākkhandho uppajjissati, no ca tattha rūpakkhandho uppajjati. Pañcavokāre
tattha vedanākkhandho ca uppajjissati rūpakkhandho ca uppajjati.</p>
<p>
<a class="ms" id="p_33Y2_598"></a><a class="msdiv" id="msdiv83"></a>
<a class="sc" id="105"></a>»  Yattha vedanākkhandho uppajjati tattha
saññākkhandho uppajjissatīti? Āmantā.</p>
<p>
<a class="ms" id="p_33Y2_599"></a><a class="sc" id="106"></a>«  Yattha vā pana
saññākkhandho uppajjissati tattha vedanākkhandho uppajjatīti? Āmantā.</p>
<h2>3 Anulomapuggalokāsa</h2>
<p>
<a class="ms" id="p_33Y2_600"></a><a class="msdiv" id="msdiv84"></a>
<a class="sc" id="107"></a>»  Yassa yattha rūpakkhandho uppajjati tassa tattha
vedanākkhandho uppajjissatīti?</p>
<p>
<a class="ms" id="p_33Y2_601"></a><a class="sc" id="108"></a>Pacchimabhavikānaṃ
pañcavokāraṃ upapajjantānaṃ asaññasattaṃ upapajjantānaṃ tesaṃ tattha
rūpakkhandho uppajjati, no ca tesaṃ tattha vedanākkhandho uppajjissati.
Itaresaṃ pañcavokāraṃ upapajjantānaṃ tesaṃ tattha rūpakkhandho ca uppajjati
vedanākkhandho ca uppajjissati.</p>
<p>
<a class="ms" id="p_33Y2_602"></a><a class="sc" id="109"></a>«  Yassa vā pana
yattha vedanākkhandho uppajjissati tassa tattha rūpakkhandho uppajjatīti?</p>
<p>
<a class="ms" id="p_33Y2_603"></a><a class="sc" id="110"></a>Pañcavokārā
cavantānaṃ arūpānaṃ tesaṃ tattha vedanākkhandho uppajjissati, no ca tesaṃ
tattha rūpakkhandho uppajjati. Pañcavokāraṃ upapajjantānaṃ tesaṃ tattha
vedanākkhandho ca uppajjissati rūpakkhandho ca uppajjati.</p>
<p>
<a class="ms" id="p_33Y2_604"></a><a class="msdiv" id="msdiv85"></a>
<a class="sc" id="111"></a>»  Yassa yattha vedanākkhandho uppajjati tassa
tattha saññākkhandho uppajjissatīti?</p>
<p>
<a class="ms" id="p_33Y2_605"></a><a class="sc" id="112"></a>Pacchimabhavikānaṃ
upapajjantānaṃ tesaṃ tattha vedanākkhandho uppajjati, no ca tesaṃ tattha
saññākkhandho uppajjissati. Itaresaṃ catuvokāraṃ pañcavokāraṃ upapajjantānaṃ
tesaṃ tattha vedanākkhandho ca uppajjati saññākkhandho ca uppajjissati.</p>
<p>
<a class="ms" id="p_33Y2_606"></a><a class="sc" id="113"></a>«  Yassa vā pana
yattha saññākkhandho uppajjissati tassa tattha vedanākkhandho uppajjatīti?</p>
<p>
<a class="ms" id="p_33Y2_607"></a><a class="sc" id="114"></a>Catuvokārā
pañcavokārā cavantānaṃ tesaṃ tattha saññākkhandho uppajjissati, no ca tesaṃ
tattha vedanākkhandho uppajjati. Catuvokāraṃ pañcavokāraṃ upapajjantānaṃ tesaṃ
tattha saññākkhandho ca uppajjissati vedanākkhandho ca uppajjati.</p>
<h2>4 Paccanīkapuggala</h2>
<p>
<a class="ms" id="p_33Y2_608"></a><a class="msdiv" id="msdiv86"></a>
<a class="sc" id="115"></a>»  Yassa rūpakkhandho nuppajjati tassa
vedanākkhandho nuppajjissatīti?</p>
<p>
<a class="ms" id="p_33Y2_609"></a><a class="sc" id="116"></a>Sabbesaṃ
cavantānaṃ arūpaṃ upapajjantānaṃ tesaṃ rūpakkhandho nuppajjati, no ca tesaṃ
vedanākkhandho nuppajjissati. Pañcavokāre parinibbantānaṃ arūpe
pacchimabhavikānaṃ tesaṃ rūpakkhandho ca nuppajjati vedanākkhandho ca
nuppajjissati.</p>
<p>
<a class="ms" id="p_33Y2_610"></a><a class="sc" id="117"></a>«  Yassa vā pana
vedanākkhandho nuppajjissati tassa rūpakkhandho nuppajjatīti?</p>
<p>
<a class="ms" id="p_33Y2_611"></a><a class="sc" id="118"></a>Pacchimabhavikānaṃ
pañcavokāraṃ upapajjantānaṃ tesaṃ vedanākkhandho nuppajjissati, no ca tesaṃ
rūpakkhandho nuppajjati. Pañcavokāre parinibbantānaṃ arūpe pacchimabhavikānaṃ
tesaṃ vedanākkhandho ca nuppajjissati rūpakkhandho ca nuppajjati.</p>
<p>
<a class="ms" id="p_33Y2_612"></a><a class="msdiv" id="msdiv87"></a>
<a class="sc" id="119"></a>»  Yassa vedanākkhandho nuppajjati tassa
saññākkhandho nuppajjissatīti?</p>
<p>
<a class="ms" id="p_33Y2_613"></a><a class="sc" id="120"></a>Sabbesaṃ
cavantānaṃ asaññasattaṃ upapajjantānaṃ tesaṃ vedanākkhandho nuppajjati, no ca
tesaṃ saññākkhandho nuppajjissati. Parinibbantānaṃ tesaṃ vedanākkhandho ca
nuppajjati saññākkhandho ca nuppajjissati.</p>
<p>
<a class="ms" id="p_33Y2_614"></a><a class="sc" id="121"></a>«  Yassa vā pana
saññākkhandho nuppajjissati tassa vedanākkhandho nuppajjatīti?</p>
<p>
<a class="ms" id="p_33Y2_615"></a><a class="sc" id="122"></a>Pacchimabhavikānaṃ
upapajjantānaṃ tesaṃ saññākkhandho nuppajjissati, no ca tesaṃ vedanākkhandho
nuppajjati. Parinibbantānaṃ tesaṃ saññākkhandho ca nuppajjissati vedanākkhandho
ca nuppajjati.</p>
<h2>5 Paccanīkaokāsa</h2>
<p>
<a class="ms" id="p_33Y2_616"></a><a class="msdiv" id="msdiv88"></a>
<a class="sc" id="123"></a>»  Yattha rūpakkhandho nuppajjati tattha
vedanākkhandho nuppajjissatīti? Uppajjissati.</p>
<p>
<a class="ms" id="p_33Y2_617"></a><a class="sc" id="124"></a>«  Yattha vā pana
vedanākkhandho nuppajjissati tattha rūpakkhandho nuppajjatīti? Uppajjati.</p>
<p>
<a class="ms" id="p_33Y2_618"></a><a class="msdiv" id="msdiv89"></a>
<a class="sc" id="125"></a>»  Yattha vedanākkhandho nuppajjati tattha
saññākkhandho nuppajjissatīti? Āmantā.</p>
<p>
<a class="ms" id="p_33Y2_619"></a><a class="sc" id="126"></a>«  Yattha vā pana
saññākkhandho nuppajjissati tattha vedanākkhandho nuppajjatīti? Āmantā.</p>
<h2>6 Paccanīkapuggalokāsa</h2>
<p>
<a class="ms" id="p_33Y2_620"></a><a class="msdiv" id="msdiv90"></a>
<a class="sc" id="127"></a>»  Yassa yattha rūpakkhandho nuppajjati tassa tattha
vedanākkhandho nuppajjissatīti?</p>
<p>
<a class="ms" id="p_33Y2_621"></a><a class="sc" id="128"></a>Pañcavokārā
cavantānaṃ arūpānaṃ tesaṃ tattha rūpakkhandho nuppajjati, no ca tesaṃ tattha
vedanākkhandho nuppajjissati. Pañcavokāre parinibbantānaṃ arūpe
pacchimabhavikānaṃ asaññasattā cavantānaṃ tesaṃ tattha rūpakkhandho ca
nuppajjati vedanākkhandho ca nuppajjissati.</p>
<p>
<a class="ms" id="p_33Y2_622"></a><a class="sc" id="129"></a>«  Yassa vā pana
yattha vedanākkhandho nuppajjissati tassa tattha rūpakkhandho nuppajjatīti?
</p>
<p>
<a class="ms" id="p_33Y2_623"></a><a class="sc" id="130"></a>Pacchimabhavikānaṃ
pañcavokāraṃ upapajjantānaṃ asaññasattaṃ upapajjantānaṃ tesaṃ tattha
vedanākkhandho nuppajjissati, no ca tesaṃ tattha rūpakkhandho nuppajjati.
Pañcavokāre parinibbantānaṃ arūpe pacchimabhavikānaṃ asaññasattā cavantānaṃ
tesaṃ tattha vedanākkhandho ca nuppajjissati rūpakkhandho ca nuppajjati.</p>
<p>
<a class="ms" id="p_33Y2_624"></a><a class="msdiv" id="msdiv91"></a>
<a class="sc" id="131"></a>»  Yassa yattha vedanākkhandho nuppajjati tassa
tattha saññākkhandho nuppajjissatīti?</p>
<p>
<a class="ms" id="p_33Y2_625"></a><a class="sc" id="132"></a>Catuvokārā
pañcavokārā cavantānaṃ tesaṃ tattha vedanākkhandho nuppajjati, no ca tesaṃ
tattha saññākkhandho nuppajjissati. Parinibbantānaṃ asaññasattānaṃ tesaṃ tattha
vedanākkhandho ca nuppajjati saññākkhandho ca nuppajjissati.</p>
<p>
<a class="ms" id="p_33Y2_626"></a><a class="sc" id="133"></a>«  Yassa vā pana
yattha saññākkhandho nuppajjissati tassa tattha vedanākkhandho nuppajjatīti?
</p>
<p>
<a class="ms" id="p_33Y2_627"></a><a class="sc" id="134"></a>Pacchimabhavikānaṃ
upapajjantānaṃ tesaṃ tattha saññākkhandho nuppajjissati, no ca tesaṃ tattha
vedanākkhandho nuppajjati. Parinibbantānaṃ asaññasattānaṃ tesaṃ tattha
saññākkhandho ca nuppajjissati vedanākkhandho ca nuppajjati.</p>
<h2> Atītānāgatavāra</h2>
<h2>1 Anulomapuggala</h2>
<p>
<a class="ms" id="p_33Y2_628"></a><a class="msdiv" id="msdiv92"></a>
<a class="sc" id="135"></a>»  Yassa rūpakkhandho uppajjittha tassa
vedanākkhandho uppajjissatīti?</p>
<p>
<a class="ms" id="p_33Y2_629"></a><a class="sc" id="136"></a>Pacchimabhavikānaṃ
tesaṃ rūpakkhandho uppajjittha, no ca tesaṃ vedanākkhandho uppajjissati.
Itaresaṃ tesaṃ rūpakkhandho ca uppajjittha vedanākkhandho ca uppajjissati.</p>
<p>
<a class="ms" id="p_33Y2_630"></a><a class="sc" id="137"></a>«  Yassa vā pana
vedanākkhandho uppajjissati tassa rūpakkhandho uppajjitthāti? Āmantā.</p>
<p>
<a class="ms" id="p_33Y2_631"></a><a class="msdiv" id="msdiv93"></a>
<a class="sc" id="138"></a>»  Yassa vedanākkhandho uppajjittha tassa
saññākkhandho uppajjissatīti?</p>
<p>
<a class="ms" id="p_33Y2_632"></a><a class="sc" id="139"></a>Pacchimabhavikānaṃ
tesaṃ vedanākkhandho uppajjittha, no ca tesaṃ saññākkhandho uppajjissati.
Itaresaṃ tesaṃ vedanākkhandho ca uppajjittha saññākkhandho ca uppajjissati.
</p>
<p>
<a class="ms" id="p_33Y2_633"></a><a class="sc" id="140"></a>«  Yassa vā pana
saññākkhandho uppajjissati tassa vedanākkhandho uppajjitthāti? Āmantā.</p>
<h2>2 Anulomaokāsa</h2>
<p>
<a class="ms" id="p_33Y2_634"></a><a class="msdiv" id="msdiv94"></a>
<a class="sc" id="141"></a>»  Yattha rūpakkhandho uppajjittha tattha
vedanākkhandho uppajjissatīti?</p>
<p>
<a class="ms" id="p_33Y2_635"></a><a class="sc" id="142"></a>Asaññasatte tattha
rūpakkhandho uppajjittha, no ca tattha vedanākkhandho uppajjissati.
Pañcavokāre tattha rūpakkhandho ca uppajjittha vedanākkhandho ca uppajjissati.
</p>
<p>
<a class="ms" id="p_33Y2_636"></a><a class="sc" id="143"></a>«  Yattha vā pana
vedanākkhandho uppajjissati tattha rūpakkhandho uppajjitthāti?</p>
<p>
<a class="ms" id="p_33Y2_637"></a><a class="sc" id="144"></a>Arūpe tattha
vedanākkhandho uppajjissati, no ca tattha rūpakkhandho uppajjittha. Pañcavokāre
tattha vedanākkhandho ca uppajjissati rūpakkhandho ca uppajjittha.</p>
<p>
<a class="ms" id="p_33Y2_638"></a><a class="msdiv" id="msdiv95"></a>
<a class="sc" id="145"></a>»  Yattha vedanākkhandho uppajjittha tattha
saññākkhandho uppajjissatīti? Āmantā.</p>
<p>
<a class="ms" id="p_33Y2_639"></a><a class="sc" id="146"></a>«  Yattha vā pana
saññākkhandho uppajjissati tattha vedanākkhandho uppajjitthāti? Āmantā.</p>
<h2>3 Anulomapuggalokāsa</h2>
<p>
<a class="ms" id="p_33Y2_640"></a><a class="msdiv" id="msdiv96"></a>
<a class="sc" id="147"></a>»  Yassa yattha rūpakkhandho uppajjittha tassa
tattha vedanākkhandho uppajjissatīti?</p>
<p>
<a class="ms" id="p_33Y2_641"></a><a class="sc" id="148"></a>Pañcavokāre
pacchimabhavikānaṃ asaññasattānaṃ tesaṃ tattha rūpakkhandho uppajjittha, no ca
tesaṃ tattha vedanākkhandho uppajjissati. Itaresaṃ pañcavokārānaṃ tesaṃ tattha
rūpakkhandho ca uppajjittha vedanākkhandho ca uppajjissati.</p>
<p>
<a class="ms" id="p_33Y2_642"></a><a class="sc" id="149"></a>«  Yassa vā pana
yattha vedanākkhandho uppajjissati tassa tattha rūpakkhandho uppajjitthāti?
</p>
<p>
<a class="ms" id="p_33Y2_643"></a><a class="sc" id="150"></a>Arūpānaṃ tesaṃ
tattha vedanākkhandho uppajjissati, no ca tesaṃ tattha rūpakkhandho
uppajjittha. Pañcavokārānaṃ tesaṃ tattha vedanākkhandho ca uppajjissati
rūpakkhandho ca uppajjittha.</p>
<p>
<a class="ms" id="p_33Y2_644"></a><a class="msdiv" id="msdiv97"></a>
<a class="sc" id="151"></a>»  Yassa yattha vedanākkhandho uppajjittha tassa
tattha saññākkhandho uppajjissatīti?</p>
<p>
<a class="ms" id="p_33Y2_645"></a><a class="sc" id="152"></a>Pacchimabhavikānaṃ
tesaṃ tattha vedanākkhandho uppajjittha, no ca tesaṃ tattha saññākkhandho
uppajjissati. Itaresaṃ catuvokārānaṃ pañcavokārānaṃ tesaṃ tattha vedanākkhandho
ca uppajjittha saññākkhandho ca uppajjissati.</p>
<p>
<a class="ms" id="p_33Y2_646"></a><a class="sc" id="153"></a>«  Yassa vā pana
yattha saññākkhandho uppajjissati tassa tattha vedanākkhandho uppajjitthāti?
Āmantā.</p>
<h2>4 Paccanīkapuggala</h2>
<p>
<a class="ms" id="p_33Y2_647"></a><a class="msdiv" id="msdiv98"></a>
<a class="sc" id="154"></a>»  Yassa rūpakkhandho nuppajjittha tassa
vedanākkhandho nuppajjissatīti? Natthi.</p>
<p>
<a class="ms" id="p_33Y2_648"></a><a class="sc" id="155"></a>«  Yassa vā pana
vedanākkhandho nuppajjissati tassa rūpakkhandho nuppajjitthāti? Uppajjittha.
</p>
<p>
<a class="ms" id="p_33Y2_649"></a><a class="msdiv" id="msdiv99"></a>
<a class="sc" id="156"></a>»  Yassa vedanākkhandho nuppajjittha tassa
saññākkhandho nuppajjissatīti? Natthi.</p>
<p>
<a class="ms" id="p_33Y2_650"></a><a class="sc" id="157"></a>«  Yassa vā pana
saññākkhandho nuppajjissati tassa vedanākkhandho nuppajjitthāti? Uppajjittha.
</p>
<h2>5 Paccanīkaokāsa</h2>
<p>
<a class="ms" id="p_33Y2_651"></a><a class="msdiv" id="msdiv100"></a>
<a class="sc" id="158"></a>»  Yattha rūpakkhandho nuppajjittha tattha
vedanākkhandho nuppajjissatīti? Uppajjissati.</p>
<p>
<a class="ms" id="p_33Y2_652"></a><a class="sc" id="159"></a>«  Yattha vā pana
vedanākkhandho nuppajjissati tattha rūpakkhandho nuppajjitthāti? Uppajjittha.
</p>
<p>
<a class="ms" id="p_33Y2_653"></a><a class="msdiv" id="msdiv101"></a>
<a class="sc" id="160"></a>»  Yattha vedanākkhandho nuppajjittha tattha
saññākkhandho nuppajjissatīti? Āmantā.</p>
<p>
<a class="ms" id="p_33Y2_654"></a><a class="sc" id="161"></a>«  Yattha vā pana
saññākkhandho nuppajjissati tattha vedanākkhandho nuppajjitthāti? Āmantā.</p>
<h2>6 Paccanīkapuggalokāsa</h2>
<p>
<a class="ms" id="p_33Y2_655"></a><a class="msdiv" id="msdiv102"></a>
<a class="sc" id="162"></a>»  Yassa yattha rūpakkhandho nuppajjittha tassa
tattha vedanākkhandho nuppajjissatīti?</p>
<p>
<a class="ms" id="p_33Y2_656"></a><a class="sc" id="163"></a>Arūpānaṃ tesaṃ
tattha rūpakkhandho nuppajjittha, no ca tesaṃ tattha vedanākkhandho
nuppajjissati. Suddhāvāsānaṃ arūpe pacchimabhavikānaṃ tesaṃ tattha rūpakkhandho
ca nuppajjittha vedanākkhandho ca nuppajjissati.</p>
<p>
<a class="ms" id="p_33Y2_657"></a><a class="sc" id="164"></a>«  Yassa vā pana
yattha vedanākkhandho nuppajjissati tassa tattha rūpakkhandho nuppajjitthāti?
</p>
<p>
<a class="ms" id="p_33Y2_658"></a><a class="sc" id="165"></a>Pañcavokāre
pacchimabhavikānaṃ asaññasattānaṃ tesaṃ tattha vedanākkhandho nuppajjissati, no
ca tesaṃ tattha rūpakkhandho nuppajjittha. Suddhāvāsānaṃ arūpe
pacchimabhavikānaṃ tesaṃ tattha vedanākkhandho ca nuppajjissati rūpakkhandho ca
nuppajjittha.</p>
<p>
<a class="ms" id="p_33Y2_659"></a><a class="msdiv" id="msdiv103"></a>
<a class="sc" id="166"></a>»  Yassa yattha vedanākkhandho nuppajjittha tassa
tattha saññākkhandho nuppajjissatīti? Āmantā.</p>
<p>
<a class="ms" id="p_33Y2_660"></a><a class="sc" id="167"></a>«  Yassa vā pana
yattha saññākkhandho nuppajjissati tassa tattha vedanākkhandho nuppajjitthāti?
</p>
<p>
<a class="ms" id="p_33Y2_661"></a><a class="sc" id="168"></a>Pacchimabhavikānaṃ
tesaṃ tattha saññākkhandho nuppajjissati, no ca tesaṃ tattha vedanākkhandho
nuppajjittha. Suddhāvāsānaṃ asaññasattānaṃ tesaṃ tattha saññākkhandho ca
nuppajjissati vedanākkhandho ca nuppajjittha.</p>
<p class="endsutta">
<a class="ms" id="p_33Y2_662"></a>
<a class="sc" id="169"></a>
Uppādavāro niṭṭhito.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>