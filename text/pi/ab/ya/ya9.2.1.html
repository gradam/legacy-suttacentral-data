<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ya9.2.1">
<article>
<div class="hgroup">
<p class="division">
Dhammayamaka</p>
<p>
Pavattivāra</p>
<p>
Uppādavāra</p>
<p>
Paccuppannavāra</p>
<h1>1 Anulomapuggala</h1>
</div>
<p>
<a class="ms" id="p_35Y9_172"></a><a class="msdiv" id="msdiv33"></a>
<a class="sc" id="1"></a>»  Yassa kusalā dhammā uppajjanti tassa akusalā dhammā
uppajjantīti? No.</p>
<p>
<a class="ms" id="p_35Y9_173"></a><a class="sc" id="2"></a>«  Yassa vā pana
akusalā dhammā uppajjanti tassa kusalā dhammā uppajjantīti? No.</p>
<p>
<a class="ms" id="p_35Y9_174"></a><a class="sc" id="3"></a>»  Yassa kusalā
dhammā uppajjanti tassa abyākatā dhammā uppajjantīti?</p>
<p>
<a class="ms" id="p_35Y9_175"></a><a class="sc" id="4"></a>Arūpe kusalānaṃ
uppādakkhaṇe tesaṃ kusalā dhammā uppajjanti, no ca tesaṃ abyākatā dhammā
uppajjanti. Pañcavokāre kusalānaṃ uppādakkhaṇe tesaṃ kusalā ca dhammā
uppajjanti abyākatā ca dhammā uppajjanti.</p>
<p>
<a class="ms" id="p_35Y9_176"></a><a class="sc" id="5"></a>«  Yassa vā pana
abyākatā dhammā uppajjanti tassa kusalā dhammā uppajjantīti?</p>
<p>
<a class="ms" id="p_35Y9_177"></a><a class="sc" id="6"></a>Sabbesaṃ
upapajjantānaṃ pavatte kusalavippayuttacittassa uppādakkhaṇe tesaṃ abyākatā
dhammā uppajjanti, no ca tesaṃ kusalā dhammā uppajjanti. Pañcavokāre kusalānaṃ
uppādakkhaṇe tesaṃ abyākatā ca dhammā uppajjanti kusalā ca dhammā uppajjanti.
</p>
<p>
<a class="ms" id="p_35Y9_178"></a><a class="msdiv" id="msdiv34"></a>
<a class="sc" id="7"></a>»  Yassa akusalā dhammā uppajjanti tassa abyākatā
dhammā uppajjantīti?</p>
<p>
<a class="ms" id="p_35Y9_179"></a><a class="sc" id="8"></a>Arūpe akusalānaṃ
uppādakkhaṇe tesaṃ akusalā dhammā uppajjanti, no ca tesaṃ abyākatā dhammā
uppajjanti. Pañcavokāre akusalānaṃ uppādakkhaṇe tesaṃ akusalā ca dhammā
uppajjanti abyākatā ca dhammā uppajjanti.</p>
<p>
<a class="ms" id="p_35Y9_180"></a><a class="sc" id="9"></a>«  Yassa vā pana
abyākatā dhammā uppajjanti tassa akusalā dhammā uppajjantīti?</p>
<p>
<a class="ms" id="p_35Y9_181"></a><a class="sc" id="10"></a>Sabbesaṃ
upapajjantānaṃ pavatte akusalavippayuttacittassa uppādakkhaṇe tesaṃ abyākatā
dhammā uppajjanti, no ca tesaṃ akusalā dhammā uppajjanti. Pañcavokāre
akusalānaṃ uppādakkhaṇe tesaṃ abyākatā ca dhammā uppajjanti akusalā ca dhammā
uppajjanti.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>