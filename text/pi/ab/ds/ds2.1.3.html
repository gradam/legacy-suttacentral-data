<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ds2.1.3">
<article>
<div class="hgroup">
<p class="division">Dhammasaṅgaṇī</p>
<p>2 Niddesa</p>
<p>2.1 Cit­tup­pāda­kaṇḍa</p>
<h1>2.1.3. Arūpāvaca­ra­kusala</h1>
</div>
<h2>2.1.3.1. Cattāri arūpajhānāni soḷasak­khat­tu­kāni</h2>
<a class="ms" id="p_29Dhs_714"></a>
<p><a class="sc" id="1"></a><a class="ms" id="p_29Dhs_715"></a><a class="msdiv" id="msdiv265"></a>Katame dhammā kusalā? Yasmiṃ samaye arūpūpapattiyā maggaṃ bhāveti sabbaso rūpasaññānaṃ samatikkamā paṭi­gha­saññā­naṃ <span class="var" title="atthagamā (bj)" id="note55">atthaṅgamā</span> nānat­ta­saññā­naṃ amanasikārā ākāsānañ­cāyata­na­saññā­saha­gataṃ sukhassa ca pahānā … pe … catutthaṃ jhānaṃ upasampajja viharati upekkhā­saha­gataṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p><a class="sc" id="2"></a><a class="pts" id="pts56"></a><a class="ms" id="p_29Dhs_716"></a><a class="msdiv" id="msdiv266"></a>Katame dhammā kusalā? Yasmiṃ samaye arūpūpapattiyā maggaṃ bhāveti sabbaso ākāsānañ­cāyata­naṃ samatikkamma viñ­ñā­ṇañ­cāyata­na­saññā­saha­gataṃ sukhassa ca pahānā … pe … catutthaṃ jhānaṃ upasampajja viharati upekkhā­saha­gataṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p><a class="sc" id="3"></a><a class="ms" id="p_29Dhs_717"></a><a class="msdiv" id="msdiv267"></a>Katame dhammā kusalā? Yasmiṃ samaye arūpūpapattiyā maggaṃ bhāveti sabbaso viñ­ñā­ṇañ­cāyata­naṃ samatikkamma ākiñ­cañ­ñā­yatana­saññā­saha­gataṃ sukhassa ca pahānā … pe … catutthaṃ jhānaṃ upasampajja viharati upekkhā­saha­gataṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p><a class="sc" id="4"></a><a class="ms" id="p_29Dhs_718"></a><a class="msdiv" id="msdiv268"></a>Katame dhammā kusalā? Yasmiṃ samaye arūpūpapattiyā maggaṃ bhāveti sabbaso ākiñ­cañ­ñā­yatanaṃ samatikkamma neva­saññā­nā­sañ­ñāyata­na­saññā­saha­gataṃ sukhassa ca pahānā … pe … catutthaṃ jhānaṃ upasampajja viharati upekkhā­saha­gataṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p class="endsutta"><a class="ms" id="p_29Dhs_719"></a>Cattāri <span class="var" title="arūpajjhānāni (bj, s1-3, pts1)" id="note56">arūpajhānāni</span> soḷasak­khat­tu­kāni.<br>
Arūpā­vacara­kusalaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
