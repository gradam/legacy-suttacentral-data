<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta">
<article>
<hgroup id="it63">
<h2>Itivuttaka 63</h2>
<h1>Addhāsutta</h1>
</hgroup>
<p><a id="p_18It_406" class="ms"></a>
<a class="sc" id="1"></a>
Vuttañhetaṃ bhagavatā vuttamarahatāti me sutaṃ: </p>
<p><a id="p_18It_407" class="ms"></a>
<a class="sc" id="2"></a>
“Tayome, bhikkhave, addhā. Katame tayo? Atīto addhā, anāgato addhā,
paccuppanno addhā–   ime kho, bhikkhave, tayo addhā”ti. Etamatthaṃ bhagavā
avoca. Tatthetaṃ iti vuccati: </p>
<blockquote class="gatha">
<p><a id="p_18It_408" class="ms"></a>
<a class="sc" id="3"></a>
“Akkheyyasaññino sattā,<br>
akkheyyasmiṃ patiṭṭhitā;<br>
Akkheyyaṃ apariññāya,<br>
yogamāyanti maccuno.</p>
<p><a id="p_18It_409" class="ms"></a>
<a class="sc" id="4"></a>
Akkheyyañca pariññāya,<br>
akkhātāraṃ na maññati;<br>
Phuṭṭho vimokkho manasā,<br>
santipadamanuttaraṃ.</p>
<p><a id="p_18It_410" class="ms"></a>
<a class="sc" id="5"></a>
Sa ve akkheyyasampanno,<br>
santo santipade rato;<br>
Saṅkhāyasevī dhammaṭṭho, <br>
saṅkhyaṃ nopeti vedagū”ti.</p>
</blockquote>
<p><a id="p_18It_411" class="ms"></a>
<a class="sc" id="6"></a>
Ayampi attho vutto bhagavatā, iti me sutanti.</p>
<p class="endsection">
Catutthaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections
and proofreading by the Dhamma Society.</p>
<div class="hidden">Tikanipāta</div>
</section>
<a class="previous" href="/it62/pi/">◀ Itivuttaka  62</a>
<a class="top" href="#"> ▲ TOP </a>
<a class="next" href="/it64/pi/">Itivuttaka  64 ▶</a>
</div>
<div class="hidden">Dutiyavagga</div>
<div class="hidden">Addhāsutta</div>
</div>
</body>
</html>
