<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="ud7.7"><article><hgroup><h2>Udāna 7.7</h2>
<h1>Papañcakhayasutta</h1></hgroup><p><a id="p_18Ud_635" class="ms"></a><a class="msdiv" id="msdiv_67"></a><a class="sc" id="1"></a> <span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena bhagavā attano papañca­saññā­saṅkhā­pahānaṃ paccavekkhamāno nisinno hoti.</p><p><a id="p_18Ud_636" class="ms"></a><a class="sc" id="2"></a>
Atha kho bhagavā attano papañca­saññā­saṅkhā­pahānaṃ viditvā tāyaṃ velāyaṃ imaṃ udānaṃ udānesi: </p><blockquote class="gatha"><p><a class="brnum" id="br80"></a><a id="p_18Ud_637" class="ms"></a><a class="sc" id="3"></a>
“Yassa papañcā ṭhiti ca natthi,<br> Sandānaṃ palighañca vītivatto;<br>
Taṃ nittaṇhaṃ muniṃ carantaṃ,<br>
Nāvajānāti sadevakopi loko”ti. 
</p>
</blockquote>
<p class="endsection">Sattamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Cūḷavagga</div>
</section>
<a class="previous" href="/pi/ud7.6">◀ Udāna  7.6</a><a class="top" href="#"> ▲ TOP </a><a class="next" href="/pi/ud7.8">Udāna  7.8 ▶</a>
</div>
<div class="hidden">
Papañcakhayasutta</div>
</div>
</body>
</html>