<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="sn15.1">
<article>
<div id="sn15.1" class="hgroup">
<p class="division">Saṃyutta Nikāya 15</p>
<p>1. Paṭhamavagga</p>
<h1>1. Tiṇakaṭṭhasutta</h1>
</div>
<p>
<a class="sc" id="1"></a>
<a class="pts" id="pts2.178"></a>
<a id="p_12S2_827" class="ms"></a>
<a class="msdiv" id="msdiv_124"></a>

<span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.
Tatra kho bhagavā bhikkhū āmantesi: “bhikkhavo”ti. “Bhadante”ti te bhikkhū
bhagavato paccassosuṃ. Bhagavā etadavoca:</p>
<p>
<a class="sc" id="2"></a>
<a id="p_12S2_828" class="ms"></a>
<span class="cross" title='[{"bm":"530","desc":"Pucchāniddesa","lang":"pi","uid":"cnd5"}]'>^</span>

“<span class="var" title='[{"eds":["pts1","pts2","mr"],"var":"anamataggāyaṃ "}]'>Anamataggoyaṃ</span>, bhikkhave, saṃsāro. <span class="cross" title='[{"bm":"1","desc":"8 Suttavebhaṅgiya","lang":"pi","uid":"pe8"}]'>^</span>Pubbā koṭi na paññāyati avijjānīvaraṇānaṃ
sattānaṃ taṇhāsaṃyojanānaṃ sandhāvataṃ saṃsarataṃ. Seyyathāpi, bhikkhave,
puriso yaṃ imasmiṃ jambudīpe tiṇakaṭṭhasākhāpalāsaṃ <span class="var" title='[{"eds":["si","s1","s2","s3","pts1","pts2"],"var":"tacchetvā "}]'>taṃ chetvā</span> ekajjhaṃ
saṃharitvā caturaṅgulaṃ caturaṅgulaṃ ghaṭikaṃ katvā nikkhipeyya: ‘ayaṃ me mātā,
tassā me mātu ayaṃ mātā’ti, <span class="var" title='[{"eds":["s1","s2","s3","pts1","pts2"],"var":"apariyādinnā ca "}]'>apariyādinnāva</span>, bhikkhave, tassa purisassa
mātumātaro assu, atha imasmiṃ jambudīpe tiṇakaṭṭhasākhāpalāsaṃ parikkhayaṃ
pariyādānaṃ gaccheyya. Taṃ kissa hetu? Anamataggoyaṃ, bhikkhave, saṃsāro. Pubbā
koṭi na paññāyati avijjānīvaraṇānaṃ sattānaṃ taṇhāsaṃyojanānaṃ sandhāvataṃ
saṃsarataṃ. Evaṃ dīgharattaṃ vo, bhikkhave, dukkhaṃ paccanubhūtaṃ tibbaṃ
paccanubhūtaṃ byasanaṃ paccanubhūtaṃ, <span class="var" title='[{"eds":["bj","pts1","pts2","mr"],"var":"kaṭasi "}]'>kaṭasī</span> vaḍḍhitā. Yāvañcidaṃ, bhikkhave,
alameva sabbasaṅkhāresu nibbindituṃ alaṃ virajjituṃ alaṃ vimuccitun”ti.</p>
<p class="endsection">Paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Anamataggasaṃyutta</span>
<span class="hidden">Paṭhamavagga</span>
<span class="hidden">Tiṇakaṭṭhasutta</span>
</div>
</section>
<a class="previous" href="/pi/sn14.39">◀ Saṃyutta Nikāya  14.39</a><a class="top" href="#"> ▲ TOP </a><a class="next" href="/pi/sn15.2">Saṃyutta Nikāya  15.2 ▶</a>
</div>
</body>
</html>