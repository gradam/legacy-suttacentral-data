<!DOCTYPE html>
<html data-prev="sn31.13-22" data-next="sn32.1">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn31.23">
<article>
<div class="hgroup">
<p class="division">Saṃyutta Nikāya 31</p>
<p>1. Gandhabbavagga</p>
<h1><span class="var" id="note320" title="dānupakārā 2--10 (pts1)">23–​112. Sāragan­dhā­didā­nūpakā­ra­sutta­navutika</span></h1>
</div>
<p><a class="sc" id="1"></a><a class="pts1" id="pts3.253"></a><a id="p_13S3_1210" class="ms"></a><a class="msdiv" id="msdiv460–549."></a>Sāvatthi­nidānaṃ. Ekamantaṃ nisinno kho so bhikkhu bhagavantaṃ etadavoca: “ko nu
kho, bhante, hetu, ko paccayo, yena midhekacco kāyassa bhedā paraṃ maraṇā
sāragandhe adhivatthānaṃ devānaṃ … pe … pheggugandhe adhivatthānaṃ devānaṃ …
tacagandhe adhivatthānaṃ devānaṃ … papaṭikagandhe adhivatthānaṃ devānaṃ …
pattagandhe adhivatthānaṃ devānaṃ … pupphagandhe adhivatthānaṃ devānaṃ …
phalagandhe adhivatthānaṃ devānaṃ … rasagandhe adhivatthānaṃ devānaṃ …
gandhagandhe adhivatthānaṃ devānaṃ sahabyataṃ upapajjatī”ti? “Idha, bhikkhu,
ekacco kāyena sucaritaṃ carati, vācāya sucaritaṃ carati, manasā sucaritaṃ
carati. Tassa sutaṃ hoti: ‘gandhagandhe adhivatthā devā dīghāyukā vaṇṇavanto
sukhabahulā’ti. Tassa evaṃ hoti: ‘aho vatāhaṃ kāyassa bhedā paraṃ maraṇā
gandhagandhe adhivatthānaṃ devānaṃ sahabyataṃ upapajjeyyan’ti. So annaṃ deti …
pe … pānaṃ deti … vatthaṃ deti … yānaṃ deti … mālaṃ deti … gandhaṃ deti …
vilepanaṃ deti … seyyaṃ deti … āvasathaṃ deti … padīpeyyaṃ deti. So kāyassa
bhedā paraṃ maraṇā gandhagandhe adhivatthānaṃ devānaṃ sahabyataṃ upapajjati.
Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ
maraṇā gandhagandhe adhivatthānaṃ devānaṃ sahabyataṃ upapajjatī”ti.
Dvādasasatimaṃ.</p>
<p><a class="sc" id="2"></a><a id="p_13S3_1211" class="ms"></a>(Evaṃ piṇḍakena ekasatañca dvādasa ca suttantā honti.)</p>
<p class="endsection">Gandhabbavaggo paṭhamo.</p>
<blockquote class="uddanagatha">
<p><a class="sc" id="3"></a><a id="p_13S3_1214" class="ms"></a>Suddhikañca sucaritaṃ,<br>
dātā hi apare dasa;<br>
Dānūpakārā satadhā,<br>
gandhabbe suppakāsitāti.
</p>
</blockquote>
<p class="endsutta">Gandhab­ba­kāya­saṃ­yuttaṃ samattaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Gandhab­ba­kāyasaṃ­yutta</span>
<span class="hidden">Gandhabbavagga</span>
<span class="hidden">Suddhikasutta</span>
</aside>
</section>
<a class="previous" href="/pi/sn31.13-22">◀ Saṃyutta Nikāya  31.13–​22</a><a class="top" href="#"> ▲ TOP </a><a class="next" href="/pi/sn32.1">Saṃyutta Nikāya  32.1 ▶</a></div>
</body>
</html>