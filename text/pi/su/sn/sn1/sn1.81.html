<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn1.81">
<article>
<div class="hgroup">
<p class="division">Saṃyutta Nikāya 1</p>
<p>8. Chetvāvagga</p>
<h1>81. Araṇasutta</h1>
</div>
<blockquote class="gatha">
<p><a class="sc" id="1"></a><a id="p_12S1_363" class="ms"></a><a class="msdiv" id="msdiv81"></a>“Kesūdha araṇā loke,<br>
kesaṃ vusitaṃ na nassati;<br>
Kedha icchaṃ parijānanti,<br>
kesaṃ bhojissiyaṃ sadā.
</p>
<p><a class="sc" id="2"></a><a class="pts1ed" id="pts1ed1.45"></a><a class="pts2ed" id="pts2ed1.103"></a><a id="p_12S1_364" class="ms"></a>Kiṃsu mātā pitā bhātā,<br>
vandanti naṃ patiṭṭhitaṃ;<br>
Kiṃsu idha jātihīnaṃ,<br>
abhivādenti khattiyā”ti.
</p>
<p><a class="sc" id="3"></a><a id="p_12S1_365" class="ms"></a>“Samaṇīdha araṇā loke,<br>
Samaṇānaṃ vusitaṃ na nassati;<br>
Samaṇā icchaṃ parijānanti,<br>
Samaṇānaṃ bhojissiyaṃ sadā.
</p>
<p><a class="sc" id="4"></a><a id="p_12S1_366" class="ms"></a>Samaṇaṃ mātā pitā bhātā,<br>
vandanti naṃ patiṭṭhitaṃ;<br>
Samaṇīdha jātihīnaṃ,<br>
abhivādenti khattiyā”ti.
</p>
</blockquote>
<p class="endsection">Chetvāvaggo aṭṭhamo.</p>
<blockquote class="uddanagatha">
<p><a class="sc" id="5"></a><a id="p_12S1_369" class="ms"></a>Chetvā rathañca cittañca,<br>
vuṭṭhi bhītā najīrati;<br>
Issaraṃ kāmaṃ pātheyyaṃ,<br>
pajjoto araṇena cāti.
</p>
</blockquote>
<p class="endsutta">Devatā­saṃ­yuttaṃ samattaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Devatāsaṃyutta</span>
<span class="hidden">Chetvāvagga</span>
<span class="hidden">Chetvāsutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>