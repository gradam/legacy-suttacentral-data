<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn1.28">
<article>
<div class="hgroup">
<p class="division">Saṃyutta Nikāya 1</p>
<p>3. Sattivagga</p>
<h1>28. Mahaddha­na­sutta</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc71"></a><a class="pts2ed" id="pts2ed1.34"></a><a class="ms" id="p_12S1_117"></a><a class="msdiv" id="msdiv28"></a>“Mahaddhanā mahābhogā,<br> raṭṭhavantopi khattiyā;<br> Añña­maññā­bhi­gijjhanti,<br> kāmesu analaṅkatā.
</p>
<p><a class="sc" id="2"></a><a class="verse-num-sc" id="verse-num-sc72"></a><a class="ms" id="p_12S1_118"></a>Tesu ussukkajātesu,<br> bhava­so­tā­nusā­risu;<br> <span class="var" title="rodhataṇhaṃ (s1-3, km) | gedhataṇhaṃ (pts1-2, mr)" id="note47">Kedha taṇhaṃ</span> <span class="var" title="pavāhiṃsu (s1-3, km, mr)" id="note48">pajahiṃsu</span>,<br> ke lokasmiṃ anussukā”ti.
</p>
<p><a class="sc" id="3"></a><a class="verse-num-sc" id="verse-num-sc73"></a><a class="pts2ed" id="pts2ed1.35"></a><a class="ms" id="p_12S1_119"></a>“Hitvā agāraṃ pabbajitā,<br> hitvā puttaṃ pasuṃ piyaṃ;<br> Hitvā rāgañca dosañca,<br> avijjañca virājiya;<br> Khīṇāsavā arahanto,<br> te lokasmiṃ anussukā”ti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Devatāsaṃyutta</span>
<span class="hidden">Sattivagga</span>
<span class="hidden">Sattisutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>