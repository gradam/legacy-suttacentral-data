<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="sn22.54">
<article>
<div id="sn22.54" class="hgroup">
<p class="division">Saṃyutta Nikāya 22</p>
<p>6. Upayavagga</p>
<h1>54. Bījasutta</h1>
</div>
<p><a class="sc" id="1"></a>
<a id="p_13S3_237" class="ms"></a>
<a class="msdiv" id="msdiv_54"></a>
Sāvatthi­nidānaṃ. “Pañcimāni, bhikkhave, bījajātāni. Katamāni pañca? Mūlabījaṃ,
khandhabījaṃ, aggabījaṃ, phalubījaṃ, bījabījaññeva pañcamaṃ. Imāni cassu,
bhikkhave, pañca bījajātāni akhaṇḍāni apūtikāni avātāta­pa­hatāni <span class="var" title="sārādāyīni (bj)" id="note84">sārādāni</span>
sukhasayitāni, <span class="var" title="paṭhavī (bj, s1-3, km)" id="note85">pathavī</span> ca nāssa, āpo ca nāssa; <span class="var" title="api nu imāni (bj, pts1)" id="note86">api numāni</span>, bhikkhave, pañca
bījajātāni vuddhiṃ virūḷhiṃ vepullaṃ āpajjeyyun”ti? “No hetaṃ, bhante”. “Imāni
cassu, bhikkhave, pañca bījajātāni akhaṇḍāni … pe … sukhasayitāni, pathavī ca
assa, āpo ca assa; api numāni, bhikkhave, pañca bījajātāni vuddhiṃ virūḷhiṃ
vepullaṃ āpajjeyyun”ti? “Evaṃ, bhante”. “Seyyathāpi, bhikkhave, pathavīdhātu,
evaṃ catasso viñ­ñā­ṇaṭ­ṭhitiyo daṭṭhabbā. Seyyathāpi, bhikkhave, āpodhātu, evaṃ
nandirāgo daṭṭhabbo. Seyyathāpi, bhikkhave, pañca bījajātāni, evaṃ viññāṇaṃ
sāhāraṃ daṭṭhabbaṃ.</p>
<p><span class="cross" title="^sn22.54#1 [54. Bījasutta] | ^mnd2#2 [Guhaṭṭha­ka­sutta­niddesa] | ^cnd5#702 [Pucchāniddesa/ Posāla­māṇa­va­pucchā­niddesa]" id="note87">^</span>
<a class="sc" id="2"></a>
<a class="pts1" id="pts3.55"></a>
<a id="p_13S3_238" class="ms"></a>
Rūpupayaṃ, bhikkhave, viññāṇaṃ tiṭṭhamānaṃ tiṭṭheyya, rūpārammaṇaṃ
rūpappatiṭṭhaṃ nandūpasecanaṃ vuddhiṃ virūḷhiṃ vepullaṃ āpajjeyya. Vedanupayaṃ
vā, bhikkhave, viññāṇaṃ tiṭṭhamānaṃ tiṭṭheyya … pe … saññupayaṃ vā, bhikkhave,
viññāṇaṃ tiṭṭhamānaṃ tiṭṭheyya … pe … saṅkhārupayaṃ vā, bhikkhave, viññāṇaṃ
tiṭṭhamānaṃ tiṭṭheyya, saṅ­khā­rā­rammaṇaṃ saṅ­khā­rap­patiṭ­ṭhaṃ nandūpasecanaṃ
vuddhiṃ virūḷhiṃ vepullaṃ āpajjeyya.</p>
<p><a class="sc" id="3"></a>
<a id="p_13S3_239" class="ms"></a>
Yo, bhikkhave, evaṃ vadeyya: ‘ahamaññatra rūpā aññatra vedanāya aññatra saññāya
aññatra saṅkhārehi viññāṇassa āgatiṃ vā gatiṃ vā cutiṃ vā upapattiṃ vā vuddhiṃ
vā virūḷhiṃ vā vepullaṃ vā paññāpessāmī’ti, netaṃ ṭhānaṃ vijjati.</p>
<p><a class="sc" id="4"></a>
<a id="p_13S3_240" class="ms"></a>
Rūpadhātuyā ceva, bhikkhave, bhikkhuno rāgo pahīno hoti. Rāgassa pahānā
voc­chij­ja­tā­ramma­ṇaṃ patiṭṭhā viññāṇassa na hoti. Vedanādhātuyā ce …
saññādhātuyā ce … saṅ­khā­ra­dhātuyā ce … viññāṇadhātuyā ce, bhikkhave, bhikkhuno
rāgo pahīno hoti. Rāgassa pahānā voc­chij­ja­tā­ramma­ṇaṃ patiṭṭhā viññāṇassa na
hoti. Tadap­pa­tiṭṭhi­taṃ viññāṇaṃ avirūḷhaṃ anabhi­saṅ­khacca vimuttaṃ. Vimuttattā
ṭhitaṃ. Ṭhitattā santusitaṃ. Santusitattā na paritassati. Aparitassaṃ
paccattaññeva parinibbāyati. ‘Khīṇā jāti … pe … nāparaṃ itthattāyā’ti
pajānātī”ti.</p>
<p class="endsection">Dutiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Khan­dha­saṃ­yutta</span>
<span class="hidden">Maj­jhima­paṇṇā­saka</span>
<span class="hidden">Upayavagga</span>
<span class="hidden">Upayasutta</span>
</div>
</section>
<a class="previous" href="/pi/sn22.53">◀ Saṃyutta Nikāya  22.53</a><a class="top" href="#"> ▲ TOP </a><a class="next" href="/pi/sn22.55">Saṃyutta Nikāya  22.55 ▶</a>
</div>
</body>
</html>