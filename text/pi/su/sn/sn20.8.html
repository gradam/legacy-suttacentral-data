<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="sn20.8">
<article>
<div id="sn20.8" class="hgroup">
<p class="division">Saṃyutta Nikāya 20</p>
<p>1. Opammavagga</p>
<h1><span class="var" id="341" title="kaliṅgarūpadhānasuttaṃ (bj)">8. Kaliṅgarasutta</span></h1>
</div>
<p><a class="sc" id="1"></a>
<a id="p_12S2_1230" class="ms"></a>
<a class="msdiv" id="msdiv_230"></a>
<span class="evam">Evaṃ me sutaṃ—​</span>   ekaṃ samayaṃ bhagavā vesāliyaṃ viharati mahāvane kūṭāgārasālāyaṃ. Tatra kho
bhagavā bhikkhū āmantesi: “bhikkhavo”ti. “Bhadante”ti te bhikkhū bhagavato
paccassosuṃ. Bhagavā etadavoca:</p>
<p><a class="sc" id="2"></a>
<a class="pts1" id="pts2.268"></a>
<a id="p_12S2_1231" class="ms"></a>
“Kaliṅgarūpadhānā, bhikkhave, etarahi licchavī viharanti appamattā ātāpino
upāsanasmiṃ. Tesaṃ rājā māgadho ajātasattu vedehiputto na labhati otāraṃ na
labhati ārammaṇaṃ. Bhavissanti, bhikkhave, anāgatamaddhānaṃ licchavī <span class="var" title="sukhumā (mr)" id="note342">sukhumālā</span>
<span class="var" title="mudutalāhatthapādā (s1-3, km) | mudutaluṇahatthapādā (pts1-2)" id="note343">mudutalunahatthapādā</span> te mudukāsu seyyāsu <span class="var" title="tūlabimbohanādīsu (bj) | thūlabimbohanāsu (s1-3, km) | tulabimbohanāsu (pts1-2) | tūlabibbohanādīsu (mr)" id="note344">tūlabibbohanāsu</span> yāvasūriyuggamanā
seyyaṃ kappissanti. Tesaṃ rājā māgadho ajātasattu vedehiputto lacchati otāraṃ
lacchati ārammaṇaṃ.</p>
<p><a class="sc" id="3"></a>
<a id="p_12S2_1232" class="ms"></a>
Kaliṅgarūpadhānā, bhikkhave, etarahi bhikkhū viharanti appamattā ātāpino
padhānasmiṃ. Tesaṃ māro pāpimā na labhati otāraṃ na labhati ārammaṇaṃ.
Bhavissanti, bhikkhave, anāgatamaddhānaṃ bhikkhū sukhumā mudutalunahatthapādā.
Te mudukāsu seyyāsu tūlabibbohanāsu yāvasūriyuggamanā seyyaṃ kappissanti. Tesaṃ
māro pāpimā lacchati otāraṃ lacchati ārammaṇaṃ. Tasmātiha, bhikkhave, evaṃ
sikkhitabbaṃ: ‘kaliṅgarūpadhānā viharissāma appamattā ātāpino padhānasmin’ti.
Evañhi vo, bhikkhave, sikkhitabban”ti.</p>
<p class="endsection">Aṭṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Opammasaṃyutta</span>
<span class="hidden">Opammavagga</span>
<span class="hidden">Kūṭasutta</span>
</div>
</section>
<a class="previous" href="/pi/sn20.7">◀ Saṃyutta Nikāya  20.7</a><a class="top" href="#"> ▲ TOP </a><a class="next" href="/pi/sn20.9">Saṃyutta Nikāya  20.9 ▶</a>
</div>
</body>
</html>