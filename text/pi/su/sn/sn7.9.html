<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="sn7.9">
<article>
<div id="sn7.9" class="hgroup">
<p class="division">Saṃyutta Nikāya 7</p>
<p>1. Arahantavagga</p>
<h1>9. Sundarikasutta</h1>
</div>
<p>
<a class="sc" id="1"></a>
<a class="pts" id="pts1.359"></a>
<a id="p_12S1_1183" class="ms"></a>
<a class="msdiv" id="msdiv_195"></a>
Ekaṃ samayaṃ bhagavā kosalesu viharati sundarikāya nadiyā tīre. Tena kho pana
samayena sundarikabhāradvājo brāhmaṇo sundarikāya nadiyā tīre aggiṃ juhati,
aggihuttaṃ paricarati. Atha kho sundarikabhāradvājo brāhmaṇo aggiṃ juhitvā
aggihuttaṃ paricaritvā uṭṭhāyāsanā samantā catuddisā anuvilokesi: “ko nu kho
imaṃ habyasesaṃ bhuñjeyyā”ti? Addasā kho sundarikabhāradvājo brāhmaṇo
bhagavantaṃ aññatarasmiṃ rukkhamūle sasīsaṃ pārutaṃ nisinnaṃ. Disvāna vāmena
hatthena habyasesaṃ gahetvā dakkhiṇena hatthena kamaṇḍaluṃ gahetvā yena bhagavā
tenupasaṅkami. Atha kho bhagavā sundarikabhāradvājassa brāhmaṇassa padasaddena
sīsaṃ vivari. Atha kho sundarikabhāradvājo brāhmaṇo “muṇḍo ayaṃ bhavaṃ, muṇḍako
ayaṃ bhavan”ti tatova puna nivattitukāmo ahosi. Atha kho sundarikabhāradvājassa
brāhmaṇassa etadahosi: “muṇḍāpi hi idhekacce brāhmaṇā bhavanti; yannūnāhaṃ taṃ
upasaṅkamitvā jātiṃ puccheyyan”ti.</p>
<p>
<a class="sc" id="2"></a>
<a id="p_12S1_1184" class="ms"></a>
Atha kho sundarikabhāradvājo brāhmaṇo yena bhagavā tenupasaṅkami; upasaṅkamitvā
bhagavantaṃ etadavoca: “kiṃjacco bhavan”ti?</p>
<blockquote class="gatha">
<p>
<a class="sc" id="3"></a>
<a id="p_12S1_1185" class="ms"></a>
<span class="cross" title='[{"bm":"769-770","desc":"Pūraḷāsa (sundarikabhāradvāja) sutta","lang":"pi","uid":"snp3.4"}]'>^</span>

“Mā jātiṃ puccha caraṇañca puccha,<br>
Kaṭṭhā have jāyati jātavedo;<br>
Nīcākulīnopi muni dhitimā,<br>
Ājānīyo hoti hirīnisedho.
</p>
<p>
<a class="sc" id="4"></a>
<a id="p_12S1_1186" class="ms"></a>
Saccena danto damasā upeto,<br>
Vedantagū vusitabrahmacariyo;<br>
Yaññopanīto tamupavhayetha,<br>
Kālena so juhati dakkhiṇeyye”ti.
</p>
<p>
<a class="sc" id="5"></a>
<a class="pts" id="pts1.361"></a>
<a id="p_12S1_1187" class="ms"></a>
“Addhā suyiṭṭhaṃ suhutaṃ mama yidaṃ,<br>
Yaṃ tādisaṃ vedagumaddasāmi;<br>
Tumhādisānañhi adassanena,<br>
Añño jano bhuñjati habyasesan”ti.
</p>
</blockquote>
<p>
<a class="sc" id="6"></a>
<a id="p_12S1_1188" class="ms"></a>
“Bhuñjatu bhavaṃ gotamo. Brāhmaṇo bhavan”ti.</p>
<blockquote class="gatha">
<p>
<a class="sc" id="7"></a>
<a id="p_12S1_1189" class="ms"></a>
<span class="cross" title='[{"bm":"1","desc":"8. Aggikasutta","lang":"pi","uid":"sn7.8"},{"bm":"1","desc":"11. Kasibhāradvājasutta","lang":"pi","uid":"sn7.11"},{"bm":"107-108","desc":"Kasibhāradvājasutta","lang":"pi","uid":"snp1.4"},{"bm":"787-788","desc":"Pūraḷāsa (sundarikabhāradvāja) sutta","lang":"pi","uid":"snp3.4"},{"bm":"1","desc":"9 Gāthābhigītabhojanakathāpañha","lang":"pi","uid":"mi5.5.9"}]'>^</span>

“Gāthābhigītaṃ me abhojaneyyaṃ,<br>
Sampassataṃ brāhmaṇa nesa dhammo;<br>
Gāthābhigītaṃ panudanti buddhā,<br>
Dhamme sati brāhmaṇa vuttiresā.
</p>
<p>
<a class="sc" id="8"></a>
<a id="p_12S1_1190" class="ms"></a>
Aññena ca kevalinaṃ mahesiṃ,<br>
Khīṇāsavaṃ kukkuccavūpasantaṃ;<br>
Annena pānena upaṭṭhahassu,<br>
Khettañhi taṃ puññapekkhassa hotī”ti.
</p>
</blockquote>
<p>
<a class="sc" id="9"></a>
<a class="pts" id="pts1.362"></a>
<a id="p_12S1_1191" class="ms"></a>
“Atha kassa cāhaṃ, bho gotama, imaṃ habyasesaṃ dammī”ti? “Na khvāhaṃ, brāhmaṇa,
passāmi sadevake loke samārake sabrahmake sassamaṇabrāhmaṇiyā pajāya
sadevamanussāya yasseso habyaseso bhutto sammā pariṇāmaṃ gaccheyya aññatra,
brāhmaṇa, tathāgatassa vā tathāgatasāvakassa vā. Tena hi tvaṃ, brāhmaṇa, taṃ
habyasesaṃ appaharite vā chaḍḍehi appāṇake vā udake opilāpehī”ti.</p>
<p>
<a class="sc" id="10"></a>
<a class="pts" id="pts1.363"></a>
<a id="p_12S1_1192" class="ms"></a>
Atha kho sundarikabhāradvājo brāhmaṇo taṃ habyasesaṃ appāṇake udake opilāpesi.
Atha kho so habyaseso udake pakkhitto cicciṭāyati ciṭiciṭāyati sandhūpāyati
sampadhūpāyati. Seyyathāpi nāma <span class="var" title='[{"eds":["mr"],"var":"loho "}]'>phālo</span> <span class="var" title='[{"eds":["bj","s1","s2","s3","km","pts1","pts2"],"var":"divasasantatto "}]'>divasaṃsantatto</span> udake pakkhitto
cicciṭāyati ciṭiciṭāyati sandhūpāyati sampadhūpāyati; evameva so habyaseso
udake pakkhitto cicciṭāyati ciṭiciṭāyati sandhūpāyati sampadhūpāyati.</p>
<p>
<a class="sc" id="11"></a>
<a id="p_12S1_1193" class="ms"></a>
Atha kho sundarikabhāradvājo brāhmaṇo saṃviggo lomahaṭṭhajāto yena bhagavā
tenupasaṅkami; upasaṅkamitvā ekamantaṃ aṭṭhāsi. Ekamantaṃ ṭhitaṃ kho
sundarikabhāradvājaṃ brāhmaṇaṃ bhagavā gāthāhi ajjhabhāsi: </p>
<blockquote class="gatha">
<p>
<a class="sc" id="12"></a>
<a id="p_12S1_1194" class="ms"></a>
“Mā brāhmaṇa dāru samādahāno,<br>
Suddhiṃ amaññi bahiddhā hi etaṃ;<br>
Na hi tena suddhiṃ kusalā vadanti,<br>
Yo bāhirena parisuddhimicche.
</p>
<p>
<a class="sc" id="13"></a>
<a id="p_12S1_1195" class="ms"></a>
Hitvā ahaṃ brāhmaṇa dārudāhaṃ,<br>
<span class="var" title='[{"eds":["bj","s1","s2","s3","km","pts1"],"var":"ajjhattameva jalayāmi "}]'>Ajjhattamevujjalayāmi</span> jotiṃ;<br>
Niccagginī niccasamāhitatto,<br>
Arahaṃ ahaṃ brahmacariyaṃ carāmi.
</p>
<p>
<a class="sc" id="14"></a>
<a class="pts" id="pts1.364"></a>
<a id="p_12S1_1196" class="ms"></a>
<span class="cross" title='[{"bm":"155","desc":"Pucchāniddesa","lang":"pi","uid":"cnd5"}]'>^</span>

Māno hi te brāhmaṇa khāribhāro,<br>
Kodho dhumo bhasmani mosavajjaṃ;<br>
Jivhā sujā hadayaṃ jotiṭhānaṃ,<br>
Attā sudanto purisassa joti.
</p>
<p>
<a class="sc" id="15"></a>
<a id="p_12S1_1197" class="ms"></a>
Dhammo rahado brāhmaṇa sīlatittho,<br>
Anāvilo sabbhi sataṃ pasattho;<br>
Yattha have vedaguno sinātā,<br>
<span class="var" title='[{"eds":["pts1","mr"],"var":"anallīnagattāva "}]'>Anallagattāva</span> taranti pāraṃ.
</p>
<p>
<a class="sc" id="16"></a>
<a class="pts" id="pts1.170"></a>
<a id="p_12S1_1198" class="ms"></a>
Saccaṃ dhammo saṃyamo brahmacariyaṃ,<br>
Majjhe sitā brāhmaṇa brahmapatti;<br>
Sa tujjubhūtesu namo karohi,<br>
Tamahaṃ naraṃ dhammasārīti brūmī”ti.
</p>
</blockquote>
<p>
<a class="sc" id="17"></a>
<a id="p_12S1_1199" class="ms"></a>
Evaṃ vutte, sundarikabhāradvājo brāhmaṇo bhagavantaṃ etadavoca: “abhikkantaṃ,
bho gotama … pe … aññataro ca panāyasmā bhāradvājo arahataṃ ahosīti.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Brāhmaṇasaṃyutta</span>
<span class="hidden">Arahantavagga</span>
<span class="hidden">Dhanañjānīsutta</span>
</div>
</section>
<a class="previous" href="/pi/sn7.8">◀ Saṃyutta Nikāya  7.8</a><a class="top" href="#"> ▲ TOP </a><a class="next" href="/pi/sn7.10">Saṃyutta Nikāya  7.10 ▶</a>
</div>
</body>
</html>