<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn52.7">
<article>
<div class="hgroup">
<p class="division">Saṃyutta Nikāya 52</p>
<p>1. Rahogatavagga</p>
<h1><span class="var" title="taṇ­hak­kha­ya­suttaṃ (bj) | taṇhakkhaya (pts1)" id="note338">7. Taṇ­hāk­kha­ya­sutta</span></h1>
</div>
<p><a class="sc" id="1"></a><a class="pts" id="pts5.300"></a><a class="ms" id="p_14S5_1575"></a><a class="msdiv" id="msdiv905"></a>Sāvatthi­nidānaṃ. Tatra kho āyasmā anuruddho bhikkhū āmantesi: “āvuso bhikkhavo”ti. “Āvuso”ti kho te bhikkhū āyasmato anuruddhassa paccassosuṃ. Āyasmā anuruddho etadavoca:</p>
<p><a class="sc" id="2"></a><a class="ms" id="p_14S5_1576"></a>“Cattārome, āvuso, satipaṭṭhānā bhāvitā bahulīkatā <span class="var" title="taṇhakkhayāya (bj, s1-3, pts1)" id="note339">taṇhākkhayāya</span> saṃvattanti. Katame cattāro? Idhāvuso, bhikkhu kāye kāyānupassī viharati … pe … vedanāsu … pe … citte … pe … dhammesu dhammānupassī viharati ātāpī sampajāno satimā, vineyya loke abhij­jhā­do­manas­saṃ—ime kho, āvuso, cattāro satipaṭṭhānā bhāvitā bahulīkatā taṇhākkhayāya saṃvattantī”ti.</p>
<p class="endsection">Sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Anu­ruddha­saṃ­yutta</span>
<span class="hidden">Rahogatavagga</span>
<span class="hidden">Paṭha­ma­raho­gata­sutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>