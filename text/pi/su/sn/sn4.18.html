<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="sn4.18">
<article>
<div id="sn4.18" class="hgroup">
<p class="division">Saṃyutta Nikāya 4</p>
<p>2. Dutiyavagga</p>
<h1>18. Piṇḍasutta</h1>
</div>
<p>
<a class="sc" id="1"></a>
<a class="pts" id="pts1.253"></a>
<a id="p_12S1_858" class="ms"></a>
<a class="msdiv" id="msdiv_154"></a>
Ekaṃ samayaṃ bhagavā magadhesu viharati pañcasālāyaṃ brāhmaṇagāme. <span class="cross" title='[{"bm":"1","desc":"5 Buddhalābhantarāyapañha","lang":"pi","uid":"mi5.2.5"}]'>^</span>Tena kho
pana samayena pañcasālāyaṃ brāhmaṇagāme kumārikānaṃ pāhunakāni bhavanti. Atha
kho bhagavā pubbaṇhasamayaṃ nivāsetvā pattacīvaramādāya pañcasālaṃ
brāhmaṇagāmaṃ piṇḍāya pāvisi. Tena kho pana samayena pañcasāleyyakā
brāhmaṇagahapatikā mārena pāpimatā anvāviṭṭhā bhavanti: “mā samaṇo gotamo
piṇḍamalatthā”ti.</p>
<p>
<a class="sc" id="2"></a>
<a id="p_12S1_859" class="ms"></a>
Atha kho bhagavā yathādhotena pattena pañcasālaṃ brāhmaṇagāmaṃ piṇḍāya pāvisi
<span class="var" title='[{"note":"?","var":"yathādhotena "}]'>tathādhotena</span> pattena paṭikkami. Atha kho māro pāpimā yena bhagavā
tenupasaṅkami; upasaṅkamitvā bhagavantaṃ etadavoca: “api tvaṃ, samaṇa,
piṇḍamalatthā”ti? “Tathā nu tvaṃ, pāpima, akāsi yathāhaṃ piṇḍaṃ na
labheyyan”ti. “Tena hi, bhante, bhagavā dutiyampi pañcasālaṃ brāhmaṇagāmaṃ
piṇḍāya pavisatu. Tathāhaṃ karissāmi yathā bhagavā piṇḍaṃ lacchatī”ti.</p>
<blockquote class="gatha">
<p>
<a class="sc" id="3"></a>
<a class="pts" id="pts1.254"></a>
<a id="p_12S1_860" class="ms"></a>
“Apuññaṃ pasavi māro,<br>
āsajja naṃ tathāgataṃ;<br>
Kiṃ nu maññasi pāpima,<br>
na me pāpaṃ vipaccati.
</p>
<p>
<a class="sc" id="4"></a>
<a id="p_12S1_861" class="ms"></a>
Susukhaṃ vata jīvāma,<br>
yesaṃ no natthi kiñcanaṃ;<br>
Pītibhakkhā bhavissāma,<br>
devā ābhassarā yathā”ti.
</p>
</blockquote>
<p>
<a class="sc" id="5"></a>
<a id="p_12S1_862" class="ms"></a>
Atha kho māro pāpimā “jānāti maṃ bhagavā, jānāti maṃ sugato”ti dukkhī dummano
tatthevantaradhāyīti.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Mārasaṃyutta</span>
<span class="hidden">Dutiyavagga</span>
<span class="hidden">Pāsāṇasutta</span>
</div>
</section>
<a class="previous" href="/pi/sn4.17">◀ Saṃyutta Nikāya  4.17</a><a class="top" href="#"> ▲ TOP </a><a class="next" href="/pi/sn4.19">Saṃyutta Nikāya  4.19 ▶</a>
</div>
</body>
</html>