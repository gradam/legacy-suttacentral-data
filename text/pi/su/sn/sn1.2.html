<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn1.2">
<article>
<div id="sn1.2" class="hgroup">
<p class="division">Saṃyutta Nikāya 1</p>
<p>1. Naḷavagga</p>
<h1>2. Nimokkhasutta</h1>
</div>
<p><a class="sc" id="1"></a>
<a class="pts1" id="pts1.2"></a>
<a class="pts2" id="pts1.3"></a>
<a id="p_12S1_5" class="ms"></a>
<a class="msdiv" id="msdiv_2"></a>
Sāvatthi­nidānaṃ. Atha kho aññatarā devatā abhikkantāya rattiyā abhikkan­ta­vaṇṇā
kevalakappaṃ jetavanaṃ obhāsetvā yena bhagavā tenupasaṅkami; upasaṅkamitvā
bhagavantaṃ abhivādetvā ekamantaṃ aṭṭhāsi. Ekamantaṃ ṭhitā kho sā devatā
bhagavantaṃ etadavoca: </p>
<p><a class="sc" id="2"></a>
<a id="p_12S1_6" class="ms"></a>
“Jānāsi no tvaṃ, mārisa, sattānaṃ nimokkhaṃ pamokkhaṃ vivekan”ti?</p>
<p><a class="sc" id="3"></a>
<a id="p_12S1_7" class="ms"></a>
“Jānāmi khvāhaṃ, āvuso, sattānaṃ nimokkhaṃ pamokkhaṃ vivekan”ti.</p>
<p><a class="sc" id="4"></a>
<a id="p_12S1_8" class="ms"></a>
“Yathākathaṃ pana tvaṃ, mārisa, jānāsi sattānaṃ nimokkhaṃ pamokkhaṃ
vivekan”ti?</p>
<blockquote class="gatha">
<p><a class="sc" id="5"></a>
<a class="pts2" id="pts1.4"></a>
<a id="p_12S1_9" class="ms"></a>
“<span class="var" title="nandi­bhava­parik­khayā (s1-3, km)" id="note2">Nandī­bhava­parik­khayā</span>,<br>
Saññā­viñ­ñā­ṇa­saṅ­khayā;<br>
Vedanānaṃ nirodhā upasamā,<br>
Evaṃ khvāhaṃ āvuso jānāmi;<br>
Sattānaṃ nimokkhaṃ pamokkhaṃ vivekan”ti.
</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Devatāsaṃyutta</span>
<span class="hidden">Naḷavagga</span>
<span class="hidden">Ogha­taraṇa­sutta</span>
</div>
</section>
<a class="previous" href="/pi/sn1.1">◀ Saṃyutta Nikāya  1.1</a><a class="top" href="#"> ▲ TOP </a><a class="next" href="/pi/sn1.3">Saṃyutta Nikāya  1.3 ▶</a>
</div>
</body>
</html>