<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="sn12.55">
<article>
<div id="sn12.55" class="hgroup">
<p class="division">Saṃyutta Nikāya 12</p>
<p>6. Dukkhavagga</p>
<h1>55. Mahārukkhasutta</h1>
</div>
<p>
<a class="sc" id="1"></a>
<a id="p_12S2_403" class="ms"></a>
<a class="msdiv" id="msdiv_55"></a>
Sāvatthiyaṃ viharati. “Upādāniyesu, bhikkhave, dhammesu assādānupassino
viharato taṇhā pavaḍḍhati. Taṇhāpaccayā upādānaṃ; upādānapaccayā bhavo … pe …
evametassa kevalassa dukkhakkhandhassa samudayo hoti.</p>
<p>
<a class="sc" id="2"></a>
<a id="p_12S2_404" class="ms"></a>
<span class="cross" title='[{"bm":"321","desc":"6 Sāsanapaṭṭhāna","lang":"pi","uid":"ne6"}]'>^</span>

Seyyathāpi, bhikkhave, mahārukkho. Tassa yāni ceva mūlāni adhogamāni, yāni ca
tiriyaṅgamāni, sabbāni tāni uddhaṃ ojaṃ abhiharanti. Evañhi so, bhikkhave,
mahārukkho tadāhāro tadupādāno ciraṃ dīghamaddhānaṃ tiṭṭheyya. Evameva kho,
bhikkhave, upādāniyesu dhammesu assādānupassino viharato taṇhā pavaḍḍhati.
Taṇhāpaccayā upādānaṃ … pe … evametassa kevalassa dukkhakkhandhassa samudayo
hoti.</p>
<p>
<a class="sc" id="3"></a>
<a class="pts" id="pts2.88"></a>
<a id="p_12S2_405" class="ms"></a>
Upādāniyesu, bhikkhave, dhammesu ādīnavānupassino viharato taṇhā nirujjhati.
Taṇhānirodhā upādānanirodho; upādānanirodhā bhavanirodho … pe … evametassa
kevalassa dukkhakkhandhassa nirodho hoti.</p>
<p>
<a class="sc" id="4"></a>
<a id="p_12S2_406" class="ms"></a>
<span class="cross" title='[{"bm":"321","desc":"6 Sāsanapaṭṭhāna","lang":"pi","uid":"ne6"}]'>^</span>

Seyyathāpi, bhikkhave, mahārukkho. Atha puriso āgaccheyya <span class="var" title='[{"note":"aññattha","var":"kudālapiṭakaṃ "}]'>kuddālapiṭakaṃ</span> ādāya.
So taṃ rukkhaṃ mūle chindeyya, <span class="var" title='[{"note":"sī , syā1-3 27Ne:931","var":"mūle chetvā "},{"eds":["pts1","pts2"],"var":"mūlena chetvā "}]'>mūlaṃ chinditvā</span> <span class="var" title='[{"eds":["s2","s3"],"var":"palikhaneyya "},{"eds":["pts1","pts2","mr"],"var":"paliṃ khaṇeyya "}]'>palikhaṇeyya</span>, palikhaṇitvā
mūlāni uddhareyya antamaso usīranāḷimattānipi. So taṃ rukkhaṃ khaṇḍākhaṇḍikaṃ
chindeyya, khaṇḍākhaṇḍikaṃ chinditvā phāleyya, phāletvā sakalikaṃ sakalikaṃ
kareyya, sakalikaṃ sakalikaṃ karitvā vātātape visoseyya; vātātape visosetvā
agginā ḍaheyya, agginā ḍahetvā masiṃ kareyya, masiṃ karitvā mahāvāte vā
<span class="var" title='[{"eds":["bj","pts1","pts2"],"var":"opuneyya "},{"eds":["s1","s2","s3","km","mr"],"var":"ophuneyya "}]'>ophuṇeyya</span> nadiyā vā sīghasotāya pavāheyya. Evañhi so, bhikkhave, mahārukkho
ucchinnamūlo assa tālāvatthukato <span class="var" title='[{"eds":["bj"],"var":"anabhāvakato "},{"eds":["s1","s2","s3","km"],"var":"anabhāvaṅgato "},{"note":"ka-sī, cha1-2"}]'>anabhāvaṃkato</span> āyatiṃ anuppādadhammo. Evameva
kho, bhikkhave, upādāniyesu dhammesu ādīnavānupassino viharato taṇhā
nirujjhati. Taṇhānirodhā upādānanirodho; upādānanirodhā bhavanirodho … pe …
evametassa kevalassa dukkhakkhandhassa nirodho hotī”ti.</p>
<p class="endsection">Pañcamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Nidānasaṃyutta</span>
<span class="hidden">Dukkhavagga</span>
<span class="hidden">Parivīmaṃsanasutta</span>
</div>
</section>
<a class="previous" href="/pi/sn12.54">◀ Saṃyutta Nikāya  12.54</a><a class="top" href="#"> ▲ TOP </a><a class="next" href="/pi/sn12.56">Saṃyutta Nikāya  12.56 ▶</a>
</div>
</body>
</html>