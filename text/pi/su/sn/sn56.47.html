<!DOCTYPE html>
<html data-prev="sn56.46" data-next="sn56.48">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn56.47">
<article>
<div id="sn56.47" class="hgroup">
<p class="division">Saṃyutta Nikāya 56</p>
<p>5. Papātavagga</p>
<h1><span class="var" id="note572" title="chiggalasuttaṃ (bj) | chiggaḷa 2 (pts1)">47. Paṭha­ma­chig­gaḷa­yuga­sutta</span></h1>
</div>
<p><a class="sc" id="1"></a>
<a class="pts1" id="pts5.456"></a>
<a id="p_14S5_2390" class="ms"></a>
<a class="msdiv" id="msdiv_1117"></a>
“Seyyathāpi, bhikkhave, puriso mahāsamudde <span class="var" title="ekacchiggalaṃ (bj)" id="note573">ekacchiggaḷaṃ</span> yugaṃ pakkhipeyya.
Tatrāpissa kāṇo kacchapo. So vassasatassa vassasatassa accayena sakiṃ sakiṃ
ummujjeyya. Taṃ kiṃ maññatha, bhikkhave, api nu kho kāṇo kacchapo vassasatassa
vassasatassa accayena sakiṃ sakiṃ ummujjanto amusmiṃ ekacchiggaḷe yuge gīvaṃ
paveseyyā”ti? “Yadi nūna, bhante, kadāci karahaci dīghassa addhuno
accayenā”ti.</p>
<p><span class="cross" title="^mi5.4.7#1 [Kusa­lā­kusa­la­sama­visama­pañha]" id="note574">^</span>
<a class="sc" id="2"></a>
<a id="p_14S5_2391" class="ms"></a>
“Khippataraṃ kho so, bhikkhave, kāṇo kacchapo vassasatassa vassasatassa
accayena sakiṃ sakiṃ ummujjanto amusmiṃ ekacchiggaḷe yuge gīvaṃ paveseyya, na
tvevāhaṃ, bhikkhave, sakiṃ <span class="var" title="vinipātaṃ gatena bālena (si) | vinītagatena bahulena (mr)" id="note575">vinipātagatena bālena</span> manussattaṃ vadāmi.</p>
<p><a class="sc" id="3"></a>
<a id="p_14S5_2392" class="ms"></a>
Taṃ kissa hetu? Na hettha, bhikkhave, atthi dhammacariyā, samacariyā,
kusalakiriyā, puññakiriyā. Añña­mañña­khā­dikā ettha, bhikkhave, vattati
dubbalakhādikā. Taṃ kissa hetu? Adiṭṭhattā, bhikkhave, catunnaṃ ariyasaccānaṃ.
Katamesaṃ catunnaṃ? Dukkhassa ariyasaccassa … pe … duk­kha­nirodha­gāminiyā
paṭipadāya ariyasaccassa.</p>
<p><a class="sc" id="4"></a>
<a id="p_14S5_2393" class="ms"></a>
Tasmātiha, bhikkhave, ‘idaṃ dukkhan’ti yogo karaṇīyo … pe … ‘ayaṃ
duk­kha­nirodha­gāminī paṭipadā’ti yogo karaṇīyo”ti.</p>
<p class="endsection">Sattamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Saccasaṃyutta</span>
<span class="hidden">Papātavagga</span>
<span class="hidden">Lokacintāsutta</span>
</div>
</section>
<a class="previous" href="/pi/sn56.46">◀ Saṃyutta Nikāya  56.46</a><a class="top" href="#"> ▲ TOP </a><a class="next" href="/pi/sn56.48">Saṃyutta Nikāya  56.48 ▶</a>
</div>
</body>
</html>