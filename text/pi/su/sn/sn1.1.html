<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="sn1.1">
<article>
<div id="sn1.1" class="hgroup">
<p class="division">Saṃyutta Nikāya 1</p>
<p>1. Naḷavagga</p>
<h1>1. Oghataraṇasutta</h1>
</div>
<p>
<a class="sc" id="1"></a>
<a class="pts" id="pts1.1"></a>
<a id="p_12S1_2" class="ms"></a>
<a class="msdiv" id="msdiv_1"></a>
<span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.
Atha kho aññatarā devatā abhikkantāya rattiyā abhikkantavaṇṇā kevalakappaṃ
jetavanaṃ obhāsetvā yena bhagavā tenupasaṅkami; upasaṅkamitvā bhagavantaṃ
abhivādetvā ekamantaṃ aṭṭhāsi. Ekamantaṃ ṭhitā kho sā devatā bhagavantaṃ
etadavoca: “kathaṃ nu tvaṃ, mārisa, oghamatarī”ti? “Appatiṭṭhaṃ khvāhaṃ, āvuso,
anāyūhaṃ oghamatarin”ti. “Yathākathaṃ pana tvaṃ, mārisa, appatiṭṭhaṃ anāyūhaṃ
oghamatarī”ti? “Yadāsvāhaṃ, āvuso, santiṭṭhāmi tadāssu saṃsīdāmi; yadāsvāhaṃ,
āvuso, āyūhāmi tadāssu <span class="var" title='[{"eds":["s1","s2","s3","km","mr"],"var":"nivuyhāmi "}]'>nibbuyhāmi</span>. Evaṃ khvāhaṃ, āvuso, appatiṭṭhaṃ anāyūhaṃ
oghamatarin”ti.</p>
<blockquote class="gatha">
<p>
<a class="sc" id="2"></a>
<a id="p_12S1_3" class="ms"></a>
“Cirassaṃ vata passāmi,<br>
brāhmaṇaṃ parinibbutaṃ;<br>
Appatiṭṭhaṃ anāyūhaṃ,<br>
tiṇṇaṃ loke visattikan”ti.
</p>
</blockquote>
<p>
<a class="sc" id="3"></a>
<a id="p_12S1_4" class="ms"></a>
Idamavoca sā devatā. Samanuñño satthā ahosi. Atha kho sā devatā: “samanuñño me
satthā”ti bhagavantaṃ abhivādetvā padakkhiṇaṃ katvā tatthevantaradhāyīti.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Devatāsaṃyutta</span>
<span class="hidden">Naḷavagga</span>
<span class="hidden">Oghataraṇasutta</span>
</div>
</section>
<a class="top" href="#"> ▲ TOP </a><a class="next" href="/pi/sn1.2">Saṃyutta Nikāya  1.2 ▶</a>
</div>
</body>
</html>