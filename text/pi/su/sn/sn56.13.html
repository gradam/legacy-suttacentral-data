<!DOCTYPE html>
<html data-prev="sn56.12" data-next="sn56.14">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn56.13">
<article>
<div id="sn56.13" class="hgroup">
<p class="division">Saṃyutta Nikāya 56</p>
<p>2. Dhamma­cakkap­pa­vat­ta­na­vagga</p>
<h1>13. Khandhasutta</h1>
</div>
<p><a class="sc" id="1"></a>
<a id="p_14S5_2226" class="ms"></a>
<a class="msdiv" id="msdiv_1083"></a>
“Cattārimāni, bhikkhave, ariyasaccāni. Katamāni cattāri? Dukkhaṃ ariyasaccaṃ,
<span class="var" title="dukkhasamudayo ariyasaccaṃ dukkhanirodho ariyasaccaṃ (bj, s1-3)" id="note526">duk­kha­sa­muda­yaṃ ariyasaccaṃ, dukkhanirodhaṃ ariyasaccaṃ</span> duk­kha­nirodha­gāminī
paṭipadā ariyasaccaṃ.</p>
<p><a class="sc" id="2"></a>
<a id="p_14S5_2227" class="ms"></a>
Katamañca, bhikkhave, dukkhaṃ ariyasaccaṃ? ‘Pañcu­pādā­nak­khan­dhā’ tissa
vacanīyaṃ, <span class="var" title="katame pañca? seyyathīdaṃ (bj) | katame pañca (s1-3, km) | seyyathīdaṃ (pts1)" id="note527">seyyathidaṃ</span>–  rūpupā­dā­nak­khan­dho … pe … viñ­ñāṇupā­dā­nak­khan­dho. Idaṃ
vuccati, bhikkhave, dukkhaṃ ariyasaccaṃ.</p>
<p><a class="sc" id="3"></a>
<a id="p_14S5_2228" class="ms"></a>
Katamañca, bhikkhave, duk­kha­sa­muda­yaṃ ariyasaccaṃ? Yāyaṃ taṇhā ponobbhavikā
nandi­rāga­saha­gatā tatra­tat­rā­bhinan­dinī, seyyathidaṃ–  kāmataṇhā, bhavataṇhā,
vibhavataṇhā. Idaṃ vuccati, bhikkhave, duk­kha­sa­muda­yaṃ ariyasaccaṃ.</p>
<p><a class="sc" id="4"></a>
<a id="p_14S5_2229" class="ms"></a>
Katamañca, bhikkhave, dukkhanirodhaṃ ariyasaccaṃ? Yo tassāyeva taṇhāya
asesa­virāga­nirodho cāgo paṭinissaggo mutti anālayo–  idaṃ vuccati, bhikkhave,
dukkhanirodhaṃ ariyasaccaṃ.</p>
<p><a class="sc" id="5"></a>
<a class="pts1" id="pts5.426"></a>
<a id="p_14S5_2230" class="ms"></a>
Katamañca, bhikkhave, duk­kha­nirodha­gāminī paṭipadā ariyasaccaṃ? Ayameva ariyo
aṭṭhaṅgiko maggo, seyyathidaṃ–  sammādiṭṭhi … pe … sammāsamādhi–  idaṃ vuccati,
bhikkhave, duk­kha­nirodha­gāminī paṭipadā ariyasaccaṃ. Imāni kho, bhikkhave,
cattāri ariyasaccāni.</p>
<p><a class="sc" id="6"></a>
<a id="p_14S5_2231" class="ms"></a>
Tasmātiha, bhikkhave, ‘idaṃ dukkhan’ti yogo karaṇīyo … pe … ‘ayaṃ
duk­kha­nirodha­gāminī paṭipadā’ti yogo karaṇīyo”ti.</p>
<p class="endsection">Tatiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Saccasaṃyutta</span>
<span class="hidden">Dhamma­cakkap­pa­vat­ta­na­vagga</span>
<span class="hidden">Dhamma­cakkap­pa­vat­ta­na­sutta</span>
</div>
</section>
<a class="previous" href="/pi/sn56.12">◀ Saṃyutta Nikāya  56.12</a><a class="top" href="#"> ▲ TOP </a><a class="next" href="/pi/sn56.14">Saṃyutta Nikāya  56.14 ▶</a>
</div>
</body>
</html>