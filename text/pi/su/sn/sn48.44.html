<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="sn48.44">
<article>
<div id="sn48.44" class="hgroup">
<p class="division">Saṃyutta Nikāya 48</p>
<p>5. Jarāvagga</p>
<h1>44. Pubbakoṭṭhakasutta</h1>
</div>
<p>
<a class="sc" id="1"></a>
<a id="p_14S5_1158" class="ms"></a>
<a class="msdiv" id="msdiv_514"></a>
<span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati pubbakoṭṭhake. Tatra kho bhagavā
āyasmantaṃ sāriputtaṃ āmantesi: “<span class="var" title='[{"eds":["bj","pts1"],"var":"saddahāsi "}]'>saddahasi</span> tvaṃ, sāriputta–  saddhindriyaṃ
bhāvitaṃ bahulīkataṃ amatogadhaṃ hoti amataparāyaṇaṃ amatapariyosānaṃ … pe …
paññindriyaṃ bhāvitaṃ bahulīkataṃ amatogadhaṃ hoti amataparāyaṇaṃ
amatapariyosānan”ti?</p>
<p>
<a class="sc" id="2"></a>
<a class="pts" id="pts5.221"></a>
<a id="p_14S5_1159" class="ms"></a>
“Na khvāhaṃ ettha, bhante, bhagavato saddhāya gacchāmi–  saddhindriyaṃ … pe …
paññindriyaṃ bhāvitaṃ bahulīkataṃ amatogadhaṃ hoti amataparāyaṇaṃ
amatapariyosānaṃ. Yesañhetaṃ, bhante, aññātaṃ assa adiṭṭhaṃ aviditaṃ
asacchikataṃ <span class="var" title='[{"eds":["si","s1","s2","s3","km","mr"],"var":"apassitaṃ "},{"eds":["pts1"],"var":"aphusitaṃ "}]'>aphassitaṃ</span> paññāya, te tattha paresaṃ saddhāya gaccheyyuṃ– 
saddhindriyaṃ … pe … paññindriyaṃ bhāvitaṃ bahulīkataṃ amatogadhaṃ hoti
amataparāyaṇaṃ amatapariyosānaṃ. Yesañca kho etaṃ, bhante, ñātaṃ diṭṭhaṃ
viditaṃ sacchikataṃ phassitaṃ paññāya, nikkaṅkhā te tattha nibbicikicchā– 
saddhindriyaṃ … pe … paññindriyaṃ bhāvitaṃ bahulīkataṃ amatogadhaṃ hoti
amataparāyaṇaṃ amatapariyosānaṃ. Mayhañca kho etaṃ, bhante, ñātaṃ diṭṭhaṃ
viditaṃ sacchikataṃ phassitaṃ paññāya. Nikkaṅkhvāhaṃ tattha nibbicikiccho
saddhindriyaṃ … pe … paññindriyaṃ bhāvitaṃ bahulīkataṃ amatogadhaṃ hoti
amataparāyaṇaṃ amatapariyosānan”ti.</p>
<p>
<a class="sc" id="3"></a>
<a class="pts" id="pts5.222"></a>
<a id="p_14S5_1160" class="ms"></a>
“Sādhu sādhu, sāriputta. Yesañhetaṃ, sāriputta, aññātaṃ assa adiṭṭhaṃ aviditaṃ
asacchikataṃ aphassitaṃ paññāya, te tattha paresaṃ saddhāya gaccheyyuṃ– 
saddhindriyaṃ bhāvitaṃ bahulīkataṃ amatogadhaṃ hoti amataparāyaṇaṃ
amatapariyosānaṃ … pe … paññindriyaṃ bhāvitaṃ bahulīkataṃ amatogadhaṃ hoti
amataparāyaṇaṃ amatapariyosānaṃ. Yesañca kho etaṃ, sāriputta, ñātaṃ diṭṭhaṃ
viditaṃ sacchikataṃ phassitaṃ paññāya, nikkaṅkhā te tattha nibbicikicchā– 
saddhindriyaṃ bhāvitaṃ bahulīkataṃ amatogadhaṃ hoti amataparāyaṇaṃ
amatapariyosānaṃ … pe … paññindriyaṃ bhāvitaṃ bahulīkataṃ amatogadhaṃ hoti
amataparāyaṇaṃ amatapariyosānan”ti.</p>
<p class="endsection">Catutthaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Indriyasaṃyutta</span>
<span class="hidden">Jarāvagga</span>
<span class="hidden">Jarādhammasutta</span>
</div>
</section>
<a class="previous" href="/pi/sn48.43">◀ Saṃyutta Nikāya  48.43</a><a class="top" href="#"> ▲ TOP </a><a class="next" href="/pi/sn48.45">Saṃyutta Nikāya  48.45 ▶</a>
</div>
</body>
</html>