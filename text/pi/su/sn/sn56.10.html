<!DOCTYPE html>
<html data-prev="sn56.9" data-next="sn56.11">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn56.10">
<article>
<div class="hgroup">
<p class="division">Saṃyutta Nikāya 56</p>
<p>1. Samādhivagga</p>
<h1><span class="var" id="note511" title="kathā (pts1)">10. Tiracchā­na­kathā­sutta</span></h1>
</div>
<p><a class="sc" id="1"></a><a class="pts" id="pts5.420"></a><a id="p_14S5_2199" class="ms"></a><a class="msdiv" id="msdiv_1080"></a>“Mā, bhikkhave, anekavihitaṃ tiracchā­na­kathaṃ katheyyātha, seyyathidaṃ–<span class="cross" title="^pi-tv-bu-vb-pc85#1 [Pācittiyā 85: Vikāla­gāmap­pa­visa­na­sikkhā­pada] | ^dn1#41 [Brahma­jāla­sutta/2.2. Majjhimasīla] | ^dn2#64 [Sāmañ­ña­phala­sutta/4.3.1.2. Majjhimasīla] | ^mn76#1 [Sandakasutta] | ^an10.69#1 [69. Paṭha­ma­ka­thāvat­thu­sutta] | 10M.A:631" id="note512">*</span> 
rājakathaṃ corakathaṃ ­mahā­matta­kathaṃ senākathaṃ, bhayakathaṃ yuddhakathaṃ,
annakathaṃ pānakathaṃ vatthakathaṃ sayanakathaṃ mālākathaṃ gandhakathaṃ,
ñātikathaṃ yānakathaṃ gāmakathaṃ nigamakathaṃ nagarakathaṃ <span class="var" title="itthikathaṃ purisakathaṃ (bj, pts1, mr) | itthīkathaṃ purisakathaṃ (s1-3, km)" id="note513">janapadakathaṃ
itthikathaṃ</span> <span class="var" title="surākathaṃ (si, s1-3)" id="note514">sūrakathaṃ</span> visikhākathaṃ kum­bhaṭ­ṭhā­na­kathaṃ, pubba­peta­kathaṃ
nānattakathaṃ, lokakkhāyikaṃ samud­dak­khā­yi­kaṃ iti­bhavā­bhava­kathaṃ iti vā. Taṃ
kissa hetu? Nesā, bhikkhave, kathā atthasaṃhitā nādib­rahma­cari­yakā na nibbidāya
na virāgāya na nirodhāya na upasamāya na abhiññāya na sambodhāya na nibbānāya
saṃvattati.</p>
<p><a class="sc" id="2"></a><a id="p_14S5_2200" class="ms"></a>Kathentā ca kho tumhe, bhikkhave, ‘idaṃ dukkhan’ti katheyyātha, ‘ayaṃ
dukkhasamudayo’ti katheyyātha, ‘ayaṃ dukkhanirodho’ti katheyyātha, ‘ayaṃ
duk­kha­nirodha­gāminī paṭipadā’ti katheyyātha. Taṃ kissa hetu? Esā, bhikkhave,
kathā atthasaṃhitā, esā ādib­rahma­cari­yakā, esā nibbidāya virāgāya nirodhāya
upasamāya abhiññāya sambodhāya nibbānāya saṃvattati.</p>
<p><a class="sc" id="3"></a><a id="p_14S5_2201" class="ms"></a>Tasmātiha, bhikkhave, ‘idaṃ dukkhan’ti yogo karaṇīyo … pe … ‘ayaṃ
duk­kha­nirodha­gāminī paṭipadā’ti yogo karaṇīyo”ti.</p>
<p class="endsection">Dasamaṃ.</p>
<p class="endsection">Samādhivaggo paṭhamo.</p>
<blockquote class="uddanagatha">
<p><a class="sc" id="4"></a><a id="p_14S5_2205" class="ms"></a>Samādhi paṭisallānā,<br>
kulaputtā apare duve;<br>
Samaṇabrāhmaṇā vitakkaṃ,<br>
cintā viggāhikā kathāti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Saccasaṃyutta</span>
<span class="hidden">Samādhivagga</span>
<span class="hidden">Samādhisutta</span>
</aside>
</section>
</div>
</body>
</html>