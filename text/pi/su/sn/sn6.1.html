<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="sn6.1">
<article>
<div id="sn6.1" class="hgroup">
<p class="division">Saṃyutta Nikāya 6</p>
<p>1. Paṭhamavagga</p>
<h1>1. Brahmāyācanasutta</h1>
</div>
<p>
<a class="sc" id="1"></a>
<a class="pts" id="pts1.298"></a>
<a id="p_12S1_1008" class="ms"></a>
<a class="msdiv" id="msdiv_172"></a>
⡗
<span class="evam">Evaṃ me sutaṃ—​</span>   ekaṃ samayaṃ bhagavā uruvelāyaṃ viharati najjā nerañjarāya tīre
ajapālanigrodhamūle paṭhamābhisambuddho. Atha kho bhagavato rahogatassa
paṭisallīnassa evaṃ cetaso parivitakko udapādi: “⡙ adhigato kho myāyaṃ dhammo
gambhīro duddaso duranubodho santo paṇīto atakkāvacaro nipuṇo paṇḍitavedanīyo.
Ālayarāmā kho panāyaṃ pajā ālayaratā ālayasammuditā. Ālayarāmāya kho pana
pajāya ālayaratāya ālayasammuditāya duddasaṃ idaṃ ṭhānaṃ yadidaṃ
idappaccayatāpaṭiccasamuppādo. Idampi kho ṭhānaṃ duddasaṃ yadidaṃ
sabbasaṅkhārasamatho sabbūpadhipaṭinissaggo taṇhākkhayo virāgo nirodho
nibbānaṃ. Ahañceva kho pana dhammaṃ deseyyaṃ; pare ca me na ājāneyyuṃ; so
mamassa kilamatho, sā mamassa vihesā”ti. Apissu bhagavantaṃ imā anacchariyā
gāthāyo paṭibhaṃsu pubbe assutapubbā:</p>
<blockquote class="gatha">
<p>
<a class="sc" id="2"></a>
<a id="p_12S1_1009" class="ms"></a>
“Kicchena me adhigataṃ,<br>
halaṃ dāni pakāsituṃ;<br>
Rāgadosaparetehi,<br>
nāyaṃ dhammo susambudho.
</p>
<p>
<a class="sc" id="3"></a>
<a id="p_12S1_1010" class="ms"></a>
Paṭisotagāmiṃ nipuṇaṃ,<br>
gambhīraṃ duddasaṃ aṇuṃ;<br>
Rāgarattā na dakkhanti,<br>
<span class="var" title='[{"eds":["bj","s1","s2","s3","km","pts1","pts2"],"var":"tamokkhandhena āvutāti "}]'>tamokhandhena āvuṭā”ti</span>.
</p>
</blockquote>
<p>
<a class="sc" id="4"></a>
<a class="pts" id="pts1.137"></a>
<a id="p_12S1_1011" class="ms"></a>
Itiha bhagavato paṭisañcikkhato appossukkatāya cittaṃ namati, no
dhammadesanāya.</p>
<p>
<a class="sc" id="5"></a>
<a class="pts" id="pts1.300"></a>
<a id="p_12S1_1012" class="ms"></a>
Atha kho brahmuno sahampatissa bhagavato cetasā cetoparivitakkamaññāya
etadahosi: “nassati vata bho loko, vinassati vata bho loko, yatra hi nāma
tathāgatassa arahato sammāsambuddhassa <span class="cross" title='[{"bm":"29","desc":"Mahākhandhaka","lang":"pi","uid":"pi-tv-kd1"},{"bm":"137","desc":"Mahāpadānasutta","lang":"pi","uid":"dn14"},{"bm":"37","desc":"Pāsarāsisutta","lang":"pi","uid":"mn26"},{"bm":"40","desc":"Bodhirājakumārasutta","lang":"pi","uid":"mn85"},{"bm":"1","desc":"10 Dhammadesanāyaappossukkapañha","lang":"pi","uid":"mi5.5.10"}]'>^</span>appossukkatāya cittaṃ <span class="var" title='[{"note":"?","var":"namissati "}]'>namati</span>, no
dhammadesanāyā”ti. Atha kho brahmā sahampati–  seyyathāpi nāma balavā puriso
<span class="var" title='[{"eds":["bj","s1","s2","s3","km","pts1","pts2"],"var":"sammiñjitaṃ "}]'>samiñjitaṃ</span> vā bāhaṃ pasāreyya, pasāritaṃ vā bāhaṃ samiñjeyya; evameva– 
brahmaloke antarahito bhagavato purato pāturahosi. Atha kho brahmā sahampati
ekaṃsaṃ uttarāsaṅgaṃ karitvā dakkhiṇajāṇumaṇḍalaṃ pathaviyaṃ nihantvā yena
bhagavā tenañjaliṃ paṇāmetvā bhagavantaṃ etadavoca: “desetu, bhante, bhagavā
dhammaṃ, desetu sugato dhammaṃ. Santi sattā apparajakkhajātikā, assavanatā
dhammassa parihāyanti. Bhavissanti dhammassa aññātāro”ti. Idamavoca brahmā
sahampati, idaṃ vatvā athāparaṃ etadavoca:</p>
<blockquote class="gatha">
<p>
<a class="sc" id="6"></a>
<a class="pts" id="pts1.301"></a>
<a id="p_12S1_1013" class="ms"></a>
<span class="cross" title='[{"bm":"29","desc":"Mahākhandhaka","lang":"pi","uid":"pi-tv-kd1"},{"bm":"37","desc":"Pāsarāsisutta","lang":"pi","uid":"mn26"},{"bm":"40","desc":"Bodhirājakumārasutta","lang":"pi","uid":"mn85"}]'>^</span>

“Pāturahosi magadhesu pubbe,<br>
Dhammo asuddho samalehi cintito;<br>
<span class="var" title='[{"eds":["bj","pts1"],"var":"avāpuretaṃ "}]'>Apāpuretaṃ</span> amatassa dvāraṃ,<br>
Suṇantu dhammaṃ vimalenānubuddhaṃ.
</p>
<p>
<a class="sc" id="7"></a>
<a id="p_12S1_1014" class="ms"></a>
<span class="cross" title='[{"bm":"29","desc":"Mahākhandhaka","lang":"pi","uid":"pi-tv-kd1"},{"bm":"148","desc":"Mahāpadānasutta","lang":"pi","uid":"dn14"},{"bm":"37","desc":"Pāsarāsisutta","lang":"pi","uid":"mn26"},{"bm":"40","desc":"Bodhirājakumārasutta","lang":"pi","uid":"mn85"},{"bm":"1","desc":"Vitakkasutta","lang":"pi","uid":"it38"},{"bm":"56","desc":"14 Tuvaṭakasuttaniddesa","lang":"pi","uid":"mnd14"},{"bm":"734","desc":"Pucchāniddesa","lang":"pi","uid":"cnd5"}]'>^</span>

Sele yathā pabbatamuddhaniṭṭhito,<br>
Yathāpi passe janataṃ samantato;<br>
Tathūpamaṃ dhammamayaṃ sumedha,<br>
Pāsādamāruyha samantacakkhu;<br>
Sokāvatiṇṇaṃ janatamapetasoko,<br>
Avekkhassu jātijarābhibhūtaṃ.
</p>
<p>
<a class="sc" id="8"></a>
<a id="p_12S1_1015" class="ms"></a>
Uṭṭhehi vīra vijitasaṅgāma,<br>
Satthavāha <span class="var" title='[{"note":"rūpasiddhiṭīkā","var":"aṇaṇa "}]'>anaṇa</span> vicara loke;<br>
<span class="var" title='[{"eds":["s1","s2","s3","km","pts1","mr"],"var":"desetu "}]'>Desassu</span> bhagavā dhammaṃ,<br>
Aññātāro bhavissantī”ti.
</p>
</blockquote>
<p>
<a class="sc" id="9"></a>
<a class="pts" id="pts1.302"></a>
<a id="p_12S1_1016" class="ms"></a>
Atha kho bhagavā brahmuno ca ajjhesanaṃ viditvā sattesu ca kāruññataṃ paṭicca
buddhacakkhunā lokaṃ volokesi. <span class="cross" title='[{"bm":"147","desc":"Mahāpadānasutta","lang":"pi","uid":"dn14"},{"bm":"41","desc":"Pāsarāsisutta","lang":"pi","uid":"mn26"},{"bm":"44","desc":"Bodhirājakumārasutta","lang":"pi","uid":"mn85"},{"bm":"734","desc":"Pucchāniddesa","lang":"pi","uid":"cnd5"}]'>^</span>Addasā kho bhagavā <span class="cross" title='[{"bm":"147","desc":"Mahāpadānasutta","lang":"pi","uid":"dn14"},{"bm":"41","desc":"Pāsarāsisutta","lang":"pi","uid":"mn26"},{"bm":"44","desc":"Bodhirājakumārasutta","lang":"pi","uid":"mn85"},{"bm":"56","desc":"14 Tuvaṭakasuttaniddesa","lang":"pi","uid":"mnd14"},{"bm":"734","desc":"Pucchāniddesa","lang":"pi","uid":"cnd5"}]'>^</span>buddhacakkhunā lokaṃ
volokento satte apparajakkhe mahārajakkhe tikkhindriye mudindriye svākāre
dvākāre suviññāpaye duviññāpaye, appekacce <span class="var" title='[{"eds":["bj","s1","s2","s3","km","pts1"],"var":"... dassāvino "}]'>paralokavajjabhayadassāvine</span>
viharante, appekacce na paralokavajjabhayadassāvine viharante. Seyyathāpi
nāma uppaliniyaṃ vā paduminiyaṃ vā puṇḍarīkiniyaṃ vā appekaccāni uppalāni vā
padumāni vā puṇḍarīkāni vā udake jātāni udake saṃvaḍḍhāni udakānuggatāni anto
nimuggaposīni, appekaccāni uppalāni vā padumāni vā puṇḍarīkāni vā udake jātāni
udake saṃvaḍḍhāni samodakaṃ ṭhitāni, appekaccāni uppalāni vā padumāni vā
puṇḍarīkāni vā udake jātāni udake saṃvaḍḍhāni udakā accuggamma <span class="var" title='[{"eds":["si","s1","s2","s3","km","pts1"],"var":"tiṭṭhanti "}]'>ṭhitāni</span>
anupalittāni udakena; evameva bhagavā buddhacakkhunā lokaṃ volokento addasa
satte apparajakkhe mahārajakkhe tikkhindriye mudindriye svākāre dvākāre
suviññāpaye duviññāpaye, appekacce paralokavajjabhayadassāvine viharante,
appekacce na paralokavajjabhayadassāvine viharante. Disvāna brahmānaṃ
sahampatiṃ gāthāya paccabhāsi:</p>
<blockquote class="gatha">
<p>
<a class="sc" id="10"></a>
<a class="pts" id="pts1.303"></a>
<a id="p_12S1_1017" class="ms"></a>
“Apārutā tesaṃ amatassa dvārā,<br>
Ye sotavanto pamuñcantu saddhaṃ;<br>
Vihiṃsasaññī paguṇaṃ na bhāsiṃ,<br>
Dhammaṃ paṇītaṃ manujesu brahme”ti.
</p>
</blockquote>
<p>
<a class="sc" id="11"></a>
<a id="p_12S1_1018" class="ms"></a>
Atha kho brahmā sahampati “katāvakāso khomhi bhagavatā dhammadesanāyā”ti
bhagavantaṃ abhivādetvā padakkhiṇaṃ katvā tatthevantaradhāyīti.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Brahmasaṃyutta</span>
<span class="hidden">Paṭhamavagga</span>
<span class="hidden">Brahmāyācanasutta</span>
</div>
</section>
<a class="previous" href="/pi/sn5.10">◀ Saṃyutta Nikāya  5.10</a><a class="top" href="#"> ▲ TOP </a><a class="next" href="/pi/sn6.2">Saṃyutta Nikāya  6.2 ▶</a>
</div>
</body>
</html>