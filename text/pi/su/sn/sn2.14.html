<!DOCTYPE html>
<html data-prev="sn2.13" data-next="sn2.15">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn2.14">
<article>
<div class="hgroup">
<p class="division">Saṃyutta Nikāya 2</p>
<p>2. Anātha­piṇḍi­ka­vagga</p>
<h1>14. Nandanasutta</h1>
</div>
<p><a class="sc" id="1"></a><a id="p_12S1_438" class="ms"></a><a class="msdiv" id="msdiv_95"></a>Ekamantaṃ ṭhito kho nandano devaputto bhagavantaṃ gāthāya ajjhabhāsi: </p>
<blockquote class="gatha">
<p><a class="sc" id="2"></a><a class="pts1" id="pts1.53"></a><a id="p_12S1_439" class="ms"></a>“Pucchāmi taṃ gotama bhūripañña,<br>
Anāvaṭaṃ bhagavato ñāṇadassanaṃ;<br>
Kathaṃvidhaṃ sīlavantaṃ vadanti,<br>
Kathaṃvidhaṃ paññavantaṃ vadanti;<br>
Kathaṃvidho dukkhamaticca iriyati,<br>
Kathaṃvidhaṃ devatā pūjayantī”ti.
</p>
<p><a class="sc" id="3"></a><a id="p_12S1_440" class="ms"></a>“Yo sīlavā paññavā bhāvitatto,<br>
Samāhito jhānarato satīmā;<br>
Sabbassa sokā vigatā pahīnā,<br>
Khīṇāsavo antima­deha­dhārī.
</p>
<p><a class="sc" id="4"></a><a class="pts2" id="pts1.121"></a><a id="p_12S1_441" class="ms"></a>Tathāvidhaṃ sīlavantaṃ vadanti,<br>
Tathāvidhaṃ paññavantaṃ vadanti;<br>
Tathāvidho dukkhamaticca iriyati,<br>
Tathāvidhaṃ devatā pūjayantī”ti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Devaput­ta­saṃ­yutta</span>
<span class="hidden">Anātha­piṇḍi­ka­vagga</span>
<span class="hidden">Candimasasutta</span>
</aside>
</section>
</div>
</body>
</html>