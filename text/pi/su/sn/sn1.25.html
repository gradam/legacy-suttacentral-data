<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="sn1.25">
<article>
<div id="sn1.25" class="hgroup">
<p class="division">Saṃyutta Nikāya 1</p>
<p>3. Sattivagga</p>
<h1>25. Arahantasutta</h1>
</div>
<blockquote class="gatha">
<p><a class="sc" id="1"></a>
<a id="p_12S1_107" class="ms"></a>
<a class="msdiv" id="msdiv_25"></a>
“Yo hoti bhikkhu arahaṃ katāvī,<br>
Khīṇāsavo antimadehadhārī;<br>
Ahaṃ vadāmītipi so vadeyya,<br>
Mamaṃ vadantītipi so vadeyyā”ti.
</p>
<p><a class="sc" id="2"></a>
<a class="pts2" id="pts1.31"></a>
<a id="p_12S1_108" class="ms"></a>
“Yo hoti bhikkhu arahaṃ katāvī,<br>
Khīṇāsavo antimadehadhārī;<br>
Ahaṃ vadāmītipi so vadeyya,<br>
Mamaṃ vadantītipi so vadeyya;<br>
Loke samaññaṃ kusalo viditvā,<br>
Vohāramattena <span class="var" title="sa (pts2)" id="note43">so</span> vohareyyā”ti.
</p>
<p><a class="sc" id="3"></a>
<a id="p_12S1_109" class="ms"></a>
“Yo hoti bhikkhu arahaṃ katāvī,<br>
Khīṇāsavo antimadehadhārī;<br>
Mānaṃ nu kho so upagamma bhikkhu,<br>
Ahaṃ vadāmītipi so vadeyya;<br>
Mamaṃ vadantītipi so vadeyyā”ti.
</p>
<p><a class="sc" id="4"></a>
<a class="pts1" id="pts1.15"></a>
<a id="p_12S1_110" class="ms"></a>
“Pahīnamānassa na santi ganthā,<br>
Vidhūpitā mānaganthassa sabbe;<br>
Sa vītivatto <span class="var" title="maññanaṃ (bj) | yamataṃ (s1-3, pts1-2) | maññitaṃ (?)" id="note44">maññataṃ</span> sumedho,<br>
Ahaṃ vadāmītipi so vadeyya.
</p>
<p><a class="sc" id="5"></a>
<a class="pts2" id="pts1.32"></a>
<a id="p_12S1_111" class="ms"></a>
Mamaṃ vadantītipi so vadeyya,<br>
Loke samaññaṃ kusalo viditvā;<br>
Vohāramattena so vohareyyā”ti.
</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Devatāsaṃyutta</span>
<span class="hidden">Sattivagga</span>
<span class="hidden">Sattisutta</span>
</div>
</section>
<a class="previous" href="/pi/sn1.24">◀ Saṃyutta Nikāya  1.24</a><a class="top" href="#"> ▲ TOP </a><a class="next" href="/pi/sn1.26">Saṃyutta Nikāya  1.26 ▶</a>
</div>
</body>
</html>