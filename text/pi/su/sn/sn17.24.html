<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="sn17.24">
<article>
<div id="sn17.24" class="hgroup">
<p class="division">Saṃyutta Nikāya 17</p>
<p>3. Tatiyavagga</p>
<h1>24. Ekadhītusutta</h1>
</div>
<p>
<a class="sc" id="1"></a>
<a id="p_12S2_1066" class="ms"></a>
<a class="msdiv" id="msdiv_173"></a>
Sāvatthiyaṃ viharati. “Dāruṇo, bhikkhave, lābhasakkārasiloko … pe … saddhā
bhikkhave upāsikā ekaṃ dhītaraṃ piyaṃ manāpaṃ evaṃ sammā āyācamānā āyāceyya:
‘tādisā, ayye, bhavāhi yādisā khujjuttarā ca upāsikā <span class="var" title='[{"eds":["bj"],"var":"veḷukaṇṭakiyā "},{"note":"ka-sī 15A2:220; 16A6:242; 16A7:310","var":"veḷukaṇṭakī "}]'>veḷukaṇḍakiyā</span> ca
nandamātā’ti. Esā, bhikkhave, tulā etaṃ pamāṇaṃ mama sāvikānaṃ upāsikānaṃ,
yadidaṃ khujjuttarā ca upāsikā veḷukaṇḍakiyā ca nandamātā. Sace kho tvaṃ, ayye,
agārasmā anagāriyaṃ pabbajasi; tādisā, ayye, bhavāhi yādisā khemā ca bhikkhunī
uppalavaṇṇā cāti. Esā, bhikkhave, tulā etaṃ pamāṇaṃ mama sāvikānaṃ
bhikkhunīnaṃ, yadidaṃ khemā ca bhikkhunī uppalavaṇṇā ca. <span class="cross" title='[{"bm":"1","desc":"6. Asanisutta","lang":"pi","uid":"sn17.6"},{"bm":"1","desc":"23. Ekaputtakasutta","lang":"pi","uid":"sn17.23"}]'>^</span>Mā ca kho tvaṃ, ayye,
sekhaṃ appattamānasaṃ lābhasakkārasiloko anupāpuṇātūti. Tañce, bhikkhave,
bhikkhuniṃ sekhaṃ appattamānasaṃ lābhasakkārasiloko anupāpuṇāti, so tassā hoti
antarāyāya. Evaṃ dāruṇo kho, bhikkhave, lābhasakkārasiloko … pe … evañhi vo,
bhikkhave, sikkhitabban”ti.</p>
<p class="endsection">Catutthaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Lābhasakkārasaṃyutta</span>
<span class="hidden">Tatiyavagga</span>
<span class="hidden">Mātugāmasutta</span>
</div>
</section>
<a class="previous" href="/pi/sn17.23">◀ Saṃyutta Nikāya  17.23</a><a class="top" href="#"> ▲ TOP </a><a class="next" href="/pi/sn17.25">Saṃyutta Nikāya  17.25 ▶</a>
</div>
</body>
</html>