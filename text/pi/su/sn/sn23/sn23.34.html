<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn23.34">
<article>
<div class="hgroup">
<p class="division">Saṃyutta Nikāya 23</p>
<p>3. Āyācanavagga</p>
<h1>34. Nirodha­dhamma­sutta</h1>
</div>
<p><a class="sc" id="1"></a><a class="ms" id="p_13S3_887"></a><a class="msdiv" id="msdiv193"></a>Sāvatthi­nidānaṃ. Āyasmā rādho bhagavantaṃ etadavoca: “sādhu me, bhante, bhagavā saṅkhittena dhammaṃ desetu, yamahaṃ bhagavato dhammaṃ sutvā eko vūpakaṭṭho appamatto ātāpī pahitatto vihareyyan”ti.</p>
<p><a class="sc" id="2"></a><a class="ms" id="p_13S3_888"></a>“Yo kho, rādha, nirodhadhammo; tatra te chando pahātabbo, rāgo pahātabbo, chandarāgo pahātabbo. Ko ca, rādha, nirodhadhammo? Rūpaṃ kho, rādha, nirodhadhammo; tatra te chando pahātabbo … pe … vedanā nirodhadhammo; tatra te chando pahātabbo … pe … saññā nirodhadhammo; tatra te chando pahātabbo … pe … saṅkhārā nirodhadhammo; tatra te chando pahātabbo … pe … viññāṇaṃ nirodhadhammo; tatra te chando pahātabbo … pe … yo kho, rādha, nirodhadhammo; tatra te chando pahātabbo, rāgo pahātabbo, chandarāgo pahātabbo”<span class="var" title="bj potthake pana imasmiṃ vagge chattiṃsa suttāni vibhattāni ekekaṃ suttaṃ tīṇi tīṇi katvā, evaṃ" id="note246">ti</span>.</p>
<p class="endsection">Āyācanavaggo tatiyo.</p>
<blockquote class="uddanagatha">
<p><a class="sc" id="3"></a><a class="pts" id="pts3.200"></a><a class="ms" id="p_13S3_891"></a>Māro ca māradhammo ca,<br> Aniccena apare duve;<br> Dukkhena ca duve vuttā,<br> Anattena tatheva ca;<br> Kha­ya­vaya­sa­muda­yaṃ,<br> Nirodha­dham­mena dvādasāti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Rādhasaṃyutta</span>
<span class="hidden">Āyācanavagga</span>
<span class="hidden">Mārā­di­sut­ta­ekāda­saka</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>