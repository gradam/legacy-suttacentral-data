<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn9.9">
<article>
<div class="hgroup">
<p class="division">Saṃyutta Nikāya 9</p>
<p>1. Vanavagga</p>
<h1><span class="var" title="vajjī­putta­suttaṃ (s2, s3) | vajjīputto (vesalī) (pts1)" id="note470">9. Vajji­putta­sutta</span></h1>
</div>
<p><a class="sc" id="1"></a><a class="pts1ed" id="pts1ed1.202"></a><a class="ms" id="p_12S1_1416"></a><a class="msdiv" id="msdiv229"></a>Ekaṃ samayaṃ aññataro vajjiputtako bhikkhu vesāliyaṃ viharati aññatarasmiṃ vanasaṇḍe. Tena kho pana samayena vesāliyaṃ vajjiputtako sabbaratticāro hoti. Atha kho so bhikkhu vesāliyā tūriya­tāḷita­vādita­nigghosa­saddaṃ sutvā paridevamāno tāyaṃ velāyaṃ imaṃ gāthaṃ abhāsi:</p>
<blockquote class="gatha">
<p><a class="sc" id="2"></a><a class="verse-num-sc" id="verse-num-sc783"></a><a class="pts2ed" id="pts2ed1.435"></a><a class="ms" id="p_12S1_1417"></a>“Ekakā mayaṃ araññe viharāma,<br> <span class="var" title="apaviṭṭhaṃva (s1-3, km)" id="note471">Apaviddhaṃva</span> vanasmiṃ dārukaṃ;<br> Etādisikāya rattiyā,<br> Ko su <span class="var" title="nāma amhehi (bj, pts1-2)" id="note472">nāmamhehi</span> pāpiyo”ti.
</p>
</blockquote>
<p><a class="sc" id="3"></a><a class="ms" id="p_12S1_1418"></a>Atha kho yā tasmiṃ vanasaṇḍe adhivatthā devatā tassa bhikkhuno anukampikā atthakāmā taṃ bhikkhuṃ saṃvejetukāmā yena so bhikkhu tenupasaṅkami; upasaṅkamitvā taṃ bhikkhuṃ gāthāya ajjhabhāsi: </p>
<blockquote class="gatha">
<p><a class="sc" id="4"></a><a class="verse-num-sc" id="verse-num-sc784"></a><a class="ms" id="p_12S1_1419"></a>“Ekakova tvaṃ araññe viharasi,<br> Apaviddhaṃva vanasmiṃ dārukaṃ;<br> Tassa te bahukā pihayanti,<br> Nerayikā viya saggagāminan”ti.
</p>
</blockquote>
<p><a class="sc" id="5"></a><a class="ms" id="p_12S1_1420"></a>Atha kho so bhikkhu tāya devatāya saṃvejito saṃ­ve­ga­māpādīti.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Vanasaṃyutta</span>
<span class="hidden">Vanavagga</span>
<span class="hidden">Vivekasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>