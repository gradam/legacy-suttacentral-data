<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn9.4">
<article>
<div id="sn9.4" class="hgroup">
<p class="division">Saṃyutta Nikāya 9</p>
<p>1. Vanavagga</p>
<h1><span class="var" id="note465" title="sam­bahu­lā­suttaṃ (bj, pts2) | sambahulā (cārika) (pts1)">4. Sambahulasutta</span></h1>
</div>
<p><a class="sc" id="1"></a>
<a class="pts2" id="pts1.429"></a>
<a id="p_12S1_1395" class="ms"></a>
<a class="msdiv" id="msdiv_224"></a>
Ekaṃ samayaṃ sambahulā bhikkhū kosalesu viharanti aññatarasmiṃ vanasaṇḍe. Atha
kho te bhikkhū <span class="var" title="vassaṃ vutthā (bj, s1-3, km, pts1-2)" id="note466">vassaṃvuṭṭhā</span> temāsaccayena cārikaṃ pakkamiṃsu. Atha kho yā
tasmiṃ vanasaṇḍe adhivatthā devatā te bhikkhū apassantī paridevamānā tāyaṃ
velāyaṃ imaṃ gāthaṃ abhāsi:</p>
<blockquote class="gatha">
<p><a class="sc" id="2"></a>
<a id="p_12S1_1396" class="ms"></a>
“Arati viya mejja khāyati,<br>
Bahuke disvāna vivitte āsane;<br>
Te cittakathā bahussutā,<br>
Kome gotamasāvakā gatā”ti.
</p>
</blockquote>
<p><a class="sc" id="3"></a>
<a id="p_12S1_1397" class="ms"></a>
Evaṃ vutte, aññatarā devatā taṃ devataṃ gāthāya paccabhāsi: </p>
<blockquote class="gatha">
<p><a class="sc" id="4"></a>
<a id="p_12S1_1398" class="ms"></a>
“Māgadhaṃ gatā kosalaṃ gatā,<br>
Ekacciyā pana vajjibhūmiyā;<br>
Magā viya asaṅgacārino,<br>
Aniketā viharanti bhikkhavo”ti.
</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Vanasaṃyutta</span>
<span class="hidden">Vanavagga</span>
<span class="hidden">Vivekasutta</span>
</div>
</section>
<a class="previous" href="/pi/sn9.3">◀ Saṃyutta Nikāya  9.3</a><a class="top" href="#"> ▲ TOP </a><a class="next" href="/pi/sn9.5">Saṃyutta Nikāya  9.5 ▶</a>
</div>
</body>
</html>