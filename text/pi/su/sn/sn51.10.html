<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="sn51.10">
<article>
<div id="sn51.10" class="hgroup">
<p class="division">Saṃyutta Nikāya 51</p>
<p>1. Cāpālavagga</p>
<h1>10. Cetiyasutta</h1>
</div>
<p>
<a class="sc" id="1"></a>
<a class="pts" id="pts5.259"></a>
<a id="p_14S5_1365" class="ms"></a>
<a class="msdiv" id="msdiv_822"></a>
<span class="cross" title='[{"bm":"107-116","desc":"Mahāparinibbānasutta","lang":"pi","uid":"dn16"},{"bm":"1","desc":"70. Bhūmicālasutta","lang":"pi","uid":"an8.70"},{"bm":"1","desc":"Āyusaṅkhārossajjanasutta","lang":"pi","uid":"ud6.1"}]'>^</span>
<span class="evam">Evaṃ me sutaṃ—​</span>   ekaṃ samayaṃ bhagavā vesāliyaṃ viharati mahāvane kūṭāgārasālāyaṃ. Atha kho
bhagavā pubbaṇhasamayaṃ nivāsetvā pattacīvaramādāya vesāliṃ piṇḍāya pāvisi.
Vesāliyaṃ piṇḍāya caritvā pacchābhattaṃ piṇḍapātapaṭikkanto āyasmantaṃ ānandaṃ
āmantesi: “gaṇhāhi, ānanda, nisīdanaṃ. Yena <span class="var" title='[{"eds":["s1","s2","s3","km"],"var":"pāvālacetiyaṃ "},{"eds":["pts1"],"var":"cāpālacetiyaṃ "}]'>cāpālaṃ cetiyaṃ</span> tenupasaṅkamissāma
divāvihārāyā”ti. “Evaṃ, bhante”ti kho āyasmā ānando bhagavato paṭissutvā
nisīdanaṃ ādāya bhagavantaṃ piṭṭhito piṭṭhito anubandhi.</p>
<p>
<a class="sc" id="2"></a>
<a id="p_14S5_1366" class="ms"></a>
Atha kho bhagavā yena cāpālaṃ cetiyaṃ tenupasaṅkami; upasaṅkamitvā paññatte
āsane nisīdi. Āyasmāpi kho ānando bhagavantaṃ abhivādetvā ekamantaṃ nisīdi.
Ekamantaṃ nisinnaṃ kho āyasmantaṃ ānandaṃ bhagavā etadavoca: </p>
<p>
<a class="sc" id="3"></a>
<a id="p_14S5_1367" class="ms"></a>
“Ramaṇīyā, ānanda, vesālī, ramaṇīyaṃ udenaṃ cetiyaṃ, ramaṇīyaṃ gotamakaṃ
cetiyaṃ, ramaṇīyaṃ sattambaṃ cetiyaṃ, ramaṇīyaṃ <span class="var" title='[{"eds":["s1","s2","s3","km","pts1","mr"],"var":"bahuputtakacetiyaṃ "}]'>bahuputtaṃ cetiyaṃ</span>, ramaṇīyaṃ
<span class="var" title='[{"eds":["s1","s2","s3"],"var":"sārandadacetiyaṃ "},{"eds":["mr"],"var":"ānandacetiyaṃ "},{"note":"katthaci","var":"sānandaraṃ "}]'>sārandadaṃ cetiyaṃ</span>, ramaṇīyaṃ cāpālaṃ cetiyaṃ. Yassa kassaci, ānanda, cattāro
iddhipādā bhāvitā bahulīkatā yānīkatā vatthukatā anuṭṭhitā paricitā
susamāraddhā, so ākaṅkhamāno kappaṃ vā tiṭṭheyya kappāvasesaṃ vā. <span class="cross" title='[{"bm":"108","desc":"Mahāparinibbānasutta","lang":"pi","uid":"dn16"},{"bm":"1","desc":"70. Bhūmicālasutta","lang":"pi","uid":"an8.70"},{"bm":"1","desc":"Āyusaṅkhārossajjanasutta","lang":"pi","uid":"ud6.1"},{"bm":"1","desc":"10 Iddhibaladassanapañha","lang":"pi","uid":"mi5.1.10"}]'>^</span>Tathāgatassa
kho, ānanda, cattāro iddhipādā bhāvitā bahulīkatā yānīkatā vatthukatā anuṭṭhitā
paricitā susamāraddhā. Ākaṅkhamāno, ānanda, tathāgato kappaṃ vā tiṭṭheyya
kappāvasesaṃ vā”ti.</p>
<p>
<a class="sc" id="4"></a>
<a id="p_14S5_1368" class="ms"></a>
Evampi kho āyasmā ānando bhagavatā oḷārike nimitte kayiramāne oḷārike obhāse
kayiramāne nāsakkhi paṭivijjhituṃ; na bhagavantaṃ yāci: “tiṭṭhatu, bhante,
bhagavā kappaṃ, tiṭṭhatu <span class="var" title='[{"eds":["pts1","mr"],"var":"sugato kappāvasesaṃ "}]'>sugato kappaṃ</span> bahujanahitāya bahujanasukhāya
lokānukampāya atthāya hitāya sukhāya devamanussānan”ti yathā taṃ mārena
pariyuṭṭhitacitto.</p>
<p>
<a class="sc" id="5"></a>
<a class="pts" id="pts5.260"></a>
<a id="p_14S5_1369" class="ms"></a>
Dutiyampi kho bhagavā … pe … tatiyampi kho bhagavā āyasmantaṃ ānandaṃ āmantesi:
“ramaṇīyā, ānanda, vesālī, ramaṇīyaṃ udenaṃ cetiyaṃ, ramaṇīyaṃ gotamakaṃ
cetiyaṃ, ramaṇīyaṃ sattambaṃ cetiyaṃ, ramaṇīyaṃ bahuputtaṃ cetiyaṃ, ramaṇīyaṃ
sārandadaṃ cetiyaṃ, ramaṇīyaṃ cāpālaṃ cetiyaṃ. Yassa kassaci, ānanda, cattāro
iddhipādā bhāvitā bahulīkatā yānīkatā vatthukatā anuṭṭhitā paricitā
susamāraddhā, so ākaṅkhamāno kappaṃ vā tiṭṭheyya kappāvasesaṃ vā. Tathāgatassa
kho, ānanda, cattāro iddhipādā bhāvitā bahulīkatā yānīkatā vatthukatā anuṭṭhitā
paricitā susamāraddhā. Ākaṅkhamāno, ānanda, tathāgato kappaṃ vā tiṭṭheyya
kappāvasesaṃ vā”ti.</p>
<p>
<a class="sc" id="6"></a>
<a id="p_14S5_1370" class="ms"></a>
Evampi kho āyasmā ānando bhagavatā oḷārike nimitte kayiramāne oḷārike obhāse
kayiramāne nāsakkhi paṭivijjhituṃ; na bhagavantaṃ yāci: “tiṭṭhatu, bhante,
bhagavā kappaṃ, tiṭṭhatu sugato kappaṃ bahujanahitāya bahujanasukhāya
lokānukampāya atthāya hitāya sukhāya devamanussānan”ti yathā taṃ mārena
pariyuṭṭhitacitto.</p>
<p>
<a class="sc" id="7"></a>
<a id="p_14S5_1371" class="ms"></a>
Atha kho bhagavā āyasmantaṃ ānandaṃ āmantesi: “gaccha kho tvaṃ, ānanda,
yassadāni kālaṃ maññasī”ti. “Evaṃ, bhante”ti kho āyasmā ānando bhagavato
paṭissutvā uṭṭhāyāsanā bhagavantaṃ abhivādetvā padakkhiṇaṃ katvā avidūre
aññatarasmiṃ rukkhamūle nisīdi.</p>
<p>
<a class="sc" id="8"></a>
<a id="p_14S5_1372" class="ms"></a>
Atha kho māro pāpimā, acirapakkante āyasmante ānande, yena bhagavā
tenupasaṅkami; upasaṅkamitvā bhagavantaṃ etadavoca: </p>
<p>
<a class="sc" id="9"></a>
<a class="pts" id="pts5.261"></a>
<a id="p_14S5_1373" class="ms"></a>
“Parinibbātu dāni, bhante, bhagavā, <span class="var" title='[{"eds":["bj","s1","s2","s3","km"],"var":"parinibbātu sugato "}]'>parinibbātu dāni sugato</span>. Parinibbānakālo
dāni, bhante, bhagavato. Bhāsitā kho panesā, bhante, bhagavatā vācā: ‘na
tāvāhaṃ, pāpima, parinibbāyissāmi yāva me bhikkhū na sāvakā bhavissanti viyattā
vinītā visāradā bahussutā dhammadharā dhammānudhammappaṭipannā sāmīcippaṭipannā
anudhammacārino, sakaṃ ācariyakaṃ uggahetvā ācikkhissanti desessanti
paññapessanti paṭṭhapessanti vivarissanti vibhajissanti <span class="var" title='[{"eds":["pts1"],"var":"uttanīkarissanti "},{"eds":["mr"],"var":"uttāniṃ karissanti "}]'>uttānīkarissanti</span>,
uppannaṃ parappavādaṃ sahadhammena suniggahitaṃ niggahetvā sappāṭihāriyaṃ
dhammaṃ desessantī’ti.</p>
<p>
<a class="sc" id="10"></a>
<a id="p_14S5_1374" class="ms"></a>
Santi kho pana, bhante, <span class="var" title='[{"var":"etarahi kho pana bhante ","xref":{"bm":"1","desc":"Āyusaṅkhārossajjanasutta","lang":"pi","uid":"ud6.1"}}]'>etarahi</span> bhikkhū bhagavato sāvakā viyattā vinītā
visāradā bahussutā dhammadharā dhammānudhammappaṭipannā sāmīcippaṭipannā
anudhammacārino, sakaṃ ācariyakaṃ uggahetvā ācikkhanti desenti paññapenti
paṭṭhapenti vivaranti vibhajanti uttānīkaronti, uppannaṃ parappavādaṃ
sahadhammena suniggahitaṃ niggahetvā sappāṭihāriyaṃ dhammaṃ desenti.
Parinibbātu dāni, bhante, bhagavā, parinibbātu dāni, sugato. Parinibbānakālo
dāni, bhante, bhagavato.</p>
<p>
<a class="sc" id="11"></a>
<a id="p_14S5_1375" class="ms"></a>
Bhāsitā kho panesā, bhante, bhagavatā vācā: ‘na tāvāhaṃ, pāpima,
parinibbāyissāmi yāva me bhikkhuniyo na sāvikā bhavissanti viyattā vinītā
visāradā bahussutā dhammadharā dhammānudhammappaṭipannā sāmīcippaṭipannā
anudhammacāriniyo, sakaṃ ācariyakaṃ uggahetvā ācikkhissanti desessanti
paññapessanti paṭṭhapessanti vivarissanti vibhajissanti uttānīkarissanti,
uppannaṃ parappavādaṃ sahadhammena suniggahitaṃ niggahetvā sappāṭihāriyaṃ
dhammaṃ desessantī’ti.</p>
<p>
<a class="sc" id="12"></a>
<a id="p_14S5_1376" class="ms"></a>
Santi kho pana, bhante, etarahi bhikkhuniyo bhagavato sāvikā viyattā vinītā
visāradā bahussutā dhammadharā dhammānudhammappaṭipannā sāmīcippaṭipannā
anudhammacāriniyo, sakaṃ ācariyakaṃ uggahetvā ācikkhanti desenti paññapenti
paṭṭhapenti vivaranti vibhajanti uttānīkaronti, uppannaṃ parappavādaṃ
sahadhammena suniggahitaṃ niggahetvā sappāṭihāriyaṃ dhammaṃ desenti.
Parinibbātu dāni, bhante, bhagavā, parinibbātu dāni, sugato. Parinibbānakālo
dāni, bhante, bhagavato.</p>
<p>
<a class="sc" id="13"></a>
<a id="p_14S5_1377" class="ms"></a>
Bhāsitā kho panesā, bhante, bhagavatā vācā: ‘na tāvāhaṃ, pāpima,
parinibbāyissāmi yāva me upāsakā … pe … yāva me upāsikā na sāvikā bhavissanti
viyattā vinītā visāradā bahussutā dhammadharā dhammānudhammappaṭipannā
sāmīcippaṭipannā anudhammacāriniyo, sakaṃ ācariyakaṃ uggahetvā ācikkhissanti
desessanti paññapessanti paṭṭhapessanti vivarissanti vibhajissanti
uttānīkarissanti, uppannaṃ parappavādaṃ sahadhammena suniggahitaṃ niggahetvā
sappāṭihāriyaṃ dhammaṃ desessantī’ti.</p>
<p>
<a class="sc" id="14"></a>
<a class="pts" id="pts5.262"></a>
<a id="p_14S5_1378" class="ms"></a>
Santi kho pana, bhante, etarahi upāsakā … upāsikā bhagavato sāvikā viyattā
vinītā visāradā bahussutā dhammadharā dhammānudhammappaṭipannā sāmīcippaṭipannā
anudhammacāriniyo, sakaṃ ācariyakaṃ uggahetvā ācikkhanti desenti paññapenti
paṭṭhapenti vivaranti vibhajanti uttānīkaronti, uppannaṃ parappavādaṃ
sahadhammena suniggahitaṃ niggahetvā sappāṭihāriyaṃ dhammaṃ desenti.
Parinibbātu dāni, bhante, bhagavā, parinibbātu dāni, sugato. Parinibbānakālo
dāni, bhante, bhagavato.</p>
<p>
<a class="sc" id="15"></a>
<a id="p_14S5_1379" class="ms"></a>
Bhāsitā kho panesā, bhante, bhagavatā vācā: ‘na tāvāhaṃ, pāpima,
parinibbāyissāmi yāva me idaṃ brahmacariyaṃ na iddhañceva bhavissati phītañca
vitthāritaṃ bāhujaññaṃ puthubhūtaṃ yāva devamanussehi suppakāsitan’ti. <span class="var" title='[{"var":"etarahi kho pana bhante ","xref":{"bm":"1","desc":"Suppavāsāsutta","lang":"pi","uid":"ud2.8"}}]'>Tayidaṃ,
bhante</span>, bhagavato brahmacariyaṃ iddhañceva phītañca vitthāritaṃ bāhujaññaṃ
puthubhūtaṃ yāva devamanussehi suppakāsitaṃ. Parinibbātu dāni, bhante, bhagavā,
parinibbātu dāni sugato. Parinibbānakālo dāni, bhante, bhagavato”ti.</p>
<p>
<a class="sc" id="16"></a>
<a id="p_14S5_1380" class="ms"></a>
Evaṃ vutte, bhagavā māraṃ pāpimantaṃ etadavoca: “appossukko tvaṃ, pāpima, hohi.
<span class="var" title='[{"eds":["mr"],"var":"nacirasseva "}]'>Na ciraṃ</span> tathāgatassa parinibbānaṃ bhavissati. <span class="cross" title='[{"bm":"110","desc":"Mahāparinibbānasutta","lang":"pi","uid":"dn16"},{"bm":"1","desc":"70. Bhūmicālasutta","lang":"pi","uid":"an8.70"},{"bm":"1","desc":"Āyusaṅkhārossajjanasutta","lang":"pi","uid":"ud6.1"},{"bm":"1","desc":"10 Iddhibaladassanapañha","lang":"pi","uid":"mi5.1.10"}]'>^</span>Ito tiṇṇaṃ māsānaṃ accayena
tathāgato parinibbāyissatī”ti.</p>
<p>
<a class="sc" id="17"></a>
<a id="p_14S5_1381" class="ms"></a>
Atha kho bhagavā cāpāle cetiye sato sampajāno āyusaṅkhāraṃ <span class="var" title='[{"eds":["s1","s2","s3","pts1"],"var":"ossajji "}]'>ossaji</span>. <span class="var" title='[{"eds":["pts1"],"var":"ossaṭṭhe pana "},{"eds":["mr"],"var":"osajje pana "}]'>Ossaṭṭhe ca</span>
bhagavatā āyusaṅkhāre mahābhūmicālo ahosi bhiṃsanako lomahaṃso, <span class="var" title='[{"eds":["mr"],"var":"devadudrabhiyo "}]'>devadundubhiyo</span>
ca phaliṃsu. Atha kho bhagavā etamatthaṃ viditvā tāyaṃ velāyaṃ imaṃ udānaṃ
udānesi:</p>
<blockquote class="gatha">
<p>
<a class="sc" id="18"></a>
<a class="pts" id="pts5.263"></a>
<a id="p_14S5_1382" class="ms"></a>
<span class="cross" title='[{"bm":"116","desc":"Mahāparinibbānasutta","lang":"pi","uid":"dn16"},{"bm":"1","desc":"70. Bhūmicālasutta","lang":"pi","uid":"an8.70"},{"bm":"1","desc":"Āyusaṅkhārossajjanasutta","lang":"pi","uid":"ud6.1"},{"bm":"261","desc":"Vibhaṅga","lang":"pi","uid":"ne4"},{"bm":"32","desc":"3 Suttādhiṭṭhānatatiyabhūmi","lang":"pi","uid":"pe3"}]'>^</span>

“Tulamatulañca sambhavaṃ,<br>
Bhavasaṅkhāramavassaji muni;<br>
Ajjhattarato samāhito,<br>
Abhindi kavacamivattasambhavan”ti.
</p>
</blockquote>
<p class="endsection">Dasamaṃ.</p>
<p class="endsection">Cāpālavaggo paṭhamo.</p>
<blockquote class="uddanagatha">
<p>
<a class="sc" id="19"></a>
<a id="p_14S5_1386" class="ms"></a>
Apārāpi viraddho ca,<br>
ariyā nibbidāpi ca;<br>
Padesaṃ samattaṃ bhikkhu,<br>
buddhaṃ ñāṇañca cetiyanti.
</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Iddhipādasaṃyutta</span>
<span class="hidden">Cāpālavagga</span>
<span class="hidden">Apārasutta</span>
</div>
</section>
<a class="previous" href="/pi/sn51.9">◀ Saṃyutta Nikāya  51.9</a><a class="top" href="#"> ▲ TOP </a><a class="next" href="/pi/sn51.11">Saṃyutta Nikāya  51.11 ▶</a>
</div>
</body>
</html>