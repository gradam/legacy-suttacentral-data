<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="sn35.229">
<article>
<div id="sn35.229" class="hgroup">
<p class="division">Saṃyutta Nikāya 35</p>
<p>18. Samuddavagga</p>
<h1>229. Dutiyasamuddasutta</h1>
</div>
<p>
<a class="sc" id="1"></a>
<a class="pts" id="pts4.158"></a>
<a id="p_13S4_928" class="ms"></a>
<a class="msdiv" id="msdiv_229"></a>
“‘Samuddo, samuddo’ti, bhikkhave, assutavā puthujjano bhāsati. Neso, bhikkhave,
ariyassa vinaye samuddo. Mahā eso, bhikkhave, udakarāsi mahāudakaṇṇavo. Santi,
bhikkhave, cakkhuviññeyyā rūpā iṭṭhā kantā manāpā piyarūpā kāmūpasaṃhitā
rajanīyā. Ayaṃ vuccati, bhikkhave, ariyassa vinaye samuddo. Etthāyaṃ sadevako
loko samārako sabrahmako sassamaṇabrāhmaṇī pajā sadevamanussā yebhuyyena
samunnā tantākulakajātā <span class="var" title='[{"eds":["bj"],"var":"guḷāguṇṭhikajātā "},{"eds":["s1","s2","s3","km"],"var":"kulaguṇḍikajātā "},{"eds":["pts1"],"var":"guṇaguṇikajātā "},{"eds":["mr"],"var":"kulāguṇḍikajātā "}]'>kulagaṇṭhikajātā</span> muñjapabbajabhūtā, apāyaṃ duggatiṃ
vinipātaṃ saṃsāraṃ nātivattati … pe ….</p>
<p>
<a class="sc" id="2"></a>
<a id="p_13S4_929" class="ms"></a>
Santi, bhikkhave, jivhāviññeyyā rasā … pe … santi, bhikkhave, manoviññeyyā
dhammā iṭṭhā kantā manāpā piyarūpā kāmūpasaṃhitā rajanīyā. Ayaṃ vuccati,
bhikkhave, ariyassa vinaye samuddo. Etthāyaṃ sadevako loko samārako sabrahmako
sassamaṇabrāhmaṇī pajā sadevamanussā yebhuyyena samunnā tantākulakajātā
kulagaṇṭhikajātā muñjapabbajabhūtā apāyaṃ duggatiṃ vinipātaṃ saṃsāraṃ
nātivattatīti.</p>
<blockquote class="gatha">
<p>
<a class="sc" id="3"></a>
<a id="p_13S4_930" class="ms"></a>
Yassa rāgo ca doso ca,<br>
Avijjā ca virājitā;<br>
So imaṃ samuddaṃ sagāhaṃ sarakkhasaṃ,<br>
Saūmibhayaṃ duttaraṃ accatari.
</p>
<p>
<a class="sc" id="4"></a>
<a id="p_13S4_931" class="ms"></a>
Saṅgātigo maccujaho nirupadhi,<br>
Pahāsi dukkhaṃ apunabbhavāya;<br>
Atthaṅgato so <span class="var" title='[{"eds":["bj","pts1"],"var":"na pamāṇameti "},{"eds":["s1","s2","s3","km"],"var":"na pamānameti "}]'>na puneti</span>,<br>
Amohayī maccurājanti brūmī”ti.
</p>
</blockquote>
<p class="endsection">Dutiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Saḷāyatanasaṃyutta</span>
<span class="hidden">Catutthapaṇṇāsaka</span>
<span class="hidden">Samuddavagga</span>
<span class="hidden">Paṭhamasamuddasutta</span>
</div>
</section>
<a class="previous" href="/pi/sn35.228">◀ Saṃyutta Nikāya  35.228</a><a class="top" href="#"> ▲ TOP </a><a class="next" href="/pi/sn35.230">Saṃyutta Nikāya  35.230 ▶</a>
</div>
</body>
</html>