<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="sn55.12">
<article>
<div id="sn55.12" class="hgroup">
<p class="division">Saṃyutta Nikāya 55</p>
<p>2. Rājakārāmavagga</p>
<h1>12. Brāhmaṇasutta</h1>
</div>
<p><a class="sc" id="1"></a>
<a id="p_14S5_1869" class="ms"></a>
<a class="msdiv" id="msdiv_1008"></a>
Sāvatthinidānaṃ. “Brāhmaṇā, bhikkhave, udayagāminiṃ nāma paṭipadaṃ paññapenti.
Te sāvakaṃ evaṃ samādapenti: ‘ehi tvaṃ, ambho purisa, kālasseva uṭṭhāya
pācīnamukho yāhi. So tvaṃ mā sobbhaṃ parivajjehi, mā papātaṃ, mā khāṇuṃ, mā
<span class="var" title="kaṇḍakādhānaṃ (bj) | kaṇṭakaṭṭhānaṃ (s1-3) | kaṇṭakaṃ ṭhānaṃ (pts1) | kaṇḍakaṃ ṭhānaṃ (mr)" id="note413">kaṇḍakaṭhānaṃ</span>, mā <span class="var" title="candanikaṃ (bj, s1-3)" id="note414">candaniyaṃ</span>, mā <span class="var" title="oligallaṃ (bj)" id="note415">oḷigallaṃ</span>. <span class="var" title="yāni vā (si) | yattheva (s1-3, km)" id="note416">Yattha</span> papateyyāsi tattheva maraṇaṃ
āgameyyāsi. Evaṃ tvaṃ, ambho purisa, kāyassa bhedā paraṃ maraṇā sugatiṃ saggaṃ
lokaṃ upapajjissasī’ti.</p>
<p><a class="sc" id="2"></a>
<a id="p_14S5_1870" class="ms"></a>
Taṃ kho panetaṃ, bhikkhave, brāhmaṇānaṃ <span class="var" title="bālānaṃ gamanametaṃ (si)" id="note417">bālagamanametaṃ</span> mūḷhagamanametaṃ na
nibbidāya na virāgāya na nirodhāya na upasamāya na abhiññāya na sambodhāya na
nibbānāya saṃvattati. Ahañca kho, bhikkhave, ariyassa vinaye udayagāminiṃ
paṭipadaṃ paññāpemi; yā ekantanibbidāya virāgāya nirodhāya upasamāya abhiññāya
sambodhāya nibbānāya saṃvattati.</p>
<p><a class="sc" id="3"></a>
<a class="pts1" id="pts5.362"></a>
<a id="p_14S5_1871" class="ms"></a>
Katamā ca sā, bhikkhave, udayagāminī paṭipadā; yā ekantanibbidāya … pe …
nibbānāya saṃvattati? Idha, bhikkhave, ariyasāvako buddhe aveccappasādena
samannāgato hoti–  itipi so bhagavā arahaṃ sammāsambuddho … pe … satthā
devamanussānaṃ buddho bhagavāti; dhamme … pe … saṅghe … pe … ariyakantehi
sīlehi samannāgato hoti akhaṇḍehi … pe … samādhisaṃvattanikehi. Ayaṃ kho sā,
bhikkhave, udayagāminī paṭipadā ekantanibbidāya … pe … nibbānāya
saṃvattatī”ti.</p>
<p class="endsection">Dutiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Sotāpattisaṃyutta</span>
<span class="hidden">Rājakārāmavagga</span>
<span class="hidden">Sahassabhikkhunisaṅghasutta</span>
</div>
</section>
<a class="previous" href="/pi/sn55.11">◀ Saṃyutta Nikāya  55.11</a><a class="top" href="#"> ▲ TOP </a><a class="next" href="/pi/sn55.13">Saṃyutta Nikāya  55.13 ▶</a>
</div>
</body>
</html>