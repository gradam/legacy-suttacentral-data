<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="sn56.31">
<article>
<div id="sn56.31" class="hgroup">
<p class="division">Saṃyutta Nikāya 56</p>
<p><span class="var" id="544" title="siṃsapāvanavaggo (bj, pts1) | sīsapāpaṇṇavaggo (s1-3)">4. Sīsapāvanavagga</span></p>
<h1><span class="var" id="545" title="siṃsapāsuttaṃ (bj) | siṃsapā (pts1)">31. Sīsapāvanasutta</span></h1>
</div>
<p><a class="sc" id="1"></a>
<a class="pts1" id="pts5.438"></a>
<a id="p_14S5_2308" class="ms"></a>
<a class="msdiv" id="msdiv_1101"></a>
Ekaṃ samayaṃ bhagavā kosambiyaṃ viharati <span class="var" title="siṃsapāvane (bj, pts1)" id="note546">sīsapāvane</span>. Atha kho bhagavā parittāni
sīsapāpaṇṇāni pāṇinā gahetvā bhikkhū āmantesi: “taṃ kiṃ maññatha, bhikkhave,
katamaṃ nu kho bahutaraṃ–  yāni vā mayā parittāni sīsapāpaṇṇāni pāṇinā gahitāni
yadidaṃ upari sīsapāvane”ti? “Appamattakāni, bhante, bhagavatā parittāni
sīsapāpaṇṇāni pāṇinā gahitāni; atha kho etāneva bahutarāni yadidaṃ upari
sīsapāvane”ti. “Evameva kho, bhikkhave, etadeva bahutaraṃ yaṃ vo mayā abhiññāya
anakkhātaṃ. Kasmā cetaṃ, bhikkhave, mayā anakkhātaṃ? Na hetaṃ, bhikkhave,
atthasaṃhitaṃ nādibrahmacariyakaṃ na nibbidāya na virāgāya na nirodhāya na
upasamāya na abhiññāya na sambodhāya na nibbānāya saṃvattati; tasmā taṃ mayā
anakkhātaṃ.</p>
<p><a class="sc" id="2"></a>
<a id="p_14S5_2309" class="ms"></a>
Kiñca, bhikkhave, mayā akkhātaṃ? ‘Idaṃ dukkhan’ti, bhikkhave, mayā akkhātaṃ,
‘ayaṃ dukkhasamudayo’ti mayā akkhātaṃ, ‘ayaṃ dukkhanirodho’ti mayā akkhātaṃ,
‘ayaṃ dukkhanirodhagāminī paṭipadā’ti mayā akkhātaṃ.</p>
<p><a class="sc" id="3"></a>
<a id="p_14S5_2310" class="ms"></a>
Kasmā cetaṃ, bhikkhave, mayā akkhātaṃ? Etañhi, bhikkhave, atthasaṃhitaṃ etaṃ
ādibrahmacariyakaṃ etaṃ nibbidāya virāgāya nirodhāya upasamāya abhiññāya
sambodhāya nibbānāya saṃvattati; tasmā taṃ mayā akkhātaṃ.</p>
<p><a class="sc" id="4"></a>
<a id="p_14S5_2311" class="ms"></a>
Tasmātiha, bhikkhave, ‘idaṃ dukkhan’ti yogo karaṇīyo … pe … ‘ayaṃ
dukkhanirodhagāminī paṭipadā’ti yogo karaṇīyo”ti.</p>
<p class="endsection">Paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Saccasaṃyutta</span>
<span class="hidden">Sīsapāvanavagga</span>
<span class="hidden">Sīsapāvanasutta</span>
</div>
</section>
<a class="previous" href="/pi/sn56.30">◀ Saṃyutta Nikāya  56.30</a><a class="top" href="#"> ▲ TOP </a><a class="next" href="/pi/sn56.32">Saṃyutta Nikāya  56.32 ▶</a>
</div>
</body>
</html>