<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="sn56.102">
<article>
<div id="sn56.102" class="hgroup">
<p class="division">Saṃyutta Nikāya 56</p>
<p><span class="var" id="636" title="pañcagatipeyyālavaggo (bj) | gatiyo pañcakā (pts1)">11. Pañcagatipeyyālavagga</span></p>
<h1><span class="var" id="637" title="manussacutisuttaṃ (bj) | pañcagati (pts1 tathāuparipi)">102. Manussacutinirayasutta</span></h1>
</div>
<p><a class="sc" id="1"></a>
<a id="p_14S5_2521" class="ms"></a>
<a class="msdiv" id="msdiv_1172"></a>
Atha kho bhagavā parittaṃ nakhasikhāyaṃ paṃsuṃ āropetvā bhikkhū āmantesi: “taṃ
kiṃ maññatha, bhikkhave, katamaṃ nu kho bahutaraṃ–  yo vāyaṃ mayā paritto
nakhasikhāyaṃ paṃsu āropito, ayaṃ vā mahāpathavī”ti? “Etadeva, bhante,
bahutaraṃ, yadidaṃ–  mahāpathavī; appamattakāyaṃ bhagavatā paritto
nakhasikhāyaṃ paṃsu āropito. Saṅkhampi na upeti, upanidhampi na upeti,
kalabhāgampi na upeti mahāpathaviṃ upanidhāya bhagavatā paritto nakhasikhāyaṃ
paṃsu āropito”ti. “Evameva kho, bhikkhave, appakā te sattā ye manussā cutā
manussesu paccājāyanti; atha kho eteva bahutarā sattā ye manussā cutā niraye
paccājāyanti … pe ….</p>
<p class="endsection">Paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Saccasaṃyutta</span>
<span class="hidden">Pañcagatipeyyālavagga</span>
<span class="hidden">Manussacutinirayasutta</span>
</div>
</section>
<a class="previous" href="/pi/sn56.96-101">◀ Saṃyutta Nikāya  56.96–​101</a><a class="top" href="#"> ▲ TOP </a><a class="next" href="/pi/sn56.103">Saṃyutta Nikāya  56.103 ▶</a>
</div>
</body>
</html>