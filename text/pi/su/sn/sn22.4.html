<!DOCTYPE html>
<html data-prev="sn22.3" data-next="sn22.5">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn22.4">
<article>
<div id="sn22.4" class="hgroup">
<p class="division">Saṃyutta Nikāya 22</p>
<p>1. Nakula­pi­tu­vagga</p>
<h1>4. Dutiya­hālid­di­kāni­sutta</h1>
</div>
<p><a class="sc" id="1"></a>
<a class="pts1" id="pts3.13"></a>
<a id="p_13S3_54" class="ms"></a>
<a class="msdiv" id="msdiv_4"></a>
<span class="evam">Evaṃ me sutaṃ—​</span>   ekaṃ samayaṃ āyasmā mahākaccāno avantīsu viharati kuraraghare papāte
pabbate. Atha kho hāliddikāni gahapati yenāyasmā mahākaccāno … pe … ekamantaṃ
nisinno kho hāliddikāni gahapati āyasmantaṃ mahākaccānaṃ etadavoca:
“vuttamidaṃ, bhante, bhagavatā sakkapañhe: ‘<span class="cross" title="^dn21#76 [Sakka­pañha­sutta/2.4. Indriyasaṃvara]" id="note25">^</span>ye te samaṇabrāhmaṇā
taṇhā­saṅ­kha­ya­vimuttā, te accantaniṭṭhā accan­ta­yogak­khemino accan­tab­rahma­cārino
accan­ta­pari­yosānā seṭṭhā devamanussānan’ti.</p>
<p><a class="sc" id="2"></a>
<a id="p_13S3_55" class="ms"></a>
Imassa nu kho, bhante, bhagavatā saṅkhittena bhāsitassa kathaṃ vitthārena attho
daṭṭhabbo”ti?</p>
<p><a class="sc" id="3"></a>
<a id="p_13S3_56" class="ms"></a>
“Rūpadhātuyā kho, gahapati, yo chando yo rāgo yā nandī yā taṇhā ye upayupādānā
cetaso adhiṭṭhā­nābhini­ve­sā­nusayā, tesaṃ khayā virāgā nirodhā cāgā
paṭinissaggā ‘cittaṃ suvimuttanti’ vuccati.</p>
<p><a class="sc" id="4"></a>
<a id="p_13S3_57" class="ms"></a>
Vedanādhātuyā kho, gahapati … saññādhātuyā kho, gahapati … saṅ­khā­ra­dhātuyā kho,
gahapati … viññāṇadhātuyā kho, gahapati, yo chando yo rāgo yā nandī yā taṇhā ye
upayupādānā cetaso adhiṭṭhā­nābhini­ve­sā­nusayā, tesaṃ khayā virāgā nirodhā
cāgā paṭinissaggā ‘cittaṃ suvimuttanti’ vuccati.</p>
<p><a class="sc" id="5"></a>
<a id="p_13S3_58" class="ms"></a>
Iti kho, gahapati, yaṃ taṃ vuttaṃ bhagavatā sakkapañhe: ‘ye te samaṇabrāhmaṇā
taṇhā­saṅ­kha­ya­vimuttā te accantaniṭṭhā accan­ta­yogak­khemino accan­tab­rahma­cārino
accan­ta­pari­yosānā seṭṭhā devamanussānan’ti.</p>
<p><a class="sc" id="6"></a>
<a id="p_13S3_59" class="ms"></a>
Imassa kho, gahapati, bhagavatā saṅkhittena bhāsitassa evaṃ vitthārena attho
daṭṭhabbo”ti.</p>
<p class="endsection">Catutthaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Khan­dha­saṃ­yutta</span>
<span class="hidden">Mūlapaṇṇāsaka</span>
<span class="hidden">Nakula­pi­tu­vagga</span>
<span class="hidden">Nakula­pi­tusutta</span>
</div>
</section>
<a class="previous" href="/pi/sn22.3">◀ Saṃyutta Nikāya  22.3</a><a class="top" href="#"> ▲ TOP </a><a class="next" href="/pi/sn22.5">Saṃyutta Nikāya  22.5 ▶</a>
</div>
</body>
</html>