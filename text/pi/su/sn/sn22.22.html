<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="sn22.22">
<article>
<div id="sn22.22" class="hgroup">
<p class="division">Saṃyutta Nikāya 22</p>
<p>3. Bhāravagga</p>
<h1>22. Bhārasutta</h1>
</div>
<p>
<a class="sc" id="1"></a>
<a id="p_13S3_121" class="ms"></a>
<a class="msdiv" id="msdiv_22"></a>
Sāvatthiyaṃ … tatra kho … “bhārañca vo, bhikkhave, desessāmi bhārahārañca
bhārādānañca bhāranikkhepanañca. Taṃ suṇātha. Katamo ca, bhikkhave, bhāro?
Pañcupādānakkhandhā tissa vacanīyaṃ. Katame pañca? Rūpupādānakkhandho,
vedanupādānakkhandho, saññupādānakkhandho, saṅkhārupādānakkhandho,
viññāṇupādānakkhandho; ayaṃ vuccati, bhikkhave, bhāro.</p>
<p>
<a class="sc" id="2"></a>
<a id="p_13S3_122" class="ms"></a>
Katamo ca, bhikkhave, bhārahāro? Puggalo tissa vacanīyaṃ. Yvāyaṃ āyasmā
evaṃnāmo evaṅgotto; ayaṃ vuccati, bhikkhave, bhārahāro.</p>
<p>
<a class="sc" id="3"></a>
<a class="pts" id="pts3.26"></a>
<a id="p_13S3_123" class="ms"></a>
Katamañca, bhikkhave, bhārādānaṃ? Yāyaṃ taṇhā <span class="var" title='[{"eds":["s1","s2","s3","km","mr"],"var":"ponobbhavikā "}]'>ponobhavikā</span> <span class="var" title='[{"note":"sabbattha","var":"nandirāgasahagatā "}]'>nandīrāgasahagatā</span>
tatratatrābhinandinī, seyyathidaṃ–  kāmataṇhā, bhavataṇhā, vibhavataṇhā. Idaṃ
vuccati, bhikkhave, bhārādānaṃ.</p>
<p>
<a class="sc" id="4"></a>
<a id="p_13S3_124" class="ms"></a>
Katamañca, bhikkhave, bhāranikkhepanaṃ? Yo tassāyeva taṇhāya asesavirāganirodho
cāgo paṭinissaggo mutti anālayo. Idaṃ vuccati, bhikkhave, bhāranikkhepanan”ti.</p>
<p>
<a class="sc" id="5"></a>
<a id="p_13S3_125" class="ms"></a>
Idamavoca bhagavā. Idaṃ <span class="var" title='[{"eds":["bj"],"var":"vatvā "}]'>vatvāna</span> sugato athāparaṃ etadavoca satthā:</p>
<blockquote class="gatha">
<p>
<a class="sc" id="6"></a>
<a id="p_13S3_126" class="ms"></a>
“Bhārā have pañcakkhandhā,<br>
bhārahāro ca puggalo;<br>
Bhārādānaṃ dukhaṃ loke,<br>
bhāranikkhepanaṃ sukhaṃ.
</p>
<p>
<a class="sc" id="7"></a>
<a id="p_13S3_127" class="ms"></a>
Nikkhipitvā garuṃ bhāraṃ,<br>
aññaṃ bhāraṃ anādiya;<br>
Samūlaṃ <span class="var" title='[{"eds":["bj","s1","s2","s3"],"var":"taṇhaṃ abbuyha "},{"eds":["pts1","mr"],"var":"taṇhamabbhuyha "}]'>taṇhamabbuyha</span>,<br>
nicchāto parinibbuto”ti.
</p>
</blockquote>
<p class="endsection">Paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Khandhasaṃyutta</span>
<span class="hidden">Mūlapaṇṇāsaka</span>
<span class="hidden">Bhāravagga</span>
<span class="hidden">Bhārasutta</span>
</div>
</section>
<a class="previous" href="/pi/sn22.21">◀ Saṃyutta Nikāya  22.21</a><a class="top" href="#"> ▲ TOP </a><a class="next" href="/pi/sn22.23">Saṃyutta Nikāya  22.23 ▶</a>
</div>
</body>
</html>