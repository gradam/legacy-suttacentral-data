<!DOCTYPE html>
<html data-prev="sn1.18" data-next="sn1.20">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn1.19">
<article>
<div class="hgroup">
<p class="division">Saṃyutta Nikāya 1</p>
<p>2. Nandanavagga</p>
<h1>19. Kuṭikāsutta</h1>
</div>
<blockquote class="gatha">
<p><a class="sc" id="1"></a><a class="pts1" id="pts11.8"></a><a class="pts2" id="pts21.17"></a><a id="p_12S1_60" class="ms"></a><a class="msdiv" id="msdiv_19"></a>“Kacci te kuṭikā natthi,<br>
kacci natthi kulāvakā;<br>
Kacci santānakā natthi,<br>
kacci muttosi bandhanā”ti.
</p>
<p><a class="sc" id="2"></a><a id="p_12S1_61" class="ms"></a>“Taggha me kuṭikā natthi,<br>
taggha natthi kulāvakā;<br>
Taggha santānakā natthi,<br>
taggha muttomhi bandhanā”ti.
</p>
<p><a class="sc" id="3"></a><a id="p_12S1_62" class="ms"></a>“Kintāhaṃ kuṭikaṃ brūmi,<br>
kiṃ te brūmi kulāvakaṃ;<br>
Kiṃ te santānakaṃ brūmi,<br>
kintāhaṃ brūmi bandhanan”ti.
</p>
<p><a class="sc" id="4"></a><a class="pts2" id="pts21.18"></a><a id="p_12S1_63" class="ms"></a>“Mātaraṃ kuṭikaṃ brūsi,<br>
bhariyaṃ brūsi kulāvakaṃ;<br>
Putte santānake brūsi,<br>
taṇhaṃ me brūsi bandhanan”ti.
</p>
<p><a class="sc" id="5"></a><a id="p_12S1_64" class="ms"></a>“Sāhu te kuṭikā natthi,<br>
sāhu natthi kulāvakā;<br>
Sāhu santānakā natthi,<br>
sāhu muttosi bandhanā”ti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Devatāsaṃyutta</span>
<span class="hidden">Nandanavagga</span>
<span class="hidden">Nandanasutta</span>
</aside>
</section>
</div>
</body>
</html>