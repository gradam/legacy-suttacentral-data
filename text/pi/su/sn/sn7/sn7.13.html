<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn7.13">
<article>
<div class="hgroup">
<p class="division">Saṃyutta Nikāya 7</p>
<p>2. Upāsakavagga</p>
<h1>13. Devahitasutta</h1>
</div>
<p><a class="sc" id="1"></a><a class="pts2ed" id="pts2ed1.375"></a><a class="ms" id="p_12S1_1237"></a><a class="msdiv" id="msdiv199"></a>Sāvatthi­nidānaṃ. Tena kho pana samayena bhagavā vātehābādhiko hoti; āyasmā ca upavāṇo bhagavato upaṭṭhāko hoti. Atha kho bhagavā āyasmantaṃ upavāṇaṃ āmantesi: “iṅgha me tvaṃ, upavāṇa, uṇhodakaṃ jānāhī”ti. “Evaṃ, bhante”ti kho āyasmā upavāṇo bhagavato paṭissutvā nivāsetvā patta­cīvara­mādāya yena devahitassa brāhmaṇassa nivesanaṃ tenupasaṅkami; upasaṅkamitvā tuṇhībhūto ekamantaṃ aṭṭhāsi. Addasā kho devahito brāhmaṇo āyasmantaṃ upavāṇaṃ tuṇhībhūtaṃ ekamantaṃ ṭhitaṃ. Disvāna āyasmantaṃ upavāṇaṃ gāthāya ajjhabhāsi: </p>
<blockquote class="gatha">
<p><a class="sc" id="2"></a><a class="verse-num-sc" id="verse-num-sc673"></a><a class="pts1ed" id="pts1ed1.175"></a><a class="ms" id="p_12S1_1238"></a>“Tuṇhībhūto bhavaṃ tiṭṭhaṃ,<br> muṇḍo saṅghāṭipāruto;<br> Kiṃ patthayāno kiṃ esaṃ,<br> kiṃ nu yācitumāgato”ti.
</p>
<p><a class="sc" id="3"></a><a class="verse-num-sc" id="verse-num-sc674"></a><a class="pts2ed" id="pts2ed1.376"></a><a class="ms" id="p_12S1_1239"></a>“Arahaṃ sugato loke,<br> vātehābādhiko muni;<br> Sace uṇhodakaṃ atthi,<br> munino dehi brāhmaṇa.
</p>
<p><a class="sc" id="4"></a><a class="verse-num-sc" id="verse-num-sc675"></a><a class="ms" id="p_12S1_1240"></a>Pūjito pūjaneyyānaṃ,<br> sakkareyyāna sakkato;<br> Apacito <span class="var" title="apacaneyyānaṃ (si) | apacineyyānaṃ (s1-3, km, pts2)" id="note420">apaceyyānaṃ</span>,<br> tassa icchāmi hātave”ti.
</p>
</blockquote>
<p><a class="sc" id="5"></a><a class="ms" id="p_12S1_1241"></a>Atha kho devahito brāhmaṇo uṇhodakassa kājaṃ purisena gāhāpetvā phāṇitassa ca puṭaṃ āyasmato upavāṇassa pādāsi. Atha kho āyasmā upavāṇo yena bhagavā tenupasaṅkami; upasaṅkamitvā bhagavantaṃ uṇhodakena <span class="var" title="nahāpetvā (bj, pts1)" id="note421">nhāpetvā</span> uṇhodakena phāṇitaṃ āloletvā bhagavato pādāsi. Atha kho bhagavato ābādho paṭippassambhi.</p>
<p><a class="sc" id="6"></a><a class="ms" id="p_12S1_1242"></a>Atha kho devahito brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho devahito brāhmaṇo bhagavantaṃ gāthāya ajjhabhāsi: </p>
<blockquote class="gatha">
<p><a class="sc" id="7"></a><a class="verse-num-sc" id="verse-num-sc676"></a><a class="pts2ed" id="pts2ed1.377"></a><a class="ms" id="p_12S1_1243"></a>“Kattha dajjā deyyadhammaṃ,<br> kattha dinnaṃ mahapphalaṃ;<br> Kathañhi yajamānassa,<br> kathaṃ ijjhati dakkhiṇā”ti.
</p>
<p><a class="sc" id="8"></a><a class="verse-num-sc" id="verse-num-sc677"></a><a class="ms" id="p_12S1_1244"></a>“Pubbenivāsaṃ yo vedī,<br> saggāpāyañca passati;<br> Atho jātikkhayaṃ patto,<br> abhiññāvosito muni.
</p>
<p><a class="sc" id="9"></a><a class="verse-num-sc" id="verse-num-sc678"></a><a class="ms" id="p_12S1_1245"></a>Ettha dajjā deyyadhammaṃ,<br> ettha dinnaṃ mahapphalaṃ;<br> Evañhi yajamānassa,<br> evaṃ ijjhati dakkhiṇā”ti.
</p>
</blockquote>
<p><a class="sc" id="10"></a><a class="ms" id="p_12S1_1246"></a>Evaṃ vutte, devahito brāhmaṇo bhagavantaṃ etadavoca: “abhikkantaṃ, bho gotama … pe … upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gatan”ti.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Brāhma­ṇa­saṃ­yutta</span>
<span class="hidden">Upāsakavagga</span>
<span class="hidden">Kasi­bhārad­vāja­sutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>