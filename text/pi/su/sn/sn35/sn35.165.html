<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn35.165">
<article>
<div class="hgroup">
<p class="division">Saṃyutta Nikāya 35</p>
<p>16. Nandik­kha­ya­vagga</p>
<h1><span class="var" title="micchā­diṭṭhip­pahāna­suttaṃ (bj) | micchādiṭṭhi (pts1)" id="note242">165. Micchā­diṭṭhi­pahāna­sutta</span></h1>
</div>
<p><a class="sc" id="1"></a><a class="ms" id="p_13S4_880"></a><a class="msdiv" id="msdiv165"></a>Atha kho aññataro bhikkhu yena bhagavā tenupasaṅkami … pe … ekamantaṃ nisinno so bhikkhu bhagavantaṃ etadavoca: “kathaṃ nu kho, bhante, jānato kathaṃ passato micchādiṭṭhi pahīyatī”ti?</p>
<p><a class="sc" id="2"></a><a class="ms" id="p_13S4_881"></a>“Cakkhuṃ kho, bhikkhu, aniccato jānato passato micchādiṭṭhi pahīyati. Rūpe aniccato jānato passato micchādiṭṭhi pahīyati. Cakkhuviññāṇaṃ aniccato jānato passato micchādiṭṭhi pahīyati. Cak­khu­samphas­saṃ aniccato jānato passato micchādiṭṭhi pahīyati … pe … yampidaṃ mano­samphas­sa­pac­cayā uppajjati vedayitaṃ sukhaṃ vā dukkhaṃ vā aduk­kha­ma­su­khaṃ vā tampi aniccato jānato passato micchādiṭṭhi pahīyati. Evaṃ kho, bhikkhu, jānato evaṃ passato micchādiṭṭhi pahīyatī”ti.</p>
<p class="endsection">Dasamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Saḷāya­tana­saṃ­yutta</span>
<span class="hidden">Catut­tha­paṇṇā­saka</span>
<span class="hidden">Nandik­kha­ya­vagga</span>
<span class="hidden">Ajjhat­ta­nandik­kha­ya­sutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>