<!DOCTYPE html>
<html data-prev="sn25.10" data-next="sn26.2">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn26.1">
<article>
<div id="sn26.1" class="hgroup">
<p class="division">Saṃyutta Nikāya 26</p>
<p>1. Uppādavagga</p>
<h1>1. Cakkhusutta</h1>
</div>
<p><a class="sc" id="1"></a>
<a class="pts1" id="pts3.229"></a>
<a id="p_13S3_1068" class="ms"></a>
<a class="msdiv" id="msdiv_312"></a>
Sāvatthi­nidānaṃ. “Yo kho, bhikkhave, cakkhussa uppādo ṭhiti abhinibbatti
pātubhāvo, dukkhasseso uppādo, rogānaṃ ṭhiti, jarāmaraṇassa pātubhāvo. Yo
sotassa uppādo ṭhiti … pe … yo ghānassa uppādo ṭhiti … yo jivhāya uppādo ṭhiti
… yo kāyassa uppādo ṭhiti … yo manassa uppādo ṭhiti abhinibbatti pātubhāvo,
dukkhasseso uppādo, rogānaṃ ṭhiti, jarāmaraṇassa pātubhāvo. Yo ca, bhikkhave,
cakkhussa nirodho vūpasamo atthaṅgamo, dukkhasseso nirodho, rogānaṃ vūpasamo,
jarāmaraṇassa atthaṅgamo. Yo sotassa nirodho … pe … yo ghānassa nirodho … yo
jivhāya nirodho … yo kāyassa nirodho … yo manassa nirodho vūpasamo atthaṅgamo,
dukkhasseso nirodho, rogānaṃ vūpasamo, jarāmaraṇassa atthaṅgamo”ti.</p>
<p class="endsection">Paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Uppādasaṃyutta</span>
<span class="hidden">Uppādavagga</span>
<span class="hidden">Cakkhusutta</span>
</div>
</section>
<a class="previous" href="/pi/sn25.10">◀ Saṃyutta Nikāya  25.10</a><a class="top" href="#"> ▲ TOP </a><a class="next" href="/pi/sn26.2">Saṃyutta Nikāya  26.2 ▶</a>
</div>
</body>
</html>