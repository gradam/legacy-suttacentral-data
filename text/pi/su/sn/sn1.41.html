<!DOCTYPE html>
<html data-prev="sn1.40" data-next="sn1.42">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn1.41">
<article>
<div class="hgroup">
<p class="division">Saṃyutta Nikāya 1</p>
<p>5. Ādittavagga</p>
<h1>41. Ādittasutta</h1>
</div>
<p><a class="sc" id="1"></a><a class="pts2" id="pts1.65"></a><a id="p_12S1_238" class="ms"></a><a class="msdiv" id="msdiv_41"></a><span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anātha­piṇḍi­kassa ārāme.
Atha kho aññatarā devatā abhikkantāya rattiyā abhikkan­ta­vaṇṇā kevalakappaṃ
jetavanaṃ obhāsetvā yena bhagavā tenupasaṅkami; upasaṅkamitvā bhagavantaṃ
abhivādetvā ekamantaṃ aṭṭhāsi. Ekamantaṃ ṭhitā kho sā devatā bhagavato santike
imā gāthāyo abhāsi: </p>
<blockquote class="gatha">
<p><a class="sc" id="2"></a><a id="p_12S1_239" class="ms"></a>“Ādittasmiṃ agārasmiṃ,<br>
yaṃ nīharati bhājanaṃ;<br>
Taṃ tassa hoti atthāya,<br>
no ca yaṃ tattha ḍayhati.
</p>
<p><a class="sc" id="3"></a><a id="p_12S1_240" class="ms"></a>Evaṃ ādittako loko,<br>
jarāya maraṇena ca;<br>
Nīharetheva dānena,<br>
dinnaṃ hoti sunīhataṃ.
</p>
<p><a class="sc" id="4"></a><a class="pts1" id="pts1.32"></a><a class="pts2" id="pts1.66"></a><a id="p_12S1_241" class="ms"></a>Dinnaṃ sukhaphalaṃ hoti,<br>
nādinnaṃ hoti taṃ tathā;<br>
Corā haranti rājāno,<br>
aggi ḍahati nassati.
</p>
<p><a class="sc" id="5"></a><a id="p_12S1_242" class="ms"></a>Atha antena jahati,<br>
Sarīraṃ sapariggahaṃ;<br>
Etadaññāya medhāvī,<br>
Bhuñjetha ca dadetha ca;<br>
Datvā ca bhutvā ca yathānubhāvaṃ,<br>
Anindito saggamupeti ṭhānan”ti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Devatāsaṃyutta</span>
<span class="hidden">Ādittavagga</span>
<span class="hidden">Ādittasutta</span>
</aside>
</section>
<a class="previous" href="/pi/sn1.40">◀ Saṃyutta Nikāya  1.40</a><a class="top" href="#"> ▲ TOP </a><a class="next" href="/pi/sn1.42">Saṃyutta Nikāya  1.42 ▶</a></div>
</body>
</html>