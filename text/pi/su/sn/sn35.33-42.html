<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="sn35.33">
<article>
<div class="hgroup">
<p class="division">Saṃyutta Nikāya 35</p>
<p>4. Jātidhammavagga</p>
<h1>33–⁠42. Jātidhammādisuttadasaka</h1>
</div>
<p><a id="p_13S4_115" class="ms"></a><a class="msdiv" id="msdiv_33"></a><a class="sc" id="1"></a> Sāvatthinidānaṃ. Tatra kho … pe … “sabbaṃ, bhikkhave, jātidhammaṃ. Kiñca, bhikkhave, sabbaṃ jātidhammaṃ? Cakkhu, bhikkhave, jātidhammaṃ. Rūpā … cakkhuviññāṇaṃ … cakkhusamphasso jātidhammo. Yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi jātidhammaṃ … pe … jivhā … rasā … jivhāviññāṇaṃ … jivhāsamphasso … yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi jātidhammaṃ. Kāyo … pe … mano jātidhammo, dhammā jātidhammā, manoviññāṇaṃ jātidhammaṃ, manosamphasso jātidhammo. Yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi jātidhammaṃ. Evaṃ passaṃ, bhikkhave, sutavā ariyasāvako cakkhusmimpi nibbindati, rūpesupi … cakkhuviññāṇepi … cakkhusamphassepi … pe … nāparaṃ itthattāyāti pajānātī”ti.</p>
<p class="endsection">Paṭhamaṃ.</p><p><a id="p_13S4_117" class="ms"></a><a class="msdiv" id="msdiv_34"></a><a class="sc" id="2"></a>
“Sabbaṃ, bhikkhave, jarādhammaṃ … saṅkhittaṃ.</p>
<p class="endsection">Dutiyaṃ.</p><p><a id="p_13S4_119" class="ms"></a><a class="msdiv" id="msdiv_35"></a><a class="sc" id="3"></a>
“Sabbaṃ, bhikkhave, byādhidhammaṃ … saṅkhittaṃ.</p>
<p class="endsection">Tatiyaṃ.</p><p><a id="p_13S4_121" class="ms"></a><a class="msdiv" id="msdiv_36"></a><a class="sc" id="4"></a>
“Sabbaṃ, bhikkhave, maraṇadhammaṃ … saṅkhittaṃ.</p>
<p class="endsection">Catutthaṃ.</p><p><a id="p_13S4_123" class="ms"></a><a class="msdiv" id="msdiv_37"></a><a class="sc" id="5"></a>
“Sabbaṃ, bhikkhave, sokadhammaṃ … saṅkhittaṃ.</p>
<p class="endsection">Pañcamaṃ.</p><p><a id="p_13S4_125" class="ms"></a><a class="msdiv" id="msdiv_38"></a><a class="sc" id="6"></a>
“Sabbaṃ, bhikkhave, saṅkilesikadhammaṃ … saṅkhittaṃ.</p>
<p class="endsection">Chaṭṭhaṃ.</p><p><a id="p_13S4_127" class="ms"></a><a class="msdiv" id="msdiv_39"></a><a class="sc" id="7"></a>
“Sabbaṃ, bhikkhave, khayadhammaṃ … saṅkhittaṃ.</p>
<p class="endsection">Sattamaṃ.</p><p><a id="p_13S4_129" class="ms"></a><a class="msdiv" id="msdiv_40"></a><a class="sc" id="8"></a>
“Sabbaṃ, bhikkhave, vayadhammaṃ … saṅkhittaṃ.</p>
<p class="endsection">Aṭṭhamaṃ.</p><p><a id="p_13S4_131" class="ms"></a><a class="msdiv" id="msdiv_41"></a><a class="sc" id="9"></a>
“Sabbaṃ, bhikkhave, samudayadhammaṃ … saṅkhittaṃ.</p>
<p class="endsection">Navamaṃ.</p><p><a id="p_13S4_133" class="ms"></a><a class="msdiv" id="msdiv_42"></a><a class="sc" id="10"></a>
“Sabbaṃ, bhikkhave, nirodhadhammaṃ … saṅkhittaṃ.</p>
<p class="endsection">Dasamaṃ.</p>
<p class="endsection">Jātidhammavaggo catuttho.</p><blockquote class="uddanagatha"><p><a id="p_13S4_137" class="ms"></a><a class="sc" id="11"></a>
Jātijarābyādhimaraṇaṃ,<br> Soko ca saṅkilesikaṃ;<br>
Khayavayasamudayaṃ,<br>
Nirodhadhammena te dasāti.
</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">
Saḷāyatanasaṃyutta</span>
<span class="hidden">
Paṭhamapaṇṇāsaka</span>
<span class="hidden">
Jātidhammavagga</span>
<span class="hidden">
Jātidhammādisuttadasaka</span>
</div>
</section>
<a class="previous" href="/pi/sn35.32">◀ Saṃyutta Nikāya  35.32</a><a class="top" href="#"> ▲ TOP </a><a class="next" href="/pi/sn35.43-51">Saṃyutta Nikāya  35.43–⁠51 ▶</a></div>
</body>
</html>