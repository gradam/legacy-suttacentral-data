<!DOCTYPE html>
<html data-prev="sn1.47" data-next="sn1.49">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn1.48">
<article>
<div class="hgroup">
<p class="division">Saṃyutta Nikāya 1</p>
<p>5. Ādittavagga</p>
<h1>48. Jetavanasutta</h1>
</div>
<blockquote class="gatha">
<p><a class="sc" id="1"></a><a class="pts2" id="pts21.71"></a><a id="p_12S1_258" class="ms"></a><a class="msdiv" id="msdiv_48"></a>“Idañhi taṃ jetavanaṃ,<br>
isisaṃ­gha­nisevi­taṃ;<br>
<span class="var" title="āvuṭṭhaṃ (mr)" id="note78">Āvutthaṃ</span> dhammarājena,<br>
pītisañjananaṃ mama.
</p>
<p><a class="sc" id="2"></a><a class="pts1" id="pts11.34"></a><a id="p_12S1_259" class="ms"></a>Kammaṃ vijjā ca dhammo ca,<br>
sīlaṃ jīvitamuttamaṃ;<br>
Etena maccā sujjhanti,<br>
na gottena dhanena vā.
</p>
<p><a class="sc" id="3"></a><a id="p_12S1_260" class="ms"></a>Tasmā hi paṇḍito poso,<br>
sampassaṃ atthamattano;<br>
Yoniso vicine dhammaṃ,<br>
evaṃ tattha visujjhati.
</p>
<p><a class="sc" id="4"></a><a id="p_12S1_261" class="ms"></a>Sāriputtova paññāya,<br>
sīlena upasamena ca;<br>
Yopi pāraṅgato bhikkhu,<br>
etāvaparamo siyā”ti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Devatāsaṃyutta</span>
<span class="hidden">Ādittavagga</span>
<span class="hidden">Ādittasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>