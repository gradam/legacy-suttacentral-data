<!DOCTYPE html>
<html data-prev="sn38.16" data-next="sn39.16">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn39.1">
<article>
<div id="sn39.1" class="hgroup">
<p class="division">Saṃyutta Nikāya 39</p>
<p><span class="var" id="note417" title="sāmaṇḍakā­ni­saṃ­yuttaṃ (bj)">1. Sāmaṇḍakavagga</span></p>
<h1><span class="var" id="note418" title="nibbānasuttaṃ (bj) | nibbānam (pts1)">1. Sāmaṇḍakasutta</span></h1>
</div>
<p><a class="sc" id="1"></a>
<a id="p_13S4_1364" class="ms"></a>
<a class="msdiv" id="msdiv_330"></a>
Ekaṃ samayaṃ āyasmā sāriputto vajjīsu viharati <span class="var" title="ukkavelāyaṃ (bj, pts1)" id="note419">ukkacelāyaṃ</span> gaṅgāya nadiyā tīre.
Atha kho <span class="var" title="sāmaṇḍakāni (bj)" id="note420">sāmaṇḍako</span> paribbājako yenāyasmā sāriputto tenupasaṅkami; upasaṅkamitvā
āyasmatā sāriputtena saddhiṃ sammodi. Sammodanīyaṃ kathaṃ sāraṇīyaṃ vītisāretvā
ekamantaṃ nisīdi. Ekamantaṃ nisinno kho sāmaṇḍako paribbājako āyasmantaṃ
sāriputtaṃ etadavoca:</p>
<p><a class="sc" id="2"></a>
<a id="p_13S4_1365" class="ms"></a>
“‘Nibbānaṃ, nibbānan’ti, āvuso sāriputta, vuccati. Katamaṃ nu kho, āvuso,
nibbānan”ti? “Yo kho, āvuso, rāgakkhayo dosakkhayo mohakkhayo–  idaṃ vuccati
nibbānan”ti. “Atthi panāvuso, maggo atthi paṭipadā, etassa nibbānassa
sacchikiriyāyā”ti? “Atthi kho, āvuso, maggo atthi paṭipadā, etassa nibbānassa
sacchikiriyāyā”ti.</p>
<p><a class="sc" id="3"></a>
<a class="pts1" id="pts4.262"></a>
<a id="p_13S4_1366" class="ms"></a>
“Katamo panāvuso, maggo katamā paṭipadā etassa nibbānassa sacchikiriyāyā”ti?
“Ayameva kho, āvuso, ariyo aṭṭhaṅgiko maggo, etassa nibbānassa sacchikiriyāya,
seyyathidaṃ–  sammādiṭṭhi … pe … sammāsamādhi. Ayaṃ kho, āvuso, maggo ayaṃ
paṭipadā, etassa nibbānassa sacchikiriyāyā”ti. “Bhaddako, āvuso, maggo bhaddikā
paṭipadā, etassa nibbānassa sacchikiriyāya. Alañca panāvuso sāriputta,
appamādāyā”ti.</p>
<p class="endsection">Paṭhamaṃ.</p>
<p><a class="sc" id="4"></a>
<a id="p_13S4_1368" class="ms"></a>
(Yathā jambu­khā­daka­saṃ­yuttaṃ, tathā vitthāretabbaṃ.)</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Sāmaṇḍaka­saṃ­yutta</span>
<span class="hidden">Sāmaṇḍakavagga</span>
<span class="hidden">Sāmaṇḍakasutta</span>
</div>
</section>
<a class="previous" href="/pi/sn38.16">◀ Saṃyutta Nikāya  38.16</a><a class="top" href="#"> ▲ TOP </a><a class="next" href="/pi/sn39.16">Saṃyutta Nikāya  39.16 ▶</a>
</div>
</body>
</html>