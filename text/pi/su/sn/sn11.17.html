<!DOCTYPE html>
<html data-prev="sn11.16" data-next="sn11.18">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn11.17">
<article>
<div class="hgroup">
<p class="division">Saṃyutta Nikāya 11</p>
<p>2. Dutiyavagga</p>
<h1><span class="var" id="note543" title="vandanāsuttaṃ (bj) | vandanasuttaṃ (s1-3) | vandanā (pts1)">17. Buddha­vanda­nā­sutta</span></h1>
</div>
<p><a class="sc" id="1"></a><a id="p_12S1_1653" class="ms"></a><a class="msdiv" id="msdiv_263"></a>Sāvatthiyaṃ jetavane. Tena kho pana samayena bhagavā divāvihāragato hoti
paṭisallīno. Atha kho sakko ca devānamindo brahmā ca sahampati yena bhagavā
tenu­pasaṅka­miṃsu; upasaṅkamitvā paccekaṃ dvārabāhaṃ nissāya aṭṭhaṃsu. Atha kho
sakko devānamindo bhagavato santike imaṃ gāthaṃ abhāsi:</p>
<blockquote class="gatha">
<p><a class="sc" id="2"></a><a id="p_12S1_1654" class="ms"></a>“Uṭṭhehi vīra vijitasaṅgāma,<br>
Pannabhāra anaṇa vicara loke;<br>
Cittañca te suvimuttaṃ,<br>
Cando yathā pannarasāya rattin”ti.
</p>
</blockquote>
<p><a class="sc" id="3"></a><a class="pts1" id="pts11.234"></a><a id="p_12S1_1655" class="ms"></a>“Na kho, devānaminda, tathāgatā evaṃ vanditabbā. Evañca kho, devānaminda,
tathāgatā vanditabbā: </p>
<blockquote class="gatha">
<p><a class="sc" id="4"></a><a class="pts2" id="pts21.502"></a><a id="p_12S1_1656" class="ms"></a>‘Uṭṭhehi vīra vijitasaṅgāma,<br>
Satthavāha anaṇa vicara loke;<br>
Desassu bhagavā dhammaṃ,<br>
Aññātāro bhavissantī’”ti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Sakkasaṃyutta</span>
<span class="hidden">Dutiyavagga</span>
<span class="hidden">Vatapadasutta</span>
</aside>
</section>
</div>
</body>
</html>