<!DOCTYPE html>
<html data-prev="sn22.134" data-next="sn22.136">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn22.135">
<article>
<div class="hgroup">
<p class="division">Saṃyutta Nikāya 22</p>
<p>13. Avijjāvagga</p>
<h1><span class="var" id="note207" title="tatiya­koṭ­ṭhi­ta­suttaṃ (bj) | koṭṭhita 3 (pts1)">135. Tatiya­koṭṭhi­kasutta</span></h1>
</div>
<p><a class="sc" id="1"></a><a id="p_13S3_753" class="ms"></a><a class="msdiv" id="msdiv_135"></a>Taññeva nidānaṃ. Ekamantaṃ nisinno kho āyasmā sāriputto āyasmantaṃ
mahākoṭṭhikaṃ etadavoca: “‘avijjā, avijjā’ti, āvuso koṭṭhika, vuccati. Katamā
nu kho, āvuso, avijjā; kittāvatā ca avijjāgato hotī”ti?</p>
<p><a class="sc" id="2"></a><a id="p_13S3_754" class="ms"></a>“Idhāvuso, assutavā puthujjano rūpaṃ nappajānāti, rūpasamudayaṃ nappajānāti,
rūpanirodhaṃ nappajānāti, rūpa­nirodha­gā­miniṃ paṭipadaṃ nappajānāti. Vedanaṃ
nappajānāti … pe … saññaṃ … saṅkhāre … viññāṇaṃ nappajānāti, viñ­ñā­ṇa­sa­muda­yaṃ
nappajānāti, viñ­ñā­ṇa­nirodhaṃ nappajānāti, viñ­ñā­ṇa­nirodha­gā­miniṃ paṭipadaṃ
nappajānāti. Ayaṃ vuccatāvuso, avijjā; ettāvatā ca avijjāgato hotī”ti.</p>
<p><a class="sc" id="3"></a><a id="p_13S3_755" class="ms"></a>Evaṃ vutte, āyasmā sāriputto āyasmantaṃ mahākoṭṭhikaṃ etadavoca: “‘vijjā,
vijjā’ti, āvuso koṭṭhika, vuccati. Katamā nu kho, āvuso, vijjā; kittāvatā ca
vijjāgato hotī”ti?</p>
<p><a class="sc" id="4"></a><a class="pts" id="pts3.177"></a><a id="p_13S3_756" class="ms"></a>“Idhāvuso, sutavā ariyasāvako rūpaṃ pajānāti, rūpasamudayaṃ pajānāti,
rūpanirodhaṃ pajānāti, rūpa­nirodha­gā­miniṃ paṭipadaṃ pajānāti. Vedanaṃ … saññaṃ
… saṅkhāre … viññāṇaṃ pajānāti, viñ­ñā­ṇa­sa­muda­yaṃ pajānāti, viñ­ñā­ṇa­nirodhaṃ
pajānāti, viñ­ñā­ṇa­nirodha­gā­miniṃ paṭipadaṃ pajānāti. Ayaṃ vuccatāvuso, vijjā;
ettāvatā ca vijjāgato hotī”ti.</p>
<p class="endsection">Dasamaṃ.</p>
<p class="endsection">Avijjāvaggo tatiyo.</p>
<blockquote class="uddanagatha">
<p><a class="sc" id="5"></a><a id="p_13S3_760" class="ms"></a>Samudayadhamme tīṇi,<br>
assādo apare duve;<br>
Samudaye ca dve vuttā,<br>
koṭṭhike apare tayoti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Khan­dha­saṃ­yutta</span>
<span class="hidden">Uparipaṇṇāsaka</span>
<span class="hidden">Avijjāvagga</span>
<span class="hidden">Samuda­ya­dhamma­sutta</span>
</aside>
</section>
<a class="previous" href="/pi/sn22.134">◀ Saṃyutta Nikāya  22.134</a><a class="top" href="#"> ▲ TOP </a><a class="next" href="/pi/sn22.136">Saṃyutta Nikāya  22.136 ▶</a></div>
</body>
</html>