<!DOCTYPE html>
<html data-prev="sn22.4" data-next="sn22.6">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn22.5">
<article>
<div id="sn22.5" class="hgroup">
<p class="division">Saṃyutta Nikāya 22</p>
<p>1. Nakula­pi­tu­vagga</p>
<h1><span class="var" id="note26" title="samā­dhi­bhāva­nā­suttaṃ (bj)">5. Samādhisutta</span></h1>
</div>
<p><a class="sc" id="1"></a>
<a class="pts1" id="pts3.14"></a>
<a id="p_13S3_61" class="ms"></a>
<a class="msdiv" id="msdiv_5"></a>
<span class="evam">Evaṃ me sutaṃ—​</span> … pe … sāvatthiyaṃ … tatra kho … pe … etadavoca: “<span class="cross" title="^sn35.99#1 [99. Samādhisutta] | ^sn56.1#1 [1. Samādhisutta] | ^an11.2#1 [2. Ceta­nākara­ṇīya­sutta] | ^ne4#253 [Vibhaṅga/ Paññat­ti­hā­ravi­bhaṅga] | ^pe5#50 [Hāra­vibhaṅ­ga­pañca­ma­bhūmi] | ^mi3.1.13#1 [Samādhipañha]" id="note27">^</span> samādhiṃ, bhikkhave,
bhāvetha; samāhito, bhikkhave, bhikkhu yathābhūtaṃ pajānāti. Kiñca yathābhūtaṃ
pajānāti? Rūpassa samudayañca atthaṅgamañca, vedanāya samudayañca
atthaṅgamañca, saññāya samudayañca atthaṅgamañca, saṅkhārānaṃ samudayañca
atthaṅgamañca, viññāṇassa samudayañca atthaṅgamañca.</p>
<p><a class="sc" id="2"></a>
<a id="p_13S3_62" class="ms"></a>
Ko ca, bhikkhave, rūpassa samudayo, ko vedanāya samudayo, ko saññāya samudayo,
ko saṅkhārānaṃ samudayo, ko viññāṇassa samudayo? Idha, bhikkhave, bhikkhu
abhinandati abhivadati ajjhosāya tiṭṭhati.</p>
<p><a class="sc" id="3"></a>
<a id="p_13S3_63" class="ms"></a>
Kiñca abhinandati abhivadati ajjhosāya tiṭṭhati? Rūpaṃ abhinandati abhivadati
ajjhosāya tiṭṭhati. Tassa rūpaṃ abhinandato abhivadato ajjhosāya tiṭṭhato
uppajjati nandī. Yā rūpe nandī tadupādānaṃ. Tas­su­pādā­na­pac­cayā bhavo;
bhavapaccayā jāti; jātipaccayā jarāmaraṇaṃ soka­pari­deva­duk­kha­do­manas­supāyāsā sambhavanti. Evametassa kevalassa duk­khak­khan­dhassa samudayo hoti.</p>
<p><a class="sc" id="4"></a>
<a id="p_13S3_64" class="ms"></a>
Vedanaṃ abhinandati … pe … saññaṃ abhinandati … saṅkhāre abhinandati … viññāṇaṃ
abhinandati abhivadati ajjhosāya tiṭṭhati. Tassa viññāṇaṃ abhinandato
abhivadato ajjhosāya tiṭṭhato uppajjati nandī. Yā viññāṇe nandī tadupādānaṃ.
Tas­su­pādā­na­pac­cayā bhavo; bhavapaccayā jāti; jātipaccayā … pe … evametassa
kevalassa duk­khak­khan­dhassa samudayo hoti.</p>
<p><a class="sc" id="5"></a>
<a id="p_13S3_65" class="ms"></a>
Ayaṃ, bhikkhave, rūpassa samudayo; ayaṃ vedanāya samudayo; ayaṃ saññāya
samudayo; ayaṃ saṅkhārānaṃ samudayo; ayaṃ viññāṇassa samudayo.</p>
<p><a class="sc" id="6"></a>
<a id="p_13S3_66" class="ms"></a>
Ko ca, bhikkhave, rūpassa atthaṅgamo, ko vedanāya … ko saññāya … ko saṅkhārānaṃ
… ko viññāṇassa atthaṅgamo?</p>
<p><a class="sc" id="7"></a>
<a id="p_13S3_67" class="ms"></a>
Idha, bhikkhave, nābhinandati nābhivadati nājjhosāya tiṭṭhati.</p>
<p><a class="sc" id="8"></a>
<a id="p_13S3_68" class="ms"></a>
Kiñca nābhinandati nābhivadati nājjhosāya tiṭṭhati? Rūpaṃ nābhinandati
nābhivadati nājjhosāya tiṭṭhati. Tassa rūpaṃ anabhinandato anabhivadato
anajjhosāya tiṭṭhato yā rūpe nandī sā nirujjhati. Tassa nandīnirodhā
upādānanirodho; upādānanirodhā bhavanirodho … pe … evametassa kevalassa
duk­khak­khan­dhassa nirodho hoti.</p>
<p><a class="sc" id="9"></a>
<a class="pts1" id="pts3.15"></a>
<a id="p_13S3_69" class="ms"></a>
Vedanaṃ nābhinandati nābhivadati nājjhosāya tiṭṭhati. Tassa vedanaṃ
anabhinandato anabhivadato anajjhosāya tiṭṭhato yā vedanāya nandī sā
nirujjhati. Tassa nandīnirodhā upādānanirodho; upādānanirodhā bhavanirodho … pe
… evametassa kevalassa duk­khak­khan­dhassa nirodho hoti.</p>
<p><a class="sc" id="10"></a>
<a id="p_13S3_70" class="ms"></a>
Saññaṃ nābhinandati … pe … saṅkhāre nābhinandati nābhivadati nājjhosāya
tiṭṭhati. Tassa saṅkhāre anabhinandato anabhivadato anajjhosāya tiṭṭhato yā
saṅkhāresu nandī sā nirujjhati. Tassa nandīnirodhā upādānanirodho;
upādānanirodhā bhavanirodho … pe … evametassa kevalassa duk­khak­khan­dhassa
nirodho hoti.</p>
<p><a class="sc" id="11"></a>
<a id="p_13S3_71" class="ms"></a>
Viññāṇaṃ nābhinandati nābhivadati nājjhosāya tiṭṭhati. Tassa viññāṇaṃ
anabhinandato anabhivadato anajjhosāya tiṭṭhato yā viññāṇe nandī sā nirujjhati.
Tassa nandīnirodhā upādānanirodho … pe … evametassa kevalassa duk­khak­khan­dhassa
nirodho hoti.</p>
<p><a class="sc" id="12"></a>
<a id="p_13S3_72" class="ms"></a>
Ayaṃ, bhikkhave, rūpassa atthaṅgamo, ayaṃ vedanāya atthaṅgamo, ayaṃ saññāya
atthaṅgamo, ayaṃ saṅkhārānaṃ atthaṅgamo, ayaṃ viññāṇassa atthaṅgamo”ti.</p>
<p class="endsection">Pañcamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Khan­dha­saṃ­yutta</span>
<span class="hidden">Mūlapaṇṇāsaka</span>
<span class="hidden">Nakula­pi­tu­vagga</span>
<span class="hidden">Nakula­pi­tusutta</span>
</div>
</section>
<a class="previous" href="/pi/sn22.4">◀ Saṃyutta Nikāya  22.4</a><a class="top" href="#"> ▲ TOP </a><a class="next" href="/pi/sn22.6">Saṃyutta Nikāya  22.6 ▶</a>
</div>
</body>
</html>