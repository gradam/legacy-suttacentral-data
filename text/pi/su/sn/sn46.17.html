<!DOCTYPE html>
<html data-prev="sn46.16" data-next="sn46.18">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn46.17">
<article>
<div id="sn46.17" class="hgroup">
<p class="division">Saṃyutta Nikāya 46</p>
<p>2. Gilānavagga</p>
<h1><span class="var" id="note76" title="apārasuttaṃ (bj) | pāraṅgāmi (pts1)">17. Pāraṅgamasutta</span></h1>
</div>
<p><a class="sc" id="1"></a>
<a id="p_14S5_446" class="ms"></a>
<a class="msdiv" id="msdiv_198"></a>
“Sattime, bhikkhave, bojjhaṅgā bhāvitā bahulīkatā apārā pāraṃ gamanāya
saṃvattanti. Katame satta? Sati­sam­boj­jhaṅgo … pe … upekkhā­sam­boj­jhaṅgo–  ime
kho, bhikkhave, satta bojjhaṅgā bhāvitā bahulīkatā apārā pāraṃ gamanāya
saṃvattantīti.</p>
<blockquote class="gatha">
<p><a class="sc" id="2"></a>
<a class="pts1" id="pts5.82"></a>
<a id="p_14S5_447" class="ms"></a>
Appakā te manussesu,<br>
ye janā pāragāmino;<br>
Athāyaṃ itarā pajā,<br>
tīra­mevānu­dhāvati.
</p>
<p><a class="sc" id="3"></a>
<a id="p_14S5_448" class="ms"></a>
Ye ca kho sammadakkhāte,<br>
dhamme dhammā­nu­vattino;<br>
Te janā pāramessanti,<br>
maccudheyyaṃ suduttaraṃ.
</p>
<p><a class="sc" id="4"></a>
<a id="p_14S5_449" class="ms"></a>
Kaṇhaṃ dhammaṃ vippahāya,<br>
sukkaṃ bhāvetha paṇḍito;<br>
Okā anokamāgamma,<br>
viveke yattha dūramaṃ.
</p>
<p><a class="sc" id="5"></a>
<a id="p_14S5_450" class="ms"></a>
Tat­rā­bhira­ti­mic­cheyya,<br>
hitvā kāme akiñcano;<br>
Pariyodapeyya attānaṃ,<br>
cittaklesehi paṇḍito.
</p>
<p><a class="sc" id="6"></a>
<a id="p_14S5_451" class="ms"></a>
Yesaṃ sam­bodhi­yaṅ­gesu,<br>
sammā cittaṃ subhāvitaṃ;<br>
Ādānap­paṭi­nissagge,<br>
anupādāya ye ratā;<br>
Khīṇāsavā jutimanto,<br>
te loke parinibbutā”ti.
</p>
</blockquote>
<p class="endsection">Sattamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Boj­jhaṅ­ga­saṃ­yutta</span>
<span class="hidden">Gilānavagga</span>
<span class="hidden">Pāṇasutta</span>
</div>
</section>
<a class="previous" href="/pi/sn46.16">◀ Saṃyutta Nikāya  46.16</a><a class="top" href="#"> ▲ TOP </a><a class="next" href="/pi/sn46.18">Saṃyutta Nikāya  46.18 ▶</a>
</div>
</body>
</html>