<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="sn3.7">
<article>
<div id="sn3.7" class="hgroup">
<p class="division">Saṃyutta Nikāya 3</p>
<p>1. Paṭhamavagga</p>
<h1><span class="var" id="185" title="atthakaraṇasuttaṃ (bj, s1-3) | atthakaraṇa (pts1) | aṭṭhakaraṇasuttaṃ (pts2)">7. Aḍḍakaraṇasutta</span></h1>
</div>
<p><a class="sc" id="1"></a>
<a class="pts2" id="pts1.170"></a>
<a id="p_12S1_608" class="ms"></a>
<a class="msdiv" id="msdiv_118"></a>
Sāvatthinidānaṃ. Ekamantaṃ nisinno kho rājā pasenadi kosalo bhagavantaṃ
etadavoca: “idhāhaṃ, bhante, <span class="var" title="atthakaraṇe (bj, s1-3, km, pts1) | aṭṭakaraṇe (pts2)" id="note186">aḍḍakaraṇe</span> nisinno passāmi khattiyamahāsālepi
brāhmaṇamahāsālepi gahapatimahāsālepi aḍḍhe mahaddhane mahābhoge
pahūtajātarūparajate pahūtavittūpakaraṇe pahūtadhanadhaññe kāmahetu kāmanidānaṃ
kāmādhikaraṇaṃ sampajānamusā bhāsante. Tassa mayhaṃ, bhante, etadahosi: ‘alaṃ
dāni me aḍḍakaraṇena, bhadramukho dāni aḍḍakaraṇena paññāyissatī’”ti.</p>
<p><q class="open" id="note187" title=" etthantare pāṭho sī , pā1-2 potthakesu">
<a class="sc" id="2"></a>
<a id="p_12S1_609" class="ms"></a>
“Evametaṃ, mahārāja, evametaṃ, mahārāja</q>. Yepi te, mahārāja, khattiyamahāsālā
brāhmaṇamahāsālā gahapatimahāsālā aḍḍhā mahaddhanā mahābhogā
pahūtajātarūparajatā pahūtavittūpakaraṇā pahūtadhanadhaññā kāmahetu kāmanidānaṃ
kāmādhikaraṇaṃ sampajānamusā bhāsanti; tesaṃ taṃ bhavissati dīgharattaṃ ahitāya
dukkhāyā”ti. Idamavoca … pe …</p>
<blockquote class="gatha">
<p><a class="sc" id="3"></a>
<a class="pts2" id="pts1.171"></a>
<a id="p_12S1_610" class="ms"></a>
“Sārattā kāmabhogesu,<br>
giddhā kāmesu mucchitā;<br>
Atisāraṃ na bujjhanti,<br>
macchā khippaṃva oḍḍitaṃ;<br>
Pacchāsaṃ kaṭukaṃ hoti,<br>
vipāko hissa pāpako”ti.
</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Kosalasaṃyutta</span>
<span class="hidden">Paṭhamavagga</span>
<span class="hidden">Daharasutta</span>
</div>
</section>
<a class="previous" href="/pi/sn3.6">◀ Saṃyutta Nikāya  3.6</a><a class="top" href="#"> ▲ TOP </a><a class="next" href="/pi/sn3.8">Saṃyutta Nikāya  3.8 ▶</a>
</div>
</body>
</html>