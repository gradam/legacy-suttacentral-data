<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="sn46.26">
<article>
<div id="sn46.26" class="hgroup">
<p class="division">Saṃyutta Nikāya 46</p>
<p>3. Udāyivagga</p>
<h1><span class="var" id="84" title="khayasuttaṃ (bj) | khayo (pts1)">26. Taṇhakkhayasutta</span></h1>
</div>
<p><a class="sc" id="1"></a>
<a id="p_14S5_476" class="ms"></a>
<a class="msdiv" id="msdiv_207"></a>
“Yo, bhikkhave, maggo yā paṭipadā taṇhakkhayāya saṃvattati, taṃ maggaṃ taṃ
paṭipadaṃ bhāvetha. Katamo ca, bhikkhave, maggo katamā ca paṭipadā
taṇhakkhayāya saṃvattati? Yadidaṃ–  satta bojjhaṅgā. Katame satta?
Satisambojjhaṅgo … pe … upekkhāsambojjhaṅgo”ti. Evaṃ vutte, āyasmā udāyī
bhagavantaṃ etadavoca: “kathaṃ bhāvitā nu kho, bhante, satta bojjhaṅgā, kathaṃ
bahulīkatā taṇhakkhayāya saṃvattantī”ti?</p>
<p><a class="sc" id="2"></a>
<a class="pts1" id="pts5.87"></a>
<a id="p_14S5_477" class="ms"></a>
“Idha, udāyi, bhikkhu satisambojjhaṅgaṃ bhāveti vivekanissitaṃ virāganissitaṃ
nirodhanissitaṃ vossaggapariṇāmiṃ vipulaṃ mahaggataṃ appamāṇaṃ <span class="var" title="abyāpajjhaṃ (bj, s1-3, pts1)" id="note85">abyāpajjaṃ</span>.
Tassa satisambojjhaṅgaṃ bhāvayato vivekanissitaṃ virāganissitaṃ nirodhanissitaṃ
vossaggapariṇāmiṃ vipulaṃ mahaggataṃ appamāṇaṃ abyāpajjaṃ taṇhā pahīyati.
Taṇhāya pahānā kammaṃ pahīyati. Kammassa pahānā dukkhaṃ pahīyati … pe …
upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ
vossaggapariṇāmiṃ vipulaṃ mahaggataṃ appamāṇaṃ abyāpajjaṃ. Tassa
upekkhāsambojjhaṅgaṃ bhāvayato vivekanissitaṃ virāganissitaṃ nirodhanissitaṃ
vossaggapariṇāmiṃ vipulaṃ mahaggataṃ appamāṇaṃ abyāpajjaṃ taṇhā pahīyati
taṇhāya pahānā kammaṃ pahīyati. Kammassa pahānā dukkhaṃ pahīyati. Iti kho,
udāyi, taṇhakkhayā kammakkhayo, kammakkhayā dukkhakkhayo”ti.</p>
<p class="endsection">Chaṭṭhaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Bojjhaṅgasaṃyutta</span>
<span class="hidden">Udāyivagga</span>
<span class="hidden">Bodhāyasutta</span>
</div>
</section>
<a class="previous" href="/pi/sn46.25">◀ Saṃyutta Nikāya  46.25</a><a class="top" href="#"> ▲ TOP </a><a class="next" href="/pi/sn46.27">Saṃyutta Nikāya  46.27 ▶</a>
</div>
</body>
</html>