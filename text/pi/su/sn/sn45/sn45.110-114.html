<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn45.110">
<article>
<div class="hgroup">
<p class="division">Saṃyutta Nikāya 45</p>
<p>10. Dutiya­gaṅgā­peyyā­la­vagga</p>
<h1>110–​114. Dutiyā­di­samud­da­ninna­sutta</h1>
</div>
<p><a class="sc" id="1"></a><a id="p_14S5_222" class="ms"></a><a class="msdiv" id="msdiv110"></a>“Seyyathāpi, bhikkhave, yamunā nadī samuddaninnā samuddapoṇā ­samud­da­pabbhārā; evameva kho, bhikkhave, bhikkhu … pe … dutiyaṃ.</p>
<p><a class="sc" id="2"></a><a id="p_14S5_223" class="ms"></a><a class="msdiv" id="msdiv111"></a>“Seyyathāpi, bhikkhave, aciravatī nadī samuddaninnā samuddapoṇā ­samud­da­pabbhārā; evameva kho, bhikkhave, bhikkhu … pe … tatiyaṃ.</p>
<p><a class="sc" id="3"></a><a id="p_14S5_224" class="ms"></a><a class="msdiv" id="msdiv112"></a>“Seyyathāpi, bhikkhave, sarabhū nadī samuddaninnā samuddapoṇā ­samud­da­pabbhārā; evameva kho, bhikkhave, bhikkhu … pe … catutthaṃ.</p>
<p><a class="sc" id="4"></a><a id="p_14S5_225" class="ms"></a><a class="msdiv" id="msdiv113"></a>“Seyyathāpi, bhikkhave, mahī nadī samuddaninnā samuddapoṇā ­samud­da­pabbhārā; evameva kho, bhikkhave, bhikkhu … pe … pañcamaṃ.</p>
<p><a class="sc" id="5"></a><a id="p_14S5_226" class="ms"></a><a class="msdiv" id="msdiv114"></a>“Seyyathāpi, bhikkhave, yā kācimā mahānadiyo, seyyathidaṃ—gaṅgā, yamunā, aciravatī, sarabhū, mahī, sabbā tā samuddaninnā samuddapoṇā ­samud­da­pabbhārā; evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nib­bā­na­pabbhāro. Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nib­bā­na­pabbhāro? Idha, bhikkhave, bhikkhu sammādiṭṭhiṃ bhāveti rāga­vina­ya­pari­yosānaṃ dosa­vina­ya­pari­yosānaṃ moha­vina­ya­pari­yosānaṃ … pe … sammāsamādhiṃ bhāveti rāga­vina­ya­pari­yosānaṃ dosa­vina­ya­pari­yosānaṃ moha­vina­ya­pari­yosānaṃ. Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nib­bā­na­pabbhāro”ti.</p>
<p class="endsection">Chaṭṭhaṃ.</p>
<p class="endsection">(Rāga­vina­yad­vāda­sakī dutiyakī ­samud­da­ninnanti.)</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Maggasaṃyutta</span>
<span class="hidden">Dutiya­gaṅgā­peyyā­la­vagga</span>
<span class="hidden">Paṭha­mapācī­na­ninna­sutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>