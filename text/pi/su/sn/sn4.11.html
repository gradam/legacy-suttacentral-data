<!DOCTYPE html>
<html data-prev="sn4.10" data-next="sn4.12">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn4.11">
<article>
<div class="hgroup">
<p class="division">Saṃyutta Nikāya 4</p>
<p><span class="var" id="note272" title="rajjavaggo (bj) | rajjavaggo dutiyo (pts2)">2. Dutiyavagga</span></p>
<h1>11. Pāsāṇasutta</h1>
</div>
<p><a class="sc" id="1"></a><a class="pts2" id="pts1.244"></a><a id="p_12S1_823" class="ms"></a><a class="msdiv" id="msdiv_147"></a>Ekaṃ samayaṃ bhagavā rājagahe viharati gijjhakūṭe pabbate. Tena kho pana
samayena bhagavā rat­tandha­kā­ra­timisā­yaṃ abbhokāse nisinno hoti, devo ca
ekamekaṃ phusāyati. Atha kho māro pāpimā bhagavato bhayaṃ chambhitattaṃ
lomahaṃsaṃ uppādetukāmo yena bhagavā tenupasaṅkami; upasaṅkamitvā bhagavato
avidūre mahante pāsāṇe padālesi.</p>
<p><a class="sc" id="2"></a><a id="p_12S1_824" class="ms"></a>Atha kho bhagavā “māro ayaṃ pāpimā” iti viditvā māraṃ pāpimantaṃ gāthāya
ajjhabhāsi: </p>
<blockquote class="gatha">
<p><span class="cross" title="^ne4#152 [Vibhaṅga/ Catub­yūha­hā­ravi­bhaṅga]" id="note273">*</span>
<a class="sc" id="3"></a><a id="p_12S1_825" class="ms"></a>“Sacepi kevalaṃ sabbaṃ,<br>
gijjhakūṭaṃ <span class="var" title="caleyyāsi (bj, mr) | gaḷeyyasi (s1-3, km)" id="note274">calessasi</span>;<br>
Neva sammā­vimuttā­naṃ,<br>
buddhānaṃ atthi iñjitan”ti.
</p>
</blockquote>
<p><a class="sc" id="4"></a><a id="p_12S1_826" class="ms"></a>Atha kho māro pāpimā “jānāti maṃ bhagavā, jānāti maṃ sugato”ti dukkhī dummano
tat­the­vantara­dhāyīti.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Mārasaṃyutta</span>
<span class="hidden">Dutiyavagga</span>
<span class="hidden">Pāsāṇasutta</span>
</aside>
</section>
</div>
</body>
</html>