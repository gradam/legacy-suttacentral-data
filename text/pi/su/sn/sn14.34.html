<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn14.34">
<article>
<div id="sn14.34" class="hgroup">
<p class="division">Saṃyutta Nikāya 14</p>
<p>4. Catutthavagga</p>
<h1><span class="var" id="note182" title="duk­kha­laṅka­ṇa­suttaṃ (bj) | dukkha (pts1-2)">34. Ekanta­duk­kha­sutta</span></h1>
</div>
<p><a class="sc" id="1"></a>
<a id="p_12S2_804" class="ms"></a>
<a class="msdiv" id="msdiv_118"></a>
Sāvatthiyaṃ viharati. “<span class="var" title="paṭhavīdhātu ca (bj) | paṭha­vī­dhātuñca (s1-3)" id="note183">Pathavīdhātu ce</span> hidaṃ, bhikkhave, ekantadukkhā abhavissa
dukkhānupatitā dukkhāvakkantā anavakkantā sukhena, nayidaṃ sattā pathavīdhātuyā
sārajjeyyuṃ. Yasmā ca kho, bhikkhave, pathavīdhātu sukhā sukhānupatitā
sukhāvakkantā anavakkantā dukkhena, tasmā sattā pathavīdhātuyā sārajjanti.</p>
<p><a class="sc" id="2"></a>
<a class="pts1" id="pts2.174"></a>
<a id="p_12S2_805" class="ms"></a>
Āpodhātu ce hidaṃ, bhikkhave … pe … tejodhātu ce hidaṃ, bhikkhave … vāyodhātu
ce hidaṃ, bhikkhave, ekantadukkhā abhavissa dukkhānupatitā dukkhāvakkantā
anavakkantā sukhena, nayidaṃ sattā vāyodhātuyā sārajjeyyuṃ. Yasmā ca kho,
bhikkhave, vāyodhātu sukhā sukhānupatitā sukhāvakkantā anavakkantā dukkhena,
tasmā sattā vāyodhātuyā sārajjanti.</p>
<p><a class="sc" id="3"></a>
<a id="p_12S2_806" class="ms"></a>
Pathavīdhātu ce hidaṃ, bhikkhave, ekantasukhā abhavissa sukhānupatitā
sukhāvakkantā anavakkantā dukkhena, nayidaṃ sattā pathavīdhātuyā nibbindeyyuṃ.
Yasmā ca kho, bhikkhave, pathavīdhātu dukkhā dukkhānupatitā dukkhāvakkantā
anavakkantā sukhena, tasmā sattā pathavīdhātuyā nibbindanti.</p>
<p><a class="sc" id="4"></a>
<a id="p_12S2_807" class="ms"></a>
Āpodhātu ce hidaṃ, bhikkhave … pe … tejodhātu ce hidaṃ, bhikkhave … vāyodhātu
ce hidaṃ, bhikkhave, ekantasukhā abhavissa sukhānupatitā sukhāvakkantā
anavakkantā dukkhena, nayidaṃ sattā vāyodhātuyā nibbindeyyuṃ. Yasmā ca kho,
bhikkhave, vāyodhātu dukkhā dukkhānupatitā dukkhāvakkantā anavakkantā sukhena,
tasmā sattā vāyodhātuyā nibbindantī”ti.</p>
<p class="endsection">Pañcamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dhātusaṃyutta</span>
<span class="hidden">Catutthavagga</span>
<span class="hidden">Catudhātusutta</span>
</div>
</section>
<a class="previous" href="/pi/sn14.33">◀ Saṃyutta Nikāya  14.33</a><a class="top" href="#"> ▲ TOP </a><a class="next" href="/pi/sn14.35">Saṃyutta Nikāya  14.35 ▶</a>
</div>
</body>
</html>