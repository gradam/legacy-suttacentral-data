<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn11.6">
<article>
<div class="hgroup">
<p class="division">Saṃyutta Nikāya 11</p>
<p>1. Paṭhamavagga</p>
<h1>6. Kulāvakasutta</h1>
</div>
<p><a class="sc" id="1"></a><a class="ms" id="p_12S1_1588"></a><a class="msdiv" id="msdiv252"></a>Sāvatthiyaṃ. “Bhūtapubbaṃ, bhikkhave, devāsu­rasaṅgāmo samupabyūḷho ahosi. Tasmiṃ kho pana, bhikkhave, saṅgāme asurā jiniṃsu, devā parājiniṃsu. Parājitā ca kho, bhikkhave, devā apāyaṃsveva uttarenamukhā, abhiyaṃsveva ne asurā. Atha kho, bhikkhave, sakko devānamindo mātali saṅgāhakaṃ gāthāya ajjhabhāsi: </p>
<blockquote class="gatha">
<p><a class="sc" id="2"></a><a class="verse-num-sc" id="verse-num-sc892"></a><a class="pts2ed" id="pts2ed1.484"></a><a class="ms" id="p_12S1_1589"></a>‘Kulāvakā mātali simbalismiṃ,<br> Īsāmukhena parivajjayassu;<br> Kāmaṃ cajāma asuresu pāṇaṃ,<br> Māyime dijā <span class="var" title="vikulāvā (s1-3, km, mr)" id="note522">vikulāvakā</span> ahesun’ti.
</p>
</blockquote>
<p><a class="sc" id="3"></a><a class="pts1ed" id="pts1ed1.225"></a><a class="ms" id="p_12S1_1590"></a>‘Evaṃ, bhaddantavā’ti kho, bhikkhave, mātali saṅgāhako sakkassa devānamindassa paṭissutvā sahassayuttaṃ ājaññarathaṃ paccudāvattesi. Atha kho, bhikkhave, asurānaṃ etadahosi: ‘paccudāvatto kho dāni sakkassa devānamindassa sahassayutto ājaññaratho. Dutiyampi kho devā asurehi saṅgāmessantī’ti bhītā asurapurameva pāvisiṃsu. Iti kho, bhikkhave, sakkassa devānamindassa dhammena jayo ahosī”ti.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Sakkasaṃyutta</span>
<span class="hidden">Paṭhamavagga</span>
<span class="hidden">Suvīrasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>