<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="cp25">
<article>
<div class="hgroup">
<p class="division">Cariyāpiṭaka</p>
<p>Yudhañjayavagga</p>
<p>Nekkhammapāramī</p>
<h1>5 Soṇapaṇḍitacariya</h1>
</div>
<blockquote class="gatha">
<p><span class="cross" title="^ja532#1 [Soṇanandajātaka]" id="note77">^</span>
<a class="sc" id="1"></a>
<a class="pts2" id="pts2.28"></a>
<a class="ms" id="p_21Cp_314"></a>
<a class="msdiv" id="msdiv42"></a>
“Punāparaṃ yadā homi,<br>
nagare brahmavaḍḍhane;<br>
Tattha kulavare seṭṭhe,<br>
mahāsāle ajāyahaṃ.</p>
<p><a class="sc" id="2"></a>
<a class="ms" id="p_21Cp_315"></a>
<a class="msdiv" id="msdiv43"></a>
Tadāpi lokaṃ disvāna,<br>
Andhībhūtaṃ tamotthaṭaṃ;<br>
Cittaṃ bhavato patikuṭati,<br>
Tuttavegahataṃ viya.</p>
<p><a class="sc" id="3"></a>
<a class="ms" id="p_21Cp_316"></a>
<a class="msdiv" id="msdiv44"></a>
Disvāna vividhaṃ pāpaṃ,<br>
evaṃ cintesahaṃ tadā;<br>
‘Kadāhaṃ gehā nikkhamma,<br>
pavisissāmi kānanaṃ’.</p>
<p><a class="sc" id="4"></a>
<a class="ms" id="p_21Cp_317"></a>
<a class="msdiv" id="msdiv45"></a>
Tadāpi maṃ nimantesuṃ,<br>
kāmabhogehi ñātayo;<br>
Tesampi chandamācikkhiṃ,<br>
‘mā nimantetha tehi maṃ’.</p>
<p><a class="sc" id="5"></a>
<a class="ms" id="p_21Cp_318"></a>
<a class="msdiv" id="msdiv46"></a>
Yo me kaniṭṭhako bhātā,<br>
nando nāmāsi paṇḍito;<br>
Sopi maṃ anusikkhanto,<br>
pabbajjaṃ samarocayi.</p>
<p><a class="sc" id="6"></a>
<a class="ms" id="p_21Cp_319"></a>
<a class="msdiv" id="msdiv47"></a>
Ahaṃ soṇo ca nando ca,<br>
ubho mātāpitā mama;<br>
Tadāpi bhoge chaḍḍetvā,<br>
pāvisimhā mahāvanan”ti.</p>
</blockquote>
<p class="endsutta">
<a class="sc" id="7"></a>
<a class="ms" id="p_21Cp_320"></a>
<span class="var" title="soṇanandapaṇḍitacariyaṃ (s2, s3)" id="note78">Soṇapaṇḍitacariyaṃ</span> pañcamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>