<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="cp31">
<article>
<div class="hgroup">
<p class="division">Cariyāpiṭaka</p>
<p>Yudhañ­jaya­vagga</p>
<p>Saccapāramī 5</p>
<h1>Kaṇha­dī­pāyana­cariya</h1>
</div>
<blockquote class="gatha">
<p><a class="sc" id="1"></a><a class="ms" id="p_21Cp_370"></a><a class="msdiv" id="msdiv92"></a>“Punāparaṃ yadā homi,<br>
kaṇhadīpāyano isi;<br>
Paro­paññā­sa­vassāni,<br>
anabhi­rato­cariṃ ahaṃ.</p>
<p><a class="sc" id="2"></a><a class="ms" id="p_21Cp_371"></a><a class="msdiv" id="msdiv93"></a>Na koci etaṃ jānāti,<br>
Anabhi­rati­manaṃ mama;<br>
Ahañhi kassaci nācikkhiṃ,<br>
Arati me carati mānase.</p>
<p><a class="sc" id="3"></a><a class="pts1ed" id="pts1ed100"></a><a class="pts2ed" id="pts2ed33"></a><a class="ms" id="p_21Cp_372"></a><a class="msdiv" id="msdiv94"></a>Sabrahmacārī maṇḍabyo,<br>
sahāyo me mahāisi;<br>
Pubba­kamma­samā­yutto,<br>
sūlamāropanaṃ labhi.</p>
<p><a class="sc" id="4"></a><a class="ms" id="p_21Cp_373"></a><a class="msdiv" id="msdiv95"></a>Tamahaṃ upaṭṭhahitvāna,<br>
ārogya­manupā­payiṃ;<br>
Āpucchitvāna āgañchiṃ,<br>
yaṃ mayhaṃ sakamassamaṃ.</p>
<p><a class="sc" id="5"></a><a class="ms" id="p_21Cp_374"></a><a class="msdiv" id="msdiv96"></a>Sahāyo brāhmaṇo mayhaṃ,<br>
bhariyaṃ ādāya puttakaṃ;<br>
Tayo janā samāgantvā,<br>
āgañchuṃ pāhunāgataṃ.</p>
<p><a class="sc" id="6"></a><a class="ms" id="p_21Cp_375"></a><a class="msdiv" id="msdiv97"></a>Sammodamāno tehi saha,<br>
nisinno sakamassame;<br>
Dārako vaṭṭa­manuk­khipaṃ,<br>
āsī­visa­ma­kopayi.</p>
<p><a class="sc" id="7"></a><a class="ms" id="p_21Cp_376"></a><a class="msdiv" id="msdiv98"></a>Tato so vaṭṭagataṃ maggaṃ,<br>
anvesanto kumārako;<br>
Āsīvisassa hatthena,<br>
uttamaṅgaṃ parāmasi.</p>
<p><a class="sc" id="8"></a><a class="ms" id="p_21Cp_377"></a><a class="msdiv" id="msdiv99"></a>Tassa āmasane kuddho,<br>
sappo visabalassito;<br>
Kupito paramakopena,<br>
aḍaṃsi dārakaṃ khaṇe.</p>
<p><a class="sc" id="9"></a><a class="ms" id="p_21Cp_378"></a><a class="msdiv" id="msdiv100"></a>Sahadaṭṭho <span class="var" title="ativisena (s2, s3, pts1, mr)" id="note94">āsīvisena</span>,<br>
dārako <span class="var" title="patati (pts1, mr)" id="note95">papati</span> bhūmiyaṃ;<br>
Tenāhaṃ dukkhito āsiṃ,<br>
mama vāhasi taṃ dukkhaṃ.</p>
<p><a class="sc" id="10"></a><a class="ms" id="p_21Cp_379"></a><a class="msdiv" id="msdiv101"></a>Tyāhaṃ assāsayitvāna,<br>
dukkhite sokasallite;<br>
Paṭhamaṃ akāsiṃ kiriyaṃ,<br>
aggaṃ saccaṃ varuttamaṃ.</p>
<p><a class="sc" id="11"></a><a class="ms" id="p_21Cp_380"></a><a class="msdiv" id="msdiv102"></a>‘Sattāhamevāhaṃ pasannacitto,<br>
Puññatthiko acariṃ brahmacariyaṃ;<br>
Athāparaṃ yaṃ caritaṃ mamedaṃ,<br>
Vassāni paññā­sa­samā­dhi­kāni.</p>
<p><a class="sc" id="12"></a><a class="ms" id="p_21Cp_381"></a><a class="msdiv" id="msdiv103"></a>Akāmako vāhi ahaṃ carāmi,<br>
Etena saccena suvatthi hotu;<br>
Hataṃ visaṃ jīvatu yaññadatto’.</p>
<p><a class="sc" id="13"></a><a class="ms" id="p_21Cp_382"></a><a class="msdiv" id="msdiv104"></a>Saha sacce kate mayhaṃ,<br>
visavegena vedhito;<br>
Abujjhitvāna vuṭṭhāsi,<br>
arogo cāsi māṇavo;<br>
Saccena me samo natthi,<br>
esā me saccapāramī”ti.</p>
</blockquote>
<p class="endsutta"><a class="sc" id="14"></a><a class="ms" id="p_21Cp_383"></a>Kaṇha­dīpā­ya­na­cari­yaṃ ekādasamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
