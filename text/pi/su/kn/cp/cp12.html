<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="cp12">
<article>
<div class="hgroup">
<p class="division">Cariyāpiṭaka</p>
<p>Hatthināgavagga</p>
<p>Sīlapāramī</p>
<h1>Bhūridattacariya</h1>
</div>
<blockquote class="gatha">
<p>
<a class="msdiv" id="msdiv11"></a>
<a class="ms" id="p_21Cp_173"></a>
<a class="sc" id="1"></a>
“Punāparaṃ yadā homi,<br>
bhūridatto mahiddhiko;<br>
Virūpakkhena mahāraññā,<br>
devalokamagañchahaṃ.<br>
</p>
<p>
<a class="msdiv" id="msdiv12"></a>
<a class="ms" id="p_21Cp_174"></a>
<a class="sc" id="2"></a>
Tattha passitvāhaṃ deve,<br>
ekantaṃ sukhasamappite;<br>
Taṃ saggagamanatthāya,<br>
sīlabbataṃ samādiyiṃ.<br>
</p>
<p>
<a class="msdiv" id="msdiv13"></a>
<a class="ms" id="p_21Cp_175"></a>
<a class="sc" id="3"></a>
Sarīrakiccaṃ katvāna,<br>
bhutvā yāpanamattakaṃ;<br>
Caturo aṅge adhiṭṭhāya,<br>
semi vammikamuddhani.<br>
</p>
<p>
<a class="msdiv" id="msdiv14"></a>
<a class="ms" id="p_21Cp_176"></a>
<a class="sc" id="4"></a>
‘Chaviyā cammena maṃsena,<br>
Nahāruaṭṭhikehi vā;<br>
Yassa etena karaṇīyaṃ,<br>
Dinnaṃyeva harātu so’.<br>
</p>
<p>
<a class="msdiv" id="msdiv15"></a>
<a class="ms" id="p_21Cp_177"></a>
<a class="sc" id="5"></a>
Saṃsito akataññunā,<br>
ālampāyano mamaggahi;<br>
Peḷāya pakkhipitvāna,<br>
kīḷeti maṃ tahiṃ tahiṃ.<br>
</p>
<p>
<a class="msdiv" id="msdiv16"></a>
<a class="ms" id="p_21Cp_178"></a>
<a class="sc" id="6"></a>
Peḷāya pakkhipantepi,<br>
sammaddantepi pāṇinā;<br>
Ālampāyane na kuppāmi,<br>
sīlakhaṇḍabhayā mama.<br>
</p>
<p>
<a class="msdiv" id="msdiv17"></a>
<a class="ms" id="p_21Cp_179"></a>
<a class="sc" id="7"></a>
Sakajīvitapariccāgo,<br>
tiṇato lahuko mama;<br>
Sīlavītikkamo mayhaṃ,<br>
pathavīuppatanaṃ viya.<br>
</p>
<p>
<a class="msdiv" id="msdiv18"></a>
<a class="ms" id="p_21Cp_180"></a>
<a class="sc" id="8"></a>
Nirantaraṃ jātisataṃ,<br>
cajeyyaṃ mama jīvitaṃ;<br>
Neva sīlaṃ pabhindeyyaṃ,<br>
catuddīpāna hetupi.<br>
</p>
<p>
<a class="msdiv" id="msdiv19"></a>
<a class="ms" id="p_21Cp_181"></a>
<a class="sc" id="9"></a>
Api cāhaṃ sīlarakkhāya,<br>
Sīlapāramipūriyā;<br>
Na karomi citte aññathattaṃ,<br>
Pakkhipantampi peḷake”ti.<br>
</p>
</blockquote>
<p class="endsutta">
<a class="ms" id="p_21Cp_182"></a>
<a class="sc" id="10"></a>
Bhūridattacariyaṃ dutiyaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>