<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="cp1">
<article>
<div class="hgroup">
<p class="division">Cariyāpiṭaka</p>
<p>Akittivagga</p>
<p>Dānapāramī</p>
<h1>Akitticariya</h1>
</div>
<p class="namo">
<a class="ms" id="p_21Cp_1"></a><a class="sc" id="1"></a>Namo tassa Bhagavato
Arahato Sammāsambuddhassa.</p>
<blockquote class="gatha">
<p>
<a class="msdiv" id="msdiv1"></a>
<a class="ms" id="p_21Cp_2"></a>
<a class="sc" id="2"></a>
“Kappe ca satasahasse,<br>
caturo ca asaṅkhiye;<br>
Etthantare yaṃ caritaṃ,<br>
sabbaṃ taṃ bodhipācanaṃ.<br>
</p>
<p>
<a class="msdiv" id="msdiv2"></a>
<a class="ms" id="p_21Cp_3"></a>
<a class="sc" id="3"></a>
Atītakappe caritaṃ,<br>
ṭhapayitvā bhavābhave;<br>
Imamhi kappe caritaṃ,<br>
pavakkhissaṃ suṇohi me.<br>
</p>
<p>
<a class="msdiv" id="msdiv3"></a>
<a class="ms" id="p_21Cp_4"></a>
<a class="sc" id="4"></a>
Yadā ahaṃ brahāraññe,<br>
suññe vipinakānane;<br>
Ajjhogāhetvā viharāmi,<br>
akitti nāma tāpaso.<br>
</p>
<p>
<a class="msdiv" id="msdiv4"></a>
<a class="ms" id="p_21Cp_5"></a>
<a class="sc" id="5"></a>
Tadā maṃ tapatejena,<br>
santatto tidivābhibhū;<br>
Dhārento brāhmaṇavaṇṇaṃ,<br>
bhikkhāya maṃ upāgami.<br>
</p>
<p>
<a class="msdiv" id="msdiv5"></a>
<a class="ms" id="p_21Cp_6"></a>
<a class="sc" id="6"></a>
Pavanā ābhataṃ paṇṇaṃ,<br>
atelañca aloṇikaṃ;<br>
Mama dvāre ṭhitaṃ disvā,<br>
sakaṭāhena ākiriṃ.<br>
</p>
<p>
<a class="msdiv" id="msdiv6"></a>
<a class="ms" id="p_21Cp_7"></a>
<a class="sc" id="7"></a>
Tassa datvānahaṃ paṇṇaṃ,<br>
nikkujjitvāna bhājanaṃ;<br>
Punesanaṃ jahitvāna,<br>
pāvisiṃ paṇṇasālakaṃ.<br>
</p>
<p>
<a class="msdiv" id="msdiv7"></a>
<a class="ms" id="p_21Cp_8"></a>
<a class="sc" id="8"></a>
Dutiyampi tatiyampi,<br>
upagañchi mamantikaṃ;<br>
Akampito anolaggo,<br>
evamevamadāsahaṃ.<br>
</p>
<p>
<a class="msdiv" id="msdiv8"></a>
<a class="ms" id="p_21Cp_9"></a>
<a class="sc" id="9"></a>
Na me tappaccayā atthi,<br>
sarīrasmiṃ vivaṇṇiyaṃ;<br>
Pītisukhena ratiyā,<br>
vītināmemi taṃ divaṃ.<br>
</p>
<p>
<a class="msdiv" id="msdiv9"></a>
<a class="ms" id="p_21Cp_10"></a>
<a class="sc" id="10"></a>
Yadi māsampi dvemāsaṃ,<br>
dakkhiṇeyyaṃ varaṃ labhe;<br>
Akampito anolīno,<br>
dadeyyaṃ dānamuttamaṃ.<br>
</p>
<p>
<a class="msdiv" id="msdiv10"></a>
<a class="ms" id="p_21Cp_11"></a>
<a class="sc" id="11"></a>
Na tassa dānaṃ dadamāno,<br>
yasaṃ lābhañca patthayiṃ;<br>
Sabbaññutaṃ patthayāno,<br>
tāni kammāni ācarin”ti.<br>
</p>
</blockquote>
<p class="endsutta">
<a class="ms" id="p_21Cp_12"></a>
<a class="sc" id="12"></a>
Akitticariyaṃ paṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>