<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="cp34">
<article>
<div class="hgroup">
<p class="division">Cariyāpiṭaka</p>
<p>Yudhañjayavagga</p>
<p>Upekkhāpāramī</p>
<h1>1 Mahālomahaṃsacariya</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_21Cp_401"></a>
<a class="msdiv" id="msdiv119"></a>
“Susāne seyyaṃ kappemi,<br>
Chavaṭṭhikaṃ upanidhāyahaṃ;<br>
Gāmaṇḍalā upāgantvā,<br>
Rūpaṃ dassentinappakaṃ.<br></p>
<p>
<a class="sc" id="2"></a>
<a class="ms" id="p_21Cp_402"></a>
<a class="msdiv" id="msdiv120"></a>
Apare gandhamālañca,<br>
bhojanaṃ vividhaṃ bahuṃ;<br>
Upāyanānūpanenti,<br>
haṭṭhā saṃviggamānasā.<br></p>
<p>
<a class="sc" id="3"></a>
<a class="ms" id="p_21Cp_403"></a>
<a class="msdiv" id="msdiv121"></a>
Ye me dukkhaṃ upaharanti,<br>
ye ca denti sukhaṃ mama;<br>
Sabbesaṃ samako homi,<br>
dayā kopo na vijjati.<br></p>
<p>
<a class="sc" id="4"></a>
<a class="ms" id="p_21Cp_404"></a>
<a class="msdiv" id="msdiv122"></a>
Sukhadukkhe tulābhūto,<br>
Yasesu ayasesu ca;<br>
Sabbattha samako homi,<br>
Esā me upekkhāpāramī”ti. (356)<br></p>
</blockquote>
<p class="endsutta">
<a class="sc" id="5"></a>
<a class="ms" id="p_21Cp_405"></a>
Mahālomahaṃsacariyaṃ pannarasamaṃ.</p>
<p class="endsection">
<a class="sc" id="6"></a>
<a class="ms" id="p_21Cp_406"></a>
Yudhañjayavaggo tatiyo.</p>
<p class="endsection summary">
<a class="sc" id="7"></a>
<a class="ms" id="p_21Cp_407"></a>
Tassuddānaṃ</p>
<blockquote class="uddanagatha">
<p>
<a class="sc" id="8"></a>
<a class="ms" id="p_21Cp_408"></a>
Yudhañjayo somanasso,<br>
ayogharabhisena ca;<br>
Soṇanando mūgapakkho,<br>
kapirājā saccasavhayo.<br></p>
<p>
<a class="sc" id="9"></a>
<a class="ms" id="p_21Cp_409"></a>
Vaṭṭako maccharājā ca,<br>
kaṇhadīpāyano isi;<br>
Sutasomo puna āsiṃ,<br>
sāmo ca ekarājahu;<br>
Upekkhāpāramī āsi,<br>
iti vutthaṃ mahesinā.<br></p>
<p>
<a class="sc" id="10"></a>
<a class="ms" id="p_21Cp_410"></a>
Evaṃ bahubbidhaṃ dukkhaṃ,<br>
sampattī ca bahubbidhā;<br>
Bhavābhave anubhavitvā,<br>
patto sambodhimuttamaṃ.<br></p>
<p>
<a class="sc" id="11"></a>
<a class="ms" id="p_21Cp_411"></a>
Datvā dātabbakaṃ dānaṃ,<br>
sīlaṃ pūretvā asesato;<br>
Nekkhamme pāramiṃ gantvā,<br>
patto sambodhimuttamaṃ.<br></p>
<p>
<a class="sc" id="12"></a>
<a class="ms" id="p_21Cp_412"></a>
Paṇḍite paripucchitvā,<br>
vīriyaṃ katvāna muttamaṃ;<br>
Khantiyā pāramiṃ gantvā,<br>
patto sambodhimuttamaṃ.<br></p>
<p>
<a class="sc" id="13"></a>
<a class="ms" id="p_21Cp_413"></a>
Katvā daḷhamadhiṭṭhānaṃ,<br>
saccavācānurakkhiya;<br>
Mettāya pāramiṃ gantvā,<br>
patto sambodhimuttamaṃ.<br></p>
<p>
<a class="sc" id="14"></a>
<a class="ms" id="p_21Cp_414"></a>
Lābhālābhe yasāyase,<br>
sammānanāvamānane;<br>
Sabbattha samako hutvā,<br>
patto sambodhimuttamaṃ.<br></p>
<p>
<a class="sc" id="15"></a>
<a class="ms" id="p_21Cp_415"></a>
Kosajjaṃ bhayato disvā,<br>
vīriyārambhañca khemato;<br>
Āraddhavīriyā hotha,<br>
esā buddhānusāsanī.<br></p>
<p>
<a class="sc" id="16"></a>
<a class="ms" id="p_21Cp_416"></a>
Vivādaṃ bhayato disvā,<br>
avivādañca khemato;<br>
Samaggā sakhilā hotha,<br>
esā buddhānusāsanī.<br></p>
<p>
<a class="sc" id="17"></a>
<a class="ms" id="p_21Cp_417"></a>
Pamādaṃ bhayato disvā,<br>
appamādañca khemato;<br>
Bhāvethaṭṭhaṅgikaṃ maggaṃ,<br>
esā buddhānusāsanī.<br></p>
</blockquote>
<p>
<a class="sc" id="18"></a>
<a class="ms" id="p_21Cp_418"></a>
Itthaṃ sudaṃ bhagavā attano pubbacariyaṃ sambhāvayamāno buddhāpadāniyaṃ nāma
dhammapariyāyaṃ abhāsitthāti.</p>
<p class="endbook">
<a class="sc" id="19"></a>
<a class="ms" id="p_21Cp_419"></a>
Cariyāpiṭakaṃ niṭṭhitaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>