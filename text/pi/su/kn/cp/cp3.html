<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="cp3">
<article>
<div class="hgroup">
<p class="division">Cariyāpiṭaka</p>
<p>Akittivagga</p>
<p>Dānapāramī</p>
<h1>Kururājacariya</h1>
</div>
<blockquote class="gatha">
<p>
<a class="msdiv" id="msdiv20"></a>
<a class="ms" id="p_21Cp_23"></a>
<a class="sc" id="1"></a>
“Punāparaṃ yadā homi,<br>
indapatthe puruttame;<br>
Rājā dhanañcayo nāma,<br>
kusale dasahupāgato.<br>
</p>
<p>
<a class="msdiv" id="msdiv21"></a>
<a class="ms" id="p_21Cp_24"></a>
<a class="sc" id="2"></a>
Kaliṅgaraṭṭhavisayā,<br>
brāhmaṇā upagañchu maṃ;<br>
Āyācuṃ maṃ hatthināgaṃ,<br>
dhaññaṃ maṅgalasammataṃ.<br>
</p>
<p>
<a class="msdiv" id="msdiv22"></a>
<a class="ms" id="p_21Cp_25"></a>
<a class="sc" id="3"></a>
‘Avuṭṭhiko janapado,<br>
dubbhikkho chātako mahā;<br>
Dadāhi pavaraṃ nāgaṃ,<br>
nīlaṃ añjanasavhayaṃ’.<br>
</p>
<p>
<a class="msdiv" id="msdiv23"></a>
<a class="ms" id="p_21Cp_26"></a>
<a class="sc" id="4"></a>
‘Na me yācakamanuppatte,<br>
paṭikkhepo anucchavo;<br>
Mā me bhijji samādānaṃ,<br>
dassāmi vipulaṃ gajaṃ’.<br>
</p>
<p>
<a class="msdiv" id="msdiv24"></a>
<a class="ms" id="p_21Cp_27"></a>
<a class="sc" id="5"></a>
Nāgaṃ gahetvā soṇḍāya,<br>
bhiṅgāre ratanāmaye;<br>
Jalaṃ hatthe ākiritvā,<br>
brāhmaṇānaṃ adaṃ gajaṃ.<br>
</p>
<p>
<a class="msdiv" id="msdiv25"></a>
<a class="ms" id="p_21Cp_28"></a>
<a class="sc" id="6"></a>
Tassa nāge padinnamhi,<br>
amaccā etadabravuṃ;<br>
‘Kiṃ nu tuyhaṃ varaṃ nāgaṃ,<br>
yācakānaṃ padassasi.<br>
</p>
<p>
<a class="msdiv" id="msdiv26"></a>
<a class="ms" id="p_21Cp_29"></a>
<a class="sc" id="7"></a>
Dhaññaṃ maṅgalasampannaṃ,<br>
saṅgāmavijayuttamaṃ;<br>
Tasmiṃ nāge padinnamhi,<br>
kiṃ te rajjaṃ karissati’.<br>
</p>
<p>
<a class="msdiv" id="msdiv27"></a>
<a class="ms" id="p_21Cp_30"></a>
<a class="sc" id="8"></a>
‘Rajjampi me dade sabbaṃ,<br>
sarīraṃ dajjamattano;<br>
Sabbaññutaṃ piyaṃ mayhaṃ,<br>
tasmā nāgaṃ adāsahan’”ti.<br>
</p>
</blockquote>
<p class="endsutta">
<a class="ms" id="p_21Cp_31"></a>
<a class="sc" id="9"></a>
Kururājacariyaṃ tatiyaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>