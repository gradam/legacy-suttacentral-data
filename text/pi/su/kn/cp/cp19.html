<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="cp19">
<article>
<div class="hgroup">
<p class="division">Cariyāpiṭaka</p>
<p>Hatthināgavagga</p>
<p>Sīlapāramī</p>
<h1>Alīnasattucariya</h1>
</div>
<blockquote class="gatha">
<p>
<a class="msdiv" id="msdiv74"></a>
<a class="ms" id="p_21Cp_243"></a>
<a class="sc" id="1"></a>
“Pañcālaraṭṭhe nagaravare,<br>
Kapilāyaṃ puruttame;<br>
Rājā jayaddiso nāma,<br>
Sīlaguṇamupāgato.<br>
</p>
<p>
<a class="msdiv" id="msdiv75"></a>
<a class="ms" id="p_21Cp_244"></a>
<a class="sc" id="2"></a>
Tassa rañño ahaṃ putto,<br>
Sutadhammo susīlavā;<br>
Alīnasatto guṇavā,<br>
Anurakkhaparijano sadā.<br>
</p>
<p>
<a class="msdiv" id="msdiv76"></a>
<a class="ms" id="p_21Cp_245"></a>
<a class="sc" id="3"></a>
Pitā me migavaṃ gantvā,<br>
porisādaṃ upāgami;<br>
So me pitumaggahesi,<br>
‘bhakkhosi mama mā cali’.<br>
</p>
<p>
<a class="msdiv" id="msdiv77"></a>
<a class="ms" id="p_21Cp_246"></a>
<a class="sc" id="4"></a>
Tassa taṃ vacanaṃ sutvā,<br>
bhīto tasitavedhito;<br>
Ūrukkhambho ahu tassa,<br>
disvāna porisādakaṃ.<br>
</p>
<p>
<a class="msdiv" id="msdiv78"></a>
<a class="ms" id="p_21Cp_247"></a>
<a class="sc" id="5"></a>
Migavaṃ gahetvā muñcassu,<br>
katvā āgamanaṃ puna;<br>
Brāhmaṇassa dhanaṃ datvā,<br>
pitā āmantayī mamaṃ.<br>
</p>
<p>
<a class="msdiv" id="msdiv79"></a>
<a class="ms" id="p_21Cp_248"></a>
<a class="sc" id="6"></a>
‘Rajjaṃ putta paṭipajja,<br>
mā pamajji puraṃ idaṃ;<br>
Kataṃ me porisādena,<br>
mama āgamanaṃ puna’.<br>
</p>
<p>
<a class="msdiv" id="msdiv80"></a>
<a class="ms" id="p_21Cp_249"></a>
<a class="sc" id="7"></a>
Mātāpitū ca vanditvā,<br>
nimminitvāna attanā;<br>
Nikkhipitvā dhanuṃ khaggaṃ,<br>
porisādaṃ upāgamiṃ.<br>
</p>
<p>
<a class="msdiv" id="msdiv81"></a>
<a class="ms" id="p_21Cp_250"></a>
<a class="sc" id="8"></a>
Sasatthahatthūpagataṃ,<br>
kadāci so tasissati;<br>
Tena bhijjissati sīlaṃ,<br>
parittāsaṃ kate mayi.<br>
</p>
<p>
<a class="msdiv" id="msdiv82"></a>
<a class="ms" id="p_21Cp_251"></a>
<a class="sc" id="9"></a>
Sīlakhaṇḍabhayā mayhaṃ,<br>
tassa dessaṃ na byāhariṃ;<br>
Mettacitto hitavādī,<br>
idaṃ vacanamabraviṃ.<br>
</p>
<p>
<a class="msdiv" id="msdiv83"></a>
<a class="ms" id="p_21Cp_252"></a>
<a class="sc" id="10"></a>
‘Ujjālehi mahāaggiṃ,<br>
papatissāmi rukkhato;<br>
Tvaṃ pakkakālamaññāya,<br>
bhakkhaya maṃ pitāmaha’.<br>
</p>
<p>
<a class="msdiv" id="msdiv84"></a>
<a class="ms" id="p_21Cp_253"></a>
<a class="sc" id="11"></a>
Iti sīlavataṃ hetu,<br>
nārakkhiṃ mama jīvitaṃ;<br>
Pabbājesiṃ cahaṃ tassa,<br>
sadā pāṇātipātikan”ti.<br>
</p>
</blockquote>
<p class="endsutta">
<a class="ms" id="p_21Cp_254"></a>
<a class="sc" id="12"></a>
Alīnasattucariyaṃ navamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>