<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="cp13">
<article>
<div class="hgroup">
<p class="division">Cariyāpiṭaka</p>
<p>Hatthināgavagga</p>
<p>Sīlapāramī</p>
<h1>3 Campeyyanāgacariya</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_21Cp_183"></a>
<a class="msdiv" id="msdiv20"></a>
“Punāparaṃ yadā homi,<br>
campeyyako mahiddhiko;<br>
Tadāpi dhammiko āsiṃ,<br>
sīlabbatasamappito.<br></p>
<p>
<a class="sc" id="2"></a>
<a class="ms" id="p_21Cp_184"></a>
<a class="msdiv" id="msdiv21"></a>
Tadāpi maṃ dhammacāriṃ,<br>
upavutthaṃ uposathaṃ;<br>
Ahituṇḍiko gahetvāna,<br>
rājadvāramhi kīḷati.<br></p>
<p>
<a class="sc" id="3"></a>
<a class="ms" id="p_21Cp_185"></a>
<a class="msdiv" id="msdiv22"></a>
Yaṃ yaṃ so vaṇṇaṃ cintayi,<br>
nīlaṃva pītalohitaṃ;<br>
Tassa cittānuvattanto,<br>
homi cintitasannibho.<br></p>
<p>
<a class="sc" id="4"></a>
<a class="ms" id="p_21Cp_186"></a>
<a class="msdiv" id="msdiv23"></a>
Thalaṃ kareyyamudakaṃ,<br>
udakampi thalaṃ kare;<br>
Yadihaṃ tassa pakuppeyyaṃ,<br>
khaṇena chārikaṃ kare.<br></p>
<p>
<a class="sc" id="5"></a>
<a class="ms" id="p_21Cp_187"></a>
<a class="msdiv" id="msdiv24"></a>
Yadi cittavasī hessaṃ,<br>
parihāyissāmi sīlato;<br>
Sīlena parihīnassa,<br>
uttamattho na sijjhati.<br></p>
<p>
<a class="sc" id="6"></a>
<a class="ms" id="p_21Cp_188"></a>
<a class="msdiv" id="msdiv25"></a>
Kāmaṃ bhijjatuyaṃ kāyo,<br>
idheva vikirīyatu;<br>
Neva sīlaṃ pabhindeyyaṃ,<br>
vikirante bhusaṃ viyā”ti.<br></p>
</blockquote>
<p class="endsutta">
<a class="sc" id="7"></a>
<a class="ms" id="p_21Cp_189"></a>
Campeyyanāgacariyaṃ tatiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>