<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="cp24">
<article>
<div class="hgroup">
<p class="division">Cariyāpiṭaka</p>
<p>Yudhañjayavagga</p>
<p>Nekkhammapāramī</p>
<h1>Bhisacariya</h1>
</div>
<blockquote class="gatha">
<p>
<a class="msdiv" id="msdiv34"></a>
<a class="ms" id="p_21Cp_305"></a>
<a class="sc" id="1"></a>
“Punāparaṃ yadā homi,<br>
kāsīnaṃ puravaruttame;<br>
Bhaginī ca bhātaro satta,<br>
nibbattā sotthiye kule.<br>
</p>
<p>
<a class="msdiv" id="msdiv35"></a>
<a class="ms" id="p_21Cp_306"></a>
<a class="sc" id="2"></a>
Etesaṃ pubbajo āsiṃ,<br>
hirīsukkamupāgato;<br>
Bhavaṃ disvāna bhayato,<br>
nekkhammābhirato ahaṃ.<br>
</p>
<p>
<a class="msdiv" id="msdiv36"></a>
<a class="ms" id="p_21Cp_307"></a>
<a class="sc" id="3"></a>
Mātāpitūhi pahitā,<br>
sahāyā ekamānasā;<br>
Kāmehi maṃ nimantenti,<br>
‘kulavaṃsaṃ dharehi’ti.<br>
</p>
<p>
<a class="msdiv" id="msdiv37"></a>
<a class="ms" id="p_21Cp_308"></a>
<a class="sc" id="4"></a>
Yaṃ tesaṃ vacanaṃ vuttaṃ,<br>
gihīdhamme sukhāvahaṃ;<br>
Taṃ me ahosi kaṭhinaṃ,<br>
tattaphālasamaṃ viya.<br>
</p>
<p>
<a class="msdiv" id="msdiv38"></a>
<a class="ms" id="p_21Cp_309"></a>
<a class="sc" id="5"></a>
Te maṃ tadā ukkhipantaṃ,<br>
pucchiṃsu patthitaṃ mama;<br>
‘Kiṃ tvaṃ patthayase samma,<br>
yadi kāme na bhuñjasi’.<br>
</p>
<p>
<a class="msdiv" id="msdiv39"></a>
<a class="ms" id="p_21Cp_310"></a>
<a class="sc" id="6"></a>
Tesāhaṃ evamavacaṃ,<br>
atthakāmo hitesinaṃ;<br>
‘Nāhaṃ patthemi gihībhāvaṃ,<br>
nekkhammābhirato ahaṃ’.<br>
</p>
<p>
<a class="msdiv" id="msdiv40"></a>
<a class="ms" id="p_21Cp_311"></a>
<a class="sc" id="7"></a>
Te mayhaṃ vacanaṃ sutvā,<br>
pitu mātu ca sāvayuṃ;<br>
Mātāpitā evamāhu,<br>
‘sabbeva pabbajāma bho’.<br>
</p>
<p>
<a class="msdiv" id="msdiv41"></a>
<a class="ms" id="p_21Cp_312"></a>
<a class="sc" id="8"></a>
Ubho mātāpitā mayhaṃ,<br>
bhaginī ca satta bhātaro;<br>
Amitadhanaṃ chaḍḍayitvā,<br>
pāvisimhā mahāvanan”ti.<br>
</p>
</blockquote>
<p class="endsutta">
<a class="ms" id="p_21Cp_313"></a>
<a class="sc" id="9"></a>
Bhisacariyaṃ catutthaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>