<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="cp30">
<article>
<div class="hgroup">
<p class="division">Cariyāpiṭaka</p>
<p>Yudhañjayavagga</p>
<p>Saccapāramī</p>
<h1>Kaṇhadīpāyanacariya</h1>
</div>
<blockquote class="gatha">
<p>
<a class="msdiv" id="msdiv92"></a>
<a class="ms" id="p_21Cp_370"></a>
<a class="sc" id="1"></a>
“Punāparaṃ yadā homi,<br>
kaṇhadīpāyano isi;<br>
Paropaññāsavassāni,<br>
anabhiratocariṃ ahaṃ.<br>
</p>
<p>
<a class="msdiv" id="msdiv93"></a>
<a class="ms" id="p_21Cp_371"></a>
<a class="sc" id="2"></a>
Na koci etaṃ jānāti,<br>
Anabhiratimanaṃ mama;<br>
Ahañhi kassaci nācikkhiṃ,<br>
Arati me carati mānase.<br>
</p>
<p>
<a class="msdiv" id="msdiv94"></a>
<a class="ms" id="p_21Cp_372"></a>
<a class="sc" id="3"></a>
Sabrahmacārī maṇḍabyo,<br>
sahāyo me mahāisi;<br>
Pubbakammasamāyutto,<br>
sūlamāropanaṃ labhi.<br>
</p>
<p>
<a class="msdiv" id="msdiv95"></a>
<a class="ms" id="p_21Cp_373"></a>
<a class="sc" id="4"></a>
Tamahaṃ upaṭṭhahitvāna,<br>
ārogyamanupāpayiṃ;<br>
Āpucchitvāna āgañchiṃ,<br>
yaṃ mayhaṃ sakamassamaṃ.<br>
</p>
<p>
<a class="msdiv" id="msdiv96"></a>
<a class="ms" id="p_21Cp_374"></a>
<a class="sc" id="5"></a>
Sahāyo brāhmaṇo mayhaṃ,<br>
bhariyaṃ ādāya puttakaṃ;<br>
Tayo janā samāgantvā,<br>
āgañchuṃ pāhunāgataṃ.<br>
</p>
<p>
<a class="msdiv" id="msdiv97"></a>
<a class="ms" id="p_21Cp_375"></a>
<a class="sc" id="6"></a>
Sammodamāno tehi saha,<br>
nisinno sakamassame;<br>
Dārako vaṭṭamanukkhipaṃ,<br>
āsīvisamakopayi.<br>
</p>
<p>
<a class="msdiv" id="msdiv98"></a>
<a class="ms" id="p_21Cp_376"></a>
<a class="sc" id="7"></a>
Tato so vaṭṭagataṃ maggaṃ,<br>
anvesanto kumārako;<br>
Āsīvisassa hatthena,<br>
uttamaṅgaṃ parāmasi.<br>
</p>
<p>
<a class="msdiv" id="msdiv99"></a>
<a class="ms" id="p_21Cp_377"></a>
<a class="sc" id="8"></a>
Tassa āmasane kuddho,<br>
sappo visabalassito;<br>
Kupito paramakopena,<br>
aḍaṃsi dārakaṃ khaṇe.<br>
</p>
<p>
<a class="msdiv" id="msdiv100"></a>
<a class="ms" id="p_21Cp_378"></a>
<a class="sc" id="9"></a>
Sahadaṭṭho āsīvisena,<br>
dārako papati bhūmiyaṃ;<br>
Tenāhaṃ dukkhito āsiṃ,<br>
mama vāhasi taṃ dukkhaṃ.<br>
</p>
<p>
<a class="msdiv" id="msdiv101"></a>
<a class="ms" id="p_21Cp_379"></a>
<a class="sc" id="10"></a>
Tyāhaṃ assāsayitvāna,<br>
dukkhite sokasallite;<br>
Paṭhamaṃ akāsiṃ kiriyaṃ,<br>
aggaṃ saccaṃ varuttamaṃ.<br>
</p>
<p>
<a class="msdiv" id="msdiv102"></a>
<a class="ms" id="p_21Cp_380"></a>
<a class="sc" id="11"></a>
‘Sattāhamevāhaṃ pasannacitto,<br>
Puññatthiko acariṃ brahmacariyaṃ;<br>
Athāparaṃ yaṃ caritaṃ mamedaṃ,<br>
Vassāni paññāsasamādhikāni.<br>
</p>
<p>
<a class="msdiv" id="msdiv103"></a>
<a class="ms" id="p_21Cp_381"></a>
<a class="sc" id="12"></a>
Akāmako vāhi ahaṃ carāmi,<br>
Etena saccena suvatthi hotu;<br>
Hataṃ visaṃ jīvatu yaññadatto’.<br>
</p>
<p>
<a class="msdiv" id="msdiv104"></a>
<a class="ms" id="p_21Cp_382"></a>
<a class="sc" id="13"></a>
Saha sacce kate mayhaṃ,<br>
visavegena vedhito;<br>
Abujjhitvāna vuṭṭhāsi,<br>
arogo cāsi māṇavo;<br>
Saccena me samo natthi,<br>
esā me saccapāramī”ti.<br>
</p>
</blockquote>
<p class="endsutta">
<a class="ms" id="p_21Cp_383"></a>
<a class="sc" id="14"></a>
Kaṇhadīpāyanacariyaṃ ekādasamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>