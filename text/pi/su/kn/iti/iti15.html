<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="iti15">
<article>
<div class="hgroup">
<p class="division">Itivuttaka 15</p>
<h1>Taṇhā­saṃ­yoja­na­sutta</h1>
</div>
<p><a class="sc" id="1"></a><a id="p_18It_77" class="ms"></a>Vuttañhetaṃ bhagavatā ­vuttama­rahatāti me sutaṃ: </p>
<p><a class="sc" id="2"></a><a id="p_18It_78" class="ms"></a>“Nāhaṃ, bhikkhave, aññaṃ eka­saṃ­yoja­nampi samanupassāmi <span class="var" title="yenevaṃ (s1-3) | yeneva (pts1)" id="note9">yena</span> saṃyojanena saṃyuttā sattā dīgharattaṃ sandhāvanti saṃsaranti yathayidaṃ, bhikkhave, <span class="var" title="taṇhā­saṃ­yoja­nena (?)" id="note10">taṇhā­saṃ­yoja­naṃ</span>. Taṇhā­saṃ­yoja­nena hi, bhikkhave, saṃyuttā sattā dīgharattaṃ sandhāvanti saṃsarantī”ti. Etamatthaṃ bhagavā avoca. Tatthetaṃ iti vuccati:</p>
<blockquote class="gatha">
<p><span class="cross" title="^an4.9#1 [9. Taṇ­huppāda­sutta] | ^it105#1 [Taṇ­huppāda­sutta] | ^snp3.12#835 [Dvaya­tānu­passa­nā­sutta]-891 | ^mnd16#14 [Sāri­putta­sutta­niddesa] | ^cnd7#36 [Pārā­yanā­nugīti­gāthā­niddesa] |" id="note11">*</span> <a class="sc" id="3"></a><a class="pts" id="pts9"></a><a id="p_18It_79" class="ms"></a>“Taṇhādutiyo puriso,<br>
dīghamaddhāna saṃsaraṃ;<br>
<span class="var" title="ittham­bhā­vañña­thā­bhāvaṃ (s1-3)" id="note12">Ittha­bhā­vañña­thā­bhāvaṃ</span>,<br>
saṃsāraṃ nātivattati.</p>
<p><a class="sc" id="4"></a><a id="p_18It_80" class="ms"></a><span class="var" title="evamādīnavaṃ (bj, pts1, mr)" id="note13">Etamādīnavaṃ</span> ñatvā,<br>
<span class="var" title="taṇhā (si, pts1, mr)" id="note14">Taṇhaṃ</span> dukkhassa sambhavaṃ;<br>
Vītataṇho anādāno,<br>
Sato bhikkhu paribbaje”ti.</p>
</blockquote>
<p><a class="sc" id="5"></a><a id="p_18It_81" class="ms"></a>Ayampi attho vutto bhagavatā, iti me sutanti.</p>
<p class="endsection">Pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Ekakanipāta</span> <span class="hidden">Dutiyavagga</span> <span class="hidden">Taṇhā­saṃ­yoja­na­sutta</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>