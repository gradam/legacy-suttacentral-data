<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="vv29">
<article>
<div class="hgroup">
<p class="division">Vimānavatthu</p>
<p>Itthivimāna</p>
<p>Pāricchattakavagga</p>
<h1>Uḷāravimānavatthu</h1>
</div>
<blockquote class="gatha">
<p>
<a class="msdiv" id="msdiv286"></a>
<a class="ms" id="p_19Vv_308"></a>
<a class="sc" id="1"></a>
“Uḷāro te yaso vaṇṇo,<br>
sabbā obhāsate disā;<br>
Nāriyo naccanti gāyanti,<br>
devaputtā alaṅkatā.<br>
</p>
<p>
<a class="msdiv" id="msdiv287"></a>
<a class="ms" id="p_19Vv_309"></a>
<a class="sc" id="2"></a>
Modenti parivārenti,<br>
tava pūjāya devate;<br>
Sovaṇṇāni vimānāni,<br>
tavimāni sudassane.<br>
</p>
<p>
<a class="msdiv" id="msdiv288"></a>
<a class="ms" id="p_19Vv_310"></a>
<a class="sc" id="3"></a>
Tuvaṃsi issarā tesaṃ,<br>
sabbakāmasamiddhinī;<br>
Abhijātā mahantāsi,<br>
devakāye pamodasi;<br>
Devate pucchitācikkha,<br>
kissa kammassidaṃ phalan”ti.<br>
</p>
<p>
<a class="msdiv" id="msdiv289"></a>
<a class="ms" id="p_19Vv_311"></a>
<a class="sc" id="4"></a>
“Ahaṃ manussesu manussabhūtā,<br>
Purimāya jātiyā manussaloke;<br>
Dussīlakule suṇisā ahosiṃ,<br>
Assaddhesu kadariyesu ahaṃ.<br>
</p>
<p>
<a class="msdiv" id="msdiv290"></a>
<a class="ms" id="p_19Vv_312"></a>
<a class="sc" id="5"></a>
Saddhā sīlena sampannā,<br>
saṃvibhāgaratā sadā;<br>
Piṇḍāya caramānassa,<br>
apūvaṃ te adāsahaṃ.<br>
</p>
<p>
<a class="msdiv" id="msdiv291"></a>
<a class="ms" id="p_19Vv_313"></a>
<a class="sc" id="6"></a>
Tadāhaṃ sassuyācikkhiṃ,<br>
samaṇo āgato idha;<br>
Tassa adāsahaṃ pūvaṃ,<br>
pasannā sehi pāṇibhi.<br>
</p>
<p>
<a class="msdiv" id="msdiv292"></a>
<a class="ms" id="p_19Vv_314"></a>
<a class="sc" id="7"></a>
Itissā sassu paribhāsi,<br>
avinītāsi tvaṃ vadhu;<br>
Na maṃ sampucchituṃ icchi,<br>
samaṇassa dadāmahaṃ.<br>
</p>
<p>
<a class="msdiv" id="msdiv293"></a>
<a class="ms" id="p_19Vv_315"></a>
<a class="sc" id="8"></a>
Tato me sassu kupitā,<br>
pahāsi musalena maṃ;<br>
Kūṭaṅgacchi avadhi maṃ,<br>
nāsakkhiṃ jīvituṃ ciraṃ.<br>
</p>
<p>
<a class="msdiv" id="msdiv294"></a>
<a class="ms" id="p_19Vv_316"></a>
<a class="sc" id="9"></a>
Sā ahaṃ kāyassa bhedā,<br>
vippamuttā tato cutā;<br>
Devānaṃ tāvatiṃsānaṃ,<br>
upapannā sahabyataṃ.<br>
</p>
<p>
<a class="msdiv" id="msdiv295"></a>
<a class="ms" id="p_19Vv_317"></a>
<a class="sc" id="10"></a>
Tena metādiso vaṇṇo,<br>
…pe… <br>
Vaṇṇo ca me sabbadisā pabhāsatī”ti.<br>
</p>
</blockquote>
<p class="endsutta">
<a class="ms" id="p_19Vv_318"></a>
<a class="sc" id="11"></a>
Uḷāravimānaṃ paṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>