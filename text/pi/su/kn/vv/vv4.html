<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="vv4">
<article>
<div class="hgroup">
<p class="division">Vimānavatthu</p>
<p>Itthivimāna</p>
<p>Pīṭhavagga</p>
<h1>Catutthapīṭhavimānavatthu</h1>
</div>
<blockquote class="gatha">
<p>
<a class="msdiv" id="msdiv23"></a>
<a class="ms" id="p_19Vv_27"></a>
<a class="sc" id="1"></a>
“Pīṭhaṃ te veḷuriyamayaṃ uḷāraṃ,<br>
Manojavaṃ gacchati yenakāmaṃ;<br>
Alaṅkate malyadhare suvatthe,<br>
Obhāsasi vijjurivabbhakūṭaṃ.<br>
</p>
<p>
<a class="msdiv" id="msdiv24"></a>
<a class="ms" id="p_19Vv_28"></a>
<a class="sc" id="2"></a>
Kena tetādiso vaṇṇo,<br>
kena te idha mijjhati;<br>
Uppajjanti ca te bhogā,<br>
ye keci manaso piyā.<br>
</p>
<p>
<a class="msdiv" id="msdiv25"></a>
<a class="ms" id="p_19Vv_29"></a>
<a class="sc" id="3"></a>
Pucchāmi taṃ devi mahānubhāve,<br>
Manussabhūtā kimakāsi puññaṃ;<br>
Kenāsi evaṃ jalitānubhāvā,<br>
Vaṇṇo ca te sabbadisā pabhāsatī”ti.<br>
</p>
<p>
<a class="msdiv" id="msdiv26"></a>
<a class="ms" id="p_19Vv_30"></a>
<a class="sc" id="4"></a>
Sā devatā attamanā,<br>
moggallānena pucchitā;<br>
Pañhaṃ puṭṭhā viyākāsi,<br>
yassa kammassidaṃ phalaṃ.<br>
</p>
<p>
<a class="msdiv" id="msdiv27"></a>
<a class="ms" id="p_19Vv_31"></a>
<a class="sc" id="5"></a>
“Appassa kammassa phalaṃ mamedaṃ,<br>
Yenamhi evaṃ jalitānubhāvā;<br>
Ahaṃ manussesu manussabhūtā,<br>
Purimāya jātiyā manussaloke.<br>
</p>
<p>
<a class="msdiv" id="msdiv28"></a>
<a class="ms" id="p_19Vv_32"></a>
<a class="sc" id="6"></a>
Addasaṃ virajaṃ bhikkhuṃ,<br>
vippasannamanāvilaṃ;<br>
Tassa adāsahaṃ pīṭhaṃ,<br>
pasannā sehi pāṇibhi.<br>
</p>
<p>
<a class="msdiv" id="msdiv29"></a>
<a class="ms" id="p_19Vv_33"></a>
<a class="sc" id="7"></a>
Tena metādiso vaṇṇo,<br>
tena me idha mijjhati;<br>
Uppajjanti ca me bhogā,<br>
ye keci manaso piyā.<br>
</p>
<p>
<a class="msdiv" id="msdiv30"></a>
<a class="ms" id="p_19Vv_34"></a>
<a class="sc" id="8"></a>
Akkhāmi te bhikkhu mahānubhāva,<br>
Manussabhūtā yamakāsi puññaṃ;<br>
Tenamhi evaṃ jalitānubhāvā,<br>
Vaṇṇo ca me sabbadisā pabhāsatī”ti.<br>
</p>
</blockquote>
<p class="endsutta">
<a class="ms" id="p_19Vv_35"></a>
<a class="sc" id="9"></a>
Catutthapīṭhavimānaṃ catutthaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>