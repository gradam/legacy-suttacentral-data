<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<section class="sutta" id="vv36">
<article>
<div class="hgroup">
<p class="division">Vimānavatthu</p>
<p>Itthivimāna</p>
<p>Pāric­chatta­ka­vagga</p>
<h1>8 Mal­likā­vi­mānavat­thu</h1>
</div>
<blockquote class="gatha">
<p><a class="sc" id="1"></a>
<a class="pts2" id="pts53"></a>
<a class="ms" id="p_19Vv_498"></a>
<a class="msdiv" id="msdiv658"></a>
“Pītavatthe pītadhaje,<br>
pītā­laṅkā­ra­bhū­site;<br>
Pītantarāhi vaggūhi,<br>
apiḷandhāva sobhasi.</p>
<p><a class="sc" id="2"></a>
<a class="ms" id="p_19Vv_499"></a>
<a class="msdiv" id="msdiv659"></a>
Kā <span class="var" title="kā kambu­keyura­dhare (bj) | kakam­bu­kāyura­dhare (s2, pts1) | kā kambu­kāyura­dhare (s3, pts2)" id="note151">kambu­kāyūra­dhare</span>,<br>
kañ­canā­veḷa­bhū­site;<br>
<span class="var" title="... pacchanne (bj, pts2)" id="note152">Hema­jāla­kasañ­channe</span>,<br>
nānā­ratana­mālinī.</p>
<p><a class="sc" id="3"></a>
<a class="ms" id="p_19Vv_500"></a>
<a class="msdiv" id="msdiv660"></a>
Sovaṇṇamayā <span class="var" title="lohitaṅkamayā (bj, s2, s3)" id="note153">lohitaṅgamayā</span> ca,<br>
Muttāmayā veḷuriyamayā ca;<br>
Masāragallā <span class="var" title="saha lohitaṅkā (bj, s3, pts2) | sahalohitakā (s2, pts1)" id="note154">sahalohitaṅgā</span>,<br>
Pārevatakkhīhi maṇīhi cittatā.</p>
<p><a class="sc" id="4"></a>
<a class="ms" id="p_19Vv_501"></a>
<a class="msdiv" id="msdiv661"></a>
Koci koci ettha mayūrasussaro,<br>
Haṃsassa rañño karavī­ka­sus­saro;<br>
Tesaṃ saro suyyati vaggurūpo,<br>
Pañcaṅgikaṃ tūriya­mivap­pa­vāditaṃ.</p>
<p><a class="sc" id="5"></a>
<a class="ms" id="p_19Vv_502"></a>
<a class="msdiv" id="msdiv662"></a>
Ratho ca te subho <span class="var" title="vaggū (s2, s3)" id="note155">vaggu</span>,<br>
<span class="var" title="nānā­ratana­cittaṅgo (s2, s3)" id="note156">nānā­ratana­cit­tito</span>;<br>
Nānāvaṇṇāhi dhātūhi,<br>
suvibhattova sobhati.</p>
<p><a class="sc" id="6"></a>
<a class="ms" id="p_19Vv_503"></a>
<a class="msdiv" id="msdiv663"></a>
Tasmiṃ rathe kañ­cana­bimba­vaṇṇe,<br>
Yā <span class="var" title="yattha (si, s2, s3, mr)" id="note157">tvaṃ</span> ṭhitā bhāsasimaṃ padesaṃ;<br>
Devate pucchitācikkha,<br>
Kissa kammassidaṃ phalan”ti.</p>
<p><a class="sc" id="7"></a>
<a class="ms" id="p_19Vv_504"></a>
<a class="msdiv" id="msdiv664"></a>
“Sovaṇṇajālaṃ <span class="var" title="... cittaṃ (s2, s3, pts1-2) | ... vicittaṃ (mr)" id="note158">maṇi­soṇṇa­citti­taṃ</span>,<br>
Muttācitaṃ hemajālena <span class="var" title="sañchannaṃ (mr)" id="note159">channaṃ</span>;<br>
Parinibbute gotame appameyye,<br>
Pasannacittā aha­mābhi­ropa­yiṃ.</p>
<p><a class="sc" id="8"></a>
<a class="ms" id="p_19Vv_505"></a>
<a class="msdiv" id="msdiv665"></a>
Tāhaṃ kammaṃ karitvāna,<br>
kusalaṃ buddhavaṇṇitaṃ;<br>
Apetasokā sukhitā,<br>
sam­pamodā­manā­mayā”ti.</p>
</blockquote>
<p class="endsutta">
<a class="sc" id="9"></a>
<a class="ms" id="p_19Vv_506"></a>
Mallikāvimānaṃ aṭṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>