<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="vv36">
<article>
<div class="hgroup">
<p class="division">Vimānavatthu</p>
<p>Itthivimāna</p>
<p>Pāricchattakavagga</p>
<h1>8 Mallikāvimānavatthu</h1>
</div>
<blockquote class="gatha">
<p><a class="msdiv" id="msdiv658"></a>
<a class="ms" id="p_19Vv_498"></a>
<a class="sc" id="1"></a>
“Pītavatthe pītadhaje, <br>
pītālaṅkārabhūsite; <br>
Pītantarāhi vaggūhi, <br>
apiḷandhāva sobhasi. <br>
</p>
<p><a class="msdiv" id="msdiv659"></a>
<a class="ms" id="p_19Vv_499"></a>
<a class="sc" id="2"></a>
Kā kambukāyūradhare, <br>
kañcanāveḷabhūsite; <br>
Hemajālakasañchanne, <br>
nānāratanamālinī. <br>
</p>
<p><a class="msdiv" id="msdiv660"></a>
<a class="ms" id="p_19Vv_500"></a>
<a class="sc" id="3"></a>
Sovaṇṇamayā lohitaṅgamayā ca, <br>
Muttāmayā veḷuriyamayā ca; <br>
Masāragallā sahalohitaṅgā, <br>
Pārevatakkhīhi maṇīhi cittatā. <br>
</p>
<p><a class="msdiv" id="msdiv661"></a>
<a class="ms" id="p_19Vv_501"></a>
<a class="sc" id="4"></a>
Koci koci ettha mayūrasussaro, <br>
Haṃsassa rañño karavīkasussaro; <br>
Tesaṃ saro suyyati vaggurūpo, <br>
Pañcaṅgikaṃ tūriyamivappavāditaṃ. <br>
</p>
<p><a class="msdiv" id="msdiv662"></a>
<a class="ms" id="p_19Vv_502"></a>
<a class="sc" id="5"></a>
Ratho ca te subho vaggu, <br>
nānāratanacittito; <br>
Nānāvaṇṇāhi dhātūhi, <br>
suvibhattova sobhati. <br>
</p>
<p><a class="msdiv" id="msdiv663"></a>
<a class="ms" id="p_19Vv_503"></a>
<a class="sc" id="6"></a>
Tasmiṃ rathe kañcanabimbavaṇṇe, <br>
Yā tvaṃ ṭhitā bhāsasimaṃ padesaṃ; <br>
Devate pucchitācikkha, <br>
Kissa kammassidaṃ phalan”ti. <br>
</p>
<p><a class="msdiv" id="msdiv664"></a>
<a class="ms" id="p_19Vv_504"></a>
<a class="sc" id="7"></a>
“Sovaṇṇajālaṃ maṇisoṇṇacittitaṃ, <br>
Muttācitaṃ hemajālena channaṃ; <br>
Parinibbute gotame appameyye, <br>
Pasannacittā ahamābhiropayiṃ. <br>
</p>
<p><a class="msdiv" id="msdiv665"></a>
<a class="ms" id="p_19Vv_505"></a>
<a class="sc" id="8"></a>
Tāhaṃ kammaṃ karitvāna, <br>
kusalaṃ buddhavaṇṇitaṃ; <br>
Apetasokā sukhitā, <br>
sampamodāmanāmayā”ti. <br>
</p>
</blockquote>
<p class="endsutta"><a class="sc" id="9"></a>
<a class="ms" id="p_19Vv_506"></a>
Mallikāvimānaṃ aṭṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>