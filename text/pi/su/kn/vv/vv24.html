<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="vv24">
<article>
<div class="hgroup">
<p class="division">Vimānavatthu</p>
<p>Itthivimāna</p>
<p>Cittalatāvagga</p>
<h1>Uposathāvimānavatthu</h1>
</div>
<blockquote class="gatha">
<p>
<a class="msdiv" id="msdiv229"></a>
<a class="ms" id="p_19Vv_255"></a>
<a class="sc" id="1"></a>
“Abhikkantena vaṇṇena,<br>
yā tvaṃ tiṭṭhasi devate;<br>
Obhāsentī disā sabbā,<br>
osadhī viya tārakā.<br>
</p>
<p>
<a class="msdiv" id="msdiv230--231"></a>
<a class="ms" id="p_19Vv_256"></a>
<a class="sc" id="2"></a>
Kena tetādiso vaṇṇo,<br>
…pe… <br>
Vaṇṇo ca te sabbadisā pabhāsatī”ti.<br>
</p>
<p>
<a class="msdiv" id="msdiv232"></a>
<a class="ms" id="p_19Vv_257"></a>
<a class="sc" id="3"></a>
Sā devatā attamanā,<br>
…pe… <br>
yassa kammassidaṃ phalaṃ.<br>
</p>
<p>
<a class="msdiv" id="msdiv233"></a>
<a class="ms" id="p_19Vv_258"></a>
<a class="sc" id="4"></a>
“Uposathāti maṃ aññaṃsu,<br>
sāketāyaṃ upāsikā;<br>
Saddhā sīlena sampannā,<br>
saṃvibhāgaratā sadā.<br>
</p>
<p>
<a class="msdiv" id="msdiv234"></a>
<a class="ms" id="p_19Vv_259"></a>
<a class="sc" id="5"></a>
Acchādanañca bhattañca,<br>
senāsanaṃ padīpiyaṃ;<br>
Adāsiṃ ujubhūtesu,<br>
vippasannena cetasā.<br>
</p>
<p>
<a class="msdiv" id="msdiv235"></a>
<a class="ms" id="p_19Vv_260"></a>
<a class="sc" id="6"></a>
Cātuddasiṃ pañcadasiṃ,<br>
yā ca pakkhassa aṭṭhamī;<br>
Pāṭihāriyapakkhañca,<br>
aṭṭhaṅgasusamāgataṃ.<br>
</p>
<p>
<a class="msdiv" id="msdiv236"></a>
<a class="ms" id="p_19Vv_261"></a>
<a class="sc" id="7"></a>
Uposathaṃ upavasissaṃ,<br>
sadā sīlesu saṃvutā;<br>
Saññamā saṃvibhāgā ca,<br>
vimānaṃ āvasāmahaṃ.<br>
</p>
<p>
<a class="msdiv" id="msdiv237"></a>
<a class="ms" id="p_19Vv_262"></a>
<a class="sc" id="8"></a>
Pāṇātipātā viratā,<br>
musāvādā ca saññatā;<br>
Theyyā ca aticārā ca,<br>
majjapānā ca ārakā.<br>
</p>
<p>
<a class="msdiv" id="msdiv238"></a>
<a class="ms" id="p_19Vv_263"></a>
<a class="sc" id="9"></a>
Pañcasikkhāpade ratā,<br>
ariyasaccāna kovidā;<br>
Upāsikā cakkhumato,<br>
gotamassa yasassino.<br>
</p>
<p>
<a class="msdiv" id="msdiv239--240"></a>
<a class="ms" id="p_19Vv_264"></a>
<a class="sc" id="10"></a>
Tena metādiso vaṇṇo,<br>
…pe… <br>
Vaṇṇo ca me sabbadisā pabhāsatī”ti.<br>
</p>
<p>
<a class="msdiv" id="msdiv241"></a>
<a class="ms" id="p_19Vv_265"></a>
<a class="sc" id="11"></a>
“Abhikkhaṇaṃ nandanaṃ sutvā,<br>
Chando me udapajjatha;<br>
Tattha cittaṃ paṇidhāya,<br>
Upapannāmhi nandanaṃ.<br>
</p>
<p>
<a class="msdiv" id="msdiv242"></a>
<a class="ms" id="p_19Vv_266"></a>
<a class="sc" id="12"></a>
Nākāsiṃ satthu vacanaṃ,<br>
buddhassādiccabandhuno;<br>
Hīne cittaṃ paṇidhāya,<br>
sāmhi pacchānutāpinī”ti.<br>
</p>
<p>
<a class="msdiv" id="msdiv243"></a>
<a class="ms" id="p_19Vv_267"></a>
<a class="sc" id="13"></a>
“Kīva ciraṃ vimānamhi,<br>
idha vacchasuposathe;<br>
Devate pucchitācikkha,<br>
yadi jānāsi āyuno”ti.<br>
</p>
<p>
<a class="msdiv" id="msdiv244"></a>
<a class="ms" id="p_19Vv_268"></a>
<a class="sc" id="14"></a>
“Saṭṭhi vassasahassāni,<br>
tisso ca vassakoṭiyo;<br>
Idha ṭhatvā mahāmuni,<br>
ito cutā gamissāmi;<br>
Manussānaṃ sahabyatan”ti.<br>
</p>
<p>
<a class="msdiv" id="msdiv245"></a>
<a class="ms" id="p_19Vv_269"></a>
<a class="sc" id="15"></a>
“Mā tvaṃ uposathe bhāyi,<br>
sambuddhenāsi byākatā;<br>
Sotāpannā visesayi,<br>
pahīnā tava duggatī”ti.<br>
</p>
</blockquote>
<p class="endsutta">
<a class="ms" id="p_19Vv_270"></a>
<a class="sc" id="16"></a>
Uposathāvimānaṃ sattamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>