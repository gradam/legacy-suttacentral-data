<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="vv39">
<article>
<div class="hgroup">
<p class="division">Vimānavatthu</p>
<p>Itthivimāna</p>
<p>Mañjiṭṭhakavagga</p>
<h1>1 Mañjiṭṭhakavimānavatthu</h1>
</div>
<blockquote class="gatha">
<p><a class="msdiv" id="msdiv689"></a>
<a class="ms" id="p_19Vv_535"></a>
<a class="sc" id="1"></a>
“Mañjiṭṭhake vimānasmiṃ, <br>
soṇṇavālukasanthate; <br>
Pañcaṅgikena tūriyena, <br>
ramasi suppavādite. <br>
</p>
<p><a class="msdiv" id="msdiv690"></a>
<a class="ms" id="p_19Vv_536"></a>
<a class="sc" id="2"></a>
Tamhā vimānā oruyha, <br>
nimmitā ratanāmayā; <br>
Ogāhasi sālavanaṃ, <br>
pupphitaṃ sabbakālikaṃ. <br>
</p>
<p><a class="msdiv" id="msdiv691"></a>
<a class="ms" id="p_19Vv_537"></a>
<a class="sc" id="3"></a>
Yassa yasseva sālassa, <br>
mūle tiṭṭhasi devate; <br>
So so muñcati pupphāni, <br>
onamitvā dumuttamo. <br>
</p>
<p><a class="msdiv" id="msdiv692"></a>
<a class="ms" id="p_19Vv_538"></a>
<a class="sc" id="4"></a>
Vāteritaṃ sālavanaṃ, <br>
ādhutaṃ dijasevitaṃ; <br>
Vāti gandho disā sabbā, <br>
rukkho mañjūsako yathā. <br>
</p>
<p><a class="msdiv" id="msdiv693"></a>
<a class="ms" id="p_19Vv_539"></a>
<a class="sc" id="5"></a>
Ghāyase taṃ sucigandhaṃ, <br>
rūpaṃ passasi amānusaṃ; <br>
Devate pucchitācikkha, <br>
kissa kammassidaṃ phalan”ti. <br>
</p>
<p><a class="msdiv" id="msdiv694"></a>
<a class="ms" id="p_19Vv_540"></a>
<a class="sc" id="6"></a>
“Ahaṃ manussesu manussabhūtā, <br>
Dāsī ayirakule ahuṃ; <br>
Buddhaṃ nisinnaṃ disvāna, <br>
Sālapupphehi okiriṃ. <br>
</p>
<p><a class="msdiv" id="msdiv695"></a>
<a class="ms" id="p_19Vv_541"></a>
<a class="sc" id="7"></a>
Vaṭaṃsakañca sukataṃ, <br>
sālapupphamayaṃ ahaṃ; <br>
Buddhassa upanāmesiṃ, <br>
pasannā sehi pāṇibhi. <br>
</p>
<p><a class="msdiv" id="msdiv696"></a>
<a class="ms" id="p_19Vv_542"></a>
<a class="sc" id="8"></a>
Tāhaṃ kammaṃ karitvāna, <br>
kusalaṃ buddhavaṇṇitaṃ; <br>
Apetasokā sukhitā, <br>
sampamodāmanāmayā”ti. <br>
</p>
</blockquote>
<p class="endsutta"><a class="sc" id="9"></a>
<a class="ms" id="p_19Vv_543"></a>
Mañjiṭṭhakavimānaṃ paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>