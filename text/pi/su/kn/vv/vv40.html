<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="vv40">
<article>
<div class="hgroup">
<p class="division">Vimānavatthu</p>
<p>Itthivimāna</p>
<p>Mañjiṭṭhakavagga</p>
<h1>2 Pabhassaravimānavatthu</h1>
</div>
<blockquote class="gatha">
<p><a class="msdiv" id="msdiv697"></a>
<a class="ms" id="p_19Vv_544"></a>
<a class="sc" id="1"></a>
“Pabhassaravaravaṇṇanibhe, <br>
Surattavatthavasane; <br>
Mahiddhike candanaruciragatte, <br>
Kā tvaṃ subhe devate vandase mamaṃ. <br>
</p>
<p><a class="msdiv" id="msdiv698"></a>
<a class="ms" id="p_19Vv_545"></a>
<a class="sc" id="2"></a>
Pallaṅko ca te mahaggho, <br>
Nānāratanacittito ruciro; <br>
Yattha tvaṃ nisinnā virocasi, <br>
Devarājāriva nandane vane. <br>
</p>
<p><a class="msdiv" id="msdiv699"></a>
<a class="ms" id="p_19Vv_546"></a>
<a class="sc" id="3"></a>
Kiṃ tvaṃ pure sucaritamācarī bhadde, <br>
Kissa kammassa vipākaṃ; <br>
Anubhosi devalokasmiṃ, <br>
Devate pucchitācikkha; <br>
Kissa kammassidaṃ phalan”ti. <br>
</p>
<p><a class="msdiv" id="msdiv700"></a>
<a class="ms" id="p_19Vv_547"></a>
<a class="sc" id="4"></a>
“Piṇḍāya te carantassa, <br>
Mālaṃ phāṇitañca adadaṃ bhante; <br>
Tassa kammassidaṃ vipākaṃ, <br>
Anubhomi devalokasmiṃ. <br>
</p>
<p><a class="msdiv" id="msdiv701"></a>
<a class="ms" id="p_19Vv_548"></a>
<a class="sc" id="5"></a>
Hoti ca me anutāpo, <br>
Aparaddhaṃ dukkhitañca me bhante; <br>
Sāhaṃ dhammaṃ nāssosiṃ, <br>
Sudesitaṃ dhammarājena. <br>
</p>
<p><a class="msdiv" id="msdiv702"></a>
<a class="ms" id="p_19Vv_549"></a>
<a class="sc" id="6"></a>
Taṃ taṃ vadāmi bhaddante, <br>
‘Yassa me anukampiyo koci; <br>
Dhammesu taṃ samādapetha’, <br>
Sudesitaṃ dhammarājena. <br>
</p>
<p><a class="msdiv" id="msdiv703"></a>
<a class="ms" id="p_19Vv_550"></a>
<a class="sc" id="7"></a>
Yesaṃ atthi saddhā buddhe, <br>
dhamme ca saṃgharatane; <br>
Te maṃ ativirocanti, <br>
āyunā yasasā siriyā. <br>
</p>
<p><a class="msdiv" id="msdiv704"></a>
<a class="ms" id="p_19Vv_551"></a>
<a class="sc" id="8"></a>
Patāpena vaṇṇena uttaritarā, <br>
Aññe mahiddhikatarā mayā devā”ti. <br>
</p>
</blockquote>
<p class="endsutta"><a class="sc" id="9"></a>
<a class="ms" id="p_19Vv_552"></a>
Pabhassaravimānaṃ dutiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>