<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="vv62">
<article>
<div class="hgroup">
<p class="division">Vimānavatthu</p>
<p>Purisavimāna</p>
<p>Mahārathavagga</p>
<h1>12 Tatiyanāgavimānavatthu</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_19Vv_818"></a>
<a class="msdiv" id="msdiv976"></a>
“Ko nu dibbena yānena,<br>
sabbasetena hatthinā;<br>
Tūriyatāḷitanigghoso,<br>
antalikkhe mahīyati.<br></p>
<p>
<a class="sc" id="2"></a>
<a class="ms" id="p_19Vv_819"></a>
<a class="msdiv" id="msdiv977"></a>
Devatā nusi gandhabbo,<br>
adu sakko purindado;<br>
Ajānantā taṃ pucchāma,<br>
kathaṃ jānemu taṃ mayan”ti.<br></p>
<p>
<a class="sc" id="3"></a>
<a class="ms" id="p_19Vv_820"></a>
<a class="msdiv" id="msdiv978"></a>
“Namhi devo na gandhabbo,<br>
nāpi sakko purindado;<br>
Sudhammā nāma ye devā,<br>
tesaṃ aññataro ahan”ti.<br></p>
<p>
<a class="sc" id="4"></a>
<a class="ms" id="p_19Vv_821"></a>
<a class="msdiv" id="msdiv979"></a>
“Pucchāma devaṃ sudhammaṃ,<br>
Puthuṃ katvāna añjaliṃ;<br>
Kiṃ katvā mānuse kammaṃ,<br>
Sudhammaṃ upapajjatī”ti.<br></p>
<p>
<a class="sc" id="5"></a>
<a class="ms" id="p_19Vv_822"></a>
<a class="msdiv" id="msdiv980"></a>
“Ucchāgāraṃ tiṇāgāraṃ,<br>
vatthāgārañca yo dade;<br>
Tiṇṇaṃ aññataraṃ datvā,<br>
sudhammaṃ upapajjatī”ti.<br></p>
</blockquote>
<p class="endsutta">
<a class="sc" id="6"></a>
<a class="ms" id="p_19Vv_823"></a>
Tatiyanāgavimānaṃ dvādasamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>