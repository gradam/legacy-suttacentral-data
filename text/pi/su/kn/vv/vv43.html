<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="vv43">
<article>
<div class="hgroup">
<p class="division">Vimānavatthu</p>
<p>Itthivimāna</p>
<p>Mañjiṭṭhakavagga</p>
<h1>5 Kañjikadāyikāvimānavatthu</h1>
</div>
<blockquote class="gatha">
<p><a class="msdiv" id="msdiv719"></a>
<a class="ms" id="p_19Vv_567"></a>
<a class="sc" id="1"></a>
“Abhikkantena vaṇṇena, <br>
… pe … <br>
osadhī viya tārakā. <br>
</p>
<p><a class="msdiv" id="msdiv720–‍721"></a>
<a class="ms" id="p_19Vv_568"></a>
<a class="sc" id="2"></a>
Kena tetādiso vaṇṇo, <br>
… pe … <br>
Vaṇṇo ca te sabbadisā pabhāsatī”ti. <br>
</p>
<p><a class="msdiv" id="msdiv722"></a>
<a class="ms" id="p_19Vv_569"></a>
<a class="sc" id="3"></a>
Sā devatā attamanā, <br>
… pe … <br>
yassa kammassidaṃ phalaṃ. <br>
</p>
<p><a class="msdiv" id="msdiv723"></a>
<a class="ms" id="p_19Vv_570"></a>
<a class="sc" id="4"></a>
“Ahaṃ andhakavindamhi, <br>
buddhassādiccabandhuno; <br>
Adāsiṃ kolasampākaṃ, <br>
kañjikaṃ teladhūpitaṃ. <br>
</p>
<p><a class="msdiv" id="msdiv724"></a>
<a class="ms" id="p_19Vv_571"></a>
<a class="sc" id="5"></a>
Pipphalyā lasuṇena ca, <br>
missaṃ lāmañjakena ca; <br>
Adāsiṃ ujubhūtasmiṃ, <br>
vippasannena cetasā. <br>
</p>
<p><a class="msdiv" id="msdiv725"></a>
<a class="ms" id="p_19Vv_572"></a>
<a class="sc" id="6"></a>
Yā mahesittaṃ kāreyya, <br>
cakkavattissa rājino; <br>
Nārī sabbaṅgakalyāṇī, <br>
bhattu cānomadassikā; <br>
Ekassa kañjikadānassa, <br>
kalaṃ nāgghati soḷasiṃ. <br>
</p>
<p><a class="msdiv" id="msdiv726"></a>
<a class="ms" id="p_19Vv_573"></a>
<a class="sc" id="7"></a>
Sataṃ nikkhā sataṃ assā, <br>
sataṃ assatarīrathā; <br>
Sataṃ kaññāsahassāni, <br>
āmuttamaṇikuṇḍalā; <br>
Ekassa kañjikadānassa, <br>
kalaṃ nāgghanti soḷasiṃ. <br>
</p>
<p><a class="msdiv" id="msdiv727"></a>
<a class="ms" id="p_19Vv_574"></a>
<a class="sc" id="8"></a>
Sataṃ hemavatā nāgā, <br>
īsādantā urūḷhavā; <br>
Suvaṇṇakacchā mātaṅgā, <br>
hemakappanavāsasā; <br>
Ekassa kañjikadānassa, <br>
kalaṃ nāgghanti soḷasiṃ. <br>
</p>
<p><a class="msdiv" id="msdiv728"></a>
<a class="ms" id="p_19Vv_575"></a>
<a class="sc" id="9"></a>
Catunnamapi dīpānaṃ, <br>
issaraṃ yodha kāraye; <br>
Ekassa kañjikadānassa, <br>
kalaṃ nāgghati soḷasin”ti. <br>
</p>
</blockquote>
<p class="endsutta"><a class="sc" id="10"></a>
<a class="ms" id="p_19Vv_576"></a>
Kañjikadāyikāvimānaṃ pañcamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>