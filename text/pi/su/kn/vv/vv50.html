<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<section class="sutta" id="vv50">
<article>
<div class="hgroup">
<p class="division">Vimānavatthu</p>
<p>Itthivimāna</p>
<p>­Mañjiṭ­ṭha­ka­vagga</p>
<h1>12 Rajju­mālāvi­mānavat­thu</h1>
</div>
<blockquote class="gatha">
<p><a class="sc" id="1"></a>
<a class="ms" id="p_19Vv_664"></a>
<a class="msdiv" id="msdiv826"></a>
“Abhikkantena vaṇṇena,<br>
yā tvaṃ tiṭṭhasi devate;<br>
Hatthapāde ca viggayha,<br>
naccasi suppavādite.</p>
<p><a class="sc" id="2"></a>
<a class="ms" id="p_19Vv_665"></a>
<a class="msdiv" id="msdiv827"></a>
Tassā te naccamānāya,<br>
aṅgamaṅgehi sabbaso;<br>
Dibbā saddā niccharanti,<br>
savanīyā manoramā.</p>
<p><a class="sc" id="3"></a>
<a class="ms" id="p_19Vv_666"></a>
<a class="msdiv" id="msdiv828"></a>
Tassā te naccamānāya,<br>
aṅgamaṅgehi sabbaso;<br>
Dibbā gandhā pavāyanti,<br>
sucigandhā manoramā.</p>
<p><a class="sc" id="4"></a>
<a class="ms" id="p_19Vv_667"></a>
<a class="msdiv" id="msdiv829"></a>
Vivattamānā kāyena,<br>
yā veṇīsu piḷandhanā;<br>
Tesaṃ suyyati nigghoso,<br>
tūriye pañcaṅgike yathā.</p>
<p><a class="sc" id="5"></a>
<a class="ms" id="p_19Vv_668"></a>
<a class="msdiv" id="msdiv830"></a>
Vaṭaṃsakā vātadhutā,<br>
vātena sampakampitā;<br>
Tesaṃ suyyati nigghoso,<br>
tūriye pañcaṅgike yathā.</p>
<p><a class="sc" id="6"></a>
<a class="ms" id="p_19Vv_669"></a>
<a class="msdiv" id="msdiv831"></a>
Yāpi te sirasmiṃ mālā,<br>
sucigandhā manoramā;<br>
Vāti gandho disā sabbā,<br>
rukkho mañjūsako yathā.</p>
<p><a class="sc" id="7"></a>
<a class="pts2" id="pts73"></a>
<a class="ms" id="p_19Vv_670"></a>
<a class="msdiv" id="msdiv832"></a>
Ghāyase taṃ sucigandhaṃ,<br>
rūpaṃ passasi amānusaṃ;<br>
Devate pucchitācikkha,<br>
kissa kammassidaṃ phalan”ti.</p>
<p><a class="sc" id="8"></a>
<a class="ms" id="p_19Vv_671"></a>
<a class="msdiv" id="msdiv833"></a>
“Dāsī ahaṃ pure āsiṃ,<br>
gayāyaṃ brāhmaṇassahaṃ;<br>
Appapuññā alakkhikā,<br>
rajjumālāti maṃ <span class="var" title="vidū (s2, s3, pts1-2, mr)" id="note201">viduṃ</span>.</p>
<p><a class="sc" id="9"></a>
<a class="ms" id="p_19Vv_672"></a>
<a class="msdiv" id="msdiv834"></a>
Akkosānaṃ vadhānañca,<br>
tajjanāya ca <span class="var" title="ukkatā (bj, s2, s3, pts1-2)" id="note202">uggatā</span>;<br>
Kuṭaṃ gahetvā nikkhamma,<br>
<span class="var" title="gacchiṃ (bj, pts2) | āgacchiṃ (s2, s3, mr) | agacchiṃ (pts1)" id="note203">agañchiṃ</span> <span class="var" title="udakahāriyā (bj, s2, s3, pts1-2)" id="note204">udahāriyā</span>.</p>
<p><a class="sc" id="10"></a>
<a class="ms" id="p_19Vv_673"></a>
<a class="msdiv" id="msdiv835"></a>
Vipathe kuṭaṃ nikkhipitvā,<br>
vanasaṇḍaṃ upāgamiṃ;<br>
Idhevāhaṃ marissāmi,<br>
ko <span class="var" title="kīvatthopi (s2, pts1) | kvatthopi (s3, pts2) | kvatthosi (mr)" id="note205">attho</span> jīvitena me.</p>
<p><a class="sc" id="11"></a>
<a class="ms" id="p_19Vv_674"></a>
<a class="msdiv" id="msdiv836"></a>
Daḷhaṃ pāsaṃ karitvāna,<br>
āsumbhitvāna pādape;<br>
Tato disā vilokesiṃ,<br>
‘ko nu kho vanamassito’.</p>
<p><a class="sc" id="12"></a>
<a class="ms" id="p_19Vv_675"></a>
<a class="msdiv" id="msdiv837"></a>
Tatthaddasāsiṃ sambuddhaṃ,<br>
sabbalokahitaṃ muniṃ;<br>
Nisinnaṃ rukkhamūlasmiṃ,<br>
jhāyantaṃ akutobhayaṃ.</p>
<p><a class="sc" id="13"></a>
<a class="ms" id="p_19Vv_676"></a>
<a class="msdiv" id="msdiv838"></a>
Tassā me ahu saṃvego,<br>
abbhuto lomahaṃsano;<br>
Ko nu kho vanamassito,<br>
manusso udāhu devatā.</p>
<p><a class="sc" id="14"></a>
<a class="ms" id="p_19Vv_677"></a>
<a class="msdiv" id="msdiv839"></a>
Pāsādikaṃ pasādanīyaṃ,<br>
vanā nibbanamāgataṃ;<br>
Disvā mano me pasīdi,<br>
nāyaṃ yādisakīdiso.</p>
<p><a class="sc" id="15"></a>
<a class="ms" id="p_19Vv_678"></a>
<a class="msdiv" id="msdiv840"></a>
Guttindriyo jhānarato,<br>
abahig­gata­mānaso;<br>
Hito sabbassa lokassa,<br>
buddho <span class="var" title="soyaṃ (bj, pts2)" id="note206">ayaṃ</span> bhavissati.</p>
<p><a class="sc" id="16"></a>
<a class="ms" id="p_19Vv_679"></a>
<a class="msdiv" id="msdiv841"></a>
Bhayabheravo durāsado,<br>
sīhova guhamassito;<br>
Dullabhāyaṃ dassanāya,<br>
pupphaṃ odumbaraṃ yathā.</p>
<p><a class="sc" id="17"></a>
<a class="ms" id="p_19Vv_680"></a>
<a class="msdiv" id="msdiv842"></a>
So maṃ mudūhi vācāhi,<br>
ālapitvā tathāgato;<br>
Rajjumāleti maṃvoca,<br>
saraṇaṃ gaccha tathāgataṃ.</p>
<p><a class="sc" id="18"></a>
<a class="ms" id="p_19Vv_681"></a>
<a class="msdiv" id="msdiv843"></a>
Tāhaṃ giraṃ suṇitvāna,<br>
nelaṃ atthavatiṃ suciṃ;<br>
Saṇhaṃ muduñca vagguñca,<br>
sabba­so­kāpa­nūda­naṃ.</p>
<p><a class="sc" id="19"></a>
<a class="ms" id="p_19Vv_682"></a>
<a class="msdiv" id="msdiv844"></a>
Kallacittañca maṃ ñatvā,<br>
pasannaṃ suddhamānasaṃ;<br>
Hito sabbassa lokassa,<br>
anusāsi tathāgato.</p>
<p><a class="sc" id="20"></a>
<a class="ms" id="p_19Vv_683"></a>
<a class="msdiv" id="msdiv845"></a>
Idaṃ dukkhanti maṃvoca,<br>
Ayaṃ dukkhassa sambhavo;<br>
<span class="var" title="ayaṃ (bj, s2, s3, pts1-2)" id="note207">Dukkha</span> <span class="var" title="dukkhanirodho ca (s2, s3)" id="note208">nirodho maggo ca</span>,<br>
Añjaso amatogadho.</p>
<p><a class="sc" id="21"></a>
<a class="ms" id="p_19Vv_684"></a>
<a class="msdiv" id="msdiv846"></a>
Anukampakassa kusalassa,<br>
Ovādamhi ahaṃ ṭhitā;<br>
Ajjhagā amataṃ santiṃ,<br>
Nibbānaṃ padamaccutaṃ.</p>
<p><a class="sc" id="22"></a>
<a class="ms" id="p_19Vv_685"></a>
<a class="msdiv" id="msdiv847"></a>
Sāhaṃ avaṭṭhitāpemā,<br>
dassane avikampinī;<br>
Mūlajātāya saddhāya,<br>
dhītā buddhassa orasā.</p>
<p><a class="sc" id="23"></a>
<a class="pts2" id="pts74"></a>
<a class="ms" id="p_19Vv_686"></a>
<a class="msdiv" id="msdiv848"></a>
Sāhaṃ ramāmi kīḷāmi,<br>
modāmi akutobhayā;<br>
Dibbamālaṃ dhārayāmi,<br>
pivāmi madhumaddavaṃ.</p>
<p><a class="sc" id="24"></a>
<a class="ms" id="p_19Vv_687"></a>
<a class="msdiv" id="msdiv849"></a>
Saṭṭhi­tūriya­sahas­sāni,<br>
paṭibodhaṃ karonti me;<br>
Āḷambo gaggaro bhīmo,<br>
sādhuvādī ca saṃsayo.</p>
<p><a class="sc" id="25"></a>
<a class="ms" id="p_19Vv_688"></a>
<a class="msdiv" id="msdiv850"></a>
Pokkharo ca suphasso ca,<br>
vīṇāmokkhā ca nāriyo;<br>
Nandā ceva sunandā ca,<br>
soṇadinnā sucimhitā.</p>
<p><a class="sc" id="26"></a>
<a class="ms" id="p_19Vv_689"></a>
<a class="msdiv" id="msdiv851"></a>
Alambusā missakesī ca,<br>
<span class="var" title="... ticāruṇī (bj)" id="note209">puṇ­ḍarī­kā­ti­dāruṇī</span>;<br>
Eṇīphassā <span class="var" title="supassā (s2, s3, pts1, mr)" id="note210">suphassā</span> ca,<br>
<span class="var" title="saṃbhaddā (mr)" id="note211">subhaddā</span> muduvādinī.</p>
<p><a class="sc" id="27"></a>
<a class="ms" id="p_19Vv_690"></a>
<a class="msdiv" id="msdiv852"></a>
Etā caññā ca seyyāse,<br>
accharānaṃ pabodhikā;<br>
Tā maṃ kālenupāgantvā,<br>
abhibhāsanti devatā.</p>
<p><a class="sc" id="28"></a>
<a class="ms" id="p_19Vv_691"></a>
<a class="msdiv" id="msdiv853"></a>
Handa naccāma gāyāma,<br>
handa taṃ ramayāmase;<br>
Nayidaṃ akatapuññānaṃ,<br>
kata­puññā­name­vidaṃ.</p>
<p><a class="sc" id="29"></a>
<a class="ms" id="p_19Vv_692"></a>
<a class="msdiv" id="msdiv854"></a>
Asokaṃ nandanaṃ rammaṃ,<br>
tidasānaṃ mahāvanaṃ;<br>
Sukhaṃ akatapuññānaṃ,<br>
idha natthi parattha ca.</p>
<p><a class="sc" id="30"></a>
<a class="ms" id="p_19Vv_693"></a>
<a class="msdiv" id="msdiv855"></a>
Sukhañca katapuññānaṃ,<br>
idha ceva parattha ca;<br>
Tesaṃ sahabyakāmānaṃ,<br>
kattabbaṃ kusalaṃ bahuṃ;<br>
Katapuññā hi modanti,<br>
sagge bhogasamaṅgino.</p>
<p><a class="sc" id="31"></a>
<a class="ms" id="p_19Vv_694"></a>
<a class="msdiv" id="msdiv856"></a>
Bahūnaṃ vata atthāya,<br>
uppajjanti tathāgatā;<br>
Dakkhiṇeyyā manussānaṃ,<br>
puñ­ña­khettā­namākarā;<br>
Yattha kāraṃ karitvāna,<br>
sagge modanti dāyakā”ti.</p>
</blockquote>
<p class="endsutta">
<a class="sc" id="32"></a>
<a class="ms" id="p_19Vv_695"></a>
Rajju­mālā­vimānaṃ dvādasamaṃ.</p>
<p class="endsection summary">
<a class="sc" id="33"></a>
<a class="ms" id="p_19Vv_696"></a>
Tassuddānaṃ</p>
<blockquote class="uddanagatha">
<p><a class="sc" id="34"></a>
<a class="pts2" id="pts76"></a>
<a class="ms" id="p_19Vv_697"></a>
Mañjiṭṭhā pabhassarā nāgā,<br>
Alomā­kañji­ka­dāyikā;<br>
Vihāra­catu­ritthambā,<br>
Pītā ucchu­vanda­na­rajju­mālā ca;<br>
Vaggo tena pavuccatīti.</p>
</blockquote>
<p class="endsutta">
<a class="sc" id="35"></a>
<a class="ms" id="p_19Vv_698"></a>
<span class="var" title="mañ­jeṭ­ṭha­ka­vaggo (bj, pts1-2)" id="note212">­Mañjiṭ­ṭha­ka­vaggo</span> catuttho.</p>
<p class="endsection">
<a class="sc" id="36"></a>
<a class="ms" id="p_19Vv_699"></a>
Itthivimānaṃ samattaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</aside>
</section>
</div>
</body>
</html>