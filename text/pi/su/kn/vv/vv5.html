<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="vv5">
<article>
<div class="hgroup">
<p class="division">Vimānavatthu</p>
<p>Itthivimāna</p>
<p>Pīṭhavagga</p>
<h1>5 Kuñjaravimānavatthu</h1>
</div>
<blockquote class="gatha">
<p><a class="msdiv" id="msdiv31"></a>
<a class="ms" id="p_19Vv_36"></a>
<a class="sc" id="1"></a>
“Kuñjaro te varāroho, <br>
Nānāratanakappano; <br>
Ruciro thāmavā javasampanno, <br>
Ākāsamhi samīhati. <br>
</p>
<p><a class="msdiv" id="msdiv32"></a>
<a class="ms" id="p_19Vv_37"></a>
<a class="sc" id="2"></a>
Padumi padmapattakkhi, <br>
padmuppalajutindharo; <br>
Padmacuṇṇābhikiṇṇaṅgo, <br>
soṇṇapokkharamāladhā. <br>
</p>
<p><a class="msdiv" id="msdiv33"></a>
<a class="ms" id="p_19Vv_38"></a>
<a class="sc" id="3"></a>
Padumānusaṭaṃ maggaṃ, <br>
padmapattavibhūsitaṃ; <br>
Ṭhitaṃ vaggu manugghātī, <br>
mitaṃ gacchati vāraṇo. <br>
</p>
<p><a class="msdiv" id="msdiv34"></a>
<a class="ms" id="p_19Vv_39"></a>
<a class="sc" id="4"></a>
Tassa pakkamamānassa, <br>
soṇṇakaṃsā ratissarā; <br>
Tesaṃ suyyati nigghoso, <br>
tūriye pañcaṅgike yathā. <br>
</p>
<p><a class="msdiv" id="msdiv35"></a>
<a class="ms" id="p_19Vv_40"></a>
<a class="sc" id="5"></a>
Tassa nāgassa khandhamhi, <br>
sucivatthā alaṅkatā; <br>
Mahantaṃ accharāsaṅghaṃ, <br>
vaṇṇena atirocasi. <br>
</p>
<p><a class="msdiv" id="msdiv36"></a>
<a class="ms" id="p_19Vv_41"></a>
<a class="sc" id="6"></a>
Dānassa te idaṃ phalaṃ, <br>
atho sīlassa vā pana; <br>
Atho añjalikammassa, <br>
taṃ me akkhāhi pucchitā”ti. <br>
</p>
<p><a class="msdiv" id="msdiv37"></a>
<a class="ms" id="p_19Vv_42"></a>
<a class="sc" id="7"></a>
Sā devatā attamanā, <br>
moggallānena pucchitā; <br>
Pañhaṃ puṭṭhā viyākāsi, <br>
yassa kammassidaṃ phalaṃ. <br>
</p>
<p><a class="msdiv" id="msdiv38"></a>
<a class="ms" id="p_19Vv_43"></a>
<a class="sc" id="8"></a>
“Disvāna guṇasampannaṃ, <br>
jhāyiṃ jhānarataṃ sataṃ; <br>
Adāsiṃ pupphābhikiṇṇaṃ, <br>
āsanaṃ dussasanthataṃ. <br>
</p>
<p><a class="msdiv" id="msdiv39"></a>
<a class="ms" id="p_19Vv_44"></a>
<a class="sc" id="9"></a>
Upaḍḍhaṃ padmamālāhaṃ, <br>
āsanassa samantato; <br>
Abbhokirissaṃ pattehi, <br>
pasannā sehi pāṇibhi. <br>
</p>
<p><a class="msdiv" id="msdiv40"></a>
<a class="ms" id="p_19Vv_45"></a>
<a class="sc" id="10"></a>
Tassa kammakusalassa, <br>
idaṃ me īdisaṃ phalaṃ; <br>
Sakkāro garukāro ca, <br>
devānaṃ apacitā ahaṃ. <br>
</p>
<p><a class="msdiv" id="msdiv41"></a>
<a class="ms" id="p_19Vv_46"></a>
<a class="sc" id="11"></a>
Yo ve sammāvimuttānaṃ, <br>
santānaṃ brahmacārinaṃ; <br>
Pasanno āsanaṃ dajjā, <br>
evaṃ nande yathā ahaṃ. <br>
</p>
<p><a class="msdiv" id="msdiv42"></a>
<a class="ms" id="p_19Vv_47"></a>
<a class="sc" id="12"></a>
Tasmā hi attakāmena, <br>
mahattamabhikaṅkhatā; <br>
Āsanaṃ dātabbaṃ hoti, <br>
sarīrantimadhārinan”ti. <br>
</p>
</blockquote>
<p class="endsutta"><a class="sc" id="13"></a>
<a class="ms" id="p_19Vv_48"></a>
Kuñjaravimānaṃ pañcamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>