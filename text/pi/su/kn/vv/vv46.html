<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="vv46">
<article>
<div class="hgroup">
<p class="division">Vimānavatthu</p>
<p>Itthivimāna</p>
<p>Mañjiṭṭhakavagga</p>
<h1>8 Ambavimānavatthu</h1>
</div>
<blockquote class="gatha">
<p><a class="msdiv" id="msdiv783"></a>
<a class="ms" id="p_19Vv_621"></a>
<a class="sc" id="1"></a>
“Dibbaṃ te ambavanaṃ rammaṃ, <br>
Pāsādettha mahallako; <br>
Nānātūriyasaṅghuṭṭho, <br>
Accharāgaṇaghosito. <br>
</p>
<p><a class="msdiv" id="msdiv784"></a>
<a class="ms" id="p_19Vv_622"></a>
<a class="sc" id="2"></a>
Padīpo cettha jalati, <br>
niccaṃ sovaṇṇayo mahā; <br>
Dussaphalehi rukkhehi, <br>
samantā parivārito. <br>
</p>
<p><a class="msdiv" id="msdiv785–‍786"></a>
<a class="ms" id="p_19Vv_623"></a>
<a class="sc" id="3"></a>
Kena tetādiso vaṇṇo, <br>
… pe … <br>
Vaṇṇo ca te sabbadisā pabhāsatī”ti. <br>
</p>
<p><a class="msdiv" id="msdiv787"></a>
<a class="ms" id="p_19Vv_624"></a>
<a class="sc" id="4"></a>
Sā devatā attamanā, <br>
… pe … <br>
yassa kammassidaṃ phalaṃ. <br>
</p>
<p><a class="msdiv" id="msdiv788"></a>
<a class="ms" id="p_19Vv_625"></a>
<a class="sc" id="5"></a>
“Ahaṃ manussesu manussabhūtā, <br>
Purimāya jātiyā manussaloke; <br>
Vihāraṃ saṃghassa kāresiṃ, <br>
Ambehi parivāritaṃ. <br>
</p>
<p><a class="msdiv" id="msdiv789"></a>
<a class="ms" id="p_19Vv_626"></a>
<a class="sc" id="6"></a>
Pariyosite vihāre, <br>
kārente niṭṭhite mahe; <br>
Ambehi chādayitvāna, <br>
katvā dussamaye phale. <br>
</p>
<p><a class="msdiv" id="msdiv790"></a>
<a class="ms" id="p_19Vv_627"></a>
<a class="sc" id="7"></a>
Padīpaṃ tattha jāletvā, <br>
bhojayitvā gaṇuttamaṃ; <br>
Niyyādesiṃ taṃ saṃghassa, <br>
pasannā sehi pāṇibhi. <br>
</p>
<p><a class="msdiv" id="msdiv791"></a>
<a class="ms" id="p_19Vv_628"></a>
<a class="sc" id="8"></a>
Tena me ambavanaṃ rammaṃ, <br>
pāsādettha mahallako; <br>
Nānātūriyasaṅghuṭṭho, <br>
accharāgaṇaghosito. <br>
</p>
<p><a class="msdiv" id="msdiv792"></a>
<a class="ms" id="p_19Vv_629"></a>
<a class="sc" id="9"></a>
Padīpo cettha jalati, <br>
niccaṃ sovaṇṇayo mahā; <br>
Dussaphalehi rukkhehi, <br>
samantā parivārito. <br>
</p>
<p><a class="msdiv" id="msdiv793–‍794"></a>
<a class="ms" id="p_19Vv_630"></a>
<a class="sc" id="10"></a>
Tena metādiso vaṇṇo, <br>
… pe … <br>
Vaṇṇo ca me sabbadisā pabhāsatī”ti. <br>
</p>
</blockquote>
<p class="endsutta"><a class="sc" id="11"></a>
<a class="ms" id="p_19Vv_631"></a>
Ambavimānaṃ aṭṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>