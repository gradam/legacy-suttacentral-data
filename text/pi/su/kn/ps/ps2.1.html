<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ps2.1">
<article>
<div class="hgroup">
<p class="division">Paṭisambhidāmagga</p>
<p>Yuganaddhavagga</p>
<h1>1 Yuganaddhakathā</h1>
</div>
<p>
<a class="sc" id="1"></a>
<a class="pts" id="pts2.92"></a>
<a class="ms" id="p_26Ps_1329"></a>
<a class="msdiv" id="msdiv1"></a>
<span class="cross" title="null">^</span>

Evaṃ me sutaṃ—ekaṃ samayaṃ āyasmā ānando kosambiyaṃ viharati ghositārāme. Tatra
kho āyasmā ānando bhikkhū āmantesi—“āvuso bhikkhavo”ti. “Āvuso”ti kho te
bhikkhū āyasmato ānandassa paccassosuṃ. Āyasmā ānando etadavoca—</p>
<p>
<a class="sc" id="2"></a>
<a class="ms" id="p_26Ps_1330"></a>
“Yo hi koci, āvuso, bhikkhu vā bhikkhunī vā mama santike <span class="var" title='[{"eds":["bj"],"var":"arahattapattaṃ "},{"eds":["s1","s2","s3"],"var":"arahattaṃ "},{"note":"pā1 15A4.170/1","var":"arahattapattiṃ "}]'>arahattappattaṃ</span>
byākaroti, sabbaso catūhi maggehi etesaṃ vā aññatarena. Katamehi catūhi?</p>
<p>
<a class="sc" id="3"></a>
<a class="ms" id="p_26Ps_1331"></a>
Idhāvuso, bhikkhu samathapubbaṅgamaṃ vipassanaṃ bhāveti. Tassa
samathapubbaṅgamaṃ vipassanaṃ bhāvayato maggo sañjāyati. So taṃ maggaṃ āsevati
bhāveti <span class="var" title='[{"eds":["mr"],"var":"bahuliṃ karoti "}]'>bahulīkaroti</span>. Tassa taṃ maggaṃ āsevato bhāvayato bahulīkaroto
<span class="var" title='[{"eds":["bj"],"var":"saññojanā "}]'>saññojanāni</span> pahīyanti, anusayā byantīhonti.</p>
<p>
<a class="sc" id="4"></a>
<a class="ms" id="p_26Ps_1332"></a>
Puna caparaṃ, āvuso, bhikkhu vipassanāpubbaṅgamaṃ samathaṃ bhāveti. Tassa
vipassanāpubbaṅgamaṃ samathaṃ bhāvayato maggo sañjāyati. So taṃ maggaṃ āsevati
bhāveti bahulīkaroti. Tassa taṃ maggaṃ āsevato bhāvayato bahulīkaroto
saññojanāni pahīyanti, anusayā byantīhonti.</p>
<p>
<a class="sc" id="5"></a>
<a class="pts" id="pts2.93"></a>
<a class="ms" id="p_26Ps_1333"></a>
Puna caparaṃ, āvuso, bhikkhu samathavipassanaṃ <span class="var" title='[{"eds":["si","pts1"],"var":"yuganandhaṃ "}]'>yuganaddhaṃ</span> bhāveti. Tassa
samathavipassanaṃ yuganaddhaṃ bhāvayato maggo sañjāyati. So taṃ maggaṃ āsevati
bhāveti bahulīkaroti. Tassa taṃ maggaṃ āsevato bhāvayato bahulīkaroto
saññojanāni pahīyanti, anusayā byantīhonti.</p>
<p>
<a class="sc" id="6"></a>
<a class="ms" id="p_26Ps_1334"></a>
Puna caparaṃ, āvuso, bhikkhuno dhammuddhaccaviggahitaṃ <span class="var" title='[{"eds":["bj","pts1","c1"],"var":"... viggahitaṃ mānasaṃ hoti; so "},{"note":"viggahitamānasaṃ hoti;"}]'>mānasaṃ hoti; hoti so</span>,
āvuso, samayo yaṃ taṃ cittaṃ <span class="var" title='[{"eds":["si","s1","s2","s3","pts1","mr"],"var":"ajjhattaññeva "}]'>ajjhattameva</span> santiṭṭhati sannisīdati ekodi hoti
samādhiyati. Tassa maggo sañjāyati. So taṃ maggaṃ āsevati bhāveti bahulīkaroti.
Tassa taṃ maggaṃ āsevato bhāvayato bahulīkaroto saññojanāni pahīyanti, anusayā
byantīhonti.</p>
<p>
<a class="sc" id="7"></a>
<a class="ms" id="p_26Ps_1335"></a>
Yo hi koci, āvuso, bhikkhu vā bhikkhunī vā mama santike arahattappattaṃ
byākaroti, sabbaso imehi catūhi maggehi, etesaṃ vā aññatarenā”ti.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>