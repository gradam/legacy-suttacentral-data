<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap483">
<article>
<div class="hgroup">
<p class="division">Therāpadāna</p>
<p>Paṃsukūlavagga</p>
<h1>Paṃsukūlasaññakattheraapadāna</h1>
</div>
<blockquote class="gatha">
<p>
<a class="msdiv" id="msdiv1"></a>
<a class="ms" id="p_20Ap1_6185"></a>
<a class="sc" id="1"></a>
“Tisso nāmāsi bhagavā,<br>
sayambhū aggapuggalo;<br>
Paṃsukūlaṃ ṭhapetvāna,<br>
vihāraṃ pāvisī jino.<br>
</p>
<p>
<a class="msdiv" id="msdiv2"></a>
<a class="ms" id="p_20Ap1_6186"></a>
<a class="sc" id="2"></a>
Vinataṃ dhanumādāya,<br>
bhakkhatthāya cariṃ ahaṃ;<br>
Maṇḍalaggaṃ gahetvāna,<br>
kānanaṃ pāvisiṃ ahaṃ.<br>
</p>
<p>
<a class="msdiv" id="msdiv3"></a>
<a class="ms" id="p_20Ap1_6187"></a>
<a class="sc" id="3"></a>
Tatthaddasaṃ paṃsukūlaṃ,<br>
dumagge laggitaṃ tadā;<br>
Cāpaṃ tattheva nikkhippa,<br>
sire katvāna añjaliṃ.<br>
</p>
<p>
<a class="msdiv" id="msdiv4"></a>
<a class="ms" id="p_20Ap1_6188"></a>
<a class="sc" id="4"></a>
Pasannacitto sumano,<br>
vipulāya ca pītiyā;<br>
Buddhaseṭṭhaṃ saritvāna,<br>
paṃsukūlaṃ avandahaṃ.<br>
</p>
<p>
<a class="msdiv" id="msdiv5"></a>
<a class="ms" id="p_20Ap1_6189"></a>
<a class="sc" id="5"></a>
Dvenavute ito kappe,<br>
paṃsukūlamavandahaṃ;<br>
Duggatiṃ nābhijānāmi,<br>
vandanāya idaṃ phalaṃ.<br>
</p>
<p>
<a class="msdiv" id="msdiv6"></a>
<a class="ms" id="p_20Ap1_6190"></a>
<a class="sc" id="6"></a>
Kilesā jhāpitā mayhaṃ,<br>
bhavā sabbe samūhatā;<br>
Nāgova bandhanaṃ chetvā,<br>
viharāmi anāsavo.<br>
</p>
<p>
<a class="msdiv" id="msdiv7"></a>
<a class="ms" id="p_20Ap1_6191"></a>
<a class="sc" id="7"></a>
Svāgataṃ vata me āsi,<br>
mama buddhassa santike;<br>
Tisso vijjā anuppattā,<br>
kataṃ buddhassa sāsanaṃ.<br>
</p>
<p>
<a class="msdiv" id="msdiv8"></a>
<a class="ms" id="p_20Ap1_6192"></a>
<a class="sc" id="8"></a>
Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_6193"></a><a class="sc" id="9"></a>Itthaṃ sudaṃ
āyasmā paṃsukūlasaññako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_6194"></a>
<a class="sc" id="10"></a>
Paṃsukūlasaññakattherassāpadānaṃ paṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>