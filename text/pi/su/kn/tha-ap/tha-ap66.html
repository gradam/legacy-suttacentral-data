<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap66">
<article>
<div class="hgroup">
<p class="division">Therāpadāna</p>
<p>Sakacintaniyavagga</p>
<h1>Parappasādakattheraapadāna</h1>
</div>
<blockquote class="gatha">
<p>
<a class="msdiv" id="msdiv20"></a>
<a class="ms" id="p_20Ap1_1516"></a>
<a class="sc" id="1"></a>
“Usabhaṃ pavaraṃ vīraṃ,<br>
Mahesiṃ vijitāvinaṃ;<br>
Suvaṇṇavaṇṇaṃ sambuddhaṃ,<br>
Ko disvā nappasīdati.<br>
</p>
<p>
<a class="msdiv" id="msdiv21"></a>
<a class="ms" id="p_20Ap1_1517"></a>
<a class="sc" id="2"></a>
Himavāvāparimeyyo,<br>
sāgarova duruttaro;<br>
Tatheva jhānaṃ buddhassa,<br>
ko disvā nappasīdati.<br>
</p>
<p>
<a class="msdiv" id="msdiv22"></a>
<a class="ms" id="p_20Ap1_1518"></a>
<a class="sc" id="3"></a>
Vasudhā yathāppameyyā,<br>
cittā vanavaṭaṃsakā;<br>
Tatheva sīlaṃ buddhassa,<br>
ko disvā nappasīdati.<br>
</p>
<p>
<a class="msdiv" id="msdiv23"></a>
<a class="ms" id="p_20Ap1_1519"></a>
<a class="sc" id="4"></a>
Anilañjasāsaṅkhubbho,<br>
yathākāso asaṅkhiyo;<br>
Tatheva ñāṇaṃ buddhassa,<br>
ko disvā nappasīdati.<br>
</p>
<p>
<a class="msdiv" id="msdiv24"></a>
<a class="ms" id="p_20Ap1_1520"></a>
<a class="sc" id="5"></a>
Imāhi catugāthāhi,<br>
brāhmaṇo senasavhayo;<br>
Buddhaseṭṭhaṃ thavitvāna,<br>
siddhatthaṃ aparājitaṃ.<br>
</p>
<p>
<a class="msdiv" id="msdiv25"></a>
<a class="ms" id="p_20Ap1_1521"></a>
<a class="sc" id="6"></a>
Catunnavutikappāni,<br>
duggatiṃ nupapajjatha;<br>
Sugatiṃ sukhasampattiṃ,<br>
anubhosimanappakaṃ.<br>
</p>
<p>
<a class="msdiv" id="msdiv26"></a>
<a class="ms" id="p_20Ap1_1522"></a>
<a class="sc" id="7"></a>
Catunnavutito kappe,<br>
thavitvā lokanāyakaṃ;<br>
Duggatiṃ nābhijānāmi,<br>
thomanāya idaṃ phalaṃ.<br>
</p>
<p>
<a class="msdiv" id="msdiv27"></a>
<a class="ms" id="p_20Ap1_1523"></a>
<a class="sc" id="8"></a>
Cātuddasamhi kappamhi,<br>
caturo āsumuggatā;<br>
Sattaratanasampannā,<br>
cakkavattī mahabbalā.<br>
</p>
<p>
<a class="msdiv" id="msdiv28"></a>
<a class="ms" id="p_20Ap1_1524"></a>
<a class="sc" id="9"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_1525"></a><a class="sc" id="10"></a>Itthaṃ sudaṃ
āyasmā parappasādako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_1526"></a>
<a class="sc" id="11"></a>
Parappasādakattherassāpadānaṃ catutthaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>