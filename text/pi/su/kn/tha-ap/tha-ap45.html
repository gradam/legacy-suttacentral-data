<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap45">
<article>
<div class="hgroup">
<p class="division">Therāpadāna</p>
<p>Upālivagga</p>
<h1>Kāḷigodhāputtabhaddiyattheraapadāna</h1>
</div>
<blockquote class="gatha">
<p>
<a class="msdiv" id="msdiv54"></a>
<a class="ms" id="p_20Ap1_1266"></a>
<a class="sc" id="1"></a>
“Padumuttarasambuddhaṃ,<br>
mettacittaṃ mahāmuniṃ;<br>
Upeti janatā sabbā,<br>
sabbalokagganāyakaṃ.<br>
</p>
<p>
<a class="msdiv" id="msdiv55"></a>
<a class="ms" id="p_20Ap1_1267"></a>
<a class="sc" id="2"></a>
Sattukañca baddhakañca,<br>
āmisaṃ pānabhojanaṃ;<br>
Dadanti satthuno sabbe,<br>
puññakkhette anuttare.<br>
</p>
<p>
<a class="msdiv" id="msdiv56"></a>
<a class="ms" id="p_20Ap1_1268"></a>
<a class="sc" id="3"></a>
Ahampi dānaṃ dassāmi,<br>
devadevassa tādino;<br>
Buddhaseṭṭhaṃ nimantetvā,<br>
saṃghampi ca anuttaraṃ.<br>
</p>
<p>
<a class="msdiv" id="msdiv57"></a>
<a class="ms" id="p_20Ap1_1269"></a>
<a class="sc" id="4"></a>
Uyyojitā mayā cete,<br>
nimantesuṃ tathāgataṃ;<br>
Kevalaṃ bhikkhusaṃghañca,<br>
puññakkhettaṃ anuttaraṃ.<br>
</p>
<p>
<a class="msdiv" id="msdiv58"></a>
<a class="ms" id="p_20Ap1_1270"></a>
<a class="sc" id="5"></a>
Satasahassapallaṅkaṃ,<br>
sovaṇṇaṃ gonakatthataṃ;<br>
Tūlikāpaṭalikāya,<br>
khomakappāsikehi ca;<br>
Mahārahaṃ paññāpayiṃ,<br>
āsanaṃ buddhayuttakaṃ.<br>
</p>
<p>
<a class="msdiv" id="msdiv59"></a>
<a class="ms" id="p_20Ap1_1271"></a>
<a class="sc" id="6"></a>
Padumuttaro lokavidū,<br>
devadevo narāsabho;<br>
Bhikkhusaṃghaparibyūḷho,<br>
mama dvāramupāgami.<br>
</p>
<p>
<a class="msdiv" id="msdiv60"></a>
<a class="ms" id="p_20Ap1_1272"></a>
<a class="sc" id="7"></a>
Paccuggantvāna sambuddhaṃ,<br>
lokanāthaṃ yasassinaṃ;<br>
Pasannacitto sumano,<br>
abhināmayiṃ saṃgharaṃ.<br>
</p>
<p>
<a class="msdiv" id="msdiv61"></a>
<a class="ms" id="p_20Ap1_1273"></a>
<a class="sc" id="8"></a>
Bhikkhūnaṃ satasahassaṃ,<br>
buddhañca lokanāyakaṃ;<br>
Pasannacitto sumano,<br>
paramannena tappayiṃ.<br>
</p>
<p>
<a class="msdiv" id="msdiv62"></a>
<a class="ms" id="p_20Ap1_1274"></a>
<a class="sc" id="9"></a>
Padumuttaro lokavidū,<br>
āhutīnaṃ paṭiggaho;<br>
Bhikkhusaṃghe nisīditvā,<br>
imā gāthā abhāsatha.<br>
</p>
<p>
<a class="msdiv" id="msdiv63"></a>
<a class="ms" id="p_20Ap1_1275"></a>
<a class="sc" id="10"></a>
‘Yenidaṃ āsanaṃ dinnaṃ,<br>
sovaṇṇaṃ gonakatthataṃ;<br>
Tamahaṃ kittayissāmi,<br>
suṇātha mama bhāsato.<br>
</p>
<p>
<a class="msdiv" id="msdiv64"></a>
<a class="ms" id="p_20Ap1_1276"></a>
<a class="sc" id="11"></a>
Catusattatikkhattuṃ so,<br>
devarajjaṃ karissati;<br>
Anubhossati sampattiṃ,<br>
accharāhi purakkhato.<br>
</p>
<p>
<a class="msdiv" id="msdiv65"></a>
<a class="ms" id="p_20Ap1_1277"></a>
<a class="sc" id="12"></a>
Padesarajjaṃ sahassaṃ,<br>
vasudhaṃ āvasissati;<br>
Ekapaññāsakkhattuñca,<br>
cakkavattī bhavissati.<br>
</p>
<p>
<a class="msdiv" id="msdiv66"></a>
<a class="ms" id="p_20Ap1_1278"></a>
<a class="sc" id="13"></a>
Sabbāsu bhavayonīsu,<br>
uccākulī bhavissati;<br>
So ca pacchā pabbajitvā,<br>
sukkamūlena codito;<br>
Bhaddiyo nāma nāmena,<br>
hessati satthu sāvako’.<br>
</p>
<p>
<a class="msdiv" id="msdiv67"></a>
<a class="ms" id="p_20Ap1_1279"></a>
<a class="sc" id="14"></a>
Vivekamanuyuttomhi,<br>
pantasenanivāsahaṃ;<br>
Phalañcādhigataṃ sabbaṃ,<br>
cattaklesomhi ajjahaṃ.<br>
</p>
<p>
<a class="msdiv" id="msdiv68"></a>
<a class="ms" id="p_20Ap1_1280"></a>
<a class="sc" id="15"></a>
Mama sabbaṃ abhiññāya,<br>
sabbaññū lokanāyako;<br>
Bhikkhusaṃghe nisīditvā,<br>
etadagge ṭhapesi maṃ.<br>
</p>
<p>
<a class="msdiv" id="msdiv69"></a>
<a class="ms" id="p_20Ap1_1281"></a>
<a class="sc" id="16"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_1282"></a><a class="sc" id="17"></a>Itthaṃ sudaṃ
āyasmā bhaddiyo kāḷigodhāya putto thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_1283"></a>
<a class="sc" id="18"></a>
Bhaddiyassa kāḷigodhāya puttattherassāpadānaṃ tatiyaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>