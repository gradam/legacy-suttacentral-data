<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap79">
<article>
<div class="hgroup">
<p class="division">Therāpadāna</p>
<p>Nāgasamālavagga</p>
<h1>7 Sūcidāyakattheraapadāna</h1>
</div>
<blockquote class="gatha">
<p><a class="msdiv" id="msdiv30"></a>
<a class="ms" id="p_20Ap1_1630"></a>
<a class="sc" id="1"></a>
“Tiṃsakappasahassamhi, <br>
sambuddho lokanāyako; <br>
Sumedho nāma nāmena, <br>
bāttiṃsavaralakkhaṇo. <br>
</p>
<p><a class="msdiv" id="msdiv31"></a>
<a class="ms" id="p_20Ap1_1631"></a>
<a class="sc" id="2"></a>
Tassa kañcanavaṇṇassa, <br>
dvipadindassa tādino; <br>
Pañca sūcī mayā dinnā, <br>
sibbanatthāya cīvaraṃ. <br>
</p>
<p><a class="msdiv" id="msdiv32"></a>
<a class="ms" id="p_20Ap1_1632"></a>
<a class="sc" id="3"></a>
Teneva sūcidānena, <br>
nipuṇatthavipassakaṃ; <br>
Tikkhaṃ lahuñca phāsuñca, <br>
ñāṇaṃ me udapajjatha. <br>
</p>
<p><a class="msdiv" id="msdiv33"></a>
<a class="ms" id="p_20Ap1_1633"></a>
<a class="sc" id="4"></a>
Kilesā jhāpitā mayhaṃ, <br>
bhavā sabbe samūhatā; <br>
Dhāremi antimaṃ dehaṃ, <br>
sammāsambuddhasāsane. <br>
</p>
<p><a class="msdiv" id="msdiv34"></a>
<a class="ms" id="p_20Ap1_1634"></a>
<a class="sc" id="5"></a>
Dvipadādhipatī nāma, <br>
rājāno caturo ahuṃ; <br>
Sattaratanasampannā, <br>
cakkavattī mahabbalā. <br>
</p>
<p><a class="msdiv" id="msdiv35"></a>
<a class="ms" id="p_20Ap1_1635"></a>
<a class="sc" id="6"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="7"></a>
<a class="ms" id="p_20Ap1_1636"></a>
Itthaṃ sudaṃ āyasmā sūcidāyako thero imā gāthāyo abhāsitthāti.</p>
<p class="endsutta"><a class="sc" id="8"></a>
<a class="ms" id="p_20Ap1_1637"></a>
Sūcidāyakattherassāpadānaṃ sattamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>