<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap292">
<article>
<div class="hgroup">
<p class="division">Therāpadāna</p>
<p>Paṇṇadāyakavagga</p>
<h1>Pubbaṅgamiyattheraapadāna</h1>
</div>
<blockquote class="gatha">
<p>
<a class="msdiv" id="msdiv43"></a>
<a class="ms" id="p_20Ap1_3347"></a>
<a class="sc" id="1"></a>
“Cullāsītisahassāni,<br>
pabbajimha akiñcanā;<br>
Tesaṃ pubbaṅgamo āsiṃ,<br>
uttamatthassa pattiyā.<br>
</p>
<p>
<a class="msdiv" id="msdiv44"></a>
<a class="ms" id="p_20Ap1_3348"></a>
<a class="sc" id="2"></a>
Sarāgā sabhavā cete,<br>
vippasannamanāvilā;<br>
Upaṭṭhahiṃsu sakkaccaṃ,<br>
pasannā sehi pāṇibhi.<br>
</p>
<p>
<a class="msdiv" id="msdiv45"></a>
<a class="ms" id="p_20Ap1_3349"></a>
<a class="sc" id="3"></a>
Khīṇāsavā vantadosā,<br>
katakiccā anāsavā;<br>
Phariṃsu mettacittena,<br>
sayambhū aparājitā.<br>
</p>
<p>
<a class="msdiv" id="msdiv46"></a>
<a class="ms" id="p_20Ap1_3350"></a>
<a class="sc" id="4"></a>
Tesaṃ upaṭṭhahitvāna,<br>
sambuddhānaṃ patissato;<br>
Maraṇañca anuppatto,<br>
devattañca agamhase.<br>
</p>
<p>
<a class="msdiv" id="msdiv47"></a>
<a class="ms" id="p_20Ap1_3351"></a>
<a class="sc" id="5"></a>
Catunnavutito kappe,<br>
yaṃ sīlamanupālayiṃ;<br>
Duggatiṃ nābhijānāmi,<br>
saññamassa idaṃ phalaṃ.<br>
</p>
<p>
<a class="msdiv" id="msdiv48"></a>
<a class="ms" id="p_20Ap1_3352"></a>
<a class="sc" id="6"></a>
Paṭisambhidā catasso,<br>
…pe… <br>
kataṃ buddhassa sāsanaṃ”. (2666)<br>
</p>
</blockquote>
<p>
<a class="ms" id="p_20Ap1_3353"></a><a class="sc" id="7"></a>Itthaṃ sudaṃ
āyasmā pubbaṅgamiyo thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_3354"></a>
<a class="sc" id="8"></a>
Pubbaṅgamiyattherassāpadānaṃ dasamaṃ.</p>
<p class="endsection">
<a class="ms" id="p_20Ap1_3355"></a>
<a class="sc" id="9"></a>
Paṇṇadāyakavaggo ekūnatiṃsatimo.</p>
<p class="endsection summary">
<a class="ms" id="p_20Ap1_3356"></a>
<a class="sc" id="10"></a>
Tassuddānaṃ</p>
<blockquote class="uddanagatha">
<p>
<a class="ms" id="p_20Ap1_3357"></a>
<a class="sc" id="11"></a>
Paṇṇaṃ phalaṃ paccuggamaṃ,<br>
ekapupphi ca maghavā;<br>
Upaṭṭhākāpadānañca,<br>
pabbajjā buddhupaṭṭhāko;<br>
Pubbaṅgamo ca gāthāyo,<br>
aṭṭhatālīsa kittitā.<br>
</p>
</blockquote>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>