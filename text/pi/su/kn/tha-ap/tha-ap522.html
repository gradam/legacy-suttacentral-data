<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap522">
<article>
<div class="hgroup">
<p class="division">Therāpadāna</p>
<p>Phaladāyakavagga</p>
<h1>Padumadhārikattheraapadāna</h1>
</div>
<blockquote class="gatha">
<p>
<a class="msdiv" id="msdiv78"></a>
<a class="ms" id="p_20Ap1_6786"></a>
<a class="sc" id="1"></a>
“Himavantassāvidūre,<br>
romaso nāma pabbato;<br>
Buddhopi sambhavo nāma,<br>
abbhokāse vasī tadā.<br>
</p>
<p>
<a class="msdiv" id="msdiv79"></a>
<a class="ms" id="p_20Ap1_6787"></a>
<a class="sc" id="2"></a>
Bhavanā nikkhamitvāna,<br>
padumaṃ dhārayiṃ ahaṃ;<br>
Ekāhaṃ dhārayitvāna,<br>
bhavanaṃ punarāgamiṃ.<br>
</p>
<p>
<a class="msdiv" id="msdiv80"></a>
<a class="ms" id="p_20Ap1_6788"></a>
<a class="sc" id="3"></a>
Ekatiṃse ito kappe,<br>
yaṃ buddhamabhipūjayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.<br>
</p>
<p>
<a class="msdiv" id="msdiv81"></a>
<a class="ms" id="p_20Ap1_6789"></a>
<a class="sc" id="4"></a>
Kilesā jhāpitā mayhaṃ,<br>
…pe… <br>
viharāmi anāsavo.<br>
</p>
<p>
<a class="msdiv" id="msdiv82"></a>
<a class="ms" id="p_20Ap1_6790"></a>
<a class="sc" id="5"></a>
Svāgataṃ vata me āsi,<br>
…pe… <br>
kataṃ buddhassa sāsanaṃ.<br>
</p>
<p>
<a class="msdiv" id="msdiv83"></a>
<a class="ms" id="p_20Ap1_6791"></a>
<a class="sc" id="6"></a>
Paṭisambhidā catasso,<br>
…pe… <br>
kataṃ buddhassa sāsanaṃ”. (5449)<br>
</p>
</blockquote>
<p>
<a class="ms" id="p_20Ap1_6792"></a><a class="sc" id="7"></a>Itthaṃ sudaṃ
āyasmā padumadhāriko thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_6793"></a>
<a class="sc" id="8"></a>
Padumadhārikattherassāpadānaṃ dasamaṃ.</p>
<p class="endsection">
<a class="ms" id="p_20Ap1_6794"></a>
<a class="sc" id="9"></a>
Phaladāyakavaggo dvepaññāsamo.</p>
<p class="endsection summary">
<a class="ms" id="p_20Ap1_6795"></a>
<a class="sc" id="10"></a>
Tassuddānaṃ</p>
<blockquote class="uddanagatha">
<p>
<a class="ms" id="p_20Ap1_6796"></a>
<a class="sc" id="11"></a>
Kurañciyaṃ kapitthañca,<br>
kosambamatha ketakaṃ;<br>
Nāgapupphajjunañceva,<br>
kuṭajī ghosasaññako.<br>
</p>
<p>
<a class="ms" id="p_20Ap1_6797"></a>
<a class="sc" id="12"></a>
Thero ca sabbaphalado,<br>
tathā padumadhāriko;<br>
Asīti cettha gāthāyo,<br>
tisso gāthā taduttari.<br>
</p>
</blockquote>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>