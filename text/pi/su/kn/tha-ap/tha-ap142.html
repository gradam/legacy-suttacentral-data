<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap142">
<article>
<div class="hgroup">
<p class="division">Therāpadāna</p>
<p>Sobhitavagga</p>
<h1>Piyālaphaladāyakattheraapadāna</h1>
</div>
<blockquote class="gatha">
<p>
<a class="msdiv" id="msdiv66"></a>
<a class="ms" id="p_20Ap1_2265"></a>
<a class="sc" id="1"></a>
“Pārāvato tadā āsiṃ,<br>
paraṃ anuparodhako;<br>
Pabbhāre seyyaṃ kappemi,<br>
avidūre sikhisatthuno.<br>
</p>
<p>
<a class="msdiv" id="msdiv67"></a>
<a class="ms" id="p_20Ap1_2266"></a>
<a class="sc" id="2"></a>
Sāyaṃ pātañca passāmi,<br>
buddhaṃ lokagganāyakaṃ;<br>
Deyyadhammo ca me natthi,<br>
dvipadindassa tādino.<br>
</p>
<p>
<a class="msdiv" id="msdiv68"></a>
<a class="ms" id="p_20Ap1_2267"></a>
<a class="sc" id="3"></a>
Piyālaphalamādāya,<br>
agamaṃ buddhasantikaṃ;<br>
Paṭiggahesi bhagavā,<br>
lokajeṭṭho narāsabho.<br>
</p>
<p>
<a class="msdiv" id="msdiv69"></a>
<a class="ms" id="p_20Ap1_2268"></a>
<a class="sc" id="4"></a>
Tato paraṃ upādāya,<br>
paricāriṃ vināyakaṃ;<br>
Tena cittappasādena,<br>
tattha kālaṅkato ahaṃ.<br>
</p>
<p>
<a class="msdiv" id="msdiv70"></a>
<a class="ms" id="p_20Ap1_2269"></a>
<a class="sc" id="5"></a>
Ekattiṃse ito kappe,<br>
yaṃ phalaṃ adadiṃ ahaṃ;<br>
Duggatiṃ nābhijānāmi,<br>
phaladānassidaṃ phalaṃ.<br>
</p>
<p>
<a class="msdiv" id="msdiv71"></a>
<a class="ms" id="p_20Ap1_2270"></a>
<a class="sc" id="6"></a>
Ito pannarase kappe,<br>
tayo āsuṃ piyālino;<br>
Sattaratanasampannā,<br>
cakkavattī mahabbalā.<br>
</p>
<p>
<a class="msdiv" id="msdiv72"></a>
<a class="ms" id="p_20Ap1_2271"></a>
<a class="sc" id="7"></a>
Paṭisambhidā catasso,<br>
…pe… <br>
kataṃ buddhassa sāsanaṃ”. (1935)<br>
</p>
</blockquote>
<p>
<a class="ms" id="p_20Ap1_2272"></a><a class="sc" id="8"></a>Itthaṃ sudaṃ
āyasmā piyālaphaladāyako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_2273"></a>
<a class="sc" id="9"></a>
Piyālaphaladāyakattherassāpadānaṃ dasamaṃ.</p>
<p class="endsection">
<a class="ms" id="p_20Ap1_2274"></a>
<a class="sc" id="10"></a>
Sobhitavaggo cuddasamo.</p>
<p class="endsection summary">
<a class="ms" id="p_20Ap1_2275"></a>
<a class="sc" id="11"></a>
Tassuddānaṃ</p>
<blockquote class="uddanagatha">
<p>
<a class="ms" id="p_20Ap1_2276"></a>
<a class="sc" id="12"></a>
Sobhitasudassano ca,<br>
candano pupphachadano;<br>
Raho campakapupphī ca,<br>
atthasandassakena ca.<br>
</p>
<p>
<a class="ms" id="p_20Ap1_2277"></a>
<a class="sc" id="13"></a>
Ekapasādī sāladado,<br>
dasamo phaladāyako;<br>
Gāthāyo sattati dve ca,<br>
gaṇitāyo vibhāvibhi.<br>
</p>
</blockquote>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>