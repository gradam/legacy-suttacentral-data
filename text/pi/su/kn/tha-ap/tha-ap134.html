<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap134">
<article>
<div class="hgroup">
<p class="division">Therāpadāna</p>
<p>Sobhitavagga</p>
<h1>2 Sudassanattheraapadāna</h1>
</div>
<blockquote class="gatha">
<p><a class="msdiv" id="msdiv10"></a>
<a class="ms" id="p_20Ap1_2193"></a>
<a class="sc" id="1"></a>
“Vinatā nadiyā tīre, <br>
pilakkhu phalito ahu; <br>
Tāhaṃ rukkhaṃ gavesanto, <br>
addasaṃ lokanāyakaṃ. <br>
</p>
<p><a class="msdiv" id="msdiv11"></a>
<a class="ms" id="p_20Ap1_2194"></a>
<a class="sc" id="2"></a>
Ketakaṃ pupphitaṃ disvā, <br>
vaṇṭe chetvānahaṃ tadā; <br>
Buddhassa abhiropesiṃ, <br>
sikhino lokabandhuno. <br>
</p>
<p><a class="msdiv" id="msdiv12"></a>
<a class="ms" id="p_20Ap1_2195"></a>
<a class="sc" id="3"></a>
Yena ñāṇena pattosi, <br>
accutaṃ amataṃ padaṃ; <br>
Taṃ ñāṇaṃ abhipūjemi, <br>
buddhaseṭṭha mahāmuni. <br>
</p>
<p><a class="msdiv" id="msdiv13"></a>
<a class="ms" id="p_20Ap1_2196"></a>
<a class="sc" id="4"></a>
Ñāṇamhi pūjaṃ katvāna, <br>
pilakkhumaddasaṃ ahaṃ; <br>
Paṭiladdhomhi taṃ paññaṃ, <br>
ñāṇapūjāyidaṃ phalaṃ. <br>
</p>
<p><a class="msdiv" id="msdiv14"></a>
<a class="ms" id="p_20Ap1_2197"></a>
<a class="sc" id="5"></a>
Ekattiṃse ito kappe, <br>
yaṃ pupphamabhiropayiṃ; <br>
Duggatiṃ nābhijānāmi, <br>
ñāṇapūjāyidaṃ phalaṃ. <br>
</p>
<p><a class="msdiv" id="msdiv15"></a>
<a class="ms" id="p_20Ap1_2198"></a>
<a class="sc" id="6"></a>
Ito terasakappamhi, <br>
dvādasāsuṃ phaluggatā; <br>
Sattaratanasampannā, <br>
cakkavattī mahapphalā. <br>
</p>
<p><a class="msdiv" id="msdiv16"></a>
<a class="ms" id="p_20Ap1_2199"></a>
<a class="sc" id="7"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="8"></a>
<a class="ms" id="p_20Ap1_2200"></a>
Itthaṃ sudaṃ āyasmā sudassano thero imā gāthāyo abhāsitthāti.</p>
<p class="endsutta"><a class="sc" id="9"></a>
<a class="ms" id="p_20Ap1_2201"></a>
Sudassanattherassāpadānaṃ dutiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>