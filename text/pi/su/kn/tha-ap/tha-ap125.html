<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap125">
<article>
<div class="hgroup">
<p class="division">Therāpadāna</p>
<p>Sereyyavagga</p>
<h1><span class="var" id="551" title="pāyāsadāyakattherāpadānaṃ (bj, s2, s3, pts1)">3 Pāyasadāyakattheraapadāna</span></h1>
</div>
<blockquote class="gatha">
<p><a class="sc" id="1"></a>
<a class="pts1" id="pts1.157"></a>
<a class="ms" id="p_20Ap1_2083"></a>
<a class="msdiv" id="msdiv26"></a>
<q class="open" id="note552" title=" suvaṇṇavaṇṇaṃ ...pe... purakkhataṃ-- evaṃ dutiyantavasena sī , syā2, syā3 potthakesu">
“Suvaṇṇavaṇṇo sambuddho,<br>
Bāttiṃsavaralakkhaṇo;<br>
<span class="var" title="padhāno (mr)" id="note553">Pavanā</span> abhinikkhanto,<br>
Bhikkhusaṃghapurakkhato</q>.</p>
<p><a class="sc" id="2"></a>
<a class="ms" id="p_20Ap1_2084"></a>
<a class="msdiv" id="msdiv27"></a>
<span class="var" title="sahatthā (si, s2, s3, pts1, mr)" id="note555">Mahaccā</span> kaṃsapātiyā,<br>
vaḍḍhetvā <span class="var" title="pāyāsaṃ (s2, s3, pts1, mr)" id="note556">pāyasaṃ</span> ahaṃ;<br>
Āhutiṃ yiṭṭhukāmo so,<br>
upanesiṃ baliṃ ahaṃ.</p>
<p><a class="sc" id="3"></a>
<a class="ms" id="p_20Ap1_2085"></a>
<a class="msdiv" id="msdiv28"></a>
Bhagavā tamhi samaye,<br>
lokajeṭṭho narāsabho;<br>
Caṅkamaṃ susamārūḷho,<br>
ambare anilāyane.</p>
<p><a class="sc" id="4"></a>
<a class="ms" id="p_20Ap1_2086"></a>
<a class="msdiv" id="msdiv29"></a>
Tañca acchariyaṃ disvā,<br>
abbhutaṃ lomahaṃsanaṃ;<br>
Ṭhapayitvā kaṃsapātiṃ,<br>
vipassiṃ abhivādayiṃ.</p>
<p><a class="sc" id="5"></a>
<a class="ms" id="p_20Ap1_2087"></a>
<a class="msdiv" id="msdiv30"></a>
Tuvaṃ <span class="var" title="buddhosi (s2, s3)" id="note557">devosi</span> sabbaññū,<br>
sadeve sahamānuse;<br>
Anukampaṃ upādāya,<br>
paṭigaṇha mahāmuni.</p>
<p><a class="sc" id="6"></a>
<a class="ms" id="p_20Ap1_2088"></a>
<a class="msdiv" id="msdiv31"></a>
Paṭiggahesi bhagavā,<br>
sabbaññū lokanāyako;<br>
Mama saṅkappamaññāya,<br>
satthā loke <span class="var" title="anuttaro (s2, s3)" id="note558">mahāmuni</span>.</p>
<p><a class="sc" id="7"></a>
<a class="ms" id="p_20Ap1_2089"></a>
<a class="msdiv" id="msdiv32"></a>
Ekanavutito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
<span class="var" title="pāyāsassa (bj, s2, s3, pts1, mr)" id="note559">pāyasassa</span> idaṃ phalaṃ.</p>
<p><a class="sc" id="8"></a>
<a class="ms" id="p_20Ap1_2090"></a>
<a class="msdiv" id="msdiv33"></a>
Ekatālīsito kappe,<br>
buddho nāmāsi khattiyo;<br>
Sattaratanasampanno,<br>
cakkavattī mahabbalo.</p>
<p><a class="sc" id="9"></a>
<a class="ms" id="p_20Ap1_2091"></a>
<a class="msdiv" id="msdiv34"></a>
Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="10"></a>
<a class="ms" id="p_20Ap1_2092"></a>
Itthaṃ sudaṃ āyasmā <span class="var" title="pāyāsadāyako (bj, s2, s3, pts1, mr)" id="note560">pāyasadāyako</span> thero imā gāthāyo abhāsitthāti.</p>
<p class="endsutta">
<a class="sc" id="11"></a>
<a class="ms" id="p_20Ap1_2093"></a>
Pāyasadāyakattherassāpadānaṃ tatiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>