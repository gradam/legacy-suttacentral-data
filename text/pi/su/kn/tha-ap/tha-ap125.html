<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap125">
<article>
<div class="hgroup">
<p class="division">Therāpadāna</p>
<p>Sereyyavagga</p>
<h1>3 Pāyasadāyakattheraapadāna</h1>
</div>
<blockquote class="gatha">
<p><a class="msdiv" id="msdiv26"></a>
<a class="ms" id="p_20Ap1_2083"></a>
<a class="sc" id="1"></a>
“Suvaṇṇavaṇṇo sambuddho, <br>
Bāttiṃsavaralakkhaṇo; <br>
Pavanā abhinikkhanto, <br>
Bhikkhusaṃghapurakkhato. <br>
</p>
<p><a class="msdiv" id="msdiv27"></a>
<a class="ms" id="p_20Ap1_2084"></a>
<a class="sc" id="2"></a>
Mahaccā kaṃsapātiyā, <br>
vaḍḍhetvā pāyasaṃ ahaṃ; <br>
Āhutiṃ yiṭṭhukāmo so, <br>
upanesiṃ baliṃ ahaṃ. <br>
</p>
<p><a class="msdiv" id="msdiv28"></a>
<a class="ms" id="p_20Ap1_2085"></a>
<a class="sc" id="3"></a>
Bhagavā tamhi samaye, <br>
lokajeṭṭho narāsabho; <br>
Caṅkamaṃ susamārūḷho, <br>
ambare anilāyane. <br>
</p>
<p><a class="msdiv" id="msdiv29"></a>
<a class="ms" id="p_20Ap1_2086"></a>
<a class="sc" id="4"></a>
Tañca acchariyaṃ disvā, <br>
abbhutaṃ lomahaṃsanaṃ; <br>
Ṭhapayitvā kaṃsapātiṃ, <br>
vipassiṃ abhivādayiṃ. <br>
</p>
<p><a class="msdiv" id="msdiv30"></a>
<a class="ms" id="p_20Ap1_2087"></a>
<a class="sc" id="5"></a>
Tuvaṃ devosi sabbaññū, <br>
sadeve sahamānuse; <br>
Anukampaṃ upādāya, <br>
paṭigaṇha mahāmuni. <br>
</p>
<p><a class="msdiv" id="msdiv31"></a>
<a class="ms" id="p_20Ap1_2088"></a>
<a class="sc" id="6"></a>
Paṭiggahesi bhagavā, <br>
sabbaññū lokanāyako; <br>
Mama saṅkappamaññāya, <br>
satthā loke mahāmuni. <br>
</p>
<p><a class="msdiv" id="msdiv32"></a>
<a class="ms" id="p_20Ap1_2089"></a>
<a class="sc" id="7"></a>
Ekanavutito kappe, <br>
yaṃ dānamadadiṃ tadā; <br>
Duggatiṃ nābhijānāmi, <br>
pāyasassa idaṃ phalaṃ. <br>
</p>
<p><a class="msdiv" id="msdiv33"></a>
<a class="ms" id="p_20Ap1_2090"></a>
<a class="sc" id="8"></a>
Ekatālīsito kappe, <br>
buddho nāmāsi khattiyo; <br>
Sattaratanasampanno, <br>
cakkavattī mahabbalo. <br>
</p>
<p><a class="msdiv" id="msdiv34"></a>
<a class="ms" id="p_20Ap1_2091"></a>
<a class="sc" id="9"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="10"></a>
<a class="ms" id="p_20Ap1_2092"></a>
Itthaṃ sudaṃ āyasmā pāyasadāyako thero imā gāthāyo abhāsitthāti.</p>
<p class="endsutta"><a class="sc" id="11"></a>
<a class="ms" id="p_20Ap1_2093"></a>
Pāyasadāyakattherassāpadānaṃ tatiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>