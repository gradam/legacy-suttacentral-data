<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap56">
<article>
<div class="hgroup">
<p class="division">Therāpadāna</p>
<p>Bījanivagga</p>
<h1>4 Gandhodakiyattheraapadāna</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_20Ap1_1406"></a>
<a class="msdiv" id="msdiv25"></a>
“Padumuttarabuddhassa,<br>
mahābodhimaho ahu;<br>
Vicittaṃ ghaṭamādāya,<br>
gandhodakamadāsahaṃ.<br></p>
<p>
<a class="sc" id="2"></a>
<a class="ms" id="p_20Ap1_1407"></a>
<a class="msdiv" id="msdiv26"></a>
Nhānakāle ca bodhiyā,<br>
mahāmegho pavassatha;<br>
Ninnādo ca mahā āsi,<br>
asaniyā phalantiyā.<br></p>
<p>
<a class="sc" id="3"></a>
<a class="ms" id="p_20Ap1_1408"></a>
<a class="msdiv" id="msdiv27"></a>
Tenevāsanivegena,<br>
tattha kālaṅkato ahaṃ;<br>
Devaloke ṭhito santo,<br>
imā gāthā abhāsahaṃ.<br></p>
<p>
<a class="sc" id="4"></a>
<a class="ms" id="p_20Ap1_1409"></a>
<a class="msdiv" id="msdiv28"></a>
‘Aho buddhā aho dhammā,<br>
aho no satthusampadā;<br>
Kaḷevaraṃ me patitaṃ,<br>
devaloke ramāmahaṃ.<br></p>
<p>
<a class="sc" id="5"></a>
<a class="ms" id="p_20Ap1_1410"></a>
<a class="msdiv" id="msdiv29"></a>
Ubbiddhaṃ bhavanaṃ mayhaṃ,<br>
Satabhūmaṃ samuggataṃ;<br>
Kaññāsatasahassāni,<br>
Parivārenti maṃ sadā.<br></p>
<p>
<a class="sc" id="6"></a>
<a class="ms" id="p_20Ap1_1411"></a>
<a class="msdiv" id="msdiv30"></a>
Ābādhā me na vijjanti,<br>
soko mayhaṃ na vijjati;<br>
Pariḷāhaṃ na passāmi,<br>
puññakammassidaṃ phalaṃ.<br></p>
<p>
<a class="sc" id="7"></a>
<a class="ms" id="p_20Ap1_1412"></a>
<a class="msdiv" id="msdiv31"></a>
Aṭṭhavīse kappasate,<br>
rājā saṃvasito ahuṃ;<br>
Sattaratanasampanno,<br>
cakkavattī mahabbalo’.<br></p>
<p>
<a class="sc" id="8"></a>
<a class="ms" id="p_20Ap1_1413"></a>
<a class="msdiv" id="msdiv32"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br></p>
</blockquote>
<p>
<a class="sc" id="9"></a>
<a class="ms" id="p_20Ap1_1414"></a>
Itthaṃ sudaṃ āyasmā gandhodakiyo thero imā gāthāyo abhāsitthāti.</p>
<p class="endsutta">
<a class="sc" id="10"></a>
<a class="ms" id="p_20Ap1_1415"></a>
Gandhodakiyattherassāpadānaṃ catutthaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>