<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap56">
<article>
<div class="hgroup">
<p class="division">Therāpadāna</p>
<p>Bījanivagga</p>
<h1><span class="var" title="­gan­dho­da­ka­dāyakat­the­rāpadā­naṃ (s2, s3) | ­gan­dho­da­kat­the­rāpadā­naṃ (pts1)" id="note388">4 ­Gan­dho­da­ki­yat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1406"></a><a class="msdiv" id="msdiv25"></a>“Padu­muttara­buddhassa,<br>
mahābodhimaho ahu;<br>
Vicittaṃ ghaṭamādāya,<br>
­gan­dho­da­ka­madāsa­haṃ.</p>
<p><a class="sc" id="2"></a><a class="ms" id="p_20Ap1_1407"></a><a class="msdiv" id="msdiv26"></a>Nhānakāle ca bodhiyā,<br>
mahāmegho pavassatha;<br>
Ninnādo ca mahā āsi,<br>
asaniyā phalantiyā.</p>
<p><a class="sc" id="3"></a><a class="ms" id="p_20Ap1_1408"></a><a class="msdiv" id="msdiv27"></a>Tene­vāsani­vegena,<br>
tattha <span class="var" title="kālakato (bj, s2, s3, pts1)" id="note389">kālaṅkato</span> <span class="var" title="ahuṃ (bj)" id="note390">ahaṃ</span>;<br>
Devaloke ṭhito santo,<br>
imā gāthā abhāsahaṃ.</p>
<p><a class="sc" id="4"></a><a class="pts" id="pts1.106"></a><a class="ms" id="p_20Ap1_1409"></a><a class="msdiv" id="msdiv28"></a>‘<span class="var" title="aho buddho aho dhammo (bj, s2, s3, c1) 19Th1.A:402 (415 piṭṭhe)" id="note391">Aho buddhā aho dhammā</span>,<br>
aho no satthusampadā;<br>
<span class="var" title="kalebaraṃ (bj, pts1)" id="note392">Kaḷevaraṃ</span> me patitaṃ,<br>
devaloke ramāmahaṃ.</p>
<p><a class="sc" id="5"></a><a class="ms" id="p_20Ap1_1410"></a><a class="msdiv" id="msdiv29"></a>Ubbiddhaṃ bhavanaṃ mayhaṃ,<br>
Satabhūmaṃ samuggataṃ;<br>
Kaññā­sata­sahas­sāni,<br>
Parivārenti maṃ sadā.</p>
<p><a class="sc" id="6"></a><a class="ms" id="p_20Ap1_1411"></a><a class="msdiv" id="msdiv30"></a>Ābādhā me na vijjanti,<br>
soko mayhaṃ na vijjati;<br>
Pariḷāhaṃ na passāmi,<br>
puñña­kammas­sidaṃ phalaṃ.</p>
<p><a class="sc" id="7"></a><a class="ms" id="p_20Ap1_1412"></a><a class="msdiv" id="msdiv31"></a>Aṭṭhavīse kappasate,<br>
rājā saṃvasito ahuṃ;<br>
Satta­ratana­sam­panno,<br>
cakkavattī mahabbalo’.</p>
<p><a class="sc" id="8"></a><a class="ms" id="p_20Ap1_1413"></a><a class="msdiv" id="msdiv32"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="9"></a><a class="ms" id="p_20Ap1_1414"></a>Itthaṃ sudaṃ āyasmā <span class="var" title="­gan­dho­da­ka­dāyako (s2, s3)" id="note393">gandhodakiyo</span> thero imā gāthāyo abhāsitthāti.</p>
<p class="endsutta"><a class="sc" id="10"></a><a class="ms" id="p_20Ap1_1415"></a>­Gan­dho­da­ki­yat­theras­sāpadā­naṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
