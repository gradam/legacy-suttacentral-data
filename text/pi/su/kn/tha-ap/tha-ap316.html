<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap316">
<article>
<div class="hgroup">
<p class="division">Therāpadāna</p>
<p>Ārakkhadāyakavagga</p>
<h1>Sattapadumiyattheraapadāna</h1>
</div>
<blockquote class="gatha">
<p>
<a class="msdiv" id="msdiv14"></a>
<a class="ms" id="p_20Ap1_3525"></a>
<a class="sc" id="1"></a>
“Nadīkūle vasāmahaṃ,<br>
nesādo nāma brāhmaṇo;<br>
Satapattehi pupphehi,<br>
sammajjitvāna assamaṃ.<br>
</p>
<p>
<a class="msdiv" id="msdiv15"></a>
<a class="ms" id="p_20Ap1_3526"></a>
<a class="sc" id="2"></a>
Suvaṇṇavaṇṇaṃ sambuddhaṃ,<br>
Siddhatthaṃ lokanāyakaṃ;<br>
Disvā nabhena gacchantaṃ,<br>
Hāso me udapajjatha.<br>
</p>
<p>
<a class="msdiv" id="msdiv16"></a>
<a class="ms" id="p_20Ap1_3527"></a>
<a class="sc" id="3"></a>
Paccuggantvāna sambuddhaṃ,<br>
lokajeṭṭhaṃ narāsabhaṃ;<br>
Assamaṃ atināmetvā,<br>
jalajaggehi okiriṃ.<br>
</p>
<p>
<a class="msdiv" id="msdiv17"></a>
<a class="ms" id="p_20Ap1_3528"></a>
<a class="sc" id="4"></a>
Catunnavutito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.<br>
</p>
<p>
<a class="msdiv" id="msdiv18"></a>
<a class="ms" id="p_20Ap1_3529"></a>
<a class="sc" id="5"></a>
Ito te sattame kappe,<br>
caturo pādapāvarā;<br>
Sattaratanasampannā,<br>
cakkavattī mahabbalā.<br>
</p>
<p>
<a class="msdiv" id="msdiv19"></a>
<a class="ms" id="p_20Ap1_3530"></a>
<a class="sc" id="6"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_3531"></a><a class="sc" id="7"></a>Itthaṃ sudaṃ
āyasmā sattapadumiyo thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_3532"></a>
<a class="sc" id="8"></a>
Sattapadumiyattherassāpadānaṃ catutthaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>