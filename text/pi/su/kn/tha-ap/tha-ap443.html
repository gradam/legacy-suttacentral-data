<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap443">
<article>
<div class="hgroup">
<p class="division">Therāpadāna</p>
<p>Vibhītakavagga</p>
<h1>1 Vibhītakamiñjiyattheraapadāna</h1>
</div>
<blockquote class="gatha">
<p><a class="msdiv" id="msdiv1"></a>
<a class="ms" id="p_20Ap1_5775"></a>
<a class="sc" id="1"></a>
“Kakusandho mahāvīro, <br>
sabbadhammāna pāragū; <br>
Gaṇamhā vūpakaṭṭho so, <br>
agamāsi vanantaraṃ. <br>
</p>
<p><a class="msdiv" id="msdiv2"></a>
<a class="ms" id="p_20Ap1_5776"></a>
<a class="sc" id="2"></a>
Bījamiñjaṃ gahetvāna, <br>
latāya āvuṇiṃ ahaṃ; <br>
Bhagavā tamhi samaye, <br>
jhāyate pabbatantare. <br>
</p>
<p><a class="msdiv" id="msdiv3"></a>
<a class="ms" id="p_20Ap1_5777"></a>
<a class="sc" id="3"></a>
Disvānahaṃ devadevaṃ, <br>
vippasannena cetasā; <br>
Dakkhiṇeyyassa vīrassa, <br>
bījamiñjamadāsahaṃ. <br>
</p>
<p><a class="msdiv" id="msdiv4"></a>
<a class="ms" id="p_20Ap1_5778"></a>
<a class="sc" id="4"></a>
Imasmiṃyeva kappamhi, <br>
yaṃ miñjamadadiṃ tadā; <br>
Duggatiṃ nābhijānāmi, <br>
bījamiñjassidaṃ phalaṃ. <br>
</p>
<p><a class="msdiv" id="msdiv5"></a>
<a class="ms" id="p_20Ap1_5779"></a>
<a class="sc" id="5"></a>
Kilesā jhāpitā mayhaṃ, <br>
bhavā sabbe samūhatā; <br>
Nāgova bandhanaṃ chetvā, <br>
viharāmi anāsavo. <br>
</p>
<p><a class="msdiv" id="msdiv6"></a>
<a class="ms" id="p_20Ap1_5780"></a>
<a class="sc" id="6"></a>
Svāgataṃ vata me āsi, <br>
mama buddhassa santike; <br>
Tisso vijjā anuppattā, <br>
kataṃ buddhassa sāsanaṃ. <br>
</p>
<p><a class="msdiv" id="msdiv7"></a>
<a class="ms" id="p_20Ap1_5781"></a>
<a class="sc" id="7"></a>
Paṭisambhidā catasso, <br>
vimokkhāpi ca aṭṭhime; <br>
Chaḷabhiññā sacchikatā, <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="8"></a>
<a class="ms" id="p_20Ap1_5782"></a>
Itthaṃ sudaṃ āyasmā vibhītakamiñjiyo thero imā gāthāyo abhāsitthāti.</p>
<p class="endsutta"><a class="sc" id="9"></a>
<a class="ms" id="p_20Ap1_5783"></a>
Vibhītakamiñjiyattherassāpadānaṃ paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>