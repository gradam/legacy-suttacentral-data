<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap116">
<article>
<div class="hgroup">
<p class="division">Therāpadāna</p>
<p>Mahā­pari­vāra­vagga</p>
<h1>4. Ekā­saniyat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1977"></a><a class="msdiv" id="msdiv31"></a>“Varuṇo nāma nāmena,<br>
devarājā ahaṃ tadā;<br>
Upaṭṭhahesiṃ sambuddhaṃ,<br>
­sayogga­ba­lavāhano.</p>
<p><a class="sc" id="2"></a><a class="ms" id="p_20Ap1_1978"></a><a class="msdiv" id="msdiv32"></a>Nibbute lokanāthamhi,<br>
attha­dassī­na­ruttame;<br>
Tūriyaṃ sabbamādāya,<br>
agamaṃ bodhimuttamaṃ.</p>
<p><a class="sc" id="3"></a><a class="ms" id="p_20Ap1_1979"></a><a class="msdiv" id="msdiv33"></a>Vāditena ca naccena,<br>
samma­tā­ḷa­sa­māhito;<br>
Sammukhā viya sambuddhaṃ,<br>
upaṭṭhiṃ bodhimuttamaṃ.</p>
<p><a class="sc" id="4"></a><a class="ms" id="p_20Ap1_1980"></a><a class="msdiv" id="msdiv34"></a>Upaṭṭhahitvā taṃ bodhiṃ,<br>
dhara­ṇī­ruha­pādapaṃ;<br>
Pallaṅkaṃ ābhujitvāna,<br>
tattha kālaṅkato ahaṃ.</p>
<p><a class="sc" id="5"></a><a class="ms" id="p_20Ap1_1981"></a><a class="msdiv" id="msdiv35"></a>Saka­kammā­bhirad­dho­haṃ,<br>
pasanno bodhimuttame;<br>
Tena cittappasādena,<br>
nimmānaṃ upapajjahaṃ.</p>
<p><a class="sc" id="6"></a><a class="ms" id="p_20Ap1_1982"></a><a class="msdiv" id="msdiv36"></a>Saṭṭhi­tūriya­sahas­sāni,<br>
parivārenti maṃ sadā;<br>
Manussesu ca devesu,<br>
vattamānaṃ bhavābhave.</p>
<p><a class="sc" id="7"></a><a class="ms" id="p_20Ap1_1983"></a><a class="msdiv" id="msdiv37"></a>Tividhaggī nibbutā mayhaṃ,<br>
bhavā sabbe samūhatā;<br>
Dhāremi antimaṃ dehaṃ,<br>
<span class="var" title="ayañca gāthā paṭisambhidā catas­soti­gāthāya ekasambandhā bhavituṃ" id="note535">sammā­sambud­dha­sāsane</span>.</p>
<p><a class="sc" id="8"></a><a class="pts" id="pts1.150"></a><a class="ms" id="p_20Ap1_1984"></a><a class="msdiv" id="msdiv38"></a>Subāhū nāma nāmena,<br>
catuttiṃsāsu khattiyā;<br>
Satta­ratana­sam­pannā,<br>
pañcakappasate ito.</p>
<p><a class="sc" id="9"></a><a class="ms" id="p_20Ap1_1985"></a><a class="msdiv" id="msdiv39"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="10"></a><a class="ms" id="p_20Ap1_1986"></a>Itthaṃ sudaṃ āyasmā ekāsaniyo thero imā gāthāyo abhāsitthāti.</p>
<p class="endsutta"><a class="sc" id="11"></a><a class="ms" id="p_20Ap1_1987"></a>Ekā­saniyat­theras­sāpadā­naṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
