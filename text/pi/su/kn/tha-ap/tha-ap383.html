<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap383">
<article>
<div class="hgroup">
<p class="division">Therāpadāna</p>
<p>Avaṭaphalavagga</p>
<h1>Avaṭaphaladāyakattheraapadāna</h1>
</div>
<blockquote class="gatha">
<p>
<a class="msdiv" id="msdiv1"></a>
<a class="ms" id="p_20Ap1_4177"></a>
<a class="sc" id="1"></a>
“Sataraṃsi nāma bhagavā,<br>
sayambhū aparājito;<br>
Vivekakāmo sambuddho,<br>
gocarāyābhinikkhami.<br>
</p>
<p>
<a class="msdiv" id="msdiv2"></a>
<a class="ms" id="p_20Ap1_4178"></a>
<a class="sc" id="2"></a>
Phalahattho ahaṃ disvā,<br>
upagacchiṃ narāsabhaṃ;<br>
Pasannacitto sumano,<br>
avaṭaṃ adadiṃ phalaṃ.<br>
</p>
<p>
<a class="msdiv" id="msdiv3"></a>
<a class="ms" id="p_20Ap1_4179"></a>
<a class="sc" id="3"></a>
Catunnavutito kappe,<br>
yaṃ phalamadadiṃ ahaṃ;<br>
Duggatiṃ nābhijānāmi,<br>
phaladānassidaṃ phalaṃ.<br>
</p>
<p>
<a class="msdiv" id="msdiv4"></a>
<a class="ms" id="p_20Ap1_4180"></a>
<a class="sc" id="4"></a>
Kilesā jhāpitā mayhaṃ,<br>
bhavā sabbe samūhatā;<br>
Nāgova bandhanaṃ chetvā,<br>
viharāmi anāsavo.<br>
</p>
<p>
<a class="msdiv" id="msdiv5"></a>
<a class="ms" id="p_20Ap1_4181"></a>
<a class="sc" id="5"></a>
Svāgataṃ vata me āsi,<br>
mama buddhassa santike;<br>
Tisso vijjā anuppattā,<br>
kataṃ buddhassa sāsanaṃ.<br>
</p>
<p>
<a class="msdiv" id="msdiv6"></a>
<a class="ms" id="p_20Ap1_4182"></a>
<a class="sc" id="6"></a>
Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_4183"></a><a class="sc" id="7"></a>Itthaṃ sudaṃ
āyasmā avaṭaphaladāyako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_4184"></a>
<a class="sc" id="8"></a>
Avaṭaphaladāyakattherassāpadānaṃ paṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>