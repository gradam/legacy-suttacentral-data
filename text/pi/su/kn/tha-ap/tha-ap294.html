<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap294">
<article>
<div class="hgroup">
<p class="division">Therāpadāna</p>
<p>Citakapūjakavagga</p>
<h1>Pupphadhārakattheraapadāna</h1>
</div>
<blockquote class="gatha">
<p>
<a class="msdiv" id="msdiv6"></a>
<a class="ms" id="p_20Ap1_3365"></a>
<a class="sc" id="1"></a>
“Vākacīradharo āsiṃ,<br>
ajinuttaravāsano;<br>
Abhiññā pañca nibbattā,<br>
candassa parimajjako.<br>
</p>
<p>
<a class="msdiv" id="msdiv7"></a>
<a class="ms" id="p_20Ap1_3366"></a>
<a class="sc" id="2"></a>
Vipassiṃ lokapajjotaṃ,<br>
disvā abhigataṃ mamaṃ;<br>
Pāricchattakapupphāni,<br>
dhāresiṃ satthuno ahaṃ.<br>
</p>
<p>
<a class="msdiv" id="msdiv8"></a>
<a class="ms" id="p_20Ap1_3367"></a>
<a class="sc" id="3"></a>
Ekanavutito kappe,<br>
yaṃ pupphamabhipūjayiṃ;<br>
Duggatiṃ nābhijānāmi,<br>
dhāraṇāya idaṃ phalaṃ.<br>
</p>
<p>
<a class="msdiv" id="msdiv9"></a>
<a class="ms" id="p_20Ap1_3368"></a>
<a class="sc" id="4"></a>
Sattāsītimhito kappe,<br>
eko āsiṃ mahīpati;<br>
Samantadhāraṇo nāma,<br>
cakkavattī mahabbalo.<br>
</p>
<p>
<a class="msdiv" id="msdiv10"></a>
<a class="ms" id="p_20Ap1_3369"></a>
<a class="sc" id="5"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_3370"></a><a class="sc" id="6"></a>Itthaṃ sudaṃ
āyasmā pupphadhārako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_3371"></a>
<a class="sc" id="7"></a>
Pupphadhārakattherassāpadānaṃ dutiyaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>