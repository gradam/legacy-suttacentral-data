<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap453">
<article>
<div class="hgroup">
<p class="division">Therāpadāna</p>
<p>Jagatidāyakavagga</p>
<h1>1 Jagatidāyakattheraapadāna</h1>
</div>
<blockquote class="gatha">
<p><a class="msdiv" id="msdiv1"></a>
<a class="ms" id="p_20Ap1_5879"></a>
<a class="sc" id="1"></a>
“Dhammadassissa munino, <br>
bodhiyā pādaputtame; <br>
Pasannacitto sumano, <br>
jagatiṃ kārayiṃ ahaṃ. <br>
</p>
<p><a class="msdiv" id="msdiv2"></a>
<a class="ms" id="p_20Ap1_5880"></a>
<a class="sc" id="2"></a>
Darito pabbatato vā, <br>
rukkhato patito ahaṃ; <br>
Cuto patiṭṭhaṃ vindāmi, <br>
jagatiyā idaṃ phalaṃ. <br>
</p>
<p><a class="msdiv" id="msdiv3"></a>
<a class="ms" id="p_20Ap1_5881"></a>
<a class="sc" id="3"></a>
Na me corā vihesanti, <br>
nātimaññanti khattiyā; <br>
Sabbāmittetikkamāmi, <br>
jagatiyā idaṃ phalaṃ. <br>
</p>
<p><a class="msdiv" id="msdiv4"></a>
<a class="ms" id="p_20Ap1_5882"></a>
<a class="sc" id="4"></a>
Yaṃ yaṃ yonupapajjāmi, <br>
devattaṃ atha mānusaṃ; <br>
Sabbattha pūjito homi, <br>
jagatiyā idaṃ phalaṃ. <br>
</p>
<p><a class="msdiv" id="msdiv5"></a>
<a class="ms" id="p_20Ap1_5883"></a>
<a class="sc" id="5"></a>
Aṭṭhārase kappasate, <br>
jagatiṃ kārayiṃ ahaṃ; <br>
Duggatiṃ nābhijānāmi, <br>
jagatidānassidaṃ phalaṃ. <br>
</p>
<p><a class="msdiv" id="msdiv6"></a>
<a class="ms" id="p_20Ap1_5884"></a>
<a class="sc" id="6"></a>
Kilesā jhāpitā mayhaṃ, <br>
bhavā sabbe samūhatā; <br>
Nāgova bandhanaṃ chetvā, <br>
viharāmi anāsavo. <br>
</p>
<p><a class="msdiv" id="msdiv7"></a>
<a class="ms" id="p_20Ap1_5885"></a>
<a class="sc" id="7"></a>
Svāgataṃ vata me āsi, <br>
mama buddhassa santike; <br>
Tisso vijjā anuppattā, <br>
kataṃ buddhassa sāsanaṃ. <br>
</p>
<p><a class="msdiv" id="msdiv8"></a>
<a class="ms" id="p_20Ap1_5886"></a>
<a class="sc" id="8"></a>
Paṭisambhidā catasso, <br>
vimokkhāpi ca aṭṭhime; <br>
Chaḷabhiññā sacchikatā, <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="9"></a>
<a class="ms" id="p_20Ap1_5887"></a>
Itthaṃ sudaṃ āyasmā jagatidāyako thero imā gāthāyo abhāsitthāti.</p>
<p class="endsutta"><a class="sc" id="10"></a>
<a class="ms" id="p_20Ap1_5888"></a>
Jagatidāyakattherassāpadānaṃ paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>