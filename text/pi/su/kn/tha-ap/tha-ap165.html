<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap165">
<article>
<div class="hgroup">
<p class="division">Therāpadāna</p>
<p>Supāricariyavagga</p>
<h1>3 Khajjakadāyakattheraapadāna</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_20Ap1_2449"></a>
<a class="msdiv" id="msdiv13"></a>
“Tissassa kho bhagavato,<br>
pubbe phalamadāsahaṃ;<br>
Nāḷikerañca pādāsiṃ,<br>
khajjakaṃ abhisammataṃ.<br></p>
<p>
<a class="sc" id="2"></a>
<a class="ms" id="p_20Ap1_2450"></a>
<a class="msdiv" id="msdiv14"></a>
Buddhassa tamahaṃ datvā,<br>
Tissassa tu mahesino;<br>
Modāmahaṃ kāmakāmī,<br>
Upapajjiṃ yamicchakaṃ.<br></p>
<p>
<a class="sc" id="3"></a>
<a class="ms" id="p_20Ap1_2451"></a>
<a class="msdiv" id="msdiv15"></a>
Dvenavute ito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
phaladānassidaṃ phalaṃ.<br></p>
<p>
<a class="sc" id="4"></a>
<a class="ms" id="p_20Ap1_2452"></a>
<a class="msdiv" id="msdiv16"></a>
Ito terasakappamhi,<br>
rājā indasamo ahu;<br>
Sattaratanasampanno,<br>
cakkavattī mahabbalo.<br></p>
<p>
<a class="sc" id="5"></a>
<a class="ms" id="p_20Ap1_2453"></a>
<a class="msdiv" id="msdiv17"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br></p>
</blockquote>
<p>
<a class="sc" id="6"></a>
<a class="ms" id="p_20Ap1_2454"></a>
Itthaṃ sudaṃ āyasmā khajjakadāyako thero imā gāthāyo abhāsitthāti.</p>
<p class="endsutta">
<a class="sc" id="7"></a>
<a class="ms" id="p_20Ap1_2455"></a>
Khajjakadāyakattherassāpadānaṃ tatiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>