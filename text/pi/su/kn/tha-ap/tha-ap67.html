<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap67">
<article>
<div class="hgroup">
<p class="division">Therāpadāna</p>
<p>Sakacintaniyavagga</p>
<h1>5 Bhisadāyakattheraapadāna</h1>
</div>
<blockquote class="gatha">
<p><a class="msdiv" id="msdiv29"></a>
<a class="ms" id="p_20Ap1_1527"></a>
<a class="sc" id="1"></a>
“Vessabhū nāma nāmena, <br>
isīnaṃ tatiyo ahu; <br>
Kānanaṃ vanamogayha, <br>
vihāsi purisuttamo. <br>
</p>
<p><a class="msdiv" id="msdiv30"></a>
<a class="ms" id="p_20Ap1_1528"></a>
<a class="sc" id="2"></a>
Bhisamuḷālaṃ gaṇhitvā, <br>
agamaṃ buddhasantikaṃ; <br>
Tañca buddhassa pādāsiṃ, <br>
pasanno sehi pāṇibhi. <br>
</p>
<p><a class="msdiv" id="msdiv31"></a>
<a class="ms" id="p_20Ap1_1529"></a>
<a class="sc" id="3"></a>
Karena ca parāmaṭṭho, <br>
vessabhūvarabuddhinā; <br>
Sukhāhaṃ nābhijānāmi, <br>
samaṃ tena kutottariṃ. <br>
</p>
<p><a class="msdiv" id="msdiv32"></a>
<a class="ms" id="p_20Ap1_1530"></a>
<a class="sc" id="4"></a>
Carimo vattate mayhaṃ, <br>
bhavā sabbe samūhatā; <br>
Hatthināgena santena, <br>
kusalaṃ ropitaṃ mayā. <br>
</p>
<p><a class="msdiv" id="msdiv33"></a>
<a class="ms" id="p_20Ap1_1531"></a>
<a class="sc" id="5"></a>
Ekattiṃse ito kappe, <br>
yaṃ kammamakariṃ tadā; <br>
Duggatiṃ nābhijānāmi, <br>
bhisadānassidaṃ phalaṃ. <br>
</p>
<p><a class="msdiv" id="msdiv34"></a>
<a class="ms" id="p_20Ap1_1532"></a>
<a class="sc" id="6"></a>
Samodhānā ca rājāno, <br>
soḷasa manujādhipā; <br>
Kappamhi cuddase āsuṃ, <br>
cakkavattī mahabbalā. <br>
</p>
<p><a class="msdiv" id="msdiv35"></a>
<a class="ms" id="p_20Ap1_1533"></a>
<a class="sc" id="7"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="8"></a>
<a class="ms" id="p_20Ap1_1534"></a>
Itthaṃ sudaṃ āyasmā bhisadāyako thero imā gāthāyo abhāsitthāti.</p>
<p class="endsutta"><a class="sc" id="9"></a>
<a class="ms" id="p_20Ap1_1535"></a>
Bhisadāyakattherassāpadānaṃ pañcamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>