<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap117">
<article>
<div class="hgroup">
<p class="division">Therāpadāna</p>
<p>Mahāparivāravagga</p>
<h1>5 Suvaṇṇapupphiyattheraapadāna</h1>
</div>
<blockquote class="gatha">
<p><a class="msdiv" id="msdiv40"></a>
<a class="ms" id="p_20Ap1_1988"></a>
<a class="sc" id="1"></a>
“Vipassī nāma bhagavā, <br>
lokajeṭṭho narāsabho; <br>
Nisinno janakāyassa, <br>
desesi amataṃ padaṃ. <br>
</p>
<p><a class="msdiv" id="msdiv41"></a>
<a class="ms" id="p_20Ap1_1989"></a>
<a class="sc" id="2"></a>
Tassāhaṃ dhammaṃ sutvāna, <br>
dvipadindassa tādino; <br>
Soṇṇapupphāni cattāri, <br>
buddhassa abhiropayiṃ. <br>
</p>
<p><a class="msdiv" id="msdiv42"></a>
<a class="ms" id="p_20Ap1_1990"></a>
<a class="sc" id="3"></a>
Suvaṇṇacchadanaṃ āsi, <br>
yāvatā parisā tadā; <br>
Buddhābhā ca suvaṇṇābhā, <br>
āloko vipulo ahu. <br>
</p>
<p><a class="msdiv" id="msdiv43"></a>
<a class="ms" id="p_20Ap1_1991"></a>
<a class="sc" id="4"></a>
Udaggacitto sumano, <br>
vedajāto katañjalī; <br>
Vittisañjanano tesaṃ, <br>
diṭṭhadhammasukhāvaho. <br>
</p>
<p><a class="msdiv" id="msdiv44"></a>
<a class="ms" id="p_20Ap1_1992"></a>
<a class="sc" id="5"></a>
Āyācitvāna sambuddhaṃ, <br>
vanditvāna ca subbataṃ; <br>
Pāmojjaṃ janayitvāna, <br>
sakaṃ bhavanupāgamiṃ. <br>
</p>
<p><a class="msdiv" id="msdiv45"></a>
<a class="ms" id="p_20Ap1_1993"></a>
<a class="sc" id="6"></a>
Bhavane upaviṭṭhohaṃ, <br>
buddhaseṭṭhaṃ anussariṃ; <br>
Tena cittappasādena, <br>
tusitaṃ upapajjahaṃ. <br>
</p>
<p><a class="msdiv" id="msdiv46"></a>
<a class="ms" id="p_20Ap1_1994"></a>
<a class="sc" id="7"></a>
Ekanavutito kappe, <br>
yaṃ pupphamabhiropayiṃ; <br>
Duggatiṃ nābhijānāmi, <br>
buddhapūjāyidaṃ phalaṃ. <br>
</p>
<p><a class="msdiv" id="msdiv47"></a>
<a class="ms" id="p_20Ap1_1995"></a>
<a class="sc" id="8"></a>
Soḷasāsiṃsu rājāno, <br>
nemisammatanāmakā; <br>
Tetālīse ito kappe, <br>
cakkavattī mahabbalā. <br>
</p>
<p><a class="msdiv" id="msdiv48"></a>
<a class="ms" id="p_20Ap1_1996"></a>
<a class="sc" id="9"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="10"></a>
<a class="ms" id="p_20Ap1_1997"></a>
Itthaṃ sudaṃ āyasmā suvaṇṇapupphiyo thero imā gāthāyo abhāsitthāti.</p>
<p class="endsutta"><a class="sc" id="11"></a>
<a class="ms" id="p_20Ap1_1998"></a>
Suvaṇṇapupphiyattherassāpadānaṃ pañcamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>