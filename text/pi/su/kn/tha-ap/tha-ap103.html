<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap103">
<article>
<div class="hgroup">
<p class="division">Therāpadāna</p>
<p>Bhikkhadāyivagga</p>
<h1>Bhikkhadāyakattheraapadāna</h1>
</div>
<blockquote class="gatha">
<p>
<a class="msdiv" id="msdiv1"></a>
<a class="ms" id="p_20Ap1_1852"></a>
<a class="sc" id="1"></a>
“Suvaṇṇavaṇṇaṃ sambuddhaṃ,<br>
Āhutīnaṃ paṭiggahaṃ;<br>
Pavarā abhinikkhantaṃ,<br>
Vanā nibbanamāgataṃ.<br>
</p>
<p>
<a class="msdiv" id="msdiv2"></a>
<a class="ms" id="p_20Ap1_1853"></a>
<a class="sc" id="2"></a>
Kaṭacchubhikkhaṃ pādāsiṃ,<br>
siddhatthassa mahesino;<br>
Paññāya upasantassa,<br>
mahāvīrassa tādino.<br>
</p>
<p>
<a class="msdiv" id="msdiv3"></a>
<a class="ms" id="p_20Ap1_1854"></a>
<a class="sc" id="3"></a>
Padenānupadāyantaṃ,<br>
nibbāpente mahājanaṃ;<br>
Uḷārā vitti me jātā,<br>
buddhe ādiccabandhune.<br>
</p>
<p>
<a class="msdiv" id="msdiv4"></a>
<a class="ms" id="p_20Ap1_1855"></a>
<a class="sc" id="4"></a>
Catunnavutito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
bhikkhādānassidaṃ phalaṃ.<br>
</p>
<p>
<a class="msdiv" id="msdiv5"></a>
<a class="ms" id="p_20Ap1_1856"></a>
<a class="sc" id="5"></a>
Sattāsītimhito kappe,<br>
mahāreṇu sanāmakā;<br>
Sattaratanasampannā,<br>
sattete cakkavattino.<br>
</p>
<p>
<a class="msdiv" id="msdiv6"></a>
<a class="ms" id="p_20Ap1_1857"></a>
<a class="sc" id="6"></a>
Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_1858"></a><a class="sc" id="7"></a>Itthaṃ sudaṃ
āyasmā bhikkhadāyako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_1859"></a>
<a class="sc" id="8"></a>
Bhikkhadāyakattherassāpadānaṃ paṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>