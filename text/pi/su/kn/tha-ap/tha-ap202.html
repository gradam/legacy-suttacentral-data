<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap202">
<article>
<div class="hgroup">
<p class="division">Therāpadāna</p>
<p>Tamāla­pupphi­yavagga</p>
<h1><span class="var" title="yūthi­kā­pupphi­yat­the­rāpadā­naṃ (bj)" id="note703">10 Yūthi­ka­pupphi­yat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2736"></a><a class="msdiv" id="msdiv53"></a>“Padumuttaro nāma jino,<br>
āhutīnaṃ paṭiggaho;<br>
Pavanā nikkhamitvāna,<br>
vihāraṃ yāti cakkhumā.</p>
<p><a class="sc" id="2"></a><a class="ms" id="p_20Ap1_2737"></a><a class="msdiv" id="msdiv54"></a>Ubho hatthehi paggayha,<br>
yūthikaṃ pupphamuttamaṃ;<br>
Buddhassa abhiropayiṃ,<br>
mettacittassa tādino.</p>
<p><a class="sc" id="3"></a><a class="ms" id="p_20Ap1_2738"></a><a class="msdiv" id="msdiv55"></a>Tena cittappasādena,<br>
anubhotvāna sampadā;<br>
Kappānaṃ satasahassaṃ,<br>
duggatiṃ nupapajjahaṃ.</p>
<p><a class="sc" id="4"></a><a class="ms" id="p_20Ap1_2739"></a><a class="msdiv" id="msdiv56"></a>Ito paññāsakappesu,<br>
eko āsiṃ janādhipo;<br>
Samittanandano nāma,<br>
cakkavattī mahabbalo.</p>
<p><a class="sc" id="5"></a><a class="ms" id="p_20Ap1_2740"></a><a class="msdiv" id="msdiv57"></a>Paṭisambhidā catasso,<br>
… pe …<br>
kataṃ buddhassa sāsanaṃ”. (2265)</p>
</blockquote>
<p><a class="sc" id="6"></a><a class="ms" id="p_20Ap1_2741"></a>Itthaṃ sudaṃ āyasmā <span class="var" title="yūthi­kā­pupphiyo (bj)" id="note704">yūthi­ka­pupphiyo</span> thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_2742"></a>Yūthi­ka­pupphi­yat­theras­sāpadā­naṃ dasamaṃ.</p>
<p class="endsection">Tamāla­pupphi­yavaggo vīsatimo.</p>
<p class="endsection summary"><a class="sc" id="8"></a><a class="ms" id="p_20Ap1_2743"></a>Tassuddānaṃ</p>
<blockquote class="uddanagatha">
<p><a class="sc" id="9"></a><a class="ms" id="p_20Ap1_2744"></a>Tamāla­ti­ṇasan­thāro,<br>
khaṇḍaphulli asokiyo;<br>
Aṅkolakī kisalayo,<br>
tinduko nelapupphiyo;<br>
Kiṃkaṇiko yūthiko ca,<br>
gāthā paññāsa aṭṭha cāti.</p>
</blockquote>
<p class="endsection summary"><a class="sc" id="10"></a><a class="ms" id="p_20Ap1_2745"></a>Atha vagguddānaṃ</p>
<blockquote class="uddanagatha">
<p><a class="sc" id="11"></a><a class="pts" id="pts1.203"></a><a class="ms" id="p_20Ap1_2746"></a>Bhikkhādāyī parivāro,<br>
sereyyo sobhito tathā;<br>
Chattañca bandhujīvī ca,<br>
supāricariyopi ca.</p>
<p><a class="sc" id="12"></a><a class="ms" id="p_20Ap1_2747"></a>Kumudo kuṭajo ceva,<br>
tamāli dasamo kato;<br>
Chasatāni ca gāthāni,<br>
chasaṭṭhi ca tatuttari.</p>
</blockquote>
<p class="endsutta"><a class="sc" id="13"></a><a class="ms" id="p_20Ap1_2748"></a>Bhik­khā­vagga­dasakaṃ.</p>
<p class="endsection"><a class="sc" id="14"></a><a class="ms" id="p_20Ap1_2749"></a>Dutiyasatakaṃ samattaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
