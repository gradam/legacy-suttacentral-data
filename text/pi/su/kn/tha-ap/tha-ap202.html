<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap202">
<article>
<div class="hgroup">
<p class="division">Therāpadāna</p>
<p>Tamālapupphiyavagga</p>
<h1>Yūthikapupphiyattheraapadāna</h1>
</div>
<blockquote class="gatha">
<p>
<a class="msdiv" id="msdiv53"></a>
<a class="ms" id="p_20Ap1_2736"></a>
<a class="sc" id="1"></a>
“Padumuttaro nāma jino,<br>
āhutīnaṃ paṭiggaho;<br>
Pavanā nikkhamitvāna,<br>
vihāraṃ yāti cakkhumā.<br>
</p>
<p>
<a class="msdiv" id="msdiv54"></a>
<a class="ms" id="p_20Ap1_2737"></a>
<a class="sc" id="2"></a>
Ubho hatthehi paggayha,<br>
yūthikaṃ pupphamuttamaṃ;<br>
Buddhassa abhiropayiṃ,<br>
mettacittassa tādino.<br>
</p>
<p>
<a class="msdiv" id="msdiv55"></a>
<a class="ms" id="p_20Ap1_2738"></a>
<a class="sc" id="3"></a>
Tena cittappasādena,<br>
anubhotvāna sampadā;<br>
Kappānaṃ satasahassaṃ,<br>
duggatiṃ nupapajjahaṃ.<br>
</p>
<p>
<a class="msdiv" id="msdiv56"></a>
<a class="ms" id="p_20Ap1_2739"></a>
<a class="sc" id="4"></a>
Ito paññāsakappesu,<br>
eko āsiṃ janādhipo;<br>
Samittanandano nāma,<br>
cakkavattī mahabbalo.<br>
</p>
<p>
<a class="msdiv" id="msdiv57"></a>
<a class="ms" id="p_20Ap1_2740"></a>
<a class="sc" id="5"></a>
Paṭisambhidā catasso,<br>
…pe… <br>
kataṃ buddhassa sāsanaṃ”. (2265)<br>
</p>
</blockquote>
<p>
<a class="ms" id="p_20Ap1_2741"></a><a class="sc" id="6"></a>Itthaṃ sudaṃ
āyasmā yūthikapupphiyo thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_2742"></a>
<a class="sc" id="7"></a>
Yūthikapupphiyattherassāpadānaṃ dasamaṃ.<br>
<strong>Tamālapupphiyavaggo vīsatimo.</strong></p>
<p class="endsection summary">
<a class="ms" id="p_20Ap1_2743"></a>
<a class="sc" id="8"></a>
Tassuddānaṃ</p>
<blockquote class="uddanagatha">
<p>
<a class="ms" id="p_20Ap1_2744"></a>
<a class="sc" id="9"></a>
Tamālatiṇasanthāro,<br>
khaṇḍaphulli asokiyo;<br>
Aṅkolakī kisalayo,<br>
tinduko nelapupphiyo;<br>
Kiṃkaṇiko yūthiko ca,<br>
gāthā paññāsa aṭṭha cāti.<br>
</p>
</blockquote>
<p class="endsection summary">
<a class="ms" id="p_20Ap1_2745"></a>
<a class="sc" id="10"></a>
Atha vagguddānaṃ</p>
<blockquote class="uddanagatha">
<p>
<a class="ms" id="p_20Ap1_2746"></a>
<a class="sc" id="11"></a>
Bhikkhādāyī parivāro,<br>
sereyyo sobhito tathā;<br>
Chattañca bandhujīvī ca,<br>
supāricariyopi ca.<br>
</p>
<p>
<a class="ms" id="p_20Ap1_2747"></a>
<a class="sc" id="12"></a>
Kumudo kuṭajo ceva,<br>
tamāli dasamo kato;<br>
Chasatāni ca gāthāni,<br>
chasaṭṭhi ca tatuttari.<br>
</p>
</blockquote>
<p class="endsutta">
<a class="ms" id="p_20Ap1_2748"></a>
<a class="sc" id="13"></a>
Bhikkhāvaggadasakaṃ.</p>
<p class="endsection">
<a class="ms" id="p_20Ap1_2749"></a>
<a class="sc" id="14"></a>
Dutiyasatakaṃ samattaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>