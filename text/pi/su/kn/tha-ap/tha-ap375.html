<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap375">
<article>
<div class="hgroup">
<p class="division">Therāpadāna</p>
<p>Bodhivandanavagga</p>
<h1>Tīṇuppalamāliyattheraapadāna</h1>
</div>
<blockquote class="gatha">
<p>
<a class="msdiv" id="msdiv13"></a>
<a class="ms" id="p_20Ap1_4112"></a>
<a class="sc" id="1"></a>
“Candabhāgānadītīre,<br>
ahosiṃ vānaro tadā;<br>
Addasaṃ virajaṃ buddhaṃ,<br>
nisinnaṃ pabbatantare.<br>
</p>
<p>
<a class="msdiv" id="msdiv14"></a>
<a class="ms" id="p_20Ap1_4113"></a>
<a class="sc" id="2"></a>
Obhāsentaṃ disā sabbā,<br>
sālarājaṃva phullitaṃ;<br>
Lakkhaṇabyañjanūpetaṃ,<br>
disvānattamano ahaṃ.<br>
</p>
<p>
<a class="msdiv" id="msdiv15"></a>
<a class="ms" id="p_20Ap1_4114"></a>
<a class="sc" id="3"></a>
Udaggacitto sumano,<br>
pītiyā haṭṭhamānaso;<br>
Tīṇi uppalapupphāni,<br>
matthake abhiropayiṃ.<br>
</p>
<p>
<a class="msdiv" id="msdiv16"></a>
<a class="ms" id="p_20Ap1_4115"></a>
<a class="sc" id="4"></a>
Pūjayitvāna pupphāni,<br>
phussassāhaṃ mahesino;<br>
Sagāravo bhavitvāna,<br>
pakkāmiṃ uttarāmukho.<br>
</p>
<p>
<a class="msdiv" id="msdiv17"></a>
<a class="ms" id="p_20Ap1_4116"></a>
<a class="sc" id="5"></a>
Gacchanto paṭikuṭiko,<br>
vippasannena cetasā;<br>
Selantare patitvāna,<br>
pāpuṇiṃ jīvitakkhayaṃ.<br>
</p>
<p>
<a class="msdiv" id="msdiv18"></a>
<a class="ms" id="p_20Ap1_4117"></a>
<a class="sc" id="6"></a>
Tena kammena sukatena,<br>
cetanāpaṇidhīhi ca;<br>
Jahitvā purimaṃ jātiṃ,<br>
tāvatiṃsamagacchahaṃ.<br>
</p>
<p>
<a class="msdiv" id="msdiv19"></a>
<a class="ms" id="p_20Ap1_4118"></a>
<a class="sc" id="7"></a>
Satānaṃ tīṇikkhattuñca,<br>
devarajjamakārayiṃ;<br>
Satānaṃ pañcakkhattuñca,<br>
cakkavattī ahosahaṃ.<br>
</p>
<p>
<a class="msdiv" id="msdiv20"></a>
<a class="ms" id="p_20Ap1_4119"></a>
<a class="sc" id="8"></a>
Dvenavute ito kappe,<br>
yaṃ pupphamabhipūjayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.<br>
</p>
<p>
<a class="msdiv" id="msdiv21"></a>
<a class="ms" id="p_20Ap1_4120"></a>
<a class="sc" id="9"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_4121"></a><a class="sc" id="10"></a>Itthaṃ sudaṃ
āyasmā tīṇuppalamāliyo thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_4122"></a>
<a class="sc" id="11"></a>
Tīṇuppalamāliyattherassāpadānaṃ tatiyaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>