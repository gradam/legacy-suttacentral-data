<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap15">
<article>
<div class="hgroup">
<p class="division">Therāpadāna</p>
<p>Sīhāsaniyavagga</p>
<h1>Nandattheraapadāna</h1>
</div>
<blockquote class="gatha">
<p>
<a class="msdiv" id="msdiv27"></a>
<a class="ms" id="p_20Ap1_726"></a>
<a class="sc" id="1"></a>
“Padumuttarassa bhagavato,<br>
Lokajeṭṭhassa tādino;<br>
Vatthaṃ khomaṃ mayā dinnaṃ,<br>
Sayambhussa mahesino.<br>
</p>
<p>
<a class="msdiv" id="msdiv28"></a>
<a class="ms" id="p_20Ap1_727"></a>
<a class="sc" id="2"></a>
Taṃ me buddho viyākāsi,<br>
jalajuttaranāmako;<br>
‘Iminā vatthadānena,<br>
hemavaṇṇo bhavissasi.<br>
</p>
<p>
<a class="msdiv" id="msdiv29"></a>
<a class="ms" id="p_20Ap1_728"></a>
<a class="sc" id="3"></a>
Dve sampattī anubhotvā,<br>
kusalamūlehi codito;<br>
Gotamassa bhagavato,<br>
kaniṭṭho tvaṃ bhavissasi.<br>
</p>
<p>
<a class="msdiv" id="msdiv30"></a>
<a class="ms" id="p_20Ap1_729"></a>
<a class="sc" id="4"></a>
Rāgaratto sukhasīlo,<br>
kāmesu gedhamāyuto;<br>
Buddhena codito santo,<br>
tadā tvaṃ pabbajissasi.<br>
</p>
<p>
<a class="msdiv" id="msdiv31"></a>
<a class="ms" id="p_20Ap1_730"></a>
<a class="sc" id="5"></a>
Pabbajitvāna tvaṃ tattha,<br>
kusalamūlena codito;<br>
Sabbāsave pariññāya,<br>
nibbāyissasināsavo’.<br>
</p>
<p>
<a class="msdiv" id="msdiv32"></a>
<a class="ms" id="p_20Ap1_731"></a>
<a class="sc" id="6"></a>
Satta kappasahassamhi,<br>
caturo ceḷanāmakā;<br>
Saṭṭhi kappasahassamhi,<br>
upacelā catujjanā.<br>
</p>
<p>
<a class="msdiv" id="msdiv33"></a>
<a class="ms" id="p_20Ap1_732"></a>
<a class="sc" id="7"></a>
Pañca kappasahassamhi,<br>
ceḷāva caturo janā;<br>
Sattaratanasampannā,<br>
catudīpamhi issarā.<br>
</p>
<p>
<a class="msdiv" id="msdiv34"></a>
<a class="ms" id="p_20Ap1_733"></a>
<a class="sc" id="8"></a>
Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_734"></a><a class="sc" id="9"></a>Itthaṃ sudaṃ āyasmā
nando thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_735"></a>
<a class="sc" id="10"></a>
Nandattherassāpadānaṃ tatiyaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>