<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap94">
<article>
<div class="hgroup">
<p class="division">Therāpadāna</p>
<p>Sudhāvagga</p>
<h1>Sucintikattheraapadāna</h1>
</div>
<blockquote class="gatha">
<p>
<a class="msdiv" id="msdiv8"></a>
<a class="ms" id="p_20Ap1_1774"></a>
<a class="sc" id="1"></a>
“Tissassa lokanāthassa,<br>
suddhapīṭhamadāsahaṃ;<br>
Haṭṭho haṭṭhena cittena,<br>
buddhassādiccabandhuno.<br>
</p>
<p>
<a class="msdiv" id="msdiv9"></a>
<a class="ms" id="p_20Ap1_1775"></a>
<a class="sc" id="2"></a>
Aṭṭhārase ito kappe,<br>
rājā āsiṃ mahāruci;<br>
Bhogo ca vipulo āsi,<br>
sayanañca anappakaṃ.<br>
</p>
<p>
<a class="msdiv" id="msdiv10"></a>
<a class="ms" id="p_20Ap1_1776"></a>
<a class="sc" id="3"></a>
Pīṭhaṃ buddhassa datvāna,<br>
vippasannena cetasā;<br>
Anubhomi sakaṃ kammaṃ,<br>
pubbe sukatamattano.<br>
</p>
<p>
<a class="msdiv" id="msdiv11"></a>
<a class="ms" id="p_20Ap1_1777"></a>
<a class="sc" id="4"></a>
Dvenavute ito kappe,<br>
yaṃ pīṭhamadadiṃ tadā;<br>
Duggatiṃ nābhijānāmi,<br>
pīṭhadānassidaṃ phalaṃ.<br>
</p>
<p>
<a class="msdiv" id="msdiv12"></a>
<a class="ms" id="p_20Ap1_1778"></a>
<a class="sc" id="5"></a>
Aṭṭhatiṃse ito kappe,<br>
tayo te cakkavattino;<br>
Ruci uparuci ceva,<br>
mahāruci tatiyako.<br>
</p>
<p>
<a class="msdiv" id="msdiv13"></a>
<a class="ms" id="p_20Ap1_1779"></a>
<a class="sc" id="6"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_1780"></a><a class="sc" id="7"></a>Itthaṃ sudaṃ
āyasmā sucintiko thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_1781"></a>
<a class="sc" id="8"></a>
Sucintikattherassāpadānaṃ dutiyaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>