<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap497">
<article>
<div class="hgroup">
<p class="division">Therāpadāna</p>
<p>Kiṅkaṇipupphavagga</p>
<h1>5 Upaḍḍhadussadāyakattheraapadāna</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_20Ap1_6468"></a>
<a class="msdiv" id="msdiv31"></a>
“Padumuttarabhagavato,<br>
sujāto nāma sāvako;<br>
Paṃsukūlaṃ gavesanto,<br>
saṅkāre carate tadā.<br></p>
<p>
<a class="sc" id="2"></a>
<a class="ms" id="p_20Ap1_6469"></a>
<a class="msdiv" id="msdiv32"></a>
Nagare haṃsavatiyā,<br>
paresaṃ bhatako ahaṃ;<br>
Upaḍḍhadussaṃ datvāna,<br>
sirasā abhivādayiṃ.<br></p>
<p>
<a class="sc" id="3"></a>
<a class="ms" id="p_20Ap1_6470"></a>
<a class="msdiv" id="msdiv33"></a>
Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.<br></p>
<p>
<a class="sc" id="4"></a>
<a class="ms" id="p_20Ap1_6471"></a>
<a class="msdiv" id="msdiv34"></a>
Tettiṃsakkhattuṃ devindo,<br>
devarajjamakārayiṃ;<br>
Sattasattatikkhattuñca,<br>
cakkavattī ahosahaṃ.<br></p>
<p>
<a class="sc" id="5"></a>
<a class="ms" id="p_20Ap1_6472"></a>
<a class="msdiv" id="msdiv35"></a>
Padesarajjaṃ vipulaṃ,<br>
gaṇanāto asaṅkhiyaṃ;<br>
Upaḍḍhadussadānena,<br>
modāmi akutobhayo.<br></p>
<p>
<a class="sc" id="6"></a>
<a class="ms" id="p_20Ap1_6473"></a>
<a class="msdiv" id="msdiv36"></a>
Icchamāno cahaṃ ajja,<br>
sakānanaṃ sapabbataṃ;<br>
Khomadussehi chādeyyaṃ,<br>
aḍḍhadussassidaṃ phalaṃ.<br></p>
<p>
<a class="sc" id="7"></a>
<a class="ms" id="p_20Ap1_6474"></a>
<a class="msdiv" id="msdiv37"></a>
Satasahassito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
aḍḍhadussassidaṃ phalaṃ.<br></p>
<p>
<a class="sc" id="8"></a>
<a class="ms" id="p_20Ap1_6475"></a>
<a class="msdiv" id="msdiv38"></a>
Kilesā jhāpitā mayhaṃ,<br>
…pe… <br>
viharāmi anāsavo.<br></p>
<p>
<a class="sc" id="9"></a>
<a class="ms" id="p_20Ap1_6476"></a>
<a class="msdiv" id="msdiv39"></a>
Svāgataṃ vata me āsi,<br>
…pe… <br>
kataṃ buddhassa sāsanaṃ.<br></p>
<p>
<a class="sc" id="10"></a>
<a class="ms" id="p_20Ap1_6477"></a>
<a class="msdiv" id="msdiv40"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br></p>
</blockquote>
<p>
<a class="sc" id="11"></a>
<a class="ms" id="p_20Ap1_6478"></a>
Itthaṃ sudaṃ āyasmā upaḍḍhadussadāyako thero imā gāthāyo abhāsitthāti.</p>
<p class="endsutta">
<a class="sc" id="12"></a>
<a class="ms" id="p_20Ap1_6479"></a>
Upaḍḍhadussadāyakattherassāpadānaṃ pañcamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>