<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap34">
<article>
<div class="hgroup">
<p class="division">Therāpadāna</p>
<p>Kuṇḍadhānavagga</p>
<h1>2 Sāgatattheraapadāna</h1>
</div>
<blockquote class="gatha">
<p><a class="msdiv" id="msdiv17"></a>
<a class="ms" id="p_20Ap1_1091"></a>
<a class="sc" id="1"></a>
“Sobhito nāma nāmena, <br>
ahosiṃ brāhmaṇo tadā; <br>
Purakkhato sasissehi, <br>
ārāmaṃ agamāsahaṃ. <br>
</p>
<p><a class="msdiv" id="msdiv18"></a>
<a class="ms" id="p_20Ap1_1092"></a>
<a class="sc" id="2"></a>
Bhagavā tamhi samaye, <br>
bhikkhusaṃghapurakkhato; <br>
Ārāmadvārā nikkhamma, <br>
aṭṭhāsi purisuttamo. <br>
</p>
<p><a class="msdiv" id="msdiv19"></a>
<a class="ms" id="p_20Ap1_1093"></a>
<a class="sc" id="3"></a>
Tamaddasāsiṃ sambuddhaṃ, <br>
dantaṃ dantapurakkhataṃ; <br>
Sakaṃ cittaṃ pasādetvā, <br>
santhaviṃ lokanāyakaṃ. <br>
</p>
<p><a class="msdiv" id="msdiv20"></a>
<a class="ms" id="p_20Ap1_1094"></a>
<a class="sc" id="4"></a>
Ye keci pādapā sabbe, <br>
mahiyā te virūhare; <br>
Buddhimanto tathā sattā, <br>
ruhanti jinasāsane. <br>
</p>
<p><a class="msdiv" id="msdiv21"></a>
<a class="ms" id="p_20Ap1_1095"></a>
<a class="sc" id="5"></a>
Satthavāhosi sappañño, <br>
mahesi bahuke jane; <br>
Vipathā uddharitvāna, <br>
pathaṃ ācikkhase tuvaṃ. <br>
</p>
<p><a class="msdiv" id="msdiv22"></a>
<a class="ms" id="p_20Ap1_1096"></a>
<a class="sc" id="6"></a>
Danto dantaparikiṇṇo, <br>
jhāyī jhānaratehi ca; <br>
Ātāpī pahitattehi, <br>
upasantehi tādibhi. <br>
</p>
<p><a class="msdiv" id="msdiv23"></a>
<a class="ms" id="p_20Ap1_1097"></a>
<a class="sc" id="7"></a>
Alaṅkato parisāhi, <br>
puññañāṇehi sobhati; <br>
Pabhā niddhāvate tuyhaṃ, <br>
sūriyodayane yathā. <br>
</p>
<p><a class="msdiv" id="msdiv24"></a>
<a class="ms" id="p_20Ap1_1098"></a>
<a class="sc" id="8"></a>
Pasannacittaṃ disvāna, <br>
mahesī padumuttaro; <br>
Bhikkhusaṃghe ṭhito satthā, <br>
imā gāthā abhāsatha. <br>
</p>
<p><a class="msdiv" id="msdiv25"></a>
<a class="ms" id="p_20Ap1_1099"></a>
<a class="sc" id="9"></a>
‘Yo so hāsaṃ janetvāna, <br>
mamaṃ kittesi brāhmaṇo; <br>
Kappānaṃ satasahassaṃ, <br>
devaloke ramissati. <br>
</p>
<p><a class="msdiv" id="msdiv26"></a>
<a class="ms" id="p_20Ap1_1100"></a>
<a class="sc" id="10"></a>
Tusitā hi cavitvāna, <br>
sukkamūlena codito; <br>
Gotamassa bhagavato, <br>
sāsane pabbajissati. <br>
</p>
<p><a class="msdiv" id="msdiv27"></a>
<a class="ms" id="p_20Ap1_1101"></a>
<a class="sc" id="11"></a>
Tena kammena sukatena, <br>
arahattaṃ labhissati; <br>
Sāgato nāma nāmena, <br>
hessati satthu sāvako’. <br>
</p>
<p><a class="msdiv" id="msdiv28"></a>
<a class="ms" id="p_20Ap1_1102"></a>
<a class="sc" id="12"></a>
Pabbajitvāna kāyena, <br>
pāpakammaṃ vivajjayiṃ; <br>
Vacīduccaritaṃ hitvā, <br>
ājīvaṃ parisodhayiṃ. <br>
</p>
<p><a class="msdiv" id="msdiv29"></a>
<a class="ms" id="p_20Ap1_1103"></a>
<a class="sc" id="13"></a>
Evaṃ viharamānohaṃ, <br>
tejodhātūsu kovido; <br>
Sabbāsave pariññāya, <br>
viharāmi anāsavo. <br>
</p>
<p><a class="msdiv" id="msdiv30"></a>
<a class="ms" id="p_20Ap1_1104"></a>
<a class="sc" id="14"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="15"></a>
<a class="ms" id="p_20Ap1_1105"></a>
Itthaṃ sudaṃ āyasmā sāgato thero imā gāthāyo abhāsitthāti.</p>
<p class="endsutta"><a class="sc" id="16"></a>
<a class="ms" id="p_20Ap1_1106"></a>
Sāgatattherassāpadānaṃ dutiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>