<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap162">
<article>
<div class="hgroup">
<p class="division">Therāpadāna</p>
<p>Bandhujīvakavagga</p>
<h1>Kumudadāyakattheraapadāna</h1>
</div>
<blockquote class="gatha">
<p>
<a class="msdiv" id="msdiv51"></a>
<a class="ms" id="p_20Ap1_2421"></a>
<a class="sc" id="1"></a>
“Himavantassāvidūre,<br>
mahājātassaro ahu;<br>
Padumuppalasañchanno,<br>
puṇḍarīkasamotthaṭo.<br>
</p>
<p>
<a class="msdiv" id="msdiv52"></a>
<a class="ms" id="p_20Ap1_2422"></a>
<a class="sc" id="2"></a>
Kukuttho nāma nāmena,<br>
tatthāsiṃ sakuṇo tadā;<br>
Sīlavā buddhisampanno,<br>
puññāpuññesu kovido.<br>
</p>
<p>
<a class="msdiv" id="msdiv53"></a>
<a class="ms" id="p_20Ap1_2423"></a>
<a class="sc" id="3"></a>
Padumuttaro lokavidū,<br>
āhutīnaṃ paṭiggaho;<br>
Jātassarassāvidūre,<br>
sañcarittha mahāmuni.<br>
</p>
<p>
<a class="msdiv" id="msdiv54"></a>
<a class="ms" id="p_20Ap1_2424"></a>
<a class="sc" id="4"></a>
Jalajaṃ kumudaṃ chetvā,<br>
upanesiṃ mahesino;<br>
Mama saṅkappamaññāya,<br>
paṭiggahi mahāmuni.<br>
</p>
<p>
<a class="msdiv" id="msdiv55"></a>
<a class="ms" id="p_20Ap1_2425"></a>
<a class="sc" id="5"></a>
Tañca dānaṃ daditvāna,<br>
sukkamūlena codito;<br>
Kappānaṃ satasahassaṃ,<br>
duggatiṃ nupapajjahaṃ.<br>
</p>
<p>
<a class="msdiv" id="msdiv56"></a>
<a class="ms" id="p_20Ap1_2426"></a>
<a class="sc" id="6"></a>
Soḷaseto kappasate,<br>
āsuṃ varuṇanāmakā;<br>
Aṭṭha ete janādhipā,<br>
cakkavattī mahabbalā.<br>
</p>
<p>
<a class="msdiv" id="msdiv57"></a>
<a class="ms" id="p_20Ap1_2427"></a>
<a class="sc" id="7"></a>
Paṭisambhidā catasso,<br>
…pe… <br>
kataṃ buddhassa sāsanaṃ”. (2044)<br>
</p>
</blockquote>
<p>
<a class="ms" id="p_20Ap1_2428"></a><a class="sc" id="8"></a>Itthaṃ sudaṃ
āyasmā kumudadāyako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_2429"></a>
<a class="sc" id="9"></a>
Kumudadāyakattherassāpadānaṃ dasamaṃ.</p>
<p class="endsection">
<a class="ms" id="p_20Ap1_2430"></a>
<a class="sc" id="10"></a>
Bandhujīvakavaggo soḷasamo.</p>
<p class="endsection summary">
<a class="ms" id="p_20Ap1_2431"></a>
<a class="sc" id="11"></a>
Tassuddānaṃ</p>
<blockquote class="uddanagatha">
<p>
<a class="ms" id="p_20Ap1_2432"></a>
<a class="sc" id="12"></a>
Bandhujīvo tambapupphī,<br>
vīthikakkārupupphiyo;<br>
Mandāravo kadambī ca,<br>
sūlako nāgapupphiyo;<br>
Punnāgo komudī gāthā,<br>
chappaññāsa pakittitāti.<br>
</p>
</blockquote>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>