<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap68">
<article>
<div class="hgroup">
<p class="division">Therāpadāna</p>
<p>Sakacintaniyavagga</p>
<h1>Sucintitattheraapadāna</h1>
</div>
<blockquote class="gatha">
<p>
<a class="msdiv" id="msdiv36"></a>
<a class="ms" id="p_20Ap1_1536"></a>
<a class="sc" id="1"></a>
“Giriduggacaro āsiṃ,<br>
abhijātova kesarī;<br>
Migasaṅghaṃ vadhitvāna,<br>
jīvāmi pabbatantare.<br>
</p>
<p>
<a class="msdiv" id="msdiv37"></a>
<a class="ms" id="p_20Ap1_1537"></a>
<a class="sc" id="2"></a>
Atthadassī tu bhagavā,<br>
sabbaññū vadataṃ varo;<br>
Mamuddharitukāmo so,<br>
āgacchi pabbatuttamaṃ.<br>
</p>
<p>
<a class="msdiv" id="msdiv38"></a>
<a class="ms" id="p_20Ap1_1538"></a>
<a class="sc" id="3"></a>
Pasadañca migaṃ hantvā,<br>
bhakkhituṃ samupāgamiṃ;<br>
Bhagavā tamhi samaye,<br>
bhikkhamāno upāgami.<br>
</p>
<p>
<a class="msdiv" id="msdiv39"></a>
<a class="ms" id="p_20Ap1_1539"></a>
<a class="sc" id="4"></a>
Varamaṃsāni paggayha,<br>
adāsiṃ tassa satthuno;<br>
Anumodi mahāvīro,<br>
nibbāpento mamaṃ tadā.<br>
</p>
<p>
<a class="msdiv" id="msdiv40"></a>
<a class="ms" id="p_20Ap1_1540"></a>
<a class="sc" id="5"></a>
Tena cittappasādena,<br>
giriduggaṃ pavisiṃ ahaṃ;<br>
Pītiṃ uppādayitvāna,<br>
tattha kālaṅkato ahaṃ.<br>
</p>
<p>
<a class="msdiv" id="msdiv41"></a>
<a class="ms" id="p_20Ap1_1541"></a>
<a class="sc" id="6"></a>
Etena maṃsadānena,<br>
cittassa paṇidhīhi ca;<br>
Pannarase kappasate,<br>
devaloke ramiṃ ahaṃ.<br>
</p>
<p>
<a class="msdiv" id="msdiv42"></a>
<a class="ms" id="p_20Ap1_1542"></a>
<a class="sc" id="7"></a>
Avasesesu kappesu,<br>
kusalaṃ cintitaṃ mayā;<br>
Teneva maṃsadānena,<br>
buddhānussaraṇena ca.<br>
</p>
<p>
<a class="msdiv" id="msdiv43"></a>
<a class="ms" id="p_20Ap1_1543"></a>
<a class="sc" id="8"></a>
Aṭṭhattiṃsamhi kappamhi,<br>
aṭṭha dīghāyunāmakā;<br>
Saṭṭhimhito kappasate,<br>
duve varuṇanāmakā.<br>
</p>
<p>
<a class="msdiv" id="msdiv44"></a>
<a class="ms" id="p_20Ap1_1544"></a>
<a class="sc" id="9"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_1545"></a><a class="sc" id="10"></a>Itthaṃ sudaṃ
āyasmā sucintito thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_1546"></a>
<a class="sc" id="11"></a>
Sucintitattherassāpadānaṃ chaṭṭhaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>