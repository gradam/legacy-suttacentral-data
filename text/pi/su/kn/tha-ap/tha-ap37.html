<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap37">
<article>
<div class="hgroup">
<p class="division">Therāpadāna</p>
<p>Kuṇḍadhānavagga</p>
<h1>Mogharājattheraapadāna</h1>
</div>
<blockquote class="gatha">
<p>
<a class="msdiv" id="msdiv64"></a>
<a class="ms" id="p_20Ap1_1144"></a>
<a class="sc" id="1"></a>
“Atthadassī tu bhagavā,<br>
sayambhū aparājito;<br>
Bhikkhusaṃghaparibyūḷho,<br>
rathiyaṃ paṭipajjatha.<br>
</p>
<p>
<a class="msdiv" id="msdiv65"></a>
<a class="ms" id="p_20Ap1_1145"></a>
<a class="sc" id="2"></a>
Sissehi samparivuto,<br>
gharamhā abhinikkhamiṃ;<br>
Nikkhamitvānahaṃ tattha,<br>
addasaṃ lokanāyakaṃ.<br>
</p>
<p>
<a class="msdiv" id="msdiv66"></a>
<a class="ms" id="p_20Ap1_1146"></a>
<a class="sc" id="3"></a>
Abhivādiya sambuddhaṃ,<br>
sire katvāna añjaliṃ;<br>
Sakaṃ cittaṃ pasādetvā,<br>
santhaviṃ lokanāyakaṃ.<br>
</p>
<p>
<a class="msdiv" id="msdiv67"></a>
<a class="ms" id="p_20Ap1_1147"></a>
<a class="sc" id="4"></a>
Yāvatā rūpino sattā,<br>
arūpī vā asaññino;<br>
Sabbe te tava ñāṇamhi,<br>
anto honti samogadhā.<br>
</p>
<p>
<a class="msdiv" id="msdiv68"></a>
<a class="ms" id="p_20Ap1_1148"></a>
<a class="sc" id="5"></a>
Sukhumacchikajālena,<br>
udakaṃ yo parikkhipe;<br>
Ye keci udake pāṇā,<br>
antojāle bhavanti te.<br>
</p>
<p>
<a class="msdiv" id="msdiv69"></a>
<a class="ms" id="p_20Ap1_1149"></a>
<a class="sc" id="6"></a>
Yesañca cetanā atthi,<br>
rūpino ca arūpino;<br>
Sabbe te tava ñāṇamhi,<br>
anto honti samogadhā.<br>
</p>
<p>
<a class="msdiv" id="msdiv70"></a>
<a class="ms" id="p_20Ap1_1150"></a>
<a class="sc" id="7"></a>
Samuddharasimaṃ lokaṃ,<br>
andhakārasamākulaṃ;<br>
Tava dhammaṃ suṇitvāna,<br>
kaṅkhāsotaṃ taranti te.<br>
</p>
<p>
<a class="msdiv" id="msdiv71"></a>
<a class="ms" id="p_20Ap1_1151"></a>
<a class="sc" id="8"></a>
Avijjānivute loke,<br>
andhakārena otthaṭe;<br>
Tava ñāṇamhi jotante,<br>
andhakārā padhaṃsitā.<br>
</p>
<p>
<a class="msdiv" id="msdiv72"></a>
<a class="ms" id="p_20Ap1_1152"></a>
<a class="sc" id="9"></a>
Tuvaṃ cakkhūsi sabbesaṃ,<br>
mahātamapanūdano;<br>
Tava dhammaṃ suṇitvāna,<br>
nibbāyati bahujjano.<br>
</p>
<p>
<a class="msdiv" id="msdiv73"></a>
<a class="ms" id="p_20Ap1_1153"></a>
<a class="sc" id="10"></a>
Puṭakaṃ pūrayitvāna,<br>
madhukhuddamaneḷakaṃ;<br>
Ubho hatthehi paggayha,<br>
upanesiṃ mahesino.<br>
</p>
<p>
<a class="msdiv" id="msdiv74"></a>
<a class="ms" id="p_20Ap1_1154"></a>
<a class="sc" id="11"></a>
Paṭiggaṇhi mahāvīro,<br>
sahatthena mahā isi;<br>
Bhuñjitvā tañca sabbaññū,<br>
vehāsaṃ nabhamuggami.<br>
</p>
<p>
<a class="msdiv" id="msdiv75"></a>
<a class="ms" id="p_20Ap1_1155"></a>
<a class="sc" id="12"></a>
Antalikkhe ṭhito satthā,<br>
atthadassī narāsabho;<br>
Mama cittaṃ pasādento,<br>
imā gāthā abhāsatha.<br>
</p>
<p>
<a class="msdiv" id="msdiv76"></a>
<a class="ms" id="p_20Ap1_1156"></a>
<a class="sc" id="13"></a>
‘Yenidaṃ thavitaṃ ñāṇaṃ,<br>
buddhaseṭṭho ca thomito;<br>
Tena cittappasādena,<br>
duggatiṃ so na gacchati.<br>
</p>
<p>
<a class="msdiv" id="msdiv77"></a>
<a class="ms" id="p_20Ap1_1157"></a>
<a class="sc" id="14"></a>
Catuddasañcakkhattuṃ so,<br>
devarajjaṃ karissati;<br>
Pathabyā rajjaṃ aṭṭhasataṃ,<br>
vasudhaṃ āvasissati.<br>
</p>
<p>
<a class="msdiv" id="msdiv78"></a>
<a class="ms" id="p_20Ap1_1158"></a>
<a class="sc" id="15"></a>
Pañceva satakkhattuñca,<br>
cakkavattī bhavissati;<br>
Padesarajjaṃ asaṅkheyyaṃ,<br>
mahiyā kārayissati.<br>
</p>
<p>
<a class="msdiv" id="msdiv79"></a>
<a class="ms" id="p_20Ap1_1159"></a>
<a class="sc" id="16"></a>
Ajjhāyako mantadharo,<br>
tiṇṇaṃ vedāna pāragū;<br>
Gotamassa bhagavato,<br>
sāsane pabbajissati.<br>
</p>
<p>
<a class="msdiv" id="msdiv80"></a>
<a class="ms" id="p_20Ap1_1160"></a>
<a class="sc" id="17"></a>
Gambhīraṃ nipuṇaṃ atthaṃ,<br>
ñāṇena vicinissati;<br>
Mogharājāti nāmena,<br>
hessati satthu sāvako.<br>
</p>
<p>
<a class="msdiv" id="msdiv81"></a>
<a class="ms" id="p_20Ap1_1161"></a>
<a class="sc" id="18"></a>
Tīhi vijjāhi sampannaṃ,<br>
katakiccamanāsavaṃ;<br>
Gotamo satthavāhaggo,<br>
etadagge ṭhapessati’.<br>
</p>
<p>
<a class="msdiv" id="msdiv82"></a>
<a class="ms" id="p_20Ap1_1162"></a>
<a class="sc" id="19"></a>
Hitvā mānusakaṃ yogaṃ,<br>
chetvāna bhavabandhanaṃ;<br>
Sabbāsave pariññāya,<br>
viharāmi anāsavo.<br>
</p>
<p>
<a class="msdiv" id="msdiv83"></a>
<a class="ms" id="p_20Ap1_1163"></a>
<a class="sc" id="20"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_1164"></a><a class="sc" id="21"></a>Itthaṃ sudaṃ
āyasmā mogharājo thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_1165"></a>
<a class="sc" id="22"></a>
Mogharājattherassāpadānaṃ pañcamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>