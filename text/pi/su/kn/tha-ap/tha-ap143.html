<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap143">
<article>
<div class="hgroup">
<p class="division">Therāpadāna</p>
<p>Chattavagga</p>
<h1>Atichattiyattheraapadāna</h1>
</div>
<blockquote class="gatha">
<p>
<a class="msdiv" id="msdiv1"></a>
<a class="ms" id="p_20Ap1_2278"></a>
<a class="sc" id="1"></a>
“Parinibbute bhagavati,<br>
atthadassīnaruttame;<br>
Chattātichattaṃ kāretvā,<br>
thūpamhi abhiropayiṃ.<br>
</p>
<p>
<a class="msdiv" id="msdiv2"></a>
<a class="ms" id="p_20Ap1_2279"></a>
<a class="sc" id="2"></a>
Kālena kālamāgantvā,<br>
namassiṃ lokanāyakaṃ;<br>
Pupphacchadanaṃ katvāna,<br>
chattamhi abhiropayiṃ.<br>
</p>
<p>
<a class="msdiv" id="msdiv3"></a>
<a class="ms" id="p_20Ap1_2280"></a>
<a class="sc" id="3"></a>
Sattarase kappasate,<br>
devarajjamakārayiṃ;<br>
Manussattaṃ na gacchāmi,<br>
thūpapūjāyidaṃ phalaṃ.<br>
</p>
<p>
<a class="msdiv" id="msdiv4"></a>
<a class="ms" id="p_20Ap1_2281"></a>
<a class="sc" id="4"></a>
Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_2282"></a><a class="sc" id="5"></a>Itthaṃ sudaṃ
āyasmā atichattiyo thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_2283"></a>
<a class="sc" id="6"></a>
Atichattiyattherassāpadānaṃ paṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>