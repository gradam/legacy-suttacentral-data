<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap330">
<article>
<div class="hgroup">
<p class="division">Therāpadāna</p>
<p>Umāpupphiyavagga</p>
<h1>8 Sumanāveḷiyattheraapadāna</h1>
</div>
<blockquote class="gatha">
<p><a class="msdiv" id="msdiv64"></a>
<a class="ms" id="p_20Ap1_3664"></a>
<a class="sc" id="1"></a>
“Vessabhussa bhagavato, <br>
lokajeṭṭhassa tādino; <br>
Sabbe janā samāgamma, <br>
mahāpūjaṃ karonti te. <br>
</p>
<p><a class="msdiv" id="msdiv65"></a>
<a class="ms" id="p_20Ap1_3665"></a>
<a class="sc" id="2"></a>
Sudhāya piṇḍaṃ katvāna, <br>
āveḷaṃ sumanāyahaṃ; <br>
Sīhāsanassa purato, <br>
abhiropesahaṃ tadā. <br>
</p>
<p><a class="msdiv" id="msdiv66"></a>
<a class="ms" id="p_20Ap1_3666"></a>
<a class="sc" id="3"></a>
Sabbe janā samāgamma, <br>
pekkhanti pupphamuttamaṃ; <br>
Kenidaṃ pūjitaṃ pupphaṃ, <br>
buddhaseṭṭhassa tādino. <br>
</p>
<p><a class="msdiv" id="msdiv67"></a>
<a class="ms" id="p_20Ap1_3667"></a>
<a class="sc" id="4"></a>
Tena cittappasādena, <br>
nimmānaṃ upapajjahaṃ; <br>
Anubhomi sakaṃ kammaṃ, <br>
pubbe sukatamattano. <br>
</p>
<p><a class="msdiv" id="msdiv68"></a>
<a class="ms" id="p_20Ap1_3668"></a>
<a class="sc" id="5"></a>
Yaṃ yaṃ yonupapajjāmi, <br>
devattaṃ atha mānusaṃ; <br>
Sabbesānaṃ piyo homi, <br>
pupphapūjāyidaṃ phalaṃ. <br>
</p>
<p><a class="msdiv" id="msdiv69"></a>
<a class="ms" id="p_20Ap1_3669"></a>
<a class="sc" id="6"></a>
Nābhijānāmi kāyena, <br>
vācāya uda cetasā; <br>
Saṃyatānaṃ tapassīnaṃ, <br>
kataṃ akkositaṃ mayā. <br>
</p>
<p><a class="msdiv" id="msdiv70"></a>
<a class="ms" id="p_20Ap1_3670"></a>
<a class="sc" id="7"></a>
Tena sucaritenāhaṃ, <br>
cittassa paṇidhīhi ca; <br>
Sabbesaṃ pūjito homi, <br>
anakkosassidaṃ phalaṃ. <br>
</p>
<p><a class="msdiv" id="msdiv71"></a>
<a class="ms" id="p_20Ap1_3671"></a>
<a class="sc" id="8"></a>
Ito ekādase kappe, <br>
sahassārosi khattiyo; <br>
Sattaratanasampanno, <br>
cakkavattī mahabbalo. <br>
</p>
<p><a class="msdiv" id="msdiv72"></a>
<a class="ms" id="p_20Ap1_3672"></a>
<a class="sc" id="9"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="10"></a>
<a class="ms" id="p_20Ap1_3673"></a>
Itthaṃ sudaṃ āyasmā sumanāveḷiyo thero imā gāthāyo abhāsitthāti.</p>
<p class="endsutta"><a class="sc" id="11"></a>
<a class="ms" id="p_20Ap1_3674"></a>
Sumanāveḷiyattherassāpadānaṃ aṭṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>