<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap352">
<article>
<div class="hgroup">
<p class="division">Therāpadāna</p>
<p>Ekapadumiyavagga</p>
<h1>Ekañjaliyattheraapadāna</h1>
</div>
<blockquote class="gatha">
<p>
<a class="msdiv" id="msdiv63"></a>
<a class="ms" id="p_20Ap1_3961"></a>
<a class="sc" id="1"></a>
“Romaso nāma sambuddho,<br>
nadīkūle vasī tadā;<br>
Addasaṃ virajaṃ buddhaṃ,<br>
pītaraṃsiṃva bhāṇumaṃ.<br>
</p>
<p>
<a class="msdiv" id="msdiv64"></a>
<a class="ms" id="p_20Ap1_3962"></a>
<a class="sc" id="2"></a>
Ukkāmukhapahaṭṭhaṃva,<br>
khadiraṅgārasannibhaṃ;<br>
Osadhiṃva virocantaṃ,<br>
ekañjalimakāsahaṃ.<br>
</p>
<p>
<a class="msdiv" id="msdiv65"></a>
<a class="ms" id="p_20Ap1_3963"></a>
<a class="sc" id="3"></a>
Catunnavutito kappe,<br>
yaṃ añjalimakāsahaṃ;<br>
Duggatiṃ nābhijānāmi,<br>
añjaliyā idaṃ phalaṃ.<br>
</p>
<p>
<a class="msdiv" id="msdiv66"></a>
<a class="ms" id="p_20Ap1_3964"></a>
<a class="sc" id="4"></a>
Paṭisambhidā catasso,<br>
…pe… <br>
kataṃ buddhassa sāsanaṃ”. (3133)<br>
</p>
</blockquote>
<p>
<a class="ms" id="p_20Ap1_3965"></a><a class="sc" id="5"></a>Itthaṃ sudaṃ
āyasmā ekañjaliyo thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_3966"></a>
<a class="sc" id="6"></a>
Ekañjaliyattherassāpadānaṃ dasamaṃ.</p>
<p class="endsection">
<a class="ms" id="p_20Ap1_3967"></a>
<a class="sc" id="7"></a>
Ekapadumiyavaggo pañcatiṃsatimo.</p>
<p class="endsection summary">
<a class="ms" id="p_20Ap1_3968"></a>
<a class="sc" id="8"></a>
Tassuddānaṃ</p>
<blockquote class="uddanagatha">
<p>
<a class="ms" id="p_20Ap1_3969"></a>
<a class="sc" id="9"></a>
Padumī uppalamālī,<br>
dhajo kiṅkaṇikaṃ naḷaṃ;<br>
Campako padumo muṭṭhi,<br>
tindukekañjalī tathā;<br>
Cha ca saṭṭhi ca gāthāyo,<br>
gaṇitāyo vibhāvibhi.<br>
</p>
</blockquote>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>