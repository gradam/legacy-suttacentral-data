<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap187">
<article>
<div class="hgroup">
<p class="division">Therāpadāna</p>
<p>Kuṭajapupphiyavagga</p>
<h1>Isimuggadāyakattheraapadāna</h1>
</div>
<blockquote class="gatha">
<p>
<a class="msdiv" id="msdiv24"></a>
<a class="ms" id="p_20Ap1_2612"></a>
<a class="sc" id="1"></a>
“Udentaṃ sataraṃsiṃva,<br>
pītaraṃsiṃva bhāṇumaṃ;<br>
Kakudhaṃ vilasantaṃva,<br>
padumuttaranāyakaṃ.<br>
</p>
<p>
<a class="msdiv" id="msdiv25"></a>
<a class="ms" id="p_20Ap1_2613"></a>
<a class="sc" id="2"></a>
Isimuggāni pisitvā,<br>
madhukhudde anīḷake;<br>
Pāsādeva ṭhito santo,<br>
adāsiṃ lokabandhuno.<br>
</p>
<p>
<a class="msdiv" id="msdiv26"></a>
<a class="ms" id="p_20Ap1_2614"></a>
<a class="sc" id="3"></a>
Aṭṭhasatasahassāni,<br>
ahesuṃ buddhasāvakā;<br>
Sabbesaṃ pattapūrentaṃ,<br>
tato cāpi bahuttaraṃ.<br>
</p>
<p>
<a class="msdiv" id="msdiv27"></a>
<a class="ms" id="p_20Ap1_2615"></a>
<a class="sc" id="4"></a>
Tena cittappasādena,<br>
sukkamūlena codito;<br>
Kappānaṃ satasahassaṃ,<br>
duggatiṃ nupapajjahaṃ.<br>
</p>
<p>
<a class="msdiv" id="msdiv28"></a>
<a class="ms" id="p_20Ap1_2616"></a>
<a class="sc" id="5"></a>
Cattālīsamhi sahasse,<br>
kappānaṃ aṭṭhatiṃsa te;<br>
Isimuggasanāmā te,<br>
cakkavattī mahabbalā.<br>
</p>
<p>
<a class="msdiv" id="msdiv29"></a>
<a class="ms" id="p_20Ap1_2617"></a>
<a class="sc" id="6"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_2618"></a><a class="sc" id="7"></a>Itthaṃ sudaṃ
āyasmā isimuggadāyako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_2619"></a>
<a class="sc" id="8"></a>
Isimuggadāyakattherassāpadānaṃ pañcamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>