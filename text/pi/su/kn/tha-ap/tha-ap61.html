<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap61">
<article>
<div class="hgroup">
<p class="division">Therāpadāna</p>
<p>Bījanivagga</p>
<h1>Padumattheraapadāna</h1>
</div>
<blockquote class="gatha">
<p>
<a class="msdiv" id="msdiv67"></a>
<a class="ms" id="p_20Ap1_1458"></a>
<a class="sc" id="1"></a>
“Catusaccaṃ pakāsento,<br>
varadhammappavattako;<br>
Vassate amataṃ vuṭṭhiṃ,<br>
nibbāpento mahājanaṃ.<br>
</p>
<p>
<a class="msdiv" id="msdiv68"></a>
<a class="ms" id="p_20Ap1_1459"></a>
<a class="sc" id="2"></a>
Sadhajaṃ padumaṃ gayha,<br>
aḍḍhakose ṭhito ahaṃ;<br>
Padumuttaramunissa,<br>
pahaṭṭho ukkhipimambare.<br>
</p>
<p>
<a class="msdiv" id="msdiv69"></a>
<a class="ms" id="p_20Ap1_1460"></a>
<a class="sc" id="3"></a>
Āgacchante ca padume,<br>
abbhuto āsi tāvade;<br>
Mama saṅkappamaññāya,<br>
paggaṇhi vadataṃ varo.<br>
</p>
<p>
<a class="msdiv" id="msdiv70"></a>
<a class="ms" id="p_20Ap1_1461"></a>
<a class="sc" id="4"></a>
Karaseṭṭhena paggayha,<br>
jalajaṃ pupphamuttamaṃ;<br>
Bhikkhusaṃghe ṭhito satthā,<br>
imā gāthā abhāsatha.<br>
</p>
<p>
<a class="msdiv" id="msdiv71"></a>
<a class="ms" id="p_20Ap1_1462"></a>
<a class="sc" id="5"></a>
‘Yenidaṃ padumaṃ khittaṃ,<br>
sabbaññumhi vināyake;<br>
Tamahaṃ kittayissāmi,<br>
suṇātha mama bhāsato.<br>
</p>
<p>
<a class="msdiv" id="msdiv72"></a>
<a class="ms" id="p_20Ap1_1463"></a>
<a class="sc" id="6"></a>
Tiṃsakappāni devindo,<br>
devarajjaṃ karissati;<br>
Pathabyā rajjaṃ sattasataṃ,<br>
vasudhaṃ āvasissati.<br>
</p>
<p>
<a class="msdiv" id="msdiv73"></a>
<a class="ms" id="p_20Ap1_1464"></a>
<a class="sc" id="7"></a>
Tattha pattaṃ gaṇetvāna,<br>
cakkavattī bhavissati;<br>
Ākāsato pupphavuṭṭhi,<br>
abhivassissatī tadā.<br>
</p>
<p>
<a class="msdiv" id="msdiv74"></a>
<a class="ms" id="p_20Ap1_1465"></a>
<a class="sc" id="8"></a>
Kappasatasahassamhi,<br>
okkākakulasambhavo;<br>
Gotamo nāma gottena,<br>
satthā loke bhavissati.<br>
</p>
<p>
<a class="msdiv" id="msdiv75"></a>
<a class="ms" id="p_20Ap1_1466"></a>
<a class="sc" id="9"></a>
Tassa dhammesu dāyādo,<br>
oraso dhammanimmito;<br>
Sabbāsave pariññāya,<br>
nibbāyissatināsavo’.<br>
</p>
<p>
<a class="msdiv" id="msdiv76"></a>
<a class="ms" id="p_20Ap1_1467"></a>
<a class="sc" id="10"></a>
Nikkhamitvāna kucchimhā,<br>
sampajāno patissato;<br>
Jātiyā pañcavassohaṃ,<br>
arahattaṃ apāpuṇiṃ.<br>
</p>
<p>
<a class="msdiv" id="msdiv77"></a>
<a class="ms" id="p_20Ap1_1468"></a>
<a class="sc" id="11"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_1469"></a><a class="sc" id="12"></a>Itthaṃ sudaṃ
āyasmā padumo thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_1470"></a>
<a class="sc" id="13"></a>
Padumattherassāpadānaṃ navamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>