<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap362">
<article>
<div class="hgroup">
<p class="division">Therāpadāna</p>
<p>Saddasaññakavagga</p>
<h1>Piṇḍapātikattheraapadāna</h1>
</div>
<blockquote class="gatha">
<p>
<a class="msdiv" id="msdiv37"></a>
<a class="ms" id="p_20Ap1_4024"></a>
<a class="sc" id="1"></a>
“Tisso nāmāsi sambuddho,<br>
vihāsi vipine tadā;<br>
Tusitā hi idhāgantvā,<br>
piṇḍapātaṃ adāsahaṃ.<br>
</p>
<p>
<a class="msdiv" id="msdiv38"></a>
<a class="ms" id="p_20Ap1_4025"></a>
<a class="sc" id="2"></a>
Sambuddhamabhivādetvā,<br>
tissaṃ nāma mahāyasaṃ;<br>
Sakaṃ cittaṃ pasādetvā,<br>
tusitaṃ agamāsahaṃ.<br>
</p>
<p>
<a class="msdiv" id="msdiv39"></a>
<a class="ms" id="p_20Ap1_4026"></a>
<a class="sc" id="3"></a>
Dvenavute ito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
piṇḍapātassidaṃ phalaṃ.<br>
</p>
<p>
<a class="msdiv" id="msdiv40"></a>
<a class="ms" id="p_20Ap1_4027"></a>
<a class="sc" id="4"></a>
Paṭisambhidā catasso,<br>
…pe… <br>
kataṃ buddhassa sāsanaṃ”. (3173)<br>
</p>
</blockquote>
<p>
<a class="ms" id="p_20Ap1_4028"></a><a class="sc" id="5"></a>Itthaṃ sudaṃ
āyasmā piṇḍapātiko thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_4029"></a>
<a class="sc" id="6"></a>
Piṇḍapātikattherassāpadānaṃ dasamaṃ.</p>
<p class="endsection">
<a class="ms" id="p_20Ap1_4030"></a>
<a class="sc" id="7"></a>
Saddasaññakavaggo chattiṃsatimo.</p>
<p class="endsection summary">
<a class="ms" id="p_20Ap1_4031"></a>
<a class="sc" id="8"></a>
Tassuddānaṃ</p>
<blockquote class="uddanagatha">
<p>
<a class="ms" id="p_20Ap1_4032"></a>
<a class="sc" id="9"></a>
Saddasaññī yavasiko,<br>
kiṃsukoraṇḍapupphiyo;<br>
Ālambano ambayāgu,<br>
supuṭī mañcadāyako;<br>
Saraṇaṃ piṇḍapāto ca,<br>
gāthā tālīsameva ca.<br>
</p>
</blockquote>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>