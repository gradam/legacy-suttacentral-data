<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap70">
<article>
<div class="hgroup">
<p class="division">Therāpadāna</p>
<p>Sakacintaniyavagga</p>
<h1>Ambadāyakattheraapadāna</h1>
</div>
<blockquote class="gatha">
<p>
<a class="msdiv" id="msdiv53"></a>
<a class="ms" id="p_20Ap1_1557"></a>
<a class="sc" id="1"></a>
“Anomadassī bhagavā,<br>
nisinno pabbatantare;<br>
Mettāya aphari loke,<br>
appamāṇe nirūpadhi.<br>
</p>
<p>
<a class="msdiv" id="msdiv54"></a>
<a class="ms" id="p_20Ap1_1558"></a>
<a class="sc" id="2"></a>
Kapi ahaṃ tadā āsiṃ,<br>
himavante naguttame;<br>
Disvā anomadassiṃ taṃ,<br>
buddhe cittaṃ pasādayiṃ.<br>
</p>
<p>
<a class="msdiv" id="msdiv55"></a>
<a class="ms" id="p_20Ap1_1559"></a>
<a class="sc" id="3"></a>
Avidūre himavantassa,<br>
ambāsuṃ phalino tadā;<br>
Tato pakkaṃ gahetvāna,<br>
ambaṃ samadhukaṃ adaṃ.<br>
</p>
<p>
<a class="msdiv" id="msdiv56"></a>
<a class="ms" id="p_20Ap1_1560"></a>
<a class="sc" id="4"></a>
Taṃ me buddho viyākāsi,<br>
anomadassī mahāmuni;<br>
Iminā madhudānena,<br>
ambadānena cūbhayaṃ.<br>
</p>
<p>
<a class="msdiv" id="msdiv57"></a>
<a class="ms" id="p_20Ap1_1561"></a>
<a class="sc" id="5"></a>
Sattapaññāsakappamhi,<br>
devaloke ramissati;<br>
Avasesesu kappesu,<br>
vokiṇṇaṃ saṃsarissati.<br>
</p>
<p>
<a class="msdiv" id="msdiv58"></a>
<a class="ms" id="p_20Ap1_1562"></a>
<a class="sc" id="6"></a>
Khepetvā pāpakaṃ kammaṃ,<br>
paripakkāya buddhiyā;<br>
Vinipātamagantvāna,<br>
kilese jhāpayissati.<br>
</p>
<p>
<a class="msdiv" id="msdiv59"></a>
<a class="ms" id="p_20Ap1_1563"></a>
<a class="sc" id="7"></a>
Damena uttamenāhaṃ,<br>
damitomhi mahesinā;<br>
Pattomhi acalaṃ ṭhānaṃ,<br>
hitvā jayaparājayaṃ.<br>
</p>
<p>
<a class="msdiv" id="msdiv60"></a>
<a class="ms" id="p_20Ap1_1564"></a>
<a class="sc" id="8"></a>
Sattasattatikappasate,<br>
ambaṭṭhajasanāmakā;<br>
Catuddasa te rājāno,<br>
cakkavattī mahabbalā.<br>
</p>
<p>
<a class="msdiv" id="msdiv61"></a>
<a class="ms" id="p_20Ap1_1565"></a>
<a class="sc" id="9"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_1566"></a><a class="sc" id="10"></a>Itthaṃ sudaṃ
āyasmā ambadāyako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_1567"></a>
<a class="sc" id="11"></a>
Ambadāyakattherassāpadānaṃ aṭṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>