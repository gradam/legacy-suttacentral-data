<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap122">
<article>
<div class="hgroup">
<p class="division">Therāpadāna</p>
<p>Mahāparivāravagga</p>
<h1>Jātipūjakattheraapadāna</h1>
</div>
<blockquote class="gatha">
<p>
<a class="msdiv" id="msdiv82"></a>
<a class="ms" id="p_20Ap1_2040"></a>
<a class="sc" id="1"></a>
“Jāyantassa vipassissa,<br>
āloko vipulo ahu;<br>
Pathavī ca pakampittha,<br>
sasāgarā sapabbatā.<br>
</p>
<p>
<a class="msdiv" id="msdiv83"></a>
<a class="ms" id="p_20Ap1_2041"></a>
<a class="sc" id="2"></a>
Nemittā ca viyākaṃsu,<br>
buddho loke bhavissati;<br>
Aggo ca sabbasattānaṃ,<br>
janataṃ uddharissati.<br>
</p>
<p>
<a class="msdiv" id="msdiv84"></a>
<a class="ms" id="p_20Ap1_2042"></a>
<a class="sc" id="3"></a>
Nemittānaṃ suṇitvāna,<br>
jātipūjamakāsahaṃ;<br>
Edisā pūjanā natthi,<br>
yādisā jātipūjanā.<br>
</p>
<p>
<a class="msdiv" id="msdiv85"></a>
<a class="ms" id="p_20Ap1_2043"></a>
<a class="sc" id="4"></a>
Saṅkharitvāna kusalaṃ,<br>
sakaṃ cittaṃ pasādayiṃ;<br>
Jātipūjaṃ karitvāna,<br>
tattha kālaṅkato ahaṃ.<br>
</p>
<p>
<a class="msdiv" id="msdiv86"></a>
<a class="ms" id="p_20Ap1_2044"></a>
<a class="sc" id="5"></a>
Yaṃ yaṃ yonupapajjāmi,<br>
devattaṃ atha mānusaṃ;<br>
Sabbe satte abhibhomi,<br>
jātipūjāyidaṃ phalaṃ.<br>
</p>
<p>
<a class="msdiv" id="msdiv87"></a>
<a class="ms" id="p_20Ap1_2045"></a>
<a class="sc" id="6"></a>
Dhātiyo maṃ upaṭṭhanti,<br>
mama cittavasānugā;<br>
Na tā sakkonti kopetuṃ,<br>
jātipūjāyidaṃ phalaṃ.<br>
</p>
<p>
<a class="msdiv" id="msdiv88"></a>
<a class="ms" id="p_20Ap1_2046"></a>
<a class="sc" id="7"></a>
Ekanavutito kappe,<br>
yaṃ pūjamakariṃ tadā;<br>
Duggatiṃ nābhijānāmi,<br>
jātipūjāyidaṃ phalaṃ.<br>
</p>
<p>
<a class="msdiv" id="msdiv89"></a>
<a class="ms" id="p_20Ap1_2047"></a>
<a class="sc" id="8"></a>
Supāricariyā nāma,<br>
catuttiṃsa janādhipā;<br>
Ito tatiyakappamhi,<br>
cakkavattī mahabbalā.<br>
</p>
<p>
<a class="msdiv" id="msdiv90"></a>
<a class="ms" id="p_20Ap1_2048"></a>
<a class="sc" id="9"></a>
Paṭisambhidā catasso,<br>
…pe… <br>
kataṃ buddhassa sāsanaṃ”. (1758)<br>
</p>
</blockquote>
<p>
<a class="ms" id="p_20Ap1_2049"></a><a class="sc" id="10"></a>Itthaṃ sudaṃ
āyasmā jātipūjako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_2050"></a>
<a class="sc" id="11"></a>
Jātipūjakattherassāpadānaṃ dasamaṃ.</p>
<p class="endsection">
<a class="ms" id="p_20Ap1_2051"></a>
<a class="sc" id="12"></a>
Mahāparivāravaggo dvādasamo.</p>
<p class="endsection summary">
<a class="ms" id="p_20Ap1_2052"></a>
<a class="sc" id="13"></a>
Tassuddānaṃ</p>
<blockquote class="uddanagatha">
<p>
<a class="ms" id="p_20Ap1_2053"></a>
<a class="sc" id="14"></a>
Parivārasumaṅgalā,<br>
saraṇāsanapupphiyā;<br>
Citapūjī buddhasaññī,<br>
maggupaṭṭhānajātinā;<br>
Gāthāyo navuti vuttā,<br>
gaṇitāyo vibhāvihi.<br>
</p>
</blockquote>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>