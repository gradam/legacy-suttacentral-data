<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap78">
<article>
<div class="hgroup">
<p class="division">Therāpadāna</p>
<p>Nāga­samāla­vagga</p>
<h1><span class="var" title="tiṇasan­thāra­dāyakat­the­rāpadā­naṃ (s2, s3, pts1)" id="note440">6 Tiṇasan­thara­dāyakat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1620"></a><a class="msdiv" id="msdiv22"></a>“Hima­van­tassā­vidūre,<br>
mahājātassaro ahu;<br>
Satapattehi sañchanno,<br>
nānā­sakuṇa­mālayo.</p>
<p><a class="sc" id="2"></a><a class="ms" id="p_20Ap1_1621"></a><a class="msdiv" id="msdiv23"></a>Tamhi <span class="var" title="nhātvā pitvā (bj) | nahātvā pivitvā (pts1)" id="note441">nhatvā ca pitvā</span> ca,<br>
avidūre vasāmahaṃ;<br>
Addasaṃ samaṇānaggaṃ,<br>
gacchantaṃ anilañjase.</p>
<p><a class="sc" id="3"></a><a class="ms" id="p_20Ap1_1622"></a><a class="msdiv" id="msdiv24"></a>Mama saṅ­kappa­maññāya,<br>
satthā loke anuttaro;<br>
Abbhato oruhitvāna,<br>
bhūmiyaṃṭhāsi tāvade.</p>
<p><a class="sc" id="4"></a><a class="ms" id="p_20Ap1_1623"></a><a class="msdiv" id="msdiv25"></a><span class="var" title="lāyanena (s2, s3)" id="note442">Visāṇena</span> tiṇaṃ gayha,<br>
nisīda­na­madāsa­haṃ;<br>
Nisīdi bhagavā tattha,<br>
tisso lokagganāyako.</p>
<p><a class="sc" id="5"></a><a class="ms" id="p_20Ap1_1624"></a><a class="msdiv" id="msdiv26"></a>Sakaṃ cittaṃ pasādetvā,<br>
avandi lokanāyakaṃ;<br>
<span class="var" title="patikuṭiko (bj) | paṭikkuṭiko (si) | ukkuṭiko (s2, s3, mr)" id="note443">Paṭikuṭiko</span> apasakkiṃ,<br>
nijjhāyanto mahāmuniṃ.</p>
<p><a class="sc" id="6"></a><a class="ms" id="p_20Ap1_1625"></a><a class="msdiv" id="msdiv27"></a>Tena cittappasādena,<br>
nimmānaṃ upapajjahaṃ;<br>
Duggatiṃ nābhijānāmi,<br>
santharassa idaṃ phalaṃ.</p>
<p><a class="sc" id="7"></a><a class="pts" id="pts1.122"></a><a class="ms" id="p_20Ap1_1626"></a><a class="msdiv" id="msdiv28"></a>Ito dutiyake kappe,<br>
<span class="var" title="mitta ... (s2, s3)" id="note444">miga</span> samma­ta­khat­tiyo;<br>
Satta­ratana­sam­panno,<br>
cakkavattī mahabbalo.</p>
<p><a class="sc" id="8"></a><a class="ms" id="p_20Ap1_1627"></a><a class="msdiv" id="msdiv29"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="9"></a><a class="ms" id="p_20Ap1_1628"></a>Itthaṃ sudaṃ āyasmā <span class="var" title="tiṇasan­thāra­dāyako (s2, s3) | tiṇasanthārako (pts1)" id="note445">tiṇasan­thara­dāyako</span> thero imā gāthāyo abhāsitthāti.</p>
<p class="endsutta"><a class="sc" id="10"></a><a class="ms" id="p_20Ap1_1629"></a>Tiṇasan­thara­dāyakat­theras­sāpadā­naṃ chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
