<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap78">
<article>
<div class="hgroup">
<p class="division">Therāpadāna</p>
<p>Nāgasamālavagga</p>
<h1>6 Tiṇasantharadāyakattheraapadāna</h1>
</div>
<blockquote class="gatha">
<p><a class="msdiv" id="msdiv22"></a>
<a class="ms" id="p_20Ap1_1620"></a>
<a class="sc" id="1"></a>
“Himavantassāvidūre, <br>
mahājātassaro ahu; <br>
Satapattehi sañchanno, <br>
nānāsakuṇamālayo. <br>
</p>
<p><a class="msdiv" id="msdiv23"></a>
<a class="ms" id="p_20Ap1_1621"></a>
<a class="sc" id="2"></a>
Tamhi nhatvā ca pitvā ca, <br>
avidūre vasāmahaṃ; <br>
Addasaṃ samaṇānaggaṃ, <br>
gacchantaṃ anilañjase. <br>
</p>
<p><a class="msdiv" id="msdiv24"></a>
<a class="ms" id="p_20Ap1_1622"></a>
<a class="sc" id="3"></a>
Mama saṅkappamaññāya, <br>
satthā loke anuttaro; <br>
Abbhato oruhitvāna, <br>
bhūmiyaṃṭhāsi tāvade. <br>
</p>
<p><a class="msdiv" id="msdiv25"></a>
<a class="ms" id="p_20Ap1_1623"></a>
<a class="sc" id="4"></a>
Visāṇena tiṇaṃ gayha, <br>
nisīdanamadāsahaṃ; <br>
Nisīdi bhagavā tattha, <br>
tisso lokagganāyako. <br>
</p>
<p><a class="msdiv" id="msdiv26"></a>
<a class="ms" id="p_20Ap1_1624"></a>
<a class="sc" id="5"></a>
Sakaṃ cittaṃ pasādetvā, <br>
avandi lokanāyakaṃ; <br>
Paṭikuṭiko apasakkiṃ, <br>
nijjhāyanto mahāmuniṃ. <br>
</p>
<p><a class="msdiv" id="msdiv27"></a>
<a class="ms" id="p_20Ap1_1625"></a>
<a class="sc" id="6"></a>
Tena cittappasādena, <br>
nimmānaṃ upapajjahaṃ; <br>
Duggatiṃ nābhijānāmi, <br>
santharassa idaṃ phalaṃ. <br>
</p>
<p><a class="msdiv" id="msdiv28"></a>
<a class="ms" id="p_20Ap1_1626"></a>
<a class="sc" id="7"></a>
Ito dutiyake kappe, <br>
miga sammatakhattiyo; <br>
Sattaratanasampanno, <br>
cakkavattī mahabbalo. <br>
</p>
<p><a class="msdiv" id="msdiv29"></a>
<a class="ms" id="p_20Ap1_1627"></a>
<a class="sc" id="8"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="9"></a>
<a class="ms" id="p_20Ap1_1628"></a>
Itthaṃ sudaṃ āyasmā tiṇasantharadāyako thero imā gāthāyo abhāsitthāti.</p>
<p class="endsutta"><a class="sc" id="10"></a>
<a class="ms" id="p_20Ap1_1629"></a>
Tiṇasantharadāyakattherassāpadānaṃ chaṭṭhaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>