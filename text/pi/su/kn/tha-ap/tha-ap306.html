<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap306">
<article>
<div class="hgroup">
<p class="division">Therāpadāna</p>
<p>Padumakesaravagga</p>
<h1>Dhammasaññakattheraapadāna</h1>
</div>
<blockquote class="gatha">
<p>
<a class="msdiv" id="msdiv13"></a>
<a class="ms" id="p_20Ap1_3450"></a>
<a class="sc" id="1"></a>
“Vipassino bhagavato,<br>
Mahābodhimaho ahu;<br>
Rukkhaṭṭhasseva sambuddho,<br>
Lokajeṭṭho narāsabho.<br>
</p>
<p>
<a class="msdiv" id="msdiv14"></a>
<a class="ms" id="p_20Ap1_3451"></a>
<a class="sc" id="2"></a>
Bhagavā tamhi samaye,<br>
bhikkhusaṃghapurakkhato;<br>
Catusaccaṃ pakāseti,<br>
vācāsabhimudīrayaṃ.<br>
</p>
<p>
<a class="msdiv" id="msdiv15"></a>
<a class="ms" id="p_20Ap1_3452"></a>
<a class="sc" id="3"></a>
Saṃkhittena ca desento,<br>
vitthārena ca desayaṃ;<br>
Vivaṭṭacchado sambuddho,<br>
nibbāpesi mahājanaṃ.<br>
</p>
<p>
<a class="msdiv" id="msdiv16"></a>
<a class="ms" id="p_20Ap1_3453"></a>
<a class="sc" id="4"></a>
Tassāhaṃ dhammaṃ sutvāna,<br>
lokajeṭṭhassa tādino;<br>
Vanditvā satthuno pāde,<br>
pakkāmiṃ uttarāmukho.<br>
</p>
<p>
<a class="msdiv" id="msdiv17"></a>
<a class="ms" id="p_20Ap1_3454"></a>
<a class="sc" id="5"></a>
Ekanavutito kappe,<br>
yaṃ dhammamasuṇiṃ tadā;<br>
Duggatiṃ nābhijānāmi,<br>
dhammasavassidaṃ phalaṃ.<br>
</p>
<p>
<a class="msdiv" id="msdiv18"></a>
<a class="ms" id="p_20Ap1_3455"></a>
<a class="sc" id="6"></a>
Tettiṃsamhi ito kappe,<br>
eko āsiṃ mahīpati;<br>
Sutavā nāma nāmena,<br>
cakkavattī mahabbalo.<br>
</p>
<p>
<a class="msdiv" id="msdiv19"></a>
<a class="ms" id="p_20Ap1_3456"></a>
<a class="sc" id="7"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_3457"></a><a class="sc" id="8"></a>Itthaṃ sudaṃ
āyasmā dhammasaññako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_3458"></a>
<a class="sc" id="9"></a>
Dhammasaññakattherassāpadānaṃ catutthaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>