<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap376">
<article>
<div class="hgroup">
<p class="division">Therāpadāna</p>
<p>Bodhi­vanda­na­vagga</p>
<h1><span class="var" id="note1006" title="patti­pupphi­yat­the­rāpadā­naṃ (s2, s3) | patti­pupphi­yot­the­rāpadā­naṃ (pts1)">4 Paṭṭi­pupphi­yat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_4123"></a><a class="msdiv" id="msdiv22"></a>“Yadā nibbāyi sambuddho,<br>
mahesī padumuttaro;<br>
Samāgamma janā sabbe,<br>
sarīraṃ nīharanti te.</p>
<p><a class="sc" id="2"></a><a class="ms" id="p_20Ap1_4124"></a><a class="msdiv" id="msdiv23"></a>Nīharante sarīramhi,<br>
vajjamānāsu bherisu;<br>
Pasannacitto sumano,<br>
<span class="var" title="patti­puppha­ma­bhipū­jayiṃ (s2, s3) | patti­puppha­mapū­jayiṃ (pts1)" id="note1007">paṭṭipupphaṃ apūjayiṃ</span>.</p>
<p><a class="sc" id="3"></a><a class="ms" id="p_20Ap1_4125"></a><a class="msdiv" id="msdiv24"></a>Satasahassito kappe,<br>
yaṃ puppha­ma­bhipū­jayiṃ;<br>
Duggatiṃ nābhijānāmi,<br>
sarīrapūjite phalaṃ.</p>
<p><a class="sc" id="4"></a><a class="ms" id="p_20Ap1_4126"></a><a class="msdiv" id="msdiv25"></a>Kilesā jhāpitā mayhaṃ,<br>
bhavā sabbe samūhatā;<br>
Nāgova bandhanaṃ chetvā,<br>
viharāmi anāsavo.</p>
<p><a class="sc" id="5"></a><a class="ms" id="p_20Ap1_4127"></a><a class="msdiv" id="msdiv26"></a>Svāgataṃ vata me āsi,<q class="open" id="note1008" title=" buddha­seṭṭhassa (sī , pā1)"><br>
Mama buddhassa</q> santike;<br>
Tisso vijjā anuppattā,<br>
Kataṃ buddhassa sāsanaṃ.</p>
<p><a class="sc" id="6"></a><a class="pts1" id="pts1.292"></a><a class="ms" id="p_20Ap1_4128"></a><a class="msdiv" id="msdiv27"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_4129"></a>Itthaṃ sudaṃ āyasmā <span class="var" title="pattipupphiyo (s2, s3, pts1)" id="note1010">paṭṭipupphiyo</span> thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_4130"></a>Paṭṭi­pupphi­yat­theras­sāpadā­naṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
</aside>
</section>
</div>
</body>
</html>
