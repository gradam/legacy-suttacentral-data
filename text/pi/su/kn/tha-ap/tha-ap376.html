<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap376">
<article>
<div class="hgroup">
<p class="division">Therāpadāna</p>
<p>Bodhivandanavagga</p>
<h1>Paṭṭipupphiyattheraapadāna</h1>
</div>
<blockquote class="gatha">
<p>
<a class="msdiv" id="msdiv22"></a>
<a class="ms" id="p_20Ap1_4123"></a>
<a class="sc" id="1"></a>
“Yadā nibbāyi sambuddho,<br>
mahesī padumuttaro;<br>
Samāgamma janā sabbe,<br>
sarīraṃ nīharanti te.<br>
</p>
<p>
<a class="msdiv" id="msdiv23"></a>
<a class="ms" id="p_20Ap1_4124"></a>
<a class="sc" id="2"></a>
Nīharante sarīramhi,<br>
vajjamānāsu bherisu;<br>
Pasannacitto sumano,<br>
paṭṭipupphaṃ apūjayiṃ.<br>
</p>
<p>
<a class="msdiv" id="msdiv24"></a>
<a class="ms" id="p_20Ap1_4125"></a>
<a class="sc" id="3"></a>
Satasahassito kappe,<br>
yaṃ pupphamabhipūjayiṃ;<br>
Duggatiṃ nābhijānāmi,<br>
sarīrapūjite phalaṃ.<br>
</p>
<p>
<a class="msdiv" id="msdiv25"></a>
<a class="ms" id="p_20Ap1_4126"></a>
<a class="sc" id="4"></a>
Kilesā jhāpitā mayhaṃ,<br>
bhavā sabbe samūhatā;<br>
Nāgova bandhanaṃ chetvā,<br>
viharāmi anāsavo.<br>
</p>
<p>
<a class="msdiv" id="msdiv26"></a>
<a class="ms" id="p_20Ap1_4127"></a>
<a class="sc" id="5"></a>
Svāgataṃ vata me āsi,<br>
Mama buddhassa santike;<br>
Tisso vijjā anuppattā,<br>
Kataṃ buddhassa sāsanaṃ.<br>
</p>
<p>
<a class="msdiv" id="msdiv27"></a>
<a class="ms" id="p_20Ap1_4128"></a>
<a class="sc" id="6"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_4129"></a><a class="sc" id="7"></a>Itthaṃ sudaṃ
āyasmā paṭṭipupphiyo thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_4130"></a>
<a class="sc" id="8"></a>
Paṭṭipupphiyattherassāpadānaṃ catutthaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>