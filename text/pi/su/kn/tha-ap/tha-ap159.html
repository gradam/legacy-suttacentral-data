<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<section class="sutta" id="tha-ap159">
<article>
<div class="hgroup">
<p class="division">Therāpadāna</p>
<p>Bandhu­jīvaka­vagga</p>
<h1>7 Tiṇa­sūla­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.179"></a><a class="ms" id="p_20Ap1_2399"></a><a class="msdiv" id="msdiv35"></a>“Hima­van­tassā­vidūre,<br>
bhūtagaṇo nāma pabbato;<br>
Vasateko jino tattha,<br>
sayambhū lokanissaṭo.</p>
<p><a class="sc" id="2"></a><a class="ms" id="p_20Ap1_2400"></a><a class="msdiv" id="msdiv36"></a>Tiṇasūlaṃ gahetvāna,<br>
buddhassa abhiropayiṃ;<br>
Ekūna­sata­sahas­saṃ,<br>
kappaṃ na vinipātiko.</p>
<p><a class="sc" id="3"></a><a class="ms" id="p_20Ap1_2401"></a><a class="msdiv" id="msdiv37"></a>Ito ekādase kappe,<br>
ekosiṃ dharaṇīruho;<br>
Satta­ratana­sam­panno,<br>
cakkavattī mahabbalo.</p>
<p><a class="sc" id="4"></a><a class="ms" id="p_20Ap1_2402"></a><a class="msdiv" id="msdiv38"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="5"></a><a class="ms" id="p_20Ap1_2403"></a>Itthaṃ sudaṃ āyasmā tiṇasūlako thero imā gāthāyo abhāsitthāti.</p>
<p class="endsutta"><a class="sc" id="6"></a><a class="ms" id="p_20Ap1_2404"></a>Tiṇa­sūla­kat­theras­sāpadā­naṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
</aside>
</section>
</div>
</body>
</html>
