<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap393">
<article>
<div class="hgroup">
<p class="division">Therāpadāna</p>
<p>Pilinda­vaccha­vagga</p>
<h1>1 Pilinda­vacchat­thera­apadāna</h1>
</div>
<blockquote class="gatha">
<p><a class="sc" id="1"></a>
<a class="pts1" id="pts1.302"></a>
<a class="ms" id="p_20Ap1_4298"></a>
<a class="msdiv" id="msdiv1"></a>
“Nagare haṃsavatiyā,<br>
āsiṃ dovāriko ahaṃ;<br>
Akkhobhaṃ amitaṃ bhogaṃ,<br>
ghare sannicitaṃ mama.</p>
<p><a class="sc" id="2"></a>
<a class="ms" id="p_20Ap1_4299"></a>
<a class="msdiv" id="msdiv2"></a>
Rahogato nisīditvā,<br>
<span class="var" title="sampahaṃsitva mānasaṃ (bj) | sampahaṃsitvā mānasaṃ (pts1)" id="note1044">pahaṃsitvāna mānasaṃ</span>;<br>
Nisajja pāsādavare,<br>
evaṃ cintesahaṃ tadā.</p>
</blockquote>
<h3>1.1 Cintanākāra</h3>
<blockquote class="gatha">
<p><a class="sc" id="3"></a>
<a class="ms" id="p_20Ap1_4300"></a>
<a class="msdiv" id="msdiv3"></a>
‘Bahū medhigatā bhogā,<br>
phītaṃ antepuraṃ mama;<br>
<span class="var" title="rājisi (mr)" id="note1045">Rājāpi</span> sannimantesi,<br>
ānando pathavissaro.</p>
<p><a class="sc" id="4"></a>
<a class="ms" id="p_20Ap1_4301"></a>
<a class="msdiv" id="msdiv4"></a>
Ayañca buddho uppanno,<br>
adhic­cup­pat­tiko muni;<br>
Saṃvijjanti ca me bhogā,<br>
dānaṃ dassāmi satthuno.</p>
<p><a class="sc" id="5"></a>
<a class="ms" id="p_20Ap1_4302"></a>
<a class="msdiv" id="msdiv5"></a>
Padumena rājaputtena,<br>
dinnaṃ dānavaraṃ jine;<br>
Hatthināge ca pallaṅke,<br>
apas­senañ­ca­nappa­kaṃ.</p>
<p><a class="sc" id="6"></a>
<a class="ms" id="p_20Ap1_4303"></a>
<a class="msdiv" id="msdiv6"></a>
Ahampi dānaṃ dassāmi,<br>
saṃghe gaṇavaruttame;<br>
Adinna­pubba­maññe­saṃ,<br>
bhavissaṃ ādikammiko.</p>
<p><a class="sc" id="7"></a>
<a class="ms" id="p_20Ap1_4304"></a>
<a class="msdiv" id="msdiv7"></a>
Cintetvāhaṃ bahuvidhaṃ,<br>
yāge yassa sukhaṃphalaṃ;<br>
Parik­khā­ra­dāna­maddak­khiṃ,<br>
mama saṅkap­pa­pūra­ṇaṃ.</p>
<p><a class="sc" id="8"></a>
<a class="ms" id="p_20Ap1_4305"></a>
<a class="msdiv" id="msdiv8"></a>
Parikkhārāni dassāmi,<br>
saṃghe gaṇavaruttame;<br>
Adinna­pubba­maññe­saṃ,<br>
bhavissaṃ ādikammiko’.</p>
</blockquote>
<h3>1.2 Dānavat­thu­sam­pādana</h3>
<blockquote class="gatha">
<p><a class="sc" id="9"></a>
<a class="ms" id="p_20Ap1_4306"></a>
<a class="msdiv" id="msdiv9"></a>
Naḷakāre upāgamma,<br>
chattaṃ kāresi tāvade;<br>
Chatta­sata­sahas­sāni,<br>
ekato sannipātayiṃ.</p>
<p><a class="sc" id="10"></a>
<a class="ms" id="p_20Ap1_4307"></a>
<a class="msdiv" id="msdiv10"></a>
Dussa­sata­sahas­sāni,<br>
ekato sannipātayiṃ;<br>
Patta­sata­sahas­sāni,<br>
ekato sannipātayiṃ.</p>
<p><a class="sc" id="11"></a>
<a class="ms" id="p_20Ap1_4308"></a>
<a class="msdiv" id="msdiv11"></a>
Vāsiyo satthake cāpi,<br>
sūciyo nakhachedane;<br>
Heṭṭhāchatte ṭhapāpesiṃ,<br>
kāretvā tadanucchave.</p>
<p><a class="sc" id="12"></a>
<a class="ms" id="p_20Ap1_4309"></a>
<a class="msdiv" id="msdiv12"></a>
Vidhūpane tālavaṇṭe,<br>
morahatthe ca cāmare;<br>
Parissāvane <span class="var" title="teladhare (bj)" id="note1046">teladhāre</span>,<br>
kārayiṃ tadanucchave.</p>
<p><a class="sc" id="13"></a>
<a class="ms" id="p_20Ap1_4310"></a>
<a class="msdiv" id="msdiv13"></a>
Sūcighare aṃsabaddhe,<br>
athopi kāyabandhane;<br>
Ādhārake ca sukate,<br>
kārayiṃ tadanucchave.</p>
<p><a class="sc" id="14"></a>
<a class="pts1" id="pts1.303"></a>
<a class="ms" id="p_20Ap1_4311"></a>
<a class="msdiv" id="msdiv14"></a>
Pari­bhoga­bhājane ca,<br>
athopi lohathālake;<br>
Bhesajje pūrayitvāna,<br>
heṭṭhāchatte ṭhapesahaṃ.</p>
<p><a class="sc" id="15"></a>
<a class="ms" id="p_20Ap1_4312"></a>
<a class="msdiv" id="msdiv15"></a>
Vacaṃ usīraṃ laṭṭhimadhuṃ,<br>
pipphalī maricāni ca;<br>
Harītakiṃ siṅgīveraṃ,<br>
sabbaṃ pūresi bhājane.</p>
<p><a class="sc" id="16"></a>
<a class="ms" id="p_20Ap1_4313"></a>
<a class="msdiv" id="msdiv16"></a>
Upāhanā pādukāyo,<br>
atho udakapuñchane;<br>
Kattaradaṇḍe sukate,<br>
kārayiṃ tadanucchave.</p>
<p><a class="sc" id="17"></a>
<a class="ms" id="p_20Ap1_4314"></a>
<a class="msdiv" id="msdiv17"></a>
<span class="var" title="osathaṃ añjanāpica (s2, s3) | osadhaṃ jananāliṃ ca (pts1)" id="note1047">Osadhañ­jananāḷī ca</span>,<br>
salākā dhammakuttarā;<br>
Kuñcikā pañcavaṇṇehi,<br>
sibbite kuñcikāghare.</p>
<p><a class="sc" id="18"></a>
<a class="ms" id="p_20Ap1_4315"></a>
<a class="msdiv" id="msdiv18"></a>
Āyoge dhūmanette ca,<br>
athopi dīpadhārake;<br>
Tumbake ca karaṇḍe ca,<br>
kārayiṃ tadanucchave.</p>
<p><a class="sc" id="19"></a>
<a class="ms" id="p_20Ap1_4316"></a>
<a class="msdiv" id="msdiv19"></a>
Saṇḍāse pipphale ceva,<br>
athopi malahārake;<br>
Bhesaj­ja­thavike ceva,<br>
kārayiṃ tadanucchave.</p>
<p><a class="sc" id="20"></a>
<a class="ms" id="p_20Ap1_4317"></a>
<a class="msdiv" id="msdiv20"></a>
Āsandiyo pīṭhake ca,<br>
pallaṅke caturomaye;<br>
Tadanucchave kārayitvā,<br>
heṭṭhāchatte ṭhapesahaṃ.</p>
<p><a class="sc" id="21"></a>
<a class="ms" id="p_20Ap1_4318"></a>
<a class="msdiv" id="msdiv21"></a>
Uṇṇābhisī tūlabhisī,<br>
athopi <span class="var" title="pīṭhakābhisiṃ (s2, s3) | pīṭhakābhisī (mr)" id="note1048">pīṭhikābhisī</span>;<br>
<span class="var" title="bibbohane (s2, s3, mr)" id="note1049">Bimbohane</span> ca sukate,<br>
kārayiṃ tadanucchave.</p>
<p><a class="sc" id="22"></a>
<a class="ms" id="p_20Ap1_4319"></a>
<a class="msdiv" id="msdiv22"></a>
Kuruvinde madhusitthe,<br>
telaṃ hatthap­patāpa­kaṃ;<br>
Sipāṭiphalake sucī,<br>
mañcaṃ attharaṇena ca.</p>
<p><a class="sc" id="23"></a>
<a class="ms" id="p_20Ap1_4320"></a>
<a class="msdiv" id="msdiv23"></a>
Senāsane pādapuñche,<br>
saya­nāsa­na­daṇḍake;<br>
Dantapoṇe ca <span class="var" title="kathaliṃ (s2, s3) | pāṭalī (pts1)" id="note1050">āṭalī</span>,<br>
sīsālepa­na­gandhake.</p>
<p><a class="sc" id="24"></a>
<a class="ms" id="p_20Ap1_4321"></a>
<a class="msdiv" id="msdiv24"></a>
Araṇī <span class="var" title="palālapīṭhe (bj, pts1)" id="note1051">phalapīṭhe</span> ca,<br>
pat­ta­pidhā­na­thālake;<br>
Udakassa kaṭacchū ca,<br>
cuṇṇakaṃ <span class="var" title="rajanammaṇaṃ (bj) | rajanammanaṃ (pts1)" id="note1052">rajanambaṇaṃ</span>.</p>
<p><a class="sc" id="25"></a>
<a class="ms" id="p_20Ap1_4322"></a>
<a class="msdiv" id="msdiv25"></a>
<span class="var" title="sammuñjanaṃ (s2, s3) | sammuñjaniṃ (?)" id="note1053">Sammajjanaṃ</span> udapattaṃ,<br>
tathā vassikasāṭikaṃ;<br>
Nisīdanaṃ kaṇḍucchādi,<br>
atha antaravāsakaṃ.</p>
<p><a class="sc" id="26"></a>
<a class="ms" id="p_20Ap1_4323"></a>
<a class="msdiv" id="msdiv26"></a>
Uttarā­saṅga­saṅghāṭī,<br>
natthukaṃ mukhasodhanaṃ;<br>
<span class="var" title="bilaṅ­ga­lo­ṇabhūtañca (s2, s3, mr) | bilaṅgaloṇaṃ bhūtaṃ ca (pts1)" id="note1054">Biḷaṅgaloṇaṃ pahūtañca</span>,<br>
madhuñca dadhipānakaṃ.</p>
<p><a class="sc" id="27"></a>
<a class="ms" id="p_20Ap1_4324"></a>
<a class="msdiv" id="msdiv27"></a>
<span class="var" title="puppha (s2, s3) | pupphaṃ (pts1) | dhūmaṃ (mr)" id="note1055">Dhūpaṃ</span> sitthaṃ pilotiñca,<br>
mukha­puñcha­na­sutta­kaṃ;<br>
Dātabbaṃ nāma yaṃ atthi,<br>
yañca kappati satthuno.</p>
<p><a class="sc" id="28"></a>
<a class="pts1" id="pts1.304"></a>
<a class="ms" id="p_20Ap1_4325"></a>
<a class="msdiv" id="msdiv28"></a>
Sabbametaṃ samānetvā,<br>
ānandaṃ upasaṅkamiṃ;<br>
Upasaṅkamma rājānaṃ,<br>
janetāraṃ <span class="var" title="mahesinaṃ (si) | mahāyasaṃ (s2, s3, pts1) | mahissaraṃ (mr)" id="note1056">mahesino</span>;<br>
Sirasā abhivādetvā,<br>
idaṃ vacanamabraviṃ.</p>
</blockquote>
<h3>1.3 Dānokāsayācanā</h3>
<blockquote class="gatha">
<p><a class="sc" id="29"></a>
<a class="ms" id="p_20Ap1_4326"></a>
<a class="msdiv" id="msdiv29"></a>
‘Ekato jātasaṃvaddhā,<br>
ubhinnaṃ ekato <span class="var" title="yaso (s2, s3) | yasaṃ (pts1) | mano (?)" id="note1057">manaṃ</span>;<br>
Sādhāraṇā sukhadukkhe,<br>
ubho ca anuvattakā.</p>
<p><a class="sc" id="30"></a>
<a class="ms" id="p_20Ap1_4327"></a>
<a class="msdiv" id="msdiv30"></a>
Atthi cetasikaṃ dukkhaṃ,<br>
tavādheyyaṃ arindama;<br>
Yadi sakkosi taṃ dukkhaṃ,<br>
vinodeyyāsi khattiya’.</p>
<p><a class="sc" id="31"></a>
<a class="ms" id="p_20Ap1_4328"></a>
<a class="msdiv" id="msdiv31"></a>
‘Tava dukkhaṃ mama dukkhaṃ,<br>
Ubhinnaṃ ekato <span class="var" title="manaṃ (bj, s2, s3, pts1)" id="note1058">mano</span>;<br>
Niṭṭhitanti vijānāhi,<br>
Mamādheyyaṃ sace tuvaṃ’.</p>
<p><a class="sc" id="32"></a>
<a class="ms" id="p_20Ap1_4329"></a>
<a class="msdiv" id="msdiv32"></a>
‘Jānāhi kho mahārāja,<br>
dukkhaṃ me dubbinodayaṃ;<br>
Pahu samāno gajjasu,<br>
ekaṃ te duccajaṃ varaṃ.</p>
<p><a class="sc" id="33"></a>
<a class="ms" id="p_20Ap1_4330"></a>
<a class="msdiv" id="msdiv33"></a>
Yāvatā vijite atthi,<br>
yāvatā mama jīvitaṃ;<br>
Etehi yadi te attho,<br>
dassāmi avikampito.</p>
<p><a class="sc" id="34"></a>
<a class="ms" id="p_20Ap1_4331"></a>
<a class="msdiv" id="msdiv34"></a>
Gajjitaṃ kho tayā deva,<br>
micchā taṃ bahu gajjitaṃ;<br>
Jānissāmi tuvaṃ ajja,<br>
<span class="var" title="saccadhamme (?)" id="note1059">sabbadhamme</span> patiṭṭhitaṃ’.</p>
<p><a class="sc" id="35"></a>
<a class="ms" id="p_20Ap1_4332"></a>
<a class="msdiv" id="msdiv35"></a>
‘Atibāḷhaṃ nipīḷesi,<br>
dadamānassa me sato;<br>
Kiṃ te me pīḷitenattho,<br>
patthitaṃ te kathehi me’.</p>
<p><a class="sc" id="36"></a>
<a class="ms" id="p_20Ap1_4333"></a>
<a class="msdiv" id="msdiv36"></a>
‘Icchāmahaṃ mahārāja,<br>
buddhaseṭṭhaṃ anuttaraṃ;<br>
Bhojayissāmi sambuddhaṃ,<br>
<span class="var" title="vañjhaṃ (?)" id="note1060">vajjaṃ</span> me māhu jīvitaṃ’.</p>
<p><a class="sc" id="37"></a>
<a class="ms" id="p_20Ap1_4334"></a>
<a class="msdiv" id="msdiv37"></a>
‘Aññaṃ tehaṃ varaṃ dammi,<br>
mā <span class="var" title="ayācito tathāgato (s2, s3, mr) | ayācittho tathāgataṃ (pts1)" id="note1061">yācittho tathāgataṃ</span>;<br>
Adeyyo kassaci buddho,<br>
maṇi jotiraso yathā’.</p>
<p><a class="sc" id="38"></a>
<a class="ms" id="p_20Ap1_4335"></a>
<a class="msdiv" id="msdiv38"></a>
‘Nanu te gajjitaṃ deva,<br>
yāva <span class="var" title="jīvita­matthi­kaṃ (s2, s3, pts1) | vijita­matthi­taṃ (mr)" id="note1062">jīvitamattano</span>;<br>
<span class="var" title="vijitaṃ (mr)" id="note1063">Jīvitaṃ</span> dadamānena,<br>
yuttaṃ dātuṃ tathāgataṃ’.</p>
<p><a class="sc" id="39"></a>
<a class="ms" id="p_20Ap1_4336"></a>
<a class="msdiv" id="msdiv39"></a>
‘Ṭhapanīyo mahāvīro,<br>
adeyyo kassaci jino;<br>
Na me paṭissuto buddho,<br>
varassu amitaṃ dhanaṃ’.</p>
<p><a class="sc" id="40"></a>
<a class="ms" id="p_20Ap1_4337"></a>
<a class="msdiv" id="msdiv40"></a>
‘Vinicchayaṃ pāpuṇāma,<br>
pucchissāma vinicchaye;<br>
<span class="var" title="yathāsantaṃ (bj) | yathā saṇhaṃ (s2, s3) | yathāsaṇhaṃ (pts1)" id="note1064">Yathāsaṇṭhaṃ</span> kathessanti,<br>
paṭipucchāma taṃ tathā’.</p>
<p><a class="sc" id="41"></a>
<a class="ms" id="p_20Ap1_4338"></a>
<a class="msdiv" id="msdiv41"></a>
Rañño hatthe gahetvāna,<br>
agamāsiṃ vinicchayaṃ;<br>
Purato akkhadassānaṃ,<br>
idaṃ vacanamabraviṃ.</p>
<p><a class="sc" id="42"></a>
<a class="pts1" id="pts1.305"></a>
<a class="ms" id="p_20Ap1_4339"></a>
<a class="msdiv" id="msdiv42"></a>
‘Suṇantu me akkhadassā,<br>
rājā varamadāsi me;<br>
Na kiñci ṭhapayitvāna,<br>
<span class="var" title="vijitaṃpi (mr)" id="note1065">jīvitampi</span> pavārayi.</p>
<p><a class="sc" id="43"></a>
<a class="ms" id="p_20Ap1_4340"></a>
<a class="msdiv" id="msdiv43"></a>
Tassa me varadinnassa,<br>
buddhaseṭṭhaṃ variṃ ahaṃ;<br>
Sudinno hoti me buddho,<br>
chindatha saṃsayaṃ mama’.</p>
<p><a class="sc" id="44"></a>
<a class="ms" id="p_20Ap1_4341"></a>
<a class="msdiv" id="msdiv44"></a>
‘Sossāma tava vacanaṃ,<br>
bhūmipālassa rājino;<br>
Ubhinnaṃ vacanaṃ sutvā,<br>
chindis­sā­mettha saṃsayaṃ.</p>
<p><a class="sc" id="45"></a>
<a class="ms" id="p_20Ap1_4342"></a>
<a class="msdiv" id="msdiv45"></a>
Sabbaṃ deva tayā dinnaṃ,<br>
imassa <span class="var" title="sabbagāhitaṃ (s2, s3, mr)" id="note1066">sabbagāhikaṃ</span>;<br>
Na kiñci ṭhapayitvāna,<br>
jīvitampi pavārayi’.</p>
<p><a class="sc" id="46"></a>
<a class="ms" id="p_20Ap1_4343"></a>
<a class="msdiv" id="msdiv46"></a>
‘Kicchappattova hutvāna,<br>
yācī <span class="var" title="yāva­jīva­ma­nutta­raṃ (s2, s3, mr)" id="note1067">varamanuttaraṃ</span>;<br>
Imaṃ sudukkhitaṃ ñatvā,<br>
adāsiṃ sabbagāhikaṃ’.</p>
<p><a class="sc" id="47"></a>
<a class="ms" id="p_20Ap1_4344"></a>
<a class="msdiv" id="msdiv47"></a>
‘Parājayo <span class="var" title="tavaṃ (bj, pts1)" id="note1068">tuvaṃ</span> deva,<br>
assa deyyo tathāgato;<br>
Ubhinnaṃ saṃsayo chinno,<br>
<span class="var" title="yathāsantamhi (bj)" id="note1069">yathāsaṇṭhamhi</span> tiṭṭhatha’.</p>
<p><a class="sc" id="48"></a>
<a class="ms" id="p_20Ap1_4345"></a>
<a class="msdiv" id="msdiv48"></a>
Rājā tattheva ṭhatvāna,<br>
akkha­das­seta­dab­ravi;<br>
‘Sammā mayhampi deyyātha,<br>
puna buddhaṃ labhāmahaṃ’.</p>
<p><a class="sc" id="49"></a>
<a class="ms" id="p_20Ap1_4346"></a>
<a class="msdiv" id="msdiv49"></a>
‘Pūretvā tava saṅkappaṃ,<br>
bhojayitvā tathāgataṃ;<br>
Puna <span class="var" title="deyyātha (mr)" id="note1070">deyyāsi</span> sambuddhaṃ,<br>
ānandassa yasassino’.</p>
</blockquote>
<h3>1.4 Nimantanakathā</h3>
<blockquote class="gatha">
<p><a class="sc" id="50"></a>
<a class="ms" id="p_20Ap1_4347"></a>
<a class="msdiv" id="msdiv50"></a>
Akkha­das­se­bhivā­detvā,<br>
ānandañcāpi khattiyaṃ;<br>
Tuṭṭho pamudito hutvā,<br>
­sambud­dha­mu­pasaṅka­miṃ.</p>
<p><a class="sc" id="51"></a>
<a class="ms" id="p_20Ap1_4348"></a>
<a class="msdiv" id="msdiv51"></a>
Upasaṅkamma sambuddhaṃ,<br>
oghatiṇ­ṇa­ma­nāsa­vaṃ;<br>
Sirasā abhivādetvā,<br>
idaṃ vacanamabraviṃ.</p>
<p><a class="sc" id="52"></a>
<a class="ms" id="p_20Ap1_4349"></a>
<a class="msdiv" id="msdiv52"></a>
‘Vasīsa­ta­sahas­sehi,<br>
adhivāsehi cakkhuma;<br>
Hāsayanto mama cittaṃ,<br>
nivesanamupehi me’.</p>
<p><a class="sc" id="53"></a>
<a class="ms" id="p_20Ap1_4350"></a>
<a class="msdiv" id="msdiv53"></a>
Padumuttaro lokavidū,<br>
āhutīnaṃ paṭiggaho;<br>
Mama saṅ­kappa­maññāya,<br>
adhivāsesi cakkhumā.</p>
<p><a class="sc" id="54"></a>
<a class="ms" id="p_20Ap1_4351"></a>
<a class="msdiv" id="msdiv54"></a>
Adhi­vāsana­maññāya,<br>
abhivādiya satthuno;<br>
Haṭṭho udaggacittohaṃ,<br>
nivesa­na­mupāga­miṃ.</p>
</blockquote>
<h3>1.5 Dānapaṭiyādana</h3>
<blockquote class="gatha">
<p><a class="sc" id="55"></a>
<a class="ms" id="p_20Ap1_4352"></a>
<a class="msdiv" id="msdiv55"></a>
Mittāmacce samānetvā,<br>
idaṃ vacanamabraviṃ;<br>
‘Sudullabho mayā laddho,<br>
maṇi jotiraso yathā.</p>
<p><a class="sc" id="56"></a>
<a class="ms" id="p_20Ap1_4353"></a>
<a class="msdiv" id="msdiv56"></a>
Kena taṃ pūjayissāma,<br>
appameyyo anūpamo;<br>
Atulo asamo dhīro,<br>
jino appaṭipuggalo.</p>
<p><a class="sc" id="57"></a>
<a class="ms" id="p_20Ap1_4354"></a>
<a class="msdiv" id="msdiv57"></a>
Tathāsamasamo ceva,<br>
adutiyo narāsabho;<br>
Dukkaraṃ adhikārañhi,<br>
bud­dhānuc­chavi­kaṃ mayā.</p>
<p><a class="sc" id="58"></a>
<a class="pts1" id="pts1.306"></a>
<a class="ms" id="p_20Ap1_4355"></a>
<a class="msdiv" id="msdiv58"></a>
Nānāpupphe samānetvā,<br>
karoma pupphamaṇḍapaṃ;<br>
Bud­dhānuc­chavi­kaṃ etaṃ,<br>
sabbapūjā bhavissati’.</p>
<p><a class="sc" id="59"></a>
<a class="ms" id="p_20Ap1_4356"></a>
<a class="msdiv" id="msdiv59"></a>
Uppalaṃ padumaṃ vāpi,<br>
vassikaṃ <span class="var" title="atimuttakaṃ (pts1)" id="note1071">adhimuttakaṃ</span>;<br>
<span class="var" title="candanaṃ (mr)" id="note1072">Campakaṃ</span> nāgapupphañca,<br>
maṇḍapaṃ kārayiṃ ahaṃ.</p>
<p><a class="sc" id="60"></a>
<a class="ms" id="p_20Ap1_4357"></a>
<a class="msdiv" id="msdiv60"></a>
Satā­sana­sahas­sāni,<br>
chattacchāyāya paññapiṃ;<br>
Pacchimaṃ āsanaṃ mayhaṃ,<br>
adhikaṃ satamagghati.</p>
<p><a class="sc" id="61"></a>
<a class="ms" id="p_20Ap1_4358"></a>
<a class="msdiv" id="msdiv61"></a>
Satā­sana­sahas­sāni,<br>
chattacchāyāya paññapiṃ;<br>
Paṭiyādetvā annapānaṃ,<br>
kālaṃ ārocayiṃ ahaṃ.</p>
<p><a class="sc" id="62"></a>
<a class="ms" id="p_20Ap1_4359"></a>
<a class="msdiv" id="msdiv62"></a>
Ārocitamhi kālamhi,<br>
padumuttaro mahāmuni;<br>
Vasīsa­ta­sahas­sehi,<br>
nivesanamupesi me.</p>
<p><a class="sc" id="63"></a>
<a class="ms" id="p_20Ap1_4360"></a>
<a class="msdiv" id="msdiv63"></a>
<span class="var" title="­dhāren­ta­muparic­chatte (bj) | ­dhāren­ta­muparic­chattaṃ (pts1)" id="note1073">Dhārentaṃ uparicchattaṃ</span>,<br>
suphulla­puppha­maṇḍape;<br>
Vasīsa­ta­sahas­sehi,<br>
nisīdi purisuttamo.</p>
<p><a class="sc" id="64"></a>
<a class="ms" id="p_20Ap1_4361"></a>
<a class="msdiv" id="msdiv64"></a>
‘Chatta­sata­sahas­sāni,<br>
sata­sahas­sa­māsanaṃ;<br>
Kappiyaṃ anavajjañca,<br>
paṭigaṇhāhi cakkhuma’.</p>
<p><a class="sc" id="65"></a>
<a class="ms" id="p_20Ap1_4362"></a>
<a class="msdiv" id="msdiv65"></a>
Padumuttaro lokavidū,<br>
āhutīnaṃ paṭiggaho;<br>
Mamaṃ tāretukāmo so,<br>
sampaṭicchi mahāmuni.</p>
</blockquote>
<h3>1.6 Dānakathā</h3>
<blockquote class="gatha">
<p><a class="sc" id="66"></a>
<a class="ms" id="p_20Ap1_4363"></a>
<a class="msdiv" id="msdiv66"></a>
Bhikkhuno ekamekassa,<br>
Paccekaṃ pattamadāsahaṃ;<br>
Jahiṃsu <span class="var" title="pubbakaṃ (bj) | sambhataṃ (s2, s3) | pupphakaṃ (pts1) | mattikaṃ (?)" id="note1074">sumbhakaṃ</span> pattaṃ,<br>
Lohapattaṃ adhārayuṃ.</p>
<p><a class="sc" id="67"></a>
<a class="ms" id="p_20Ap1_4364"></a>
<a class="msdiv" id="msdiv67"></a>
Satta­rattin­divaṃ buddho,<br>
nisīdi pupphamaṇḍape;<br>
Bodhayanto bahū satte,<br>
dhammacakkaṃ pavattayi.</p>
<p><a class="sc" id="68"></a>
<a class="ms" id="p_20Ap1_4365"></a>
<a class="msdiv" id="msdiv68"></a>
Dhammacakkaṃ pavattento,<br>
heṭṭhato pupphamaṇḍape;<br>
Cullā­sīti­sahas­sā­naṃ,<br>
dhammā­bhisa­mayo ahu.</p>
<p><a class="sc" id="69"></a>
<a class="ms" id="p_20Ap1_4366"></a>
<a class="msdiv" id="msdiv69"></a>
Sattame divase patte,<br>
padumuttaro mahāmuni;<br>
Chat­tacchā­yāyamā­sīno,<br>
imā gāthā abhāsatha.</p>
</blockquote>
<h3>1.7 Byākaraṇa</h3>
<blockquote class="gatha">
<p><a class="sc" id="70"></a>
<a class="ms" id="p_20Ap1_4367"></a>
<a class="msdiv" id="msdiv70"></a>
‘Anūnakaṃ dānavaraṃ,<br>
yo me pādāsi māṇavo;<br>
Tamahaṃ kittayissāmi,<br>
suṇātha mama bhāsato.</p>
<p><a class="sc" id="71"></a>
<a class="ms" id="p_20Ap1_4368"></a>
<a class="msdiv" id="msdiv71"></a>
Hatthī assā rathā pattī,<br>
senā ca caturaṅginī;<br>
<span class="var" title="taṃ (s2, s3, pts1)" id="note1075">Pari­vāres­santimaṃ</span> niccaṃ,<br>
sabba­dā­nassi­daṃ phalaṃ.</p>
<p><a class="sc" id="72"></a>
<a class="ms" id="p_20Ap1_4369"></a>
<a class="msdiv" id="msdiv72"></a>
Hatthiyānaṃ assayānaṃ,<br>
sivikā sandamānikā;<br>
Upaṭṭhis­santimaṃ niccaṃ,<br>
sabba­dā­nassi­daṃ phalaṃ.</p>
<p><a class="sc" id="73"></a>
<a class="ms" id="p_20Ap1_4370"></a>
<a class="msdiv" id="msdiv73"></a>
Saṭṭhi rathasahassāni,<br>
sab­bā­laṅkā­ra­bhū­sitā;<br>
Pari­vāres­santimaṃ niccaṃ,<br>
sabba­dā­nassi­daṃ phalaṃ.</p>
<p><a class="sc" id="74"></a>
<a class="pts1" id="pts1.307"></a>
<a class="ms" id="p_20Ap1_4371"></a>
<a class="msdiv" id="msdiv74"></a>
Saṭṭhi tūriya­sahas­sāni,<br>
bheriyo samalaṅkatā;<br>
Vajja­yis­santimaṃ niccaṃ,<br>
sabba­dā­nassi­daṃ phalaṃ.</p>
<p><a class="sc" id="75"></a>
<a class="ms" id="p_20Ap1_4372"></a>
<a class="msdiv" id="msdiv75"></a>
Chaḷā­sīti­sahas­sāni,<br>
nāriyo samalaṅkatā;<br>
Vicit­ta­vatthā­bharaṇā,<br>
<span class="var" title="āmutta­maṇi­kuṇḍalā (bj, s2, s3, pts1)" id="note1076">āmuk­kama­ṇi­kuṇḍalā</span>.</p>
<p><a class="sc" id="76"></a>
<a class="ms" id="p_20Ap1_4373"></a>
<a class="msdiv" id="msdiv76"></a>
Aḷārapamhā hasulā,<br>
susaññā tanumajjhimā;<br>
Pari­vāres­santimaṃ niccaṃ,<br>
sabba­dā­nassi­daṃ phalaṃ.</p>
<p><a class="sc" id="77"></a>
<a class="ms" id="p_20Ap1_4374"></a>
<a class="msdiv" id="msdiv77"></a>
Tiṃ­sakap­pa­sahas­sāni,<br>
devaloke ramissati;<br>
Sahas­sak­khat­tuṃ devindo,<br>
devarajjaṃ karissati.</p>
<p><a class="sc" id="78"></a>
<a class="ms" id="p_20Ap1_4375"></a>
<a class="msdiv" id="msdiv78"></a>
Sahas­sak­khat­tuṃ rājā ca,<br>
cakkavattī bhavissati;<br>
Padesarajjaṃ vipulaṃ,<br>
gaṇanāto asaṅkhiyaṃ.</p>
<p><a class="sc" id="79"></a>
<a class="ms" id="p_20Ap1_4376"></a>
<a class="msdiv" id="msdiv79"></a>
Devaloke vasantassa,<br>
puñña­kamma­samaṅ­gino;<br>
Deva­loka­pariyan­taṃ,<br>
ratanachattaṃ dharissati.</p>
<p><a class="sc" id="80"></a>
<a class="ms" id="p_20Ap1_4377"></a>
<a class="msdiv" id="msdiv80"></a>
Icchissati <span class="var" title="yadā vāyaṃ (s2, s3, mr) | yadā cāyaṃ (pts1)" id="note1077">yadā chāyaṃ</span>,<br>
chadanaṃ dussapupphajaṃ;<br>
Imassa cittamaññāya,<br>
nibaddhaṃ chādayissati.</p>
<p><a class="sc" id="81"></a>
<a class="ms" id="p_20Ap1_4378"></a>
<a class="msdiv" id="msdiv81"></a>
Devalokā cavitvāna,<br>
sukkamūlena codito;<br>
Puññakammena saṃyutto,<br>
brahmabandhu bhavissati.</p>
<p><a class="sc" id="82"></a>
<a class="ms" id="p_20Ap1_4379"></a>
<a class="msdiv" id="msdiv82"></a>
Kappa­sata­sahas­samhi,<br>
okkā­kakula­sam­bhavo;<br>
Gotamo nāma <span class="var" title="nāmena (sabbattha)" id="note1078">gottena</span>,<br>
satthā loke bhavissati.</p>
<p><a class="sc" id="83"></a>
<a class="ms" id="p_20Ap1_4380"></a>
<a class="msdiv" id="msdiv83"></a>
Sabbametaṃ abhiññāya,<br>
gotamo sakyapuṅgavo;<br>
Bhikkhusaṃghe nisīditvā,<br>
etadagge ṭhapessati.</p>
<p><a class="sc" id="84"></a>
<a class="ms" id="p_20Ap1_4381"></a>
<a class="msdiv" id="msdiv84"></a>
<span class="var" title="pilindi­vaccha­nāmena (bj) | pilindavaccho nāmena (s2, s3, pts1)" id="note1079">Pilinda­vaccha­nāmena</span>,<br>
hessati satthusāvako;<br>
Devānaṃ asurānañca,<br>
gandhabbānañca sakkato.</p>
<p><a class="sc" id="85"></a>
<a class="ms" id="p_20Ap1_4382"></a>
<a class="msdiv" id="msdiv85"></a>
Bhikkhūnaṃ bhikkhunīnañca,<br>
gihīnañca tatheva so;<br>
Piyo hutvāna sabbesaṃ,<br>
viha­rissati­nāsavo’.</p>
</blockquote>
<h3>1.8 Dānā­nisaṃ­sa­kathā</h3>
<blockquote class="gatha">
<p><a class="sc" id="86"></a>
<a class="ms" id="p_20Ap1_4383"></a>
<a class="msdiv" id="msdiv86"></a>
Satasahasse kataṃ kammaṃ,<br>
phalaṃ dassesi me idha;<br>
Sumutto saravegova,<br>
kilese <span class="var" title="jhāpayissati (si, pts1, mr) | jhāpayiṃ ahaṃ (s2, s3)" id="note1080">jhāpayī mama</span>.</p>
<p><a class="sc" id="87"></a>
<a class="ms" id="p_20Ap1_4384"></a>
<a class="msdiv" id="msdiv87"></a>
Aho me sukataṃ kammaṃ,<br>
puññakkhette anuttare;<br>
Yattha kāraṃ karitvāna,<br>
pattomhi acalaṃ padaṃ.</p>
<p><a class="sc" id="88"></a>
<a class="ms" id="p_20Ap1_4385"></a>
<a class="msdiv" id="msdiv88"></a>
Anūnakaṃ dānavaraṃ,<br>
adāsi <span class="var" title="so (mr)" id="note1081">yo</span> hi māṇavo;<br>
Ādipubbaṅgamo āsi,<br>
tassa dānassidaṃ phalaṃ.</p>
</blockquote>
<h4>1.8.1 Chattānisaṃsa</h4>
<blockquote class="gatha">
<p><a class="sc" id="89"></a>
<a class="ms" id="p_20Ap1_4386"></a>
<a class="msdiv" id="msdiv89"></a>
<span class="var" title="chatte sugate datvāna (bj, s2, s3, pts1)" id="note1082">Chatte ca sugate datvā</span>,<br>
saṃghe gaṇavaruttame;<br>
Aṭṭhānisaṃse anubhomi,<br>
kammā­nuc­chavike mama.</p>
<p><a class="sc" id="90"></a>
<a class="pts1" id="pts1.308"></a>
<a class="ms" id="p_20Ap1_4387"></a>
<a class="msdiv" id="msdiv90"></a>
Sītaṃ uṇhaṃ na jānāmi,<br>
rajojallaṃ na limpati;<br>
Anupaddavo anīti ca,<br>
homi apacito sadā.</p>
<p><a class="sc" id="91"></a>
<a class="ms" id="p_20Ap1_4388"></a>
<a class="msdiv" id="msdiv91"></a>
Sukhumac­chaviko homi,<br>
visadaṃ hoti mānasaṃ;<br>
Chatta­sata­sahas­sāni,<br>
bhave saṃsarato mama.</p>
<p><a class="sc" id="92"></a>
<a class="ms" id="p_20Ap1_4389"></a>
<a class="msdiv" id="msdiv92"></a>
Sab­bā­laṅkā­ra­yuttāni,<br>
tassa kammassa vāhasā;<br>
Imaṃ jātiṃ ṭhapetvāna,<br>
matthake dhārayanti me.</p>
<p><a class="sc" id="93"></a>
<a class="ms" id="p_20Ap1_4390"></a>
<a class="msdiv" id="msdiv93"></a>
<span class="var" title="tasmā (s2, s3, pts1, mr)" id="note1083">Kasmā</span> imāya jātiyā,<br>
natthi me chattadhāraṇā;<br>
Mama sabbaṃ kataṃ kammaṃ,<br>
vimutti­chat­tapattiyā.</p>
</blockquote>
<h4>1.8.2 Dussānisaṃsa</h4>
<blockquote class="gatha">
<p><a class="sc" id="94"></a>
<a class="ms" id="p_20Ap1_4391"></a>
<a class="msdiv" id="msdiv94"></a>
Dussāni sugate datvā,<br>
saṃghe gaṇavaruttame;<br>
Aṭṭhānisaṃse anubhomi,<br>
kammā­nuc­chavike mama.</p>
<p><a class="sc" id="95"></a>
<a class="ms" id="p_20Ap1_4392"></a>
<a class="msdiv" id="msdiv95"></a>
Suvaṇṇavaṇṇo virajo,<br>
sappabhāso patāpavā;<br>
Siniddhaṃ hoti me gattaṃ,<br>
bhave saṃsarato mama.</p>
<p><a class="sc" id="96"></a>
<a class="ms" id="p_20Ap1_4393"></a>
<a class="msdiv" id="msdiv96"></a>
Dussa­sata­sahas­sāni,<br>
setā pītā ca lohitā;<br>
Dhārenti matthake mayhaṃ,<br>
dus­sadānas­sidaṃ phalaṃ.</p>
<p><a class="sc" id="97"></a>
<a class="ms" id="p_20Ap1_4394"></a>
<a class="msdiv" id="msdiv97"></a>
Koseyya­kamba­li­yāni,<br>
kho­ma­kappā­si­kāni ca;<br>
Sabbattha paṭilabhāmi,<br>
tesaṃ nissandato ahaṃ.</p>
</blockquote>
<h4>1.8.3 Pattānisaṃsa</h4>
<blockquote class="gatha">
<p><a class="sc" id="98"></a>
<a class="ms" id="p_20Ap1_4395"></a>
<a class="msdiv" id="msdiv98"></a>
Patte sugate datvāna,<br>
saṃghe gaṇavaruttame;<br>
Dasānisaṃse anubhomi,<br>
kammā­nuc­chavike mama.</p>
<p><a class="sc" id="99"></a>
<a class="ms" id="p_20Ap1_4396"></a>
<a class="msdiv" id="msdiv99"></a>
Suvaṇṇathāle maṇithāle,<br>
rajatepi ca thālake;<br>
Lohitaṅgamaye thāle,<br>
paribhuñjāmi sabbadā.</p>
<p><a class="sc" id="100"></a>
<a class="ms" id="p_20Ap1_4397"></a>
<a class="msdiv" id="msdiv100"></a>
Anupaddavo anīti ca,<br>
homi apacito sadā;<br>
Lābhī annassa pānassa,<br>
vatthassa sayanassa ca.</p>
<p><a class="sc" id="101"></a>
<a class="ms" id="p_20Ap1_4398"></a>
<a class="msdiv" id="msdiv101"></a>
Na vinassanti me bhogā,<br>
ṭhitacitto bhavāmahaṃ;<br>
Dhammakāmo sadā homi,<br>
appakleso anāsavo.</p>
<p><a class="sc" id="102"></a>
<a class="ms" id="p_20Ap1_4399"></a>
<a class="msdiv" id="msdiv102"></a>
Devaloke manusse vā,<br>
anubandhā ime guṇā;<br>
Chāyā yathāpi rukkhassa,<br>
sabbattha na jahanti maṃ.</p>
</blockquote>
<h4>1.8.4 Vāsiānisaṃsa</h4>
<blockquote class="gatha">
<p><a class="sc" id="103"></a>
<a class="ms" id="p_20Ap1_4400"></a>
<a class="msdiv" id="msdiv103"></a>
<span class="var" title="cit­ta­bandha­na­sam­pannā (mr)" id="note1084">Cit­ta­bandha­na­sambad­dhā</span>,<br>
sukatā vāsiyo bahū;<br>
Datvāna buddha­seṭṭhassa,<br>
saṃghassa ca tathevahaṃ.</p>
<p><a class="sc" id="104"></a>
<a class="pts1" id="pts1.309"></a>
<a class="ms" id="p_20Ap1_4401"></a>
<a class="msdiv" id="msdiv104"></a>
Aṭṭhānisaṃse anubhomi,<br>
kammā­nuc­chavike mama;<br>
Sūro homavisārī ca,<br>
vesārajjesu pāramī.</p>
<p><a class="sc" id="105"></a>
<a class="ms" id="p_20Ap1_4402"></a>
<a class="msdiv" id="msdiv105"></a>
Dhitivīriyavā homi,<br>
paggahītamano sadā;<br>
Kilesac­cheda­naṃ ñāṇaṃ,<br>
sukhumaṃ atulaṃ suciṃ;<br>
Sabbattha paṭilabhāmi,<br>
tassa nissandato ahaṃ.</p>
</blockquote>
<h4>1.8.5 Sattha­kā­nisaṃsa</h4>
<blockquote class="gatha">
<p><a class="sc" id="106"></a>
<a class="ms" id="p_20Ap1_4403"></a>
<a class="msdiv" id="msdiv106"></a>
Akakkase apharuse,<br>
sudhote satthake bahū;<br>
Pasannacitto datvāna,<br>
buddhe saṃghe tatheva ca.</p>
<p><a class="sc" id="107"></a>
<a class="ms" id="p_20Ap1_4404"></a>
<a class="msdiv" id="msdiv107"></a>
Pañcānisaṃse anubhomi,<br>
kammā­nuc­chavike mama;<br>
<span class="var" title="kalyāṇacittaṃ (bj, pts1)" id="note1085">Kalyāṇamittaṃ</span> vīriyaṃ,<br>
khantiñca mettasatthakaṃ.</p>
<p><a class="sc" id="108"></a>
<a class="ms" id="p_20Ap1_4405"></a>
<a class="msdiv" id="msdiv108"></a>
Taṇhāsallassa chinnattā,<br>
paññāsatthaṃ anuttaraṃ;<br>
Vajirena samaṃ ñāṇaṃ,<br>
tesaṃ nissandato labhe.</p>
</blockquote>
<h4>1.8.6 Sūciānisaṃsa</h4>
<blockquote class="gatha">
<p><a class="sc" id="109"></a>
<a class="ms" id="p_20Ap1_4406"></a>
<a class="msdiv" id="msdiv109"></a>
Sūciyo sugate datvā,<br>
saṃghe gaṇavaruttame;<br>
Pañcānisaṃse anubhomi,<br>
kammā­nuc­chavike mama.</p>
<p><a class="sc" id="110"></a>
<a class="ms" id="p_20Ap1_4407"></a>
<a class="msdiv" id="msdiv110"></a>
Na saṃsayo kaṅkhacchedo,<br>
abhirūpo ca bhogavā;<br>
Tikkhapañño sadā homi,<br>
saṃsaranto bhavābhave.</p>
<p><a class="sc" id="111"></a>
<a class="ms" id="p_20Ap1_4408"></a>
<a class="msdiv" id="msdiv111"></a>
Gambhīraṃ nipuṇaṃ ṭhānaṃ,<br>
atthaṃ ñāṇena passayiṃ;<br>
Vajiraggasamaṃ ñāṇaṃ,<br>
hoti me tamaghātanaṃ.</p>
</blockquote>
<h4>1.8.7 Nakhac­cheda­nā­nisaṃsa</h4>
<blockquote class="gatha">
<p><a class="sc" id="112"></a>
<a class="ms" id="p_20Ap1_4409"></a>
<a class="msdiv" id="msdiv112"></a>
Nakhacchedane sugate,<br>
datvā saṃghe gaṇuttame;<br>
Pañcānisaṃse anubhomi,<br>
kammā­nuc­chavike mama.</p>
<p><a class="sc" id="113"></a>
<a class="ms" id="p_20Ap1_4410"></a>
<a class="msdiv" id="msdiv113"></a>
<span class="var" title="dāsadāsī (s2, s3) | dāsidāsa (mr)" id="note1086">Dāsidāse</span> gavasse ca,<br>
bhatake <span class="var" title="ārakkhake (bj) | ārakkhe (pts1)" id="note1087">nāṭake</span> bahū;<br>
Nhāpite bhattake sūde,<br>
sabbattheva labhāmahaṃ.</p>
</blockquote>
<h4>1.8.8 Vidhūpa­na­tāla­vaṇṭā­nisaṃsa</h4>
<blockquote class="gatha">
<p><a class="sc" id="114"></a>
<a class="ms" id="p_20Ap1_4411"></a>
<a class="msdiv" id="msdiv114"></a>
Vidhūpane sugate datvā,<br>
tālavaṇṭe ca sobhane;<br>
Aṭṭhānisaṃse anubhomi,<br>
kammā­nuc­chavike mama.</p>
<p><a class="sc" id="115"></a>
<a class="ms" id="p_20Ap1_4412"></a>
<a class="msdiv" id="msdiv115"></a>
Sītaṃ uṇhaṃ na jānāmi,<br>
pariḷāho na vijjati;<br>
Darathaṃ nābhijānāmi,<br>
cit­tasan­tā­pa­naṃ mama.</p>
<p><a class="sc" id="116"></a>
<a class="ms" id="p_20Ap1_4413"></a>
<a class="msdiv" id="msdiv116"></a>
Rāgaggi dosamohaggi,<br>
mānaggi diṭṭhiaggi ca;<br>
Sabbaggī nibbutā mayhaṃ,<br>
tassa nissandato mama.</p>
</blockquote>
<h4>1.8.9 Morahattha-cāmara</h4>
<blockquote class="gatha">
<p><a class="sc" id="117"></a>
<a class="ms" id="p_20Ap1_4414"></a>
<a class="msdiv" id="msdiv117"></a>
Morahatthe cāmariyo,<br>
datvā saṃghe gaṇuttame;<br>
Upasan­ta­kileso­haṃ,<br>
viharāmi anaṅgaṇo.</p>
</blockquote>
<h4>1.8.10 Parissāvana-dhammakara</h4>
<blockquote class="gatha">
<p><a class="sc" id="118"></a>
<a class="pts1" id="pts1.310"></a>
<a class="ms" id="p_20Ap1_4415"></a>
<a class="msdiv" id="msdiv118"></a>
Parissāvane sugate,<br>
<span class="var" title="datvā sugate dhammakuttare (s2, s3, mr) | datvā saṅghe gaṇuttame (pts1)" id="note1088">datvā dhamma­ka­ruttame</span>;<br>
Pañcānisaṃse anubhomi,<br>
kammā­nuc­chavike mama.</p>
<p><a class="sc" id="119"></a>
<a class="ms" id="p_20Ap1_4416"></a>
<a class="msdiv" id="msdiv119"></a>
Sabbesaṃ samatikkamma,<br>
dibbaṃ āyuṃ labhāmahaṃ;<br>
Appasayho sadā homi,<br>
corapaccat­thi­kehi vā.</p>
<p><a class="sc" id="120"></a>
<a class="ms" id="p_20Ap1_4417"></a>
<a class="msdiv" id="msdiv120"></a>
Satthena vā visena vā,<br>
vihesampi na kubbate;<br>
Antarāmaraṇaṃ natthi,<br>
tesaṃ nissandato mama.</p>
</blockquote>
<h4>1.8.11 Tela­dhārā­ni­saṃsa</h4>
<blockquote class="gatha">
<p><a class="sc" id="121"></a>
<a class="ms" id="p_20Ap1_4418"></a>
<a class="msdiv" id="msdiv121"></a>
Teladhāre sugate datvā,<br>
saṃghe gaṇavaruttame;<br>
Pañcānisaṃse anubhomi,<br>
kammā­nuc­chavike mama.</p>
<p><a class="sc" id="122"></a>
<a class="ms" id="p_20Ap1_4419"></a>
<a class="msdiv" id="msdiv122"></a>
Sucārurūpo <span class="var" title="sugado (bj) | sugoto (pts1) | suvāco (?)" id="note1089">subhaddo</span>,<br>
susamug­ga­ta­mānaso;<br>
Avikkhittamano homi,<br>
sabbārakkhehi rakkhito.</p>
</blockquote>
<h4>1.8.12 Sūci­gharā­nisaṃsa</h4>
<blockquote class="gatha">
<p><a class="sc" id="123"></a>
<a class="ms" id="p_20Ap1_4420"></a>
<a class="msdiv" id="msdiv123"></a>
Sūcighare sugate datvā,<br>
saṃghe gaṇavaruttame;<br>
Tīṇānisaṃse anubhomi,<br>
kammā­nuc­chavike mama.</p>
<p><a class="sc" id="124"></a>
<a class="ms" id="p_20Ap1_4421"></a>
<a class="msdiv" id="msdiv124"></a>
Cetosukhaṃ kāyasukhaṃ,<br>
iriyāpathajaṃ sukhaṃ;<br>
Ime guṇe paṭilabhe,<br>
tassa nissandato ahaṃ.</p>
</blockquote>
<h4>1.8.13 Aṃsa­baddhā­nisaṃsa</h4>
<blockquote class="gatha">
<p><a class="sc" id="125"></a>
<a class="ms" id="p_20Ap1_4422"></a>
<a class="msdiv" id="msdiv125"></a>
Aṃsabaddhe jine datvā,<br>
saṃghe gaṇavaruttame;<br>
Tīṇānisaṃse anubhomi,<br>
kammā­nuc­chavike mama.</p>
<p><a class="sc" id="126"></a>
<a class="ms" id="p_20Ap1_4423"></a>
<a class="msdiv" id="msdiv126"></a>
<span class="var" title="cetoñāṇañca (bj) | saddhamme gāḷhaṃ (s2, s3)" id="note1090">Saddhamme gādhaṃ</span> vindāmi,<br>
Sarāmi dutiyaṃ bhavaṃ;<br>
Sabbattha succhavī homi,<br>
Tassa nissandato ahaṃ.</p>
</blockquote>
<h4>1.8.14 Kāya­bandha­nā­nisaṃsa</h4>
<blockquote class="gatha">
<p><a class="sc" id="127"></a>
<a class="ms" id="p_20Ap1_4424"></a>
<a class="msdiv" id="msdiv127"></a>
Kāyabandhe jine datvā,<br>
saṃghe gaṇavaruttame;<br>
Chānisaṃse anubhomi,<br>
kammā­nuc­chavike mama.</p>
<p><a class="sc" id="128"></a>
<a class="ms" id="p_20Ap1_4425"></a>
<a class="msdiv" id="msdiv128"></a>
Samādhīsu na kampāmi,<br>
vasī homi samādhisu;<br>
Abhejjapariso homi,<br>
ādeyyavacano sadā.</p>
<p><a class="sc" id="129"></a>
<a class="ms" id="p_20Ap1_4426"></a>
<a class="msdiv" id="msdiv129"></a>
Upaṭṭhitasati homi,<br>
tāso mayhaṃ na vijjati;<br>
Devaloke manusse vā,<br>
anubandhā ime guṇā.</p>
</blockquote>
<h4>1.8.15 Ādhāra­kā­nisaṃsa</h4>
<blockquote class="gatha">
<p><a class="sc" id="130"></a>
<a class="ms" id="p_20Ap1_4427"></a>
<a class="msdiv" id="msdiv130"></a>
Ādhārake jine datvā,<br>
saṃghe gaṇavaruttame;<br>
<span class="var" title="pañcavaṇṇe bhayābhāvo (s2, s3)" id="note1091">Pañcavaṇṇehi dāyādo</span>,<br>
acalo homi kenaci.</p>
<p><a class="sc" id="131"></a>
<a class="pts1" id="pts1.311"></a>
<a class="ms" id="p_20Ap1_4428"></a>
<a class="msdiv" id="msdiv131"></a>
Ye keci me sutā dhammā,<br>
sati­ñāṇap­pa­bodhanā;<br>
<span class="var" title="vatā (pts1) | ṭhitā (mr)" id="note1092">Dhatā</span> me na vinassanti,<br>
bhavanti suvinicchitā.</p>
</blockquote>
<h4>1.8.16 Bhājanānisaṃsa</h4>
<blockquote class="gatha">
<p><a class="sc" id="132"></a>
<a class="ms" id="p_20Ap1_4429"></a>
<a class="msdiv" id="msdiv132"></a>
Bhājane paribhoge ca,<br>
datvā buddhe gaṇuttame;<br>
Tīṇānisaṃse anubhomi,<br>
kammā­nuc­chavike mama.</p>
<p><a class="sc" id="133"></a>
<a class="ms" id="p_20Ap1_4430"></a>
<a class="msdiv" id="msdiv133"></a>
Soṇṇamaye maṇimaye,<br>
athopi phalikāmaye;<br>
Lohitaṅgamaye ceva,<br>
labhāmi bhājane ahaṃ.</p>
<p><a class="sc" id="134"></a>
<a class="ms" id="p_20Ap1_4431"></a>
<a class="msdiv" id="msdiv134"></a>
Bhariyā <span class="var" title="sabbatthapi evameva" id="note1093">dāsadāsī</span> ca,<br>
hat­thissara­thapattike;<br>
Itthī patibbatā ceva,<br>
paribhogāni sabbadā.</p>
<p><a class="sc" id="135"></a>
<a class="ms" id="p_20Ap1_4432"></a>
<a class="msdiv" id="msdiv135"></a>
Vijjā mantapade ceva,<br>
vividhe āgame bahū;<br>
Sabbaṃ sippaṃ nisāmemi,<br>
paribhogāni sabbadā.</p>
</blockquote>
<h4>1.8.17 Thālakānisaṃsa</h4>
<blockquote class="gatha">
<p><a class="sc" id="136"></a>
<a class="ms" id="p_20Ap1_4433"></a>
<a class="msdiv" id="msdiv136"></a>
Thālake sugate datvā,<br>
saṃghe gaṇavaruttame;<br>
Tīṇānisaṃse anubhomi,<br>
kammā­nuc­chavike mama.</p>
<p><a class="sc" id="137"></a>
<a class="ms" id="p_20Ap1_4434"></a>
<a class="msdiv" id="msdiv137"></a>
Soṇṇamaye maṇimaye,<br>
athopi phalikāmaye;<br>
Lohitaṅgamaye ceva,<br>
labhāmi thālake ahaṃ.</p>
<p><a class="sc" id="138"></a>
<a class="ms" id="p_20Ap1_4435"></a>
<a class="msdiv" id="msdiv138"></a>
<span class="var" title="assatthake (bj, pts1) | assaṭṭhake (s2, s3)" id="note1094">Asatthake</span> phalamaye,<br>
atho pok­kha­ra­pattake;<br>
Madhupā­na­kasaṅ­khe ca,<br>
labhāmi thālake ahaṃ.</p>
<p><a class="sc" id="139"></a>
<a class="ms" id="p_20Ap1_4436"></a>
<a class="msdiv" id="msdiv139"></a>
Vatte guṇe paṭipatti,<br>
ācārakiriyāsu ca;<br>
Ime guṇe paṭilabhe,<br>
tassa nissandato ahaṃ.</p>
</blockquote>
<h4>1.8.18 Bhesaj­jā­nisaṃsa</h4>
<blockquote class="gatha">
<p><a class="sc" id="140"></a>
<a class="ms" id="p_20Ap1_4437"></a>
<a class="msdiv" id="msdiv140"></a>
Bhesajjaṃ sugate datvā,<br>
saṃghe gaṇavaruttame;<br>
Dasānisaṃse anubhomi,<br>
kammā­nuc­chavike mama.</p>
<p><a class="sc" id="141"></a>
<a class="ms" id="p_20Ap1_4438"></a>
<a class="msdiv" id="msdiv141"></a>
Āyuvā balavā dhīro,<br>
vaṇṇavā yasavā sukhī;<br>
Anupaddavo anīti ca,<br>
homi apacito sadā;<br>
Na me piyaviyogatthi,<br>
tassa nissandato mama.</p>
</blockquote>
<h4>1.8.19 Upāhanānisaṃsa</h4>
<blockquote class="gatha">
<p><a class="sc" id="142"></a>
<a class="ms" id="p_20Ap1_4439"></a>
<a class="msdiv" id="msdiv142"></a>
Upāhane jine datvā,<br>
saṃghe gaṇavaruttame;<br>
Tīṇānisaṃse anubhomi,<br>
kammā­nuc­chavike mama.</p>
<p><a class="sc" id="143"></a>
<a class="ms" id="p_20Ap1_4440"></a>
<a class="msdiv" id="msdiv143"></a>
Hatthiyānaṃ assayānaṃ,<br>
sivikā sandamānikā;<br>
Saṭṭhi­sata­sahas­sāni,<br>
parivārenti maṃ sadā.</p>
<p><a class="sc" id="144"></a>
<a class="ms" id="p_20Ap1_4441"></a>
<a class="msdiv" id="msdiv144"></a>
Maṇimayā <span class="var" title="kambalikā (bj, mr) | maṇḍalakā (pts1)" id="note1095">tambamayā</span>,<br>
soṇṇa­rajata­pādukā;<br>
Nibbattanti paduddhāre,<br>
bhave saṃsarato mama.</p>
<p><a class="sc" id="145"></a>
<a class="pts1" id="pts1.312"></a>
<a class="ms" id="p_20Ap1_4442"></a>
<a class="msdiv" id="msdiv145"></a>
<span class="var" title="niyāmaṃ patidhāvanti (bj) | niyamaṃ paṭidhāvantī (si) | niyāmaṃ paṭidhāvanti (s2, s3) | niyamaṃ paṭidhāvanti (pts1)" id="note1096">Niyāmaṃ sati dhāvanti</span>,<br>
<span class="var" title="ācāra­guṇa­so­dha­naṃ (si, s2, s3, pts1)" id="note1097">āgu­ācāra­so­dha­naṃ</span>;<br>
Ime guṇe paṭilabhe,<br>
tassa nissandato ahaṃ.</p>
</blockquote>
<h4>1.8.20 Pādukānisaṃsa</h4>
<blockquote class="gatha">
<p><a class="sc" id="146"></a>
<a class="ms" id="p_20Ap1_4443"></a>
<a class="msdiv" id="msdiv146"></a>
Pāduke sugate datvā,<br>
saṃghe gaṇavaruttame;<br>
Iddhi­pāduka­māruyha,<br>
viharāmi yadicchakaṃ.</p>
</blockquote>
<h4>1.8.21 Udaka­puñcha­nā­nisaṃsa</h4>
<blockquote class="gatha">
<p><a class="sc" id="147"></a>
<a class="ms" id="p_20Ap1_4444"></a>
<a class="msdiv" id="msdiv147"></a>
Udaka­puñcha­na­coḷe,<br>
datvā buddhe gaṇuttame;<br>
Pañcānisaṃse anubhomi,<br>
kammā­nuc­chavike mama.</p>
<p><a class="sc" id="148"></a>
<a class="ms" id="p_20Ap1_4445"></a>
<a class="msdiv" id="msdiv148"></a>
Suvaṇṇavaṇṇo virajo,<br>
sappabhāso patāpavā;<br>
Siniddhaṃ hoti me gattaṃ,<br>
rajojallaṃ na limpati;<br>
Ime guṇe paṭilabhe,<br>
tassa nissandato ahaṃ.</p>
</blockquote>
<h4>1.8.22 Katta­ra­daṇḍā­nisaṃsa</h4>
<blockquote class="gatha">
<p><a class="sc" id="149"></a>
<a class="ms" id="p_20Ap1_4446"></a>
<a class="msdiv" id="msdiv149"></a>
Kattaradaṇḍe sugate,<br>
datvā saṃghe gaṇuttame;<br>
Chānisaṃse anubhomi,<br>
kammā­nuc­chavike mama.</p>
<p><a class="sc" id="150"></a>
<a class="ms" id="p_20Ap1_4447"></a>
<a class="msdiv" id="msdiv150"></a>
Puttā mayhaṃ bahū honti,<br>
tāso mayhaṃ na vijjati;<br>
Appasayho sadā homi,<br>
sabbārakkhehi rakkhito;<br>
<span class="var" title="khalitaṃ maṃ (si, mr) | calitaṃ maṃ (pts1)" id="note1098">Khalitampi</span> na jānāmi,<br>
abhantaṃ mānasaṃ mama.</p>
</blockquote>
<h4>1.8.23 Osa­dhañjanā­nisaṃsa</h4>
<blockquote class="gatha">
<p><a class="sc" id="151"></a>
<a class="ms" id="p_20Ap1_4448"></a>
<a class="msdiv" id="msdiv151"></a>
Osadhaṃ añjanaṃ datvā,<br>
buddhe saṃghe gaṇuttame;<br>
Aṭṭhānisaṃse anubhomi,<br>
kammā­nuc­chavike mama.</p>
<p><a class="sc" id="152"></a>
<a class="ms" id="p_20Ap1_4449"></a>
<a class="msdiv" id="msdiv152"></a>
Visālanayano homi,<br>
setapīto ca lohito;<br>
Anāvi­la­pasan­nak­kho,<br>
sab­baroga­vi­vajjito.</p>
<p><a class="sc" id="153"></a>
<a class="ms" id="p_20Ap1_4450"></a>
<a class="msdiv" id="msdiv153"></a>
Labhāmi dibbanayanaṃ,<br>
paññācakkhuṃ anuttaraṃ;<br>
Ime guṇe paṭilabhe,<br>
tassa nissandato ahaṃ.</p>
</blockquote>
<h4>1.8.24 Kuñcikānisaṃsa</h4>
<blockquote class="gatha">
<p><a class="sc" id="154"></a>
<a class="ms" id="p_20Ap1_4451"></a>
<a class="msdiv" id="msdiv154"></a>
Kuñcike sugate datvā,<br>
saṃghe gaṇavaruttame;<br>
Dhammad­vāra­vivara­ṇaṃ,<br>
labhāmi ñāṇakuñcikaṃ.</p>
</blockquote>
<h4>1.8.25 Kuñ­ci­kā­gharā­ni­saṃsa</h4>
<blockquote class="gatha">
<p><a class="sc" id="155"></a>
<a class="ms" id="p_20Ap1_4452"></a>
<a class="msdiv" id="msdiv155"></a>
Kuñcikānaṃ ghare datvā,<br>
buddhe saṃghe gaṇuttame;<br>
Dvānisaṃse anubhomi,<br>
kammā­nuc­chavike mama;<br>
Appakodho anāyāso,<br>
saṃsaranto bhave ahaṃ.</p>
</blockquote>
<h4>1.8.26 Āyogānisaṃsa</h4>
<blockquote class="gatha">
<p><a class="sc" id="156"></a>
<a class="ms" id="p_20Ap1_4453"></a>
<a class="msdiv" id="msdiv156"></a>
Āyoge sugate datvā,<br>
saṃghe gaṇavaruttame;<br>
Pañcānisaṃse anubhomi,<br>
kammā­nuc­chavike mama.</p>
<p><a class="sc" id="157"></a>
<a class="ms" id="p_20Ap1_4454"></a>
<a class="msdiv" id="msdiv157"></a>
Samādhīsu na kampāmi,<br>
vasī homi samādhisu;<br>
Abhejjapariso homi,<br>
ādeyyavacano sadā;<br>
Jāyati bhogasampatti,<br>
bhave saṃsarato mama.</p>
</blockquote>
<h4>1.8.27 Dhūma­nettā­nisaṃsa</h4>
<blockquote class="gatha">
<p><a class="sc" id="158"></a>
<a class="ms" id="p_20Ap1_4455"></a>
<a class="msdiv" id="msdiv158"></a>
Dhūmanette jine datvā,<br>
saṃghe gaṇavaruttame;<br>
Tīṇānisaṃse anubhomi,<br>
kammā­nuc­chavike mama.</p>
<p><a class="sc" id="159"></a>
<a class="pts1" id="pts1.313"></a>
<a class="ms" id="p_20Ap1_4456"></a>
<a class="msdiv" id="msdiv159"></a>
Sati me ujukā hoti,<br>
susambandhā ca nhāravo;<br>
Labhāmi <span class="var" title="dibbasayanaṃ (s2, s3)" id="note1099">dibbanayanaṃ</span>,<br>
tassa nissandato ahaṃ.</p>
</blockquote>
<h4>1.8.28 Dīpa­dhārā­ni­saṃsa</h4>
<blockquote class="gatha">
<p><a class="sc" id="160"></a>
<a class="ms" id="p_20Ap1_4457"></a>
<a class="msdiv" id="msdiv160"></a>
<span class="var" title="dīpaṭṭhāne (bj) | dīpadāne (s2, s3) | dīpathāle (pts1) | dīpaṭṭhāpe (mr)" id="note1100">Dīpadhāre</span> jine datvā,<br>
saṃghe gaṇavaruttame;<br>
Tīṇānisaṃse anubhomi,<br>
kammā­nuc­chavike mama.</p>
<p><a class="sc" id="161"></a>
<a class="ms" id="p_20Ap1_4458"></a>
<a class="msdiv" id="msdiv161"></a>
Jātimā aṅgasampanno,<br>
paññavā <span class="var" title="buddhisammato (bj, mr)" id="note1101">buddhasammato</span>;<br>
Ime guṇe paṭilabhe,<br>
tassa nissandato ahaṃ.</p>
</blockquote>
<h4>1.8.29 Tumbaka-karaṇḍa</h4>
<blockquote class="gatha">
<p><a class="sc" id="162"></a>
<a class="ms" id="p_20Ap1_4459"></a>
<a class="msdiv" id="msdiv162"></a>
Tumbake ca karaṇḍe ca,<br>
datvā buddhe gaṇuttame;<br>
Dasānisaṃse anubhomi,<br>
kammā­nuc­chavike mama.</p>
<p><a class="sc" id="163"></a>
<a class="ms" id="p_20Ap1_4460"></a>
<a class="msdiv" id="msdiv163"></a>
<span class="var" title="sadā gutto (bj, pts1) | tadā gutto (s2, s3) | saṃgutto (mr)" id="note1102">Sugutto</span> sukhasamaṅgī,<br>
Mahāyaso tathāgati;<br>
<span class="var" title="vibhattigatto (s2, s3) | bhattikato (pts1)" id="note1103">Vipattivigato</span> sukhumālo,<br>
Sab­bīti­pari­vajjito.</p>
<p><a class="sc" id="164"></a>
<a class="ms" id="p_20Ap1_4461"></a>
<a class="msdiv" id="msdiv164"></a>
Vipule ca guṇe lābhī,<br>
samāva calanā mama;<br>
Suvi­vajji­ta­ubbego,<br>
tumbake ca karaṇḍake.</p>
<p><a class="sc" id="165"></a>
<a class="ms" id="p_20Ap1_4462"></a>
<a class="msdiv" id="msdiv165"></a>
Labhāmi caturo vaṇṇe,<br>
hat­thissara­tanāni ca;<br>
Tāni me na vinassanti,<br>
tumbadāne idaṃ phalaṃ.</p>
</blockquote>
<h4>1.8.30 Malahara­ṇā­nisaṃsa</h4>
<blockquote class="gatha">
<p><a class="sc" id="166"></a>
<a class="ms" id="p_20Ap1_4463"></a>
<a class="msdiv" id="msdiv166"></a>
<span class="var" title="añjananāḷiyo (bj) | hattha­lī­laṅgake (s2, s3) | hatthī līlaṅgake (pts1) | hattha­li­laṅgate (mr)" id="note1104">Malaharaṇiyo</span> datvā,<br>
buddhe saṃghe gaṇuttame;<br>
Pañcānisaṃse anubhomi,<br>
kammā­nuc­chavike mama.</p>
<p><a class="sc" id="167"></a>
<a class="ms" id="p_20Ap1_4464"></a>
<a class="msdiv" id="msdiv167"></a>
Sabba­lak­kha­ṇa­sam­panno,<br>
āyu­paññā­sa­māhito;<br>
Sabbā­yāsavi­nimutto,<br>
kāyo me hoti sabbadā.</p>
</blockquote>
<h4>1.8.31 Pip­pha­lā­nisaṃsa</h4>
<blockquote class="gatha">
<p><a class="sc" id="168"></a>
<a class="ms" id="p_20Ap1_4465"></a>
<a class="msdiv" id="msdiv168"></a>
Taṇudhāre sunisite,<br>
saṃghe datvāna pipphale;<br>
Kilesakantanaṃ ñāṇaṃ,<br>
labhāmi atulaṃ suciṃ.</p>
</blockquote>
<h4>1.8.32 Saṇḍāsānisaṃsa</h4>
<blockquote class="gatha">
<p><a class="sc" id="169"></a>
<a class="ms" id="p_20Ap1_4466"></a>
<a class="msdiv" id="msdiv169"></a>
Saṇḍāse sugate datvā,<br>
saṃghe gaṇavaruttame;<br>
<span class="var" title="kilesaluñcanaṃ (bj, s2, s3, pts1)" id="note1105">Kilesa­bhañ­janaṃ</span> ñāṇaṃ,<br>
labhāmi atulaṃ suciṃ.</p>
</blockquote>
<h4>1.8.33 Natthu­kā­nisaṃsa</h4>
<blockquote class="gatha">
<p><a class="sc" id="170"></a>
<a class="ms" id="p_20Ap1_4467"></a>
<a class="msdiv" id="msdiv170"></a>
<span class="var" title="thavike (?)" id="note1106">Natthuke</span> sugate datvā,<br>
saṃghe gaṇavaruttame;<br>
Aṭṭhānisaṃse anubhomi,<br>
kammā­nuc­chavike mama.</p>
<p><a class="sc" id="171"></a>
<a class="ms" id="p_20Ap1_4468"></a>
<a class="msdiv" id="msdiv171"></a>
Saddhaṃ sīlaṃ hiriñcāpi,<br>
atha ottappiyaṃ guṇaṃ;<br>
Sutaṃ cāgañca khantiñca,<br>
paññaṃ me aṭṭhamaṃ guṇaṃ.</p>
</blockquote>
<h4>1.8.34 Pīṭhakānisaṃsa</h4>
<blockquote class="gatha">
<p><a class="sc" id="172"></a>
<a class="pts1" id="pts1.314"></a>
<a class="ms" id="p_20Ap1_4469"></a>
<a class="msdiv" id="msdiv172"></a>
Pīṭhake sugate datvā,<br>
saṃghe gaṇavaruttame;<br>
Pañcānisaṃse anubhomi,<br>
kammā­nuc­chavike mama.</p>
<p><a class="sc" id="173"></a>
<a class="ms" id="p_20Ap1_4470"></a>
<a class="msdiv" id="msdiv173"></a>
Ucce kule pajāyāmi,<br>
mahābhogo bhavāmahaṃ;<br>
Sabbe maṃ apacāyanti,<br>
kitti abbhuggatā mama.</p>
<p><a class="sc" id="174"></a>
<a class="ms" id="p_20Ap1_4471"></a>
<a class="msdiv" id="msdiv174"></a>
Kappa­sata­sahas­sāni,<br>
pallaṅkā caturassakā;<br>
Parivārenti maṃ niccaṃ,<br>
saṃvibhāgarato ahaṃ.</p>
</blockquote>
<h4>1.8.35 Bhisiānisaṃsa</h4>
<blockquote class="gatha">
<p><a class="sc" id="175"></a>
<a class="ms" id="p_20Ap1_4472"></a>
<a class="msdiv" id="msdiv175"></a>
Bhisiyo sugate datvā,<br>
saṃghe gaṇavaruttame;<br>
Chānisaṃse anubhomi,<br>
kammā­nuc­chavike mama.</p>
<p><a class="sc" id="176"></a>
<a class="ms" id="p_20Ap1_4473"></a>
<a class="msdiv" id="msdiv176"></a>
Sama­su­gatto­pacito,<br>
muduko cārudassano;<br>
Labhāmi ñāṇaparivāraṃ,<br>
bhi­sidānas­sidaṃ phalaṃ.</p>
<p><a class="sc" id="177"></a>
<a class="ms" id="p_20Ap1_4474"></a>
<a class="msdiv" id="msdiv177"></a>
Tūlikā vikatikāyo,<br>
<span class="var" title="kaṭṭhissā (bj, pts1) | kaṭissā (s2, s3) | kuṭṭakā (mr)" id="note1107">kaṭṭissā</span> cittakā bahū;<br>
Varapotthake kambale ca,<br>
labhāmi vividhe ahaṃ.</p>
<p><a class="sc" id="178"></a>
<a class="ms" id="p_20Ap1_4475"></a>
<a class="msdiv" id="msdiv178"></a>
Pāvārike ca muduke,<br>
mudukā­jina­veṇiyo;<br>
Labhāmi <span class="var" title="vividhaṭṭhāne (s2, s3, mr)" id="note1108">vividhatthāre</span>,<br>
bhi­sidānas­sidaṃ phalaṃ.</p>
<p><a class="sc" id="179"></a>
<a class="ms" id="p_20Ap1_4476"></a>
<a class="msdiv" id="msdiv179"></a>
Yato sarāmi attānaṃ,<br>
yato pattosmi viññutaṃ;<br>
Atuccho jhānamañcomhi,<br>
bhi­sidānas­sidaṃ phalaṃ.</p>
</blockquote>
<h4>1.8.36 Bibbo­ha­nā­nisaṃsa</h4>
<blockquote class="gatha">
<p><a class="sc" id="180"></a>
<a class="ms" id="p_20Ap1_4477"></a>
<a class="msdiv" id="msdiv180"></a>
Bibbohane jine datvā,<br>
saṃghe gaṇavaruttame;<br>
Chānisaṃse anubhomi,<br>
kammā­nuc­chavike mama.</p>
<p><a class="sc" id="181"></a>
<a class="ms" id="p_20Ap1_4478"></a>
<a class="msdiv" id="msdiv181"></a>
Uṇṇike padumake ca,<br>
atho lohitacandane;<br>
Bibbohane upādhemi,<br>
uttamaṅgaṃ sadā mama.</p>
<p><a class="sc" id="182"></a>
<a class="ms" id="p_20Ap1_4479"></a>
<a class="msdiv" id="msdiv182"></a>
Aṭṭhaṅgike maggavare,<br>
sāmaññe caturo phale;<br>
Tesu ñāṇaṃ <span class="var" title="upanetvā (bj) | upānetvā (pts1)" id="note1109">uppādetvā</span>,<br>
vihare niccakālikaṃ.</p>
<p><a class="sc" id="183"></a>
<a class="ms" id="p_20Ap1_4480"></a>
<a class="msdiv" id="msdiv183"></a>
Dāne dame saṃyame ca,<br>
appamaññāsu rūpisu;<br>
Tesu ñāṇaṃ <span class="var" title="upanetvā (bj) | upānetvā (pts1)" id="note1110">uppādetvā</span>,<br>
vihare sabbakālikaṃ.</p>
<p><a class="sc" id="184"></a>
<a class="ms" id="p_20Ap1_4481"></a>
<a class="msdiv" id="msdiv184"></a>
Vatte guṇe paṭipatti,<br>
ācārakiriyāsu ca;<br>
Tesu <span class="var" title="ñāṇaṃ upadahitvāna (bj) | ñāṇaṃ uppādayitvāna (pts1)" id="note1111">ñāṇaṃ uppādetvā</span>,<br>
vihare sabbadā ahaṃ.</p>
<p><a class="sc" id="185"></a>
<a class="ms" id="p_20Ap1_4482"></a>
<a class="msdiv" id="msdiv185"></a>
Caṅkame vā padhāne vā,<br>
vīriye bodhipakkhiye;<br>
Tesu <span class="var" title="ñāṇaṃ upanetvā (bj) | ñāṇamupānetvā (pts1)" id="note1112">ñāṇaṃ uppādetvā</span>,<br>
viharāmi yadicchakaṃ.</p>
<p><a class="sc" id="186"></a>
<a class="pts1" id="pts1.315"></a>
<a class="ms" id="p_20Ap1_4483"></a>
<a class="msdiv" id="msdiv186"></a>
Sīlaṃ samādhi paññā ca,<br>
vimutti ca anuttarā;<br>
Tesu <span class="var" title="ñāṇaṃ upanetvā (bj) | tesu ñānaṃ upānetvā (pts1)" id="note1113">ñāṇaṃ uppādetvā</span>,<br>
viharāmi sukhaṃ ahaṃ.</p>
</blockquote>
<h4>1.8.37 Phala­pīṭhā­nisaṃsa</h4>
<blockquote class="gatha">
<p><a class="sc" id="187"></a>
<a class="ms" id="p_20Ap1_4484"></a>
<a class="msdiv" id="msdiv187"></a>
<span class="var" title="palālapīṭhe (si, pts1)" id="note1114">Phalapīṭhe</span> jine datvā,<br>
saṃghe gaṇavaruttame;<br>
Dvānisaṃse anubhomi,<br>
kammā­nuc­chavike mama.</p>
<p><a class="sc" id="188"></a>
<a class="ms" id="p_20Ap1_4485"></a>
<a class="msdiv" id="msdiv188"></a>
Soṇṇamaye maṇimaye,<br>
dantasāramaye bahū;<br>
Pallaṅkaseṭṭhe vindāmi,<br>
phala­pīṭhas­sidaṃ phalaṃ.</p>
</blockquote>
<h4>1.8.38 Pāda­pīṭhā­nisaṃsa</h4>
<blockquote class="gatha">
<p><a class="sc" id="189"></a>
<a class="ms" id="p_20Ap1_4486"></a>
<a class="msdiv" id="msdiv189"></a>
Pādapīṭhe jine datvā,<br>
saṃghe gaṇavaruttame;<br>
Dvānisaṃse anubhomi,<br>
kammā­nuc­chavike mama;<br>
Labhāmi bahuke yāne,<br>
pāda­pīṭhas­sidaṃ phalaṃ.</p>
<p><a class="sc" id="190"></a>
<a class="ms" id="p_20Ap1_4487"></a>
<a class="msdiv" id="msdiv190"></a>
Dāsī dāsā ca bhariyā,<br>
ye caññe anujīvino;<br>
Sammā paricarante maṃ,<br>
pāda­pīṭhas­sidaṃ phalaṃ.</p>
</blockquote>
<h4>1.8.39 Telabbhañ­janā­nisaṃsa</h4>
<blockquote class="gatha">
<p><a class="sc" id="191"></a>
<a class="ms" id="p_20Ap1_4488"></a>
<a class="msdiv" id="msdiv191"></a>
<span class="var" title="telā­nabbhañ­jane (bj, pts1)" id="note1115">Telaabbhañjane</span> datvā,<br>
saṃghe gaṇavaruttame;<br>
Pañcānisaṃse anubhomi,<br>
kammā­nuc­chavike mama.</p>
<p><a class="sc" id="192"></a>
<a class="ms" id="p_20Ap1_4489"></a>
<a class="msdiv" id="msdiv192"></a>
Abyādhitā rūpavatā,<br>
khippaṃ dhamma­ni­santitā;<br>
Lābhitā annapānassa,<br>
āyupañcamakaṃ mama.</p>
</blockquote>
<h4>1.8.40 Sappi­telā­nisaṃsa</h4>
<blockquote class="gatha">
<p><a class="sc" id="193"></a>
<a class="ms" id="p_20Ap1_4490"></a>
<a class="msdiv" id="msdiv193"></a>
Sappitelañca datvāna,<br>
saṃghe gaṇavaruttame;<br>
Pañcānisaṃse anubhomi,<br>
kammā­nuc­chavike mama.</p>
<p><a class="sc" id="194"></a>
<a class="ms" id="p_20Ap1_4491"></a>
<a class="msdiv" id="msdiv194"></a>
Thāmavā rūpasampanno,<br>
pahaṭṭhatanujo sadā;<br>
Abyādhi visado homi,<br>
sappi­telas­sidaṃ phalaṃ.</p>
</blockquote>
<h4>1.8.41 Mukha­so­dha­na­kā­nisaṃsa</h4>
<blockquote class="gatha">
<p><a class="sc" id="195"></a>
<a class="ms" id="p_20Ap1_4492"></a>
<a class="msdiv" id="msdiv195"></a>
Mukha­so­dha­na­kaṃ datvā,<br>
buddhe saṃghe gaṇuttame;<br>
Pañcānisaṃse anubhomi,<br>
kammā­nuc­chavike mama.</p>
<p><a class="sc" id="196"></a>
<a class="ms" id="p_20Ap1_4493"></a>
<a class="msdiv" id="msdiv196"></a>
Visuddhakaṇṭho madhurassaro,<br>
Kāsa­sāsavi­vajjito;<br>
Uppalagandho mukhato,<br>
Upavāyati me sadā.</p>
</blockquote>
<h4>1.8.42 Dadhiānisaṃsa</h4>
<blockquote class="gatha">
<p><a class="sc" id="197"></a>
<a class="ms" id="p_20Ap1_4494"></a>
<a class="msdiv" id="msdiv197"></a>
Dadhiṃ datvāna sampannaṃ,<br>
buddhe saṃghe gaṇuttame;<br>
Bhuñjāmi amataṃ <span class="var" title="vittaṃ (bj, mr) | cittaṃ (pts1)" id="note1116">bhattaṃ</span>,<br>
varaṃ kāyagatāsatiṃ.</p>
</blockquote>
<h4>1.8.43 Madhuānisaṃsa</h4>
<blockquote class="gatha">
<p><a class="sc" id="198"></a>
<a class="ms" id="p_20Ap1_4495"></a>
<a class="msdiv" id="msdiv198"></a>
Vaṇṇa­gandha­ra­so­petaṃ,<br>
madhuṃ datvā jine gaṇe;<br>
Anūpamaṃ atuliyaṃ,<br>
pive muttirasaṃ ahaṃ.</p>
</blockquote>
<h4>1.8.44 Rasānisaṃsa</h4>
<blockquote class="gatha">
<p><a class="sc" id="199"></a>
<a class="pts1" id="pts1.316"></a>
<a class="ms" id="p_20Ap1_4496"></a>
<a class="msdiv" id="msdiv199"></a>
Yathābhūtaṃ rasaṃ datvā,<br>
buddhe saṃghe gaṇuttame;<br>
Caturo phale anubhomi,<br>
kammā­nuc­chavike mama.</p>
</blockquote>
<h4>1.8.45 Anna­pānā­nisaṃsa</h4>
<blockquote class="gatha">
<p><a class="sc" id="200"></a>
<a class="ms" id="p_20Ap1_4497"></a>
<a class="msdiv" id="msdiv200"></a>
Annaṃ pānañca datvāna,<br>
buddhe saṃghe gaṇuttame;<br>
Dasānisaṃse anubhomi,<br>
kammā­nuc­chavike mama.</p>
<p><a class="sc" id="201"></a>
<a class="ms" id="p_20Ap1_4498"></a>
<a class="msdiv" id="msdiv201"></a>
Āyuvā balavā dhīro,<br>
vaṇṇavā yasavā sukhī;<br>
Lābhī annassa pānassa,<br>
sūro paññāṇavā sadā;<br>
Ime guṇe paṭilabhe,<br>
saṃsaranto bhave ahaṃ.</p>
</blockquote>
<h4>1.8.46 Dhūpānisaṃsa</h4>
<blockquote class="gatha">
<p><a class="sc" id="202"></a>
<a class="ms" id="p_20Ap1_4499"></a>
<a class="msdiv" id="msdiv202"></a>
<span class="var" title="dhūmaṃ (pts1, mr)" id="note1117">Dhūpaṃ</span> datvāna sugate,<br>
saṃghe gaṇavaruttame;<br>
Dasānisaṃse anubhomi,<br>
kammā­nuc­chavike mama.</p>
<p><a class="sc" id="203"></a>
<a class="ms" id="p_20Ap1_4500"></a>
<a class="msdiv" id="msdiv203"></a>
Sugandhadeho yasavā,<br>
sīghapañño ca kittimā;<br>
Tikkhapañño bhūripañño,<br>
hāsa­gam­bhī­ra­paññavā.</p>
<p><a class="sc" id="204"></a>
<a class="ms" id="p_20Ap1_4501"></a>
<a class="msdiv" id="msdiv204"></a>
Vepulla­javana­pañño,<br>
saṃsaranto bhavābhave;<br>
Tasseva vāhasā dāni,<br>
patto santisukhaṃ sivaṃ.</p>
</blockquote>
<h3>1.9 ­Sādhāra­ṇā­nisaṃsa</h3>
<blockquote class="gatha">
<p><a class="sc" id="205"></a>
<a class="ms" id="p_20Ap1_4502"></a>
<a class="msdiv" id="msdiv205"></a>
Kilesā jhāpitā mayhaṃ,<br>
bhavā sabbe samūhatā;<br>
Nāgova bandhanaṃ chetvā,<br>
viharāmi anāsavo.</p>
<p><a class="sc" id="206"></a>
<a class="ms" id="p_20Ap1_4503"></a>
<a class="msdiv" id="msdiv206"></a>
Svāgataṃ vata me āsi,<br>
mama <span class="var" title="buddha­seṭṭhassa santike (?)" id="note1118">buddhassa santike</span>;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class="sc" id="207"></a>
<a class="ms" id="p_20Ap1_4504"></a>
<a class="msdiv" id="msdiv207"></a>
Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="208"></a>
<a class="ms" id="p_20Ap1_4505"></a>
Itthaṃ sudaṃ āyasmā pilindavaccho thero imā gāthāyo abhāsitthāti.</p>
<p class="endsutta">
<a class="sc" id="209"></a>
<a class="ms" id="p_20Ap1_4506"></a>
Pilinda­vacchat­theras­sāpadā­naṃ paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>