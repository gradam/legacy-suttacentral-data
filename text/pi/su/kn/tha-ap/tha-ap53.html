<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap53">
<article>
<div class="hgroup">
<p class="division">Therāpadāna</p>
<p>Bījanivagga</p>
<h1>Vidhūpanadāyakattheraapadāna</h1>
</div>
<blockquote class="gatha">
<p>
<a class="msdiv" id="msdiv1"></a>
<a class="ms" id="p_20Ap1_1376"></a>
<a class="sc" id="1"></a>
“Padumuttarabuddhassa,<br>
lokajeṭṭhassa tādino;<br>
Bījanikā mayā dinnā,<br>
dvipadindassa tādino.<br>
</p>
<p>
<a class="msdiv" id="msdiv2"></a>
<a class="ms" id="p_20Ap1_1377"></a>
<a class="sc" id="2"></a>
Sakaṃ cittaṃ pasādetvā,<br>
paggahetvāna añjaliṃ;<br>
Sambuddhamabhivādetvā,<br>
pakkamiṃ uttarāmukho.<br>
</p>
<p>
<a class="msdiv" id="msdiv3"></a>
<a class="ms" id="p_20Ap1_1378"></a>
<a class="sc" id="3"></a>
Bījaniṃ paggahetvāna,<br>
satthā lokagganāyako;<br>
Bhikkhusaṃghe ṭhito santo,<br>
imā gāthā abhāsatha.<br>
</p>
<p>
<a class="msdiv" id="msdiv4"></a>
<a class="ms" id="p_20Ap1_1379"></a>
<a class="sc" id="4"></a>
‘Iminā bījanidānena,<br>
cittassa paṇidhīhi ca;<br>
Kappānaṃ satasahassaṃ,<br>
vinipātaṃ na gacchati’.<br>
</p>
<p>
<a class="msdiv" id="msdiv5"></a>
<a class="ms" id="p_20Ap1_1380"></a>
<a class="sc" id="5"></a>
Āraddhavīriyo pahitatto,<br>
Cetoguṇasamāhito;<br>
Jātiyā sattavassohaṃ,<br>
Arahattaṃ apāpuṇiṃ.<br>
</p>
<p>
<a class="msdiv" id="msdiv6"></a>
<a class="ms" id="p_20Ap1_1381"></a>
<a class="sc" id="6"></a>
Saṭṭhikappasahassamhi,<br>
bījamānasanāmakā;<br>
Soḷasāsiṃsu rājāno,<br>
cakkavattī mahabbalā.<br>
</p>
<p>
<a class="msdiv" id="msdiv7"></a>
<a class="ms" id="p_20Ap1_1382"></a>
<a class="sc" id="7"></a>
Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_1383"></a><a class="sc" id="8"></a>Itthaṃ sudaṃ
āyasmā vidhūpanadāyako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_1384"></a>
<a class="sc" id="9"></a>
Vidhūpanadāyakattherassāpadānaṃ paṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>