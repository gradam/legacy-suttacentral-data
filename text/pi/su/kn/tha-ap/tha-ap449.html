<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap449">
<article>
<div class="hgroup">
<p class="division">Therāpadāna</p>
<p>Vibhītakavagga</p>
<h1>7 Sīhāsanikattheraapadāna</h1>
</div>
<blockquote class="gatha">
<p><a class="msdiv" id="msdiv42"></a>
<a class="ms" id="p_20Ap1_5828"></a>
<a class="sc" id="1"></a>
“Padumuttarassa bhagavato, <br>
Sabbabhūtahitesino; <br>
Pasannacitto sumano, <br>
Sīhāsanamadāsahaṃ. <br>
</p>
<p><a class="msdiv" id="msdiv43"></a>
<a class="ms" id="p_20Ap1_5829"></a>
<a class="sc" id="2"></a>
Devaloke manusse vā, <br>
yattha yattha vasāmahaṃ; <br>
Labhāmi vipulaṃ byamhaṃ, <br>
sīhāsanassidaṃ phalaṃ. <br>
</p>
<p><a class="msdiv" id="msdiv44"></a>
<a class="ms" id="p_20Ap1_5830"></a>
<a class="sc" id="3"></a>
Soṇṇamayā rūpimayā, <br>
lohitaṅgamayā bahū; <br>
Maṇimayā ca pallaṅkā, <br>
nibbattanti mamaṃ sadā. <br>
</p>
<p><a class="msdiv" id="msdiv45"></a>
<a class="ms" id="p_20Ap1_5831"></a>
<a class="sc" id="4"></a>
Bodhiyā āsanaṃ katvā, <br>
jalajuttamanāmino; <br>
Ucce kule pajāyāmi, <br>
aho dhammasudhammatā. <br>
</p>
<p><a class="msdiv" id="msdiv46"></a>
<a class="ms" id="p_20Ap1_5832"></a>
<a class="sc" id="5"></a>
Satasahassito kappe, <br>
sīhāsanamakāsahaṃ; <br>
Duggatiṃ nābhijānāmi, <br>
sīhāsanassidaṃ phalaṃ. <br>
</p>
<p><a class="msdiv" id="msdiv47"></a>
<a class="ms" id="p_20Ap1_5833"></a>
<a class="sc" id="6"></a>
Kilesā jhāpitā mayhaṃ, <br>
… pe … <br>
viharāmi anāsavo. <br>
</p>
<p><a class="msdiv" id="msdiv48"></a>
<a class="ms" id="p_20Ap1_5834"></a>
<a class="sc" id="7"></a>
Svāgataṃ vata me āsi, <br>
… pe … <br>
kataṃ buddhassa sāsanaṃ. <br>
</p>
<p><a class="msdiv" id="msdiv49"></a>
<a class="ms" id="p_20Ap1_5835"></a>
<a class="sc" id="8"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="9"></a>
<a class="ms" id="p_20Ap1_5836"></a>
Itthaṃ sudaṃ āyasmā sīhāsaniko thero imā gāthāyo abhāsitthāti.</p>
<p class="endsutta"><a class="sc" id="10"></a>
<a class="ms" id="p_20Ap1_5837"></a>
Sīhāsanikattherassāpadānaṃ sattamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>