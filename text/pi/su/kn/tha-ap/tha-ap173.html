<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap173">
<article>
<div class="hgroup">
<p class="division">Therāpadāna</p>
<p>Kumudavagga</p>
<h1>1 Kumudamāliyattheraapadāna</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_20Ap1_2510"></a>
<a class="msdiv" id="msdiv1"></a>
“Pabbate himavantamhi,<br>
mahājātassaro ahu;<br>
Tatthajo rakkhaso āsiṃ,<br>
ghorarūpo mahabbalo.<br></p>
<p>
<a class="sc" id="2"></a>
<a class="ms" id="p_20Ap1_2511"></a>
<a class="msdiv" id="msdiv2"></a>
Kumudaṃ pupphate tattha,<br>
cakkamattāni jāyare;<br>
Ocināmi ca taṃ pupphaṃ,<br>
balino samitiṃ tadā.<br></p>
<p>
<a class="sc" id="3"></a>
<a class="ms" id="p_20Ap1_2512"></a>
<a class="msdiv" id="msdiv3"></a>
Atthadassī tu bhagavā,<br>
dvipadindo narāsabho;<br>
Pupphasaṅkocitaṃ disvā,<br>
āgacchi mama santikaṃ.<br></p>
<p>
<a class="sc" id="4"></a>
<a class="ms" id="p_20Ap1_2513"></a>
<a class="msdiv" id="msdiv4"></a>
Upāgatañca sambuddhaṃ,<br>
devadevaṃ narāsabhaṃ;<br>
Sabbañca pupphaṃ paggayha,<br>
buddhassa abhiropayiṃ.<br></p>
<p>
<a class="sc" id="5"></a>
<a class="ms" id="p_20Ap1_2514"></a>
<a class="msdiv" id="msdiv5"></a>
Yāvatā himavantantā,<br>
parisā sā tadā ahu;<br>
Tāvacchadanasampanno,<br>
agamāsi tathāgato.<br></p>
<p>
<a class="sc" id="6"></a>
<a class="ms" id="p_20Ap1_2515"></a>
<a class="msdiv" id="msdiv6"></a>
Aṭṭhārase kappasate,<br>
yaṃ pupphamabhiropayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.<br></p>
<p>
<a class="sc" id="7"></a>
<a class="ms" id="p_20Ap1_2516"></a>
<a class="msdiv" id="msdiv7"></a>
Ito pannarase kappe,<br>
sattāhesuṃ janādhipā;<br>
Sahassarathanāmā te,<br>
cakkavattī mahabbalā.<br></p>
<p>
<a class="sc" id="8"></a>
<a class="ms" id="p_20Ap1_2517"></a>
<a class="msdiv" id="msdiv8"></a>
Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.<br></p>
</blockquote>
<p>
<a class="sc" id="9"></a>
<a class="ms" id="p_20Ap1_2518"></a>
Itthaṃ sudaṃ āyasmā kumudamāliyo thero imā gāthāyo abhāsitthāti.</p>
<p class="endsutta">
<a class="sc" id="10"></a>
<a class="ms" id="p_20Ap1_2519"></a>
Kumudamāliyattherassāpadānaṃ paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>