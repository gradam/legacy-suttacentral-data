<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap59">
<article>
<div class="hgroup">
<p class="division">Therāpadāna</p>
<p>Bījanivagga</p>
<h1>Pañcadīpakattheraapadāna</h1>
</div>
<blockquote class="gatha">
<p>
<a class="msdiv" id="msdiv50"></a>
<a class="ms" id="p_20Ap1_1437"></a>
<a class="sc" id="1"></a>
“Padumuttarabuddhassa,<br>
sabbabhūtānukampino;<br>
Saddahitvāna saddhamme,<br>
ujudiṭṭhi ahosahaṃ.<br>
</p>
<p>
<a class="msdiv" id="msdiv51"></a>
<a class="ms" id="p_20Ap1_1438"></a>
<a class="sc" id="2"></a>
Padīpadānaṃ pādāsiṃ,<br>
parivāretvāna bodhiyaṃ;<br>
Saddahanto padīpāni,<br>
akariṃ tāvade ahaṃ.<br>
</p>
<p>
<a class="msdiv" id="msdiv52"></a>
<a class="ms" id="p_20Ap1_1439"></a>
<a class="sc" id="3"></a>
Yaṃ yaṃ yonupapajjāmi,<br>
devattaṃ atha mānusaṃ;<br>
Ākāse ukkaṃ dhārenti,<br>
dīpadānassidaṃ phalaṃ.<br>
</p>
<p>
<a class="msdiv" id="msdiv53"></a>
<a class="ms" id="p_20Ap1_1440"></a>
<a class="sc" id="4"></a>
Tirokuṭṭaṃ tiroselaṃ,<br>
samatiggayha pabbataṃ;<br>
Samantā yojanasataṃ,<br>
dassanaṃ anubhomahaṃ.<br>
</p>
<p>
<a class="msdiv" id="msdiv54"></a>
<a class="ms" id="p_20Ap1_1441"></a>
<a class="sc" id="5"></a>
Tena kammāvasesena,<br>
pattomhi āsavakkhayaṃ;<br>
Dhāremi antimaṃ dehaṃ,<br>
dvipadindassa sāsane.<br>
</p>
<p>
<a class="msdiv" id="msdiv55"></a>
<a class="ms" id="p_20Ap1_1442"></a>
<a class="sc" id="6"></a>
Catuttiṃse kappasate,<br>
satacakkhusanāmakā;<br>
Rājāhesuṃ mahātejā,<br>
cakkavattī mahabbalā.<br>
</p>
<p>
<a class="msdiv" id="msdiv56"></a>
<a class="ms" id="p_20Ap1_1443"></a>
<a class="sc" id="7"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_1444"></a><a class="sc" id="8"></a>Itthaṃ sudaṃ
āyasmā pañcadīpako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_1445"></a>
<a class="sc" id="9"></a>
Pañcadīpakattherassāpadānaṃ sattamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>