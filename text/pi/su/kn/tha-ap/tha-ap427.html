<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap427">
<article>
<div class="hgroup">
<p class="division">Therāpadāna</p>
<p>Sakiṃsammajjakavagga</p>
<h1>Koraṇḍapupphiyattheraapadāna</h1>
</div>
<blockquote class="gatha">
<p>
<a class="msdiv" id="msdiv68"></a>
<a class="ms" id="p_20Ap1_5545"></a>
<a class="sc" id="1"></a>
“Vanakammiko pure āsiṃ,<br>
pitumātumatenahaṃ;<br>
Pasumārena jīvāmi,<br>
kusalaṃ me na vijjati.<br>
</p>
<p>
<a class="msdiv" id="msdiv69"></a>
<a class="ms" id="p_20Ap1_5546"></a>
<a class="sc" id="2"></a>
Mama āsayasāmantā,<br>
tisso lokagganāyako;<br>
Padāni tīṇi dassesi,<br>
anukampāya cakkhumā.<br>
</p>
<p>
<a class="msdiv" id="msdiv70"></a>
<a class="ms" id="p_20Ap1_5547"></a>
<a class="sc" id="3"></a>
Akkante ca pade disvā,<br>
tissanāmassa satthuno;<br>
Haṭṭho haṭṭhena cittena,<br>
pade cittaṃ pasādayiṃ.<br>
</p>
<p>
<a class="msdiv" id="msdiv71"></a>
<a class="ms" id="p_20Ap1_5548"></a>
<a class="sc" id="4"></a>
Koraṇḍaṃ pupphitaṃ disvā,<br>
pādapaṃ dharaṇīruhaṃ;<br>
Sakosakaṃ gahetvāna,<br>
padaseṭṭhamapūjayiṃ.<br>
</p>
<p>
<a class="msdiv" id="msdiv72"></a>
<a class="ms" id="p_20Ap1_5549"></a>
<a class="sc" id="5"></a>
Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.<br>
</p>
<p>
<a class="msdiv" id="msdiv73"></a>
<a class="ms" id="p_20Ap1_5550"></a>
<a class="sc" id="6"></a>
Yaṃ yaṃ yonupapajjāmi,<br>
devattaṃ atha mānusaṃ;<br>
Koraṇḍavaṇṇakoyeva,<br>
suppabhāso bhavāmahaṃ.<br>
</p>
<p>
<a class="msdiv" id="msdiv74"></a>
<a class="ms" id="p_20Ap1_5551"></a>
<a class="sc" id="7"></a>
Dvenavute ito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
padapūjāyidaṃ phalaṃ.<br>
</p>
<p>
<a class="msdiv" id="msdiv75"></a>
<a class="ms" id="p_20Ap1_5552"></a>
<a class="sc" id="8"></a>
Kilesā jhāpitā mayhaṃ,<br>
…pe… <br>
viharāmi anāsavo.<br>
</p>
<p>
<a class="msdiv" id="msdiv76"></a>
<a class="ms" id="p_20Ap1_5553"></a>
<a class="sc" id="9"></a>
Svāgataṃ vata me āsi,<br>
…pe… <br>
kataṃ buddhassa sāsanaṃ.<br>
</p>
<p>
<a class="msdiv" id="msdiv77"></a>
<a class="ms" id="p_20Ap1_5554"></a>
<a class="sc" id="10"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_5555"></a><a class="sc" id="11"></a>Itthaṃ sudaṃ
āyasmā koraṇḍapupphiyo thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_5556"></a>
<a class="sc" id="12"></a>
Koraṇḍapupphiyattherassāpadānaṃ pañcamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>