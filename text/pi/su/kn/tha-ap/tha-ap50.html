<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap50">
<article>
<div class="hgroup">
<p class="division">Therāpadāna</p>
<p>Upālivagga</p>
<h1>Caṅkamanadāyakattheraapadāna</h1>
</div>
<blockquote class="gatha">
<p>
<a class="msdiv" id="msdiv93"></a>
<a class="ms" id="p_20Ap1_1315"></a>
<a class="sc" id="1"></a>
“Atthadassissa munino,<br>
lokajeṭṭhassa tādino;<br>
Iṭṭhakāhi cinitvāna,<br>
caṅkamaṃ kārayiṃ ahaṃ.<br>
</p>
<p>
<a class="msdiv" id="msdiv94"></a>
<a class="ms" id="p_20Ap1_1316"></a>
<a class="sc" id="2"></a>
Uccato pañcaratanaṃ,<br>
caṅkamaṃ sādhumāpitaṃ;<br>
Āyāmato hatthasataṃ,<br>
bhāvanīyyaṃ manoramaṃ.<br>
</p>
<p>
<a class="msdiv" id="msdiv95"></a>
<a class="ms" id="p_20Ap1_1317"></a>
<a class="sc" id="3"></a>
Paṭiggahesi bhagavā,<br>
atthadassī naruttamo;<br>
Hatthena pulinaṃ gayha,<br>
imā gāthā abhāsatha.<br>
</p>
<p>
<a class="msdiv" id="msdiv96"></a>
<a class="ms" id="p_20Ap1_1318"></a>
<a class="sc" id="4"></a>
‘Iminā pulinadānena,<br>
caṅkamaṃ sukatena ca;<br>
Sattaratanasampannaṃ,<br>
pulinaṃ anubhossati.<br>
</p>
<p>
<a class="msdiv" id="msdiv97"></a>
<a class="ms" id="p_20Ap1_1319"></a>
<a class="sc" id="5"></a>
Tīṇi kappāni devesu,<br>
devarajjaṃ karissati;<br>
Anubhossati sampattiṃ,<br>
accharāhi purakkhato.<br>
</p>
<p>
<a class="msdiv" id="msdiv98"></a>
<a class="ms" id="p_20Ap1_1320"></a>
<a class="sc" id="6"></a>
Manussalokamāgantvā,<br>
rājā raṭṭhe bhavissati;<br>
Tikkhattuṃ cakkavattī ca,<br>
mahiyā so bhavissati’.<br>
</p>
<p>
<a class="msdiv" id="msdiv99"></a>
<a class="ms" id="p_20Ap1_1321"></a>
<a class="sc" id="7"></a>
Aṭṭhārase kappasate,<br>
yaṃ kammamakariṃ tadā;<br>
Duggatiṃ nābhijānāmi,<br>
caṅkamassa idaṃ phalaṃ.<br>
</p>
<p>
<a class="msdiv" id="msdiv100"></a>
<a class="ms" id="p_20Ap1_1322"></a>
<a class="sc" id="8"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_1323"></a><a class="sc" id="9"></a>Itthaṃ sudaṃ
āyasmā caṅkamanadāyako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_1324"></a>
<a class="sc" id="10"></a>
Caṅkamanadāyakattherassāpadānaṃ aṭṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>