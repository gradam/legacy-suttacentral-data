<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap141">
<article>
<div class="hgroup">
<p class="division">Therāpadāna</p>
<p>Sobhitavagga</p>
<h1>9 Sālapupphadāyakattheraapadāna</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_20Ap1_2257"></a>
<a class="msdiv" id="msdiv60"></a>
“Migarājā tadā āsiṃ,<br>
abhijāto sukesarī;<br>
Giriduggaṃ gavesanto,<br>
addasaṃ lokanāyakaṃ.<br></p>
<p>
<a class="sc" id="2"></a>
<a class="ms" id="p_20Ap1_2258"></a>
<a class="msdiv" id="msdiv61"></a>
Ayaṃ nu kho mahāvīro,<br>
nibbāpeti mahājanaṃ;<br>
Yannūnāhaṃ upāseyyaṃ,<br>
devadevaṃ narāsabhaṃ.<br></p>
<p>
<a class="sc" id="3"></a>
<a class="ms" id="p_20Ap1_2259"></a>
<a class="msdiv" id="msdiv62"></a>
Sākhaṃ sālassa bhañjitvā,<br>
sakosaṃ pupphamāhariṃ;<br>
Upagantvāna sambuddhaṃ,<br>
adāsiṃ pupphamuttamaṃ.<br></p>
<p>
<a class="sc" id="4"></a>
<a class="ms" id="p_20Ap1_2260"></a>
<a class="msdiv" id="msdiv63"></a>
Ekanavutito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
pupphadānassidaṃ phalaṃ.<br></p>
<p>
<a class="sc" id="5"></a>
<a class="ms" id="p_20Ap1_2261"></a>
<a class="msdiv" id="msdiv64"></a>
Ito ca navame kappe,<br>
virocanasanāmakā;<br>
Tayo āsiṃsu rājāno,<br>
cakkavattī mahabbalā.<br></p>
<p>
<a class="sc" id="6"></a>
<a class="ms" id="p_20Ap1_2262"></a>
<a class="msdiv" id="msdiv65"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br></p>
</blockquote>
<p>
<a class="sc" id="7"></a>
<a class="ms" id="p_20Ap1_2263"></a>
Itthaṃ sudaṃ āyasmā sālapupphadāyako thero imā gāthāyo abhāsitthāti.</p>
<p class="endsutta">
<a class="sc" id="8"></a>
<a class="ms" id="p_20Ap1_2264"></a>
Sālapupphadāyakattherassāpadānaṃ navamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>