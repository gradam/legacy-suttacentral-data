<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap85">
<article>
<div class="hgroup">
<p class="division">Therāpadāna</p>
<p>Timiravagga</p>
<h1>3 Nipannañjalikattheraapadāna</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_20Ap1_1705"></a>
<a class="msdiv" id="msdiv16"></a>
“Rukkhamūle nisinnohaṃ,<br>
byādhito paramena ca;<br>
Paramakāruññapattomhi,<br>
araññe kānane ahaṃ.<br></p>
<p>
<a class="sc" id="2"></a>
<a class="ms" id="p_20Ap1_1706"></a>
<a class="msdiv" id="msdiv17"></a>
Anukampaṃ upādāya,<br>
tisso satthā upesi maṃ;<br>
Sohaṃ nipannako santo,<br>
sire katvāna añjaliṃ.<br></p>
<p>
<a class="sc" id="3"></a>
<a class="ms" id="p_20Ap1_1707"></a>
<a class="msdiv" id="msdiv18"></a>
Pasannacitto sumano,<br>
sabbasattānamuttamaṃ;<br>
Sambuddhaṃ abhivādetvā,<br>
tattha kālaṅkato ahaṃ.<br></p>
<p>
<a class="sc" id="4"></a>
<a class="ms" id="p_20Ap1_1708"></a>
<a class="msdiv" id="msdiv19"></a>
Dvenavute ito kappe,<br>
yaṃ vandiṃ purisuttamaṃ;<br>
Duggatiṃ nābhijānāmi,<br>
vandanāya idaṃ phalaṃ.<br></p>
<p>
<a class="sc" id="5"></a>
<a class="ms" id="p_20Ap1_1709"></a>
<a class="msdiv" id="msdiv20"></a>
Ito pañcamake kappe,<br>
pañcevāsuṃ mahāsikhā;<br>
Sattaratanasampannā,<br>
cakkavattī mahabbalā.<br></p>
<p>
<a class="sc" id="6"></a>
<a class="ms" id="p_20Ap1_1710"></a>
<a class="msdiv" id="msdiv21"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br></p>
</blockquote>
<p>
<a class="sc" id="7"></a>
<a class="ms" id="p_20Ap1_1711"></a>
Itthaṃ sudaṃ āyasmā nipannañjaliko thero imā gāthāyo abhāsitthāti.</p>
<p class="endsutta">
<a class="sc" id="8"></a>
<a class="ms" id="p_20Ap1_1712"></a>
Nipannañjalikattherassāpadānaṃ tatiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>