<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap293">
<article>
<div class="hgroup">
<p class="division">Therāpadāna</p>
<p>Citakapūjakavagga</p>
<h1>Citakapūjakattheraapadāna</h1>
</div>
<blockquote class="gatha">
<p>
<a class="msdiv" id="msdiv1"></a>
<a class="ms" id="p_20Ap1_3358"></a>
<a class="sc" id="1"></a>
“Ajito nāma nāmena,<br>
ahosiṃ brāhmaṇo tadā;<br>
Āhutiṃ yiṭṭhukāmohaṃ,<br>
nānāpupphaṃ samānayiṃ.<br>
</p>
<p>
<a class="msdiv" id="msdiv2"></a>
<a class="ms" id="p_20Ap1_3359"></a>
<a class="sc" id="2"></a>
Jalantaṃ citakaṃ disvā,<br>
sikhino lokabandhuno;<br>
Tañca pupphaṃ samānetvā,<br>
citake okiriṃ ahaṃ.<br>
</p>
<p>
<a class="msdiv" id="msdiv3"></a>
<a class="ms" id="p_20Ap1_3360"></a>
<a class="sc" id="3"></a>
Ekattiṃse ito kappe,<br>
yaṃ pupphamabhipūjayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.<br>
</p>
<p>
<a class="msdiv" id="msdiv4"></a>
<a class="ms" id="p_20Ap1_3361"></a>
<a class="sc" id="4"></a>
Sattavīse ito kappe,<br>
sattāsuṃ manujādhipā;<br>
Supajjalitanāmā te,<br>
cakkavattī mahabbalā.<br>
</p>
<p>
<a class="msdiv" id="msdiv5"></a>
<a class="ms" id="p_20Ap1_3362"></a>
<a class="sc" id="5"></a>
Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_3363"></a><a class="sc" id="6"></a>Itthaṃ sudaṃ
āyasmā citakapūjako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_3364"></a>
<a class="sc" id="7"></a>
Citakapūjakattherassāpadānaṃ paṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>