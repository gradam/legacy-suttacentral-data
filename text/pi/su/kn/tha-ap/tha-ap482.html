<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap482">
<article>
<div class="hgroup">
<p class="division">Therāpadāna</p>
<p>Naḷamālivagga</p>
<h1>10 Pulinacaṅkamiyattheraapadāna</h1>
</div>
<blockquote class="gatha">
<p><a class="msdiv" id="msdiv90"></a>
<a class="ms" id="p_20Ap1_6173"></a>
<a class="sc" id="1"></a>
“Migaluddo pure āsiṃ, <br>
araññe kānane ahaṃ; <br>
Vātamigaṃ gavesanto, <br>
caṅkamaṃ addasaṃ ahaṃ. <br>
</p>
<p><a class="msdiv" id="msdiv91"></a>
<a class="ms" id="p_20Ap1_6174"></a>
<a class="sc" id="2"></a>
Ucchaṅgena pulinaṃ gayha, <br>
caṅkame okiriṃ ahaṃ; <br>
Pasannacitto sumano, <br>
sugatassa sirīmato. <br>
</p>
<p><a class="msdiv" id="msdiv92"></a>
<a class="ms" id="p_20Ap1_6175"></a>
<a class="sc" id="3"></a>
Ekatiṃse ito kappe, <br>
pulinaṃ okiriṃ ahaṃ; <br>
Duggatiṃ nābhijānāmi, <br>
pulinassa idaṃ phalaṃ. <br>
</p>
<p><a class="msdiv" id="msdiv93"></a>
<a class="ms" id="p_20Ap1_6176"></a>
<a class="sc" id="4"></a>
Kilesā jhāpitā mayhaṃ, <br>
… pe … <br>
viharāmi anāsavo. <br>
</p>
<p><a class="msdiv" id="msdiv94"></a>
<a class="ms" id="p_20Ap1_6177"></a>
<a class="sc" id="5"></a>
Svāgataṃ vata me āsi, <br>
… pe … <br>
kataṃ buddhassa sāsanaṃ. <br>
</p>
<p><a class="msdiv" id="msdiv95"></a>
<a class="ms" id="p_20Ap1_6178"></a>
<a class="sc" id="6"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. (4938) <br>
</p>
</blockquote>
<p><a class="sc" id="7"></a>
<a class="ms" id="p_20Ap1_6179"></a>
Itthaṃ sudaṃ āyasmā pulinacaṅkamiyo thero imā gāthāyo abhāsitthāti.</p>
<p class="endsutta"><a class="sc" id="8"></a>
<a class="ms" id="p_20Ap1_6180"></a>
Pulinacaṅkamiyattherassāpadānaṃ dasamaṃ.</p>
<p class="endsection"><a class="sc" id="9"></a>
<a class="ms" id="p_20Ap1_6181"></a>
Naḷamālivaggo aṭṭhacattālīsamo.</p>
<p class="endsection summary"><a class="sc" id="10"></a>
<a class="ms" id="p_20Ap1_6182"></a>
Tassuddānaṃ</p>
<blockquote class="uddanagatha">
<p><a class="ms" id="p_20Ap1_6183"></a>
<a class="sc" id="11"></a>
Naḷamālī maṇidado, <br>
ukkāsatikabījanī; <br>
Kummāso ca kusaṭṭho ca, <br>
giripunnāgiyopi ca. <br>
</p>
<p><a class="ms" id="p_20Ap1_6184"></a>
<a class="sc" id="12"></a>
Vallikāro pānadhido, <br>
atho pulinacaṅkamo; <br>
Gāthāyo pañcanavuti, <br>
gaṇitāyo vibhāvibhi. <br>
</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>