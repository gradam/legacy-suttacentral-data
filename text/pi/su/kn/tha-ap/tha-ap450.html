<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap450">
<article>
<div class="hgroup">
<p class="division">Therāpadāna</p>
<p>Vibhītakavagga</p>
<h1>Pādapīṭhiyattheraapadāna</h1>
</div>
<blockquote class="gatha">
<p>
<a class="msdiv" id="msdiv50"></a>
<a class="ms" id="p_20Ap1_5838"></a>
<a class="sc" id="1"></a>
“Sumedho nāma sambuddho,<br>
aggo kāruṇiko muni;<br>
Tārayitvā bahū satte,<br>
nibbuto so mahāyaso.<br>
</p>
<p>
<a class="msdiv" id="msdiv51"></a>
<a class="ms" id="p_20Ap1_5839"></a>
<a class="sc" id="2"></a>
Sīhāsanassa sāmantā,<br>
sumedhassa mahesino;<br>
Pasannacitto sumano,<br>
pādapīṭhamakārayiṃ.<br>
</p>
<p>
<a class="msdiv" id="msdiv52"></a>
<a class="ms" id="p_20Ap1_5840"></a>
<a class="sc" id="3"></a>
Katvāna kusalaṃ kammaṃ,<br>
sukhapākaṃ sukhudrayaṃ;<br>
Puññakammena saṃyutto,<br>
tāvatiṃsamagacchahaṃ.<br>
</p>
<p>
<a class="msdiv" id="msdiv53"></a>
<a class="ms" id="p_20Ap1_5841"></a>
<a class="sc" id="4"></a>
Tattha me vasamānassa,<br>
puññakammasamaṅgino;<br>
Padāni uddharantassa,<br>
soṇṇapīṭhā bhavanti me.<br>
</p>
<p>
<a class="msdiv" id="msdiv54"></a>
<a class="ms" id="p_20Ap1_5842"></a>
<a class="sc" id="5"></a>
Lābhā tesaṃ suladdhaṃ vo,<br>
ye labhanti upassutiṃ;<br>
Nibbute kāraṃ katvāna,<br>
labhanti vipulaṃ sukhaṃ.<br>
</p>
<p>
<a class="msdiv" id="msdiv55"></a>
<a class="ms" id="p_20Ap1_5843"></a>
<a class="sc" id="6"></a>
Mayāpi sukataṃ kammaṃ,<br>
vāṇijjaṃ suppayojitaṃ;<br>
Pādapīṭhaṃ karitvāna,<br>
soṇṇapīṭhaṃ labhāmahaṃ.<br>
</p>
<p>
<a class="msdiv" id="msdiv56"></a>
<a class="ms" id="p_20Ap1_5844"></a>
<a class="sc" id="7"></a>
Yaṃ yaṃ disaṃ pakkamāmi,<br>
kenaci kiccayenahaṃ;<br>
Soṇṇapīṭhe akkamāmi,<br>
puññakammassidaṃ phalaṃ.<br>
</p>
<p>
<a class="msdiv" id="msdiv57"></a>
<a class="ms" id="p_20Ap1_5845"></a>
<a class="sc" id="8"></a>
Tiṃsakappasahassamhi,<br>
yaṃ kammamakariṃ tadā;<br>
Duggatiṃ nābhijānāmi,<br>
pādapīṭhassidaṃ phalaṃ.<br>
</p>
<p>
<a class="msdiv" id="msdiv58"></a>
<a class="ms" id="p_20Ap1_5846"></a>
<a class="sc" id="9"></a>
Kilesā jhāpitā mayhaṃ,<br>
…pe… <br>
viharāmi anāsavo.<br>
</p>
<p>
<a class="msdiv" id="msdiv59"></a>
<a class="ms" id="p_20Ap1_5847"></a>
<a class="sc" id="10"></a>
Svāgataṃ vata me āsi,<br>
…pe… <br>
kataṃ buddhassa sāsanaṃ.<br>
</p>
<p>
<a class="msdiv" id="msdiv60"></a>
<a class="ms" id="p_20Ap1_5848"></a>
<a class="sc" id="11"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_5849"></a><a class="sc" id="12"></a>Itthaṃ sudaṃ
āyasmā pādapīṭhiyo thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_5850"></a>
<a class="sc" id="13"></a>
Pādapīṭhiyattherassāpadānaṃ aṭṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>