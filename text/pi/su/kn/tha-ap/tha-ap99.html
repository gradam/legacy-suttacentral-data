<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap99">
<article>
<div class="hgroup">
<p class="division">Therāpadāna</p>
<p>Sudhāvagga</p>
<h1>Madhupiṇḍikattheraapadāna</h1>
</div>
<blockquote class="gatha">
<p>
<a class="msdiv" id="msdiv37"></a>
<a class="ms" id="p_20Ap1_1813"></a>
<a class="sc" id="1"></a>
“Vipine kānane disvā,<br>
appasadde nirākule;<br>
Siddhatthaṃ isinaṃ seṭṭhaṃ,<br>
āhutīnaṃ paṭiggahaṃ.<br>
</p>
<p>
<a class="msdiv" id="msdiv38"></a>
<a class="ms" id="p_20Ap1_1814"></a>
<a class="sc" id="2"></a>
Nibbutattaṃ mahānāgaṃ,<br>
nisabhājāniyaṃ yathā;<br>
Osadhiṃva virocantaṃ,<br>
devasaṅghanamassitaṃ.<br>
</p>
<p>
<a class="msdiv" id="msdiv39"></a>
<a class="ms" id="p_20Ap1_1815"></a>
<a class="sc" id="3"></a>
Vitti mamāhu tāvade,<br>
ñāṇaṃ uppajji tāvade;<br>
Vuṭṭhitassa samādhimhā,<br>
madhuṃ datvāna satthuno.<br>
</p>
<p>
<a class="msdiv" id="msdiv40"></a>
<a class="ms" id="p_20Ap1_1816"></a>
<a class="sc" id="4"></a>
Vanditvā satthuno pāde,<br>
pakkāmiṃ pācināmukho;<br>
Catuttiṃsamhi kappamhi,<br>
rājā āsiṃ sudassano.<br>
</p>
<p>
<a class="msdiv" id="msdiv41"></a>
<a class="ms" id="p_20Ap1_1817"></a>
<a class="sc" id="5"></a>
Madhu bhisehi savati,<br>
bhojanamhi ca tāvade;<br>
Madhuvassaṃ pavassittha,<br>
pubbakammassidaṃ phalaṃ.<br>
</p>
<p>
<a class="msdiv" id="msdiv42"></a>
<a class="ms" id="p_20Ap1_1818"></a>
<a class="sc" id="6"></a>
Catunnavutito kappe,<br>
yaṃ madhuṃ adadiṃ tadā;<br>
Duggatiṃ nābhijānāmi,<br>
madhudānassidaṃ phalaṃ.<br>
</p>
<p>
<a class="msdiv" id="msdiv43"></a>
<a class="ms" id="p_20Ap1_1819"></a>
<a class="sc" id="7"></a>
Catuttiṃse ito kappe,<br>
cattāro te sudassanā;<br>
Sattaratanasampannā,<br>
cakkavattī mahabbalā.<br>
</p>
<p>
<a class="msdiv" id="msdiv44"></a>
<a class="ms" id="p_20Ap1_1820"></a>
<a class="sc" id="8"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_1821"></a><a class="sc" id="9"></a>Itthaṃ sudaṃ
āyasmā madhupiṇḍiko thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_1822"></a>
<a class="sc" id="10"></a>
Madhupiṇḍikattherassāpadānaṃ sattamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>