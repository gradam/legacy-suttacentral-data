<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap225">
<article>
<div class="hgroup">
<p class="division">Therāpadāna</p>
<p>Ālambaṇadāyakavagga</p>
<h1>3 Dverataniyattheraapadāna</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_20Ap1_2914"></a>
<a class="msdiv" id="msdiv12"></a>
“Migaluddo pure āsiṃ,<br>
araññe kānane ahaṃ;<br>
Addasaṃ virajaṃ buddhaṃ,<br>
āhutīnaṃ paṭiggahaṃ.<br></p>
<p>
<a class="sc" id="2"></a>
<a class="ms" id="p_20Ap1_2915"></a>
<a class="msdiv" id="msdiv13"></a>
Maṃsapesi mayā dinnā,<br>
vipassissa mahesino;<br>
Sadevakasmiṃ lokasmiṃ,<br>
issaraṃ kārayāmahaṃ.<br></p>
<p>
<a class="sc" id="3"></a>
<a class="ms" id="p_20Ap1_2916"></a>
<a class="msdiv" id="msdiv14"></a>
Iminā maṃsadānena,<br>
ratanaṃ nibbattate mama;<br>
Duveme ratanā loke,<br>
diṭṭhadhammassa pattiyā.<br></p>
<p>
<a class="sc" id="4"></a>
<a class="ms" id="p_20Ap1_2917"></a>
<a class="msdiv" id="msdiv15"></a>
Tehaṃ sabbe anubhomi,<br>
maṃsadānassa sattiyā;<br>
Gattañca mudukaṃ mayhaṃ,<br>
paññā nipuṇavedanī.<br></p>
<p>
<a class="sc" id="5"></a>
<a class="ms" id="p_20Ap1_2918"></a>
<a class="msdiv" id="msdiv16"></a>
Ekanavutito kappe,<br>
yaṃ maṃsamadadiṃ tadā;<br>
Duggatiṃ nābhijānāmi,<br>
maṃsadānassidaṃ phalaṃ.<br></p>
<p>
<a class="sc" id="6"></a>
<a class="ms" id="p_20Ap1_2919"></a>
<a class="msdiv" id="msdiv17"></a>
Ito catutthake kappe,<br>
eko āsiṃ janādhipo;<br>
Mahārohitanāmo so,<br>
cakkavattī mahabbalo.<br></p>
<p>
<a class="sc" id="7"></a>
<a class="ms" id="p_20Ap1_2920"></a>
<a class="msdiv" id="msdiv18"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br></p>
</blockquote>
<p>
<a class="sc" id="8"></a>
<a class="ms" id="p_20Ap1_2921"></a>
Itthaṃ sudaṃ āyasmā dverataniyo thero imā gāthāyo abhāsitthāti.</p>
<p class="endsutta">
<a class="sc" id="9"></a>
<a class="ms" id="p_20Ap1_2922"></a>
Dverataniyattherassāpadānaṃ tatiyaṃ.<br>
Dasamaṃ bhāṇavāraṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>