<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap11">
<article>
<div class="hgroup">
<p class="division">Therāpadāna</p>
<p>Buddhavagga</p>
<h1>11 Khadiravaniyarevatattheraapadāna</h1>
</div>
<blockquote class="gatha">
<p><a class="msdiv" id="msdiv628"></a>
<a class="ms" id="p_20Ap1_652"></a>
<a class="sc" id="1"></a>
“Gaṅgā bhāgīrathī nāma, <br>
himavantā pabhāvitā; <br>
Kutitthe nāviko āsiṃ, <br>
orime ca tariṃ ahaṃ. <br>
</p>
<p><a class="msdiv" id="msdiv629"></a>
<a class="ms" id="p_20Ap1_653"></a>
<a class="sc" id="2"></a>
Padumuttaro nāyako, <br>
sambuddho dvipaduttamo; <br>
Vasī satasahassehi, <br>
gaṅgātīramupāgato. <br>
</p>
<p><a class="msdiv" id="msdiv630"></a>
<a class="ms" id="p_20Ap1_654"></a>
<a class="sc" id="3"></a>
Bahū nāvā samānetvā, <br>
vaḍḍhakīhi susaṅkhataṃ; <br>
Nāvāya chadanaṃ katvā, <br>
paṭimāniṃ narāsabhaṃ. <br>
</p>
<p><a class="msdiv" id="msdiv631"></a>
<a class="ms" id="p_20Ap1_655"></a>
<a class="sc" id="4"></a>
Āgantvāna ca sambuddho, <br>
ārūhi tañca nāvakaṃ; <br>
Vārimajjhe ṭhito satthā, <br>
imā gāthā abhāsatha. <br>
</p>
<p><a class="msdiv" id="msdiv632"></a>
<a class="ms" id="p_20Ap1_656"></a>
<a class="sc" id="5"></a>
‘Yo so tāresi sambuddhaṃ, <br>
saṃghañcāpi anāsavaṃ; <br>
Tena cittappasādena, <br>
devaloke ramissati. <br>
</p>
<p><a class="msdiv" id="msdiv633"></a>
<a class="ms" id="p_20Ap1_657"></a>
<a class="sc" id="6"></a>
Nibbattissati te byamhaṃ, <br>
sukataṃ nāvasaṇṭhitaṃ; <br>
Ākāse pupphachadanaṃ, <br>
dhārayissati sabbadā. <br>
</p>
<p><a class="msdiv" id="msdiv634"></a>
<a class="ms" id="p_20Ap1_658"></a>
<a class="sc" id="7"></a>
Aṭṭhapaññāsakappamhi, <br>
tārako nāma khattiyo; <br>
Cāturanto vijitāvī, <br>
cakkavattī bhavissati. <br>
</p>
<p><a class="msdiv" id="msdiv635"></a>
<a class="ms" id="p_20Ap1_659"></a>
<a class="sc" id="8"></a>
Sattapaññāsakappamhi, <br>
cammako nāma khattiyo; <br>
Uggacchantova sūriyo, <br>
jotissati mahabbalo. <br>
</p>
<p><a class="msdiv" id="msdiv636"></a>
<a class="ms" id="p_20Ap1_660"></a>
<a class="sc" id="9"></a>
Kappasatasahassamhi, <br>
okkākakulasambhavo; <br>
Gotamo nāma gottena, <br>
satthā loke bhavissati. <br>
</p>
<p><a class="msdiv" id="msdiv637"></a>
<a class="ms" id="p_20Ap1_661"></a>
<a class="sc" id="10"></a>
Tidasā so cavitvāna, <br>
manussattaṃ gamissati; <br>
Revato nāma nāmena, <br>
brahmabandhu bhavissati. <br>
</p>
<p><a class="msdiv" id="msdiv638"></a>
<a class="ms" id="p_20Ap1_662"></a>
<a class="sc" id="11"></a>
Agārā nikkhamitvāna, <br>
sukkamūlena codito; <br>
Gotamassa bhagavato, <br>
sāsane pabbajissati. <br>
</p>
<p><a class="msdiv" id="msdiv639"></a>
<a class="ms" id="p_20Ap1_663"></a>
<a class="sc" id="12"></a>
So pacchā pabbajitvāna, <br>
yuttayogo vipassako; <br>
Sabbāsave pariññāya, <br>
nibbāyissatināsavo’. <br>
</p>
<p><a class="msdiv" id="msdiv640"></a>
<a class="ms" id="p_20Ap1_664"></a>
<a class="sc" id="13"></a>
Vīriyaṃ me dhuradhorayhaṃ, <br>
Yogakkhemādhivāhanaṃ; <br>
Dhāremi antimaṃ dehaṃ, <br>
Sammāsambuddhasāsane. <br>
</p>
<p><a class="msdiv" id="msdiv641"></a>
<a class="ms" id="p_20Ap1_665"></a>
<a class="sc" id="14"></a>
Satasahasse kataṃ kammaṃ, <br>
phalaṃ dassesi me idha; <br>
Sumutto saravegova, <br>
kilese jhāpayī mama. <br>
</p>
<p><a class="msdiv" id="msdiv642"></a>
<a class="ms" id="p_20Ap1_666"></a>
<a class="sc" id="15"></a>
Tato maṃ vananirataṃ, <br>
disvā lokantagū muni; <br>
Vanavāsibhikkhūnaggaṃ, <br>
paññapesi mahāmati. <br>
</p>
<p><a class="msdiv" id="msdiv643"></a>
<a class="ms" id="p_20Ap1_667"></a>
<a class="sc" id="16"></a>
Paṭisambhidā catasso, <br>
vimokkhāpi ca aṭṭhime; <br>
Chaḷabhiññā sacchikatā, <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="17"></a>
<a class="ms" id="p_20Ap1_668"></a>
Itthaṃ sudaṃ āyasmā khadiravaniyo revato thero imā gāthāyo abhāsitthāti.</p>
<p class="endsutta"><a class="sc" id="18"></a>
<a class="ms" id="p_20Ap1_669"></a>
Khadiravaniyarevatattherassāpadānaṃ navamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>