<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap4">
<article>
<div class="hgroup">
<p class="division">Therāpadāna</p>
<p>Buddhavagga</p>
<h1>4 Mahāmoggallānattheraapadāna</h1>
</div>
<blockquote class="gatha">
<p><a class="msdiv" id="msdiv375"></a>
<a class="ms" id="p_20Ap1_384"></a>
<a class="sc" id="1"></a>
“Anomadassī bhagavā, <br>
lokajeṭṭho narāsabho; <br>
Vihāsi himavantamhi, <br>
devasaṅghapurakkhato. <br>
</p>
<p><a class="msdiv" id="msdiv376"></a>
<a class="ms" id="p_20Ap1_385"></a>
<a class="sc" id="2"></a>
Varuṇo nāma nāmena, <br>
nāgarājā ahaṃ tadā; <br>
Kāmarūpī vikubbāmi, <br>
mahodadhinivāsahaṃ. <br>
</p>
<p><a class="msdiv" id="msdiv377"></a>
<a class="ms" id="p_20Ap1_386"></a>
<a class="sc" id="3"></a>
Saṅgaṇiyaṃ gaṇaṃ hitvā, <br>
tūriyaṃ paṭṭhapesahaṃ; <br>
Sambuddhaṃ parivāretvā, <br>
vādesuṃ accharā tadā. <br>
</p>
<p><a class="msdiv" id="msdiv378"></a>
<a class="ms" id="p_20Ap1_387"></a>
<a class="sc" id="4"></a>
Vajjamānesu tūresu, <br>
devā tūrāni vajjayuṃ; <br>
Ubhinnaṃ saddaṃ sutvāna, <br>
buddhopi sampabujjhatha. <br>
</p>
<p><a class="msdiv" id="msdiv379"></a>
<a class="ms" id="p_20Ap1_388"></a>
<a class="sc" id="5"></a>
Nimantetvāna sambuddhaṃ, <br>
sakaṃ bhavanupāgamiṃ; <br>
Āsanaṃ paññapetvāna, <br>
kālamārocayiṃ ahaṃ. <br>
</p>
<p><a class="msdiv" id="msdiv380"></a>
<a class="ms" id="p_20Ap1_389"></a>
<a class="sc" id="6"></a>
Khīṇāsavasahassehi, <br>
parivuto lokanāyako; <br>
Obhāsento disā sabbā, <br>
bhavanaṃ me upāgami. <br>
</p>
<p><a class="msdiv" id="msdiv381"></a>
<a class="ms" id="p_20Ap1_390"></a>
<a class="sc" id="7"></a>
Upaviṭṭhaṃ mahāvīraṃ, <br>
Devadevaṃ narāsabhaṃ; <br>
Sabhikkhusaṃghaṃ tappesiṃ, <br>
Annapānenahaṃ tadā. <br>
</p>
<p><a class="msdiv" id="msdiv382"></a>
<a class="ms" id="p_20Ap1_391"></a>
<a class="sc" id="8"></a>
Anumodi mahāvīro, <br>
sayambhū aggapuggalo; <br>
Bhikkhusaṃghe nisīditvā, <br>
imā gāthā abhāsatha. <br>
</p>
<p><a class="msdiv" id="msdiv383"></a>
<a class="ms" id="p_20Ap1_392"></a>
<a class="sc" id="9"></a>
Yo so saṃghaṃ apūjesi, <br>
buddhañca lokanāyakaṃ; <br>
Tena cittappasādena, <br>
devalokaṃ gamissati. <br>
</p>
<p><a class="msdiv" id="msdiv384"></a>
<a class="ms" id="p_20Ap1_393"></a>
<a class="sc" id="10"></a>
Sattasattatikkhattuñca, <br>
devarajjaṃ karissati; <br>
Pathabyā rajjaṃ aṭṭhasataṃ, <br>
vasudhaṃ āvasissati. <br>
</p>
<p><a class="msdiv" id="msdiv385"></a>
<a class="ms" id="p_20Ap1_394"></a>
<a class="sc" id="11"></a>
Pañcapaññāsakkhattuñca, <br>
cakkavattī bhavissati; <br>
Bhogā asaṅkhiyā tassa, <br>
uppajjissanti tāvade. <br>
</p>
<p><a class="msdiv" id="msdiv386"></a>
<a class="ms" id="p_20Ap1_395"></a>
<a class="sc" id="12"></a>
Aparimeyye ito kappe, <br>
okkākakulasambhavo; <br>
Gotamo nāma gottena, <br>
satthā loke bhavissati. <br>
</p>
<p><a class="msdiv" id="msdiv387"></a>
<a class="ms" id="p_20Ap1_396"></a>
<a class="sc" id="13"></a>
Nirayā so cavitvāna, <br>
manussataṃ gamissati; <br>
Kolito nāma nāmena, <br>
brahmabandhu bhavissati. <br>
</p>
<p><a class="msdiv" id="msdiv388"></a>
<a class="ms" id="p_20Ap1_397"></a>
<a class="sc" id="14"></a>
So pacchā pabbajitvāna, <br>
kusalamūlena codito; <br>
Gotamassa bhagavato, <br>
dutiyo hessati sāvako. <br>
</p>
<p><a class="msdiv" id="msdiv389"></a>
<a class="ms" id="p_20Ap1_398"></a>
<a class="sc" id="15"></a>
Āraddhavīriyo pahitatto, <br>
Iddhiyā pāramiṃ gato; <br>
Sabbāsave pariññāya, <br>
Nibbāyissatināsavo. <br>
</p>
<p><a class="msdiv" id="msdiv390"></a>
<a class="ms" id="p_20Ap1_399"></a>
<a class="sc" id="16"></a>
Pāpamittopanissāya, <br>
kāmarāgavasaṃ gato; <br>
Mātaraṃ pitarañcāpi, <br>
ghātayiṃ duṭṭhamānaso. <br>
</p>
<p><a class="msdiv" id="msdiv391"></a>
<a class="ms" id="p_20Ap1_400"></a>
<a class="sc" id="17"></a>
Yaṃ yaṃ yonupapajjāmi, <br>
nirayaṃ atha mānusaṃ; <br>
Pāpakammasamaṅgitā, <br>
bhinnasīso marāmahaṃ. <br>
</p>
<p><a class="msdiv" id="msdiv392"></a>
<a class="ms" id="p_20Ap1_401"></a>
<a class="sc" id="18"></a>
Idaṃ pacchimakaṃ mayhaṃ, <br>
carimo vattate bhavo; <br>
Idhāpi ediso mayhaṃ, <br>
maraṇakāle bhavissati. <br>
</p>
<p><a class="msdiv" id="msdiv393"></a>
<a class="ms" id="p_20Ap1_402"></a>
<a class="sc" id="19"></a>
Pavivekamanuyutto, <br>
samādhibhāvanārato; <br>
Sabbāsave pariññāya, <br>
viharāmi anāsavo. <br>
</p>
<p><a class="msdiv" id="msdiv394"></a>
<a class="ms" id="p_20Ap1_403"></a>
<a class="sc" id="20"></a>
Dharaṇimpi sugambhīraṃ, <br>
bahalaṃ duppadhaṃsiyaṃ; <br>
Vāmaṅguṭṭhena khobheyyaṃ, <br>
iddhiyā pāramiṃ gato. <br>
</p>
<p><a class="msdiv" id="msdiv395"></a>
<a class="ms" id="p_20Ap1_404"></a>
<a class="sc" id="21"></a>
Asmimānaṃ na passāmi, <br>
māno mayhaṃ na vijjati; <br>
Sāmaṇere upādāya, <br>
garucittaṃ karomahaṃ. <br>
</p>
<p><a class="msdiv" id="msdiv396"></a>
<a class="ms" id="p_20Ap1_405"></a>
<a class="sc" id="22"></a>
Aparimeyye ito kappe, <br>
yaṃ kammamabhinīhariṃ; <br>
Tāhaṃ bhūmimanuppatto, <br>
pattomhi āsavakkhayaṃ. <br>
</p>
<p><a class="msdiv" id="msdiv397"></a>
<a class="ms" id="p_20Ap1_406"></a>
<a class="sc" id="23"></a>
Paṭisambhidā catasso, <br>
vimokkhāpi ca aṭṭhime; <br>
Chaḷabhiññā sacchikatā, <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="24"></a>
<a class="ms" id="p_20Ap1_407"></a>
Itthaṃ sudaṃ āyasmā mahāmoggallāno thero imā gāthāyo abhāsitthāti.</p>
<p class="endsutta"><a class="sc" id="25"></a>
<a class="ms" id="p_20Ap1_408"></a>
Mahāmoggallānattherassāpadānaṃ dutiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>