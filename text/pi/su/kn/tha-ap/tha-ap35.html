<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap35">
<article>
<div class="hgroup">
<p class="division">Therāpadāna</p>
<p>Kuṇḍadhānavagga</p>
<h1>3 Mahākaccānattheraapadāna</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_20Ap1_1107"></a>
<a class="msdiv" id="msdiv31"></a>
“Padumuttaranāthassa,<br>
padumaṃ nāma cetiyaṃ;<br>
Silāsanaṃ kārayitvā,<br>
suvaṇṇenābhilepayiṃ.<br></p>
<p>
<a class="sc" id="2"></a>
<a class="ms" id="p_20Ap1_1108"></a>
<a class="msdiv" id="msdiv32"></a>
Ratanāmayachattañca,<br>
paggayha vāḷabījaniṃ;<br>
Buddhassa abhiropesiṃ,<br>
lokabandhussa tādino.<br></p>
<p>
<a class="sc" id="3"></a>
<a class="ms" id="p_20Ap1_1109"></a>
<a class="msdiv" id="msdiv33"></a>
Yāvatā devatā bhummā,<br>
sabbe sannipatuṃ tadā;<br>
Ratanāmayachattānaṃ,<br>
vipākaṃ kathayissati.<br></p>
<p>
<a class="sc" id="4"></a>
<a class="ms" id="p_20Ap1_1110"></a>
<a class="msdiv" id="msdiv34"></a>
Tañca sabbaṃ suṇissāma,<br>
kathayantassa satthuno;<br>
Bhiyyo hāsaṃ janeyyāma,<br>
sammāsambuddhasāsane.<br></p>
<p>
<a class="sc" id="5"></a>
<a class="ms" id="p_20Ap1_1111"></a>
<a class="msdiv" id="msdiv35"></a>
Hemāsane nisīditvā,<br>
sayambhū aggapuggalo;<br>
Bhikkhusaṃghaparibyūḷho,<br>
imā gāthā abhāsatha.<br></p>
<p>
<a class="sc" id="6"></a>
<a class="ms" id="p_20Ap1_1112"></a>
<a class="msdiv" id="msdiv36"></a>
‘Yenidaṃ āsanaṃ dinnaṃ,<br>
sovaṇṇaṃ ratanāmayaṃ;<br>
Tamahaṃ kittayissāmi,<br>
suṇātha mama bhāsato.<br></p>
<p>
<a class="sc" id="7"></a>
<a class="ms" id="p_20Ap1_1113"></a>
<a class="msdiv" id="msdiv37"></a>
Tiṃsa kappāni devindo,<br>
devarajjaṃ karissati;<br>
Samantā yojanasataṃ,<br>
ābhāyābhibhavissati.<br></p>
<p>
<a class="sc" id="8"></a>
<a class="ms" id="p_20Ap1_1114"></a>
<a class="msdiv" id="msdiv38"></a>
Manussalokamāgantvā,<br>
cakkavattī bhavissati;<br>
Pabhassaroti nāmena,<br>
uggatejo bhavissati.<br></p>
<p>
<a class="sc" id="9"></a>
<a class="ms" id="p_20Ap1_1115"></a>
<a class="msdiv" id="msdiv39"></a>
Divā vā yadi vā rattiṃ,<br>
sataraṃsīva uggato;<br>
Samantā aṭṭharatanaṃ,<br>
ujjotissati khattiyo.<br></p>
<p>
<a class="sc" id="10"></a>
<a class="ms" id="p_20Ap1_1116"></a>
<a class="msdiv" id="msdiv40"></a>
Kappasatasahassamhi,<br>
okkākakulasambhavo;<br>
Gotamo nāma gottena,<br>
satthā loke bhavissati.<br></p>
<p>
<a class="sc" id="11"></a>
<a class="ms" id="p_20Ap1_1117"></a>
<a class="msdiv" id="msdiv41"></a>
Tusitā hi cavitvāna,<br>
sukkamūlena codito;<br>
Kaccāno nāma nāmena,<br>
brahmabandhu bhavissati.<br></p>
<p>
<a class="sc" id="12"></a>
<a class="ms" id="p_20Ap1_1118"></a>
<a class="msdiv" id="msdiv42"></a>
So pacchā pabbajitvāna,<br>
arahā hessatināsavo;<br>
Gotamo lokapajjoto,<br>
aggaṭṭhāne ṭhapessati.<br></p>
<p>
<a class="sc" id="13"></a>
<a class="ms" id="p_20Ap1_1119"></a>
<a class="msdiv" id="msdiv43"></a>
Saṃkhittapucchitaṃ pañhaṃ,<br>
Vitthārena kathessati;<br>
Kathayanto ca taṃ pañhaṃ,<br>
Ajjhāsayaṃ pūrayissati’.<br></p>
<p>
<a class="sc" id="14"></a>
<a class="ms" id="p_20Ap1_1120"></a>
<a class="msdiv" id="msdiv44"></a>
Aḍḍhe kule abhijāto,<br>
brāhmaṇo mantapāragū;<br>
Ohāya dhanadhaññāni,<br>
pabbajiṃ anagāriyaṃ.<br></p>
<p>
<a class="sc" id="15"></a>
<a class="ms" id="p_20Ap1_1121"></a>
<a class="msdiv" id="msdiv45"></a>
Saṃkhittenapi pucchante,<br>
vitthārena kathemahaṃ;<br>
Ajjhāsayaṃ tesaṃ pūremi,<br>
tosemi dvipaduttamaṃ.<br></p>
<p>
<a class="sc" id="16"></a>
<a class="ms" id="p_20Ap1_1122"></a>
<a class="msdiv" id="msdiv46"></a>
Tosito me mahāvīro,<br>
sayambhū aggapuggalo;<br>
Bhikkhusaṃghe nisīditvā,<br>
etadagge ṭhapesi maṃ.<br></p>
<p>
<a class="sc" id="17"></a>
<a class="ms" id="p_20Ap1_1123"></a>
<a class="msdiv" id="msdiv47"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br></p>
</blockquote>
<p>
<a class="sc" id="18"></a>
<a class="ms" id="p_20Ap1_1124"></a>
Itthaṃ sudaṃ āyasmā mahākaccāno thero imā gāthāyo abhāsitthāti.</p>
<p class="endsutta">
<a class="sc" id="19"></a>
<a class="ms" id="p_20Ap1_1125"></a>
Mahākaccānattherassāpadānaṃ tatiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>