<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap253">
<article>
<div class="hgroup">
<p class="division">Therāpadāna</p>
<p>Thomakavagga</p>
<h1>1. Thomakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_3094"></a><a class="msdiv" id="msdiv1"></a>“Devaloke ṭhito santo,<br>
vipassissa mahesino;<br>
Dhammaṃ suṇitvā mudito,<br>
imaṃ vācaṃ abhāsahaṃ.</p>
<p><a class="sc" id="2"></a><a class="ms" id="p_20Ap1_3095"></a><a class="msdiv" id="msdiv2"></a>‘Namo te purisājañña,<br>
namo te purisuttama;<br>
<span class="var" title="bahuṃ janaṃ (bj, pts1)" id="note787">Bahujjanaṃ</span> tārayasi,<br>
desento amataṃ padaṃ’.</p>
<p><a class="sc" id="3"></a><a class="ms" id="p_20Ap1_3096"></a><a class="msdiv" id="msdiv3"></a>Ekanavutito kappe,<br>
yaṃ vācamabhaṇiṃ tadā;<br>
Duggatiṃ nābhijānāmi,<br>
thomanāya idaṃ phalaṃ.</p>
<p><a class="sc" id="4"></a><a class="ms" id="p_20Ap1_3097"></a><a class="msdiv" id="msdiv4"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="5"></a><a class="ms" id="p_20Ap1_3098"></a>Itthaṃ sudaṃ āyasmā thomako thero imā gāthāyo abhāsitthāti.</p>
<p class="endsutta"><a class="sc" id="6"></a><a class="ms" id="p_20Ap1_3099"></a>Thomakat­theras­sāpadā­naṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
