<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap170">
<article>
<div class="hgroup">
<p class="division">Therāpadāna</p>
<p>Supāricariyavagga</p>
<h1>8 Dussadāyakattheraapadāna</h1>
</div>
<blockquote class="gatha">
<p><a class="msdiv" id="msdiv38"></a>
<a class="ms" id="p_20Ap1_2484"></a>
<a class="sc" id="1"></a>
“Tivarāyaṃ pure ramme, <br>
rājaputtosahaṃ tadā; <br>
Paṇṇākāraṃ labhitvāna, <br>
upasantassadāsahaṃ. <br>
</p>
<p><a class="msdiv" id="msdiv39"></a>
<a class="ms" id="p_20Ap1_2485"></a>
<a class="sc" id="2"></a>
Adhivāsesi bhagavā, <br>
vatthaṃ hatthena āmasi; <br>
Siddhattho adhivāsetvā, <br>
vehāsaṃ nabhamuggami. <br>
</p>
<p><a class="msdiv" id="msdiv40"></a>
<a class="ms" id="p_20Ap1_2486"></a>
<a class="sc" id="3"></a>
Buddhassa gacchamānassa, <br>
dussā dhāvanti pacchato; <br>
Tattha cittaṃ pasādesiṃ, <br>
buddho no aggapuggalo. <br>
</p>
<p><a class="msdiv" id="msdiv41"></a>
<a class="ms" id="p_20Ap1_2487"></a>
<a class="sc" id="4"></a>
Catunnavutito kappe, <br>
yaṃ dussamadadiṃ tadā; <br>
Duggatiṃ nābhijānāmi, <br>
dussadānassidaṃ phalaṃ. <br>
</p>
<p><a class="msdiv" id="msdiv42"></a>
<a class="ms" id="p_20Ap1_2488"></a>
<a class="sc" id="5"></a>
Sattasaṭṭhimhito kappe, <br>
cakkavattī tadā ahuṃ; <br>
Parisuddhoti nāmena, <br>
manujindo mahabbalo. <br>
</p>
<p><a class="msdiv" id="msdiv43"></a>
<a class="ms" id="p_20Ap1_2489"></a>
<a class="sc" id="6"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="7"></a>
<a class="ms" id="p_20Ap1_2490"></a>
Itthaṃ sudaṃ āyasmā dussadāyako thero imā gāthāyo abhāsitthāti.</p>
<p class="endsutta"><a class="sc" id="8"></a>
<a class="ms" id="p_20Ap1_2491"></a>
Dussadāyakattherassāpadānaṃ aṭṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>