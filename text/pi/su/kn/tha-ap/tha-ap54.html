<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap54">
<article>
<div class="hgroup">
<p class="division">Therāpadāna</p>
<p>Bījanivagga</p>
<h1>Sataraṃsittheraapadāna</h1>
</div>
<blockquote class="gatha">
<p>
<a class="msdiv" id="msdiv8"></a>
<a class="ms" id="p_20Ap1_1385"></a>
<a class="sc" id="1"></a>
“Ubbiddhaṃ selamāruyha,<br>
nisīdi purisuttamo;<br>
Pabbatassāvidūramhi,<br>
brāhmaṇo mantapāragū.<br>
</p>
<p>
<a class="msdiv" id="msdiv9"></a>
<a class="ms" id="p_20Ap1_1386"></a>
<a class="sc" id="2"></a>
Upaviṭṭhaṃ mahāvīraṃ,<br>
devadevaṃ narāsabhaṃ;<br>
Añjaliṃ paggahetvāna,<br>
santhaviṃ lokanāyakaṃ.<br>
</p>
<p>
<a class="msdiv" id="msdiv10"></a>
<a class="ms" id="p_20Ap1_1387"></a>
<a class="sc" id="3"></a>
‘Esa buddho mahāvīro,<br>
varadhammappakāsako;<br>
Jalati aggikhandhova,<br>
bhikkhusaṃghapurakkhato.<br>
</p>
<p>
<a class="msdiv" id="msdiv11"></a>
<a class="ms" id="p_20Ap1_1388"></a>
<a class="sc" id="4"></a>
Mahāsamuddovakkhubbho,<br>
aṇṇavova duruttaro;<br>
Migarājāvasambhīto,<br>
dhammaṃ deseti cakkhumā’.<br>
</p>
<p>
<a class="msdiv" id="msdiv12"></a>
<a class="ms" id="p_20Ap1_1389"></a>
<a class="sc" id="5"></a>
Mama saṅkappamaññāya,<br>
padumuttaranāyako;<br>
Bhikkhusaṃghe ṭhito satthā,<br>
imā gāthā abhāsatha.<br>
</p>
<p>
<a class="msdiv" id="msdiv13"></a>
<a class="ms" id="p_20Ap1_1390"></a>
<a class="sc" id="6"></a>
‘Yenāyaṃ añjalī dinno,<br>
buddhaseṭṭho ca thomito;<br>
Tiṃsakappasahassāni,<br>
devarajjaṃ karissati.<br>
</p>
<p>
<a class="msdiv" id="msdiv14"></a>
<a class="ms" id="p_20Ap1_1391"></a>
<a class="sc" id="7"></a>
Kappasatasahassamhi,<br>
aṅgīrasasanāmako;<br>
Vivaṭṭacchado sambuddho,<br>
uppajjissati tāvade.<br>
</p>
<p>
<a class="msdiv" id="msdiv15"></a>
<a class="ms" id="p_20Ap1_1392"></a>
<a class="sc" id="8"></a>
Tassa dhammesu dāyādo,<br>
oraso dhammanimmito;<br>
Sataraṃsīti nāmena,<br>
arahā so bhavissati’.<br>
</p>
<p>
<a class="msdiv" id="msdiv16"></a>
<a class="ms" id="p_20Ap1_1393"></a>
<a class="sc" id="9"></a>
Jātiyā sattavassohaṃ,<br>
pabbajiṃ anagāriyaṃ;<br>
Sataraṃsimhi nāmena,<br>
pabhā niddhāvate mama.<br>
</p>
<p>
<a class="msdiv" id="msdiv17"></a>
<a class="ms" id="p_20Ap1_1394"></a>
<a class="sc" id="10"></a>
Maṇḍape rukkhamūle vā,<br>
jhāyī jhānarato ahaṃ;<br>
Dhāremi antimaṃ dehaṃ,<br>
sammāsambuddhasāsane.<br>
</p>
<p>
<a class="msdiv" id="msdiv18"></a>
<a class="ms" id="p_20Ap1_1395"></a>
<a class="sc" id="11"></a>
Saṭṭhikappasahassamhi,<br>
caturo rāmanāmakā;<br>
Sattaratanasampannā,<br>
cakkavattī mahabbalā.<br>
</p>
<p>
<a class="msdiv" id="msdiv19"></a>
<a class="ms" id="p_20Ap1_1396"></a>
<a class="sc" id="12"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_1397"></a><a class="sc" id="13"></a>Itthaṃ sudaṃ
āyasmā sataraṃsi thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_1398"></a>
<a class="sc" id="14"></a>
Sataraṃsittherassāpadānaṃ dutiyaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>