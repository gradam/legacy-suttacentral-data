<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap446">
<article>
<div class="hgroup">
<p class="division">Therāpadāna</p>
<p>Vibhītakavagga</p>
<h1>4 Bhallātadāyakattheraapadāna</h1>
</div>
<blockquote class="gatha">
<p><a class="msdiv" id="msdiv22"></a>
<a class="ms" id="p_20Ap1_5802"></a>
<a class="sc" id="1"></a>
“Suvaṇṇavaṇṇaṃ sambuddhaṃ, <br>
Dvattiṃsavaralakkhaṇaṃ; <br>
Vipinaggena gacchantaṃ, <br>
Sālarājaṃva phullitaṃ. <br>
</p>
<p><a class="msdiv" id="msdiv23"></a>
<a class="ms" id="p_20Ap1_5803"></a>
<a class="sc" id="2"></a>
Tiṇattharaṃ paññāpetvā, <br>
buddhaseṭṭhaṃ ayācahaṃ; <br>
‘Anukampatu maṃ buddho, <br>
bhikkhaṃ icchāmi dātave’. <br>
</p>
<p><a class="msdiv" id="msdiv24"></a>
<a class="ms" id="p_20Ap1_5804"></a>
<a class="sc" id="3"></a>
Anukampako kāruṇiko, <br>
atthadassī mahāyaso; <br>
Mama saṅkappamaññāya, <br>
orūhi mama assame. <br>
</p>
<p><a class="msdiv" id="msdiv25"></a>
<a class="ms" id="p_20Ap1_5805"></a>
<a class="sc" id="4"></a>
Orohitvāna sambuddho, <br>
nisīdi paṇṇasanthare; <br>
Bhallātakaṃ gahetvāna, <br>
buddhaseṭṭhassadāsahaṃ. <br>
</p>
<p><a class="msdiv" id="msdiv26"></a>
<a class="ms" id="p_20Ap1_5806"></a>
<a class="sc" id="5"></a>
Mama nijjhāyamānassa, <br>
paribhuñji tadā jino; <br>
Tattha cittaṃ pasādetvā, <br>
abhivandiṃ tadā jinaṃ. <br>
</p>
<p><a class="msdiv" id="msdiv27"></a>
<a class="ms" id="p_20Ap1_5807"></a>
<a class="sc" id="6"></a>
Aṭṭhārase kappasate, <br>
yaṃ phalamadadiṃ tadā; <br>
Duggatiṃ nābhijānāmi, <br>
phaladānassidaṃ phalaṃ. <br>
</p>
<p><a class="msdiv" id="msdiv28"></a>
<a class="ms" id="p_20Ap1_5808"></a>
<a class="sc" id="7"></a>
Kilesā jhāpitā mayhaṃ, <br>
… pe … <br>
viharāmi anāsavo. <br>
</p>
<p><a class="msdiv" id="msdiv29"></a>
<a class="ms" id="p_20Ap1_5809"></a>
<a class="sc" id="8"></a>
Svāgataṃ vata me āsi, <br>
… pe … <br>
kataṃ buddhassa sāsanaṃ. <br>
</p>
<p><a class="msdiv" id="msdiv30"></a>
<a class="ms" id="p_20Ap1_5810"></a>
<a class="sc" id="9"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="10"></a>
<a class="ms" id="p_20Ap1_5811"></a>
Itthaṃ sudaṃ āyasmā bhallātadāyako thero imā gāthāyo abhāsitthāti.</p>
<p class="endsutta"><a class="sc" id="11"></a>
<a class="ms" id="p_20Ap1_5812"></a>
Bhallātadāyakattherassāpadānaṃ catutthaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>