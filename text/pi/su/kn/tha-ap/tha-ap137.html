<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap137">
<article>
<div class="hgroup">
<p class="division">Therāpadāna</p>
<p>Sobhitavagga</p>
<h1>5 Rahosaññakattheraapadāna</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_20Ap1_2223"></a>
<a class="msdiv" id="msdiv34"></a>
“Himavantassāvidūre,<br>
vasabho nāma pabbato;<br>
Tasmiṃ pabbatapādamhi,<br>
assamo āsi māpito.<br></p>
<p>
<a class="sc" id="2"></a>
<a class="ms" id="p_20Ap1_2224"></a>
<a class="msdiv" id="msdiv35"></a>
Tīṇi sissasahassāni,<br>
vācesiṃ brāhmaṇo tadā;<br>
Saṃharitvāna te sisse,<br>
ekamantaṃ upāvisiṃ.<br></p>
<p>
<a class="sc" id="3"></a>
<a class="ms" id="p_20Ap1_2225"></a>
<a class="msdiv" id="msdiv36"></a>
Ekamantaṃ nisīditvā,<br>
brāhmaṇo mantapāragū;<br>
Buddhavedaṃ gavesanto,<br>
ñāṇe cittaṃ pasādayiṃ.<br></p>
<p>
<a class="sc" id="4"></a>
<a class="ms" id="p_20Ap1_2226"></a>
<a class="msdiv" id="msdiv37"></a>
Tattha cittaṃ pasādetvā,<br>
nisīdiṃ paṇṇasanthare;<br>
Pallaṅkaṃ ābhujitvāna,<br>
tattha kālaṅkato ahaṃ.<br></p>
<p>
<a class="sc" id="5"></a>
<a class="ms" id="p_20Ap1_2227"></a>
<a class="msdiv" id="msdiv38"></a>
Ekattiṃse ito kappe,<br>
yaṃ saññamalabhiṃ tadā;<br>
Duggatiṃ nābhijānāmi,<br>
ñāṇasaññāyidaṃ phalaṃ.<br></p>
<p>
<a class="sc" id="6"></a>
<a class="ms" id="p_20Ap1_2228"></a>
<a class="msdiv" id="msdiv39"></a>
Sattavīsatikappamhi,<br>
rājā siridharo ahu;<br>
Sattaratanasampanno,<br>
cakkavattī mahabbalo.<br></p>
<p>
<a class="sc" id="7"></a>
<a class="ms" id="p_20Ap1_2229"></a>
<a class="msdiv" id="msdiv40"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br></p>
</blockquote>
<p>
<a class="sc" id="8"></a>
<a class="ms" id="p_20Ap1_2230"></a>
Itthaṃ sudaṃ āyasmā rahosaññako thero imā gāthāyo abhāsitthāti.</p>
<p class="endsutta">
<a class="sc" id="9"></a>
<a class="ms" id="p_20Ap1_2231"></a>
Rahosaññakattherassāpadānaṃ pañcamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>