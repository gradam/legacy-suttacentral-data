<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap86">
<article>
<div class="hgroup">
<p class="division">Therāpadāna</p>
<p>Timiravagga</p>
<h1>Adhopupphiyattheraapadāna</h1>
</div>
<blockquote class="gatha">
<p>
<a class="msdiv" id="msdiv22"></a>
<a class="ms" id="p_20Ap1_1713"></a>
<a class="sc" id="1"></a>
“Abhibhū nāma so bhikkhu,<br>
sikhino aggasāvako;<br>
Mahānubhāvo tevijjo,<br>
himavantaṃ upāgami.<br>
</p>
<p>
<a class="msdiv" id="msdiv23"></a>
<a class="ms" id="p_20Ap1_1714"></a>
<a class="sc" id="2"></a>
Ahampi himavantamhi,<br>
ramaṇīyassame isi;<br>
Vasāmi appamaññāsu,<br>
iddhīsu ca tadā vasī.<br>
</p>
<p>
<a class="msdiv" id="msdiv24"></a>
<a class="ms" id="p_20Ap1_1715"></a>
<a class="sc" id="3"></a>
Pakkhijāto viyākāse,<br>
pabbataṃ adhivatthayiṃ;<br>
Adhopupphaṃ gahetvāna,<br>
āgacchiṃ pabbataṃ ahaṃ.<br>
</p>
<p>
<a class="msdiv" id="msdiv25"></a>
<a class="ms" id="p_20Ap1_1716"></a>
<a class="sc" id="4"></a>
Satta pupphāni gaṇhitvā,<br>
matthake okiriṃ ahaṃ;<br>
Ālokite ca vīrena,<br>
pakkāmiṃ pācināmukho.<br>
</p>
<p>
<a class="msdiv" id="msdiv26"></a>
<a class="ms" id="p_20Ap1_1717"></a>
<a class="sc" id="5"></a>
Āvāsaṃ abhisambhosiṃ,<br>
patvāna assamaṃ ahaṃ;<br>
Khāribhāraṃ gahetvāna,<br>
pāyāsiṃ pabbatantaraṃ.<br>
</p>
<p>
<a class="msdiv" id="msdiv27"></a>
<a class="ms" id="p_20Ap1_1718"></a>
<a class="sc" id="6"></a>
Ajagaro maṃ pīḷesi,<br>
ghorarūpo mahabbalo;<br>
Pubbakammaṃ saritvāna,<br>
tattha kālaṅkato ahaṃ.<br>
</p>
<p>
<a class="msdiv" id="msdiv28"></a>
<a class="ms" id="p_20Ap1_1719"></a>
<a class="sc" id="7"></a>
Ekattiṃse ito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
pupphapūjāyidaṃ phalaṃ.<br>
</p>
<p>
<a class="msdiv" id="msdiv29"></a>
<a class="ms" id="p_20Ap1_1720"></a>
<a class="sc" id="8"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_1721"></a><a class="sc" id="9"></a>Itthaṃ sudaṃ
āyasmā adhopupphiyo thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_1722"></a>
<a class="sc" id="10"></a>
Adhopupphiyattherassāpadānaṃ catutthaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>