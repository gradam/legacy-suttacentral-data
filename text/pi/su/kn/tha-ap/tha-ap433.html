<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap433">
<article>
<div class="hgroup">
<p class="division">Therāpadāna</p>
<p>Ekavihārivagga</p>
<h1>1 Ekavihārikattheraapadāna</h1>
</div>
<blockquote class="gatha">
<p><a class="msdiv" id="msdiv1"></a>
<a class="ms" id="p_20Ap1_5664"></a>
<a class="sc" id="1"></a>
“Imamhi bhaddake kappe, <br>
brahmabandhu mahāyaso; <br>
Kassapo nāma gottena, <br>
uppajji vadataṃ varo. <br>
</p>
<p><a class="msdiv" id="msdiv2"></a>
<a class="ms" id="p_20Ap1_5665"></a>
<a class="sc" id="2"></a>
Nippapañco nirālambo, <br>
ākāsasamamānaso; <br>
Suññatābahulo tādī, <br>
animittarato vasī. <br>
</p>
<p><a class="msdiv" id="msdiv3"></a>
<a class="ms" id="p_20Ap1_5666"></a>
<a class="sc" id="3"></a>
Asaṅgacitto nikleso, <br>
asaṃsaṭṭho kule gaṇe; <br>
Mahākāruṇiko vīro, <br>
vinayopāyakovido. <br>
</p>
<p><a class="msdiv" id="msdiv4"></a>
<a class="ms" id="p_20Ap1_5667"></a>
<a class="sc" id="4"></a>
Uyyutto parakiccesu, <br>
vinayanto sadevake; <br>
Nibbānagamanaṃ maggaṃ, <br>
gatiṃ paṅkavisosanaṃ. <br>
</p>
<p><a class="msdiv" id="msdiv5"></a>
<a class="ms" id="p_20Ap1_5668"></a>
<a class="sc" id="5"></a>
Amataṃ paramassādaṃ, <br>
jarāmaccunivāraṇaṃ; <br>
Mahāparisamajjhe so, <br>
nisinno lokatārako. <br>
</p>
<p><a class="msdiv" id="msdiv6"></a>
<a class="ms" id="p_20Ap1_5669"></a>
<a class="sc" id="6"></a>
Karavīkaruto nātho, <br>
brahmaghoso tathāgato; <br>
Uddharanto mahāduggā, <br>
vippanaṭṭhe anāyake. <br>
</p>
<p><a class="msdiv" id="msdiv7"></a>
<a class="ms" id="p_20Ap1_5670"></a>
<a class="sc" id="7"></a>
Desento virajaṃ dhammaṃ, <br>
diṭṭho me lokanāyako; <br>
Tassa dhammaṃ suṇitvāna, <br>
pabbajiṃ anagāriyaṃ. <br>
</p>
<p><a class="msdiv" id="msdiv8"></a>
<a class="ms" id="p_20Ap1_5671"></a>
<a class="sc" id="8"></a>
Pabbajitvā tadāpāhaṃ, <br>
cintento jinasāsanaṃ; <br>
Ekakova vane ramme, <br>
vasiṃ saṃsaggapīḷito. <br>
</p>
<p><a class="msdiv" id="msdiv9"></a>
<a class="ms" id="p_20Ap1_5672"></a>
<a class="sc" id="9"></a>
Sakkāyavūpakāso me, <br>
hetubhūto mamābhavī; <br>
Manaso vūpakāsassa, <br>
saṃsaggabhayadassino. <br>
</p>
<p><a class="msdiv" id="msdiv10"></a>
<a class="ms" id="p_20Ap1_5673"></a>
<a class="sc" id="10"></a>
Kilesā jhāpitā mayhaṃ, <br>
bhavā sabbe samūhatā; <br>
Nāgova bandhanaṃ chetvā, <br>
viharāmi anāsavo. <br>
</p>
<p><a class="msdiv" id="msdiv11"></a>
<a class="ms" id="p_20Ap1_5674"></a>
<a class="sc" id="11"></a>
Svāgataṃ vata me āsi, <br>
mama buddhassa santike; <br>
Tisso vijjā anuppattā, <br>
kataṃ buddhassa sāsanaṃ. <br>
</p>
<p><a class="msdiv" id="msdiv12"></a>
<a class="ms" id="p_20Ap1_5675"></a>
<a class="sc" id="12"></a>
Paṭisambhidā catasso, <br>
vimokkhāpi ca aṭṭhime; <br>
Chaḷabhiññā sacchikatā, <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="13"></a>
<a class="ms" id="p_20Ap1_5676"></a>
Itthaṃ sudaṃ āyasmā ekavihāriko thero imā gāthāyo abhāsitthāti.</p>
<p class="endsutta"><a class="sc" id="14"></a>
<a class="ms" id="p_20Ap1_5677"></a>
Ekavihārikattherassāpadānaṃ paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>