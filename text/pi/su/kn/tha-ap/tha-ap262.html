<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap262">
<article>
<div class="hgroup">
<p class="division">Therāpadāna</p>
<p>Thomakavagga</p>
<h1>10 Aggapupphiyattheraapadāna</h1>
</div>
<blockquote class="gatha">
<p><a class="msdiv" id="msdiv37"></a>
<a class="ms" id="p_20Ap1_3148"></a>
<a class="sc" id="1"></a>
“Suvaṇṇavaṇṇaṃ sambuddhaṃ, <br>
Nisinnaṃ pabbatantare; <br>
Obhāsayantaṃ raṃsena, <br>
Sikhinaṃ sikhinaṃ yathā. <br>
</p>
<p><a class="msdiv" id="msdiv38"></a>
<a class="ms" id="p_20Ap1_3149"></a>
<a class="sc" id="2"></a>
Aggajaṃ pupphamādāya, <br>
upāgacchiṃ naruttamaṃ; <br>
Pasannacitto sumano, <br>
buddhassa abhiropayiṃ. <br>
</p>
<p><a class="msdiv" id="msdiv39"></a>
<a class="ms" id="p_20Ap1_3150"></a>
<a class="sc" id="3"></a>
Ekattiṃse ito kappe, <br>
yaṃ pupphamabhipūjayiṃ; <br>
Duggatiṃ nābhijānāmi, <br>
buddhapūjāyidaṃ phalaṃ. <br>
</p>
<p><a class="msdiv" id="msdiv40"></a>
<a class="ms" id="p_20Ap1_3151"></a>
<a class="sc" id="4"></a>
Pañcavīsatikappamhi, <br>
ahosi amitogato; <br>
Sattaratanasampanno, <br>
cakkavattī mahabbalo. <br>
</p>
<p><a class="msdiv" id="msdiv41"></a>
<a class="ms" id="p_20Ap1_3152"></a>
<a class="sc" id="5"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. (2535) <br>
</p>
</blockquote>
<p><a class="sc" id="6"></a>
<a class="ms" id="p_20Ap1_3153"></a>
Itthaṃ sudaṃ āyasmā aggapupphiyo thero imā gāthāyo abhāsitthāti.</p>
<p class="endsutta"><a class="sc" id="7"></a>
<a class="ms" id="p_20Ap1_3154"></a>
Aggapupphiyattherassāpadānaṃ dasamaṃ.</p>
<p class="endsection"><a class="sc" id="8"></a>
<a class="ms" id="p_20Ap1_3155"></a>
Thomakavaggo chabbīsatimo.</p>
<p class="endsection summary"><a class="sc" id="9"></a>
<a class="ms" id="p_20Ap1_3156"></a>
Tassuddānaṃ</p>
<blockquote class="uddanagatha">
<p><a class="ms" id="p_20Ap1_3157"></a>
<a class="sc" id="10"></a>
Thomakekāsanacitakaṃ, <br>
campako sattapāṭali; <br>
Pānadhi mañjarī paṇṇaṃ, <br>
kuṭido aggapupphiyo; <br>
Gāthāyo gaṇitā cettha, <br>
ekatālīsameva cāti. <br>
</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>