<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap338">
<article>
<div class="hgroup">
<p class="division">Therāpadāna</p>
<p>Gandhodakavagga</p>
<h1>Pabhaṅkarattheraapadāna</h1>
</div>
<blockquote class="gatha">
<p>
<a class="msdiv" id="msdiv53"></a>
<a class="ms" id="p_20Ap1_3777"></a>
<a class="sc" id="1"></a>
“Padumuttarabhagavato,<br>
lokajeṭṭhassa tādino;<br>
Vipine cetiyaṃ āsi,<br>
vāḷamigasamākule.<br>
</p>
<p>
<a class="msdiv" id="msdiv54"></a>
<a class="ms" id="p_20Ap1_3778"></a>
<a class="sc" id="2"></a>
Na koci visahi gantuṃ,<br>
cetiyaṃ abhivandituṃ;<br>
Tiṇakaṭṭhalatonaddhaṃ,<br>
paluggaṃ āsi cetiyaṃ.<br>
</p>
<p>
<a class="msdiv" id="msdiv55"></a>
<a class="ms" id="p_20Ap1_3779"></a>
<a class="sc" id="3"></a>
Vanakammiko tadā āsiṃ,<br>
pitumātumatenahaṃ;<br>
Addasaṃ vipine thūpaṃ,<br>
luggaṃ tiṇalatākulaṃ.<br>
</p>
<p>
<a class="msdiv" id="msdiv56"></a>
<a class="ms" id="p_20Ap1_3780"></a>
<a class="sc" id="4"></a>
Disvānāhaṃ buddhathūpaṃ,<br>
garucittaṃ upaṭṭhahiṃ;<br>
Buddhaseṭṭhassa thūpoyaṃ,<br>
paluggo acchatī vane.<br>
</p>
<p>
<a class="msdiv" id="msdiv57"></a>
<a class="ms" id="p_20Ap1_3781"></a>
<a class="sc" id="5"></a>
Nacchannaṃ nappatirūpaṃ,<br>
jānantassa guṇāguṇaṃ;<br>
Buddhathūpaṃ asodhetvā,<br>
aññaṃ kammaṃ payojaye.<br>
</p>
<p>
<a class="msdiv" id="msdiv58"></a>
<a class="ms" id="p_20Ap1_3782"></a>
<a class="sc" id="6"></a>
Tiṇakaṭṭhañca valliñca,<br>
sodhayitvāna cetiye;<br>
Vanditvā aṭṭha vārāni,<br>
paṭikuṭiko agacchahaṃ.<br>
</p>
<p>
<a class="msdiv" id="msdiv59"></a>
<a class="ms" id="p_20Ap1_3783"></a>
<a class="sc" id="7"></a>
Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.<br>
</p>
<p>
<a class="msdiv" id="msdiv60"></a>
<a class="ms" id="p_20Ap1_3784"></a>
<a class="sc" id="8"></a>
Tattha me sukataṃ byamhaṃ,<br>
sovaṇṇaṃ sapabhassaraṃ;<br>
Saṭṭhiyojanamubbiddhaṃ,<br>
tiṃsayojanavitthataṃ.<br>
</p>
<p>
<a class="msdiv" id="msdiv61"></a>
<a class="ms" id="p_20Ap1_3785"></a>
<a class="sc" id="9"></a>
Tisatāni ca vārāni,<br>
devarajjamakārayiṃ;<br>
Pañcavīsatikkhattuñca,<br>
cakkavattī ahosahaṃ.<br>
</p>
<p>
<a class="msdiv" id="msdiv62"></a>
<a class="ms" id="p_20Ap1_3786"></a>
<a class="sc" id="10"></a>
Bhavābhave saṃsaranto,<br>
mahābhogaṃ labhāmahaṃ;<br>
Bhoge me ūnatā natthi,<br>
sodhanāya idaṃ phalaṃ.<br>
</p>
<p>
<a class="msdiv" id="msdiv63"></a>
<a class="ms" id="p_20Ap1_3787"></a>
<a class="sc" id="11"></a>
Sivikā hatthikhandhena,<br>
vipine gacchato mama;<br>
Yaṃ yaṃ disāhaṃ gacchāmi,<br>
saraṇaṃ sampate vanaṃ.<br>
</p>
<p>
<a class="msdiv" id="msdiv64"></a>
<a class="ms" id="p_20Ap1_3788"></a>
<a class="sc" id="12"></a>
Khāṇuṃ vā kaṇṭakaṃ vāpi,<br>
nāhaṃ passāmi cakkhunā;<br>
Puññakammena saṃyutto,<br>
sayamevāpanīyare.<br>
</p>
<p>
<a class="msdiv" id="msdiv65"></a>
<a class="ms" id="p_20Ap1_3789"></a>
<a class="sc" id="13"></a>
Kuṭṭhaṃ gaṇḍo kilāso ca,<br>
apamāro vitacchikā;<br>
Daddu kacchu ca me natthi,<br>
sodhanāya idaṃ phalaṃ.<br>
</p>
<p>
<a class="msdiv" id="msdiv66"></a>
<a class="ms" id="p_20Ap1_3790"></a>
<a class="sc" id="14"></a>
Aññampi me acchariyaṃ,<br>
buddhathūpassa sodhane;<br>
Nābhijānāmi me kāye,<br>
jātaṃ piḷakabindukaṃ.<br>
</p>
<p>
<a class="msdiv" id="msdiv67"></a>
<a class="ms" id="p_20Ap1_3791"></a>
<a class="sc" id="15"></a>
Aññampi me acchariyaṃ,<br>
buddhathūpamhi sodhite;<br>
Duve bhave saṃsarāmi,<br>
devatte atha mānuse.<br>
</p>
<p>
<a class="msdiv" id="msdiv68"></a>
<a class="ms" id="p_20Ap1_3792"></a>
<a class="sc" id="16"></a>
Aññampi me acchariyaṃ,<br>
buddhathūpamhi sodhite;<br>
Suvaṇṇavaṇṇo sabbattha,<br>
sappabhāso bhavāmahaṃ.<br>
</p>
<p>
<a class="msdiv" id="msdiv69"></a>
<a class="ms" id="p_20Ap1_3793"></a>
<a class="sc" id="17"></a>
Aññampi me acchariyaṃ,<br>
buddhathūpamhi sodhite;<br>
Amanāpaṃ vivajjati,<br>
manāpaṃ upatiṭṭhati.<br>
</p>
<p>
<a class="msdiv" id="msdiv70"></a>
<a class="ms" id="p_20Ap1_3794"></a>
<a class="sc" id="18"></a>
Aññampi me acchariyaṃ,<br>
buddhathūpamhi sodhite;<br>
Visuddhaṃ hoti me cittaṃ,<br>
ekaggaṃ susamāhitaṃ.<br>
</p>
<p>
<a class="msdiv" id="msdiv71"></a>
<a class="ms" id="p_20Ap1_3795"></a>
<a class="sc" id="19"></a>
Aññampi me acchariyaṃ,<br>
buddhathūpamhi sodhite;<br>
Ekāsane nisīditvā,<br>
arahattamapāpuṇiṃ.<br>
</p>
<p>
<a class="msdiv" id="msdiv72"></a>
<a class="ms" id="p_20Ap1_3796"></a>
<a class="sc" id="20"></a>
Satasahassito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
sodhanāya idaṃ phalaṃ.<br>
</p>
<p>
<a class="msdiv" id="msdiv73"></a>
<a class="ms" id="p_20Ap1_3797"></a>
<a class="sc" id="21"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_3798"></a><a class="sc" id="22"></a>Itthaṃ sudaṃ
āyasmā pabhaṅkaro thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_3799"></a>
<a class="sc" id="23"></a>
Pabhaṅkarattherassāpadānaṃ chaṭṭhaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>