<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap98">
<article>
<div class="hgroup">
<p class="division">Therāpadāna</p>
<p>Sudhāvagga</p>
<h1>6 Tipupphiyattheraapadāna</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_20Ap1_1805"></a>
<a class="msdiv" id="msdiv31"></a>
“Migaluddo pure āsiṃ,<br>
araññe kānane ahaṃ;<br>
Pāṭaliṃ haritaṃ disvā,<br>
tīṇi pupphāni okiriṃ.<br></p>
<p>
<a class="sc" id="2"></a>
<a class="ms" id="p_20Ap1_1806"></a>
<a class="msdiv" id="msdiv32"></a>
Patitapattāni gaṇhitvā,<br>
bahi chaḍḍesahaṃ tadā;<br>
Antosuddhaṃ bahisuddhaṃ,<br>
suvimuttaṃ anāsavaṃ.<br></p>
<p>
<a class="sc" id="3"></a>
<a class="ms" id="p_20Ap1_1807"></a>
<a class="msdiv" id="msdiv33"></a>
Sammukhā viya sambuddhaṃ,<br>
vipassiṃ lokanāyakaṃ;<br>
Pāṭaliṃ abhivādetvā,<br>
tattha kālaṅkato ahaṃ.<br></p>
<p>
<a class="sc" id="4"></a>
<a class="ms" id="p_20Ap1_1808"></a>
<a class="msdiv" id="msdiv34"></a>
Ekanavutito kappe,<br>
yaṃ bodhimabhipūjayiṃ;<br>
Duggatiṃ nābhijānāmi,<br>
bodhipūjāyidaṃ phalaṃ.<br></p>
<p>
<a class="sc" id="5"></a>
<a class="ms" id="p_20Ap1_1809"></a>
<a class="msdiv" id="msdiv35"></a>
Samantapāsādikā nāma,<br>
terasāsiṃsu rājino;<br>
Ito tettiṃsakappamhi,<br>
cakkavattī mahabbalā.<br></p>
<p>
<a class="sc" id="6"></a>
<a class="ms" id="p_20Ap1_1810"></a>
<a class="msdiv" id="msdiv36"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br></p>
</blockquote>
<p>
<a class="sc" id="7"></a>
<a class="ms" id="p_20Ap1_1811"></a>
Itthaṃ sudaṃ āyasmā tipupphiyo thero imā gāthāyo abhāsitthāti.</p>
<p class="endsutta">
<a class="sc" id="8"></a>
<a class="ms" id="p_20Ap1_1812"></a>
Tipupphiyattherassāpadānaṃ chaṭṭhaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>