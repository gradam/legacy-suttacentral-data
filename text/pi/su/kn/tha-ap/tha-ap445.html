<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap445">
<article>
<div class="hgroup">
<p class="division">Therāpadāna</p>
<p>Vibhītakavagga</p>
<h1>Billiyattheraapadāna</h1>
</div>
<blockquote class="gatha">
<p>
<a class="msdiv" id="msdiv15"></a>
<a class="ms" id="p_20Ap1_5793"></a>
<a class="sc" id="1"></a>
“Candabhāgānadītīre,<br>
assamo sukato mama;<br>
Billarukkhehi ākiṇṇo,<br>
nānādumanisevito.<br>
</p>
<p>
<a class="msdiv" id="msdiv16"></a>
<a class="ms" id="p_20Ap1_5794"></a>
<a class="sc" id="2"></a>
Sugandhaṃ beluvaṃ disvā,<br>
buddhaseṭṭhamanussariṃ;<br>
Khāribhāraṃ pūrayitvā,<br>
tuṭṭho saṃviggamānaso.<br>
</p>
<p>
<a class="msdiv" id="msdiv17"></a>
<a class="ms" id="p_20Ap1_5795"></a>
<a class="sc" id="3"></a>
Kakusandhaṃ upāgamma,<br>
billapakkamadāsahaṃ;<br>
Puññakkhettassa vīrassa,<br>
vippasannena cetasā.<br>
</p>
<p>
<a class="msdiv" id="msdiv18"></a>
<a class="ms" id="p_20Ap1_5796"></a>
<a class="sc" id="4"></a>
Imasmiṃyeva kappasmiṃ,<br>
yaṃ phalamadadiṃ tadā;<br>
Duggatiṃ nābhijānāmi,<br>
phaladānassidaṃ phalaṃ.<br>
</p>
<p>
<a class="msdiv" id="msdiv19"></a>
<a class="ms" id="p_20Ap1_5797"></a>
<a class="sc" id="5"></a>
Kilesā jhāpitā mayhaṃ,<br>
…pe… <br>
viharāmi anāsavo.<br>
</p>
<p>
<a class="msdiv" id="msdiv20"></a>
<a class="ms" id="p_20Ap1_5798"></a>
<a class="sc" id="6"></a>
Svāgataṃ vata me āsi,<br>
…pe… <br>
kataṃ buddhassa sāsanaṃ.<br>
</p>
<p>
<a class="msdiv" id="msdiv21"></a>
<a class="ms" id="p_20Ap1_5799"></a>
<a class="sc" id="7"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_5800"></a><a class="sc" id="8"></a>Itthaṃ sudaṃ
āyasmā billiyo thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_5801"></a>
<a class="sc" id="9"></a>
Billiyattherassāpadānaṃ tatiyaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>