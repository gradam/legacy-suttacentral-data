<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap302">
<article>
<div class="hgroup">
<p class="division">Therāpadāna</p>
<p>Citakapūjakavagga</p>
<h1>Anusaṃsāvakattheraapadāna</h1>
</div>
<blockquote class="gatha">
<p>
<a class="msdiv" id="msdiv43"></a>
<a class="ms" id="p_20Ap1_3418"></a>
<a class="sc" id="1"></a>
“Piṇḍāya caramānāhaṃ,<br>
vipassimaddasaṃ jinaṃ;<br>
Uḷuṅgabhikkhaṃ pādāsiṃ,<br>
dvipadindassa tādino.<br>
</p>
<p>
<a class="msdiv" id="msdiv44"></a>
<a class="ms" id="p_20Ap1_3419"></a>
<a class="sc" id="2"></a>
Pasannacitto sumano,<br>
abhivādesahaṃ tadā;<br>
Anusaṃsāvayiṃ buddhaṃ,<br>
uttamatthassa pattiyā.<br>
</p>
<p>
<a class="msdiv" id="msdiv45"></a>
<a class="ms" id="p_20Ap1_3420"></a>
<a class="sc" id="3"></a>
Ekanavutito kappe,<br>
anusaṃsāvayiṃ ahaṃ;<br>
Duggatiṃ nābhijānāmi,<br>
anusaṃsāvanā phalaṃ.<br>
</p>
<p>
<a class="msdiv" id="msdiv46"></a>
<a class="ms" id="p_20Ap1_3421"></a>
<a class="sc" id="4"></a>
Paṭisambhidā catasso,<br>
…pe… <br>
kataṃ buddhassa sāsanaṃ”. (2712)<br>
</p>
</blockquote>
<p>
<a class="ms" id="p_20Ap1_3422"></a><a class="sc" id="5"></a>Itthaṃ sudaṃ
āyasmā anusaṃsāvako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_3423"></a>
<a class="sc" id="6"></a>
Anusaṃsāvakattherassāpadānaṃ dasamaṃ.<br>
<strong>Citakapūjakavaggo tiṃsatimo.</strong></p>
<p class="endsection summary">
<a class="ms" id="p_20Ap1_3424"></a>
<a class="sc" id="7"></a>
Tassuddānaṃ</p>
<blockquote class="uddanagatha">
<p>
<a class="ms" id="p_20Ap1_3425"></a>
<a class="sc" id="8"></a>
Citakaṃ pārichatto ca,<br>
saddagosīsasantharaṃ;<br>
Pādo padesaṃ saraṇaṃ,<br>
ambo saṃsāvakopi ca;<br>
Aṭṭhatālīsa gāthāyo,<br>
gaṇitāyo vibhāvibhi.<br>
</p>
</blockquote>
<p class="endsection summary">
<a class="ms" id="p_20Ap1_3426"></a>
<a class="sc" id="9"></a>
Atha vagguddānaṃ</p>
<blockquote class="uddanagatha">
<p>
<a class="ms" id="p_20Ap1_3427"></a>
<a class="sc" id="10"></a>
Kaṇikāro hatthidado,<br>
ālambaṇudakāsanaṃ;<br>
Tuvaraṃ thomako ceva,<br>
ukkhepaṃ sīsupadhānaṃ.<br>
</p>
<p>
<a class="ms" id="p_20Ap1_3428"></a>
<a class="sc" id="11"></a>
Paṇṇado citapūjī ca,<br>
gāthāyo ceva sabbaso;<br>
Cattāri ca satānīha,<br>
ekapaññāsameva ca.<br>
</p>
<p>
<a class="ms" id="p_20Ap1_3429"></a>
<a class="sc" id="12"></a>
Pañcavīsasatā sabbā,<br>
dvāsattati taduttari;<br>
Tisataṃ apadānānaṃ,<br>
gaṇitā atthadassibhi.<br>
</p>
</blockquote>
<p class="endsutta">
<a class="ms" id="p_20Ap1_3430"></a>
<a class="sc" id="13"></a>
Kaṇikāravaggadasakaṃ.</p>
<p class="endsection">
<a class="ms" id="p_20Ap1_3431"></a>
<a class="sc" id="14"></a>
Tatiyasatakaṃ samattaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>