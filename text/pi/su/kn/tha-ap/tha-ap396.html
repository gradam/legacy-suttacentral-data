<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap396">
<article>
<div class="hgroup">
<p class="division">Therāpadāna</p>
<p>Pilindavacchavagga</p>
<h1>4 Madhudāyakattheraapadāna</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_20Ap1_4637"></a>
<a class="msdiv" id="msdiv333"></a>
“Sindhuyā nadiyā tīre,<br>
sukato assamo mama;<br>
Tattha vācemahaṃ sisse,<br>
itihāsaṃ salakkhaṇaṃ.<br></p>
<p>
<a class="sc" id="2"></a>
<a class="ms" id="p_20Ap1_4638"></a>
<a class="msdiv" id="msdiv334"></a>
Dhammakāmā vinītā te,<br>
sotukāmā susāsanaṃ;<br>
Chaḷaṅge pāramippattā,<br>
sindhukūle vasanti te.<br></p>
<p>
<a class="sc" id="3"></a>
<a class="ms" id="p_20Ap1_4639"></a>
<a class="msdiv" id="msdiv335"></a>
Uppātagamane ceva,<br>
lakkhaṇesu ca kovidā;<br>
Uttamatthaṃ gavesantā,<br>
vasanti vipine tadā.<br></p>
<p>
<a class="sc" id="4"></a>
<a class="ms" id="p_20Ap1_4640"></a>
<a class="msdiv" id="msdiv336"></a>
Sumedho nāma sambuddho,<br>
loke uppajji tāvade;<br>
Amhākaṃ anukampanto,<br>
upāgacchi vināyako.<br></p>
<p>
<a class="sc" id="5"></a>
<a class="ms" id="p_20Ap1_4641"></a>
<a class="msdiv" id="msdiv337"></a>
Upāgataṃ mahāvīraṃ,<br>
sumedhaṃ lokanāyakaṃ;<br>
Tiṇasanthārakaṃ katvā,<br>
lokajeṭṭhassadāsahaṃ.<br></p>
<p>
<a class="sc" id="6"></a>
<a class="ms" id="p_20Ap1_4642"></a>
<a class="msdiv" id="msdiv338"></a>
Vipināto madhuṃ gayha,<br>
buddhaseṭṭhassadāsahaṃ;<br>
Sambuddho paribhuñjitvā,<br>
idaṃ vacanamabravi.<br></p>
<p>
<a class="sc" id="7"></a>
<a class="ms" id="p_20Ap1_4643"></a>
<a class="msdiv" id="msdiv339"></a>
‘Yo taṃ adāsi madhuṃ me,<br>
pasanno sehi pāṇibhi;<br>
Tamahaṃ kittayissāmi,<br>
suṇātha mama bhāsato.<br></p>
<p>
<a class="sc" id="8"></a>
<a class="ms" id="p_20Ap1_4644"></a>
<a class="msdiv" id="msdiv340"></a>
Iminā madhudānena,<br>
tiṇasanthārakena ca;<br>
Tiṃsa kappasahassāni,<br>
devaloke ramissati.<br></p>
<p>
<a class="sc" id="9"></a>
<a class="ms" id="p_20Ap1_4645"></a>
<a class="msdiv" id="msdiv341"></a>
Tiṃsa kappasahassamhi,<br>
okkākakulasambhavo;<br>
Gotamo nāma gottena,<br>
satthā loke bhavissati.<br></p>
<p>
<a class="sc" id="10"></a>
<a class="ms" id="p_20Ap1_4646"></a>
<a class="msdiv" id="msdiv342"></a>
Tassa dhammesu dāyādo,<br>
oraso dhammanimmito;<br>
Sabbāsave pariññāya,<br>
nibbāyissatināsavo’.<br></p>
<p>
<a class="sc" id="11"></a>
<a class="ms" id="p_20Ap1_4647"></a>
<a class="msdiv" id="msdiv343"></a>
Devalokā idhāgantvā,<br>
mātukucchiṃ upāgate;<br>
Madhuvassaṃ pavassittha,<br>
chādayaṃ madhunā mahiṃ.<br></p>
<p>
<a class="sc" id="12"></a>
<a class="ms" id="p_20Ap1_4648"></a>
<a class="msdiv" id="msdiv344"></a>
Mayi nikkhantamattamhi,<br>
kucchiyā ca suduttarā;<br>
Tatrāpi madhuvassaṃ me,<br>
vassate niccakālikaṃ.<br></p>
<p>
<a class="sc" id="13"></a>
<a class="ms" id="p_20Ap1_4649"></a>
<a class="msdiv" id="msdiv345"></a>
Agārā abhinikkhamma,<br>
pabbajiṃ anagāriyaṃ;<br>
Lābhī annassa pānassa,<br>
madhudānassidaṃ phalaṃ.<br></p>
<p>
<a class="sc" id="14"></a>
<a class="ms" id="p_20Ap1_4650"></a>
<a class="msdiv" id="msdiv346"></a>
Sabbakāmasamiddhohaṃ,<br>
bhavitvā devamānuse;<br>
Teneva madhudānena,<br>
pattomhi āsavakkhayaṃ.<br></p>
<p>
<a class="sc" id="15"></a>
<a class="ms" id="p_20Ap1_4651"></a>
<a class="msdiv" id="msdiv347"></a>
Vuṭṭhamhi deve caturaṅgule tiṇe,<br>
Sampupphite dharaṇīruhe sañchanne;<br>
Suññe ghare maṇḍaparukkhamūlake,<br>
Vasāmi niccaṃ sukhito anāsavo.<br></p>
<p>
<a class="sc" id="16"></a>
<a class="ms" id="p_20Ap1_4652"></a>
<a class="msdiv" id="msdiv348"></a>
Majjhe mahante hīne ca,<br>
bhave sabbe atikkamiṃ;<br>
Ajja me āsavā khīṇā,<br>
natthi dāni punabbhavo.<br></p>
<p>
<a class="sc" id="17"></a>
<a class="ms" id="p_20Ap1_4653"></a>
<a class="msdiv" id="msdiv349"></a>
Tiṃsakappasahassamhi,<br>
yaṃ dānamadadiṃ tadā;<br>
Duggatiṃ nābhijānāmi,<br>
madhudānassidaṃ phalaṃ.<br></p>
<p>
<a class="sc" id="18"></a>
<a class="ms" id="p_20Ap1_4654"></a>
<a class="msdiv" id="msdiv350"></a>
Kilesā jhāpitā mayhaṃ,<br>
bhavā sabbe samūhatā;<br>
Sabbāsavā parikkhīṇā,<br>
natthi dāni punabbhavo.<br></p>
<p>
<a class="sc" id="19"></a>
<a class="ms" id="p_20Ap1_4655"></a>
<a class="msdiv" id="msdiv351"></a>
Svāgataṃ vata me āsi,<br>
…pe… <br>
kataṃ buddhassa sāsanaṃ.<br></p>
<p>
<a class="sc" id="20"></a>
<a class="ms" id="p_20Ap1_4656"></a>
<a class="msdiv" id="msdiv352"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br></p>
</blockquote>
<p>
<a class="sc" id="21"></a>
<a class="ms" id="p_20Ap1_4657"></a>
Itthaṃ sudaṃ āyasmā madhudāyako thero imā gāthāyo abhāsitthāti.</p>
<p class="endsutta">
<a class="sc" id="22"></a>
<a class="ms" id="p_20Ap1_4658"></a>
Madhudāyakattherassāpadānaṃ catutthaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>