<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap93">
<article>
<div class="hgroup">
<p class="division">Therāpadāna</p>
<p>Sudhāvagga</p>
<h1>Sudhāpiṇḍiyattheraapadāna</h1>
</div>
<blockquote class="gatha">
<p>
<a class="msdiv" id="msdiv1"></a>
<a class="ms" id="p_20Ap1_1765"></a>
<a class="sc" id="1"></a>
“Pūjārahe pūjayato,<br>
buddhe yadi va sāvake;<br>
Papañcasamatikkante,<br>
tiṇṇasokapariddave.<br>
</p>
<p>
<a class="msdiv" id="msdiv2"></a>
<a class="ms" id="p_20Ap1_1766"></a>
<a class="sc" id="2"></a>
Te tādise pūjayato,<br>
nibbute akutobhaye;<br>
Na sakkā puññaṃ saṅkhātuṃ,<br>
imettamapi kenaci.<br>
</p>
<p>
<a class="msdiv" id="msdiv3"></a>
<a class="ms" id="p_20Ap1_1767"></a>
<a class="sc" id="3"></a>
Catunnamapi dīpānaṃ,<br>
issaraṃ yodha kāraye;<br>
Ekissā pūjanāyetaṃ,<br>
kalaṃ nāgghati soḷasiṃ.<br>
</p>
<p>
<a class="msdiv" id="msdiv4"></a>
<a class="ms" id="p_20Ap1_1768"></a>
<a class="sc" id="4"></a>
Siddhatthassa naraggassa,<br>
cetiye phalitantare;<br>
Sudhāpiṇḍo mayā dinno,<br>
vippasannena cetasā.<br>
</p>
<p>
<a class="msdiv" id="msdiv5"></a>
<a class="ms" id="p_20Ap1_1769"></a>
<a class="sc" id="5"></a>
Catunnavutito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
paṭisaṅkhārassidaṃ phalaṃ.<br>
</p>
<p>
<a class="msdiv" id="msdiv6"></a>
<a class="ms" id="p_20Ap1_1770"></a>
<a class="sc" id="6"></a>
Ito tiṃsatikappamhi,<br>
paṭisaṅkhārasavhayā;<br>
Sattaratanasampannā,<br>
terasa cakkavattino.<br>
</p>
<p>
<a class="msdiv" id="msdiv7"></a>
<a class="ms" id="p_20Ap1_1771"></a>
<a class="sc" id="7"></a>
Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_1772"></a><a class="sc" id="8"></a>Itthaṃ sudaṃ
āyasmā sudhāpiṇḍiyo thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_1773"></a>
<a class="sc" id="9"></a>
Sudhāpiṇḍiyattherassāpadānaṃ paṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>