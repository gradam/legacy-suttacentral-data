<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap212">
<article>
<div class="hgroup">
<p class="division">Therāpadāna</p>
<p>Kaṇikārapupphiyavagga</p>
<h1>10 Pāpanivāriyattheraapadāna</h1>
</div>
<blockquote class="gatha">
<p><a class="msdiv" id="msdiv44"></a>
<a class="ms" id="p_20Ap1_2811"></a>
<a class="sc" id="1"></a>
“Tissassa tu bhagavato, <br>
devadevassa tādino; <br>
Ekacchattaṃ mayā dinnaṃ, <br>
vippasannena cetasā. <br>
</p>
<p><a class="msdiv" id="msdiv45"></a>
<a class="ms" id="p_20Ap1_2812"></a>
<a class="sc" id="2"></a>
Nivutaṃ hoti me pāpaṃ, <br>
kusalassupasampadā; <br>
Ākāse chattaṃ dhārenti, <br>
pubbakammassidaṃ phalaṃ. <br>
</p>
<p><a class="msdiv" id="msdiv46"></a>
<a class="ms" id="p_20Ap1_2813"></a>
<a class="sc" id="3"></a>
Carimaṃ vattate mayhaṃ, <br>
bhavā sabbe samūhatā; <br>
Dhāremi antimaṃ dehaṃ, <br>
sammāsambuddhasāsane. <br>
</p>
<p><a class="msdiv" id="msdiv47"></a>
<a class="ms" id="p_20Ap1_2814"></a>
<a class="sc" id="4"></a>
Dvenavute ito kappe, <br>
yaṃ chattamadadiṃ tadā; <br>
Duggatiṃ nābhijānāmi, <br>
chattadānassidaṃ phalaṃ. <br>
</p>
<p><a class="msdiv" id="msdiv48"></a>
<a class="ms" id="p_20Ap1_2815"></a>
<a class="sc" id="5"></a>
Dvesattatimhito kappe, <br>
aṭṭhāsiṃsu janādhipā; <br>
Mahānidānanāmena, <br>
rājāno cakkavattino. <br>
</p>
<p><a class="msdiv" id="msdiv49"></a>
<a class="ms" id="p_20Ap1_2816"></a>
<a class="sc" id="6"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. (2314) <br>
</p>
</blockquote>
<p><a class="sc" id="7"></a>
<a class="ms" id="p_20Ap1_2817"></a>
Itthaṃ sudaṃ āyasmā pāpanivāriyo thero imā gāthāyo abhāsitthāti.</p>
<p class="endsutta"><a class="sc" id="8"></a>
<a class="ms" id="p_20Ap1_2818"></a>
Pāpanivāriyattherassāpadānaṃ dasamaṃ.</p>
<p class="endsection"><a class="sc" id="9"></a>
<a class="ms" id="p_20Ap1_2819"></a>
Kaṇikārapupphiyavaggo ekavīsatimo.</p>
<p class="endsection summary"><a class="sc" id="10"></a>
<a class="ms" id="p_20Ap1_2820"></a>
Tassuddānaṃ</p>
<blockquote class="uddanagatha">
<p><a class="ms" id="p_20Ap1_2821"></a>
<a class="sc" id="11"></a>
Kaṇikāro minelañca, <br>
kiṅkaṇi taraṇena ca; <br>
Nigguṇḍipupphī dakado, <br>
salalo ca kuraṇḍako; <br>
Ādhārako pāpavārī, <br>
aṭṭhatālīsa gāthakāti. <br>
</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>