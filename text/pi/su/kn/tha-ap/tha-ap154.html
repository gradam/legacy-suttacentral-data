<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap154">
<article>
<div class="hgroup">
<p class="division">Therāpadāna</p>
<p>Bandhujīvakavagga</p>
<h1>Tambapupphiyattheraapadāna</h1>
</div>
<blockquote class="gatha">
<p>
<a class="msdiv" id="msdiv7"></a>
<a class="ms" id="p_20Ap1_2361"></a>
<a class="sc" id="1"></a>
“Parakammāyane yutto,<br>
aparādhaṃ akāsahaṃ;<br>
Vanantaṃ abhidhāvissaṃ,<br>
bhayaverasamappito.<br>
</p>
<p>
<a class="msdiv" id="msdiv8"></a>
<a class="ms" id="p_20Ap1_2362"></a>
<a class="sc" id="2"></a>
Pupphitaṃ pādapaṃ disvā,<br>
piṇḍibandhaṃ sunimmitaṃ;<br>
Tambapupphaṃ gahetvāna,<br>
bodhiyaṃ okiriṃ ahaṃ.<br>
</p>
<p>
<a class="msdiv" id="msdiv9"></a>
<a class="ms" id="p_20Ap1_2363"></a>
<a class="sc" id="3"></a>
Sammajjitvāna taṃ bodhiṃ,<br>
pāṭaliṃ pādaputtamaṃ;<br>
Pallaṅkaṃ ābhujitvāna,<br>
bodhimūle upāvisiṃ.<br>
</p>
<p>
<a class="msdiv" id="msdiv10"></a>
<a class="ms" id="p_20Ap1_2364"></a>
<a class="sc" id="4"></a>
Gatamaggaṃ gavesantā,<br>
āgacchuṃ mama santikaṃ;<br>
Te ca disvānahaṃ tattha,<br>
āvajjiṃ bodhimuttamaṃ.<br>
</p>
<p>
<a class="msdiv" id="msdiv11"></a>
<a class="ms" id="p_20Ap1_2365"></a>
<a class="sc" id="5"></a>
Vanditvāna ahaṃ bodhiṃ,<br>
vippasannena cetasā;<br>
Anekatāle papatiṃ,<br>
giridugge bhayānake.<br>
</p>
<p>
<a class="msdiv" id="msdiv12"></a>
<a class="ms" id="p_20Ap1_2366"></a>
<a class="sc" id="6"></a>
Ekanavutito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
bodhipūjāyidaṃ phalaṃ.<br>
</p>
<p>
<a class="msdiv" id="msdiv13"></a>
<a class="ms" id="p_20Ap1_2367"></a>
<a class="sc" id="7"></a>
Ito ca tatiye kappe,<br>
rājā susaññato ahaṃ;<br>
Sattaratanasampanno,<br>
cakkavattī mahabbalo.<br>
</p>
<p>
<a class="msdiv" id="msdiv14"></a>
<a class="ms" id="p_20Ap1_2368"></a>
<a class="sc" id="8"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_2369"></a><a class="sc" id="9"></a>Itthaṃ sudaṃ
āyasmā tambapupphiyo thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_2370"></a>
<a class="sc" id="10"></a>
Tambapupphiyattherassāpadānaṃ dutiyaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>