<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap180">
<article>
<div class="hgroup">
<p class="division">Therāpadāna</p>
<p>Kumudavagga</p>
<h1>Maṇipūjakattheraapadāna</h1>
</div>
<blockquote class="gatha">
<p>
<a class="msdiv" id="msdiv34"></a>
<a class="ms" id="p_20Ap1_2557"></a>
<a class="sc" id="1"></a>
“Orena himavantassa,<br>
nadikā sampavattatha;<br>
Tassā cānupakhettamhi,<br>
sayambhū vasate tadā.<br>
</p>
<p>
<a class="msdiv" id="msdiv35"></a>
<a class="ms" id="p_20Ap1_2558"></a>
<a class="sc" id="2"></a>
Maṇiṃ paggayha pallaṅkaṃ,<br>
sādhucittaṃ manoramaṃ;<br>
Pasannacitto sumano,<br>
buddhassa abhiropayiṃ.<br>
</p>
<p>
<a class="msdiv" id="msdiv36"></a>
<a class="ms" id="p_20Ap1_2559"></a>
<a class="sc" id="3"></a>
Catunnavutito kappe,<br>
yaṃ maṇiṃ abhiropayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.<br>
</p>
<p>
<a class="msdiv" id="msdiv37"></a>
<a class="ms" id="p_20Ap1_2560"></a>
<a class="sc" id="4"></a>
Ito ca dvādase kappe,<br>
sataraṃsīsanāmakā;<br>
Aṭṭha te āsuṃ rājāno,<br>
cakkavattī mahabbalā.<br>
</p>
<p>
<a class="msdiv" id="msdiv38"></a>
<a class="ms" id="p_20Ap1_2561"></a>
<a class="sc" id="5"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_2562"></a><a class="sc" id="6"></a>Itthaṃ sudaṃ
āyasmā maṇipūjako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_2563"></a>
<a class="sc" id="7"></a>
Maṇipūjakattherassāpadānaṃ aṭṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>