<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap192">
<article>
<div class="hgroup">
<p class="division">Therāpadāna</p>
<p>Kuṭajapupphiyavagga</p>
<h1>Tivaṇṭipupphiyattheraapadāna</h1>
</div>
<blockquote class="gatha">
<p>
<a class="msdiv" id="msdiv57"></a>
<a class="ms" id="p_20Ap1_2655"></a>
<a class="sc" id="1"></a>
“Abhibhūtaṃ panijjhanti,<br>
Sabbe saṅgamma te mamaṃ;<br>
Tesaṃ nijjhāyamānānaṃ,<br>
Pariḷāho ajāyatha.<br>
</p>
<p>
<a class="msdiv" id="msdiv58"></a>
<a class="ms" id="p_20Ap1_2656"></a>
<a class="sc" id="2"></a>
Sunando nāma nāmena,<br>
buddhassa sāvako tadā;<br>
Dhammadassissa munino,<br>
āgacchi mama santikaṃ.<br>
</p>
<p>
<a class="msdiv" id="msdiv59"></a>
<a class="ms" id="p_20Ap1_2657"></a>
<a class="sc" id="3"></a>
Ye me baddhacarā āsuṃ,<br>
te me pupphaṃ aduṃ tadā;<br>
Tāhaṃ pupphaṃ gahetvāna,<br>
sāvake abhiropayiṃ.<br>
</p>
<p>
<a class="msdiv" id="msdiv60"></a>
<a class="ms" id="p_20Ap1_2658"></a>
<a class="sc" id="4"></a>
Sohaṃ kālaṅkato tattha,<br>
punāpi upapajjahaṃ;<br>
Aṭṭhārase kappasate,<br>
vinipātaṃ na gacchahaṃ.<br>
</p>
<p>
<a class="msdiv" id="msdiv61"></a>
<a class="ms" id="p_20Ap1_2659"></a>
<a class="sc" id="5"></a>
Teraseto kappasate,<br>
aṭṭhāsuṃ dhūmaketuno;<br>
Sattaratanasampannā,<br>
cakkavattī mahabbalā.<br>
</p>
<p>
<a class="msdiv" id="msdiv62"></a>
<a class="ms" id="p_20Ap1_2660"></a>
<a class="sc" id="6"></a>
Paṭisambhidā catasso,<br>
…pe… <br>
kataṃ buddhassa sāsanaṃ”. (2208)<br>
</p>
</blockquote>
<p>
<a class="ms" id="p_20Ap1_2661"></a><a class="sc" id="7"></a>Itthaṃ sudaṃ
āyasmā tivaṇṭipupphiyo thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_2662"></a>
<a class="sc" id="8"></a>
Tivaṇṭipupphiyattherassāpadānaṃ dasamaṃ.</p>
<p class="endsection">
<a class="ms" id="p_20Ap1_2663"></a>
<a class="sc" id="9"></a>
Kuṭajapupphiyavaggo ekūnavīsatimo.</p>
<p class="endsection summary">
<a class="ms" id="p_20Ap1_2664"></a>
<a class="sc" id="10"></a>
Tassuddānaṃ</p>
<blockquote class="uddanagatha">
<p>
<a class="ms" id="p_20Ap1_2665"></a>
<a class="sc" id="11"></a>
Kuṭajo bandhujīvī ca,<br>
koṭumbarikahatthiyo;<br>
Isimuggo ca bodhi ca,<br>
ekacintī tikaṇṇiko;<br>
Ekacārī tivaṇṭi ca,<br>
gāthā dvāsaṭṭhi kittitāti.<br>
</p>
</blockquote>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>