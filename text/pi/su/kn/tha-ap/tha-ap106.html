<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap106">
<article>
<div class="hgroup">
<p class="division">Therāpadāna</p>
<p>Bhikkhadāyivagga</p>
<h1>4 Padapūjakattheraapadāna</h1>
</div>
<blockquote class="gatha">
<p><a class="msdiv" id="msdiv19"></a>
<a class="ms" id="p_20Ap1_1876"></a>
<a class="sc" id="1"></a>
“Siddhatthassa bhagavato, <br>
jātipupphamadāsahaṃ; <br>
Pādesu satta pupphāni, <br>
hāsenokiritāni me. <br>
</p>
<p><a class="msdiv" id="msdiv20"></a>
<a class="ms" id="p_20Ap1_1877"></a>
<a class="sc" id="2"></a>
Tena kammenahaṃ ajja, <br>
abhibhomi narāmare; <br>
Dhāremi antimaṃ dehaṃ, <br>
sammāsambuddhasāsane. <br>
</p>
<p><a class="msdiv" id="msdiv21"></a>
<a class="ms" id="p_20Ap1_1878"></a>
<a class="sc" id="3"></a>
Catunnavutito kappe, <br>
yaṃ pupphamabhiropayiṃ; <br>
Duggatiṃ nābhijānāmi, <br>
pupphapūjāyidaṃ phalaṃ. <br>
</p>
<p><a class="msdiv" id="msdiv22"></a>
<a class="ms" id="p_20Ap1_1879"></a>
<a class="sc" id="4"></a>
Samantagandhanāmāsuṃ, <br>
terasa cakkavattino; <br>
Ito pañcamake kappe, <br>
cāturantā janādhipā. <br>
</p>
<p><a class="msdiv" id="msdiv23"></a>
<a class="ms" id="p_20Ap1_1880"></a>
<a class="sc" id="5"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="6"></a>
<a class="ms" id="p_20Ap1_1881"></a>
Itthaṃ sudaṃ āyasmā padapūjako thero imā gāthāyo abhāsitthāti.</p>
<p class="endsutta"><a class="sc" id="7"></a>
<a class="ms" id="p_20Ap1_1882"></a>
Padapūjakattherassāpadānaṃ catutthaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>