<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap127">
<article>
<div class="hgroup">
<p class="division">Therāpadāna</p>
<p>Sereyyavagga</p>
<h1>Sammukhāthavikattheraapadāna</h1>
</div>
<blockquote class="gatha">
<p>
<a class="msdiv" id="msdiv41"></a>
<a class="ms" id="p_20Ap1_2102"></a>
<a class="sc" id="1"></a>
“Jāyamāne vipassimhi,<br>
nimittaṃ byākariṃ ahaṃ;<br>
‘Nibbāpayiñca janataṃ,<br>
buddho loke bhavissati.<br>
</p>
<p>
<a class="msdiv" id="msdiv42"></a>
<a class="ms" id="p_20Ap1_2103"></a>
<a class="sc" id="2"></a>
Yasmiñca jāyamānasmiṃ,<br>
dasasahassi kampati;<br>
So dāni bhagavā satthā,<br>
dhammaṃ deseti cakkhumā.<br>
</p>
<p>
<a class="msdiv" id="msdiv43"></a>
<a class="ms" id="p_20Ap1_2104"></a>
<a class="sc" id="3"></a>
Yasmiñca jāyamānasmiṃ,<br>
āloko vipulo ahu;<br>
So dāni bhagavā satthā,<br>
dhammaṃ deseti cakkhumā.<br>
</p>
<p>
<a class="msdiv" id="msdiv44"></a>
<a class="ms" id="p_20Ap1_2105"></a>
<a class="sc" id="4"></a>
Yasmiñca jāyamānasmiṃ,<br>
saritāyo na sandayuṃ;<br>
So dāni bhagavā satthā,<br>
dhammaṃ deseti cakkhumā.<br>
</p>
<p>
<a class="msdiv" id="msdiv45"></a>
<a class="ms" id="p_20Ap1_2106"></a>
<a class="sc" id="5"></a>
Yasmiñca jāyamānasmiṃ,<br>
avīcaggi na pajjali;<br>
So dāni bhagavā satthā,<br>
dhammaṃ deseti cakkhumā.<br>
</p>
<p>
<a class="msdiv" id="msdiv46"></a>
<a class="ms" id="p_20Ap1_2107"></a>
<a class="sc" id="6"></a>
Yasmiñca jāyamānasmiṃ,<br>
pakkhisaṅgho na sañcari;<br>
So dāni bhagavā satthā,<br>
dhammaṃ deseti cakkhumā.<br>
</p>
<p>
<a class="msdiv" id="msdiv47"></a>
<a class="ms" id="p_20Ap1_2108"></a>
<a class="sc" id="7"></a>
Yasmiñca jāyamānasmiṃ,<br>
vātakkhandho na vāyati;<br>
So dāni bhagavā satthā,<br>
dhammaṃ deseti cakkhumā.<br>
</p>
<p>
<a class="msdiv" id="msdiv48"></a>
<a class="ms" id="p_20Ap1_2109"></a>
<a class="sc" id="8"></a>
Yasmiñca jāyamānasmiṃ,<br>
sabbaratanāni jotayuṃ;<br>
So dāni bhagavā satthā,<br>
dhammaṃ deseti cakkhumā.<br>
</p>
<p>
<a class="msdiv" id="msdiv49"></a>
<a class="ms" id="p_20Ap1_2110"></a>
<a class="sc" id="9"></a>
Yasmiñca jāyamānasmiṃ,<br>
sattāsuṃ padavikkamā;<br>
So dāni bhagavā satthā,<br>
dhammaṃ deseti cakkhumā.<br>
</p>
<p>
<a class="msdiv" id="msdiv50"></a>
<a class="ms" id="p_20Ap1_2111"></a>
<a class="sc" id="10"></a>
Jātamatto ca sambuddho,<br>
disā sabbā vilokayi;<br>
Vācāsabhimudīresi,<br>
esā buddhāna dhammatā’.<br>
</p>
<p>
<a class="msdiv" id="msdiv51"></a>
<a class="ms" id="p_20Ap1_2112"></a>
<a class="sc" id="11"></a>
Saṃvejayitvā janataṃ,<br>
thavitvā lokanāyakaṃ;<br>
Sambuddhaṃ abhivādetvā,<br>
pakkāmiṃ pācināmukho.<br>
</p>
<p>
<a class="msdiv" id="msdiv52"></a>
<a class="ms" id="p_20Ap1_2113"></a>
<a class="sc" id="12"></a>
Ekanavutito kappe,<br>
yaṃ buddhamabhithomayiṃ;<br>
Duggatiṃ nābhijānāmi,<br>
thomanāya idaṃ phalaṃ.<br>
</p>
<p>
<a class="msdiv" id="msdiv53"></a>
<a class="ms" id="p_20Ap1_2114"></a>
<a class="sc" id="13"></a>
Ito navutikappamhi,<br>
sammukhāthavikavhayo;<br>
Sattaratanasampanno,<br>
cakkavattī mahabbalo.<br>
</p>
<p>
<a class="msdiv" id="msdiv54"></a>
<a class="ms" id="p_20Ap1_2115"></a>
<a class="sc" id="14"></a>
Pathavīdundubhi nāma,<br>
ekūnanavutimhito;<br>
Sattaratanasampanno,<br>
cakkavattī mahabbalo.<br>
</p>
<p>
<a class="msdiv" id="msdiv55"></a>
<a class="ms" id="p_20Ap1_2116"></a>
<a class="sc" id="15"></a>
Aṭṭhāsītimhito kappe,<br>
obhāso nāma khattiyo;<br>
Sattaratanasampanno,<br>
cakkavattī mahabbalo.<br>
</p>
<p>
<a class="msdiv" id="msdiv56"></a>
<a class="ms" id="p_20Ap1_2117"></a>
<a class="sc" id="16"></a>
Sattāsītimhito kappe,<br>
saritacchedanavhayo;<br>
Sattaratanasampanno,<br>
cakkavattī mahabbalo.<br>
</p>
<p>
<a class="msdiv" id="msdiv57"></a>
<a class="ms" id="p_20Ap1_2118"></a>
<a class="sc" id="17"></a>
Agginibbāpano nāma,<br>
kappānaṃ chaḷasītiyā;<br>
Sattaratanasampanno,<br>
cakkavattī mahabbalo.<br>
</p>
<p>
<a class="msdiv" id="msdiv58"></a>
<a class="ms" id="p_20Ap1_2119"></a>
<a class="sc" id="18"></a>
Gatipacchedano nāma,<br>
kappānaṃ pañcasītiyā;<br>
Sattaratanasampanno,<br>
cakkavattī mahabbalo.<br>
</p>
<p>
<a class="msdiv" id="msdiv59"></a>
<a class="ms" id="p_20Ap1_2120"></a>
<a class="sc" id="19"></a>
Rājā vātasamo nāma,<br>
kappānaṃ cullasītiyā;<br>
Sattaratanasampanno,<br>
cakkavattī mahabbalo.<br>
</p>
<p>
<a class="msdiv" id="msdiv60"></a>
<a class="ms" id="p_20Ap1_2121"></a>
<a class="sc" id="20"></a>
Ratanapajjalo nāma,<br>
kappānaṃ teasītiyā;<br>
Sattaratanasampanno,<br>
cakkavattī mahabbalo.<br>
</p>
<p>
<a class="msdiv" id="msdiv61"></a>
<a class="ms" id="p_20Ap1_2122"></a>
<a class="sc" id="21"></a>
Padavikkamano nāma,<br>
kappānaṃ dveasītiyā;<br>
Sattaratanasampanno,<br>
cakkavattī mahabbalo.<br>
</p>
<p>
<a class="msdiv" id="msdiv62"></a>
<a class="ms" id="p_20Ap1_2123"></a>
<a class="sc" id="22"></a>
Rājā vilokano nāma,<br>
kappānaṃ ekasītiyā;<br>
Sattaratanasampanno,<br>
cakkavattī mahabbalo.<br>
</p>
<p>
<a class="msdiv" id="msdiv63"></a>
<a class="ms" id="p_20Ap1_2124"></a>
<a class="sc" id="23"></a>
Girasāroti nāmena,<br>
kappesītimhi khattiyo;<br>
Sattaratanasampanno,<br>
cakkavattī mahabbalo.<br>
</p>
<p>
<a class="msdiv" id="msdiv64"></a>
<a class="ms" id="p_20Ap1_2125"></a>
<a class="sc" id="24"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_2126"></a><a class="sc" id="25"></a>Itthaṃ sudaṃ
āyasmā sammukhāthaviko thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_2127"></a>
<a class="sc" id="26"></a>
Sammukhāthavikattherassāpadānaṃ pañcamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>