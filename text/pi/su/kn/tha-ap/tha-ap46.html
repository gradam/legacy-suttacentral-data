<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap46">
<article>
<div class="hgroup">
<p class="division">Therāpadāna</p>
<p>Upālivagga</p>
<h1>4 Sanniṭṭhāpakattheraapadāna</h1>
</div>
<blockquote class="gatha">
<p><a class="msdiv" id="msdiv70"></a>
<a class="ms" id="p_20Ap1_1284"></a>
<a class="sc" id="1"></a>
“Araññe kuṭikaṃ katvā, <br>
vasāmi pabbatantare; <br>
Lābhālābhena santuṭṭho, <br>
yasena ayasena ca. <br>
</p>
<p><a class="msdiv" id="msdiv71"></a>
<a class="ms" id="p_20Ap1_1285"></a>
<a class="sc" id="2"></a>
Padumuttaro lokavidū, <br>
āhutīnaṃ paṭiggaho; <br>
Vasīsatasahassehi, <br>
āgacchi mama santikaṃ. <br>
</p>
<p><a class="msdiv" id="msdiv72"></a>
<a class="ms" id="p_20Ap1_1286"></a>
<a class="sc" id="3"></a>
Upāgataṃ mahānāgaṃ, <br>
jalajuttamanāmakaṃ; <br>
Tiṇasantharaṃ paññāpetvā, <br>
adāsiṃ satthuno ahaṃ. <br>
</p>
<p><a class="msdiv" id="msdiv73"></a>
<a class="ms" id="p_20Ap1_1287"></a>
<a class="sc" id="4"></a>
Pasannacitto sumano, <br>
āmaṇḍaṃ pānīyañcahaṃ; <br>
Adāsiṃ ujubhūtassa, <br>
vippasannena cetasā. <br>
</p>
<p><a class="msdiv" id="msdiv74"></a>
<a class="ms" id="p_20Ap1_1288"></a>
<a class="sc" id="5"></a>
Satasahassito kappe, <br>
yaṃ dānamadadiṃ tadā; <br>
Duggatiṃ nābhijānāmi, <br>
āmaṇḍassa idaṃ phalaṃ. <br>
</p>
<p><a class="msdiv" id="msdiv75"></a>
<a class="ms" id="p_20Ap1_1289"></a>
<a class="sc" id="6"></a>
Ekatālīsakappamhi, <br>
eko āsiṃ arindamo; <br>
Sattaratanasampanno, <br>
cakkavattī mahabbalo. <br>
</p>
<p><a class="msdiv" id="msdiv76"></a>
<a class="ms" id="p_20Ap1_1290"></a>
<a class="sc" id="7"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="8"></a>
<a class="ms" id="p_20Ap1_1291"></a>
Itthaṃ sudaṃ āyasmā sanniṭṭhāpako thero imā gāthāyo abhāsitthāti.</p>
<p class="endsutta"><a class="sc" id="9"></a>
<a class="ms" id="p_20Ap1_1292"></a>
Sanniṭṭhāpakattherassāpadānaṃ catutthaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>