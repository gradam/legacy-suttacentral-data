<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap46">
<article>
<div class="hgroup">
<p class="division">Therāpadāna</p>
<p>Upālivagga</p>
<h1>4. Sanniṭ­ṭhāpa­kat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1284"></a><a class="msdiv" id="msdiv70"></a>“Araññe kuṭikaṃ katvā,<br>
vasāmi pabbatantare;<br>
Lābhālābhena santuṭṭho,<br>
yasena ayasena ca.</p>
<p><a class="sc" id="2"></a><a class="ms" id="p_20Ap1_1285"></a><a class="msdiv" id="msdiv71"></a>Padumuttaro lokavidū,<br>
āhutīnaṃ paṭiggaho;<br>
<span class="var" title="­bhik­khu­sata­sahas­sehi (s2, s3)" id="note353">Vasīsa­ta­sahas­sehi</span>,<br>
āgacchi mama santikaṃ.</p>
<p><a class="sc" id="3"></a><a class="ms" id="p_20Ap1_1286"></a><a class="msdiv" id="msdiv72"></a>Upāgataṃ <span class="var" title="mahāvīraṃ (bj, pts1)" id="note354">mahānāgaṃ</span>,<br>
jala­jutta­ma­nāmakaṃ;<br>
<span class="var" title="tiṇattharaṃ (mr)" id="note355">Tiṇasantharaṃ</span> paññāpetvā,<br>
adāsiṃ satthuno ahaṃ.</p>
<p><a class="sc" id="4"></a><a class="ms" id="p_20Ap1_1287"></a><a class="msdiv" id="msdiv73"></a>Pasannacitto sumano,<br>
āmaṇḍaṃ pānīyañcahaṃ;<br>
Adāsiṃ ujubhūtassa,<br>
vippasannena cetasā.</p>
<p><a class="sc" id="5"></a><a class="ms" id="p_20Ap1_1288"></a><a class="msdiv" id="msdiv74"></a><span class="var" title="satasahasse ito kappe (bj) | kappe ito satasahasse (s2, s3)" id="note356">Satasahassito kappe</span>,<br>
yaṃ dānamadadiṃ tadā;<br>
Duggatiṃ nābhijānāmi,<br>
āmaṇḍassa idaṃ phalaṃ.</p>
<p><a class="sc" id="6"></a><a class="ms" id="p_20Ap1_1289"></a><a class="msdiv" id="msdiv75"></a>Ekatā­lī­sakappamhi,<br>
eko āsiṃ arindamo;<br>
Satta­ratana­sam­panno,<br>
cakkavattī mahabbalo.</p>
<p><a class="sc" id="7"></a><a class="ms" id="p_20Ap1_1290"></a><a class="msdiv" id="msdiv76"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="8"></a><a class="ms" id="p_20Ap1_1291"></a>Itthaṃ sudaṃ āyasmā <span class="var" title="sannidhāpako (si, pts1)" id="note357">sanniṭṭhāpako</span> thero imā gāthāyo abhāsitthāti.</p>
<p class="endsutta"><a class="sc" id="9"></a><a class="ms" id="p_20Ap1_1292"></a>Sanniṭ­ṭhāpa­kat­theras­sāpadā­naṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
