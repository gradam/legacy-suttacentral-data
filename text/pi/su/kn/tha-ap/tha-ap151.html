<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap151">
<article>
<div class="hgroup">
<p class="division">Therāpadāna</p>
<p>Chattavagga</p>
<h1>9 Vaṭaṃsakiyattheraapadāna</h1>
</div>
<blockquote class="gatha">
<p><a class="msdiv" id="msdiv43"></a>
<a class="ms" id="p_20Ap1_2336"></a>
<a class="sc" id="1"></a>
“Sumedho nāma nāmena, <br>
sayambhū aparājito; <br>
Vivekamanubrūhanto, <br>
ajjhogāhi mahāvanaṃ. <br>
</p>
<p><a class="msdiv" id="msdiv44"></a>
<a class="ms" id="p_20Ap1_2337"></a>
<a class="sc" id="2"></a>
Saḷalaṃ pupphitaṃ disvā, <br>
ganthitvāna vaṭaṃsakaṃ; <br>
Buddhassa abhiropesiṃ, <br>
sammukhā lokanāyakaṃ. <br>
</p>
<p><a class="msdiv" id="msdiv45"></a>
<a class="ms" id="p_20Ap1_2338"></a>
<a class="sc" id="3"></a>
Tiṃsakappasahassamhi, <br>
yaṃ pupphamabhiropayiṃ; <br>
Duggatiṃ nābhijānāmi, <br>
buddhapūjāyidaṃ phalaṃ. <br>
</p>
<p><a class="msdiv" id="msdiv46"></a>
<a class="ms" id="p_20Ap1_2339"></a>
<a class="sc" id="4"></a>
Ūnavīse kappasate, <br>
soḷasāsuṃ sunimmitā; <br>
Sattaratanasampannā, <br>
cakkavattī mahabbalā. <br>
</p>
<p><a class="msdiv" id="msdiv47"></a>
<a class="ms" id="p_20Ap1_2340"></a>
<a class="sc" id="5"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="6"></a>
<a class="ms" id="p_20Ap1_2341"></a>
Itthaṃ sudaṃ āyasmā vaṭaṃsakiyo thero imā gāthāyo abhāsitthāti.</p>
<p class="endsutta"><a class="sc" id="7"></a>
<a class="ms" id="p_20Ap1_2342"></a>
Vaṭaṃsakiyattherassāpadānaṃ navamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>