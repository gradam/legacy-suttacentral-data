<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap108">
<article>
<div class="hgroup">
<p class="division">Therāpadāna</p>
<p>Bhikkhadāyivagga</p>
<h1>Udakapūjakattheraapadāna</h1>
</div>
<blockquote class="gatha">
<p>
<a class="msdiv" id="msdiv29"></a>
<a class="ms" id="p_20Ap1_1890"></a>
<a class="sc" id="1"></a>
“Suvaṇṇavaṇṇaṃ sambuddhaṃ,<br>
Gacchantaṃ anilañjase;<br>
Ghatāsanaṃva jalitaṃ,<br>
Ādittaṃva hutāsanaṃ.<br>
</p>
<p>
<a class="msdiv" id="msdiv30"></a>
<a class="ms" id="p_20Ap1_1891"></a>
<a class="sc" id="2"></a>
Pāṇinā udakaṃ gayha,<br>
ākāse ukkhipiṃ ahaṃ;<br>
Sampaṭicchi mahāvīro,<br>
buddho kāruṇiko isi.<br>
</p>
<p>
<a class="msdiv" id="msdiv31"></a>
<a class="ms" id="p_20Ap1_1892"></a>
<a class="sc" id="3"></a>
Antalikkhe ṭhito satthā,<br>
padumuttaranāmako;<br>
Mama saṅkappamaññāya,<br>
imaṃ gāthaṃ abhāsatha.<br>
</p>
<p>
<a class="msdiv" id="msdiv32"></a>
<a class="ms" id="p_20Ap1_1893"></a>
<a class="sc" id="4"></a>
‘Iminā dakadānena,<br>
pītiuppādanena ca;<br>
Kappasatasahassampi,<br>
duggatiṃ nupapajjati’.<br>
</p>
<p>
<a class="msdiv" id="msdiv33"></a>
<a class="ms" id="p_20Ap1_1894"></a>
<a class="sc" id="5"></a>
Tena kammena dvipadinda,<br>
lokajeṭṭha narāsabha;<br>
Pattomhi acalaṃ ṭhānaṃ,<br>
hitvā jayaparājayaṃ.<br>
</p>
<p>
<a class="msdiv" id="msdiv34"></a>
<a class="ms" id="p_20Ap1_1895"></a>
<a class="sc" id="6"></a>
Sahassarājanāmena,<br>
tayo te cakkavattino;<br>
Pañcasaṭṭhikappasate,<br>
cāturantā janādhipā.<br>
</p>
<p>
<a class="msdiv" id="msdiv35"></a>
<a class="ms" id="p_20Ap1_1896"></a>
<a class="sc" id="7"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_1897"></a><a class="sc" id="8"></a>Itthaṃ sudaṃ
āyasmā udakapūjako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_1898"></a>
<a class="sc" id="9"></a>
Udakapūjakattherassāpadānaṃ chaṭṭhaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>