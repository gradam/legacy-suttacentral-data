<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap153">
<article>
<div class="hgroup">
<p class="division">Therāpadāna</p>
<p>Bandhujīvakavagga</p>
<h1>1 Bandhujīvakattheraapadāna</h1>
</div>
<blockquote class="gatha">
<p><a class="msdiv" id="msdiv1"></a>
<a class="ms" id="p_20Ap1_2353"></a>
<a class="sc" id="1"></a>
“Candaṃva vimalaṃ suddhaṃ, <br>
vippasannamanāvilaṃ; <br>
Nandībhavaparikkhīṇaṃ, <br>
tiṇṇaṃ loke visattikaṃ. <br>
</p>
<p><a class="msdiv" id="msdiv2"></a>
<a class="ms" id="p_20Ap1_2354"></a>
<a class="sc" id="2"></a>
Nibbāpayantaṃ janataṃ, <br>
Tiṇṇaṃ tārayataṃ varaṃ; <br>
Muniṃ vanamhi jhāyantaṃ, <br>
Ekaggaṃ susamāhitaṃ. <br>
</p>
<p><a class="msdiv" id="msdiv3"></a>
<a class="ms" id="p_20Ap1_2355"></a>
<a class="sc" id="3"></a>
Bandhujīvakapupphāni, <br>
lagetvā suttakenahaṃ; <br>
Buddhassa abhiropayiṃ, <br>
sikhino lokabandhuno. <br>
</p>
<p><a class="msdiv" id="msdiv4"></a>
<a class="ms" id="p_20Ap1_2356"></a>
<a class="sc" id="4"></a>
Ekattiṃse ito kappe, <br>
yaṃ kammamakariṃ tadā; <br>
Duggatiṃ nābhijānāmi, <br>
buddhapūjāyidaṃ phalaṃ. <br>
</p>
<p><a class="msdiv" id="msdiv5"></a>
<a class="ms" id="p_20Ap1_2357"></a>
<a class="sc" id="5"></a>
Ito sattamake kappe, <br>
manujindo mahāyaso; <br>
Samantacakkhu nāmāsi, <br>
cakkavattī mahabbalo. <br>
</p>
<p><a class="msdiv" id="msdiv6"></a>
<a class="ms" id="p_20Ap1_2358"></a>
<a class="sc" id="6"></a>
Paṭisambhidā catasso, <br>
vimokkhāpi ca aṭṭhime; <br>
Chaḷabhiññā sacchikatā, <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="7"></a>
<a class="ms" id="p_20Ap1_2359"></a>
Itthaṃ sudaṃ āyasmā bandhujīvako thero imā gāthāyo abhāsitthāti.</p>
<p class="endsutta"><a class="sc" id="8"></a>
<a class="ms" id="p_20Ap1_2360"></a>
Bandhujīvakattherassāpadānaṃ paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>