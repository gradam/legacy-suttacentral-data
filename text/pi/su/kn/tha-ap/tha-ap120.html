<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap120">
<article>
<div class="hgroup">
<p class="division">Therāpadāna</p>
<p>Mahāparivāravagga</p>
<h1>Maggasaññakattheraapadāna</h1>
</div>
<blockquote class="gatha">
<p>
<a class="msdiv" id="msdiv66"></a>
<a class="ms" id="p_20Ap1_2020"></a>
<a class="sc" id="1"></a>
“Padumuttarabuddhassa,<br>
sāvakā vanacārino;<br>
Vippanaṭṭhā brahāraññe,<br>
andhāva anusuyyare.<br>
</p>
<p>
<a class="msdiv" id="msdiv67"></a>
<a class="ms" id="p_20Ap1_2021"></a>
<a class="sc" id="2"></a>
Anussaritvā sambuddhaṃ,<br>
padumuttaranāyakaṃ;<br>
Tassa te munino puttā,<br>
vippanaṭṭhā mahāvane.<br>
</p>
<p>
<a class="msdiv" id="msdiv68"></a>
<a class="ms" id="p_20Ap1_2022"></a>
<a class="sc" id="3"></a>
Bhavanā oruhitvāna,<br>
agamiṃ bhikkhusantikaṃ;<br>
Tesaṃ maggañca ācikkhiṃ,<br>
bhojanañca adāsahaṃ.<br>
</p>
<p>
<a class="msdiv" id="msdiv69"></a>
<a class="ms" id="p_20Ap1_2023"></a>
<a class="sc" id="4"></a>
Tena kammena dvipadinda,<br>
lokajeṭṭha narāsabha;<br>
Jātiyā sattavassohaṃ,<br>
arahattamapāpuṇiṃ.<br>
</p>
<p>
<a class="msdiv" id="msdiv70"></a>
<a class="ms" id="p_20Ap1_2024"></a>
<a class="sc" id="5"></a>
Sacakkhū nāma nāmena,<br>
dvādasa cakkavattino;<br>
Sattaratanasampannā,<br>
pañcakappasate ito.<br>
</p>
<p>
<a class="msdiv" id="msdiv71"></a>
<a class="ms" id="p_20Ap1_2025"></a>
<a class="sc" id="6"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_2026"></a><a class="sc" id="7"></a>Itthaṃ sudaṃ
āyasmā maggasaññako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_2027"></a>
<a class="sc" id="8"></a>
Maggasaññakattherassāpadānaṃ aṭṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>