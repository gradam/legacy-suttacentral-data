<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap526">
<article>
<div class="hgroup">
<p class="division">Therāpadāna</p>
<p>Tiṇadāyakavagga</p>
<h1>Abbhañjanadāyakattheraapadāna</h1>
</div>
<blockquote class="gatha">
<p>
<a class="msdiv" id="msdiv24"></a>
<a class="ms" id="p_20Ap1_6827"></a>
<a class="sc" id="1"></a>
“Nagare bandhumatiyā,<br>
rājuyyāne vasāmahaṃ;<br>
Cammavāsī tadā āsiṃ,<br>
kamaṇḍaludharo ahaṃ.<br>
</p>
<p>
<a class="msdiv" id="msdiv25"></a>
<a class="ms" id="p_20Ap1_6828"></a>
<a class="sc" id="2"></a>
Addasaṃ vimalaṃ buddhaṃ,<br>
sayambhuṃ aparājitaṃ;<br>
Padhānaṃ pahitattaṃ taṃ,<br>
jhāyiṃ jhānarataṃ vasiṃ.<br>
</p>
<p>
<a class="msdiv" id="msdiv26"></a>
<a class="ms" id="p_20Ap1_6829"></a>
<a class="sc" id="3"></a>
Sabbakāmasamiddhiñca,<br>
oghatiṇṇamanāsavaṃ;<br>
Disvā pasanno sumano,<br>
abbhañjanamadāsahaṃ.<br>
</p>
<p>
<a class="msdiv" id="msdiv27"></a>
<a class="ms" id="p_20Ap1_6830"></a>
<a class="sc" id="4"></a>
Ekanavutito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
abbhañjanassidaṃ phalaṃ.<br>
</p>
<p>
<a class="msdiv" id="msdiv28"></a>
<a class="ms" id="p_20Ap1_6831"></a>
<a class="sc" id="5"></a>
Kilesā jhāpitā mayhaṃ,<br>
…pe… <br>
viharāmi anāsavo.<br>
</p>
<p>
<a class="msdiv" id="msdiv29"></a>
<a class="ms" id="p_20Ap1_6832"></a>
<a class="sc" id="6"></a>
Svāgataṃ vata me āsi,<br>
…pe… <br>
kataṃ buddhassa sāsanaṃ.<br>
</p>
<p>
<a class="msdiv" id="msdiv30"></a>
<a class="ms" id="p_20Ap1_6833"></a>
<a class="sc" id="7"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_6834"></a><a class="sc" id="8"></a>Itthaṃ sudaṃ
āyasmā abbhañjanadāyako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_6835"></a>
<a class="sc" id="9"></a>
Abbhañjanadāyakattherassāpadānaṃ catutthaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>