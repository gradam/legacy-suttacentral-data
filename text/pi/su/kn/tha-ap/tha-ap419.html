<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap419">
<article>
<div class="hgroup">
<p class="division">Therāpadāna</p>
<p>Bhaddālivagga</p>
<h1>7 Ucchaṅgapupphiyattheraapadāna</h1>
</div>
<blockquote class="gatha">
<p><a class="msdiv" id="msdiv142"></a>
<a class="ms" id="p_20Ap1_5403"></a>
<a class="sc" id="1"></a>
“Nagare bandhumatiyā, <br>
ahosiṃ māliko tadā; <br>
Ucchaṅgaṃ pūrayitvāna, <br>
agamaṃ antarāpaṇaṃ. <br>
</p>
<p><a class="msdiv" id="msdiv143"></a>
<a class="ms" id="p_20Ap1_5404"></a>
<a class="sc" id="2"></a>
Bhagavā tamhi samaye, <br>
bhikkhusaṃghapurakkhato; <br>
Mahatā ānubhāvena, <br>
niyyāti lokanāyako. <br>
</p>
<p><a class="msdiv" id="msdiv144"></a>
<a class="ms" id="p_20Ap1_5405"></a>
<a class="sc" id="3"></a>
Disvāna lokapajjotaṃ, <br>
vipassiṃ lokatāraṇaṃ; <br>
Pupphaṃ paggayha ucchaṅgā, <br>
buddhaseṭṭhaṃ apūjayiṃ. <br>
</p>
<p><a class="msdiv" id="msdiv145"></a>
<a class="ms" id="p_20Ap1_5406"></a>
<a class="sc" id="4"></a>
Ekanavutito kappe, <br>
yaṃ pupphamabhipūjayiṃ; <br>
Duggatiṃ nābhijānāmi, <br>
buddhapūjāyidaṃ phalaṃ. <br>
</p>
<p><a class="msdiv" id="msdiv146"></a>
<a class="ms" id="p_20Ap1_5407"></a>
<a class="sc" id="5"></a>
Kilesā jhāpitā mayhaṃ, <br>
… pe … <br>
viharāmi anāsavo. <br>
</p>
<p><a class="msdiv" id="msdiv147"></a>
<a class="ms" id="p_20Ap1_5408"></a>
<a class="sc" id="6"></a>
Svāgataṃ vata me āsi, <br>
… pe … <br>
kataṃ buddhassa sāsanaṃ. <br>
</p>
<p><a class="msdiv" id="msdiv148"></a>
<a class="ms" id="p_20Ap1_5409"></a>
<a class="sc" id="7"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="8"></a>
<a class="ms" id="p_20Ap1_5410"></a>
Itthaṃ sudaṃ āyasmā ucchaṅgapupphiyo thero imā gāthāyo abhāsitthāti.</p>
<p class="endsutta"><a class="sc" id="9"></a>
<a class="ms" id="p_20Ap1_5411"></a>
Ucchaṅgapupphiyattherassāpadānaṃ sattamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>