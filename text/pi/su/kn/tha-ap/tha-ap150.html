<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap150">
<article>
<div class="hgroup">
<p class="division">Therāpadāna</p>
<p>Chattavagga</p>
<h1>8. Phala­ka­dāyakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.174"></a><a class="ms" id="p_20Ap1_2328"></a><a class="msdiv" id="msdiv37"></a>“Yānakāro pure āsiṃ,<br>
dārukamme susikkhito;<br>
Candanaṃ phalakaṃ katvā,<br>
adāsiṃ lokabandhuno.</p>
<p><a class="sc" id="2"></a><a class="ms" id="p_20Ap1_2329"></a><a class="msdiv" id="msdiv38"></a>Pabhāsati idaṃ byamhaṃ,<br>
suvaṇṇassa sunimmitaṃ;<br>
Hatthiyānaṃ assayānaṃ,<br>
dibbayānaṃ upaṭṭhitaṃ.</p>
<p><a class="sc" id="3"></a><a class="ms" id="p_20Ap1_2330"></a><a class="msdiv" id="msdiv39"></a>Pāsādā sivikā ceva,<br>
Nibbattanti yadicchakaṃ;<br>
<span class="var" title="akkhumbhaṃ (s2, s3) | akkhubbhaṃ (mr)" id="note623">Akkhobhaṃ</span> ratanaṃ mayhaṃ,<br>
Phalakassa idaṃ phalaṃ.</p>
<p><a class="sc" id="4"></a><a class="ms" id="p_20Ap1_2331"></a><a class="msdiv" id="msdiv40"></a>Ekanavutito kappe,<br>
phalakaṃ yamahaṃ dadiṃ;<br>
Duggatiṃ nābhijānāmi,<br>
phalakassa idaṃ phalaṃ.</p>
<p><a class="sc" id="5"></a><a class="ms" id="p_20Ap1_2332"></a><a class="msdiv" id="msdiv41"></a>Satta­paññā­sa­kappamhi,<br>
caturo nimmitāvhayā;<br>
Satta­ratana­sam­pannā,<br>
cakkavattī mahabbalā.</p>
<p><a class="sc" id="6"></a><a class="ms" id="p_20Ap1_2333"></a><a class="msdiv" id="msdiv42"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_2334"></a>Itthaṃ sudaṃ āyasmā phalakadāyako thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_2335"></a>Phala­ka­dāyakat­theras­sāpadā­naṃ aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
