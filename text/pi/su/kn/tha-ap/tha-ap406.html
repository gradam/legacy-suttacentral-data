<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="tha-ap406">
<article>
<div class="hgroup">
<p class="division">Therāpadāna</p>
<p>Metteyyavagga</p>
<h1>4 Dhotakattheraapadāna</h1>
</div>
<blockquote class="gatha">
<p><a class="msdiv" id="msdiv72"></a>
<a class="ms" id="p_20Ap1_4924"></a>
<a class="sc" id="1"></a>
“Gaṅgā bhāgīrathī nāma, <br>
himavantā pabhāvitā; <br>
Haṃsavatiyā dvārena, <br>
anusandati tāvade. <br>
</p>
<p><a class="msdiv" id="msdiv73"></a>
<a class="ms" id="p_20Ap1_4925"></a>
<a class="sc" id="2"></a>
Sobhito nāma ārāmo, <br>
gaṅgākūle sumāpito; <br>
Tattha padumuttaro buddho, <br>
vasate lokanāyako. <br>
</p>
<p><a class="msdiv" id="msdiv74"></a>
<a class="ms" id="p_20Ap1_4926"></a>
<a class="sc" id="3"></a>
Tidasehi yathā indo, <br>
manujehi purakkhato; <br>
Nisīdi tattha bhagavā, <br>
asambhītova kesarī. <br>
</p>
<p><a class="msdiv" id="msdiv75"></a>
<a class="ms" id="p_20Ap1_4927"></a>
<a class="sc" id="4"></a>
Nagare haṃsavatiyā, <br>
vasāmi brāhmaṇo ahaṃ; <br>
Chaḷaṅgo nāma nāmena, <br>
evaṃnāmo mahāmuni. <br>
</p>
<p><a class="msdiv" id="msdiv76"></a>
<a class="ms" id="p_20Ap1_4928"></a>
<a class="sc" id="5"></a>
Aṭṭhārasa sissasatā, <br>
parivārenti maṃ tadā; <br>
Tehi sissehi samito, <br>
gaṅgātīraṃ upāgamiṃ. <br>
</p>
<p><a class="msdiv" id="msdiv77"></a>
<a class="ms" id="p_20Ap1_4929"></a>
<a class="sc" id="6"></a>
Tatthaddasāsiṃ samaṇe, <br>
nikkuhe dhotapāpake; <br>
Bhāgīrathiṃ tarantehaṃ, <br>
evaṃ cintesi tāvade. <br>
</p>
<p><a class="msdiv" id="msdiv78"></a>
<a class="ms" id="p_20Ap1_4930"></a>
<a class="sc" id="7"></a>
‘Sāyaṃ pātaṃ tarantāme, <br>
buddhaputtā mahāyasā; <br>
Vihesayanti attānaṃ, <br>
tesaṃ attā vihaññati. <br>
</p>
<p><a class="msdiv" id="msdiv79"></a>
<a class="ms" id="p_20Ap1_4931"></a>
<a class="sc" id="8"></a>
Sadevakassa lokassa, <br>
buddho aggo pavuccati; <br>
Natthi me dakkhiṇe kāraṃ, <br>
gatimaggavisodhanaṃ. <br>
</p>
<p><a class="msdiv" id="msdiv80"></a>
<a class="ms" id="p_20Ap1_4932"></a>
<a class="sc" id="9"></a>
Yannūna buddhaseṭṭhassa, <br>
setuṃ gaṅgāya kāraye; <br>
Kārāpetvā imaṃ kammaṃ, <br>
santarāmi imaṃ bhavaṃ’. <br>
</p>
<p><a class="msdiv" id="msdiv81"></a>
<a class="ms" id="p_20Ap1_4933"></a>
<a class="sc" id="10"></a>
Satasahassaṃ datvāna, <br>
setuṃ kārāpayiṃ ahaṃ; <br>
Saddahanto kataṃ kāraṃ, <br>
vipulaṃ me bhavissati. <br>
</p>
<p><a class="msdiv" id="msdiv82"></a>
<a class="ms" id="p_20Ap1_4934"></a>
<a class="sc" id="11"></a>
Kārāpetvāna taṃ setuṃ, <br>
upesiṃ lokanāyakaṃ; <br>
Sirasi añjaliṃ katvā, <br>
imaṃ vacanamabraviṃ. <br>
</p>
<p><a class="msdiv" id="msdiv83"></a>
<a class="ms" id="p_20Ap1_4935"></a>
<a class="sc" id="12"></a>
‘Satasahassassa vayaṃ, <br>
datvā kārāpito mayā; <br>
Tavatthāya mahāsetu, <br>
paṭiggaṇha mahāmune’. <br>
</p>
<p><a class="msdiv" id="msdiv84"></a>
<a class="ms" id="p_20Ap1_4936"></a>
<a class="sc" id="13"></a>
Padumuttaro lokavidū, <br>
āhutīnaṃ paṭiggaho; <br>
Bhikkhusaṃghe nisīditvā, <br>
imā gāthā abhāsatha. <br>
</p>
<p><a class="msdiv" id="msdiv85"></a>
<a class="ms" id="p_20Ap1_4937"></a>
<a class="sc" id="14"></a>
‘Yo me setuṃ akāresi, <br>
pasanno sehi pāṇibhi; <br>
Tamahaṃ kittayissāmi, <br>
suṇātha mama bhāsato. <br>
</p>
</blockquote>
<h3>4.1 Setudānaānisaṃsa</h3>
<blockquote class="gatha">
<p><a class="msdiv" id="msdiv86"></a>
<a class="ms" id="p_20Ap1_4938"></a>
<a class="sc" id="15"></a>
Darito pabbatato vā, <br>
rukkhato patitopiyaṃ; <br>
Cutopi lacchatī ṭhānaṃ, <br>
setudānassidaṃ phalaṃ. <br>
</p>
<p><a class="msdiv" id="msdiv87"></a>
<a class="ms" id="p_20Ap1_4939"></a>
<a class="sc" id="16"></a>
Virūḷhamūlasantānaṃ, <br>
nigrodhamiva māluto; <br>
Amittā nappasahanti, <br>
setudānassidaṃ phalaṃ. <br>
</p>
<p><a class="msdiv" id="msdiv88"></a>
<a class="ms" id="p_20Ap1_4940"></a>
<a class="sc" id="17"></a>
Nāssa corā pasahanti, <br>
nātimaññanti khattiyā; <br>
Sabbe tarissatāmitte, <br>
setudānassidaṃ phalaṃ. <br>
</p>
<p><a class="msdiv" id="msdiv89"></a>
<a class="ms" id="p_20Ap1_4941"></a>
<a class="sc" id="18"></a>
Abbhokāsagataṃ santaṃ, <br>
kaṭhinātapatāpitaṃ; <br>
Puññakammena saṃyuttaṃ, <br>
na bhavissati vedanā. <br>
</p>
<p><a class="msdiv" id="msdiv90"></a>
<a class="ms" id="p_20Ap1_4942"></a>
<a class="sc" id="19"></a>
Devaloke manusse vā, <br>
hatthiyānaṃ sunimmitaṃ; <br>
Tassa saṅkappamaññāya, <br>
nibbattissati tāvade. <br>
</p>
<p><a class="msdiv" id="msdiv91"></a>
<a class="ms" id="p_20Ap1_4943"></a>
<a class="sc" id="20"></a>
Sahassassā vātajavā, <br>
sindhavā sīghavāhanā; <br>
Sāyaṃ pātaṃ upessanti, <br>
setudānassidaṃ phalaṃ. <br>
</p>
<p><a class="msdiv" id="msdiv92"></a>
<a class="ms" id="p_20Ap1_4944"></a>
<a class="sc" id="21"></a>
Āgantvāna manussattaṃ, <br>
sukhitoyaṃ bhavissati; <br>
Vehāsaṃ manujasseva, <br>
hatthiyānaṃ bhavissati. <br>
</p>
<p><a class="msdiv" id="msdiv93"></a>
<a class="ms" id="p_20Ap1_4945"></a>
<a class="sc" id="22"></a>
Kappasatasahassamhi, <br>
okkākakulasambhavo; <br>
Gotamo nāma gottena, <br>
satthā loke bhavissati. <br>
</p>
<p><a class="msdiv" id="msdiv94"></a>
<a class="ms" id="p_20Ap1_4946"></a>
<a class="sc" id="23"></a>
Tassa dhammesu dāyādo, <br>
oraso dhammanimmito; <br>
Sabbāsave pariññāya, <br>
nibbāyissatināsavo’. <br>
</p>
<p><a class="msdiv" id="msdiv95"></a>
<a class="ms" id="p_20Ap1_4947"></a>
<a class="sc" id="24"></a>
Aho me sukataṃ kammaṃ, <br>
jalajuttamanāmake; <br>
Tattha kāraṃ karitvāna, <br>
pattohaṃ āsavakkhayaṃ. <br>
</p>
<p><a class="msdiv" id="msdiv96"></a>
<a class="ms" id="p_20Ap1_4948"></a>
<a class="sc" id="25"></a>
Padhānaṃ pahitattomhi, <br>
upasanto nirūpadhi; <br>
Nāgova bandhanaṃ chetvā, <br>
viharāmi anāsavo. <br>
</p>
<p><a class="msdiv" id="msdiv97"></a>
<a class="ms" id="p_20Ap1_4949"></a>
<a class="sc" id="26"></a>
Kilesā jhāpitā mayhaṃ, <br>
… pe … <br>
viharāmi anāsavo. <br>
</p>
<p><a class="msdiv" id="msdiv98"></a>
<a class="ms" id="p_20Ap1_4950"></a>
<a class="sc" id="27"></a>
Svāgataṃ vata me āsi, <br>
… pe … <br>
kataṃ buddhassa sāsanaṃ. <br>
</p>
<p><a class="msdiv" id="msdiv99"></a>
<a class="ms" id="p_20Ap1_4951"></a>
<a class="sc" id="28"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="29"></a>
<a class="ms" id="p_20Ap1_4952"></a>
Itthaṃ sudaṃ āyasmā dhotako thero imā gāthāyo abhāsitthāti.</p>
<p class="endsutta"><a class="sc" id="30"></a>
<a class="ms" id="p_20Ap1_4953"></a>
Dhotakattherassāpadānaṃ catutthaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>