<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap309">
<article>
<div class="hgroup">
<p class="division">Therāpadāna</p>
<p>Padumakesaravagga</p>
<h1>7 Ārāmadāyakattheraapadāna</h1>
</div>
<blockquote class="gatha">
<p><a class="msdiv" id="msdiv32"></a>
<a class="ms" id="p_20Ap1_3475"></a>
<a class="sc" id="1"></a>
“Siddhatthassa bhagavato, <br>
ārāmo ropito mayā; <br>
Sandacchāyesu rukkhesu, <br>
upāsantesu pakkhisu. <br>
</p>
<p><a class="msdiv" id="msdiv33"></a>
<a class="ms" id="p_20Ap1_3476"></a>
<a class="sc" id="2"></a>
Addasaṃ virajaṃ buddhaṃ, <br>
āhutīnaṃ paṭiggahaṃ; <br>
Ārāmaṃ abhināmesiṃ, <br>
lokajeṭṭhaṃ narāsabhaṃ. <br>
</p>
<p><a class="msdiv" id="msdiv34"></a>
<a class="ms" id="p_20Ap1_3477"></a>
<a class="sc" id="3"></a>
Haṭṭho haṭṭhena cittena, <br>
phalaṃ pupphamadāsahaṃ; <br>
Tato jātappasādova, <br>
taṃ vanaṃ pariṇāmayiṃ. <br>
</p>
<p><a class="msdiv" id="msdiv35"></a>
<a class="ms" id="p_20Ap1_3478"></a>
<a class="sc" id="4"></a>
Buddhassa yamidaṃ dāsiṃ, <br>
vippasannena cetasā; <br>
Bhave nibbattamānamhi, <br>
nibbattati phalaṃ mama. <br>
</p>
<p><a class="msdiv" id="msdiv36"></a>
<a class="ms" id="p_20Ap1_3479"></a>
<a class="sc" id="5"></a>
Catunnavutito kappe, <br>
yaṃ ārāmamadaṃ tadā; <br>
Duggatiṃ nābhijānāmi, <br>
ārāmassa idaṃ phalaṃ. <br>
</p>
<p><a class="msdiv" id="msdiv37"></a>
<a class="ms" id="p_20Ap1_3480"></a>
<a class="sc" id="6"></a>
Sattatiṃse ito kappe, <br>
sattāsuṃ mudusītalā; <br>
Sattaratanasampannā, <br>
cakkavattī mahabbalā. <br>
</p>
<p><a class="msdiv" id="msdiv38"></a>
<a class="ms" id="p_20Ap1_3481"></a>
<a class="sc" id="7"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="8"></a>
<a class="ms" id="p_20Ap1_3482"></a>
Itthaṃ sudaṃ āyasmā ārāmadāyako thero imā gāthāyo abhāsitthāti.</p>
<p class="endsutta"><a class="sc" id="9"></a>
<a class="ms" id="p_20Ap1_3483"></a>
Ārāmadāyakattherassāpadānaṃ sattamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>