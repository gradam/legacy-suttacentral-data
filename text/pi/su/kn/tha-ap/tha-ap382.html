<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap382">
<article>
<div class="hgroup">
<p class="division">Therāpadāna</p>
<p>Bodhivandanavagga</p>
<h1>10 Kāsumāriphaladāyakattheraapadāna</h1>
</div>
<blockquote class="gatha">
<p><a class="msdiv" id="msdiv53"></a>
<a class="ms" id="p_20Ap1_4166"></a>
<a class="sc" id="1"></a>
“Kaṇikāraṃva jotantaṃ, <br>
nisinnaṃ pabbatantare; <br>
Addasaṃ virajaṃ buddhaṃ, <br>
lokajeṭṭhaṃ narāsabhaṃ. <br>
</p>
<p><a class="msdiv" id="msdiv54"></a>
<a class="ms" id="p_20Ap1_4167"></a>
<a class="sc" id="2"></a>
Pasannacitto sumano, <br>
sire katvāna añjaliṃ; <br>
Kāsumāriphalaṃ gayha, <br>
buddhaseṭṭhassadāsahaṃ. <br>
</p>
<p><a class="msdiv" id="msdiv55"></a>
<a class="ms" id="p_20Ap1_4168"></a>
<a class="sc" id="3"></a>
Ekattiṃse ito kappe, <br>
yaṃ phalamadadiṃ ahaṃ; <br>
Duggatiṃ nābhijānāmi, <br>
phaladānassidaṃ phalaṃ. <br>
</p>
<p><a class="msdiv" id="msdiv56"></a>
<a class="ms" id="p_20Ap1_4169"></a>
<a class="sc" id="4"></a>
Kilesā jhāpitā mayhaṃ, <br>
… pe … <br>
viharāmi anāsavo. <br>
</p>
<p><a class="msdiv" id="msdiv57"></a>
<a class="ms" id="p_20Ap1_4170"></a>
<a class="sc" id="5"></a>
Svāgataṃ vata me āsi, <br>
… pe … <br>
kataṃ buddhassa sāsanaṃ. <br>
</p>
<p><a class="msdiv" id="msdiv58"></a>
<a class="ms" id="p_20Ap1_4171"></a>
<a class="sc" id="6"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. (3271) <br>
</p>
</blockquote>
<p><a class="sc" id="7"></a>
<a class="ms" id="p_20Ap1_4172"></a>
Itthaṃ sudaṃ āyasmā kāsumāriphaladāyako thero imā gāthāyo abhāsitthāti.</p>
<p class="endsutta"><a class="sc" id="8"></a>
<a class="ms" id="p_20Ap1_4173"></a>
Kāsumāriphaladāyakattherassāpadānaṃ dasamaṃ.</p>
<p class="endsection"><a class="sc" id="9"></a>
<a class="ms" id="p_20Ap1_4174"></a>
Bodhivandanavaggo aṭṭhatiṃsatimo.</p>
<p class="endsection summary"><a class="sc" id="10"></a>
<a class="ms" id="p_20Ap1_4175"></a>
Tassuddānaṃ</p>
<blockquote class="uddanagatha">
<p><a class="ms" id="p_20Ap1_4176"></a>
<a class="sc" id="11"></a>
Bodhi pāṭali uppalī, <br>
paṭṭi ca sattapaṇṇiyo; <br>
Gandhamuṭṭhi ca citako, <br>
tālaṃ sumanadāmako; <br>
Kāsumāriphalī ceva, <br>
gāthā ekūnasaṭṭhikā. <br>
</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>