<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap295">
<article>
<div class="hgroup">
<p class="division">Therāpadāna</p>
<p>Citakapūjakavagga</p>
<h1>Chattadāyakattheraapadāna</h1>
</div>
<blockquote class="gatha">
<p>
<a class="msdiv" id="msdiv11"></a>
<a class="ms" id="p_20Ap1_3372"></a>
<a class="sc" id="1"></a>
“Putto mama pabbajito,<br>
kāsāyavasano tadā;<br>
So ca buddhattaṃ sampatto,<br>
nibbuto lokapūjito.<br>
</p>
<p>
<a class="msdiv" id="msdiv12"></a>
<a class="ms" id="p_20Ap1_3373"></a>
<a class="sc" id="2"></a>
Vicinanto sakaṃ puttaṃ,<br>
agamaṃ pacchato ahaṃ;<br>
Nibbutassa mahantassa,<br>
citakaṃ agamāsahaṃ.<br>
</p>
<p>
<a class="msdiv" id="msdiv13"></a>
<a class="ms" id="p_20Ap1_3374"></a>
<a class="sc" id="3"></a>
Paggayha añjaliṃ tattha,<br>
vanditvā citakaṃ ahaṃ;<br>
Setacchattañca paggayha,<br>
āropesiṃ ahaṃ tadā.<br>
</p>
<p>
<a class="msdiv" id="msdiv14"></a>
<a class="ms" id="p_20Ap1_3375"></a>
<a class="sc" id="4"></a>
Catunnavutito kappe,<br>
yaṃ chattamabhiropayiṃ;<br>
Duggatiṃ nābhijānāmi,<br>
chattadānassidaṃ phalaṃ.<br>
</p>
<p>
<a class="msdiv" id="msdiv15"></a>
<a class="ms" id="p_20Ap1_3376"></a>
<a class="sc" id="5"></a>
Pañcavīse ito kappe,<br>
satta āsuṃ janādhipā;<br>
Mahārahasanāmā te,<br>
cakkavattī mahabbalā.<br>
</p>
<p>
<a class="msdiv" id="msdiv16"></a>
<a class="ms" id="p_20Ap1_3377"></a>
<a class="sc" id="6"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_3378"></a><a class="sc" id="7"></a>Itthaṃ sudaṃ
āyasmā chattadāyako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_3379"></a>
<a class="sc" id="8"></a>
Chattadāyakattherassāpadānaṃ tatiyaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>