<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap40">
<article>
<div class="hgroup">
<p class="division">Therāpadāna</p>
<p>Kuṇḍadhānavagga</p>
<h1>8 Āyāgadāyakattheraapadāna</h1>
</div>
<blockquote class="gatha">
<p><a class="msdiv" id="msdiv94"></a>
<a class="ms" id="p_20Ap1_1180"></a>
<a class="sc" id="1"></a>
“Nibbute lokanāthamhi, <br>
sikhimhi vadataṃ vare; <br>
Haṭṭho haṭṭhena cittena, <br>
avandiṃ thūpamuttamaṃ. <br>
</p>
<p><a class="msdiv" id="msdiv95"></a>
<a class="ms" id="p_20Ap1_1181"></a>
<a class="sc" id="2"></a>
Vaḍḍhakīhi kathāpetvā, <br>
mūlaṃ datvānahaṃ tadā; <br>
Haṭṭho haṭṭhena cittena, <br>
āyāgaṃ kārapesahaṃ. <br>
</p>
<p><a class="msdiv" id="msdiv96"></a>
<a class="ms" id="p_20Ap1_1182"></a>
<a class="sc" id="3"></a>
Aṭṭha kappāni devesu, <br>
abbokiṇṇaṃ vasiṃ ahaṃ; <br>
Avasesesu kappesu, <br>
vokiṇṇaṃ saṃsariṃ ahaṃ. <br>
</p>
<p><a class="msdiv" id="msdiv97"></a>
<a class="ms" id="p_20Ap1_1183"></a>
<a class="sc" id="4"></a>
Kāye visaṃ na kamati, <br>
satthāni na ca hanti me; <br>
Udakehaṃ na miyyāmi, <br>
āyāgassa idaṃ phalaṃ. <br>
</p>
<p><a class="msdiv" id="msdiv98"></a>
<a class="ms" id="p_20Ap1_1184"></a>
<a class="sc" id="5"></a>
Yadicchāmi ahaṃ vassaṃ, <br>
mahāmegho pavassati; <br>
Devāpi me vasaṃ enti, <br>
puññakammassidaṃ phalaṃ. <br>
</p>
<p><a class="msdiv" id="msdiv99"></a>
<a class="ms" id="p_20Ap1_1185"></a>
<a class="sc" id="6"></a>
Sattaratanasampanno, <br>
tiṃsakkhattuṃ ahosahaṃ; <br>
Na maṃ kecāvajānanti, <br>
puññakammassidaṃ phalaṃ. <br>
</p>
<p><a class="msdiv" id="msdiv100"></a>
<a class="ms" id="p_20Ap1_1186"></a>
<a class="sc" id="7"></a>
Ekattiṃse ito kappe, <br>
āyāgaṃ yamakārayiṃ; <br>
Duggatiṃ nābhijānāmi, <br>
āyāgassa idaṃ phalaṃ. <br>
</p>
<p><a class="msdiv" id="msdiv101"></a>
<a class="ms" id="p_20Ap1_1187"></a>
<a class="sc" id="8"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="9"></a>
<a class="ms" id="p_20Ap1_1188"></a>
Itthaṃ sudaṃ āyasmā āyāgadāyako thero imā gāthāyo abhāsitthāti.</p>
<p class="endsutta"><a class="sc" id="10"></a>
<a class="ms" id="p_20Ap1_1189"></a>
Āyāgadāyakattherassāpadānaṃ aṭṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>