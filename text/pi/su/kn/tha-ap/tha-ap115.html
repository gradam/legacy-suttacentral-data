<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap115">
<article>
<div class="hgroup">
<p class="division">Therāpadāna</p>
<p>Mahāparivāravagga</p>
<h1>Saraṇagamaniyattheraapadāna</h1>
</div>
<blockquote class="gatha">
<p>
<a class="msdiv" id="msdiv20"></a>
<a class="ms" id="p_20Ap1_1964"></a>
<a class="sc" id="1"></a>
“Ubhinnaṃ devarājūnaṃ,<br>
saṅgāmo samupaṭṭhito;<br>
Ahosi samupabyūḷho,<br>
mahāghoso avattatha.<br>
</p>
<p>
<a class="msdiv" id="msdiv21"></a>
<a class="ms" id="p_20Ap1_1965"></a>
<a class="sc" id="2"></a>
Padumuttaro lokavidū,<br>
āhutīnaṃ paṭiggaho;<br>
Antalikkhe ṭhito satthā,<br>
saṃvejesi mahājanaṃ.<br>
</p>
<p>
<a class="msdiv" id="msdiv22"></a>
<a class="ms" id="p_20Ap1_1966"></a>
<a class="sc" id="3"></a>
Sabbe devā attamanā,<br>
nikkhittakavacāvudhā;<br>
Sambuddhaṃ abhivādetvā,<br>
ekaggāsiṃsu tāvade.<br>
</p>
<p>
<a class="msdiv" id="msdiv23"></a>
<a class="ms" id="p_20Ap1_1967"></a>
<a class="sc" id="4"></a>
Mayhaṃ saṅkappamaññāya,<br>
vācāsabhimudīrayi;<br>
Anukampako lokavidū,<br>
nibbāpesi mahājanaṃ.<br>
</p>
<p>
<a class="msdiv" id="msdiv24"></a>
<a class="ms" id="p_20Ap1_1968"></a>
<a class="sc" id="5"></a>
Paduṭṭhacitto manujo,<br>
ekapāṇaṃ viheṭhayaṃ;<br>
Tena cittappadosena,<br>
apāyaṃ upapajjati.<br>
</p>
<p>
<a class="msdiv" id="msdiv25"></a>
<a class="ms" id="p_20Ap1_1969"></a>
<a class="sc" id="6"></a>
Saṅgāmasīse nāgova,<br>
bahū pāṇe viheṭhayaṃ;<br>
Nibbāpetha sakaṃ cittaṃ,<br>
mā haññittho punappunaṃ.<br>
</p>
<p>
<a class="msdiv" id="msdiv26"></a>
<a class="ms" id="p_20Ap1_1970"></a>
<a class="sc" id="7"></a>
Dvinnampi yakkharājūnaṃ,<br>
senā sā vimhitā ahu;<br>
Saraṇañca upāgacchuṃ,<br>
lokajeṭṭhaṃ sutādinaṃ.<br>
</p>
<p>
<a class="msdiv" id="msdiv27"></a>
<a class="ms" id="p_20Ap1_1971"></a>
<a class="sc" id="8"></a>
Saññāpetvāna janataṃ,<br>
padamuddhari cakkhumā;<br>
Pekkhamānova devehi,<br>
pakkāmi uttarāmukho.<br>
</p>
<p>
<a class="msdiv" id="msdiv28"></a>
<a class="ms" id="p_20Ap1_1972"></a>
<a class="sc" id="9"></a>
Paṭhamaṃ saraṇaṃ gacchiṃ,<br>
dvipadindassa tādino;<br>
Kappānaṃ satasahassaṃ,<br>
duggatiṃ nupapajjahaṃ.<br>
</p>
<p>
<a class="msdiv" id="msdiv29"></a>
<a class="ms" id="p_20Ap1_1973"></a>
<a class="sc" id="10"></a>
Mahādundubhināmā ca,<br>
soḷasāsuṃ rathesabhā;<br>
Tiṃsakappasahassamhi,<br>
rājāno cakkavattino.<br>
</p>
<p>
<a class="msdiv" id="msdiv30"></a>
<a class="ms" id="p_20Ap1_1974"></a>
<a class="sc" id="11"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_1975"></a><a class="sc" id="12"></a>Itthaṃ sudaṃ
āyasmā saraṇagamaniyo thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_1976"></a>
<a class="sc" id="13"></a>
Saraṇagamaniyattherassāpadānaṃ tatiyaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>