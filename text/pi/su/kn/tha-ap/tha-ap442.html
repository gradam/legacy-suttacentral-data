<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap442">
<article>
<div class="hgroup">
<p class="division">Therāpadāna</p>
<p>Ekavihārivagga</p>
<h1>Ambaphaliyattheraapadāna</h1>
</div>
<blockquote class="gatha">
<p>
<a class="msdiv" id="msdiv81"></a>
<a class="ms" id="p_20Ap1_5762"></a>
<a class="sc" id="1"></a>
“Padumuttarabuddhassa,<br>
lokajeṭṭhassa tādino;<br>
Piṇḍāya vicarantassa,<br>
dhārato uttamaṃ yasaṃ.<br>
</p>
<p>
<a class="msdiv" id="msdiv82"></a>
<a class="ms" id="p_20Ap1_5763"></a>
<a class="sc" id="2"></a>
Aggaphalaṃ gahetvāna,<br>
vippasannena cetasā;<br>
Dakkhiṇeyyassa vīrassa,<br>
adāsiṃ satthuno ahaṃ.<br>
</p>
<p>
<a class="msdiv" id="msdiv83"></a>
<a class="ms" id="p_20Ap1_5764"></a>
<a class="sc" id="3"></a>
Tena kammena dvipadinda,<br>
lokajeṭṭha narāsabha;<br>
Pattomhi acalaṃ ṭhānaṃ,<br>
hitvā jayaparājayaṃ.<br>
</p>
<p>
<a class="msdiv" id="msdiv84"></a>
<a class="ms" id="p_20Ap1_5765"></a>
<a class="sc" id="4"></a>
Satasahassito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
aggadānassidaṃ phalaṃ.<br>
</p>
<p>
<a class="msdiv" id="msdiv85"></a>
<a class="ms" id="p_20Ap1_5766"></a>
<a class="sc" id="5"></a>
Kilesā jhāpitā mayhaṃ,<br>
…pe… <br>
viharāmi anāsavo.<br>
</p>
<p>
<a class="msdiv" id="msdiv86"></a>
<a class="ms" id="p_20Ap1_5767"></a>
<a class="sc" id="6"></a>
Svāgataṃ vata me āsi,<br>
…pe… <br>
kataṃ buddhassa sāsanaṃ.<br>
</p>
<p>
<a class="msdiv" id="msdiv87"></a>
<a class="ms" id="p_20Ap1_5768"></a>
<a class="sc" id="7"></a>
Paṭisambhidā catasso,<br>
…pe… <br>
kataṃ buddhassa sāsanaṃ”. (4624)<br>
</p>
</blockquote>
<p>
<a class="ms" id="p_20Ap1_5769"></a><a class="sc" id="8"></a>Itthaṃ sudaṃ
āyasmā ambaphaliyo thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_5770"></a>
<a class="sc" id="9"></a>
Ambaphaliyattherassāpadānaṃ dasamaṃ.</p>
<p class="endsection">
<a class="ms" id="p_20Ap1_5771"></a>
<a class="sc" id="10"></a>
Ekavihārivaggo catucattālīsamo.</p>
<p class="endsection summary">
<a class="ms" id="p_20Ap1_5772"></a>
<a class="sc" id="11"></a>
Tassuddānaṃ</p>
<blockquote class="uddanagatha">
<p>
<a class="ms" id="p_20Ap1_5773"></a>
<a class="sc" id="12"></a>
Thero ekavihārī ca,<br>
saṅkhiyo pāṭihīrako;<br>
Thaviko ucchukhaṇḍī ca,<br>
kaḷambaambāṭakado.<br>
</p>
<p>
<a class="ms" id="p_20Ap1_5774"></a>
<a class="sc" id="13"></a>
Harītakambapiṇḍī ca,<br>
ambado dasamo yati;<br>
Chaḷasīti ca gāthāyo,<br>
gaṇitāyo vibhāvibhi.<br>
</p>
</blockquote>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>