<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap124">
<article>
<div class="hgroup">
<p class="division">Therāpadāna</p>
<p>Sereyyavagga</p>
<h1>2 Pupphathūpiyattheraapadāna</h1>
</div>
<blockquote class="gatha">
<p><a class="msdiv" id="msdiv10"></a>
<a class="ms" id="p_20Ap1_2065"></a>
<a class="sc" id="1"></a>
“Himavantassāvidūre, <br>
kukkuro nāma pabbato; <br>
Vemajjhe tassa vasati, <br>
brāhmaṇo mantapāragū. <br>
</p>
<p><a class="msdiv" id="msdiv11"></a>
<a class="ms" id="p_20Ap1_2066"></a>
<a class="sc" id="2"></a>
Pañca sissasahassāni, <br>
parivārenti maṃ sadā; <br>
Pubbuṭṭhāyī ca te āsuṃ, <br>
mantesu ca visāradā. <br>
</p>
<p><a class="msdiv" id="msdiv12"></a>
<a class="ms" id="p_20Ap1_2067"></a>
<a class="sc" id="3"></a>
Buddho loke samuppanno, <br>
taṃ vijānātha no bhavaṃ; <br>
Asītibyañjanānassa, <br>
bāttiṃsavaralakkhaṇā. <br>
</p>
<p><a class="msdiv" id="msdiv13"></a>
<a class="ms" id="p_20Ap1_2068"></a>
<a class="sc" id="4"></a>
Byāmappabho jinavaro, <br>
ādiccova virocati; <br>
Sissānaṃ vacanaṃ sutvā, <br>
brāhmaṇo mantapāragū. <br>
</p>
<p><a class="msdiv" id="msdiv14"></a>
<a class="ms" id="p_20Ap1_2069"></a>
<a class="sc" id="5"></a>
Assamā abhinikkhamma, <br>
disaṃ pucchati sissake; <br>
Yamhi dese mahāvīro, <br>
vasati lokanāyako. <br>
</p>
<p><a class="msdiv" id="msdiv15"></a>
<a class="ms" id="p_20Ap1_2070"></a>
<a class="sc" id="6"></a>
Tāhaṃ disaṃ namassissaṃ, <br>
jinaṃ appaṭipuggalaṃ; <br>
Udaggacitto sumano, <br>
pūjesiṃ taṃ tathāgataṃ. <br>
</p>
<p><a class="msdiv" id="msdiv16"></a>
<a class="ms" id="p_20Ap1_2071"></a>
<a class="sc" id="7"></a>
Etha sissā gamissāma, <br>
dakkhissāma tathāgataṃ; <br>
Vanditvā satthuno pāde, <br>
sossāma jinasāsanaṃ. <br>
</p>
<p><a class="msdiv" id="msdiv17"></a>
<a class="ms" id="p_20Ap1_2072"></a>
<a class="sc" id="8"></a>
Ekāhaṃ abhinikkhamma, <br>
byādhiṃ paṭilabhiṃ ahaṃ; <br>
Byādhinā pīḷito santo, <br>
sālaṃ vāsayituṃ gamiṃ. <br>
</p>
<p><a class="msdiv" id="msdiv18"></a>
<a class="ms" id="p_20Ap1_2073"></a>
<a class="sc" id="9"></a>
Sabbe sisse samānetvā, <br>
apucchiṃ te tathāgataṃ; <br>
Kīdisaṃ lokanāthassa, <br>
guṇaṃ paramabuddhino. <br>
</p>
<p><a class="msdiv" id="msdiv19"></a>
<a class="ms" id="p_20Ap1_2074"></a>
<a class="sc" id="10"></a>
Te me puṭṭhā viyākaṃsu, <br>
Yathā dassāvino tathā; <br>
Sakkaccaṃ buddhaseṭṭhaṃ taṃ, <br>
Desesuṃ mama sammukhā. <br>
</p>
<p><a class="msdiv" id="msdiv20"></a>
<a class="ms" id="p_20Ap1_2075"></a>
<a class="sc" id="11"></a>
Tesāhaṃ vacanaṃ sutvā, <br>
sakaṃ cittaṃ pasādayiṃ; <br>
Pupphehi thūpaṃ katvāna, <br>
tattha kālaṅkato ahaṃ. <br>
</p>
<p><a class="msdiv" id="msdiv21"></a>
<a class="ms" id="p_20Ap1_2076"></a>
<a class="sc" id="12"></a>
Te me sarīraṃ jhāpetvā, <br>
agamuṃ buddhasantikaṃ; <br>
Añjaliṃ paggahetvāna, <br>
satthāramabhivādayuṃ. <br>
</p>
<p><a class="msdiv" id="msdiv22"></a>
<a class="ms" id="p_20Ap1_2077"></a>
<a class="sc" id="13"></a>
Pupphehi thūpaṃ katvāna, <br>
sugatassa mahesino; <br>
Kappānaṃ satasahassaṃ, <br>
duggatiṃ nupapajjahaṃ. <br>
</p>
<p><a class="msdiv" id="msdiv23"></a>
<a class="ms" id="p_20Ap1_2078"></a>
<a class="sc" id="14"></a>
Cattālīsasahassamhi, <br>
kappe soḷasa khattiyā; <br>
Nāmenaggisamā nāma, <br>
cakkavattī mahabbalā. <br>
</p>
<p><a class="msdiv" id="msdiv24"></a>
<a class="ms" id="p_20Ap1_2079"></a>
<a class="sc" id="15"></a>
Vīsakappasahassamhi, <br>
rājāno cakkavattino; <br>
Ghatāsanasanāmāva, <br>
aṭṭhattiṃsa mahīpatī. <br>
</p>
<p><a class="msdiv" id="msdiv25"></a>
<a class="ms" id="p_20Ap1_2080"></a>
<a class="sc" id="16"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="17"></a>
<a class="ms" id="p_20Ap1_2081"></a>
Itthaṃ sudaṃ āyasmā pupphathūpiyo thero imā gāthāyo abhāsitthāti.</p>
<p class="endsutta"><a class="sc" id="18"></a>
<a class="ms" id="p_20Ap1_2082"></a>
Pupphathūpiyattherassāpadānaṃ dutiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>