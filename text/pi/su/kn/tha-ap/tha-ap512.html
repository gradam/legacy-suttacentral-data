<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap512">
<article>
<div class="hgroup">
<p class="division">Therāpadāna</p>
<p>Kaṇikāravagga</p>
<h1><span class="var" id="note1587" title="nāḷi­kera­dāyakat­the­rāpadā­naṃ (bj, pts1) | nāli­kera­phala­dāyakat­the­rāpadā­naṃ (s2, s3)">10 Nāḷi­kera­phala­dāyakat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_6676"></a><a class="msdiv" id="msdiv91"></a>“Nagare bandhumatiyā,<br>
ārāmiko ahaṃ tadā;<br>
Addasaṃ virajaṃ buddhaṃ,<br>
gacchantaṃ anilañjase.</p>
<p><a class="sc" id="2"></a><a class="ms" id="p_20Ap1_6677"></a><a class="msdiv" id="msdiv92"></a><span class="var" title="nālikeraphalaṃ (s2, s3)" id="note1588">Nāḷikeraphalaṃ</span> gayha,<br>
buddha­seṭṭhas­sadāsa­haṃ;<br>
Ākāse ṭhitako santo,<br>
paṭiggaṇhi mahāyaso.</p>
<p><a class="sc" id="3"></a><a class="pts" id="pts2.448"></a><a class="ms" id="p_20Ap1_6678"></a><a class="msdiv" id="msdiv93"></a>Vittisañjanano mayhaṃ,<br>
diṭṭha­dhamma­su­khā­vaho;<br>
Phalaṃ buddhassa datvāna,<br>
vippasannena cetasā.</p>
<p><span class="cross" title="^tha-ap469#4 [Labu­japhala­dāyakat­thera­apadāna]" id="note1589">*</span> <a class="sc" id="4"></a><a class="ms" id="p_20Ap1_6679"></a><a class="msdiv" id="msdiv94"></a>Adhigacchiṃ tadā pītiṃ,<br>
vipulañca sukhuttamaṃ;<br>
Uppajjateva ratanaṃ,<br>
nibbattassa tahiṃ tahiṃ.</p>
<p><a class="sc" id="5"></a><a class="ms" id="p_20Ap1_6680"></a><a class="msdiv" id="msdiv95"></a>Ekanavutito kappe,<br>
yaṃ phalaṃ adadiṃ tadā;<br>
Duggatiṃ nābhijānāmi,<br>
phala­dā­nassi­daṃ phalaṃ.</p>
<p><a class="sc" id="6"></a><a class="ms" id="p_20Ap1_6681"></a><a class="msdiv" id="msdiv96"></a>Dibbacakkhu visuddhaṃ me,<br>
samādhikusalo ahaṃ;<br>
Abhiñ­ñā­pāramip­patto,<br>
phala­dā­nassi­daṃ phalaṃ.</p>
<p><a class="sc" id="7"></a><a class="ms" id="p_20Ap1_6682"></a><a class="msdiv" id="msdiv97"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="8"></a><a class="ms" id="p_20Ap1_6683"></a><a class="msdiv" id="msdiv98"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="9"></a><a class="ms" id="p_20Ap1_6684"></a><a class="msdiv" id="msdiv99"></a>Paṭisambhidā catasso,<br>
… pe …<br>
kataṃ buddhassa sāsanaṃ”. (5366)</p>
</blockquote>
<p><a class="sc" id="10"></a><a class="ms" id="p_20Ap1_6685"></a>Itthaṃ sudaṃ āyasmā <span class="var" title="nāḷikeradāyako (bj, pts1) | nāli­kera­pha­ladāyako (s2, s3)" id="note1590">nāḷi­kera­pha­ladāyako</span> thero imā gāthāyo abhāsitthāti.</p>
<p class="endsutta"><a class="sc" id="11"></a><a class="ms" id="p_20Ap1_6686"></a>Nāḷi­kera­phala­dāyakat­theras­sāpadā­naṃ dasamaṃ.</p>
<p class="endsection"><a class="sc" id="12"></a><a class="ms" id="p_20Ap1_6687"></a>Kaṇikāravaggo ekapaññāsamo.</p>
<p class="endsection summary"><a class="sc" id="13"></a><a class="ms" id="p_20Ap1_6688"></a>Tassuddānaṃ</p>
<blockquote class="uddanagatha">
<p><a class="sc" id="14"></a><a class="ms" id="p_20Ap1_6689"></a>­Kaṇikā­re­kapattā ca,<br>
kāsumārī tathāvaṭā;<br>
Pādañca mātuluṅgañca,<br>
ajelīmodameva ca.</p>
<p><a class="sc" id="15"></a><a class="ms" id="p_20Ap1_6690"></a>Tālaṃ tathā nāḷikeraṃ,<br>
gāthāyo gaṇitā viha;<br>
Ekaṃ gāthāsataṃ hoti,<br>
ūnādhi­ka­vi­vajji­taṃ.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
</aside>
</section>
</div>
</body>
</html>
