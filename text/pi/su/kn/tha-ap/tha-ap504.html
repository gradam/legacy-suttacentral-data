<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap504">
<article>
<div class="hgroup">
<p class="division">Therāpadāna</p>
<p>Kaṇikāravagga</p>
<h1>Ekapattadāyakattheraapadāna</h1>
</div>
<blockquote class="gatha">
<p>
<a class="msdiv" id="msdiv39"></a>
<a class="ms" id="p_20Ap1_6608"></a>
<a class="sc" id="1"></a>
“Nagare haṃsavatiyā,<br>
kumbhakāro ahosahaṃ;<br>
Addasaṃ virajaṃ buddhaṃ,<br>
oghatiṇṇamanāsavaṃ.<br>
</p>
<p>
<a class="msdiv" id="msdiv40"></a>
<a class="ms" id="p_20Ap1_6609"></a>
<a class="sc" id="2"></a>
Sukataṃ mattikāpattaṃ,<br>
buddhaseṭṭhassadāsahaṃ;<br>
Pattaṃ datvā bhagavato,<br>
ujubhūtassa tādino.<br>
</p>
<p>
<a class="msdiv" id="msdiv41"></a>
<a class="ms" id="p_20Ap1_6610"></a>
<a class="sc" id="3"></a>
Bhave nibbattamānohaṃ,<br>
soṇṇathāle labhāmahaṃ;<br>
Rūpimaye ca sovaṇṇe,<br>
taṭṭike ca maṇīmaye.<br>
</p>
<p>
<a class="msdiv" id="msdiv42"></a>
<a class="ms" id="p_20Ap1_6611"></a>
<a class="sc" id="4"></a>
Pātiyo paribhuñjāmi,<br>
puññakammassidaṃ phalaṃ;<br>
Yasānañca dhanānañca,<br>
aggabhūto ca homahaṃ.<br>
</p>
<p>
<a class="msdiv" id="msdiv43"></a>
<a class="ms" id="p_20Ap1_6612"></a>
<a class="sc" id="5"></a>
Yathāpi bhaddake khette,<br>
bījaṃ appampi ropitaṃ;<br>
Sammādhāraṃ pavecchante,<br>
phalaṃ toseti kassakaṃ.<br>
</p>
<p>
<a class="msdiv" id="msdiv44"></a>
<a class="ms" id="p_20Ap1_6613"></a>
<a class="sc" id="6"></a>
Tathevidaṃ pattadānaṃ,<br>
buddhakhettamhi ropitaṃ;<br>
Pītidhāre pavassante,<br>
phalaṃ maṃ tosayissati.<br>
</p>
<p>
<a class="msdiv" id="msdiv45"></a>
<a class="ms" id="p_20Ap1_6614"></a>
<a class="sc" id="7"></a>
Yāvatā khettā vijjanti,<br>
saṃghāpi ca gaṇāpi ca;<br>
Buddhakhettasamo natthi,<br>
sukhado sabbapāṇinaṃ.<br>
</p>
<p>
<a class="msdiv" id="msdiv46"></a>
<a class="ms" id="p_20Ap1_6615"></a>
<a class="sc" id="8"></a>
Namo te purisājañña,<br>
namo te purisuttama;<br>
Ekapattaṃ daditvāna,<br>
pattomhi acalaṃ padaṃ.<br>
</p>
<p>
<a class="msdiv" id="msdiv47"></a>
<a class="ms" id="p_20Ap1_6616"></a>
<a class="sc" id="9"></a>
Ekanavutito kappe,<br>
yaṃ pattamadadiṃ tadā;<br>
Duggatiṃ nābhijānāmi,<br>
pattadānassidaṃ phalaṃ.<br>
</p>
<p>
<a class="msdiv" id="msdiv48"></a>
<a class="ms" id="p_20Ap1_6617"></a>
<a class="sc" id="10"></a>
Kilesā jhāpitā mayhaṃ,<br>
…pe… <br>
viharāmi anāsavo.<br>
</p>
<p>
<a class="msdiv" id="msdiv49"></a>
<a class="ms" id="p_20Ap1_6618"></a>
<a class="sc" id="11"></a>
Svāgataṃ vata me āsi,<br>
…pe… <br>
kataṃ buddhassa sāsanaṃ.<br>
</p>
<p>
<a class="msdiv" id="msdiv50"></a>
<a class="ms" id="p_20Ap1_6619"></a>
<a class="sc" id="12"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_6620"></a><a class="sc" id="13"></a>Itthaṃ sudaṃ
āyasmā ekapattadāyako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_6621"></a>
<a class="sc" id="14"></a>
Ekapattadāyakattherassāpadānaṃ dutiyaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>