<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap69">
<article>
<div class="hgroup">
<p class="division">Therāpadāna</p>
<p>Saka­cinta­ni­yavagga</p>
<h1>7. Vattha­dāyakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.116"></a><a class="ms" id="p_20Ap1_1547"></a><a class="msdiv" id="msdiv45"></a>“Pakkhijāto tadā āsiṃ,<br>
supaṇṇo garuḷādhipo;<br>
Addasaṃ virajaṃ buddhaṃ,<br>
gacchantaṃ gandhamādanaṃ.</p>
<p><a class="sc" id="2"></a><a class="ms" id="p_20Ap1_1548"></a><a class="msdiv" id="msdiv46"></a>Jahitvā garuḷavaṇṇaṃ,<br>
māṇavakaṃ adhārayiṃ;<br>
Ekaṃ vatthaṃ mayā dinnaṃ,<br>
dvipadindassa tādino.</p>
<p><a class="sc" id="3"></a><a class="ms" id="p_20Ap1_1549"></a><a class="msdiv" id="msdiv47"></a>Tañca dussaṃ paṭiggayha,<br>
buddho lokagganāyako;<br>
Antalikkhe ṭhito satthā,<br>
imā gāthā abhāsatha.</p>
<p><a class="sc" id="4"></a><a class="ms" id="p_20Ap1_1550"></a><a class="msdiv" id="msdiv48"></a>‘Iminā vatthadānena,<br>
cittassa paṇidhīhi ca;<br>
Pahāya garuḷaṃ yoniṃ,<br>
devaloke ramissati’.</p>
<p><a class="sc" id="5"></a><a class="ms" id="p_20Ap1_1551"></a><a class="msdiv" id="msdiv49"></a>Atthadassī tu bhagavā,<br>
lokajeṭṭho narāsabho;<br>
Vatthadānaṃ pasaṃsitvā,<br>
pakkāmi uttarāmukho.</p>
<p><a class="sc" id="6"></a><a class="ms" id="p_20Ap1_1552"></a><a class="msdiv" id="msdiv50"></a>Bhave nib­batta­mānamhi,<br>
honti me vatthasampadā;<br>
Ākāse chadanaṃ hoti,<br>
vattha­dā­nassi­daṃ phalaṃ.</p>
<p><a class="sc" id="7"></a><a class="ms" id="p_20Ap1_1553"></a><a class="msdiv" id="msdiv51"></a><span class="var" title="aruṇakā (bj, pts1) | aruṇasā (s2, s3)" id="note430">Aruṇavā</span> satta janā,<br>
cakkavattī mahabbalā;<br>
Chattiṃsatimhi āsiṃsu,<br>
kappamhi manujādhipā.</p>
<p><a class="sc" id="8"></a><a class="ms" id="p_20Ap1_1554"></a><a class="msdiv" id="msdiv52"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="9"></a><a class="ms" id="p_20Ap1_1555"></a>Itthaṃ sudaṃ āyasmā vatthadāyako thero imā gāthāyo abhāsitthāti.</p>
<p class="endsutta"><a class="sc" id="10"></a><a class="ms" id="p_20Ap1_1556"></a>Vattha­dāyakat­theras­sāpadā­naṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
