<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap110">
<article>
<div class="hgroup">
<p class="division">Therāpadāna</p>
<p>Bhikkhadāyivagga</p>
<h1>8 Āsanupaṭṭhāhakattheraapadāna</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_20Ap1_1912"></a>
<a class="msdiv" id="msdiv47"></a>
“Kānanaṃ vanamogayha,<br>
appasaddaṃ nirākulaṃ;<br>
Sīhāsanaṃ mayā dinnaṃ,<br>
atthadassissa tādino.<br></p>
<p>
<a class="sc" id="2"></a>
<a class="ms" id="p_20Ap1_1913"></a>
<a class="msdiv" id="msdiv48"></a>
Mālāhatthaṃ gahetvāna,<br>
katvā ca naṃ padakkhiṇaṃ;<br>
Satthāraṃ payirupāsitvā,<br>
pakkāmiṃ uttarāmukho.<br></p>
<p>
<a class="sc" id="3"></a>
<a class="ms" id="p_20Ap1_1914"></a>
<a class="msdiv" id="msdiv49"></a>
Tena kammena dvipadinda,<br>
lokajeṭṭha narāsabha;<br>
Sannibbāpemi attānaṃ,<br>
bhavā sabbe samūhatā.<br></p>
<p>
<a class="sc" id="4"></a>
<a class="ms" id="p_20Ap1_1915"></a>
<a class="msdiv" id="msdiv50"></a>
Aṭṭhārasakappasate,<br>
yaṃ dānamadadiṃ tadā;<br>
Duggatiṃ nābhijānāmi,<br>
sīhāsanassidaṃ phalaṃ.<br></p>
<p>
<a class="sc" id="5"></a>
<a class="ms" id="p_20Ap1_1916"></a>
<a class="msdiv" id="msdiv51"></a>
Ito sattakappasate,<br>
sannibbāpaka khattiyo;<br>
Sattaratanasampanno,<br>
cakkavattī mahabbalo.<br></p>
<p>
<a class="sc" id="6"></a>
<a class="ms" id="p_20Ap1_1917"></a>
<a class="msdiv" id="msdiv52"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br></p>
</blockquote>
<p>
<a class="sc" id="7"></a>
<a class="ms" id="p_20Ap1_1918"></a>
Itthaṃ sudaṃ āyasmā āsanupaṭṭhāhako thero imā gāthāyo abhāsitthāti.</p>
<p class="endsutta">
<a class="sc" id="8"></a>
<a class="ms" id="p_20Ap1_1919"></a>
Āsanupaṭṭhāhakattherassāpadānaṃ aṭṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>