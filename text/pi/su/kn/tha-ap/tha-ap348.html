<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap348">
<article>
<div class="hgroup">
<p class="division">Therāpadāna</p>
<p>Ekapadumiyavagga</p>
<h1>Campakapupphiyattheraapadāna</h1>
</div>
<blockquote class="gatha">
<p>
<a class="msdiv" id="msdiv39"></a>
<a class="ms" id="p_20Ap1_3929"></a>
<a class="sc" id="1"></a>
“Himavantassāvidūre,<br>
jāpalo nāma pabbato;<br>
Buddho sudassano nāma,<br>
vihāsi pabbatantare.<br>
</p>
<p>
<a class="msdiv" id="msdiv40"></a>
<a class="ms" id="p_20Ap1_3930"></a>
<a class="sc" id="2"></a>
Pupphaṃ hemavantaṃ gayha,<br>
Gacchaṃ vehāyasenahaṃ;<br>
Addasaṃ virajaṃ buddhaṃ,<br>
Oghatiṇṇamanāsavaṃ.<br>
</p>
<p>
<a class="msdiv" id="msdiv41"></a>
<a class="ms" id="p_20Ap1_3931"></a>
<a class="sc" id="3"></a>
Satta campakapupphāni,<br>
sīse katvānahaṃ tadā;<br>
Buddhassa abhiropesiṃ,<br>
sayambhussa mahesino.<br>
</p>
<p>
<a class="msdiv" id="msdiv42"></a>
<a class="ms" id="p_20Ap1_3932"></a>
<a class="sc" id="4"></a>
Ekattiṃse ito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.<br>
</p>
<p>
<a class="msdiv" id="msdiv43"></a>
<a class="ms" id="p_20Ap1_3933"></a>
<a class="sc" id="5"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_3934"></a><a class="sc" id="6"></a>Itthaṃ sudaṃ
āyasmā campakapupphiyo thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_3935"></a>
<a class="sc" id="7"></a>
Campakapupphiyattherassāpadānaṃ chaṭṭhaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>