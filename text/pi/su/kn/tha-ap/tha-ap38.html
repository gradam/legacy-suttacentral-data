<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap38">
<article>
<div class="hgroup">
<p class="division">Therāpadāna</p>
<p>Kuṇḍadhānavagga</p>
<h1>6 Adhimuttattheraapadāna</h1>
</div>
<blockquote class="gatha">
<p><a class="msdiv" id="msdiv84"></a>
<a class="ms" id="p_20Ap1_1166"></a>
<a class="sc" id="1"></a>
“Nibbute lokanāthamhi, <br>
atthadassīnaruttame; <br>
Upaṭṭhahiṃ bhikkhusaṃghaṃ, <br>
vippasannena cetasā. <br>
</p>
<p><a class="msdiv" id="msdiv85"></a>
<a class="ms" id="p_20Ap1_1167"></a>
<a class="sc" id="2"></a>
Nimantetvā bhikkhusaṃghaṃ, <br>
Ujubhūtaṃ samāhitaṃ; <br>
Ucchunā maṇḍapaṃ katvā, <br>
Bhojesiṃ saṃghamuttamaṃ. <br>
</p>
<p><a class="msdiv" id="msdiv86"></a>
<a class="ms" id="p_20Ap1_1168"></a>
<a class="sc" id="3"></a>
Yaṃ yaṃ yonupapajjāmi, <br>
devattaṃ atha mānusaṃ; <br>
Sabbe satte abhibhomi, <br>
puññakammassidaṃ phalaṃ. <br>
</p>
<p><a class="msdiv" id="msdiv87"></a>
<a class="ms" id="p_20Ap1_1169"></a>
<a class="sc" id="4"></a>
Aṭṭhārase kappasate, <br>
yaṃ dānamadadiṃ tadā; <br>
Duggatiṃ nābhijānāmi, <br>
ucchudānassidaṃ phalaṃ. <br>
</p>
<p><a class="msdiv" id="msdiv88"></a>
<a class="ms" id="p_20Ap1_1170"></a>
<a class="sc" id="5"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="6"></a>
<a class="ms" id="p_20Ap1_1171"></a>
Itthaṃ sudaṃ āyasmā adhimutto thero imā gāthāyo abhāsitthāti.</p>
<p class="endsutta"><a class="sc" id="7"></a>
<a class="ms" id="p_20Ap1_1172"></a>
Adhimuttattherassāpadānaṃ chaṭṭhaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>