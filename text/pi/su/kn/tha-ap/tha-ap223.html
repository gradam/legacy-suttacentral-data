<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap223">
<article>
<div class="hgroup">
<p class="division">Therāpadāna</p>
<p>Ālambaṇadāyakavagga</p>
<h1>1 Ālambaṇadāyakattheraapadāna</h1>
</div>
<blockquote class="gatha">
<p><a class="msdiv" id="msdiv1"></a>
<a class="ms" id="p_20Ap1_2899"></a>
<a class="sc" id="1"></a>
“Atthadassissa bhagavato, <br>
lokajeṭṭhassa tādino; <br>
Ālambaṇaṃ mayā dinnaṃ, <br>
dvipadindassa tādino. <br>
</p>
<p><a class="msdiv" id="msdiv2"></a>
<a class="ms" id="p_20Ap1_2900"></a>
<a class="sc" id="2"></a>
Dharaṇiṃ paṭipajjāmi, <br>
vipulaṃ sāgarapparaṃ; <br>
Pāṇesu ca issariyaṃ, <br>
vattemi vasudhāya ca. <br>
</p>
<p><a class="msdiv" id="msdiv3"></a>
<a class="ms" id="p_20Ap1_2901"></a>
<a class="sc" id="3"></a>
Kilesā jhāpitā mayhaṃ, <br>
bhavā sabbe samūhatā; <br>
Tisso vijjā anuppattā, <br>
kataṃ buddhassa sāsanaṃ. <br>
</p>
<p><a class="msdiv" id="msdiv4"></a>
<a class="ms" id="p_20Ap1_2902"></a>
<a class="sc" id="4"></a>
Ito dvesaṭṭhikappamhi, <br>
tayo āsiṃsu khattiyā; <br>
Ekāpassitanāmā te, <br>
cakkavattī mahabbalā. <br>
</p>
<p><a class="msdiv" id="msdiv5"></a>
<a class="ms" id="p_20Ap1_2903"></a>
<a class="sc" id="5"></a>
Paṭisambhidā catasso, <br>
vimokkhāpi ca aṭṭhime; <br>
Chaḷabhiññā sacchikatā, <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="6"></a>
<a class="ms" id="p_20Ap1_2904"></a>
Itthaṃ sudaṃ āyasmā ālambaṇadāyako thero imā gāthāyo abhāsitthāti.</p>
<p class="endsutta"><a class="sc" id="7"></a>
<a class="ms" id="p_20Ap1_2905"></a>
Ālambaṇadāyakattherassāpadānaṃ paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>