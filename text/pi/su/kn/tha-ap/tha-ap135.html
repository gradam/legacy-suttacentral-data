<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap135">
<article>
<div class="hgroup">
<p class="division">Therāpadāna</p>
<p>Sobhitavagga</p>
<h1>3 Candanapūjanakattheraapadāna</h1>
</div>
<blockquote class="gatha">
<p><a class="msdiv" id="msdiv17"></a>
<a class="ms" id="p_20Ap1_2202"></a>
<a class="sc" id="1"></a>
“Candabhāgānadītīre, <br>
ahosiṃ kinnaro tadā; <br>
Pupphabhakkho cahaṃ āsiṃ, <br>
pupphānivasano tathā. <br>
</p>
<p><a class="msdiv" id="msdiv18"></a>
<a class="ms" id="p_20Ap1_2203"></a>
<a class="sc" id="2"></a>
Atthadassī tu bhagavā, <br>
lokajeṭṭho narāsabho; <br>
Vipinaggena niyyāsi, <br>
haṃsarājāva ambare. <br>
</p>
<p><a class="msdiv" id="msdiv19"></a>
<a class="ms" id="p_20Ap1_2204"></a>
<a class="sc" id="3"></a>
Namo te purisājañña, <br>
cittaṃ te suvisodhitaṃ; <br>
Pasannamukhavaṇṇosi, <br>
vippasannamukhindriyo. <br>
</p>
<p><a class="msdiv" id="msdiv20"></a>
<a class="ms" id="p_20Ap1_2205"></a>
<a class="sc" id="4"></a>
Orohitvāna ākāsā, <br>
bhūripañño sumedhaso; <br>
Saṅghāṭiṃ pattharitvāna, <br>
pallaṅkena upāvisi. <br>
</p>
<p><a class="msdiv" id="msdiv21"></a>
<a class="ms" id="p_20Ap1_2206"></a>
<a class="sc" id="5"></a>
Vilīnaṃ candanādāya, <br>
agamāsiṃ jinantikaṃ; <br>
Pasannacitto sumano, <br>
buddhassa abhiropayiṃ. <br>
</p>
<p><a class="msdiv" id="msdiv22"></a>
<a class="ms" id="p_20Ap1_2207"></a>
<a class="sc" id="6"></a>
Abhivādetvāna sambuddhaṃ, <br>
lokajeṭṭhaṃ narāsabhaṃ; <br>
Pāmojjaṃ janayitvāna, <br>
pakkāmiṃ uttarāmukho. <br>
</p>
<p><a class="msdiv" id="msdiv23"></a>
<a class="ms" id="p_20Ap1_2208"></a>
<a class="sc" id="7"></a>
Aṭṭhārase kappasate, <br>
candanaṃ yaṃ apūjayiṃ; <br>
Duggatiṃ nābhijānāmi, <br>
buddhapūjāyidaṃ phalaṃ. <br>
</p>
<p><a class="msdiv" id="msdiv24"></a>
<a class="ms" id="p_20Ap1_2209"></a>
<a class="sc" id="8"></a>
Catuddase kappasate, <br>
ito āsiṃsu te tayo; <br>
Rohaṇī nāma nāmena, <br>
cakkavattī mahabbalā. <br>
</p>
<p><a class="msdiv" id="msdiv25"></a>
<a class="ms" id="p_20Ap1_2210"></a>
<a class="sc" id="9"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="10"></a>
<a class="ms" id="p_20Ap1_2211"></a>
Itthaṃ sudaṃ āyasmā candanapūjanako thero imā gāthāyo abhāsitthāti.</p>
<p class="endsutta"><a class="sc" id="11"></a>
<a class="ms" id="p_20Ap1_2212"></a>
Candanapūjanakattherassāpadānaṃ tatiyaṃ.<br>
Aṭṭhamabhāṇavāraṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>