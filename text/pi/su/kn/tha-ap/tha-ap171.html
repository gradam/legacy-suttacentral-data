<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap171">
<article>
<div class="hgroup">
<p class="division">Therāpadāna</p>
<p>Supāricariyavagga</p>
<h1>9 Samādapakattheraapadāna</h1>
</div>
<blockquote class="gatha">
<p><a class="msdiv" id="msdiv44"></a>
<a class="ms" id="p_20Ap1_2492"></a>
<a class="sc" id="1"></a>
“Nagare bandhumatiyā, <br>
mahāpūgagaṇo ahu; <br>
Tesāhaṃ pavaro āsiṃ, <br>
mama baddhacarā ca te. <br>
</p>
<p><a class="msdiv" id="msdiv45"></a>
<a class="ms" id="p_20Ap1_2493"></a>
<a class="sc" id="2"></a>
Sabbe te sannipātetvā, <br>
puññakamme samādayiṃ; <br>
Māḷaṃ kassāma saṃghassa, <br>
puññakkhettaṃ anuttaraṃ. <br>
</p>
<p><a class="msdiv" id="msdiv46"></a>
<a class="ms" id="p_20Ap1_2494"></a>
<a class="sc" id="3"></a>
Sādhūti te paṭissutvā, <br>
mama chandavasānugā; <br>
Niṭṭhāpetvā ca taṃ māḷaṃ, <br>
vipassissa adamhase. <br>
</p>
<p><a class="msdiv" id="msdiv47"></a>
<a class="ms" id="p_20Ap1_2495"></a>
<a class="sc" id="4"></a>
Ekanavutito kappe, <br>
yaṃ māḷamadadiṃ tadā; <br>
Duggatiṃ nābhijānāmi, <br>
māḷadānassidaṃ phalaṃ. <br>
</p>
<p><a class="msdiv" id="msdiv48"></a>
<a class="ms" id="p_20Ap1_2496"></a>
<a class="sc" id="5"></a>
Ekūnasattatikappe, <br>
eko āsi janādhipo; <br>
Ādeyyo nāma nāmena, <br>
cakkavattī mahabbalo. <br>
</p>
<p><a class="msdiv" id="msdiv49"></a>
<a class="ms" id="p_20Ap1_2497"></a>
<a class="sc" id="6"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="7"></a>
<a class="ms" id="p_20Ap1_2498"></a>
Itthaṃ sudaṃ āyasmā samādapako thero imā gāthāyo abhāsitthāti.</p>
<p class="endsutta"><a class="sc" id="8"></a>
<a class="ms" id="p_20Ap1_2499"></a>
Samādapakattherassāpadānaṃ navamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>