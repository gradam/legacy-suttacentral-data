<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap119">
<article>
<div class="hgroup">
<p class="division">Therāpadāna</p>
<p>Mahāparivāravagga</p>
<h1>Buddhasaññakattheraapadāna</h1>
</div>
<blockquote class="gatha">
<p>
<a class="msdiv" id="msdiv57"></a>
<a class="ms" id="p_20Ap1_2009"></a>
<a class="sc" id="1"></a>
“Yadā vipassī lokaggo,<br>
āyusaṅkhāramossaji;<br>
Pathavī sampakampittha,<br>
medanī jalamekhalā.<br>
</p>
<p>
<a class="msdiv" id="msdiv58"></a>
<a class="ms" id="p_20Ap1_2010"></a>
<a class="sc" id="2"></a>
Otataṃ vitthataṃ mayhaṃ,<br>
suvicittavaṭaṃsakaṃ;<br>
Bhavanampi pakampittha,<br>
buddhassa āyusaṅkhaye.<br>
</p>
<p>
<a class="msdiv" id="msdiv59"></a>
<a class="ms" id="p_20Ap1_2011"></a>
<a class="sc" id="3"></a>
Tāso mayhaṃ samuppanno,<br>
bhavane sampakampite;<br>
Uppādo nu kimatthāya,<br>
āloko vipulo ahu.<br>
</p>
<p>
<a class="msdiv" id="msdiv60"></a>
<a class="ms" id="p_20Ap1_2012"></a>
<a class="sc" id="4"></a>
Vessavaṇo idhāgamma,<br>
nibbāpesi mahājanaṃ;<br>
Pāṇabhūte bhayaṃ natthi,<br>
ekaggā hotha saṃvutā.<br>
</p>
<p>
<a class="msdiv" id="msdiv61"></a>
<a class="ms" id="p_20Ap1_2013"></a>
<a class="sc" id="5"></a>
Aho buddhā aho dhammā,<br>
aho no satthu sampadā;<br>
Yasmiṃ uppajjamānamhi,<br>
pathavī sampakampati.<br>
</p>
<p>
<a class="msdiv" id="msdiv62"></a>
<a class="ms" id="p_20Ap1_2014"></a>
<a class="sc" id="6"></a>
Buddhānubhāvaṃ kittetvā,<br>
kappaṃ saggamhi modahaṃ;<br>
Avasesesu kappesu,<br>
kusalaṃ caritaṃ mayā.<br>
</p>
<p>
<a class="msdiv" id="msdiv63"></a>
<a class="ms" id="p_20Ap1_2015"></a>
<a class="sc" id="7"></a>
Ekanavutito kappe,<br>
yaṃ saññamalabhiṃ tadā;<br>
Duggatiṃ nābhijānāmi,<br>
buddhasaññāyidaṃ phalaṃ.<br>
</p>
<p>
<a class="msdiv" id="msdiv64"></a>
<a class="ms" id="p_20Ap1_2016"></a>
<a class="sc" id="8"></a>
Ito cuddasakappamhi,<br>
rājā āsiṃ patāpavā;<br>
Samito nāma nāmena,<br>
cakkavattī mahabbalo.<br>
</p>
<p>
<a class="msdiv" id="msdiv65"></a>
<a class="ms" id="p_20Ap1_2017"></a>
<a class="sc" id="9"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_2018"></a><a class="sc" id="10"></a>Itthaṃ sudaṃ
āyasmā buddhasaññako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_2019"></a>
<a class="sc" id="11"></a>
Buddhasaññakattherassāpadānaṃ sattamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>