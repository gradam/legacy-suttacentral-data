<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap397">
<article>
<div class="hgroup">
<p class="division">Therāpadāna</p>
<p>Pilindavacchavagga</p>
<h1>5 Padumakūṭāgāriyattheraapadāna</h1>
</div>
<blockquote class="gatha">
<p><a class="msdiv" id="msdiv353"></a>
<a class="ms" id="p_20Ap1_4659"></a>
<a class="sc" id="1"></a>
“Piyadassī nāma bhagavā, <br>
sayambhū lokanāyako; <br>
Vivekakāmo sambuddho, <br>
samādhikusalo muni. <br>
</p>
<p><a class="msdiv" id="msdiv354"></a>
<a class="ms" id="p_20Ap1_4660"></a>
<a class="sc" id="2"></a>
Vanasaṇḍaṃ samogayha, <br>
piyadassī mahāmuni; <br>
Paṃsukūlaṃ pattharitvā, <br>
nisīdi purisuttamo. <br>
</p>
<p><a class="msdiv" id="msdiv355"></a>
<a class="ms" id="p_20Ap1_4661"></a>
<a class="sc" id="3"></a>
Migaluddo pure āsiṃ, <br>
araññe kānane ahaṃ; <br>
Pasadaṃ migamesanto, <br>
āhiṇḍāmi ahaṃ tadā. <br>
</p>
<p><a class="msdiv" id="msdiv356"></a>
<a class="ms" id="p_20Ap1_4662"></a>
<a class="sc" id="4"></a>
Tatthaddasāsiṃ sambuddhaṃ, <br>
oghatiṇṇamanāsavaṃ; <br>
Pupphitaṃ sālarājaṃva, <br>
sataraṃsiṃva uggataṃ. <br>
</p>
<p><a class="msdiv" id="msdiv357"></a>
<a class="ms" id="p_20Ap1_4663"></a>
<a class="sc" id="5"></a>
Disvānahaṃ devadevaṃ, <br>
piyadassiṃ mahāyasaṃ; <br>
Jātassaraṃ samogayha, <br>
padumaṃ āhariṃ tadā. <br>
</p>
<p><a class="msdiv" id="msdiv358"></a>
<a class="ms" id="p_20Ap1_4664"></a>
<a class="sc" id="6"></a>
Āharitvāna padumaṃ, <br>
satapattaṃ manoramaṃ; <br>
Kūṭāgāraṃ karitvāna, <br>
chādayiṃ padumenahaṃ. <br>
</p>
<p><a class="msdiv" id="msdiv359"></a>
<a class="ms" id="p_20Ap1_4665"></a>
<a class="sc" id="7"></a>
Anukampako kāruṇiko, <br>
piyadassī mahāmuni; <br>
Sattarattindivaṃ buddho, <br>
kūṭāgāre vasī jino. <br>
</p>
<p><a class="msdiv" id="msdiv360"></a>
<a class="ms" id="p_20Ap1_4666"></a>
<a class="sc" id="8"></a>
Purāṇaṃ chaḍḍayitvāna, <br>
navena chādayiṃ ahaṃ; <br>
Añjaliṃ paggahetvāna, <br>
aṭṭhāsiṃ tāvade ahaṃ. <br>
</p>
<p><a class="msdiv" id="msdiv361"></a>
<a class="ms" id="p_20Ap1_4667"></a>
<a class="sc" id="9"></a>
Vuṭṭhahitvā samādhimhā, <br>
piyadassī mahāmuni; <br>
Disaṃ anuvilokento, <br>
nisīdi lokanāyako. <br>
</p>
<p><a class="msdiv" id="msdiv362"></a>
<a class="ms" id="p_20Ap1_4668"></a>
<a class="sc" id="10"></a>
Tadā sudassano nāma, <br>
upaṭṭhāko mahiddhiko; <br>
Cittamaññāya buddhassa, <br>
piyadassissa satthuno. <br>
</p>
<p><a class="msdiv" id="msdiv363"></a>
<a class="ms" id="p_20Ap1_4669"></a>
<a class="sc" id="11"></a>
Asītiyā sahassehi, <br>
bhikkhūhi parivārito; <br>
Vanante sukhamāsīnaṃ, <br>
upesi lokanāyakaṃ. <br>
</p>
<p><a class="msdiv" id="msdiv364"></a>
<a class="ms" id="p_20Ap1_4670"></a>
<a class="sc" id="12"></a>
Yāvatā vanasaṇḍamhi, <br>
adhivatthā ca devatā; <br>
Buddhassa cittamaññāya, <br>
sabbe sannipatuṃ tadā. <br>
</p>
<p><a class="msdiv" id="msdiv365"></a>
<a class="ms" id="p_20Ap1_4671"></a>
<a class="sc" id="13"></a>
Samāgatesu yakkhesu, <br>
kumbhaṇḍe saharakkhase; <br>
Bhikkhusaṃghe ca sampatte, <br>
gāthā pabyāharī jino. <br>
</p>
<p><a class="msdiv" id="msdiv366"></a>
<a class="ms" id="p_20Ap1_4672"></a>
<a class="sc" id="14"></a>
‘Yo maṃ sattāhaṃ pūjesi, <br>
āvāsañca akāsi me; <br>
Tamahaṃ kittayissāmi, <br>
suṇātha mama bhāsato. <br>
</p>
<p><a class="msdiv" id="msdiv367"></a>
<a class="ms" id="p_20Ap1_4673"></a>
<a class="sc" id="15"></a>
Sududdasaṃ sunipuṇaṃ, <br>
gambhīraṃ suppakāsitaṃ; <br>
Ñāṇena kittayissāmi, <br>
suṇātha mama bhāsato. <br>
</p>
<p><a class="msdiv" id="msdiv368"></a>
<a class="ms" id="p_20Ap1_4674"></a>
<a class="sc" id="16"></a>
Catuddasāni kappāni, <br>
devarajjaṃ karissati; <br>
Kūṭāgāraṃ mahantassa, <br>
padmapupphehi chāditaṃ. <br>
</p>
<p><a class="msdiv" id="msdiv369"></a>
<a class="ms" id="p_20Ap1_4675"></a>
<a class="sc" id="17"></a>
Ākāse dhārayissati, <br>
Pupphakammassidaṃ phalaṃ; <br>
Catubbīse kappasate, <br>
Vokiṇṇaṃ saṃsarissati. <br>
</p>
<p><a class="msdiv" id="msdiv370"></a>
<a class="ms" id="p_20Ap1_4676"></a>
<a class="sc" id="18"></a>
Tattha pupphamayaṃ byamhaṃ, <br>
Ākāse dhārayissati; <br>
Yathā padumapattamhi, <br>
Toyaṃ na upalimpati. <br>
</p>
<p><a class="msdiv" id="msdiv371"></a>
<a class="ms" id="p_20Ap1_4677"></a>
<a class="sc" id="19"></a>
Tathevīmassa ñāṇamhi, <br>
kilesā nopalimpare; <br>
Manasā vinivaṭṭetvā, <br>
pañca nīvaraṇe ayaṃ. <br>
</p>
<p><a class="msdiv" id="msdiv372"></a>
<a class="ms" id="p_20Ap1_4678"></a>
<a class="sc" id="20"></a>
Cittaṃ janetvā nekkhamme, <br>
agārā pabbajissati; <br>
Tato pupphamaye byamhe, <br>
dhārente nikkhamissati. <br>
</p>
<p><a class="msdiv" id="msdiv373"></a>
<a class="ms" id="p_20Ap1_4679"></a>
<a class="sc" id="21"></a>
Rukkhamūle vasantassa, <br>
Nipakassa satīmato; <br>
Tattha pupphamayaṃ byamhaṃ, <br>
Matthake dhārayissati. <br>
</p>
<p><a class="msdiv" id="msdiv374"></a>
<a class="ms" id="p_20Ap1_4680"></a>
<a class="sc" id="22"></a>
Cīvaraṃ piṇḍapātañca, <br>
paccayaṃ sayanāsanaṃ; <br>
Datvāna bhikkhusaṃghassa, <br>
nibbāyissatināsavo’. <br>
</p>
<p><a class="msdiv" id="msdiv375"></a>
<a class="ms" id="p_20Ap1_4681"></a>
<a class="sc" id="23"></a>
Kūṭāgārena caratā, <br>
pabbajjaṃ abhinikkhamiṃ; <br>
Rukkhamūle vasantampi, <br>
kūṭāgāraṃ dharīyati. <br>
</p>
<p><a class="msdiv" id="msdiv376"></a>
<a class="ms" id="p_20Ap1_4682"></a>
<a class="sc" id="24"></a>
Cīvare piṇḍapāte ca, <br>
cetanā me na vijjati; <br>
Puññakammena saṃyutto, <br>
labhāmi pariniṭṭhitaṃ. <br>
</p>
<p><a class="msdiv" id="msdiv377"></a>
<a class="ms" id="p_20Ap1_4683"></a>
<a class="sc" id="25"></a>
Gaṇanāto asaṅkheyyā, <br>
kappakoṭī bahū mama; <br>
Rittakā te atikkantā, <br>
pamuttā lokanāyakā. <br>
</p>
<p><a class="msdiv" id="msdiv378"></a>
<a class="ms" id="p_20Ap1_4684"></a>
<a class="sc" id="26"></a>
Aṭṭhārase kappasate, <br>
piyadassī vināyako; <br>
Tamahaṃ payirupāsitvā, <br>
imaṃ yoniṃ upāgato. <br>
</p>
<p><a class="msdiv" id="msdiv379"></a>
<a class="ms" id="p_20Ap1_4685"></a>
<a class="sc" id="27"></a>
Idha passāmi sambuddhaṃ, <br>
anomaṃ nāma cakkhumaṃ; <br>
Tamahaṃ upagantvāna, <br>
pabbajiṃ anagāriyaṃ. <br>
</p>
<p><a class="msdiv" id="msdiv380"></a>
<a class="ms" id="p_20Ap1_4686"></a>
<a class="sc" id="28"></a>
Dukkhassantakaro buddho, <br>
maggaṃ me desayī jino; <br>
Tassa dhammaṃ suṇitvāna, <br>
pattomhi acalaṃ padaṃ. <br>
</p>
<p><a class="msdiv" id="msdiv381"></a>
<a class="ms" id="p_20Ap1_4687"></a>
<a class="sc" id="29"></a>
Tosayitvāna sambuddhaṃ, <br>
gotamaṃ sakyapuṅgavaṃ; <br>
Sabbāsave pariññāya, <br>
viharāmi anāsavo. <br>
</p>
<p><a class="msdiv" id="msdiv382"></a>
<a class="ms" id="p_20Ap1_4688"></a>
<a class="sc" id="30"></a>
Aṭṭhārase kappasate, <br>
yaṃ buddhamabhipūjayiṃ; <br>
Duggatiṃ nābhijānāmi, <br>
buddhapūjāyidaṃ phalaṃ. <br>
</p>
<p><a class="msdiv" id="msdiv383"></a>
<a class="ms" id="p_20Ap1_4689"></a>
<a class="sc" id="31"></a>
Kilesā jhāpitā mayhaṃ, <br>
bhavā sabbe samūhatā; <br>
Sabbāsavā parikkhīṇā, <br>
natthi dāni punabbhavo. <br>
</p>
<p><a class="msdiv" id="msdiv384"></a>
<a class="ms" id="p_20Ap1_4690"></a>
<a class="sc" id="32"></a>
Svāgataṃ vata me āsi, <br>
… pe … <br>
kataṃ buddhassa sāsanaṃ. <br>
</p>
<p><a class="msdiv" id="msdiv385"></a>
<a class="ms" id="p_20Ap1_4691"></a>
<a class="sc" id="33"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="34"></a>
<a class="ms" id="p_20Ap1_4692"></a>
Itthaṃ sudaṃ āyasmā padumakūṭāgāriyo thero imā gāthāyo abhāsitthāti.</p>
<p class="endsutta"><a class="sc" id="35"></a>
<a class="ms" id="p_20Ap1_4693"></a>
Padumakūṭāgāriyattherassāpadānaṃ pañcamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>