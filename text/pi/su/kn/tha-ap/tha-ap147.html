<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap147">
<article>
<div class="hgroup">
<p class="division">Therāpadāna</p>
<p>Chattavagga</p>
<h1>5 Umāpupphiyattheraapadāna</h1>
</div>
<blockquote class="gatha">
<p><a class="msdiv" id="msdiv21"></a>
<a class="ms" id="p_20Ap1_2306"></a>
<a class="sc" id="1"></a>
“Nibbute lokamahite, <br>
āhutīnaṃ paṭiggahe; <br>
Siddhatthamhi bhagavati, <br>
mahāthūpamaho ahu. <br>
</p>
<p><a class="msdiv" id="msdiv22"></a>
<a class="ms" id="p_20Ap1_2307"></a>
<a class="sc" id="2"></a>
Mahe pavattamānamhi, <br>
siddhatthassa mahesino; <br>
Umāpupphaṃ gahetvāna, <br>
thūpamhi abhiropayiṃ. <br>
</p>
<p><a class="msdiv" id="msdiv23"></a>
<a class="ms" id="p_20Ap1_2308"></a>
<a class="sc" id="3"></a>
Catunnavutito kappe, <br>
yaṃ pupphamabhiropayiṃ; <br>
Duggatiṃ nābhijānāmi, <br>
thūpapūjāyidaṃ phalaṃ. <br>
</p>
<p><a class="msdiv" id="msdiv24"></a>
<a class="ms" id="p_20Ap1_2309"></a>
<a class="sc" id="4"></a>
Ito ca navame kappe, <br>
somadevasanāmakā; <br>
Pañcāsītisu rājāno, <br>
cakkavattī mahabbalā. <br>
</p>
<p><a class="msdiv" id="msdiv25"></a>
<a class="ms" id="p_20Ap1_2310"></a>
<a class="sc" id="5"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="6"></a>
<a class="ms" id="p_20Ap1_2311"></a>
Itthaṃ sudaṃ āyasmā umāpupphiyo thero imā gāthāyo abhāsitthāti.</p>
<p class="endsutta"><a class="sc" id="7"></a>
<a class="ms" id="p_20Ap1_2312"></a>
Umāpupphiyattherassāpadānaṃ pañcamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>