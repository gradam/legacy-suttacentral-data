<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap460">
<article>
<div class="hgroup">
<p class="division">Therāpadāna</p>
<p>Jagatidāyakavagga</p>
<h1>8 Jātipupphiyattheraapadāna</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_20Ap1_5941"></a>
<a class="msdiv" id="msdiv49"></a>
“Parinibbute bhagavati,<br>
padumuttare mahāyase;<br>
Pupphavaṭaṃsake katvā,<br>
sarīramabhiropayiṃ.<br></p>
<p>
<a class="sc" id="2"></a>
<a class="ms" id="p_20Ap1_5942"></a>
<a class="msdiv" id="msdiv50"></a>
Tattha cittaṃ pasādetvā,<br>
nimmānaṃ agamāsahaṃ;<br>
Devalokagato santo,<br>
puññakammaṃ sarāmahaṃ.<br></p>
<p>
<a class="sc" id="3"></a>
<a class="ms" id="p_20Ap1_5943"></a>
<a class="msdiv" id="msdiv51"></a>
Ambarā pupphavasso me,<br>
sabbakālaṃ pavassati;<br>
Saṃsarāmi manusse ce,<br>
rājā homi mahāyaso.<br></p>
<p>
<a class="sc" id="4"></a>
<a class="ms" id="p_20Ap1_5944"></a>
<a class="msdiv" id="msdiv52"></a>
Tahiṃ kusumavasso me,<br>
abhivassati sabbadā;<br>
Tasseva pupphapūjāya,<br>
vāhasā sabbadassino.<br></p>
<p>
<a class="sc" id="5"></a>
<a class="ms" id="p_20Ap1_5945"></a>
<a class="msdiv" id="msdiv53"></a>
Ayaṃ pacchimako mayhaṃ,<br>
carimo vattate bhavo;<br>
Ajjāpi pupphavasso me,<br>
abhivassati sabbadā.<br></p>
<p>
<a class="sc" id="6"></a>
<a class="ms" id="p_20Ap1_5946"></a>
<a class="msdiv" id="msdiv54"></a>
Satasahassito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
dehapūjāyidaṃ phalaṃ.<br></p>
<p>
<a class="sc" id="7"></a>
<a class="ms" id="p_20Ap1_5947"></a>
<a class="msdiv" id="msdiv55"></a>
Kilesā jhāpitā mayhaṃ,<br>
…pe… <br>
viharāmi anāsavo.<br></p>
<p>
<a class="sc" id="8"></a>
<a class="ms" id="p_20Ap1_5948"></a>
<a class="msdiv" id="msdiv56"></a>
Svāgataṃ vata me āsi,<br>
…pe… <br>
kataṃ buddhassa sāsanaṃ.<br></p>
<p>
<a class="sc" id="9"></a>
<a class="ms" id="p_20Ap1_5949"></a>
<a class="msdiv" id="msdiv57"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br></p>
</blockquote>
<p>
<a class="sc" id="10"></a>
<a class="ms" id="p_20Ap1_5950"></a>
Itthaṃ sudaṃ āyasmā jātipupphiyo thero imā gāthāyo abhāsitthāti.</p>
<p class="endsutta">
<a class="sc" id="11"></a>
<a class="ms" id="p_20Ap1_5951"></a>
Jātipupphiyattherassāpadānaṃ aṭṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>