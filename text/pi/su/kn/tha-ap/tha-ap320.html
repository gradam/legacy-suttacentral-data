<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap320">
<article>
<div class="hgroup">
<p class="division">Therāpadāna</p>
<p>Ārakkhadāyakavagga</p>
<h1>Tiraṃsiyattheraapadāna</h1>
</div>
<blockquote class="gatha">
<p>
<a class="msdiv" id="msdiv39"></a>
<a class="ms" id="p_20Ap1_3558"></a>
<a class="sc" id="1"></a>
“Kesariṃ abhijātaṃva,<br>
aggikkhandhaṃva pabbate;<br>
Obhāsentaṃ disā sabbā,<br>
siddhatthaṃ pabbatantare.<br>
</p>
<p>
<a class="msdiv" id="msdiv40"></a>
<a class="ms" id="p_20Ap1_3559"></a>
<a class="sc" id="2"></a>
Sūriyassa ca ālokaṃ,<br>
candālokaṃ tatheva ca;<br>
Buddhālokañca disvāna,<br>
vitti me udapajjatha.<br>
</p>
<p>
<a class="msdiv" id="msdiv41"></a>
<a class="ms" id="p_20Ap1_3560"></a>
<a class="sc" id="3"></a>
Tayo āloke disvāna,<br>
sambuddhaṃ sāvakuttamaṃ;<br>
Ekaṃsaṃ ajinaṃ katvā,<br>
santhaviṃ lokanāyakaṃ.<br>
</p>
<p>
<a class="msdiv" id="msdiv42"></a>
<a class="ms" id="p_20Ap1_3561"></a>
<a class="sc" id="4"></a>
Tayo hi ālokakarā,<br>
loke lokatamonudā;<br>
Cando ca sūriyo cāpi,<br>
buddho ca lokanāyako.<br>
</p>
<p>
<a class="msdiv" id="msdiv43"></a>
<a class="ms" id="p_20Ap1_3562"></a>
<a class="sc" id="5"></a>
Opammaṃ upadassetvā,<br>
kittito me mahāmuni;<br>
Buddhassa vaṇṇaṃ kittetvā,<br>
kappaṃ saggamhi modahaṃ.<br>
</p>
<p>
<a class="msdiv" id="msdiv44"></a>
<a class="ms" id="p_20Ap1_3563"></a>
<a class="sc" id="6"></a>
Catunnavutito kappe,<br>
yaṃ buddhamabhikittayiṃ;<br>
Duggatiṃ nābhijānāmi,<br>
kittanāya idaṃ phalaṃ.<br>
</p>
<p>
<a class="msdiv" id="msdiv45"></a>
<a class="ms" id="p_20Ap1_3564"></a>
<a class="sc" id="7"></a>
Ekasaṭṭhimhito kappe,<br>
eko ñāṇadharo ahu;<br>
Sattaratanasampanno,<br>
cakkavattī mahabbalo.<br>
</p>
<p>
<a class="msdiv" id="msdiv46"></a>
<a class="ms" id="p_20Ap1_3565"></a>
<a class="sc" id="8"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_3566"></a><a class="sc" id="9"></a>Itthaṃ sudaṃ
āyasmā tiraṃsiyo thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_3567"></a>
<a class="sc" id="10"></a>
Tiraṃsiyattherassāpadānaṃ aṭṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>