<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap198">
<article>
<div class="hgroup">
<p class="division">Therāpadāna</p>
<p>Tamālapupphiyavagga</p>
<h1>6 Kisalayapūjakattheraapadāna</h1>
</div>
<blockquote class="gatha">
<p><a class="msdiv" id="msdiv28"></a>
<a class="ms" id="p_20Ap1_2703"></a>
<a class="sc" id="1"></a>
“Nagare dvāravatiyā, <br>
mālāvaccho mamaṃ ahu; <br>
Udapāno ca tattheva, <br>
pādapānaṃ virohano. <br>
</p>
<p><a class="msdiv" id="msdiv29"></a>
<a class="ms" id="p_20Ap1_2704"></a>
<a class="sc" id="2"></a>
Sabalena upatthaddho, <br>
siddhattho aparājito; <br>
Mamānukampamāno so, <br>
gacchate anilañjase. <br>
</p>
<p><a class="msdiv" id="msdiv30"></a>
<a class="ms" id="p_20Ap1_2705"></a>
<a class="sc" id="3"></a>
Aññaṃ kiñci na passāmi, <br>
pūjāyoggaṃ mahesino; <br>
Asokaṃ pallavaṃ disvā, <br>
ākāse ukkhipiṃ ahaṃ. <br>
</p>
<p><a class="msdiv" id="msdiv31"></a>
<a class="ms" id="p_20Ap1_2706"></a>
<a class="sc" id="4"></a>
Buddhassa te kisalayā, <br>
gacchato yanti pacchato; <br>
Tāhaṃ disvāna saṃvijiṃ, <br>
aho buddhassuḷāratā. <br>
</p>
<p><a class="msdiv" id="msdiv32"></a>
<a class="ms" id="p_20Ap1_2707"></a>
<a class="sc" id="5"></a>
Catunnavutito kappe, <br>
pallavaṃ abhiropayiṃ; <br>
Duggatiṃ nābhijānāmi, <br>
buddhapūjāyidaṃ phalaṃ. <br>
</p>
<p><a class="msdiv" id="msdiv33"></a>
<a class="ms" id="p_20Ap1_2708"></a>
<a class="sc" id="6"></a>
Sattatiṃse ito kappe, <br>
eko ekissaro ahu; <br>
Sattaratanasampanno, <br>
cakkavattī mahabbalo. <br>
</p>
<p><a class="msdiv" id="msdiv34"></a>
<a class="ms" id="p_20Ap1_2709"></a>
<a class="sc" id="7"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="8"></a>
<a class="ms" id="p_20Ap1_2710"></a>
Itthaṃ sudaṃ āyasmā kisalayapūjako thero imā gāthāyo abhāsitthāti.</p>
<p class="endsutta"><a class="sc" id="9"></a>
<a class="ms" id="p_20Ap1_2711"></a>
Kisalayapūjakattherassāpadānaṃ chaṭṭhaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>