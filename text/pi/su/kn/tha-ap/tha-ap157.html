<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap157">
<article>
<div class="hgroup">
<p class="division">Therāpadāna</p>
<p>Bandhujīvakavagga</p>
<h1>Mandāravapupphapūjakattheraapadāna</h1>
</div>
<blockquote class="gatha">
<p>
<a class="msdiv" id="msdiv25"></a>
<a class="ms" id="p_20Ap1_2385"></a>
<a class="sc" id="1"></a>
“Devaputto ahaṃ santo,<br>
pūjayiṃ sikhināyakaṃ;<br>
Mandāravena pupphena,<br>
buddhassa abhiropayiṃ.<br>
</p>
<p>
<a class="msdiv" id="msdiv26"></a>
<a class="ms" id="p_20Ap1_2386"></a>
<a class="sc" id="2"></a>
Sattāhaṃ chadanaṃ āsi,<br>
dibbaṃ mālaṃ tathāgate;<br>
Sabbe janā samāgantvā,<br>
namassiṃsu tathāgataṃ.<br>
</p>
<p>
<a class="msdiv" id="msdiv27"></a>
<a class="ms" id="p_20Ap1_2387"></a>
<a class="sc" id="3"></a>
Ekattiṃse ito kappe,<br>
yaṃ pupphamabhipūjayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.<br>
</p>
<p>
<a class="msdiv" id="msdiv28"></a>
<a class="ms" id="p_20Ap1_2388"></a>
<a class="sc" id="4"></a>
Ito ca dasame kappe,<br>
rājāhosiṃ jutindharo;<br>
Sattaratanasampanno,<br>
cakkavattī mahabbalo.<br>
</p>
<p>
<a class="msdiv" id="msdiv29"></a>
<a class="ms" id="p_20Ap1_2389"></a>
<a class="sc" id="5"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_2390"></a><a class="sc" id="6"></a>Itthaṃ sudaṃ
āyasmā mandāravapupphapūjako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_2391"></a>
<a class="sc" id="7"></a>
Mandāravapupphapūjakattherassāpadānaṃ pañcamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>