<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap314">
<article>
<div class="hgroup">
<p class="division">Therāpadāna</p>
<p>Ārakkhadāyakavagga</p>
<h1>2 Bhojanadāyakattheraapadāna</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_20Ap1_3511"></a>
<a class="msdiv" id="msdiv4"></a>
“Sujāto sālalaṭṭhīva,<br>
sobhañjanamivuggato;<br>
Indalaṭṭhirivākāse,<br>
virocati sadā jino.<br></p>
<p>
<a class="sc" id="2"></a>
<a class="ms" id="p_20Ap1_3512"></a>
<a class="msdiv" id="msdiv5"></a>
Tassa devātidevassa,<br>
vessabhussa mahesino;<br>
Adāsi bhojanamahaṃ,<br>
vippasannena cetasā.<br></p>
<p>
<a class="sc" id="3"></a>
<a class="ms" id="p_20Ap1_3513"></a>
<a class="msdiv" id="msdiv6"></a>
Taṃ me buddho anumodi,<br>
sayambhū aparājito;<br>
Bhave nibbattamānamhi,<br>
phalaṃ nibbattatū tava.<br></p>
<p>
<a class="sc" id="4"></a>
<a class="ms" id="p_20Ap1_3514"></a>
<a class="msdiv" id="msdiv7"></a>
Ekattiṃse ito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
bhojanassa idaṃ phalaṃ.<br></p>
<p>
<a class="sc" id="5"></a>
<a class="ms" id="p_20Ap1_3515"></a>
<a class="msdiv" id="msdiv8"></a>
Pañcavīse ito kappe,<br>
eko āsiṃ amittako;<br>
Sattaratanasampanno,<br>
cakkavattī mahabbalo.<br></p>
<p>
<a class="sc" id="6"></a>
<a class="ms" id="p_20Ap1_3516"></a>
<a class="msdiv" id="msdiv9"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br></p>
</blockquote>
<p>
<a class="sc" id="7"></a>
<a class="ms" id="p_20Ap1_3517"></a>
Itthaṃ sudaṃ āyasmā bhojanadāyako thero imā gāthāyo abhāsitthāti.</p>
<p class="endsutta">
<a class="sc" id="8"></a>
<a class="ms" id="p_20Ap1_3518"></a>
Bhojanadāyakattherassāpadānaṃ dutiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>