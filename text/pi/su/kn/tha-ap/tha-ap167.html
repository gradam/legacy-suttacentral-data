<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap167">
<article>
<div class="hgroup">
<p class="division">Therāpadāna</p>
<p>Supāricariyavagga</p>
<h1>Kaṇikārachattiyattheraapadāna</h1>
</div>
<blockquote class="gatha">
<p>
<a class="msdiv" id="msdiv23"></a>
<a class="ms" id="p_20Ap1_2463"></a>
<a class="sc" id="1"></a>
“Vessabhū nāma sambuddho,<br>
lokajeṭṭho narāsabho;<br>
Divāvihārāya muni,<br>
ogāhayi mahāvanaṃ.<br>
</p>
<p>
<a class="msdiv" id="msdiv24"></a>
<a class="ms" id="p_20Ap1_2464"></a>
<a class="sc" id="2"></a>
Kaṇikāraṃ ocinitvā,<br>
chattaṃ katvānahaṃ tadā;<br>
Pupphacchadanaṃ katvāna,<br>
buddhassa abhiropayiṃ.<br>
</p>
<p>
<a class="msdiv" id="msdiv25"></a>
<a class="ms" id="p_20Ap1_2465"></a>
<a class="sc" id="3"></a>
Ekattiṃse ito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.<br>
</p>
<p>
<a class="msdiv" id="msdiv26"></a>
<a class="ms" id="p_20Ap1_2466"></a>
<a class="sc" id="4"></a>
Ito vīsatikappamhi,<br>
soṇṇābhā aṭṭha khattiyā;<br>
Sattaratanasampannā,<br>
cakkavattī mahabbalā.<br>
</p>
<p>
<a class="msdiv" id="msdiv27"></a>
<a class="ms" id="p_20Ap1_2467"></a>
<a class="sc" id="5"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_2468"></a><a class="sc" id="6"></a>Itthaṃ sudaṃ
āyasmā kaṇikārachattiyo thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_2469"></a>
<a class="sc" id="7"></a>
Kaṇikārachattiyattherassāpadānaṃ pañcamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>