<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap32">
<article>
<div class="hgroup">
<p class="division">Therāpadāna</p>
<p>Subhūtivagga</p>
<h1>10 Khomadāyakattheraapadāna</h1>
</div>
<blockquote class="gatha">
<p><a class="msdiv" id="msdiv184"></a>
<a class="ms" id="p_20Ap1_1061"></a>
<a class="sc" id="1"></a>
“Nagare bandhumatiyā, <br>
ahosiṃ vāṇijo tadā; <br>
Teneva dāraṃ posemi, <br>
ropemi bījasampadaṃ. <br>
</p>
<p><a class="msdiv" id="msdiv185"></a>
<a class="ms" id="p_20Ap1_1062"></a>
<a class="sc" id="2"></a>
Rathiyaṃ paṭipannassa, <br>
vipassissa mahesino; <br>
Ekaṃ khomaṃ mayā dinnaṃ, <br>
kusalatthāya satthuno. <br>
</p>
<p><a class="msdiv" id="msdiv186"></a>
<a class="ms" id="p_20Ap1_1063"></a>
<a class="sc" id="3"></a>
Ekanavutito kappe, <br>
yaṃ khomamadadiṃ tadā; <br>
Duggatiṃ nābhijānāmi, <br>
khomadānassidaṃ phalaṃ. <br>
</p>
<p><a class="msdiv" id="msdiv187"></a>
<a class="ms" id="p_20Ap1_1064"></a>
<a class="sc" id="4"></a>
Sattarase ito kappe, <br>
eko sindhavasandhano; <br>
Sattaratanasampanno, <br>
catudīpamhi issaro. <br>
</p>
<p><a class="msdiv" id="msdiv188"></a>
<a class="ms" id="p_20Ap1_1065"></a>
<a class="sc" id="5"></a>
Paṭisambhidā catasso, <br>
Vimokkhāpi ca aṭṭhime; <br>
Chaḷabhiññā sacchikatā, <br>
Kataṃ buddhassa sāsanaṃ”. (991) <br>
</p>
</blockquote>
<p><a class="sc" id="6"></a>
<a class="ms" id="p_20Ap1_1066"></a>
Itthaṃ sudaṃ āyasmā khomadāyako thero imā gāthāyo abhāsitthāti.</p>
<p class="endsutta"><a class="sc" id="7"></a>
<a class="ms" id="p_20Ap1_1067"></a>
Khomadāyakattherassāpadānaṃ dasamaṃ.</p>
<p class="endsection summary"><a class="sc" id="8"></a>
<a class="ms" id="p_20Ap1_1068"></a>
Tassuddānaṃ</p>
<blockquote class="uddanagatha">
<p><a class="ms" id="p_20Ap1_1069"></a>
<a class="sc" id="9"></a>
Subhūti upavāno ca, <br>
saraṇo sīlagāhako; <br>
Annasaṃsāvako dhūpo, <br>
pulino uttiyena ca. <br>
</p>
<p><a class="ms" id="p_20Ap1_1070"></a>
<a class="sc" id="10"></a>
Añjalī khomadāyī ca, <br>
daseva tatiye gaṇe; <br>
Pañcāsītisataṃ vuttā, <br>
gāthāyo sabbapiṇḍitā. <br>
</p>
</blockquote>
<p class="endsection"><a class="sc" id="11"></a>
<a class="ms" id="p_20Ap1_1071"></a>
Subhūtivaggo tatiyo.</p>
<p class="endsutta"><a class="sc" id="12"></a>
<a class="ms" id="p_20Ap1_1072"></a>
Catutthabhāṇavāraṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>