<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap224">
<article>
<div class="hgroup">
<p class="division">Therāpadāna</p>
<p>Ālambaṇadāyakavagga</p>
<h1>2 Ajinadāyakattheraapadāna</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_20Ap1_2906"></a>
<a class="msdiv" id="msdiv6"></a>
“Ekattiṃse ito kappe,<br>
gaṇasatthārako ahaṃ;<br>
Addasaṃ virajaṃ buddhaṃ,<br>
āhutīnaṃ paṭiggahaṃ.<br></p>
<p>
<a class="sc" id="2"></a>
<a class="ms" id="p_20Ap1_2907"></a>
<a class="msdiv" id="msdiv7"></a>
Cammakhaṇḍaṃ mayā dinnaṃ,<br>
sikhino lokabandhuno;<br>
Tena kammena dvipadinda,<br>
lokajeṭṭha narāsabha.<br></p>
<p>
<a class="sc" id="3"></a>
<a class="ms" id="p_20Ap1_2908"></a>
<a class="msdiv" id="msdiv8"></a>
Sampattiṃ anubhotvāna,<br>
kilese jhāpayiṃ ahaṃ;<br>
Dhāremi antimaṃ dehaṃ,<br>
sammāsambuddhasāsane.<br></p>
<p>
<a class="sc" id="4"></a>
<a class="ms" id="p_20Ap1_2909"></a>
<a class="msdiv" id="msdiv9"></a>
Ekattiṃse ito kappe,<br>
ajinaṃ yaṃ adāsahaṃ;<br>
Duggatiṃ nābhijānāmi,<br>
ajinassa idaṃ phalaṃ.<br></p>
<p>
<a class="sc" id="5"></a>
<a class="ms" id="p_20Ap1_2910"></a>
<a class="msdiv" id="msdiv10"></a>
Ito pañcamake kappe,<br>
rājā āsiṃ sudāyako;<br>
Sattaratanasampanno,<br>
cakkavattī mahabbalo.<br></p>
<p>
<a class="sc" id="6"></a>
<a class="ms" id="p_20Ap1_2911"></a>
<a class="msdiv" id="msdiv11"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br></p>
</blockquote>
<p>
<a class="sc" id="7"></a>
<a class="ms" id="p_20Ap1_2912"></a>
Itthaṃ sudaṃ āyasmā ajinadāyako thero imā gāthāyo abhāsitthāti.</p>
<p class="endsutta">
<a class="sc" id="8"></a>
<a class="ms" id="p_20Ap1_2913"></a>
Ajinadāyakattherassāpadānaṃ dutiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>