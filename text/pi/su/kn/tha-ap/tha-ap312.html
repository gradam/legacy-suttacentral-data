<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap312">
<article>
<div class="hgroup">
<p class="division">Therāpadāna</p>
<p>Padumakesaravagga</p>
<h1>10 Pabbhāradāyakattheraapadāna</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_20Ap1_3496"></a>
<a class="msdiv" id="msdiv47"></a>
“Piyadassino bhagavato,<br>
pabbhāro sodhito mayā;<br>
Ghaṭakañca upaṭṭhāsiṃ,<br>
paribhogāya tādino.<br></p>
<p>
<a class="sc" id="2"></a>
<a class="ms" id="p_20Ap1_3497"></a>
<a class="msdiv" id="msdiv48"></a>
Taṃ me buddho viyākāsi,<br>
piyadassī mahāmuni;<br>
Sahassakaṇḍo satabheṇḍu,<br>
dhajālu haritāmayo.<br></p>
<p>
<a class="sc" id="3"></a>
<a class="ms" id="p_20Ap1_3498"></a>
<a class="msdiv" id="msdiv49"></a>
Nibbattissati so yūpo,<br>
ratanañca anappakaṃ;<br>
Pabbhāradānaṃ datvāna,<br>
kappaṃ saggamhi modahaṃ.<br></p>
<p>
<a class="sc" id="4"></a>
<a class="ms" id="p_20Ap1_3499"></a>
<a class="msdiv" id="msdiv50"></a>
Ito bāttiṃsakappamhi,<br>
susuddho nāma khattiyo;<br>
Sattaratanasampanno,<br>
cakkavattī mahabbalo.<br></p>
<p>
<a class="sc" id="5"></a>
<a class="ms" id="p_20Ap1_3500"></a>
<a class="msdiv" id="msdiv51"></a>
Paṭisambhidā catasso,<br>
…pe… <br>
kataṃ buddhassa sāsanaṃ”. (2763)<br></p>
</blockquote>
<p>
<a class="sc" id="6"></a>
<a class="ms" id="p_20Ap1_3501"></a>
Itthaṃ sudaṃ āyasmā pabbhāradāyako thero imā gāthāyo abhāsitthāti.</p>
<p class="endsutta">
<a class="sc" id="7"></a>
<a class="ms" id="p_20Ap1_3502"></a>
Pabbhāradāyakattherassāpadānaṃ dasamaṃ.</p>
<p class="endsection">
<a class="sc" id="8"></a>
<a class="ms" id="p_20Ap1_3503"></a>
Padumakesaravaggo ekatiṃsatimo.</p>
<p class="endsection summary">
<a class="sc" id="9"></a>
<a class="ms" id="p_20Ap1_3504"></a>
Tassuddānaṃ</p>
<blockquote class="uddanagatha">
<p>
<a class="sc" id="10"></a>
<a class="ms" id="p_20Ap1_3505"></a>
Kesaraṃ gandhamannañca,<br>
dhammasaññī phalena ca;<br>
Pasādārāmadāyī ca,<br>
lepako buddhasaññako;<br>
Pabbhārado ca gāthāyo,<br>
ekapaññāsa kittitā.<br></p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>