<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap49">
<article>
<div class="hgroup">
<p class="division">Therāpadāna</p>
<p>Upālivagga</p>
<h1>Sayanadāyakattheraapadāna</h1>
</div>
<blockquote class="gatha">
<p>
<a class="msdiv" id="msdiv88"></a>
<a class="ms" id="p_20Ap1_1308"></a>
<a class="sc" id="1"></a>
“Siddhatthassa bhagavato,<br>
mettacittassa tādino;<br>
Sayanaggaṃ mayā dinnaṃ,<br>
dussabhaṇḍehi atthataṃ.<br>
</p>
<p>
<a class="msdiv" id="msdiv89"></a>
<a class="ms" id="p_20Ap1_1309"></a>
<a class="sc" id="2"></a>
Paṭiggahesi bhagavā,<br>
kappiyaṃ sayanāsanaṃ;<br>
Uṭṭhāya sayanā tamhā,<br>
vehāsaṃ uggamī jino.<br>
</p>
<p>
<a class="msdiv" id="msdiv90"></a>
<a class="ms" id="p_20Ap1_1310"></a>
<a class="sc" id="3"></a>
Catunnavutito kappe,<br>
yaṃ sayanamadāsahaṃ;<br>
Duggatiṃ nābhijānāmi,<br>
sayanassa idaṃ phalaṃ.<br>
</p>
<p>
<a class="msdiv" id="msdiv91"></a>
<a class="ms" id="p_20Ap1_1311"></a>
<a class="sc" id="4"></a>
Ekapaññāsito kappe,<br>
varako devasavhayo;<br>
Sattaratanasampanno,<br>
cakkavattī mahabbalo.<br>
</p>
<p>
<a class="msdiv" id="msdiv92"></a>
<a class="ms" id="p_20Ap1_1312"></a>
<a class="sc" id="5"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_1313"></a><a class="sc" id="6"></a>Itthaṃ sudaṃ
āyasmā sayanadāyako thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_1314"></a>
<a class="sc" id="7"></a>
Sayanadāyakattherassāpadānaṃ sattamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>