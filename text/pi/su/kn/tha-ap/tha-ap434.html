<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap434">
<article>
<div class="hgroup">
<p class="division">Therāpadāna</p>
<p>Ekavihārivagga</p>
<h1>2. Ekasaṅ­khi­yat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_5678"></a><a class="msdiv" id="msdiv13"></a>“Vipassino bhagavato,<br>
mahābodhimaho ahu;<br>
Mahājanā samāgamma,<br>
pūjenti bodhimuttamaṃ.</p>
<p><a class="sc" id="2"></a><a class="ms" id="p_20Ap1_5679"></a><a class="msdiv" id="msdiv14"></a>Na hi taṃ orakaṃ maññe,<br>
buddhaseṭṭho bhavissati;<br>
Yassāyaṃ īdisā bodhi,<br>
<span class="var" title="pūjaniyo ca (bj) | pūjanīyova (s2, s3) | yassāyamedisā bodhi pūjanīyā va (pts1)" id="note1390">pūjanīyā</span> ca satthuno.</p>
<p><a class="sc" id="3"></a><a class="ms" id="p_20Ap1_5680"></a><a class="msdiv" id="msdiv15"></a>Tato saṅkhaṃ gahetvāna,<br>
bodhi­rukkha­mu­paṭṭha­hiṃ;<br>
Dhamanto sabbadivasaṃ,<br>
avandiṃ bodhimuttamaṃ.</p>
<p><a class="sc" id="4"></a><a class="ms" id="p_20Ap1_5681"></a><a class="msdiv" id="msdiv16"></a>Āsannake kataṃ kammaṃ,<br>
devalokaṃ apāpayī;<br>
Kaḷevaraṃ me patitaṃ,<br>
devaloke ramāmahaṃ.</p>
<p><a class="sc" id="5"></a><a class="ms" id="p_20Ap1_5682"></a><a class="msdiv" id="msdiv17"></a>Saṭṭhi­turiya­sahas­sāni,<br>
tuṭṭhahaṭṭhā pamoditā;<br>
Sadā mayhaṃ upaṭṭhanti,<br>
buddha­pū­jāyi­daṃ phalaṃ.</p>
<p><a class="sc" id="6"></a><a class="ms" id="p_20Ap1_5683"></a><a class="msdiv" id="msdiv18"></a>Ekasattatime kappe,<br>
rājā āsiṃ sudassano;<br>
Cāturanto vijitāvī,<br>
jambumaṇḍassa issaro.</p>
<p><a class="sc" id="7"></a><a class="ms" id="p_20Ap1_5684"></a><a class="msdiv" id="msdiv19"></a>Tato aṅgasatā <span class="var" title="tūrā (bj, mr) | turyā (pts1)" id="note1391">turiyā</span>,<br>
parivārenti maṃ sadā;<br>
Anubhomi sakaṃ kammaṃ,<br>
upaṭṭhā­nas­sidaṃ phalaṃ.</p>
<p><a class="sc" id="8"></a><a class="ms" id="p_20Ap1_5685"></a><a class="msdiv" id="msdiv20"></a>Yaṃ yaṃ yonupapajjāmi,<br>
devattaṃ atha mānusaṃ;<br>
Mātu­kucchi­ga­tassāpi,<br>
vajjare bheriyo sadā.</p>
<p><a class="sc" id="9"></a><a class="ms" id="p_20Ap1_5686"></a><a class="msdiv" id="msdiv21"></a>Upaṭṭhitvāna sambuddhaṃ,<br>
anubhutvāna sampadā;<br>
Sivaṃ sukhemaṃ amataṃ,<br>
pattomhi acalaṃ padaṃ.</p>
<p><a class="sc" id="10"></a><a class="ms" id="p_20Ap1_5687"></a><a class="msdiv" id="msdiv22"></a>Ekanavutito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
buddha­pū­jāyi­daṃ phalaṃ.</p>
<p><a class="sc" id="11"></a><a class="ms" id="p_20Ap1_5688"></a><a class="msdiv" id="msdiv23"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="12"></a><a class="ms" id="p_20Ap1_5689"></a><a class="msdiv" id="msdiv24"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="13"></a><a class="ms" id="p_20Ap1_5690"></a><a class="msdiv" id="msdiv25"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="14"></a><a class="ms" id="p_20Ap1_5691"></a>Itthaṃ sudaṃ āyasmā ekasaṅkhiyo thero imā gāthāyo abhāsitthāti.</p>
<p class="endsutta"><a class="sc" id="15"></a><a class="ms" id="p_20Ap1_5692"></a>Ekasaṅ­khi­yat­theras­sāpadā­naṃ dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
