<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap114">
<article>
<div class="hgroup">
<p class="division">Therāpadāna</p>
<p>Mahāparivāravagga</p>
<h1>Sumaṅgalattheraapadāna</h1>
</div>
<blockquote class="gatha">
<p>
<a class="msdiv" id="msdiv11"></a>
<a class="ms" id="p_20Ap1_1953"></a>
<a class="sc" id="1"></a>
“Atthadassī jinavaro,<br>
lokajeṭṭho narāsabho;<br>
Vihārā abhinikkhamma,<br>
taḷākaṃ upasaṅkami.<br>
</p>
<p>
<a class="msdiv" id="msdiv12"></a>
<a class="ms" id="p_20Ap1_1954"></a>
<a class="sc" id="2"></a>
Nhatvā pitvā ca sambuddho,<br>
uttaritvekacīvaro;<br>
Aṭṭhāsi bhagavā tattha,<br>
vilokento disodisaṃ.<br>
</p>
<p>
<a class="msdiv" id="msdiv13"></a>
<a class="ms" id="p_20Ap1_1955"></a>
<a class="sc" id="3"></a>
Bhavane upaviṭṭhohaṃ,<br>
addasaṃ lokanāyakaṃ;<br>
Haṭṭho haṭṭhena cittena,<br>
apphoṭesiṃ ahaṃ tadā.<br>
</p>
<p>
<a class="msdiv" id="msdiv14"></a>
<a class="ms" id="p_20Ap1_1956"></a>
<a class="sc" id="4"></a>
Sataraṃsiṃva jotantaṃ,<br>
pabhāsantaṃva kañcanaṃ;<br>
Naccagīte payuttohaṃ,<br>
pañcaṅgatūriyamhi ca.<br>
</p>
<p>
<a class="msdiv" id="msdiv15"></a>
<a class="ms" id="p_20Ap1_1957"></a>
<a class="sc" id="5"></a>
Yaṃ yaṃ yonupapajjāmi,<br>
devattaṃ atha mānusaṃ;<br>
Sabbe satte abhibhomi,<br>
vipulo hoti me yaso.<br>
</p>
<p>
<a class="msdiv" id="msdiv16"></a>
<a class="ms" id="p_20Ap1_1958"></a>
<a class="sc" id="6"></a>
Namo te purisājañña,<br>
namo te purisuttama;<br>
Attānaṃ tosayitvāna,<br>
pare tosesi tvaṃ muni.<br>
</p>
<p>
<a class="msdiv" id="msdiv17"></a>
<a class="ms" id="p_20Ap1_1959"></a>
<a class="sc" id="7"></a>
Pariggahe nisīditvā,<br>
hāsaṃ katvāna subbate;<br>
Upaṭṭhahitvā sambuddhaṃ,<br>
tusitaṃ upapajjahaṃ.<br>
</p>
<p>
<a class="msdiv" id="msdiv18"></a>
<a class="ms" id="p_20Ap1_1960"></a>
<a class="sc" id="8"></a>
Soḷaseto kappasate,<br>
dvinavaekacintitā;<br>
Sattaratanasampannā,<br>
cakkavattī mahabbalā.<br>
</p>
<p>
<a class="msdiv" id="msdiv19"></a>
<a class="ms" id="p_20Ap1_1961"></a>
<a class="sc" id="9"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_1962"></a><a class="sc" id="10"></a>Itthaṃ sudaṃ
āyasmā sumaṅgalo thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_1963"></a>
<a class="sc" id="11"></a>
Sumaṅgalattherassāpadānaṃ dutiyaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>