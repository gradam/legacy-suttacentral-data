<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap308">
<article>
<div class="hgroup">
<p class="division">Therāpadāna</p>
<p>Padumakesaravagga</p>
<h1>6 Sampasādakattheraapadāna</h1>
</div>
<blockquote class="gatha">
<p><a class="msdiv" id="msdiv24"></a>
<a class="ms" id="p_20Ap1_3465"></a>
<a class="sc" id="1"></a>
“‘Namo te buddha vīratthu, <br>
vippamuttosi sabbadhi; <br>
Byasanamhi anuppatto, <br>
tassa me saraṇaṃ bhava’. <br>
</p>
<p><a class="msdiv" id="msdiv25"></a>
<a class="ms" id="p_20Ap1_3466"></a>
<a class="sc" id="2"></a>
Siddhattho tassa byākāsi, <br>
loke appaṭipuggalo; <br>
‘Mahodadhisamo saṃgho, <br>
appameyyo anuttaro. <br>
</p>
<p><a class="msdiv" id="msdiv26"></a>
<a class="ms" id="p_20Ap1_3467"></a>
<a class="sc" id="3"></a>
Tattha tvaṃ viraje khette, <br>
anantaphaladāyake; <br>
Saṃghe cittaṃ pasādetvā, <br>
subījaṃ vāpa ropaya’. <br>
</p>
<p><a class="msdiv" id="msdiv27"></a>
<a class="ms" id="p_20Ap1_3468"></a>
<a class="sc" id="4"></a>
Idaṃ vatvāna sabbaññū, <br>
lokajeṭṭho narāsabho; <br>
Mameva anusāsitvā, <br>
vehāsaṃ nabhamuggami. <br>
</p>
<p><a class="msdiv" id="msdiv28"></a>
<a class="ms" id="p_20Ap1_3469"></a>
<a class="sc" id="5"></a>
Aciraṃ gatamattamhi, <br>
sabbaññumhi narāsabhe; <br>
Maraṇaṃ samanuppatto, <br>
tusitaṃ upapajjahaṃ. <br>
</p>
<p><a class="msdiv" id="msdiv29"></a>
<a class="ms" id="p_20Ap1_3470"></a>
<a class="sc" id="6"></a>
Tadāhaṃ viraje khette, <br>
anantaphaladāyake; <br>
Saṃghe cittaṃ pasādetvā, <br>
kappaṃ saggamhi modahaṃ. <br>
</p>
<p><a class="msdiv" id="msdiv30"></a>
<a class="ms" id="p_20Ap1_3471"></a>
<a class="sc" id="7"></a>
Catunnavutito kappe, <br>
pasādamalabhiṃ tadā; <br>
Duggatiṃ nābhijānāmi, <br>
pasādassa idaṃ phalaṃ. <br>
</p>
<p><a class="msdiv" id="msdiv31"></a>
<a class="ms" id="p_20Ap1_3472"></a>
<a class="sc" id="8"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="9"></a>
<a class="ms" id="p_20Ap1_3473"></a>
Itthaṃ sudaṃ āyasmā sampasādako thero imā gāthāyo abhāsitthāti.</p>
<p class="endsutta"><a class="sc" id="10"></a>
<a class="ms" id="p_20Ap1_3474"></a>
Sampasādakattherassāpadānaṃ chaṭṭhaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>