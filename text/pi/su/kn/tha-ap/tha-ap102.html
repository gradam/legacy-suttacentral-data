<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap102">
<article>
<div class="hgroup">
<p class="division">Therāpadāna</p>
<p>Sudhāvagga</p>
<h1>10 Buddhupaṭṭhākattheraapadāna</h1>
</div>
<blockquote class="gatha">
<p><a class="msdiv" id="msdiv56"></a>
<a class="ms" id="p_20Ap1_1838"></a>
<a class="sc" id="1"></a>
“Vipassissa bhagavato, <br>
ahosiṃ saṅkhadhammako; <br>
Niccupaṭṭhānayuttomhi, <br>
sugatassa mahesino. <br>
</p>
<p><a class="msdiv" id="msdiv57"></a>
<a class="ms" id="p_20Ap1_1839"></a>
<a class="sc" id="2"></a>
Upaṭṭhānaphalaṃ passa, <br>
lokanāthassa tādino; <br>
Saṭṭhitūriyasahassāni, <br>
parivārenti maṃ sadā. <br>
</p>
<p><a class="msdiv" id="msdiv58"></a>
<a class="ms" id="p_20Ap1_1840"></a>
<a class="sc" id="3"></a>
Ekanavutito kappe, <br>
upaṭṭhahiṃ mahāisiṃ; <br>
Duggatiṃ nābhijānāmi, <br>
upaṭṭhānassidaṃ phalaṃ. <br>
</p>
<p><a class="msdiv" id="msdiv59"></a>
<a class="ms" id="p_20Ap1_1841"></a>
<a class="sc" id="4"></a>
Catuvīse ito kappe, <br>
mahānigghosanāmakā; <br>
Soḷasāsiṃsu rājāno, <br>
cakkavattī mahabbalā. <br>
</p>
<p><a class="msdiv" id="msdiv60"></a>
<a class="ms" id="p_20Ap1_1842"></a>
<a class="sc" id="5"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. (1602) <br>
</p>
</blockquote>
<p><a class="sc" id="6"></a>
<a class="ms" id="p_20Ap1_1843"></a>
Itthaṃ sudaṃ āyasmā buddhupaṭṭhāko thero imā gāthāyo abhāsitthāti.</p>
<p class="endsutta"><a class="sc" id="7"></a>
<a class="ms" id="p_20Ap1_1844"></a>
Buddhupaṭṭhākattherassāpadānaṃ dasamaṃ.<br>
<strong>Sudhāvaggo dasamo.</strong></p>
<p class="endsection summary"><a class="sc" id="8"></a>
<a class="ms" id="p_20Ap1_1845"></a>
Tassuddānaṃ</p>
<blockquote class="uddanagatha">
<p><a class="ms" id="p_20Ap1_1846"></a>
<a class="sc" id="9"></a>
Sudhā sucinti ceḷañca, <br>
sūcī ca gandhamāliyo; <br>
Tipupphiyo madhusenā, <br>
veyyāvacco cupaṭṭhako; <br>
Samasaṭṭhi ca gāthāyo, <br>
asmiṃ vagge pakittitā. <br>
</p>
</blockquote>
<p class="endsection summary"><a class="sc" id="10"></a>
<a class="ms" id="p_20Ap1_1847"></a>
Atha vagguddānaṃ</p>
<blockquote class="uddanagatha">
<p><a class="ms" id="p_20Ap1_1848"></a>
<a class="sc" id="11"></a>
Buddhavaggo hi paṭhamo, <br>
sīhāsani subhūti ca; <br>
Kuṇḍadhāno upāli ca, <br>
bījanisakacinti ca. <br>
</p>
<p><a class="ms" id="p_20Ap1_1849"></a>
<a class="sc" id="12"></a>
Nāgasamālo timiro, <br>
sudhāvaggena te dasa; <br>
Catuddasasatā gāthā, <br>
pañcapaññāsameva ca. <br>
</p>
</blockquote>
<p class="endsutta"><a class="sc" id="13"></a>
<a class="ms" id="p_20Ap1_1850"></a>
Buddhavaggadasakaṃ.</p>
<p class="endsection"><a class="sc" id="14"></a>
<a class="ms" id="p_20Ap1_1851"></a>
Paṭhamasatakaṃ samattaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>