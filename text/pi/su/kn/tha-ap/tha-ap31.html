<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap31">
<article>
<div class="hgroup">
<p class="division">Therāpadāna</p>
<p>Subhūtivagga</p>
<h1>Ekañjalikattheraapadāna</h1>
</div>
<blockquote class="gatha">
<p>
<a class="msdiv" id="msdiv180"></a>
<a class="ms" id="p_20Ap1_1055"></a>
<a class="sc" id="1"></a>
“Suvaṇṇavaṇṇaṃ sambuddhaṃ,<br>
Gacchantaṃ antarāpaṇe;<br>
Vipassiṃ satthavāhaggaṃ,<br>
Naravaraṃ vināyakaṃ.<br>
</p>
<p>
<a class="msdiv" id="msdiv181"></a>
<a class="ms" id="p_20Ap1_1056"></a>
<a class="sc" id="2"></a>
Adantadamanaṃ tādiṃ,<br>
mahāvādiṃ mahāmatiṃ;<br>
Disvā pasanno sumano,<br>
ekañjalimakāsahaṃ.<br>
</p>
<p>
<a class="msdiv" id="msdiv182"></a>
<a class="ms" id="p_20Ap1_1057"></a>
<a class="sc" id="3"></a>
Ekanavutito kappe,<br>
yamañjaliṃ kariṃ tadā;<br>
Duggatiṃ nābhijānāmi,<br>
añjalissa idaṃ phalaṃ.<br>
</p>
<p>
<a class="msdiv" id="msdiv183"></a>
<a class="ms" id="p_20Ap1_1058"></a>
<a class="sc" id="4"></a>
Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_1059"></a><a class="sc" id="5"></a>Itthaṃ sudaṃ
āyasmā ekañjaliko thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_1060"></a>
<a class="sc" id="6"></a>
Ekañjalikattherassāpadānaṃ navamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>