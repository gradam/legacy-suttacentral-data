<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap220">
<article>
<div class="hgroup">
<p class="division">Therāpadāna</p>
<p>Hatthivagga</p>
<h1>8 Akkantasaññakattheraapadāna</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_20Ap1_2872"></a>
<a class="msdiv" id="msdiv37"></a>
“Kusāṭakaṃ gahetvāna,<br>
upajjhāyassahaṃ pure;<br>
Mantañca anusikkhāmi,<br>
ganthādosassa pattiyā.<br></p>
<p>
<a class="sc" id="2"></a>
<a class="ms" id="p_20Ap1_2873"></a>
<a class="msdiv" id="msdiv38"></a>
Addasaṃ virajaṃ buddhaṃ,<br>
Āhutīnaṃ paṭiggahaṃ;<br>
Usabhaṃ pavaraṃ aggaṃ,<br>
Tissaṃ buddhaṃ gaṇuttamaṃ.<br></p>
<p>
<a class="sc" id="3"></a>
<a class="ms" id="p_20Ap1_2874"></a>
<a class="msdiv" id="msdiv39"></a>
Kusāṭakaṃ pattharitaṃ,<br>
akkamantaṃ naruttamaṃ;<br>
Samuggataṃ mahāvīraṃ,<br>
lokajeṭṭhaṃ narāsabhaṃ.<br></p>
<p>
<a class="sc" id="4"></a>
<a class="ms" id="p_20Ap1_2875"></a>
<a class="msdiv" id="msdiv40"></a>
Disvā taṃ lokapajjotaṃ,<br>
vimalaṃ candasannibhaṃ;<br>
Avandiṃ satthuno pāde,<br>
vippasannena cetasā.<br></p>
<p>
<a class="sc" id="5"></a>
<a class="ms" id="p_20Ap1_2876"></a>
<a class="msdiv" id="msdiv41"></a>
Catunnavutito kappe,<br>
yaṃ adāsiṃ kusāṭakaṃ;<br>
Duggatiṃ nābhijānāmi,<br>
kusāṭakassidaṃ phalaṃ.<br></p>
<p>
<a class="sc" id="6"></a>
<a class="ms" id="p_20Ap1_2877"></a>
<a class="msdiv" id="msdiv42"></a>
Sattatiṃse ito kappe,<br>
eko āsiṃ janādhipo;<br>
Sunando nāma nāmena,<br>
cakkavattī mahabbalo.<br></p>
<p>
<a class="sc" id="7"></a>
<a class="ms" id="p_20Ap1_2878"></a>
<a class="msdiv" id="msdiv43"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br></p>
</blockquote>
<p>
<a class="sc" id="8"></a>
<a class="ms" id="p_20Ap1_2879"></a>
Itthaṃ sudaṃ āyasmā akkantasaññako thero imā gāthāyo abhāsitthāti.</p>
<p class="endsutta">
<a class="sc" id="9"></a>
<a class="ms" id="p_20Ap1_2880"></a>
Akkantasaññakattherassāpadānaṃ aṭṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>