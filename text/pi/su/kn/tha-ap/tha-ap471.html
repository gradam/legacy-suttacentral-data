<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap471">
<article>
<div class="hgroup">
<p class="division">Therāpadāna</p>
<p>Sālakusumiyavagga</p>
<h1>9 Sayampaṭibhāniyattheraapadāna</h1>
</div>
<blockquote class="gatha">
<p><a class="msdiv" id="msdiv45"></a>
<a class="ms" id="p_20Ap1_6030"></a>
<a class="sc" id="1"></a>
“Kakudhaṃ vilasantaṃva, <br>
devadevaṃ narāsabhaṃ; <br>
Rathiyaṃ paṭipajjantaṃ, <br>
ko disvā na pasīdati. <br>
</p>
<p><a class="msdiv" id="msdiv46"></a>
<a class="ms" id="p_20Ap1_6031"></a>
<a class="sc" id="2"></a>
Tamandhakāraṃ nāsetvā, <br>
santāretvā bahuṃ janaṃ; <br>
Ñāṇālokena jotantaṃ, <br>
ko disvā na pasīdati. <br>
</p>
<p><a class="msdiv" id="msdiv47"></a>
<a class="ms" id="p_20Ap1_6032"></a>
<a class="sc" id="3"></a>
Vasīsatasahassehi, <br>
nīyantaṃ lokanāyakaṃ; <br>
Uddharantaṃ bahū satte, <br>
ko disvā na pasīdati. <br>
</p>
<p><a class="msdiv" id="msdiv48"></a>
<a class="ms" id="p_20Ap1_6033"></a>
<a class="sc" id="4"></a>
Āhanantaṃ dhammabheriṃ, <br>
maddantaṃ titthiye gaṇe; <br>
Sīhanādaṃ vinadantaṃ, <br>
ko disvā na pasīdati. <br>
</p>
<p><a class="msdiv" id="msdiv49"></a>
<a class="ms" id="p_20Ap1_6034"></a>
<a class="sc" id="5"></a>
Yāvatā brahmalokato, <br>
āgantvāna sabrahmakā; <br>
Pucchanti nipuṇe pañhe, <br>
ko disvā na pasīdati. <br>
</p>
<p><a class="msdiv" id="msdiv50"></a>
<a class="ms" id="p_20Ap1_6035"></a>
<a class="sc" id="6"></a>
Yassañjaliṃ karitvāna, <br>
āyācanti sadevakā; <br>
Tena puññaṃ anubhonti, <br>
ko disvā na pasīdati. <br>
</p>
<p><a class="msdiv" id="msdiv51"></a>
<a class="ms" id="p_20Ap1_6036"></a>
<a class="sc" id="7"></a>
Sabbe janā samāgantvā, <br>
sampavārenti cakkhumaṃ; <br>
Na vikampati ajjhiṭṭho, <br>
ko disvā na pasīdati. <br>
</p>
<p><a class="msdiv" id="msdiv52"></a>
<a class="ms" id="p_20Ap1_6037"></a>
<a class="sc" id="8"></a>
Nagaraṃ pavisato yassa, <br>
ravanti bheriyo bahū; <br>
Vinadanti gajā mattā, <br>
ko disvā na pasīdati. <br>
</p>
<p><a class="msdiv" id="msdiv53"></a>
<a class="ms" id="p_20Ap1_6038"></a>
<a class="sc" id="9"></a>
Vīthiyā gacchato yassa, <br>
sabbābhā jotate sadā; <br>
Abbhunnatā samā honti, <br>
ko disvā na pasīdati. <br>
</p>
<p><a class="msdiv" id="msdiv54"></a>
<a class="ms" id="p_20Ap1_6039"></a>
<a class="sc" id="10"></a>
Byāharantassa buddhassa, <br>
cakkavāḷampi suyyati; <br>
Sabbe satte viññāpeti, <br>
ko disvā na pasīdati. <br>
</p>
<p><a class="msdiv" id="msdiv55"></a>
<a class="ms" id="p_20Ap1_6040"></a>
<a class="sc" id="11"></a>
Satasahassito kappe, <br>
yaṃ buddhamabhikittayiṃ; <br>
Duggatiṃ nābhijānāmi, <br>
kittanāya idaṃ phalaṃ. <br>
</p>
<p><a class="msdiv" id="msdiv56"></a>
<a class="ms" id="p_20Ap1_6041"></a>
<a class="sc" id="12"></a>
Kilesā jhāpitā mayhaṃ, <br>
… pe … <br>
viharāmi anāsavo. <br>
</p>
<p><a class="msdiv" id="msdiv57"></a>
<a class="ms" id="p_20Ap1_6042"></a>
<a class="sc" id="13"></a>
Svāgataṃ vata me āsi, <br>
… pe … <br>
kataṃ buddhassa sāsanaṃ. <br>
</p>
<p><a class="msdiv" id="msdiv58"></a>
<a class="ms" id="p_20Ap1_6043"></a>
<a class="sc" id="14"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="15"></a>
<a class="ms" id="p_20Ap1_6044"></a>
Itthaṃ sudaṃ āyasmā sayampaṭibhāniyo thero imā gāthāyo abhāsitthāti.</p>
<p class="endsutta"><a class="sc" id="16"></a>
<a class="ms" id="p_20Ap1_6045"></a>
Sayampaṭibhāniyattherassāpadānaṃ navamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>