<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap231">
<article>
<div class="hgroup">
<p class="division">Therāpadāna</p>
<p>Ālambaṇadāyakavagga</p>
<h1>Sukatāveḷiyattheraapadāna</h1>
</div>
<blockquote class="gatha">
<p>
<a class="msdiv" id="msdiv43"></a>
<a class="ms" id="p_20Ap1_2957"></a>
<a class="sc" id="1"></a>
“Asito nāma nāmena,<br>
mālākāro ahaṃ tadā;<br>
Āveḷaṃ paggahetvāna,<br>
rañño dātuṃ vajāmahaṃ.<br>
</p>
<p>
<a class="msdiv" id="msdiv44"></a>
<a class="ms" id="p_20Ap1_2958"></a>
<a class="sc" id="2"></a>
Asampattomhi rājānaṃ,<br>
addasaṃ sikhināyakaṃ;<br>
Haṭṭho haṭṭhena cittena,<br>
buddhassa abhiropayiṃ.<br>
</p>
<p>
<a class="msdiv" id="msdiv45"></a>
<a class="ms" id="p_20Ap1_2959"></a>
<a class="sc" id="3"></a>
Ekattiṃse ito kappe,<br>
yaṃ pupphamabhipūjayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.<br>
</p>
<p>
<a class="msdiv" id="msdiv46"></a>
<a class="ms" id="p_20Ap1_2960"></a>
<a class="sc" id="4"></a>
Pañcavīse ito kappe,<br>
rājāhosiṃ mahabbalo;<br>
Vebhāro nāma nāmena,<br>
cakkavattī mahabbalo.<br>
</p>
<p>
<a class="msdiv" id="msdiv47"></a>
<a class="ms" id="p_20Ap1_2961"></a>
<a class="sc" id="5"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_2962"></a><a class="sc" id="6"></a>Itthaṃ sudaṃ
āyasmā sukatāveḷiyo thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_2963"></a>
<a class="sc" id="7"></a>
Sukatāveḷiyattherassāpadānaṃ navamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>