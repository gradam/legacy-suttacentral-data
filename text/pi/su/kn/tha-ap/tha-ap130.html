<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap130">
<article>
<div class="hgroup">
<p class="division">Therāpadāna</p>
<p>Sereyyavagga</p>
<h1>8 Ñāṇasaññikattheraapadāna</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_20Ap1_2151"></a>
<a class="msdiv" id="msdiv84"></a>
“Pabbate himavantamhi,<br>
vasāmi pabbatantare;<br>
Pulinaṃ sobhanaṃ disvā,<br>
buddhaseṭṭhaṃ anussariṃ.<br></p>
<p>
<a class="sc" id="2"></a>
<a class="ms" id="p_20Ap1_2152"></a>
<a class="msdiv" id="msdiv85"></a>
Ñāṇe upanidhā natthi,<br>
saṅkhāraṃ natthi satthuno;<br>
Sabbadhammaṃ abhiññāya,<br>
ñāṇena adhimuccati.<br></p>
<p>
<a class="sc" id="3"></a>
<a class="ms" id="p_20Ap1_2153"></a>
<a class="msdiv" id="msdiv86"></a>
Namo te purisājañña,<br>
namo te purisuttama;<br>
Ñāṇena te samo natthi,<br>
yāvatā ñāṇamuttamaṃ.<br></p>
<p>
<a class="sc" id="4"></a>
<a class="ms" id="p_20Ap1_2154"></a>
<a class="msdiv" id="msdiv87"></a>
Ñāṇe cittaṃ pasādetvā,<br>
kappaṃ saggamhi modahaṃ;<br>
Avasesesu kappesu,<br>
kusalaṃ caritaṃ mayā.<br></p>
<p>
<a class="sc" id="5"></a>
<a class="ms" id="p_20Ap1_2155"></a>
<a class="msdiv" id="msdiv88"></a>
Ekanavutito kappe,<br>
yaṃ saññamalabhiṃ tadā;<br>
Duggatiṃ nābhijānāmi,<br>
ñāṇasaññāyidaṃ phalaṃ.<br></p>
<p>
<a class="sc" id="6"></a>
<a class="ms" id="p_20Ap1_2156"></a>
<a class="msdiv" id="msdiv89"></a>
Ito sattatikappamhi,<br>
eko pulinapupphiyo;<br>
Sattaratanasampanno,<br>
cakkavattī mahabbalo.<br></p>
<p>
<a class="sc" id="7"></a>
<a class="ms" id="p_20Ap1_2157"></a>
<a class="msdiv" id="msdiv90"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br></p>
</blockquote>
<p>
<a class="sc" id="8"></a>
<a class="ms" id="p_20Ap1_2158"></a>
Itthaṃ sudaṃ āyasmā ñāṇasaññiko thero imā gāthāyo abhāsitthāti.</p>
<p class="endsutta">
<a class="sc" id="9"></a>
<a class="ms" id="p_20Ap1_2159"></a>
Ñāṇasaññikattherassāpadānaṃ aṭṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>