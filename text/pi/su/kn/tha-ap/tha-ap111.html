<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap111">
<article>
<div class="hgroup">
<p class="division">Therāpadāna</p>
<p>Bhikkhadāyivagga</p>
<h1>9 Biḷālidāyakattheraapadāna</h1>
</div>
<blockquote class="gatha">
<p><a class="msdiv" id="msdiv53"></a>
<a class="ms" id="p_20Ap1_1920"></a>
<a class="sc" id="1"></a>
“Himavantassāvidūre, <br>
vasāmi paṇṇasanthare; <br>
Ghāsesu gedhamāpanno, <br>
seyyasīlo cahaṃ tadā. <br>
</p>
<p><a class="msdiv" id="msdiv54"></a>
<a class="ms" id="p_20Ap1_1921"></a>
<a class="sc" id="2"></a>
Khaṇantālu kalambāni, <br>
biḷālitakkalāni ca; <br>
Kolaṃ bhallātakaṃ billaṃ, <br>
āhatvā paṭiyāditaṃ. <br>
</p>
<p><a class="msdiv" id="msdiv55"></a>
<a class="ms" id="p_20Ap1_1922"></a>
<a class="sc" id="3"></a>
Padumuttaro lokavidū, <br>
āhutīnaṃ paṭiggaho; <br>
Mama saṅkappamaññāya, <br>
āgacchi mama santikaṃ. <br>
</p>
<p><a class="msdiv" id="msdiv56"></a>
<a class="ms" id="p_20Ap1_1923"></a>
<a class="sc" id="4"></a>
Upāgataṃ mahānāgaṃ, <br>
devadevaṃ narāsabhaṃ; <br>
Biḷāliṃ paggahetvāna, <br>
pattamhi okiriṃ ahaṃ. <br>
</p>
<p><a class="msdiv" id="msdiv57"></a>
<a class="ms" id="p_20Ap1_1924"></a>
<a class="sc" id="5"></a>
Paribhuñji mahāvīro, <br>
tosayanto mamaṃ tadā; <br>
Paribhuñjitvāna sabbaññū, <br>
imaṃ gāthaṃ abhāsatha. <br>
</p>
<p><a class="msdiv" id="msdiv58"></a>
<a class="ms" id="p_20Ap1_1925"></a>
<a class="sc" id="6"></a>
‘Sakaṃ cittaṃ pasādetvā, <br>
biḷāliṃ me adā tuvaṃ; <br>
Kappānaṃ satasahassaṃ, <br>
duggatiṃ nupapajjasi’. <br>
</p>
<p><a class="msdiv" id="msdiv59"></a>
<a class="ms" id="p_20Ap1_1926"></a>
<a class="sc" id="7"></a>
Carimaṃ vattate mayhaṃ, <br>
bhavā sabbe samūhatā; <br>
Dhāremi antimaṃ dehaṃ, <br>
sammāsambuddhasāsane. <br>
</p>
<p><a class="msdiv" id="msdiv60"></a>
<a class="ms" id="p_20Ap1_1927"></a>
<a class="sc" id="8"></a>
Catupaññāsito kappe, <br>
sumekhaliyasavhayo; <br>
Sattaratanasampanno, <br>
cakkavattī mahabbalo. <br>
</p>
<p><a class="msdiv" id="msdiv61"></a>
<a class="ms" id="p_20Ap1_1928"></a>
<a class="sc" id="9"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="10"></a>
<a class="ms" id="p_20Ap1_1929"></a>
Itthaṃ sudaṃ āyasmā biḷālidāyako thero imā gāthāyo abhāsitthāti.</p>
<p class="endsutta"><a class="sc" id="11"></a>
<a class="ms" id="p_20Ap1_1930"></a>
Biḷālidāyakattherassāpadānaṃ navamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>