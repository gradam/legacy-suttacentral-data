<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap199">
<article>
<div class="hgroup">
<p class="division">Therāpadāna</p>
<p>Tamālapupphiyavagga</p>
<h1>7 Tindukadāyakattheraapadāna</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_20Ap1_2712"></a>
<a class="msdiv" id="msdiv35"></a>
“Giriduggacaro āsiṃ,<br>
makkaṭo thāmavegiko;<br>
Phalinaṃ tindukaṃ disvā,<br>
buddhaseṭṭhaṃ anussariṃ.<br></p>
<p>
<a class="sc" id="2"></a>
<a class="ms" id="p_20Ap1_2713"></a>
<a class="msdiv" id="msdiv36"></a>
Nikkhamitvā katipāhaṃ,<br>
viciniṃ lokanāyakaṃ;<br>
Pasannacitto sumano,<br>
siddhatthaṃ tibhavantaguṃ.<br></p>
<p>
<a class="sc" id="3"></a>
<a class="ms" id="p_20Ap1_2714"></a>
<a class="msdiv" id="msdiv37"></a>
Mama saṅkappamaññāya,<br>
satthā loke anuttaro;<br>
Khīṇāsavasahassehi,<br>
āgacchi mama santikaṃ.<br></p>
<p>
<a class="sc" id="4"></a>
<a class="ms" id="p_20Ap1_2715"></a>
<a class="msdiv" id="msdiv38"></a>
Pāmojjaṃ janayitvāna,<br>
phalahattho upāgamiṃ;<br>
Paṭiggahesi bhagavā,<br>
sabbaññū vadataṃ varo.<br></p>
<p>
<a class="sc" id="5"></a>
<a class="ms" id="p_20Ap1_2716"></a>
<a class="msdiv" id="msdiv39"></a>
Catunnavutito kappe,<br>
yaṃ phalaṃ adadiṃ tadā;<br>
Duggatiṃ nābhijānāmi,<br>
phaladānassidaṃ phalaṃ.<br></p>
<p>
<a class="sc" id="6"></a>
<a class="ms" id="p_20Ap1_2717"></a>
<a class="msdiv" id="msdiv40"></a>
Sattapaññāsakappamhi,<br>
upanandasanāmako;<br>
Sattaratanasampanno,<br>
cakkavattī mahabbalo.<br></p>
<p>
<a class="sc" id="7"></a>
<a class="ms" id="p_20Ap1_2718"></a>
<a class="msdiv" id="msdiv41"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br></p>
</blockquote>
<p>
<a class="sc" id="8"></a>
<a class="ms" id="p_20Ap1_2719"></a>
Itthaṃ sudaṃ āyasmā tindukadāyako thero imā gāthāyo abhāsitthāti.</p>
<p class="endsutta">
<a class="sc" id="9"></a>
<a class="ms" id="p_20Ap1_2720"></a>
Tindukadāyakattherassāpadānaṃ sattamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>