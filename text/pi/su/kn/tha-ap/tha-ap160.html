<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="tha-ap160">
<article>
<div class="hgroup">
<p class="division">Therāpadāna</p>
<p>Bandhujīvakavagga</p>
<h1>Nāgapupphiyattheraapadāna</h1>
</div>
<blockquote class="gatha">
<p>
<a class="msdiv" id="msdiv39"></a>
<a class="ms" id="p_20Ap1_2405"></a>
<a class="sc" id="1"></a>
“Suvaccho nāma nāmena,<br>
brāhmaṇo mantapāragū;<br>
Purakkhato sasissehi,<br>
vasate pabbatantare.<br>
</p>
<p>
<a class="msdiv" id="msdiv40"></a>
<a class="ms" id="p_20Ap1_2406"></a>
<a class="sc" id="2"></a>
Padumuttaro nāma jino,<br>
āhutīnaṃ paṭiggaho;<br>
Mamuddharitukāmo so,<br>
āgacchi mama santikaṃ.<br>
</p>
<p>
<a class="msdiv" id="msdiv41"></a>
<a class="ms" id="p_20Ap1_2407"></a>
<a class="sc" id="3"></a>
Vehāsamhi caṅkamati,<br>
dhūpāyati jalate tathā;<br>
Hāsaṃ mamaṃ viditvāna,<br>
pakkāmi pācināmukho.<br>
</p>
<p>
<a class="msdiv" id="msdiv42"></a>
<a class="ms" id="p_20Ap1_2408"></a>
<a class="sc" id="4"></a>
Tañca acchariyaṃ disvā,<br>
abbhutaṃ lomahaṃsanaṃ;<br>
Nāgapupphaṃ gahetvāna,<br>
gatamaggamhi okiriṃ.<br>
</p>
<p>
<a class="msdiv" id="msdiv43"></a>
<a class="ms" id="p_20Ap1_2409"></a>
<a class="sc" id="5"></a>
Satasahassito kappe,<br>
yaṃ pupphaṃ okiriṃ ahaṃ;<br>
Tena cittappasādena,<br>
duggatiṃ nupapajjahaṃ.<br>
</p>
<p>
<a class="msdiv" id="msdiv44"></a>
<a class="ms" id="p_20Ap1_2410"></a>
<a class="sc" id="6"></a>
Ekattiṃse kappasate,<br>
rājā āsi mahāraho;<br>
Sattaratanasampanno,<br>
cakkavattī mahabbalo.<br>
</p>
<p>
<a class="msdiv" id="msdiv45"></a>
<a class="ms" id="p_20Ap1_2411"></a>
<a class="sc" id="7"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap1_2412"></a><a class="sc" id="8"></a>Itthaṃ sudaṃ
āyasmā nāgapupphiyo thero imā gāthāyo abhāsitthāti.</p>
<p class="endsutta">
<a class="ms" id="p_20Ap1_2413"></a>
<a class="sc" id="9"></a>
Nāgapupphiyattherassāpadānaṃ aṭṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>