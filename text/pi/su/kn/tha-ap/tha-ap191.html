<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="tha-ap191">
<article>
<div class="hgroup">
<p class="division">Therāpadāna</p>
<p>Kuṭajapupphiyavagga</p>
<h1>9 Ekacāriyattheraapadāna</h1>
</div>
<blockquote class="gatha">
<p><a class="msdiv" id="msdiv51"></a>
<a class="ms" id="p_20Ap1_2647"></a>
<a class="sc" id="1"></a>
“Tāvatiṃsesu devesu, <br>
mahāghoso tadā ahu; <br>
Buddho ca loke nibbāti, <br>
mayañcamha sarāgino. <br>
</p>
<p><a class="msdiv" id="msdiv52"></a>
<a class="ms" id="p_20Ap1_2648"></a>
<a class="sc" id="2"></a>
Tesaṃ saṃvegajātānaṃ, <br>
sokasallasamaṅginaṃ; <br>
Sabalena upatthaddho, <br>
agamaṃ buddhasantikaṃ. <br>
</p>
<p><a class="msdiv" id="msdiv53"></a>
<a class="ms" id="p_20Ap1_2649"></a>
<a class="sc" id="3"></a>
Mandāravaṃ gahetvāna, <br>
saṅgīti abhinimmitaṃ; <br>
Parinibbutakālamhi, <br>
buddhassa abhiropayiṃ. <br>
</p>
<p><a class="msdiv" id="msdiv54"></a>
<a class="ms" id="p_20Ap1_2650"></a>
<a class="sc" id="4"></a>
Sabbe devānumodiṃsu, <br>
accharāyo ca me tadā; <br>
Kappānaṃ satasahassaṃ, <br>
duggatiṃ nupapajjahaṃ. <br>
</p>
<p><a class="msdiv" id="msdiv55"></a>
<a class="ms" id="p_20Ap1_2651"></a>
<a class="sc" id="5"></a>
Saṭṭhikappasahassamhi, <br>
ito soḷasa te janā; <br>
Mahāmallajanā nāma, <br>
cakkavattī mahabbalā. <br>
</p>
<p><a class="msdiv" id="msdiv56"></a>
<a class="ms" id="p_20Ap1_2652"></a>
<a class="sc" id="6"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="7"></a>
<a class="ms" id="p_20Ap1_2653"></a>
Itthaṃ sudaṃ āyasmā ekacāriyo thero imā gāthāyo abhāsitthāti.</p>
<p class="endsutta"><a class="sc" id="8"></a>
<a class="ms" id="p_20Ap1_2654"></a>
Ekacāriyattherassāpadānaṃ navamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>