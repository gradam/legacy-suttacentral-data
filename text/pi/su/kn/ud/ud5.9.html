<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ud5.9">
<article>
<div class="hgroup">
<p class="division">Udāna 5.9</p>
<h1><span class="var" id="note225" title="sad­dhāyamā­na­suttaṃ (bj)">Sadhāyamā­na­sutta</span></h1>
</div>
<p><a class="sc" id="1"></a>
<a id="p_18Ud_445" class="ms"></a>
<a class="msdiv" id="msdiv_49"></a>
<span class="evam">Evaṃ me sutaṃ—​</span>   ekaṃ samayaṃ bhagavā kosalesu cārikaṃ carati mahatā ­bhik­khu­saṃ­ghena saddhiṃ.
Tena kho pana samayena sambahulā māṇavakā bhagavato avidūre <span class="var" title="sad­dhāyamā­na­rūpā (bj) | vadhāyamā­na­rūpā (si, Ma-aka) | saddā­yamāna­rūpā (s1-3, pts1 aṭṭhakathāyaṃ pāṭhantaraṃ) | padhāyamā­na­rūpā (mr)" id="note226">sadhāyamā­na­rūpā</span>
atikkamanti. Addasā kho bhagavā sambahule māṇavake avidūre sadhāyamā­na­rūpe
atikkante.</p>
<p><a class="sc" id="2"></a>
<a id="p_18Ud_446" class="ms"></a>
Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi: </p>
<blockquote class="gatha">
<p><a class="sc" id="3"></a>
<a id="p_18Ud_447" class="ms"></a>
“Parimuṭṭhā paṇḍitābhāsā,<a class="brnum" id="br60"></a>
<br>
vācā­gocara­bhāṇino;<br>
Yāvicchanti mukhāyāmaṃ,<br>
yena nītā na taṃ vidū”ti.
</p>
</blockquote>
<p class="endsection">Navamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Soṇavagga</span>
<span class="hidden">Sadhāyamā­na­sutta</span>
</div>
</section>
<a class="previous" href="/pi/ud5.8">◀ Udāna  5.8</a><a class="top" href="#"> ▲ TOP </a><a class="next" href="/pi/ud5.10">Udāna  5.10 ▶</a>
</div>
</body>
</html>