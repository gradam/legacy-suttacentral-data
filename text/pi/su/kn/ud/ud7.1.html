<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="ud7.1">
<article>
<div class="hgroup">
<p class="division"><span class="var" id="282" title="cullavaggo (bj)">Udāna 7.1</span></p>
<h1><span class="var" id="283" title="paṭhamabhaddiyasuttaṃ (bj)">Paṭhamalakuṇḍakabhaddiyasutta</span></h1>
</div>
<p><a class="sc" id="1"></a>
<a class="pts1" id="pts74"></a>
<a id="p_18Ud_602" class="ms"></a>
<a class="msdiv" id="msdiv_61"></a>
<span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.
Tena kho pana samayena āyasmā sāriputto āyasmantaṃ lakuṇḍakabhaddiyaṃ
anekapariyāyena dhammiyā kathāya sandasseti <span class="var" title="samādāpeti (?)" id="note284">samādapeti</span> samuttejeti
sampahaṃseti.</p>
<p><a class="sc" id="2"></a>
<a id="p_18Ud_603" class="ms"></a>
Atha kho āyasmato lakuṇḍakabhaddiyassa āyasmatā sāriputtena anekapariyāyena
dhammiyā kathāya sandassiyamānassa samādapiyamānassa samuttejiyamānassa
sampahaṃsiyamānassa anupādāya āsavehi cittaṃ vimucci.</p>
<p><a class="sc" id="3"></a>
<a id="p_18Ud_604" class="ms"></a>
Addasā kho bhagavā āyasmantaṃ lakuṇḍakabhaddiyaṃ āyasmatā sāriputtena
anekapariyāyena dhammiyā kathāya sandassiyamānaṃ samādapiyamānaṃ
samuttejiyamānaṃ sampahaṃsiyamānaṃ anupādāya āsavehi cittaṃ <span class="var" title="cittaṃ vimuñcamānaṃ (bj) | vimuttacittaṃ (?)" id="note285">vimuttaṃ</span>.</p>
<p><a class="sc" id="4"></a>
<a id="p_18Ud_605" class="ms"></a>
Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi: </p>
<blockquote class="gatha">
<p><a class="sc" id="5"></a>
<a id="p_18Ud_606" class="ms"></a>
“Uddhaṃ adho sabbadhi vippamutto,<span class="cross" title="^ne4#276 [Vibhaṅga/ Otaraṇahāravibhaṅga], ^ne6#162 [Sāsanapaṭṭhāna] | ^pe2#2 [Sāsanapaṭṭhānadutiyabhūmi], ^pe7#83 [Peṭakopadesa/ Hārasampātabhūmi]" id="note286">^</span><a class="brnum" id="br74"></a>
<br>
<span class="var" title="ayamahamasmīti (bj, s1, s2, pts1) | ayamhamasmīti (s3)" id="note287">Ayaṃhamasmīti</span> anānupassī;<br>
Evaṃ vimutto udatāri oghaṃ,<br>
Atiṇṇapubbaṃ apunabbhavāyā”ti.
</p>
</blockquote>
<p class="endsection">Paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Cūḷavagga</span>
<span class="hidden">Paṭhamalakuṇḍakabhaddiyasutta</span>
</div>
</section>
<a class="previous" href="/pi/ud6.10">◀ Udāna  6.10</a><a class="top" href="#"> ▲ TOP </a><a class="next" href="/pi/ud7.2">Udāna  7.2 ▶</a>
</div>
</body>
</html>