<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="ud1.9">
<article>
<div class="hgroup">
<p class="division">Udāna 1.9</p>
<h1>Jaṭilasutta</h1>
</div>
<p><a class="sc" id="1"></a>
<a id="p_18Ud_46" class="ms"></a>
<a class="msdiv" id="msdiv_9"></a>
<span class="evam">Evaṃ me sutaṃ—​</span>   ekaṃ samayaṃ bhagavā gayāyaṃ viharati gayāsīse. Tena kho pana samayena
sambahulā jaṭilā sītāsu hemantikāsu rattīsu antaraṭṭhake himapātasamaye gayāyaṃ
ummujjantipi nimujjantipi, ummuj­jani­mujjampi karonti osiñcantipi, aggimpi
juhanti: “iminā suddhī”ti.</p>
<p><a class="sc" id="2"></a>
<a id="p_18Ud_47" class="ms"></a>
Addasā kho bhagavā te sambahule jaṭile sītāsu hemantikāsu rattīsu antaraṭṭhake
himapātasamaye gayāyaṃ ummujjantepi nimujjantepi <span class="var" title="ummuj­jani­mujjaṃ karontepi (bj, pts1, mr) | ummuj­janim­muj­jampi karonte (s1-3)" id="note29">ummuj­jani­mujjampi karonte</span>
osiñcantepi aggimpi juhante: “iminā suddhī”ti.</p>
<p><a class="sc" id="3"></a>
<a id="p_18Ud_48" class="ms"></a>
Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi: </p>
<blockquote class="gatha">
<p><a class="sc" id="4"></a>
<a id="p_18Ud_49" class="ms"></a>
“Na udakena sucī hoti,<span class="cross" title="^ne6#227 [Sāsanapaṭṭhāna]" id="note30">^</span><a class="brnum" id="br9"></a>
<br>
bahvettha <span class="var" title="nhāyati (bj)" id="note31">nhāyatī</span> jano;<br>
Yamhi saccañca dhammo ca,<br>
so sucī so ca brāhmaṇo”ti.
</p>
</blockquote>
<p class="endsection">Navamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Bodhivagga</span>
<span class="hidden">Jaṭilasutta</span>
</div>
</section>
<a class="previous" href="/pi/ud1.8">◀ Udāna  1.8</a><a class="top" href="#"> ▲ TOP </a><a class="next" href="/pi/ud1.10">Udāna  1.10 ▶</a>
</div>
</body>
</html>