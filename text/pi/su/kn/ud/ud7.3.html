<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="ud7.3">
<article>
<div class="hgroup">
<p class="division">Udāna 7.3</p>
<h1><span class="var" id="note291" title="sattasuttaṃ (bj)">Paṭhamasattasutta</span></h1>
</div>
<p><a class="sc" id="1"></a>
<a id="p_18Ud_613" class="ms"></a>
<a class="msdiv" id="msdiv_63"></a>
<span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.
Tena kho pana samayena sāvatthiyā manussā yebhuyyena kāmesu ativelaṃ sattā <span class="var" title="(honti) (s1-3, pts1)" id="note292">()</span>
rattā giddhā <span class="var" title="gadhitā (s1-3, pts1, c1)" id="note293">gathitā</span> mucchitā <span class="var" title="ajjhopannā (bj, s1-3, pts1, c1)" id="note294">ajjhosannā</span> sammattakajātā kāmesu viharanti.</p>
<p><a class="sc" id="2"></a>
<a id="p_18Ud_614" class="ms"></a>
Atha kho sambahulā bhikkhū pubbaṇhasamayaṃ nivāsetvā pattacīvaramādāya
sāvatthiyaṃ piṇḍāya pāvisiṃsu. Sāvatthiyaṃ piṇḍāya caritvā pacchābhattaṃ
piṇḍapātapaṭikkantā yena bhagavā tenupasaṅkamiṃsu; upasaṅkamitvā bhagavantaṃ
abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ
etadavocuṃ: “idha, bhante, sāvatthiyā manussā yebhuyyena kāmesu ativelaṃ sattā
rattā giddhā gathitā mucchitā ajjhosannā sammattakajātā kāmesu viharantī”ti.</p>
<p><a class="sc" id="3"></a>
<a id="p_18Ud_615" class="ms"></a>
Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi: </p>
<blockquote class="gatha">
<p><a class="sc" id="4"></a>
<a id="p_18Ud_616" class="ms"></a>
“Kāmesu sattā kāmasaṅgasattā,<span class="cross" title="^pe1#80 [Ariyasaccappakāsanapaṭhamabhūmi], ^pe2#129 [Sāsanapaṭṭhānadutiyabhūmi]" id="note295">^</span><a class="brnum" id="br76"></a>
<br>
Saṃyojane vajjamapassamānā;<br>
Na hi jātu saṃyojanasaṅgasattā,<br>
Oghaṃ tareyyuṃ vipulaṃ mahantan”ti.
</p>
</blockquote>
<p class="endsection">Tatiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Cūḷavagga</span>
<span class="hidden">Paṭhamasattasutta</span>
</div>
</section>
<a class="previous" href="/pi/ud7.2">◀ Udāna  7.2</a><a class="top" href="#"> ▲ TOP </a><a class="next" href="/pi/ud7.4">Udāna  7.4 ▶</a>
</div>
</body>
</html>