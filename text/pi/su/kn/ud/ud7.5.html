<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ud7.5">
<article>
<div class="hgroup">
<p class="division">Udāna 7.5</p>
<h1><span class="var" id="note299" title="lakuṇḍa­bhaddi­ya­suttaṃ (bj)">Apara­la­kuṇḍa­ka­bhaddi­yasutta</span></h1>
</div>
<p><a class="sc" id="1"></a>
<a id="p_18Ud_623" class="ms"></a>
<a class="msdiv" id="msdiv_65"></a>
<span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anātha­piṇḍi­kassa ārāme.
Tena kho pana samayena āyasmā lakuṇḍa­ka­bhaddiyo sambahulānaṃ bhikkhūnaṃ
piṭṭhito piṭṭhito yena bhagavā tenupasaṅkami.</p>
<p><a class="sc" id="2"></a>
<a id="p_18Ud_624" class="ms"></a>
Addasā kho bhagavā āyasmantaṃ lakuṇḍa­ka­bhaddi­yaṃ dūratova sambahulānaṃ
bhikkhūnaṃ piṭṭhito piṭṭhito āgacchantaṃ dubbaṇṇaṃ duddasikaṃ okoṭimakaṃ
yebhuyyena bhikkhūnaṃ paribhūtarūpaṃ. Disvāna bhikkhū āmantesi: </p>
<p><a class="sc" id="3"></a>
<a id="p_18Ud_625" class="ms"></a>
“Passatha no tumhe, bhikkhave, etaṃ bhikkhuṃ dūratova sambahulānaṃ bhikkhūnaṃ
piṭṭhito piṭṭhito āgacchantaṃ dubbaṇṇaṃ duddasikaṃ okoṭimakaṃ yebhuyyena
bhikkhūnaṃ paribhūtarūpan”ti? “Evaṃ, bhante”ti.</p>
<p><a class="sc" id="4"></a>
<a id="p_18Ud_626" class="ms"></a>
“Eso, bhikkhave, bhikkhu mahiddhiko mahānubhāvo. Na ca sā samāpatti sulabharūpā
yā tena bhikkhunā asamā­panna­pubbā—<span class="var" title="yassatthāya (bj, mr)" id="note300">Yassa catthāya</span> kulaputtā sammadeva agārasmā
anagāriyaṃ pabbajanti, tadanuttaraṃ—brahma­cari­ya­pari­yosānaṃ diṭṭheva dhamme
sayaṃ abhiññā sacchikatvā upasampajja viharatī”ti.</p>
<p><a class="sc" id="5"></a>
<a id="p_18Ud_627" class="ms"></a>
Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi: </p>
<blockquote class="gatha">
<p><a class="sc" id="6"></a>
<a id="p_18Ud_628" class="ms"></a>
“<span class="var" title="nelaggo (bj, pts1)" id="note302">Nelaṅgo</span> setapacchādo,<span class="cross" title="^sn41.5#1 [5. Paṭha­ma­kāma­bhūsutta] | ^pe2#118 [Sāsana­paṭṭhā­na­dutiya­bhūmi]" id="note301">^</span><a class="brnum" id="br78"></a>
<br>
ekāro vattatī ratho;<br>
Anīghaṃ passa āyantaṃ,<br>
chinnasotaṃ abandhanan”ti.
</p>
</blockquote>
<p class="endsection">Pañcamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Cūḷavagga</span>
<span class="hidden">Apara­la­kuṇḍa­ka­bhaddi­yasutta</span>
</div>
</section>
<a class="previous" href="/pi/ud7.4">◀ Udāna  7.4</a><a class="top" href="#"> ▲ TOP </a><a class="next" href="/pi/ud7.6">Udāna  7.6 ▶</a>
</div>
</body>
</html>