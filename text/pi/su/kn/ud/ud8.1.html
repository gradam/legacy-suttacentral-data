<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="ud8.1">
<article>
<div class="hgroup">
<p class="division"><span class="var" id="note316" title="pāṭali­gāmi­vaggo (s1-3)">Udāna 8.1</span></p>
<h1><span class="var" id="note317" title="paṭha­ma­nib­bā­na­suttaṃ (bj)">Paṭha­ma­nib­bā­na­paṭi­saṃ­yutta­sutta</span></h1>
</div>
<p><a class="sc" id="1"></a>
<a class="pts1" id="pts80"></a>
<a id="p_18Ud_661" class="ms"></a>
<a class="msdiv" id="msdiv_71"></a>
<span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anātha­piṇḍi­kassa ārāme.
Tena kho pana samayena bhagavā bhikkhū nib­bā­na­paṭi­saṃ­yuttāya dhammiyā kathāya
sandasseti samādapeti samuttejeti sampahaṃseti. <span class="var" title="te ca bhikkhū (bj, s1-3, pts1)" id="note318">Tedha bhikkhū</span> <span class="var" title="aṭṭhī katvā (bj) | aṭṭhikatvā (s1-3, pts1)" id="note319">aṭṭhiṃ katvā</span>
manasi katvā <span class="var" title="sabbaṃ cetasā (itipi aññasuttesu)" id="note320">sabbaṃ cetaso</span> samannāharitvā ohitasotā dhammaṃ suṇanti.</p>
<p><a class="sc" id="2"></a>
<a id="p_18Ud_662" class="ms"></a>
Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi: </p>
<p><a class="sc" id="3"></a>
<a id="p_18Ud_663" class="ms"></a>
“Atthi, bhikkhave, tadāyatanaṃ, yattha neva pathavī, na āpo, na tejo, na vāyo,
na ākāsānañ­cāyata­naṃ, na viñ­ñā­ṇañ­cāyata­naṃ, na ākiñ­cañ­ñā­yatanaṃ, na
neva­saññā­nā­sañ­ñāyata­naṃ, nāyaṃ loko, na paraloko, na ubho candimasūriyā.
Tatrāpāhaṃ, bhikkhave, neva āgatiṃ vadāmi, na gatiṃ, na ṭhitiṃ, na cutiṃ, na
upapattiṃ; appatiṭṭhaṃ, appavattaṃ, anā­ramma­ṇa­me­vetaṃ. Esevanto dukkhassā”ti.</p>
<p class="endsection">Paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Pāṭali­gāmi­yavagga</span>
<span class="hidden">Paṭha­ma­nib­bā­na­paṭi­saṃ­yutta­sutta</span>
</div>
</section>
<a class="previous" href="/pi/ud7.10">◀ Udāna  7.10</a><a class="top" href="#"> ▲ TOP </a><a class="next" href="/pi/ud8.2">Udāna  8.2 ▶</a>
</div>
</body>
</html>