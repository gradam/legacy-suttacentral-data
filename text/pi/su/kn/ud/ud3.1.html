<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ud3.1">
<article>
<div class="hgroup">
<p class="division">Udāna 3.1</p>
<h1><span class="var" id="note80" title="kammasuttaṃ (bj)">Kamma­vipāka­jasutta</span></h1>
</div>
<p><a class="sc" id="1"></a><a class="pts1" id="pts21"></a><a id="p_18Ud_153" class="ms"></a><a class="msdiv" id="msdiv_21"></a><span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anātha­piṇḍi­kassa ārāme. Tena kho pana samayena aññataro bhikkhu bhagavato avidūre nisinno hoti pallaṅkaṃ ābhujitvā ujuṃ kāyaṃ paṇidhāya purāṇa­kamma­vipāka­jaṃ dukkhaṃ tibbaṃ kharaṃ kaṭukaṃ vedanaṃ adhivāsento sato sampajāno avihaññamāno.</p>
<p><a class="sc" id="2"></a><a id="p_18Ud_154" class="ms"></a>Addasā kho bhagavā taṃ bhikkhuṃ avidūre nisinnaṃ pallaṅkaṃ ābhujitvā ujuṃ kāyaṃ paṇidhāya purāṇa­kamma­vipāka­jaṃ dukkhaṃ tibbaṃ kharaṃ kaṭukaṃ vedanaṃ adhivāsentaṃ sataṃ sampajānaṃ avihaññamānaṃ.</p>
<p><a class="sc" id="3"></a><a id="p_18Ud_155" class="ms"></a>Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi: </p>
<blockquote class="gatha">
<p><a class="sc" id="4"></a><a id="p_18Ud_156" class="ms"></a>“Sabba­kamma­jahassa bhikkhuno,<a class="brnum" id="br25"></a><br>
Dhunamānassa pure kataṃ rajaṃ;<br>
Amamassa ṭhitassa tādino,<br>
Attho natthi janaṃ lapetave”ti.</p>
</blockquote>
<p class="endsection">Paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Nandavagga</span> <span class="hidden">Kamma­vipāka­jasutta</span></aside>
</section>
 
</div>
</body>
</html>