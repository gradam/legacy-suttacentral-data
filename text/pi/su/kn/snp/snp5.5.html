<!DOCTYPE html>
<html data-prev="snp5.4" data-next="snp5.6">
<head><meta charset="utf8"><meta name="description" content="Pali text from the Mahāsaṅgīti Tipiṭaka Buddhavasse 2500"><title></title></head><body>
<div id="text" lang="pi">
<section class="sutta" id="snp5.5"><article>
<div class="hgroup"><p class="division">Sutta Nipāta 5.5</p>
<h1>Metta­gū­māṇava­pucchā</h1></div>
<blockquote class="gatha">
<p><span class="cross" title="" id="note571">^</span><a class="sc" id="sc1056"></a><a id="p_18Sn_1241" class="ms"></a>“Pucchāmi taṃ bhagavā brūhi me taṃ,<br>
<span class="speaker">(iccāyasmā mettagū):</span>Maññāmi taṃ vedaguṃ bhāvitattaṃ;<br>
Kuto nu dukkhā samudāgatā ime,<br>
Ye keci lokasmi­maneka­rūpā”.</p>
<p><a class="sc" id="sc1057"></a><a class="pts1" id="pts202"></a><a id="p_18Sn_1242" class="ms"></a>“Dukkhassa ve maṃ pabhavaṃ apucchasi,<a class="brnum" id="br2"></a><br>
<span class="speaker">(mettagūti bhagavā):</span>Taṃ te pavakkhāmi yathā pajānaṃ;<br>
Upadhinidānā pabhavanti dukkhā,<br>
Ye keci lokasmi­maneka­rūpā.</p>
<p><a class="sc" id="sc1058"></a><a id="p_18Sn_1243" class="ms"></a>Yo ve avidvā upadhiṃ karoti,<a class="brnum" id="br3"></a><br>
Punappunaṃ dukkhamupeti mando;<br>
Tasmā pajānaṃ upadhiṃ na kayirā,<br>
Dukkhassa jātip­pabha­vā­nu­passī”.</p>
<p><a class="sc" id="sc1059"></a><a id="p_18Sn_1244" class="ms"></a>“Yaṃ taṃ apucchimha akittayī no,<a class="brnum" id="br4"></a><br>
Aññaṃ taṃ <span class="var" title="pucchāmi (bj, pts1)" id="note572">pucchāma</span> tadiṅgha brūhi;<br>
Kathaṃ nu dhīrā vitaranti oghaṃ,<br>
Jātiṃ jaraṃ soka­parid­davañca;<br>
Taṃ me muni sādhu viyākarohi,<br>
Tathā hi te vidito esa dhammo”.</p>
<p><a class="sc" id="sc1060"></a><a id="p_18Sn_1245" class="ms"></a>“Kittayissāmi te dhammaṃ,<a class="brnum" id="br5"></a><br>
<span class="speaker">(mettagūti bhagavā):</span>Diṭṭhe dhamme anītihaṃ;<br>
Yaṃ viditvā sato caraṃ,<br>
Tare loke visattikaṃ”.</p>
<p><a class="sc" id="sc1061"></a><a id="p_18Sn_1246" class="ms"></a>“Tañcāhaṃ abhinandāmi,<a class="brnum" id="br6"></a><br>
mahesi dhammamuttamaṃ;<br>
Yaṃ viditvā sato caraṃ,<br>
tare loke visattikaṃ”.</p>
<p><a class="sc" id="sc1062"></a><a class="pts1" id="pts203"></a><a id="p_18Sn_1247" class="ms"></a>“Yaṃ kiñci sampajānāsi,<a class="brnum" id="br7"></a><br>
<span class="speaker">(mettagūti bhagavā):</span>Uddhaṃ adho tiriyañcāpi majjhe;<br>
Etesu nandiñca nivesanañca,<br>
Panujja viññāṇaṃ bhave na tiṭṭhe.</p>
<p><a class="sc" id="sc1063"></a><a id="p_18Sn_1248" class="ms"></a>Evaṃvihārī sato appamatto,<a class="brnum" id="br8"></a><br>
Bhikkhu caraṃ hitvā mamāyitāni;<br>
Jātiṃ jaraṃ soka­parid­davañca,<br>
Idheva vidvā pajaheyya dukkhaṃ”.</p>
<p><a class="sc" id="sc1064"></a><a id="p_18Sn_1249" class="ms"></a>“Etābhinandāmi vaco mahesino,<a class="brnum" id="br9"></a><br>
Sukittitaṃ gotama­nūpadhī­kaṃ;<br>
Addhā hi bhagavā pahāsi dukkhaṃ,<br>
Tathā hi te vidito esa dhammo.</p>
<p><a class="sc" id="sc1065"></a><a id="p_18Sn_1250" class="ms"></a>Te cāpi nūnappajaheyyu dukkhaṃ,<a class="brnum" id="br10"></a><br>
Ye tvaṃ muni aṭṭhitaṃ ovadeyya;<br>
Taṃ taṃ namassāmi samecca nāga,<br>
Appeva maṃ bhagavā aṭṭhitaṃ ovadeyya”.</p>
<p><a class="sc" id="sc1066"></a><a id="p_18Sn_1251" class="ms"></a>“Yaṃ brāhmaṇaṃ vedagu­mā­bhi­jaññā,<a class="brnum" id="br11"></a><br>
Akiñcanaṃ kāmabhave asattaṃ;<br>
Addhā hi so oghamimaṃ atāri,<br>
Tiṇṇo ca pāraṃ akhilo akaṅkho.</p>
<p><a class="sc" id="sc1067"></a><a class="pts1" id="pts204"></a><a id="p_18Sn_1252" class="ms"></a>Vidvā ca <span class="var" title="so (bj, s1-3, pts1)" id="note573">yo</span> vedagū naro idha,<a class="brnum" id="br12"></a><br>
Bhavābhave saṅgamimaṃ visajja;<br>
So vītataṇho anīgho nirāso,<br>
Atāri so jātijaranti brūmī”ti.</p></blockquote><p class="endsection">Metta­gū­māṇava­pucchā catutthī.</p></article>
<aside id="metaarea"><p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p><span class="hidden">Pārāyanavagga</span><span class="hidden">Metta­gū­māṇava­pucchā</span></aside></section><a class="previous" href="/pi/snp5.4">◀ Sutta Nipāta  5.4</a><a class="top" href="#"> ▲ TOP </a><a class="next" href="/pi/snp5.6">Sutta Nipāta  5.6 ▶</a></div></body></html>