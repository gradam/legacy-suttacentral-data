<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="snp5.17">
<article>
<div class="hgroup"><p class="division">Sutta Nipāta 5.17</p>
<h1>Piṅgiyamāṇavapucchā</h1></div>
<blockquote class="gatha"> <span class="speaker">(iccāyasmā piṅgiyo):</span><p><a class="sc" id="534"></a><a id="p_18Sn_1328" class="ms"></a> “Jiṇṇohamasmi abalo vītavaṇṇo,<br> Nettā na suddhā savanaṃ na phāsu;<br>
Māhaṃ nassaṃ momuho antarāva,<br>
Ācikkha dhammaṃ yamahaṃ vijaññaṃ;<br>
Jātijarāya idha vippahānaṃ”. 
</p>
<span class="speaker">(piṅgiyāti bhagavā):</span><p><a class="sc" id="535"></a><a class="brnum" id="br2"></a><a id="p_18Sn_1329" class="ms"></a> “Disvāna rūpesu vihaññamāne,<br> Ruppanti rūpesu janā pamattā;<br>
Tasmā tuvaṃ piṅgiya appamatto,<br>
Jahassu rūpaṃ apunabbhavāya”. 
</p><p><a class="sc" id="536"></a><a class="brnum" id="br3"></a><a id="p_18Sn_1330" class="ms"></a>
“Disā catasso vidisā catasso,<br> Uddhaṃ adho dasa disā imāyo;<br>
Na tuyhaṃ adiṭṭhaṃ asutaṃ amutaṃ,<br>
Atho aviññātaṃ kiñcanamatthi loke;<br>
Ācikkha dhammaṃ yamahaṃ vijaññaṃ,<br>
Jātijarāya idha vippahānaṃ”. 
</p>
<span class="speaker">(piṅgiyāti bhagavā):</span><p><a class="sc" id="537"></a><a class="brnum" id="br4"></a><a id="p_18Sn_1331" class="ms"></a> “Taṇhādhipanne manuje pekkhamāno,<br> Santāpajāte jarasā parete;<br>
Tasmā tuvaṃ piṅgiya appamatto,<br>
Jahassu taṇhaṃ apunabbhavāyā”ti. 
</p>
</blockquote>
<p class="endsection">Piṅgiyamāṇavapucchā soḷasamā.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">
Pārāyanavagga</span>
<span class="hidden">
Piṅgiyamāṇavapucchā</span>
</div>
</section>
<a class="previous" href="/pi/snp5.16">◀ Sutta Nipāta  5.16</a><a class="top" href="#"> ▲ TOP </a><a class="next" href="/pi/snp5.18">Sutta Nipāta  5.18 ▶</a></div>
</body>
</html>