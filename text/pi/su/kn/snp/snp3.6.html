<!DOCTYPE html>
<html>
<head><meta charset="utf8"><meta name ="description" content="Pali text from the Mahāsaṅgīti Tipiṭaka Buddhavasse 2500"><title></title></head><body>
<div id="text" lang="pi">
<div id="toc"></div><section class="sutta" id="snp3.6"><article>
<div class="hgroup"><p class="division">Sutta Nipāta 3.6</p>
<h1>Sabhiyasutta</h1></div><p><a id="p_18Sn_597" class="ms"></a><span class="evam">Evaṃ me sutaṃ—​</span>   ekaṃ samayaṃ bhagavā rājagahe viharati veḷuvane kalanda­ka­nivāpe. Tena khopana samayena sabhiyassa paribbājakassa purāṇa­sālo­hi­tāya devatāya pañhāuddiṭṭhā honti: “yo te, sabhiya, samaṇo vā brāhmaṇo vā ime pañhe puṭṭhobyākaroti tassa santike brahmacariyaṃ careyyāsī”ti.</p>
<p><a class="pts1" id="pts92"></a><a id="p_18Sn_598" class="ms"></a>Atha kho sabhiyo paribbājako tassā devatāya santike te pañhe uggahetvā ye tesamaṇabrāhmaṇā saṃghino gaṇino gaṇācariyā ñātā yasassino titthakarāsādhusammatā bahujanassa, seyyathidaṃ–<span class="cross" title="^dn2#18 [Sāmañ­ña­phala­sutta/3.1. Pūraṇa­kassa­pavāda] pabbādīsu" id="note278">^</span>  pūraṇo kassapo makkhaligosālo ajitokesakambalo <span class="var" title="pakuddho (s1-3, km)" id="note279">pakudho</span> kaccāno <span class="var" title="sañjayo (bj, s1-3, km, pts1)" id="note280">sañcayo</span> <span class="var" title="bellaṭṭhiputto (bj) | veḷaṭṭhaputto (s1-3) | belaṭṭhiputto (pts1)" id="note281">belaṭṭhaputto</span> <span class="var" title="nigaṇṭho nātaputto (bj, pts1)" id="note282">nigaṇṭho nāṭaputto</span>, teupasaṅkamitvā te pañhe pucchati. Te sabhiyena paribbājakena pañhe puṭṭhā nasampāyanti; asampāyantā kopañca dosañca appaccayañca pātukaronti. Api casabhiyaṃyeva paribbājakaṃ paṭipucchanti.</p>
<p><a id="p_18Sn_599" class="ms"></a>Atha kho sabhiyassa paribbājakassa etadahosi: “ye kho te bhonto samaṇabrāhmaṇāsaṅghino gaṇino gaṇācariyā ñātā yasassino titthakarā sādhusammatā bahujanassa,seyyathidaṃ— pūraṇo kassapo … pe … nigaṇṭho nāṭaputto, te mayā pañhe puṭṭhā nasampāyanti, asampāyantā kopañca dosañca appaccayañca pātukaronti; api camaññevettha paṭipucchanti. Yannūnāhaṃ hīnāyāvattitvā kāme paribhuñjeyyan”ti.</p>
<p><a id="p_18Sn_600" class="ms"></a>Atha kho sabhiyassa paribbājakassa etadahosi: “ayampi kho samaṇo gotamo saṅghīceva gaṇī ca gaṇācariyo ca ñāto yasassī titthakaro sādhusammato bahujanassa;yannūnāhaṃ samaṇaṃ gotamaṃ upasaṅkamitvā ime pañhe puccheyyan”ti.</p>
<p><a class="pts1" id="pts93"></a><a id="p_18Sn_601" class="ms"></a>Atha kho sabhiyassa paribbājakassa etadahosi: “<span class="var" title="ye kho te (s1-3) | yaṃ kho te (mr)" id="note283">yepi kho te</span> bhontosamaṇabrāhmaṇā jiṇṇā vuḍḍhā mahallakā addhagatā vayoanuppattā therā rattaññūcirapabbajitā saṃghino gaṇino gaṇācariyā ñātā yasassino titthakarā sādhusammatābahujanassa, seyyathidaṃ— pūraṇo kassapo … pe … nigaṇṭho nāṭaputto, tepi mayāpañhe puṭṭhā na sampāyanti, asampāyantā kopañca dosañca appaccayañcapātukaronti, api ca maññevettha paṭipucchanti; kiṃ pana me samaṇo gotamo imepañhe puṭṭho byākarissati. Samaṇo hi gotamo daharo ceva jātiyā, navo capabbajjāyā”ti.</p>
<p><a id="p_18Sn_602" class="ms"></a>Atha kho sabhiyassa paribbājakassa etadahosi: “<span class="var" title="samaṇo kho gotamo (s1-3, mr)" id="note284">samaṇo kho</span> daharoti na uññātabbona paribhotabbo. Daharopi cesa samaṇo gotamo mahiddhiko hoti mahānubhāvo,yannūnāhaṃ samaṇaṃ gotamaṃ upasaṅkamitvā ime pañhe puccheyyan”ti.</p>
<p><a id="p_18Sn_603" class="ms"></a>Atha kho sabhiyo paribbājako yena rājagahaṃ tena cārikaṃ pakkāmi. Anupubbenacārikaṃ caramāno yena rājagahaṃ veḷuvanaṃ kalanda­ka­nivāpo, yena bhagavātenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃsāraṇīyaṃ vītisāretvā ekamantaṃ nisīdi. Ekamantaṃ nisinno kho sabhiyoparibbājako bhagavantaṃ gāthāya ajjhabhāsi– </p>
<blockquote class="gatha">
<p><a class="sc" id="516"></a><a id="p_18Sn_604" class="ms"></a>“Kaṅkhī vecikicchī āgamaṃ,<br>
<span class="speaker">(iti sabhiyo):</span>Pañhe pucchituṃ abhikaṅkhamāno;<br>
Tesantakaro <span class="var" title="bhavāhi me (pts1, mr)" id="note285">bhavāhi</span> pañhe me puṭṭho,<br>
Anupubbaṃ anudhammaṃ byākarohi me”.</p>
<p><a class="sc" id="517"></a><a class="pts1" id="pts94"></a><a id="p_18Sn_605" class="ms"></a>“Dūrato āgatosi sabhiya,<a class="brnum" id="br2"></a><br>
<span class="speaker">(iti bhagavā):</span>Pañhe pucchituṃ abhikaṅkhamāno;<br>
<span class="var" title="tesaman­ta­karomi te (pts1, mr)" id="note286">Tesantakaro bhavāmi</span> pañhe te puṭṭho,<br>
Anupubbaṃ anudhammaṃ byākaromi te.</p>
<p><a class="sc" id="518"></a><a id="p_18Sn_606" class="ms"></a>Puccha maṃ sabhiya pañhaṃ,<a class="brnum" id="br3"></a><br>
Yaṃ kiñci manasicchasi;<br>
Tassa tasseva pañhassa,<br>
Ahaṃ antaṃ karomi te”ti.</p></blockquote><p><a id="p_18Sn_607" class="ms"></a>Atha kho sabhiyassa paribbājakassa etadahosi: “acchariyaṃ vata bho, abbhutaṃvata bho. Yaṃ vatāhaṃ aññesu samaṇab­rāhma­ṇesu okāsa­kamma­mattampi nālatthaṃ taṃme idaṃ samaṇena gotamena okāsakammaṃ katan”ti. Attamano pamudito udaggopīti­so­manas­sa­jāto bhagavantaṃ pañhaṃ apucchi– </p>
<blockquote class="gatha">
<p><a class="sc" id="519"></a><a id="p_18Sn_608" class="ms"></a>“Kiṃpattinamāhu bhikkhunaṃ,<a class="brnum" id="br4"></a><br>
<span class="speaker">(iti sabhiyo):</span>Sorataṃ kena kathañca dantamāhu;<br>
Buddhoti kathaṃ pavuccati,<br>
Puṭṭho me bhagavā byākarohi”.</p>
<p><a class="sc" id="520"></a><a class="pts1" id="pts95"></a><a id="p_18Sn_609" class="ms"></a>“Pajjena katena attanā,<a class="brnum" id="br5"></a><br>
<span class="speaker">(sabhiyāti bhagavā):</span>Pari­nib­bā­na­gato vitiṇṇakaṅkho;<br>
Vibhavañca bhavañca vippahāya,<br>
Vusitavā khīṇa­pu­nabbhavo sa bhikkhu.</p>
<p><a class="sc" id="521"></a><a id="p_18Sn_610" class="ms"></a>Sabbattha upekkhako satimā,<a class="brnum" id="br6"></a><br>
Na so hiṃsati kañci sabbaloke;<br>
Tiṇṇo samaṇo anāvilo,<br>
Ussadā yassa na santi sorato so.</p>
<p><span class="cross" title="^ne6#381 [Sāsanapaṭṭhāna]" id="note287">^</span><a class="sc" id="522"></a><a id="p_18Sn_611" class="ms"></a>Yassindriyāni bhāvitāni,<a class="brnum" id="br7"></a><br>
Ajjhattaṃ bahiddhā ca sabbaloke;<br>
Nibbijjha imaṃ parañca lokaṃ,<br>
Kālaṃ kaṅkhati bhāvito sa danto.</p>
<p><a class="sc" id="523"></a><a id="p_18Sn_612" class="ms"></a>Kappāni viceyya kevalāni,<a class="brnum" id="br8"></a><br>
Saṃsāraṃ dubhayaṃ cutūpapātaṃ;<br>
Vigata­raja­ma­naṅga­ṇaṃ visuddhaṃ,<br>
Pattaṃ jātikhayaṃ tamāhu buddhan”ti.</p></blockquote><p><a id="p_18Sn_613" class="ms"></a>Atha kho sabhiyo paribbājako bhagavato bhāsitaṃ abhinanditvā anumoditvāattamano pamudito udaggo pīti­so­manas­sa­jāto bhagavantaṃ <span class="var" title="uttari (mr)" id="note288">uttariṃ</span> pañhaṃapucchi– </p>
<blockquote class="gatha">
<p><a class="sc" id="524"></a><a class="pts1" id="pts96"></a><a id="p_18Sn_614" class="ms"></a>“Kiṃpattinamāhu brāhmaṇaṃ,<a class="brnum" id="br9"></a><br>
<span class="speaker">(iti sabhiyo):</span>Samaṇaṃ kena kathañca nhātakoti;<br>
Nāgoti kathaṃ pavuccati,<br>
Puṭṭho me bhagavā byākarohi”.</p>
<p><span class="cross" title="^mnd4#16 [Sud­dhaṭṭha­ka­sutta­niddesa] | ^cnd5#267 [Pucchāniddesa/ Metta­gū­māṇa­va­pucchā­niddesa], ^cnd5#301 [Pucchāniddesa/ Dhota­ka­māṇa­va­pucchā­niddesa]" id="note289">^</span><a class="sc" id="525"></a><a id="p_18Sn_615" class="ms"></a>“Bāhitvā sabbapāpakāni,<a class="brnum" id="br10"></a><br>
<span class="speaker">(sabhiyāti bhagavā):</span>Vimalo sādhusamāhito ṭhitatto;<br>
Saṃsāramaticca kevalī so,<br>
Asito tādi pavuccate sa brahmā.</p>
<p><a class="sc" id="526"></a><a id="p_18Sn_616" class="ms"></a>Samitāvi pahāya puññapāpaṃ,<a class="brnum" id="br11"></a><br>
Virajo ñatvā imaṃ parañca lokaṃ;<br>
Jātimaraṇaṃ upātivatto,<br>
Samaṇo tādi pavuccate tathattā.</p>
<p><a class="sc" id="527"></a><a id="p_18Sn_617" class="ms"></a><span class="var" title="ninnahāya (si, s1-3)" id="note290">Ninhāya</span> sabbapāpakāni,<a class="brnum" id="br12"></a><br>
Ajjhattaṃ bahiddhā ca sabbaloke;<br>
Devamanussesu kappiyesu,<br>
Kappaṃ neti tamāhu nhātakoti.</p>
<p><span class="cross" title="^mnd9#89 [Māgaṇḍi­ya­sutta­niddesa] | ^cnd5#257 [Pucchāniddesa/ Metta­gū­māṇa­va­pucchā­niddesa]," id="note291">^</span><a class="sc" id="528"></a><a id="p_18Sn_618" class="ms"></a>Āguṃ na karoti kiñci loke,<a class="brnum" id="br13"></a><br>
<span class="var" title="sabbayoge (mr)" id="note292">Sabbasaṃyoge</span> visajja bandhanāni;<br>
Sabbattha na sajjatī vimutto,<br>
Nāgo tādi pavuccate tathattā”ti.</p></blockquote><p><a id="p_18Sn_619" class="ms"></a>Atha kho sabhiyo paribbājako … pe … bhagavantaṃ uttariṃ pañhaṃ apucchi– </p>
<blockquote class="gatha">
<p><a class="sc" id="529"></a><a class="pts1" id="pts97"></a><a id="p_18Sn_620" class="ms"></a>“Kaṃ khettajinaṃ vadanti buddhā,<a class="brnum" id="br14"></a><br>
<span class="speaker">(iti sabhiyo):</span>Kusalaṃ kena kathañca paṇḍitoti;<br>
Muni nāma kathaṃ pavuccati,<br>
Puṭṭho me bhagavā byākarohi”.</p>
<p><a class="sc" id="530"></a><a id="p_18Sn_621" class="ms"></a>“Khettāni viceyya kevalāni,<a class="brnum" id="br15"></a><br>
<span class="speaker">(sabhiyāti bhagavā):</span>Dibbaṃ mānusakañca brahmakhettaṃ;<br>
Sab­ba­khetta­mūla­bandhanā pamutto,<br>
Khettajino tādi pavuccate tathattā.</p>
<p><a class="sc" id="531"></a><a id="p_18Sn_622" class="ms"></a>Kosāni viceyya kevalāni,<a class="brnum" id="br16"></a><br>
Dibbaṃ mānusakañca brahmakosaṃ;<br>
Sabba­kosa­mūla­bandhanā pamutto,<br>
Kusalo tādi pavuccate tathattā.</p>
<p><a class="sc" id="532"></a><a id="p_18Sn_623" class="ms"></a>Dubhayāni viceyya paṇḍarāni,<a class="brnum" id="br17"></a><br>
Ajjhattaṃ bahiddhā ca suddhipañño;<br>
Kaṇhaṃ sukkaṃ upātivatto,<br>
Paṇḍito tādi pavuccate tathattā.</p>
<p><span class="cross" title="^cnd5#210 [Pucchāniddesa/ Metta­gū­māṇa­va­pucchā­niddesa]" id="note293">^</span><a class="sc" id="533"></a><a id="p_18Sn_624" class="ms"></a>Asatañca satañca ñatvā dhammaṃ,<a class="brnum" id="br18"></a><br>
Ajjhattaṃ bahiddhā ca sabbaloke;<br>
Devamanussehi pūjanīyo,<br>
Saṅgaṃ jālamaticca so munī”ti.</p></blockquote><p><a id="p_18Sn_625" class="ms"></a>Atha kho sabhiyo paribbājako … pe … bhagavantaṃ uttariṃ pañhaṃ apucchi– </p>
<blockquote class="gatha">
<p><a class="sc" id="534"></a><a class="pts1" id="pts98"></a><a id="p_18Sn_626" class="ms"></a>“Kiṃpattinamāhu vedaguṃ,<a class="brnum" id="br19"></a><br>
<span class="speaker">(iti sabhiyo):</span>Anuviditaṃ kena kathañca viriyavāti;<br>
Ājāniyo kinti nāma hoti,<br>
Puṭṭho me bhagavā byākarohi”.</p>
<p><span class="cross" title="^mnd4#37 [Sud­dhaṭṭha­ka­sutta­niddesa] | ^cnd5#168 [Pucchāniddesa/ Metta­gū­māṇa­va­pucchā­niddesa]" id="note294">^</span><a class="sc" id="535"></a><a id="p_18Sn_627" class="ms"></a>“Vedāni viceyya kevalāni,<a class="brnum" id="br20"></a><br>
<span class="speaker">(sabhiyāti bhagavā):</span>Samaṇānaṃ <span class="var" title="yānipatthi (s1-3, pts1)" id="note295">yānidhatthi</span> brāhmaṇānaṃ;<br>
Sabbavedanāsu vītarāgo,<br>
Sabbaṃ vedamaticca vedagū so.</p>
<p><a class="sc" id="536"></a><a id="p_18Sn_628" class="ms"></a>Anuvicca papañ­ca­nā­marūpaṃ,<a class="brnum" id="br21"></a><br>
Ajjhattaṃ bahiddhā ca rogamūlaṃ;<br>
Sabba­roga­mūla­bandhanā pamutto,<br>
Anuvidito tādi pavuccate tathattā.</p>
<p><span class="cross" title="^cnd5#564 [Pucchāniddesa/ Jatukaṇ­ṇi­māṇa­va­pucchā­niddesa], ^cnd5#606 [Pucchāniddesa/ Bhadrā­vu­dhamā­ṇa­va­pucchā­niddesa]," id="note296">^</span><a class="sc" id="537"></a><a id="p_18Sn_629" class="ms"></a>Virato idha sabbapāpakehi,<a class="brnum" id="br22"></a><br>
Nirayadukkhaṃ aticca viriyavāso;<br>
So vīriyavā padhānavā,<br>
Dhīro tādi pavuccate tathattā.</p>
<p><a class="sc" id="538"></a><a id="p_18Sn_630" class="ms"></a>Yassassu lunāni bandhanāni,<a class="brnum" id="br23"></a><br>
Ajjhattaṃ bahiddhā ca saṅgamūlaṃ;<br>
Sab­basaṅga­mūla­bandhanā pamutto,<br>
Ājāniyo tādi pavuccate tathattā”ti.</p></blockquote><p><a id="p_18Sn_631" class="ms"></a>Atha kho sabhiyo paribbājako … pe … bhagavantaṃ uttariṃ pañhaṃ apucchi– </p>
<blockquote class="gatha">
<p><a class="sc" id="539"></a><a class="pts1" id="pts99"></a><a id="p_18Sn_632" class="ms"></a>“Kiṃpattinamāhu sottiyaṃ,<a class="brnum" id="br24"></a><br>
<span class="speaker">(iti sabhiyo):</span>Ariyaṃ kena kathañca caraṇavāti;<br>
Paribbājako kinti nāma hoti,<br>
Puṭṭho me bhagavā byākarohi”.</p>
<p><a class="sc" id="540"></a><a id="p_18Sn_633" class="ms"></a>“Sutvā sabbadhammaṃ abhiññāya loke,<a class="brnum" id="br25"></a><br>
<span class="speaker">(sabhiyāti bhagavā):</span>Sāvajjā­na­vajjaṃ yadatthi kiñci;<br>
Abhibhuṃ akathaṅkathiṃ vimuttaṃ,<br>
Anighaṃ sabbadhimāhu sottiyoti.</p>
<p><a class="sc" id="541"></a><a id="p_18Sn_634" class="ms"></a>Chetvā āsavāni ālayāni,<a class="brnum" id="br26"></a><br>
Vidvā so na upeti gabbhaseyyaṃ;<br>
Saññaṃ tividhaṃ panujja paṅkaṃ,<br>
Kappaṃ neti tamāhu ariyoti.</p>
<p><a class="sc" id="542"></a><a id="p_18Sn_635" class="ms"></a>Yo idha caraṇesu pattipatto,<a class="brnum" id="br27"></a><br>
Kusalo sabbadā <span class="var" title="ajāni (bj, s1-3, pts1)" id="note297">ājānāti</span> dhammaṃ;<br>
Sabbattha na sajjati <span class="var" title="vimutto (bj, pts1)" id="note298">vimuttacitto</span>,<br>
Paṭighā yassa na santi caraṇavā so.</p>
<p><a class="sc" id="543"></a><a id="p_18Sn_636" class="ms"></a>Dukkhavepakkaṃ yadatthi kammaṃ,<a class="brnum" id="br28"></a><br>
Uddhamadho <span class="var" title="tiriyañcāpi (bj, s1-3, pts1)" id="note299">tiriyaṃ vāpi</span> majjhe;<br>
Paribbājayitvā pariññacārī,<br>
Māyaṃ mānamathopi lobhakodhaṃ;<br>
­Pariyan­ta­makāsi nāmarūpaṃ,<br>
Taṃ parib­bāja­ka­māhu pattipattan”ti.</p></blockquote><p><a class="pts1" id="pts100"></a><a id="p_18Sn_637" class="ms"></a>Atha kho sabhiyo paribbājako bhagavato bhāsitaṃ abhinanditvā anumoditvāattamano pamudito udaggo pīti­so­manas­sa­jāto uṭṭhāyāsanā ekaṃsaṃ uttarāsaṅgaṃkaritvā yena bhagavā tenañjaliṃ paṇāmetvā bhagavantaṃ sammukhā sāruppāhigāthāhi abhitthavi: </p>
<blockquote class="gatha">
<p><a class="sc" id="544"></a><a id="p_18Sn_638" class="ms"></a>“Yāni ca tīṇi yāni ca saṭṭhi,<a class="brnum" id="br29"></a><br>
<span class="var" title="samaṇap­pa­vā­da­nissitāni (s1-3, mr)" id="note300">Samaṇap­pavā­dasitāni</span> bhūripañña;<br>
Sañ­ñak­kha­ra­sañña­nissitāni,<br>
Osaraṇāni vineyya oghatamagā.</p>
<p><a class="sc" id="545"></a><a id="p_18Sn_639" class="ms"></a>Antagūsi <span class="var" title="antagusi pāragu (bj) | pāragūsi (s1-3, mr)" id="note301">pāragū</span> dukkhassa,<a class="brnum" id="br30"></a><br>
Arahāsi sammāsambuddho khīṇāsavaṃ taṃ maññe;<br>
Jutimā mutimā pahūtapañño,<br>
Duk­khas­santa­kara atāresi maṃ.</p>
<p><a class="sc" id="546"></a><a id="p_18Sn_640" class="ms"></a>Yaṃ me kaṅ­khi­ta­maññāsi,<a class="brnum" id="br31"></a><br>
Vicikicchā maṃ tārayi namo te;<br>
Muni monapathesu pattipatta,<br>
Akhila ādiccabandhu soratosi.</p>
<p><a class="sc" id="547"></a><a class="pts1" id="pts101"></a><a id="p_18Sn_641" class="ms"></a>Yā me kaṅkhā pure āsi,<a class="brnum" id="br32"></a><br>
Taṃ me byākāsi cakkhumā;<br>
Addhā munīsi sambuddho,<br>
Natthi nīvaraṇā tava.</p>
<p><a class="sc" id="548"></a><a id="p_18Sn_642" class="ms"></a>Upāyāsā ca te sabbe,<a class="brnum" id="br33"></a><br>
Viddhastā vinaḷīkatā;<br>
Sītibhūto damappatto,<br>
Dhitimā saccanikkamo.</p>
<p><a class="sc" id="549"></a><a id="p_18Sn_643" class="ms"></a>Tassa te nāganāgassa,<a class="brnum" id="br34"></a><br>
Mahāvīrassa bhāsato;<br>
Sabbe devānumodanti,<br>
Ubho nāradapabbatā.</p>
<p><a class="sc" id="550"></a><a id="p_18Sn_644" class="ms"></a>Namo te purisājañña,<a class="brnum" id="br35"></a><br>
Namo te purisuttama;<br>
Sadevakasmiṃ lokasmiṃ,<br>
Natthi te paṭipuggalo.</p>
<p><a class="sc" id="551"></a><a id="p_18Sn_645" class="ms"></a>Tuvaṃ buddho tuvaṃ satthā,<a class="brnum" id="br36"></a><br>
Tuvaṃ mārābhibhū muni;<br>
Tuvaṃ anusaye chetvā,<br>
Tiṇṇo tāresi maṃ pajaṃ.</p>
<p><a class="sc" id="552"></a><a id="p_18Sn_646" class="ms"></a>Upadhī te samatikkantā,<a class="brnum" id="br37"></a><br>
Āsavā te padālitā;<br>
Sīhosi anupādāno,<br>
Pahīna­bhaya­bhe­ravo.</p>
<p><a class="sc" id="553"></a><a id="p_18Sn_647" class="ms"></a>Puṇḍarīkaṃ yathā vaggu,<a class="brnum" id="br38"></a><br>
Toye <span class="var" title="toye na upalippati (bj) | toye na upalippati (pts1) | toyena na upalimpati (mr)" id="note302">na upalimpati</span>;<br>
Evaṃ puññe ca pāpe ca,<br>
Ubhaye tvaṃ na limpasi;<br>
Pāde vīra pasārehi,<br>
Sabhiyo vandati satthuno”ti.</p></blockquote><p><a class="pts1" id="pts102"></a><a id="p_18Sn_648" class="ms"></a>Atha kho sabhiyo paribbājako bhagavato pādesu sirasā nipatitvā bhagavantaṃetadavoca: “abhikkantaṃ, bhante … pe … esāhaṃ bhagavantaṃ saraṇaṃ gacchāmidhammañca ­bhik­khu­saṅghañca; labheyyāhaṃ, bhante, bhagavato santike pabbajjaṃ, labheyyaṃ upasampadan”ti.</p>
<p><a id="p_18Sn_649" class="ms"></a>“Yo kho, sabhiya, añña­titthi­ya­pubbo imasmiṃ dhammavinaye ākaṅkhati pabbajjaṃ,ākaṅkhati upasampadaṃ, so cattāro māse parivasati; catunnaṃ māsānaṃ accayenaāraddhacittā bhikkhū pabbājenti, upasampādenti bhikkhubhāvāya. Api ca mettha­pugga­la­vemat­tatā viditā”ti.</p>
<p><a id="p_18Sn_650" class="ms"></a>“Sace, bhante, añña­titthi­ya­pubbā imasmiṃ dhammavinaye ākaṅkhantā pabbajjaṃ,ākaṅkhantā upasampadaṃ cattāro māse parivasanti, catunnaṃ māsānaṃ accayenaāraddhacittā bhikkhū pabbājenti, upasampādenti bhikkhubhāvāya, ahaṃ cattārivassāni parivasissāmi; catunnaṃ vassānaṃ accayena āraddhacittā bhikkhūpabbājentu upasampādentu bhikkhubhāvāyā”ti. Alattha kho sabhiyo paribbājakobhagavato santike pabbajjaṃ alattha upasampadaṃ … pe … aññataro kho panāyasmāsabhiyo arahataṃ ahosīti.</p><p class="endsection">Sabhiyasuttaṃ chaṭṭhaṃ.</p></article>
<div id="metaarea"><p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p><span class="hidden">Mahāvagga</span><span class="hidden">Sabhiyasutta</span></div></section><a class="previous" href="/pi/snp3.5">◀ Sutta Nipāta  3.5</a><a class="top" href="#"> ▲ TOP </a><a class="next" href="/pi/snp3.7">Sutta Nipāta  3.7 ▶</a></div></body></html>