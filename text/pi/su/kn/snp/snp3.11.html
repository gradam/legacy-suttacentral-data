<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="snp3.11">
<article>
<div class="hgroup">
<p class="division">Sutta Nipāta 3.11</p>
<h1>Nālakasutta</h1>
</div>
<blockquote class="gatha">
<p><a class="sc" id="542"></a>
<a id="p_18Sn_817" class="ms"></a>
Ānandajāte tidasagaṇe patīte,<br>
Sakkañca indaṃ sucivasane ca deve;<br>
Dussaṃ gahetvā atiriva thomayante,<br>
Asito isi addasa divāvihāre.
</p>
<p><a class="sc" id="543"></a>
<a class="pts1" id="pts132"></a>
<a id="p_18Sn_818" class="ms"></a>
Disvāna deve muditamane udagge,<a class="brnum" id="br2"></a>
<br>
Cittiṃ <span class="var" title="karitvā idamavocāsi (bj, pts1)" id="note376">karitvāna idamavoca</span> tattha;<br>
<span class="dquo">“</span> Kiṃ devasaṅgho atiriva kalyarūpo,<br>
Dussaṃ gahetvā <span class="var" title="bhamayatha (bj, pts1)" id="note377">ramayatha</span> kiṃ paṭicca.
</p>
<p><a class="sc" id="544"></a>
<a id="p_18Sn_819" class="ms"></a>
Yadāpi āsī asurehi saṅgamo,<a class="brnum" id="br3"></a>
<br>
Jayo surānaṃ asurā parājitā;<br>
Tadāpi netādiso lomahaṃsano,<br>
Kimabbhutaṃ daṭṭhu marū pamoditā.
</p>
<p><a class="sc" id="545"></a>
<a id="p_18Sn_820" class="ms"></a>
Seḷenti gāyanti ca vādayanti ca,<a class="brnum" id="br4"></a>
<br>
Bhujāni <span class="var" title="poṭhenti (bj, pts1) | pothenti (mr)" id="note378">phoṭenti</span> ca naccayanti ca;<br>
Pucchāmi vohaṃ merumuddhavāsine,<br>
Dhunātha me saṃsayaṃ khippa mārisā”.
</p>
<p><a class="sc" id="546"></a>
<a id="p_18Sn_821" class="ms"></a>
“So bodhisatto ratanavaro atulyo,<a class="brnum" id="br5"></a>
<br>
Manussaloke <span class="var" title="hitasubhatāya (bj) | hitasukhatāya (s1-3, pts1)" id="note379">hitasukhatthāya</span> jāto;<br>
Sakyāna gāme janapade lumbineyye,<br>
Tenamha tuṭṭhā atiriva kalyarūpā.
</p>
<p><a class="sc" id="547"></a>
<a class="pts1" id="pts133"></a>
<a id="p_18Sn_822" class="ms"></a>
So sabbasattuttamo aggapuggalo,<a class="brnum" id="br6"></a>
<br>
Narāsabho sabbapajānamuttamo;<br>
Vattessati cakkamisivhaye vane,<br>
Nadaṃva sīho balavā migābhibhū”.
</p>
<p><a class="sc" id="548"></a>
<a id="p_18Sn_823" class="ms"></a>
Taṃ saddaṃ sutvā turitamavasarī so,<a class="brnum" id="br7"></a>
<br>
Suddhodanassa tada bhavanaṃ <span class="var" title="upāgami (bj, pts1)" id="note380">upāvisi</span>;<br>
Nisajja tattha idamavocāsi sakye,<br>
<span class="dquo">“</span> Kuhiṃ kumāro ahamapi daṭṭhukāmo”.</p>
<p><a class="sc" id="549"></a>
<a id="p_18Sn_824" class="ms"></a>
Tato kumāraṃ jalitamiva suvaṇṇaṃ,<a class="brnum" id="br8"></a>
<br>
Ukkāmukheva <span class="var" title="sukusalena sampahaṭṭhaṃ (mr)" id="note381">sukusalasampahaṭṭhaṃ</span>;<br>
<span class="var" title="daddaḷhamānaṃ (mr)" id="note382">Daddallamānaṃ</span> siriyā anomavaṇṇaṃ,<br>
Dassesu puttaṃ asitavhayassa sakyā.
</p>
<p><a class="sc" id="550"></a>
<a id="p_18Sn_825" class="ms"></a>
Disvā kumāraṃ sikhimiva pajjalantaṃ,<a class="brnum" id="br9"></a>
<br>
Tārāsabhaṃva nabhasigamaṃ visuddhaṃ;<br>
Suriyaṃ tapantaṃ saradarivabbhamuttaṃ,<br>
Ānandajāto vipulamalattha pītiṃ.
</p>
<p><a class="sc" id="551"></a>
<a id="p_18Sn_826" class="ms"></a>
Anekasākhañca sahassamaṇḍalaṃ,<a class="brnum" id="br10"></a>
<br>
Chattaṃ marū dhārayumantalikkhe;<br>
Suvaṇṇadaṇḍā vītipatanti cāmarā,<br>
Na dissare cāmarachattagāhakā.
</p>
<p><a class="sc" id="552"></a>
<a class="pts1" id="pts134"></a>
<a id="p_18Sn_827" class="ms"></a>
Disvā jaṭī kaṇhasirivhayo isi,<a class="brnum" id="br11"></a>
<br>
Suvaṇṇanikkhaṃ viya paṇḍukambale;<br>
Setañca chattaṃ <span class="var" title="dhārayantaṃ (bj, mr) | dhārayanta (s1-3)" id="note383">dhariyanta</span> muddhani,<br>
Udaggacitto sumano paṭiggahe.
</p>
<p><a class="sc" id="553"></a>
<a id="p_18Sn_828" class="ms"></a>
Paṭiggahetvā pana sakyapuṅgavaṃ,<a class="brnum" id="br12"></a>
<br>
<span class="var" title="jigiṃsako (bj, s1-3, pts1) | jigiṃsato (mr)" id="note384">Jigīsako</span> lakkhaṇamantapāragū;<br>
Pasannacitto giramabbhudīrayi,<br>
<span class="dquo">“</span> Anuttarāyaṃ <span class="var" title="dipadānamuttamo (bj, s1-3, pts1)" id="note385">dvipadānamuttamo</span>”.</p>
<p><a class="sc" id="554"></a>
<a id="p_18Sn_829" class="ms"></a>
Athattano gamanamanussaranto,<a class="brnum" id="br13"></a>
<br>
Akalyarūpo gaḷayati assukāni;<br>
Disvāna sakyā isimavocuṃ rudantaṃ,<br>
<span class="dquo">“</span> No ce kumāre bhavissati antarāyo”.</p>
<p><a class="sc" id="555"></a>
<a id="p_18Sn_830" class="ms"></a>
Disvāna sakye isimavoca akalye,<a class="brnum" id="br14"></a>
<br>
<span class="dquo"> “</span> Nāhaṃ kumāre ahitamanussarāmi;<br>
Na cāpimassa bhavissati antarāyo,<br>
Na orakāyaṃ <span class="var" title="adhimanasā (s1-3, pts1)" id="note386">adhimānasā</span> bhavātha.
</p>
<p><a class="sc" id="556"></a>
<a id="p_18Sn_831" class="ms"></a>
Sambodhiyaggaṃ phusissatāyaṃ kumāro,<a class="brnum" id="br15"></a>
<br>
So dhammacakkaṃ paramavisuddhadassī;<br>
Vattessatāyaṃ bahujanahitānukampī,<br>
Vitthārikassa bhavissati brahmacariyaṃ.
</p>
<p><a class="sc" id="557"></a>
<a class="pts1" id="pts135"></a>
<a id="p_18Sn_832" class="ms"></a>
Mamañca āyu na ciramidhāvaseso,<a class="brnum" id="br16"></a>
<br>
Athantarā me bhavissati kālakiriyā;<br>
Sohaṃ na <span class="var" title="sussaṃ (si, s1-3, pts1)" id="note387">sossaṃ</span> asamadhurassa dhammaṃ,<br>
Tenamhi aṭṭo byasanaṅgato aghāvī”.
</p>
<p><a class="sc" id="558"></a>
<a id="p_18Sn_833" class="ms"></a>
So sākiyānaṃ vipulaṃ janetvā pītiṃ,<a class="brnum" id="br17"></a>
<br>
Antepuramhā <span class="var" title="niragamā (bj, s1-3) | nigamā (si) | niragama (pts1)" id="note388">niggamā</span> brahmacārī;<br>
So bhāgineyyaṃ sayaṃ anukampamāno,<br>
Samādapesi asamadhurassa dhamme.
</p>
<p><a class="sc" id="559"></a>
<a id="p_18Sn_834" class="ms"></a>
“Buddhoti ghosaṃ <span class="var" title="yadi (s1-3, mr)" id="note389">yada</span> parato suṇāsi,<a class="brnum" id="br18"></a>
<br>
Sambodhipatto vivarati dhammamaggaṃ;<br>
Gantvāna tattha <span class="var" title="samayaṃ paripucchiyāno (bj, pts1) | sayaṃ paripucchamāno (s1-3)" id="note390">samayaṃ paripucchamāno</span>,<br>
Carassu tasmiṃ bhagavati brahmacariyaṃ”.
</p>
<p><a class="sc" id="560"></a>
<a id="p_18Sn_835" class="ms"></a>
Tenānusiṭṭho hitamanena tādinā,<a class="brnum" id="br19"></a>
<br>
Anāgate paramavisuddhadassinā;<br>
So nālako upacitapuññasañcayo,<br>
<span class="var" title="" id="note391">Jinaṃ patikkhaṃ</span> parivasi rakkhitindriyo.
</p>
<p><a class="sc" id="561"></a>
<a class="pts1" id="pts136"></a>
<a id="p_18Sn_836" class="ms"></a>
Sutvāna ghosaṃ jinavaracakkavattane,<a class="brnum" id="br20"></a>
<br>
Gantvāna disvā isinisabhaṃ pasanno;<br>
Moneyyaseṭṭhaṃ munipavaraṃ apucchi,<br>
Samāgate asitāvhayassa sāsaneti.
</p>
</blockquote>
<p class="endsection">Vatthugāthā niṭṭhitā.</p>
<blockquote class="gatha">
<p><a class="sc" id="562"></a>
<a id="p_18Sn_838" class="ms"></a>
“Aññātametaṃ vacanaṃ,<a class="brnum" id="br21"></a>
<br>
Asitassa yathātathaṃ;<br>
Taṃ taṃ gotama pucchāmi,<br>
Sabbadhammāna pāraguṃ.
</p>
<p><a class="sc" id="563"></a>
<a id="p_18Sn_839" class="ms"></a>
Anagāriyupetassa,<a class="brnum" id="br22"></a>
<br>
Bhikkhācariyaṃ jigīsato;<br>
Muni pabrūhi me puṭṭho,<br>
Moneyyaṃ uttamaṃ padaṃ”.
</p>
<p><a class="sc" id="564"></a>
<a id="p_18Sn_840" class="ms"></a>
“Moneyyaṃ te upaññissaṃ,<a class="brnum" id="br23"></a>
<br><span class="speaker">(iti bhagavā):</span>
Dukkaraṃ durabhisambhavaṃ;<br>
Handa te naṃ pavakkhāmi,<br>
Santhambhassu daḷho bhava.
</p>
<p><a class="sc" id="565"></a>
<a id="p_18Sn_841" class="ms"></a>
Samānabhāgaṃ kubbetha,<a class="brnum" id="br24"></a>
<br>
Gāme akkuṭṭhavanditaṃ;<br>
Manopadosaṃ rakkheyya,<br>
Santo anuṇṇato care.
</p>
<p><a class="sc" id="566"></a>
<a class="pts1" id="pts137"></a>
<a id="p_18Sn_842" class="ms"></a>
Uccāvacā niccharanti,<a class="brnum" id="br25"></a>
<br>
Dāye aggisikhūpamā;<br>
Nāriyo muniṃ palobhenti,<br>
Tā su taṃ mā palobhayuṃ.
</p>
<p><a class="sc" id="567"></a>
<a id="p_18Sn_843" class="ms"></a>
Virato methunā dhammā,<a class="brnum" id="br26"></a>
<br>
Hitvā kāme <span class="var" title="parovare (bj, pts1) | varāvare (s1-3)" id="note392">paropare</span>;<br>
Aviruddho asāratto,<br>
Pāṇesu tasathāvare.
</p>
<p><a class="sc" id="568"></a>
<a id="p_18Sn_844" class="ms"></a>
Yathā ahaṃ tathā ete,<a class="brnum" id="br27"></a>
<br>
Yathā ete tathā ahaṃ;<br>
Attānaṃ upamaṃ katvā,<br>
Na haneyya na ghātaye.
</p>
<p><a class="sc" id="569"></a>
<a id="p_18Sn_845" class="ms"></a>
Hitvā icchañca lobhañca,<a class="brnum" id="br28"></a>
<br>
Yattha satto puthujjano;<br>
Cakkhumā paṭipajjeyya,<br>
Tareyya narakaṃ imaṃ.
</p>
<p><a class="sc" id="570"></a>
<a id="p_18Sn_846" class="ms"></a>
Ūnūdaro mitāhāro,<a class="brnum" id="br29"></a>
<br>
Appicchassa alolupo;<br>
<span class="var" title="sa ve (bj, pts1)" id="note393">Sadā</span> icchāya nicchāto,<br>
Aniccho hoti nibbuto.
</p>
<p><a class="sc" id="571"></a>
<a id="p_18Sn_847" class="ms"></a>
Sa piṇḍacāraṃ caritvā,<a class="brnum" id="br30"></a>
<br>
Vanantamabhihāraye;<br>
Upaṭṭhito rukkhamūlasmiṃ,<br>
Āsanūpagato muni.
</p>
<p><a class="sc" id="572"></a>
<a id="p_18Sn_848" class="ms"></a>
Sa jhānapasuto dhīro,<a class="brnum" id="br31"></a>
<br>
Vanante ramito siyā;<br>
Jhāyetha rukkhamūlasmiṃ,<br>
Attānamabhitosayaṃ.
</p>
<p><a class="sc" id="573"></a>
<a id="p_18Sn_849" class="ms"></a>
Tato ratyā <span class="var" title="vivasane (bj, s1-3, pts1)" id="note394">vivasāne</span>,<a class="brnum" id="br32"></a>
<br>
Gāmantamabhihāraye;<br>
Avhānaṃ nābhinandeyya,<br>
Abhihārañca gāmato.
</p>
<p><a class="sc" id="574"></a>
<a id="p_18Sn_850" class="ms"></a>
Na munī gāmamāgamma,<a class="brnum" id="br33"></a>
<br>
Kulesu sahasā care;<br>
Ghāsesanaṃ chinnakatho,<br>
Na vācaṃ payutaṃ bhaṇe.
</p>
<p><a class="sc" id="575"></a>
<a id="p_18Sn_851" class="ms"></a>
Alatthaṃ yadidaṃ sādhu,<a class="brnum" id="br34"></a>
<br>
Nālatthaṃ kusalaṃ iti;<br>
Ubhayeneva so tādī,<br>
<span class="var" title="rukkhaṃ va upanivattati (bj) | rukkhaṃva upātivattati (s1-3) | rukkhaṃvu'pativattati (mr)" id="note395">Rukkhaṃvupanivattati</span>.
</p>
<p><a class="sc" id="576"></a>
<a class="pts1" id="pts138"></a>
<a id="p_18Sn_852" class="ms"></a>
Sa pattapāṇi vicaranto,<a class="brnum" id="br35"></a>
<br>
Amūgo mūgasammato;<br>
Appaṃ dānaṃ na hīḷeyya,<br>
Dātāraṃ nāvajāniyā.
</p>
<p><span class="cross" title="^kv1.1#498 [Suddhasaccikaṭṭha/Suttasādhanaparihāni]" id="note396">^</span>
<a class="sc" id="577"></a>
<a id="p_18Sn_853" class="ms"></a>
Uccāvacā hi paṭipadā,<a class="brnum" id="br36"></a>
<br>
Samaṇena pakāsitā;<br>
Na pāraṃ diguṇaṃ yanti,<br>
Nayidaṃ ekaguṇaṃ mutaṃ.
</p>
<p><a class="sc" id="578"></a>
<a id="p_18Sn_854" class="ms"></a>
Yassa ca visatā natthi,<a class="brnum" id="br37"></a>
<br>
Chinnasotassa bhikkhuno;<br>
Kiccākiccappahīnassa,<br>
Pariḷāho na vijjati.
</p>
<p><a class="sc" id="579"></a>
<a id="p_18Sn_855" class="ms"></a>
Moneyyaṃ te upaññissaṃ,<a class="brnum" id="br38"></a>
<br>
Khuradhārūpamo bhave;<br>
Jivhāya tālumāhacca,<br>
Udare saññato siyā.
</p>
<p><a class="sc" id="580"></a>
<a id="p_18Sn_856" class="ms"></a>
Alīnacitto ca siyā,<a class="brnum" id="br39"></a>
<br>
Na cāpi bahu cintaye;<br>
Nirāmagandho asito,<br>
Brahmacariyaparāyaṇo.
</p>
<p><a class="sc" id="581"></a>
<a id="p_18Sn_857" class="ms"></a>
Ekāsanassa sikkhetha,<a class="brnum" id="br40"></a>
<br>
Samaṇūpāsanassa ca;<br>
Ekattaṃ monamakkhātaṃ,<br>
Eko ce abhiramissasi;<br>
Atha <span class="var" title="bhāsihi (bj, s1-3, pts1)" id="note397">bhāhisi</span> dasadisā.
</p>
<p><a class="sc" id="582"></a>
<a id="p_18Sn_858" class="ms"></a>
Sutvā dhīrānaṃ nighosaṃ,<a class="brnum" id="br41"></a>
<br>
Jhāyīnaṃ kāmacāginaṃ;<br>
Tato hiriñca saddhañca,<br>
Bhiyyo kubbetha māmako.
</p>
<p><a class="sc" id="583"></a>
<a class="pts1" id="pts139"></a>
<a id="p_18Sn_859" class="ms"></a>
Taṃ nadīhi vijānātha,<a class="brnum" id="br42"></a>
<br>
Sobbhesu padaresu ca;<br>
Saṇantā yanti <span class="var" title="kussobbhā (bj, pts1) | kusubbhā (s1-3)" id="note398">kusobbhā</span>,<br>
Tuṇhī yanti mahodadhī.
</p>
<p><span class="cross" title="^mi7.8.1#1 [Kumbhaṅgapañha]" id="note399">^</span>
<a class="sc" id="584"></a>
<a id="p_18Sn_860" class="ms"></a>
Yadūnakaṃ taṃ saṇati,<a class="brnum" id="br43"></a>
<br>
Yaṃ pūraṃ santameva taṃ;<br>
Aḍḍhakumbhūpamo bālo,<br>
Rahado pūrova paṇḍito.
</p>
<p><a class="sc" id="585"></a>
<a id="p_18Sn_861" class="ms"></a>
Yaṃ samaṇo bahuṃ bhāsati,<a class="brnum" id="br44"></a>
<br>
Upetaṃ atthasañhitaṃ;<br>
Jānaṃ so dhammaṃ deseti,<br>
Jānaṃ so bahu bhāsati.
</p>
<p><a class="sc" id="586"></a>
<a id="p_18Sn_862" class="ms"></a>
Yo ca jānaṃ saṃyatatto,<a class="brnum" id="br45"></a>
<br>
Jānaṃ na bahu bhāsati;<br>
Sa munī monamarahati,<br>
Sa munī monamajjhagā”ti.
</p>
</blockquote>
<p class="endsection">Nālakasuttaṃ ekādasamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Mahāvagga</span>
<span class="hidden">Nālakasutta</span>
</div>
</section>
<a class="previous" href="/pi/snp3.10">◀ Sutta Nipāta  3.10</a><a class="top" href="#"> ▲ TOP </a><a class="next" href="/pi/snp3.12">Sutta Nipāta  3.12 ▶</a>
</div>
</body>
</html>