<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="snp3.12">
<article>
<div class="hgroup">
<p class="division">Sutta Nipāta 3.12</p>
<h1>Dvayatānupassanāsutta</h1>
</div>
<p><a class="pts1" id="pts140"></a>
<a id="p_18Sn_864" class="ms"></a>
<span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati pubbārāme migāramātupāsāde. Tena
kho pana samayena bhagavā tadahuposathe pannarase puṇṇāya puṇṇamāya rattiyā
bhikkhusaṅghaparivuto abbhokāse nisinno hoti. Atha kho bhagavā tuṇhībhūtaṃ
tuṇhībhūtaṃ bhikkhusaṅghaṃ anuviloketvā bhikkhū āmantesi: </p>
<p><a id="p_18Sn_865" class="ms"></a>
“‘Ye te, bhikkhave, kusalā dhammā ariyā niyyānikā sambodhagāmino, tesaṃ vo,
bhikkhave, kusalānaṃ dhammānaṃ ariyānaṃ niyyānikānaṃ sambodhagāmīnaṃ kā upanisā
savanāyā’ti, iti ce, bhikkhave, pucchitāro assu, te evamassu vacanīyā:
‘yāvadeva dvayatānaṃ dhammānaṃ yathābhūtaṃ ñāṇāyā’ti. Kiñca dvayataṃ vadetha?</p>
<p><a id="p_18Sn_866" class="ms"></a>
Idaṃ dukkhaṃ, ayaṃ dukkhasamudayoti ayamekānupassanā. Ayaṃ dukkhanirodho, ayaṃ
dukkhanirodhagāminī paṭipadāti, ayaṃ dutiyānupassanā. Evaṃ sammā
dvayatānupassino kho, bhikkhave, bhikkhuno appamattassa ātāpino pahitattassa
viharato dvinnaṃ phalānaṃ aññataraṃ phalaṃ pāṭikaṅkhaṃ–  diṭṭheva dhamme aññā,
sati vā upādisese anāgāmitā”ti.</p>
<p><a id="p_18Sn_867" class="ms"></a>
Idamavoca bhagavā. Idaṃ vatvāna sugato athāparaṃ etadavoca satthā: </p>
<blockquote class="gatha">
<p><a class="sc" id="820"></a>
<a id="p_18Sn_868" class="ms"></a>
“Ye dukkhaṃ nappajānanti,<br>
atho dukkhassa sambhavaṃ;<br>
Yattha ca sabbaso dukkhaṃ,<br>
asesaṃ uparujjhati;<br>
Tañca maggaṃ na jānanti,<br>
dukkhūpasamagāminaṃ.
</p>
<p><a class="sc" id="821"></a>
<a id="p_18Sn_869" class="ms"></a>
Cetovimuttihīnā te,<a class="brnum" id="br2"></a>
<br>
Atho paññāvimuttiyā;<br>
Abhabbā te antakiriyāya,<br>
Te ve jātijarūpagā.
</p>
<p><a class="sc" id="822"></a>
<a class="pts1" id="pts141"></a>
<a id="p_18Sn_870" class="ms"></a>
Ye ca dukkhaṃ pajānanti,<a class="brnum" id="br3"></a>
<br>
atho dukkhassa sambhavaṃ;<br>
Yattha ca sabbaso dukkhaṃ,<br>
asesaṃ uparujjhati;<br>
Tañca maggaṃ pajānanti,<br>
dukkhūpasamagāminaṃ.
</p>
<p><a class="sc" id="823"></a>
<a id="p_18Sn_871" class="ms"></a>
Cetovimuttisampannā,<a class="brnum" id="br4"></a>
<br>
Atho paññāvimuttiyā;<br>
Bhabbā te antakiriyāya,<br>
Na te jātijarūpagāti.
</p>
</blockquote>
<p><a id="p_18Sn_872" class="ms"></a>
‘Siyā aññenapi pariyāyena sammā dvayatānupassanā’ti, iti ce, bhikkhave,
pucchitāro assu; ‘siyā’tissu vacanīyā. Kathañca siyā? Yaṃ kiñci dukkhaṃ
sambhoti sabbaṃ upadhipaccayāti, ayamekānupassanā. Upadhīnaṃ tveva
asesavirāganirodhā natthi dukkhassa sambhavoti, ayaṃ dutiyānupassanā. Evaṃ
sammā … pe … athāparaṃ etadavoca satthā: <a class="brnum" id="br2"></a>
</p>
<blockquote class="gatha">
<p><a class="sc" id="824"></a>
<a id="p_18Sn_873" class="ms"></a>
“Upadhinidānā pabhavanti dukkhā,<a class="brnum" id="br5"></a>
<br>
Ye keci lokasmimanekarūpā;<br>
Yo ve avidvā upadhiṃ karoti,<br>
Punappunaṃ dukkhamupeti mando;<br>
Tasmā pajānaṃ upadhiṃ na kayirā,<br>
Dukkhassa jātippabhavānupassīti.
</p>
</blockquote>
<p><a id="p_18Sn_874" class="ms"></a>
‘Siyā aññenapi pariyāyena sammā dvayatānupassanā’ti, iti ce, bhikkhave,
pucchitāro assu; ‘siyā’tissu vacanīyā. Kathañca siyā? Yaṃ kiñci dukkhaṃ
sambhoti sabbaṃ avijjāpaccayāti, ayamekānupassanā. Avijjāya tveva
asesavirāganirodhā natthi dukkhassa sambhavoti, ayaṃ dutiyānupassanā. Evaṃ
sammā … pe … athāparaṃ etadavoca satthā: <a class="brnum" id="br3"></a>
</p>
<blockquote class="gatha">
<p><a class="sc" id="825"></a>
<a class="pts1" id="pts142"></a>
<a id="p_18Sn_875" class="ms"></a>
“Jātimaraṇasaṃsāraṃ,<a class="brnum" id="br6"></a>
<br>
ye vajanti punappunaṃ;<br>
Itthabhāvaññathābhāvaṃ,<br>
avijjāyeva sā gati.
</p>
<p><a class="sc" id="826"></a>
<a id="p_18Sn_876" class="ms"></a>
Avijjā hāyaṃ mahāmoho,<a class="brnum" id="br7"></a>
<br>
Yenidaṃ saṃsitaṃ ciraṃ;<br>
Vijjāgatā ca ye sattā,<br>
<span class="var" title="nāgacchanti (bj, pts1)" id="note400">Na te gacchanti</span> punabbhavanti.
</p>
</blockquote>
<p><a id="p_18Sn_877" class="ms"></a>
‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ
saṅkhārapaccayāti, ayamekānupassanā. Saṅkhārānaṃ tveva asesavirāganirodhā
natthi dukkhassa sambhavoti, ayaṃ dutiyānupassanā. Evaṃ sammā … pe … athāparaṃ
etadavoca satthā: <a class="brnum" id="br4"></a>
</p>
<blockquote class="gatha">
<p><a class="sc" id="827"></a>
<a id="p_18Sn_878" class="ms"></a>
“Yaṃ kiñci dukkhaṃ sambhoti,<a class="brnum" id="br8"></a>
<br>
sabbaṃ saṅkhārapaccayā;<br>
Saṅkhārānaṃ nirodhena,<br>
natthi dukkhassa sambhavo.
</p>
<p><a class="sc" id="828"></a>
<a id="p_18Sn_879" class="ms"></a>
Etamādīnavaṃ ñatvā,<a class="brnum" id="br9"></a>
<br>
dukkhaṃ saṅkhārapaccayā;<br>
Sabbasaṅkhārasamathā,<br>
saññānaṃ uparodhanā;<br>
Evaṃ dukkhakkhayo hoti,<br>
etaṃ ñatvā yathātathaṃ.
</p>
<p><a class="sc" id="829"></a>
<a id="p_18Sn_880" class="ms"></a>
Sammaddasā vedaguno,<a class="brnum" id="br10"></a>
<br>
Sammadaññāya paṇḍitā;<br>
Abhibhuyya mārasaṃyogaṃ,<br>
<span class="var" title="nāgacchanti (bj, pts1)" id="note401">Na gacchanti</span> punabbhavanti.
</p>
</blockquote>
<p><a class="pts1" id="pts143"></a>
<a id="p_18Sn_881" class="ms"></a>
‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ
viññāṇapaccayāti, ayamekānupassanā. Viññāṇassa tveva asesavirāganirodhā natthi
dukkhassa sambhavoti, ayaṃ dutiyānupassanā. Evaṃ sammā … pe … athāparaṃ
etadavoca satthā: <a class="brnum" id="br5"></a>
</p>
<blockquote class="gatha">
<p><a class="sc" id="830"></a>
<a id="p_18Sn_882" class="ms"></a>
“Yaṃ kiñci dukkhaṃ sambhoti,<a class="brnum" id="br11"></a>
<br>
Sabbaṃ viññāṇapaccayā;<br>
Viññāṇassa nirodhena,<br>
Natthi dukkhassa sambhavo.
</p>
<p><a class="sc" id="831"></a>
<a id="p_18Sn_883" class="ms"></a>
Etamādīnavaṃ ñatvā,<a class="brnum" id="br12"></a>
<br>
Dukkhaṃ viññāṇapaccayā;<br>
Viññāṇūpasamā bhikkhu,<br>
Nicchāto parinibbutoti.
</p>
</blockquote>
<p><a id="p_18Sn_884" class="ms"></a>
‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ
phassapaccayāti, ayamekānupassanā. Phassassa tveva asesavirāganirodhā natthi
dukkhassa sambhavoti, ayaṃ dutiyānupassanā. Evaṃ sammā … pe … athāparaṃ
etadavoca satthā: <a class="brnum" id="br6"></a>
</p>
<blockquote class="gatha">
<p><a class="sc" id="832"></a>
<a id="p_18Sn_885" class="ms"></a>
“Tesaṃ phassaparetānaṃ,<a class="brnum" id="br13"></a>
<br>
Bhavasotānusārinaṃ;<br>
Kummaggapaṭipannānaṃ,<br>
Ārā saṃyojanakkhayo.
</p>
<p><a class="sc" id="833"></a>
<a id="p_18Sn_886" class="ms"></a>
Ye ca phassaṃ pariññāya,<a class="brnum" id="br14"></a>
<br>
<span class="var" title="aññāya upasame (bj, pts1) | paññāya upasame (s1-3)" id="note402">Aññāyupasame</span> ratā;<br>
Te ve phassābhisamayā,<br>
Nicchātā parinibbutāti.
</p>
</blockquote>
<p><a id="p_18Sn_887" class="ms"></a>
‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ
vedanāpaccayāti, ayamekānupassanā. Vedanānaṃ tveva asesavirāganirodhā natthi
dukkhassa sambhavoti, ayaṃ dutiyānupassanā. Evaṃ sammā … pe … athāparaṃ
etadavoca satthā: <a class="brnum" id="br7"></a>
</p>
<blockquote class="gatha">
<p><a class="sc" id="834"></a>
<a class="pts1" id="pts144"></a>
<a id="p_18Sn_888" class="ms"></a>
“Sukhaṃ vā yadi vā dukkhaṃ,<a class="brnum" id="br15"></a>
<br>
Adukkhamasukhaṃ saha;<br>
Ajjhattañca bahiddhā ca,<br>
Yaṃ kiñci atthi veditaṃ.
</p>
<p><a class="sc" id="835"></a>
<a id="p_18Sn_889" class="ms"></a>
Etaṃ dukkhanti ñatvāna,<a class="brnum" id="br16"></a>
<br>
Mosadhammaṃ <span class="var" title="palokitaṃ (bj)" id="note403">palokinaṃ</span>;<br>
Phussa phussa vayaṃ passaṃ,<br>
Evaṃ tattha <span class="var" title="vijānāti (bj) | virajjati (si, pts1)" id="note404">vijānati</span>;<br>
Vedanānaṃ khayā bhikkhu,<br>
Nicchāto parinibbutoti.
</p>
</blockquote>
<p><a id="p_18Sn_890" class="ms"></a>
‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ
taṇhāpaccayāti, ayamekānupassanā. Taṇhāya tveva asesavirāganirodhā natthi
dukkhassa sambhavoti, ayaṃ dutiyānupassanā. Evaṃ sammā … pe … athāparaṃ
etadavoca satthā: <a class="brnum" id="br8"></a>
</p>
<blockquote class="gatha">
<p><span class="cross" title="^an4.9#1 [9. Taṇhuppādasutta] | ^it15#1 [Taṇhāsaṃyojanasutta], ^it105#1 [Taṇhuppādasutta] | ^mnd16#14 [Sāriputtasuttaniddesa] | ^cnd7#36 [Pārāyanānugītigāthāniddesa]," id="note405">^</span>
<a class="sc" id="836"></a>
<a id="p_18Sn_891" class="ms"></a>
“Taṇhādutiyo puriso,<a class="brnum" id="br17"></a>
<br>
Dīghamaddhāna saṃsaraṃ;<br>
Itthabhāvaññathābhāvaṃ,<br>
Saṃsāraṃ nātivattati.
</p>
<p><a class="sc" id="837"></a>
<a id="p_18Sn_892" class="ms"></a>
Etamādīnavaṃ ñatvā,<a class="brnum" id="br18"></a>
<br>
<span class="var" title="taṇhā (bahūsu)" id="note406">Taṇhaṃ</span> dukkhassa sambhavaṃ;<br>
Vītataṇho anādāno,<br>
Sato bhikkhu paribbajeti.
</p>
</blockquote>
<p><a id="p_18Sn_893" class="ms"></a>
‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ
upādānapaccayāti, ayamekānupassanā. <span class="var" title="upādānassa (s1-3, mr)" id="note407">Upādānānaṃ</span> tveva asesavirāganirodhā natthi
dukkhassa sambhavoti, ayaṃ dutiyānupassanā. Evaṃ sammā … pe … athāparaṃ
etadavoca satthā:<a class="brnum" id="br9"></a>
</p>
<blockquote class="gatha">
<p><a class="sc" id="838"></a>
<a id="p_18Sn_894" class="ms"></a>
“Upādānapaccayā bhavo,<a class="brnum" id="br19"></a>
<br>
Bhūto dukkhaṃ nigacchati;<br>
Jātassa maraṇaṃ hoti,<br>
Eso dukkhassa sambhavo.
</p>
<p><a class="sc" id="839"></a>
<a id="p_18Sn_895" class="ms"></a>
Tasmā upādānakkhayā,<a class="brnum" id="br20"></a>
<br>
Sammadaññāya paṇḍitā;<br>
Jātikkhayaṃ abhiññāya,<br>
Na gacchanti punabbhavanti.
</p>
</blockquote>
<p><a class="pts1" id="pts145"></a>
<a id="p_18Sn_896" class="ms"></a>
‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ
ārambhapaccayāti, ayamekānupassanā. Ārambhānaṃ tveva asesavirāganirodhā natthi
dukkhassa sambhavoti, ayaṃ dutiyānupassanā. Evaṃ sammā … pe … athāparaṃ
etadavoca satthā: <a class="brnum" id="br10"></a>
</p>
<blockquote class="gatha">
<p><a class="sc" id="840"></a>
<a id="p_18Sn_897" class="ms"></a>
“Yaṃ kiñci dukkhaṃ sambhoti,<a class="brnum" id="br21"></a>
<br>
Sabbaṃ ārambhapaccayā;<br>
Ārambhānaṃ nirodhena,<br>
Natthi dukkhassa sambhavo.
</p>
<p><a class="sc" id="841"></a>
<a id="p_18Sn_898" class="ms"></a>
Etamādīnavaṃ ñatvā,<a class="brnum" id="br22"></a>
<br>
Dukkhaṃ ārambhapaccayā;<br>
Sabbārambhaṃ paṭinissajja,<br>
Anārambhe vimuttino.
</p>
<p><span class="cross" title="^pe1#108 [Ariyasaccappakāsanapaṭhamabhūmi]" id="note408">^</span>
<a class="sc" id="842"></a>
<a id="p_18Sn_899" class="ms"></a>
Ucchinnabhavataṇhassa,<a class="brnum" id="br23"></a>
<br>
Santacittassa bhikkhuno;<br>
<span class="var" title="vitiṇṇo (bj, pts1)" id="note409">Vikkhīṇo</span> jātisaṃsāro,<br>
Natthi tassa punabbhavoti.
</p>
</blockquote>
<p><a id="p_18Sn_900" class="ms"></a>
‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ
āhārapaccayāti, ayamekānupassanā. Āhārānaṃ tveva asesavirāganirodhā natthi
dukkhassa sambhavoti, ayaṃ dutiyānupassanā. Evaṃ sammā … pe … athāparaṃ
etadavoca satthā: <a class="brnum" id="br11"></a>
</p>
<blockquote class="gatha">
<p><a class="sc" id="843"></a>
<a id="p_18Sn_901" class="ms"></a>
“Yaṃ kiñci dukkhaṃ sambhoti,<a class="brnum" id="br24"></a>
<br>
Sabbaṃ āhārapaccayā;<br>
Āhārānaṃ nirodhena,<br>
Natthi dukkhassa sambhavo.
</p>
<p><a class="sc" id="844"></a>
<a id="p_18Sn_902" class="ms"></a>
Etamādīnavaṃ ñatvā,<a class="brnum" id="br25"></a>
<br>
Dukkhaṃ āhārapaccayā;<br>
Sabbāhāraṃ pariññāya,<br>
Sabbāhāramanissito.
</p>
<p><a class="sc" id="845"></a>
<a class="pts1" id="pts146"></a>
<a id="p_18Sn_903" class="ms"></a>
Ārogyaṃ sammadaññāya,<a class="brnum" id="br26"></a>
<br>
Āsavānaṃ parikkhayā;<br>
Saṅkhāya sevī dhammaṭṭho,<br>
<span class="var" title="saṅkhaṃ nopeti (bj) | saṅkhyannopeti (s1-3) | saṅkhaṃ na upeti (pts1)" id="note410">Saṅkhyaṃ nopeti</span> vedagūti.
</p>
</blockquote>
<p><a id="p_18Sn_904" class="ms"></a>
‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ
iñjitapaccayāti, ayamekānupassanā. Iñjitānaṃ tveva asesavirāganirodhā natthi
dukkhassa sambhavoti, ayaṃ dutiyānupassanā. Evaṃ sammā … pe … athāparaṃ
etadavoca satthā: <a class="brnum" id="br12"></a>
</p>
<blockquote class="gatha">
<p><a class="sc" id="846"></a>
<a id="p_18Sn_905" class="ms"></a>
“Yaṃ kiñci dukkhaṃ sambhoti,<a class="brnum" id="br27"></a>
<br>
Sabbaṃ iñjitapaccayā;<br>
Iñjitānaṃ nirodhena,<br>
Natthi dukkhassa sambhavo.
</p>
<p><a class="sc" id="847"></a>
<a id="p_18Sn_906" class="ms"></a>
Etamādīnavaṃ ñatvā,<a class="brnum" id="br28"></a>
<br>
Dukkhaṃ iñjitapaccayā;<br>
Tasmā hi ejaṃ vossajja,<br>
Saṅkhāre uparundhiya;<br>
Anejo anupādāno,<br>
Sato bhikkhu paribbajeti.
</p>
</blockquote>
<p><a id="p_18Sn_907" class="ms"></a>
‘Siyā aññenapi … pe … kathañca siyā? Nissitassa calitaṃ hotīti,
ayamekānupassanā. Anissito na calatīti, ayaṃ dutiyānupassanā. Evaṃ sammā … pe …
athāparaṃ etadavoca satthā: <a class="brnum" id="br13"></a>
</p>
<blockquote class="gatha">
<p><a class="sc" id="848"></a>
<a id="p_18Sn_908" class="ms"></a>
“Anissito na calati,<a class="brnum" id="br29"></a>
<br>
Nissito ca upādiyaṃ;<br>
Itthabhāvaññathābhāvaṃ,<br>
Saṃsāraṃ nātivattati.
</p>
<p><a class="sc" id="849"></a>
<a id="p_18Sn_909" class="ms"></a>
Etamādīnavaṃ ñatvā,<a class="brnum" id="br30"></a>
<br>
Nissayesu mahabbhayaṃ;<br>
Anissito anupādāno,<br>
Sato bhikkhu paribbajeti.
</p>
</blockquote>
<p><a class="pts1" id="pts147"></a>
<a id="p_18Sn_910" class="ms"></a>
‘Siyā aññenapi … pe … kathañca siyā? Rūpehi, bhikkhave, <span class="var" title="āruppā (bj, pts1)" id="note411">arūpā</span> santatarāti,
ayamekānupassanā. Arūpehi nirodho santataroti, ayaṃ dutiyānupassanā. Evaṃ sammā
… pe … athāparaṃ etadavoca satthā:<a class="brnum" id="br14"></a>
</p>
<blockquote class="gatha">
<p><a class="sc" id="850"></a>
<a id="p_18Sn_911" class="ms"></a>
“Ye ca rūpūpagā sattā,<a class="brnum" id="br31"></a>
<br>
Ye ca <span class="var" title="āruppavāsino (bj, pts1)" id="note412">arūpaṭṭhāyino</span>;<br>
Nirodhaṃ appajānantā,<br>
Āgantāro punabbhavaṃ.
</p>
<p><a class="sc" id="851"></a>
<a id="p_18Sn_912" class="ms"></a>
Ye ca rūpe pariññāya,<a class="brnum" id="br32"></a>
<br>
Arūpesu <span class="var" title="susaṇṭhitā (bj, s1-3, pts1)" id="note413">asaṇṭhitā</span>;<br>
Nirodhe ye vimuccanti,<br>
Te janā maccuhāyinoti.
</p>
</blockquote>
<p><a id="p_18Sn_913" class="ms"></a>
‘Siyā aññenapi … pe … kathañca siyā? Yaṃ, bhikkhave, sadevakassa lokassa
samārakassa sabrahmakassa sassamaṇabrāhmaṇiyā pajāya sadevamanussāya idaṃ
saccanti upanijjhāyitaṃ tadamariyānaṃ etaṃ musāti yathābhūtaṃ sammappaññāya
sudiṭṭhaṃ, ayamekānupassanā. Yaṃ, bhikkhave, sadevakassa … pe … sadevamanussāya
idaṃ musāti upanijjhāyitaṃ, tadamariyānaṃ etaṃ saccanti yathābhūtaṃ
sammappaññāya sudiṭṭhaṃ, ayaṃ dutiyānupassanā. Evaṃ sammā … pe … athāparaṃ
etadavoca satthā: <a class="brnum" id="br15"></a>
</p>
<blockquote class="gatha">
<p><a class="sc" id="852"></a>
<a id="p_18Sn_914" class="ms"></a>
“Anattani <span class="var" title="attamānī (s1-3) | attamānaṃ (pts1, mr)" id="note414">attamāniṃ</span>,<a class="brnum" id="br33"></a>
<br>
Passa lokaṃ sadevakaṃ;<br>
Niviṭṭhaṃ nāmarūpasmiṃ,<br>
Idaṃ saccanti maññati.
</p>
<p><a class="sc" id="853"></a>
<a id="p_18Sn_915" class="ms"></a>
Yena yena hi maññanti,<a class="brnum" id="br34"></a>
<br>
Tato taṃ hoti aññathā;<br>
Tañhi tassa musā hoti,<br>
Mosadhammañhi ittaraṃ.
</p>
<p><a class="sc" id="854"></a>
<a class="pts1" id="pts148"></a>
<a id="p_18Sn_916" class="ms"></a>
Amosadhammaṃ nibbānaṃ,<a class="brnum" id="br35"></a>
<br>
Tadariyā saccato vidū;<br>
Te ve saccābhisamayā,<br>
Nicchātā parinibbutāti.
</p>
</blockquote>
<p><a id="p_18Sn_917" class="ms"></a>
‘Siyā aññenapi pariyāyena sammā dvayatānupassanā’ti, iti ce, bhikkhave,
pucchitāro assu; ‘siyā’tissu vacanīyā. Kathañca siyā? Yaṃ, bhikkhave,
sadevakassa lokassa samārakassa sabrahmakassa sassamaṇabrāhmaṇiyā pajāya
sadevamanussāya idaṃ sukhanti upanijjhāyitaṃ, tadamariyānaṃ etaṃ dukkhanti
yathābhūtaṃ sammappaññāya sudiṭṭhaṃ, ayamekānupassanā. Yaṃ, bhikkhave,
sadevakassa … pe … sadevamanussāya idaṃ dukkhanti upanijjhāyitaṃ tadamariyānaṃ
etaṃ sukhanti yathābhūtaṃ sammappaññāya sudiṭṭhaṃ, ayaṃ dutiyānupassanā. Evaṃ
sammā dvayatānupassino kho, bhikkhave, bhikkhuno appamattassa ātāpino
pahitattassa viharato dvinnaṃ phalānaṃ aññataraṃ phalaṃ pāṭikaṅkhaṃ–  diṭṭheva
dhamme aññā, sati vā upādisese anāgāmitāti. Idamavoca bhagavā. Idaṃ vatvāna
sugato athāparaṃ etadavoca satthā: <a class="brnum" id="br16"></a>
</p>
<blockquote class="gatha">
<p><span class="cross" title="^sn35.136#1 [136. Paṭhamarūpārāmasutta]" id="note415">^</span>
<a class="sc" id="855"></a>
<a id="p_18Sn_918" class="ms"></a>
“Rūpā saddā rasā gandhā,<a class="brnum" id="br36"></a>
<br>
Phassā dhammā ca kevalā;<br>
Iṭṭhā kantā manāpā ca,<br>
Yāvatatthīti vuccati.
</p>
<p><a class="sc" id="856"></a>
<a id="p_18Sn_919" class="ms"></a>
Sadevakassa lokassa,<a class="brnum" id="br37"></a>
<br>
Ete vo sukhasammatā;<br>
Yattha cete nirujjhanti,<br>
Taṃ nesaṃ dukkhasammataṃ.
</p>
<p><a class="sc" id="857"></a>
<a id="p_18Sn_920" class="ms"></a>
Sukhanti diṭṭhamariyehi,<a class="brnum" id="br38"></a>
<br>
Sakkāyassuparodhanaṃ;<br>
Paccanīkamidaṃ hoti,<br>
Sabbalokena passataṃ.
</p>
<p><a class="sc" id="858"></a>
<a class="pts1" id="pts149"></a>
<a id="p_18Sn_921" class="ms"></a>
Yaṃ pare sukhato āhu,<a class="brnum" id="br39"></a>
<br>
Tadariyā āhu dukkhato;<br>
Yaṃ pare dukkhato āhu,<br>
Tadariyā sukhato vidū.
</p>
<p><a class="sc" id="859"></a>
<a id="p_18Sn_922" class="ms"></a>
Passa dhammaṃ durājānaṃ,<a class="brnum" id="br40"></a>
<br>
<span class="var" title="sampamūḷhettha aviddasu (bj) | sampamūḷhettha aviddasū (pts1) | sammūḷhettha aviddasu (?)" id="note416">Sampamūḷhetthaviddasu</span>;<br>
Nivutānaṃ tamo hoti,<br>
Andhakāro apassataṃ.
</p>
<p><a class="sc" id="860"></a>
<a id="p_18Sn_923" class="ms"></a>
Satañca vivaṭaṃ hoti,<a class="brnum" id="br41"></a>
<br>
Āloko passatāmiva;<br>
Santike na vijānanti,<br>
Magā dhammassa kovidā.
</p>
<p><a class="sc" id="861"></a>
<a id="p_18Sn_924" class="ms"></a>
Bhavarāgaparetehi,<a class="brnum" id="br42"></a>
<br>
Bhavasotānusāribhi;<br>
Māradheyyānupannehi,<br>
Nāyaṃ dhammo susambudho.
</p>
<p><a class="sc" id="862"></a>
<a id="p_18Sn_925" class="ms"></a>
Ko nu aññatra mariyehi,<a class="brnum" id="br43"></a>
<br>
Padaṃ sambuddhumarahati;<br>
Yaṃ padaṃ sammadaññāya,<br>
Parinibbanti anāsavā”ti.
</p>
</blockquote>
<p><a id="p_18Sn_926" class="ms"></a>
Idamavoca bhagavā. Attamanā te bhikkhū bhagavato bhāsitaṃ abhinandunti.
<span class="var" title="imasmiṃ kho (bj, pts1)" id="note417">Imasmiñca</span> pana veyyākaraṇasmiṃ bhaññamāne saṭṭhimattānaṃ bhikkhūnaṃ anupādāya
āsavehi cittāni vimucciṃsūti.</p>
<p class="endsection">Dvayatānupassanāsuttaṃ dvādasamaṃ.</p>
<blockquote class="uddanagatha">
<p><a class="pts1" id="pts150"></a>
<a id="p_18Sn_929" class="ms"></a>
Saccaṃ upadhi avijjā ca,<br>
saṅkhāre viññāṇapañcamaṃ;<br>
Phassavedaniyā taṇhā,<br>
upādānārambhaāhārā;<br>
Iñjitaṃ calitaṃ rūpaṃ,<br>
saccaṃ dukkhena soḷasāti.
</p>
</blockquote>
<p class="endsutta">Mahāvaggo tatiyo.</p>
<blockquote class="uddanagatha">
<p><a id="p_18Sn_932" class="ms"></a>
Pabbajjā ca padhānañca,<br>
subhāsitañca sundari;<br>
Māghasuttaṃ sabhiyo ca,<br>
selo sallañca vuccati.
</p>
<p><a id="p_18Sn_933" class="ms"></a>
Vāseṭṭho cāpi kokāli,<br>
Nālako dvayatānupassanā;<br>
Dvādasetāni suttāni,<br>
Mahāvaggoti vuccatīti.
</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Mahāvagga</span>
<span class="hidden">Dvayatānupassanāsutta</span>
</div>
</section>
<a class="previous" href="/pi/snp3.11">◀ Sutta Nipāta  3.11</a><a class="top" href="#"> ▲ TOP </a><a class="next" href="/pi/snp4.1">Sutta Nipāta  4.1 ▶</a>
</div>
</body>
</html>