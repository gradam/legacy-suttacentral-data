<!DOCTYPE html>
<html data-prev="snp5.9" data-next="snp5.11">
<head><meta charset="utf8"><meta name="description" content="Pali text from the Mahāsaṅgīti Tipiṭaka Buddhavasse 2500"><title></title></head><body>
<div id="text" lang="pi">
<section class="sutta" id="snp5.10"><article>
<div class="hgroup"><p class="division">Sutta Nipāta 5.10</p>
<h1>Todeyya­māṇava­pucchā</h1></div>
<blockquote class="gatha">
<p><span class="cross" title="" id="note594">^</span><a class="sc" id="sc1095"></a><a id="p_18Sn_1289" class="ms"></a>“Yasmiṃ kāmā na vasanti,<br>
<span class="speaker">(iccāyasmā todeyyo):</span>Taṇhā yassa na vijjati;<br>
Kathaṃkathā ca yo tiṇṇo,<br>
Vimokkho tassa kīdiso”.</p>
<p><a class="sc" id="sc1096"></a><a class="pts1" id="pts211"></a><a id="p_18Sn_1290" class="ms"></a>“Yasmiṃ kāmā na vasanti,<a class="brnum" id="br2"></a><br>
<span class="speaker">(todeyyāti bhagavā):</span>Taṇhā yassa na vijjati;<br>
Kathaṅkathā ca yo tiṇṇo,<br>
Vimokkho tassa nāparo”.</p>
<p><a class="sc" id="sc1097"></a><a id="p_18Sn_1291" class="ms"></a>“Nirāsaso so uda āsasāno,<a class="brnum" id="br3"></a><br>
Paññāṇavā so uda paññakappī;<br>
Muniṃ ahaṃ sakka yathā vijaññaṃ,<br>
Taṃ me viyācikkha samantacakkhu”.</p>
<p><a class="sc" id="sc1098"></a><a id="p_18Sn_1292" class="ms"></a>“Nirāsaso so na ca āsasāno,<a class="brnum" id="br4"></a><br>
Paññāṇavā so na ca paññakappī;<br>
Evampi todeyya muniṃ vijāna,<br>
Akiñcanaṃ kāmabhave asattan”ti.</p></blockquote><p class="endsection">Todeyya­māṇava­pucchā navamā.</p></article>
<div id="metaarea"><p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p><span class="hidden">Pārāyanavagga</span><span class="hidden">Todeyya­māṇava­pucchā</span></div></section><a class="previous" href="/pi/snp5.9">◀ Sutta Nipāta  5.9</a><a class="top" href="#"> ▲ TOP </a><a class="next" href="/pi/snp5.11">Sutta Nipāta  5.11 ▶</a></div></body></html>