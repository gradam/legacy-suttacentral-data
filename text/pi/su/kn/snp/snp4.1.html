<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="snp4.1">
<article>
<div class="hgroup">
<p class="division">Sutta Nipāta 4.1</p>
<h1>Kāmasutta</h1>
</div>
<blockquote class="gatha">
<p><a class="sc" id="1"></a><span class="cross" title="^ja467#1 [Kāmajātaka] | ^mnd1#2 [Kāma­sutta­niddesa] | ^ne4#1 [Vibhaṅga/ Desanā­hā­ravi­bhaṅga] | ^ne4#302 [Vibhaṅga/ Otara­ṇa­hā­ravi­bhaṅga] | ^pe2#74 [Sāsana­paṭṭhā­na­dutiya­bhūmi]" id="note418">*</span><a class="verse-num-sc" id="verse-num-sc773"></a><a class="pts" id="pts151"></a><a id="p_18Sn_934" class="ms"></a>Kāmaṃ kāmayamānassa,<br>
tassa ce taṃ samijjhati;<br>
Addhā pītimano hoti,<br>
laddhā macco yadicchati.</p>
<p><a class="sc" id="2"></a><a class="verse-num-sc" id="verse-num-sc774"></a><a id="p_18Sn_935" class="ms"></a>Tassa ce <span class="var" title="kāmayamānassa (si, mr)" id="note419">kāmayānassa</span>,<a class="brnum" id="br2"></a><br>
chandajātassa jantuno;<br>
Te kāmā parihāyanti,<br>
sallaviddhova ruppati.</p>
<p><a class="sc" id="3"></a><a class="verse-num-sc" id="verse-num-sc775"></a><a id="p_18Sn_936" class="ms"></a>Yo kāme parivajjeti,<a class="brnum" id="br3"></a><br>
sappasseva padā siro;<br>
<span class="var" title="so imaṃ (si, pts1)" id="note420">Somaṃ</span> visattikaṃ loke,<br>
sato samativattati.</p>
<p><a class="sc" id="4"></a><a class="verse-num-sc" id="verse-num-sc776"></a><a id="p_18Sn_937" class="ms"></a>Khettaṃ vatthuṃ hiraññaṃ vā,<a class="brnum" id="br4"></a><br>
<span class="var" title="gavassaṃ (c1, c2)" id="note421">gavāssaṃ</span> dāsaporisaṃ;<br>
Thiyo bandhū puthu kāme,<br>
yo naro anugijjhati.</p>
<p><a class="sc" id="5"></a><a class="verse-num-sc" id="verse-num-sc777"></a><a id="p_18Sn_938" class="ms"></a>Abalā naṃ balīyanti,<a class="brnum" id="br5"></a><br>
maddantenaṃ parissayā;<br>
Tato naṃ dukkhamanveti,<br>
nāvaṃ bhinna­mi­vodakaṃ.</p>
<p><a class="sc" id="6"></a><a class="verse-num-sc" id="verse-num-sc778"></a><a id="p_18Sn_939" class="ms"></a>Tasmā jantu sadā sato,<a class="brnum" id="br6"></a><br>
Kāmāni parivajjaye;<br>
Te pahāya tare oghaṃ,<br>
Nāvaṃ <span class="var" title="siñcitvā (si, pts1)" id="note422">sitvāva</span> pāragūti.</p>
</blockquote>
<p class="endsection">Kāmasuttaṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Aṭṭhakavagga</span><span class="hidden">Kāmasutta</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>
