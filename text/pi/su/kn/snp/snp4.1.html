<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="snp4.1">
<article>
<div class="hgroup">
<p class="division">Sutta Nipāta 4.1</p>
<h1>Kāmasutta</h1>
</div>
<blockquote class="gatha">
<p><a class="sc" id="1168"></a>
<a id="p_18Sn_934" class="ms"></a>
Kāmaṃ kāmayamānassa,<br>
tassa ce taṃ samijjhati;<br>
Addhā pītimano hoti,<br>
laddhā macco yadicchati.
</p>
<p><a class="sc" id="1169"></a>
<a class="brnum" id="br2"></a>
<a id="p_18Sn_935" class="ms"></a>
Tassa ce kāmayānassa,<br>
chandajātassa jantuno;<br>
Te kāmā parihāyanti,<br>
sallaviddhova ruppati.
</p>
<p><a class="sc" id="1170"></a>
<a class="brnum" id="br3"></a>
<a id="p_18Sn_936" class="ms"></a>
Yo kāme parivajjeti,<br>
sappasseva padā siro;<br>
Somaṃ visattikaṃ loke,<br>
sato samativattati.
</p>
<p><a class="sc" id="1171"></a>
<a class="brnum" id="br4"></a>
<a id="p_18Sn_937" class="ms"></a>
Khettaṃ vatthuṃ hiraññaṃ vā,<br>
gavāssaṃ dāsaporisaṃ;<br>
Thiyo bandhū puthu kāme,<br>
yo naro anugijjhati.
</p>
<p><a class="sc" id="1172"></a>
<a class="brnum" id="br5"></a>
<a id="p_18Sn_938" class="ms"></a>
Abalā naṃ balīyanti,<br>
maddantenaṃ parissayā;<br>
Tato naṃ dukkhamanveti,<br>
nāvaṃ bhinnamivodakaṃ.
</p>
<p><a class="sc" id="1173"></a>
<a class="brnum" id="br6"></a>
<a id="p_18Sn_939" class="ms"></a>
Tasmā jantu sadā sato,<br>
Kāmāni parivajjaye;<br>
Te pahāya tare oghaṃ,<br>
Nāvaṃ sitvāva pāragūti.
</p>
</blockquote>
<p class="endsection">Kāmasuttaṃ paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Aṭṭhakavagga</span>
<span class="hidden">Kāmasutta</span>
</div>
</section>
<a class="previous" href="/pi/snp3.12">◀ Sutta Nipāta  3.12</a><a class="top" href="#"> ▲ TOP </a><a class="next" href="/pi/snp4.2">Sutta Nipāta  4.2 ▶</a>
</div>
</body>
</html>