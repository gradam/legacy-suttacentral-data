<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="snp2.7">
<article>
<div class="hgroup">
<p class="division">Sutta Nipāta 2.7</p>
<h1>Brāhma­ṇa­dham­mika­sutta</h1>
</div>
<p><a id="p_18Sn_334" class="ms"></a>
<span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anātha­piṇḍi­kassa ārāme.
Atha kho sambahulā kosalakā brāhma­ṇa­ma­hāsālā jiṇṇā vuḍḍhā mahallakā addhagatā
vayoanuppattā yena bhagavā tenu­pasaṅka­miṃsu; upasaṅkamitvā bhagavatā saddhiṃ
sammodiṃsu. Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu.
Ekamantaṃ nisinnā kho te brāhma­ṇa­ma­hāsālā bhagavantaṃ etadavocuṃ: “sandissanti
nu kho, bho gotama, etarahi brāhmaṇā porāṇānaṃ brāhmaṇānaṃ brāhmaṇadhamme”ti?
“Na kho, brāhmaṇā, sandissanti etarahi brāhmaṇā porāṇānaṃ brāhmaṇānaṃ
brāhmaṇadhamme”ti. “Sādhu no bhavaṃ gotamo porāṇānaṃ brāhmaṇānaṃ
brāhma­ṇa­dhammaṃ bhāsatu, sace bhoto gotamassa agarū”ti. “Tena hi, brāhmaṇā,
suṇātha, sādhukaṃ manasi karotha, bhāsissāmī”ti. “Evaṃ, bho”ti kho te
brāhma­ṇa­ma­hāsālā bhagavato paccassosuṃ. Bhagavā etadavoca: </p>
<blockquote class="gatha">
<p><a class="sc" id="1038"></a>
<a id="p_18Sn_335" class="ms"></a>
“Isayo pubbakā āsuṃ,<br>
saññatattā tapassino;<br>
Pañca kāmaguṇe hitvā,<br>
atta­dattha­ma­cāri­suṃ.
</p>
<p><a class="sc" id="1039"></a>
<a class="pts1" id="pts51"></a>
<a id="p_18Sn_336" class="ms"></a>
Na pasū brāhmaṇānāsuṃ,<a class="brnum" id="br2"></a>
<br>
na hiraññaṃ na dhāniyaṃ;<br>
Saj­jhā­ya­dhana­dhaññā­suṃ,<br>
brahmaṃ nidhimapālayuṃ.
</p>
<p><a class="sc" id="1040"></a>
<a id="p_18Sn_337" class="ms"></a>
Yaṃ nesaṃ pakataṃ āsi,<a class="brnum" id="br3"></a>
<br>
dvārabhattaṃ upaṭṭhitaṃ;<br>
Sad­dhā­paka­ta­mesānaṃ,<br>
dātave tadamaññisuṃ.
</p>
<p><a class="sc" id="1041"></a>
<a id="p_18Sn_338" class="ms"></a>
Nānārattehi vatthehi,<a class="brnum" id="br4"></a>
<br>
­saya­ne­hāvasa­thehi ca;<br>
Phītā janapadā raṭṭhā,<br>
te namassiṃsu brāhmaṇe.
</p>
<p><a class="sc" id="1042"></a>
<a id="p_18Sn_339" class="ms"></a>
Avajjhā brāhmaṇā āsuṃ,<a class="brnum" id="br5"></a>
<br>
ajeyyā dhammarakkhitā;<br>
Na ne koci nivāresi,<br>
kuladvāresu sabbaso.
</p>
<p><a class="sc" id="1043"></a>
<a id="p_18Sn_340" class="ms"></a>
—Aṭṭha­cattā­līsaṃ vassāni,<a class="brnum" id="br6"></a>
<br><span class="speaker">(komāra)</span>
Brahmacariyaṃ cariṃsu te;<br>
Vij­jācara­ṇa­pari­yeṭṭhiṃ,<br>
Acaruṃ brāhmaṇā pure.
</p>
<p><a class="sc" id="1044"></a>
<a id="p_18Sn_341" class="ms"></a>
Na brāhmaṇā aññamagamuṃ,<a class="brnum" id="br7"></a>
<br>
napi bhariyaṃ kiṇiṃsu te;<br>
Sampiyeneva saṃvāsaṃ,<br>
saṅgantvā samarocayuṃ.
</p>
<p><a class="sc" id="1045"></a>
<a id="p_18Sn_342" class="ms"></a>
Aññatra tamhā samayā,<a class="brnum" id="br8"></a>
<br>
utuveramaṇiṃ pati;<br>
Antarā methunaṃ dhammaṃ,<br>
nāssu gacchanti brāhmaṇā.
</p>
<p><a class="sc" id="1046"></a>
<a id="p_18Sn_343" class="ms"></a>
Brahma­cari­yañca sīlañca,<a class="brnum" id="br9"></a>
<br>
ajjavaṃ maddavaṃ tapaṃ;<br>
Soraccaṃ avihiṃsañca,<br>
khantiñcāpi avaṇṇayuṃ.
</p>
<p><a class="sc" id="1047"></a>
<a class="pts1" id="pts52"></a>
<a id="p_18Sn_344" class="ms"></a>
Yo nesaṃ paramo āsi,<a class="brnum" id="br10"></a>
<br>
Brahmā daḷhaparakkamo;<br>
Sa vāpi methunaṃ dhammaṃ,<br>
Supinantepi nāgamā.
</p>
<p><a class="sc" id="1048"></a>
<a id="p_18Sn_345" class="ms"></a>
Tassa vatta­manu­sikkhantā,<a class="brnum" id="br11"></a>
<br>
Idheke viññujātikā;<br>
Brahma­cari­yañca sīlañca,<br>
Khantiñcāpi avaṇṇayuṃ.
</p>
<p><a class="sc" id="1049"></a>
<a id="p_18Sn_346" class="ms"></a>
Taṇḍulaṃ sayanaṃ vatthaṃ,<a class="brnum" id="br12"></a>
<br>
Sappitelañca yāciya;<br>
Dhammena samodhānetvā,<br>
Tato yañña­makappa­yuṃ.
</p>
<p><a class="sc" id="1050"></a>
<a id="p_18Sn_347" class="ms"></a>
Upaṭṭhitasmiṃ yaññasmiṃ,<a class="brnum" id="br13"></a>
<br>
Nāssu gāvo haniṃsu te;<br>
Yathā mātā pitā bhātā,<br>
Aññe vāpi ca ñātakā;<br>
Gāvo no paramā mittā,<br>
Yāsu jāyanti osadhā.
</p>
<p><a class="sc" id="1051"></a>
<a id="p_18Sn_348" class="ms"></a>
Annadā baladā cetā,<a class="brnum" id="br14"></a>
<br>
Vaṇṇadā <span class="var" title="sukhadā ca tā (mr)" id="note185">sukhadā tathā</span>;<br>
Etamatthavasaṃ ñatvā,<br>
Nāssu gāvo haniṃsu te.
</p>
<p><a class="sc" id="1052"></a>
<a id="p_18Sn_349" class="ms"></a>
Sukhumālā mahākāyā,<a class="brnum" id="br15"></a>
<br>
Vaṇṇavanto yasassino;<br>
Brāhmaṇā sehi dhammehi,<br>
Kiccākiccesu ussukā;<br>
Yāva loke avattiṃsu,<br>
Sukha­me­dhittha­yaṃ pajā.
</p>
<p><a class="sc" id="1053"></a>
<a id="p_18Sn_350" class="ms"></a>
Tesaṃ āsi vipallāso,<a class="brnum" id="br16"></a>
<br>
Disvāna aṇuto aṇuṃ;<br>
Rājino ca viyākāraṃ,<br>
Nāriyo samalaṅkatā.
</p>
<p><a class="sc" id="1054"></a>
<a id="p_18Sn_351" class="ms"></a>
Rathe ­cājañña­saṃ­yutte,<a class="brnum" id="br17"></a>
<br>
Sukate cittasibbane;<br>
Nivesane nivese ca,<br>
Vibhatte bhāgaso mite.
</p>
<p><a class="sc" id="1055"></a>
<a id="p_18Sn_352" class="ms"></a>
Gomaṇḍa­la­parib­yūḷhaṃ,<a class="brnum" id="br18"></a>
<br>
Nārīva­raga­ṇāyu­taṃ;<br>
Uḷāraṃ mānusaṃ bhogaṃ,<br>
Abhijjhāyiṃsu brāhmaṇā.
</p>
<p><a class="sc" id="1056"></a>
<a class="pts1" id="pts53"></a>
<a id="p_18Sn_353" class="ms"></a>
Te tattha mante ganthetvā,<a class="brnum" id="br19"></a>
<br>
Okkākaṃ tadupāgamuṃ;<br>
Pahūta­dhana­dhañ­ñosi,<br>
Yajassu bahu te vittaṃ;<br>
Yajassu bahu te dhanaṃ.
</p>
<p><a class="sc" id="1057"></a>
<a id="p_18Sn_354" class="ms"></a>
Tato ca rājā saññatto,<a class="brnum" id="br20"></a>
<br>
Brāhmaṇehi rathesabho;<br>
Assamedhaṃ purisamedhaṃ,<br>
Sammāpāsaṃ vājapeyyaṃ niraggaḷaṃ;<br>
Ete yāge yajitvāna,<br>
Brāhmaṇānamadā dhanaṃ.
</p>
<p><a class="sc" id="1058"></a>
<a id="p_18Sn_355" class="ms"></a>
Gāvo sayanañca vatthañca,<a class="brnum" id="br21"></a>
<br>
Nāriyo samalaṅkatā;<br>
Rathe ­cājañña­saṃ­yutte,<br>
Sukate cittasibbane.
</p>
<p><a class="sc" id="1059"></a>
<a id="p_18Sn_356" class="ms"></a>
Nivesanāni rammāni,<a class="brnum" id="br22"></a>
<br>
Suvibhattāni bhāgaso;<br>
Nānādhaññassa pūretvā,<br>
Brāhmaṇānamadā dhanaṃ.
</p>
<p><a class="sc" id="1060"></a>
<a id="p_18Sn_357" class="ms"></a>
Te ca tattha dhanaṃ laddhā,<a class="brnum" id="br23"></a>
<br>
Sannidhiṃ samarocayuṃ;<br>
Tesaṃ icchā­vatiṇ­ṇā­naṃ,<br>
Bhiyyo taṇhā pavaḍḍhatha;<br>
Te tattha mante ganthetvā,<br>
Okkākaṃ puna mupāgamuṃ.
</p>
<p><a class="sc" id="1061"></a>
<a id="p_18Sn_358" class="ms"></a>
Yathā āpo ca pathavī ca,<a class="brnum" id="br24"></a>
<br>
Hiraññaṃ dhanadhāniyaṃ;<br>
Evaṃ gāvo manussānaṃ,<br>
Parikkhāro so hi pāṇinaṃ;<br>
Yajassu bahu te vittaṃ,<br>
Yajassu bahu te dhanaṃ.
</p>
<p><a class="sc" id="1062"></a>
<a id="p_18Sn_359" class="ms"></a>
Tato ca rājā saññatto,<a class="brnum" id="br25"></a>
<br>
Brāhmaṇehi rathesabho;<br>
Nekā satasahassiyo,<br>
Gāvo yaññe aghātayi.
</p>
<p><a class="sc" id="1063"></a>
<a id="p_18Sn_360" class="ms"></a>
Na pādā na visāṇena,<a class="brnum" id="br26"></a>
<br>
Nāssu hiṃsanti kenaci;<br>
Gāvo eḷakasamānā,<br>
Soratā kumbhadūhanā;<br>
Tā visāṇe gahetvāna,<br>
Rājā satthena ghātayi.
</p>
<p><a class="sc" id="1064"></a>
<a class="pts1" id="pts54"></a>
<a id="p_18Sn_361" class="ms"></a>
<span class="var" title="tato ca devā pitaro (bj, s1-3, pts1)" id="note186">Tato devā pitaro ca</span>,<a class="brnum" id="br27"></a>
<br>
Indo asurarakkhasā;<br>
Adhammo iti pakkanduṃ,<br>
Yaṃ satthaṃ nipatī gave.
</p>
<p><a class="sc" id="1065"></a>
<a id="p_18Sn_362" class="ms"></a>
Tayo rogā pure āsuṃ,<a class="brnum" id="br28"></a>
<br>
Icchā anasanaṃ jarā;<br>
Pasūnañca samārambhā,<br>
Aṭṭhā­na­vuti­māga­muṃ.
</p>
<p><a class="sc" id="1066"></a>
<a id="p_18Sn_363" class="ms"></a>
Eso adhammo daṇḍānaṃ,<a class="brnum" id="br29"></a>
<br>
Okkanto purāṇo ahu;<br>
Adūsikāyo haññanti,<br>
Dhammā dhaṃsanti yājakā.
</p>
<p><a class="sc" id="1067"></a>
<a id="p_18Sn_364" class="ms"></a>
Evameso aṇudhammo,<a class="brnum" id="br30"></a>
<br>
Porāṇo viññugarahito;<br>
Yattha edisakaṃ passati,<br>
Yājakaṃ <span class="var" title="garahī (mr)" id="note187">garahatī</span> jano.
</p>
<p><a class="sc" id="1068"></a>
<a id="p_18Sn_365" class="ms"></a>
Evaṃ dhamme viyāpanne,<a class="brnum" id="br31"></a>
<br>
Vibhinnā suddavessikā;<br>
Puthū vibhinnā khattiyā,<br>
Patiṃ bhari­yā­vamañ­ñatha.
</p>
<p><a class="sc" id="1069"></a>
<a id="p_18Sn_366" class="ms"></a>
Khattiyā brahmabandhū ca,<a class="brnum" id="br32"></a>
<br>
Ye caññe gottarakkhitā;<br>
Jātivādaṃ <span class="var" title="niraṃkatvā (bahūsu, c1)" id="note188">nirākatvā</span>,<br>
Kāmānaṃ vasamanvagun”ti.
</p>
</blockquote>
<p><a class="pts1" id="pts55"></a>
<a id="p_18Sn_367" class="ms"></a>
Evaṃ vutte, te brāhma­ṇa­ma­hāsālā bhagavantaṃ etadavocuṃ: “abhikkantaṃ, bho
gotama … pe … upāsake no bhavaṃ gotamo dhāretu ajjatagge pāṇupete saraṇaṃ
gate”ti.</p>
<p class="endsection">Brāhma­ṇa­dham­mika­suttaṃ sattamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Cūḷavagga</span>
<span class="hidden">Brāhma­ṇa­dham­mika­sutta</span>
</div>
</section>
<a class="previous" href="/pi/snp2.6">◀ Sutta Nipāta  2.6</a><a class="top" href="#"> ▲ TOP </a><a class="next" href="/pi/snp2.8">Sutta Nipāta  2.8 ▶</a>
</div>
</body>
</html>