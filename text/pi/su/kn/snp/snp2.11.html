<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="snp2.11">
<article>
<div class="hgroup">
<p class="division">Sutta Nipāta 2.11</p>
<h1>Rāhulasutta</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc338"></a><a class="verse-num-pts" id="verse-num-pts335"></a><a class="ms" id="p_18Sn_391"></a>“Kacci abhiṇhasaṃvāsā,<br>
nāvajānāsi paṇḍitaṃ;<br>
<span class="var" title="okkādhāro (s1-3, mr)" id="note199">Ukkādhāro</span> manussānaṃ,<br>
kacci apacito tayā”.</p>
<p><a class="sc" id="2"></a><a class="verse-num-sc" id="verse-num-sc339"></a><a class="verse-num-pts" id="verse-num-pts336"></a><a class="ms" id="p_18Sn_392"></a>“Nāhaṃ abhiṇhasaṃvāsā,<a class="brnum" id="br2"></a><br>
avajānāmi paṇḍitaṃ;<br>
Ukkādhāro manussānaṃ,<br>
niccaṃ apacito mayā”.</p>
<p><a class="sc" id="3"></a><a class="verse-num-sc" id="verse-num-sc340"></a><a class="verse-num-pts" id="verse-num-pts337"></a><a class="ms" id="p_18Sn_393"></a>“Pañca kāmaguṇe hitvā,<a class="brnum" id="br3"></a><br>
piyarūpe manorame;<br>
Saddhāya gharā nikkhamma,<br>
duk­khas­santa­karo bhava.</p>
<p><a class="sc" id="4"></a><a class="verse-num-sc" id="verse-num-sc341"></a><a class="verse-num-pts" id="verse-num-pts338"></a><a class="ms" id="p_18Sn_394"></a>Mitte bhajassu kalyāṇe,<a class="brnum" id="br4"></a><br>
pantañca sayanāsanaṃ;<br>
Vivittaṃ appanigghosaṃ,<br>
mattaññū hohi bhojane.</p>
<p><a class="sc" id="5"></a><a class="verse-num-sc" id="verse-num-sc342"></a><a class="verse-num-pts" id="verse-num-pts339"></a><a class="pts" id="pts59"></a><a class="ms" id="p_18Sn_395"></a>Cīvare piṇḍapāte ca,<a class="brnum" id="br5"></a><br>
paccaye sayanāsane;<br>
Etesu taṇhaṃ mākāsi,<br>
mā lokaṃ punarāgami.</p>
<p><a class="sc" id="6"></a><a class="verse-num-sc" id="verse-num-sc343"></a><a class="verse-num-pts" id="verse-num-pts340"></a><a class="ms" id="p_18Sn_396"></a>Saṃvuto pātimokkhasmiṃ,<a class="brnum" id="br6"></a><br>
indriyesu ca pañcasu;<br>
Sati kāyagatā tyatthu,<br>
nibbidābahulo bhava.</p>
<p><a class="sc" id="7"></a><a class="verse-num-sc" id="verse-num-sc344"></a><a class="verse-num-pts" id="verse-num-pts341"></a><a class="ms" id="p_18Sn_397"></a>Nimittaṃ parivajjehi,<a class="brnum" id="br7"></a><br>
subhaṃ rāgūpasañhitaṃ;<br>
Asubhāya cittaṃ bhāvehi,<br>
ekaggaṃ susamāhitaṃ.</p>
<p><a class="sc" id="8"></a><a class="verse-num-sc" id="verse-num-sc345"></a><a class="verse-num-pts" id="verse-num-pts342"></a><a class="ms" id="p_18Sn_398"></a>Animittañca bhāvehi,<a class="brnum" id="br8"></a><br>
Mānā­nusa­ya­muj­jaha;<br>
Tato mānābhisamayā,<br>
Upasanto carissatī”ti.</p>
</blockquote>
<p><a class="sc" id="9"></a><a class="ms" id="p_18Sn_399"></a>Itthaṃ sudaṃ bhagavā āyasmantaṃ rāhulaṃ imāhi gāthāhi abhiṇhaṃ ovadatīti.</p>
<p class="endsection">Rāhulasuttaṃ ekādasamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Cūḷavagga</span><span class="hidden">Rāhulasutta</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>
