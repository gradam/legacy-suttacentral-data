<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="snp4.11">
<article>
<div class="hgroup">
<p class="division">Sutta Nipāta 4.11</p>
<h1>Kalaha­vivāda­sutta</h1>
</div>
<blockquote class="gatha">
<p><span class="cross" title="^mnd11#2 [Kalaha­vivāda­sutta­niddesa]" id="note476">^</span>
<a class="sc" id="675"></a>
<a id="p_18Sn_1040" class="ms"></a>
“Kutopahūtā kalahā vivādā,<br>
Paridevasokā sahamaccharā ca;<br>
Mānātimānā sahapesuṇā ca,<br>
Kutopahūtā te tadiṅgha brūhi”.
</p>
<p><a class="sc" id="676"></a>
<a id="p_18Sn_1041" class="ms"></a>
“Piyappahūtā kalahā vivādā,<a class="brnum" id="br2"></a>
<br>
Paridevasokā sahamaccharā ca;<br>
Mānātimānā sahapesuṇā ca,<br>
Maccherayuttā kalahā vivādā;<br>
Vivādajātesu ca pesuṇāni”.
</p>
<p><a class="sc" id="677"></a>
<a class="pts1" id="pts169"></a>
<a id="p_18Sn_1042" class="ms"></a>
“Piyā <span class="var" title="piyā nu (s1, s2) | piyassu (mr)" id="note477">su</span> lokasmiṃ kutonidānā,<a class="brnum" id="br3"></a>
<br>
Ye <span class="var" title="ye vāpi (s1-3, pts1)" id="note478">cāpi</span> lobhā vicaranti loke;<br>
Āsā ca niṭṭhā ca kutonidānā,<br>
Ye samparāyāya narassa honti”.
</p>
<p><a class="sc" id="678"></a>
<a id="p_18Sn_1043" class="ms"></a>
“Chandānidānāni piyāni loke,<a class="brnum" id="br4"></a>
<br>
Ye cāpi lobhā vicaranti loke;<br>
Āsā ca niṭṭhā ca itonidānā,<br>
Ye samparāyāya narassa honti”.
</p>
<p><a class="sc" id="679"></a>
<a id="p_18Sn_1044" class="ms"></a>
“Chando nu lokasmiṃ kutonidāno,<a class="brnum" id="br5"></a>
<br>
Vinicchayā <span class="var" title="vāpi (bj, s1-3, pts1)" id="note479">cāpi</span> kutopahūtā;<br>
Kodho mosavajjañca kathaṃkathā ca,<br>
Ye <span class="var" title="cāpi (^mnd11#33 [Kalaha­vivāda­sutta­niddesa])" id="note480">vāpi</span> dhammā samaṇena vuttā”.
</p>
<p><a class="sc" id="680"></a>
<a id="p_18Sn_1045" class="ms"></a>
“Sātaṃ asātanti yamāhu loke,<a class="brnum" id="br6"></a>
<br>
Tamūpanissāya pahoti chando;<br>
Rūpesu disvā vibhavaṃ bhavañca,<br>
Vinicchayaṃ <span class="var" title="kurute (bahūsu)" id="note481">kubbati</span> jantu loke.
</p>
<p><a class="sc" id="681"></a>
<a id="p_18Sn_1046" class="ms"></a>
Kodho mosavajjañca kathaṅkathā ca,<a class="brnum" id="br7"></a>
<br>
Etepi dhammā dvayameva sante;<br>
Kathaṅkathī ñāṇapathāya sikkhe,<br>
Ñatvā pavuttā samaṇena dhammā”.
</p>
<p><a class="sc" id="682"></a>
<a id="p_18Sn_1047" class="ms"></a>
“Sātaṃ asātañca kutonidānā,<a class="brnum" id="br8"></a>
<br>
Kismiṃ asante na bhavanti hete;<br>
Vibhavaṃ bhavañcāpi yametamatthaṃ,<br>
Etaṃ me pabrūhi yatonidānaṃ”.
</p>
<p><a class="sc" id="683"></a>
<a class="pts1" id="pts170"></a>
<a id="p_18Sn_1048" class="ms"></a>
“Phassanidānaṃ sātaṃ asātaṃ,<a class="brnum" id="br9"></a>
<br>
Phasse asante na bhavanti hete;<br>
Vibhavaṃ bhavañcāpi yametamatthaṃ,<br>
Etaṃ te pabrūmi itonidānaṃ”.
</p>
<p><a class="sc" id="684"></a>
<a id="p_18Sn_1049" class="ms"></a>
“Phasso nu lokasmi kutonidāno,<a class="brnum" id="br10"></a>
<br>
Pariggahā cāpi kutopahūtā;<br>
Kismiṃ asante na mamattamatthi,<br>
Kismiṃ vibhūte na phusanti phassā”.
</p>
<p><a class="sc" id="685"></a>
<a id="p_18Sn_1050" class="ms"></a>
“Nāmañca rūpañca paṭicca phasso,<a class="brnum" id="br11"></a>
<br>
Icchānidānāni pariggahāni;<br>
Icchāyasantyā na mamattamatthi,<br>
Rūpe vibhūte na phusanti phassā”.
</p>
<p><a class="sc" id="686"></a>
<a id="p_18Sn_1051" class="ms"></a>
“Kathaṃ sametassa vibhoti rūpaṃ,<a class="brnum" id="br12"></a>
<br>
Sukhaṃ <span class="var" title="dukhaṃ vāpi (bj, s1-3, pts1)" id="note482">dukhañcāpi</span> kathaṃ vibhoti;<br>
Etaṃ me pabrūhi yathā vibhoti,<br>
Taṃ <span class="var" title="jānissāmāti (bj, mr) | jāniyāma iti (s1-3, pts1)" id="note483">jāniyāmāti</span> me mano ahu”.
</p>
<p><a class="sc" id="687"></a>
<a id="p_18Sn_1052" class="ms"></a>
“Na saññasaññī na visaññasaññī,<a class="brnum" id="br13"></a>
<br>
Nopi asaññī na vibhūtasaññī;<br>
Evaṃ sametassa vibhoti rūpaṃ,<br>
Saññānidānā hi papañcasaṅkhā”.
</p>
<p><a class="sc" id="688"></a>
<a class="pts1" id="pts171"></a>
<a id="p_18Sn_1053" class="ms"></a>
“Yaṃ taṃ apucchimha akittayī no,<a class="brnum" id="br14"></a>
<br>
Aññaṃ taṃ pucchāma tadiṅgha brūhi;<br>
Ettāvataggaṃ <span class="var" title="no (s1-3, pts1)" id="note484">nu</span> vadanti heke,<br>
Yakkhassa suddhiṃ idha paṇḍitāse;<br>
Udāhu aññampi vadanti etto”.
</p>
<p><a class="sc" id="689"></a>
<a id="p_18Sn_1054" class="ms"></a>
“Ettāvataggampi vadanti heke,<a class="brnum" id="br15"></a>
<br>
Yakkhassa suddhiṃ idha paṇḍitāse;<br>
Tesaṃ paneke samayaṃ vadanti,<br>
Anupādisese kusalā vadānā.
</p>
<p><a class="sc" id="690"></a>
<a id="p_18Sn_1055" class="ms"></a>
Ete ca ñatvā upanissitāti,<a class="brnum" id="br16"></a>
<br>
Ñatvā munī nissaye so vimaṃsī;<br>
Ñatvā vimutto na vivādameti,<br>
Bhavābhavāya na sameti dhīro”ti.
</p>
</blockquote>
<p class="endsection">Kalaha­vivāda­suttaṃ ekādasamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Aṭṭhakavagga</span>
<span class="hidden">Kalaha­vivāda­sutta</span>
</div>
</section>
<a class="previous" href="/pi/snp4.10">◀ Sutta Nipāta  4.10</a><a class="top" href="#"> ▲ TOP </a><a class="next" href="/pi/snp4.12">Sutta Nipāta  4.12 ▶</a>
</div>
</body>
</html>