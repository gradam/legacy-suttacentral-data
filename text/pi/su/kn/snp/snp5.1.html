<!DOCTYPE html>
<html>
<head>
<meta charset="utf8">
<meta name ="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="snp5.1">
<article>
<div class="hgroup">
<p class="division">Sutta Nipāta 5.1</p>
<h1><span class="var" id="note537" title="vatthukathā (s3)">Vatthugāthā</span></h1>
</div>
<blockquote class="gatha">
<p><a class="sc" id="903"></a>
<a class="pts1" id="pts190"></a>
<a id="p_18Sn_1164" class="ms"></a>
<span class="cross" title="^cnd1#2 [Vatthugāthā]" id="note538">^</span>
Kosalānaṃ purā rammā,<a class="brnum" id="br1"></a>
<br>
agamā dakkhiṇāpathaṃ;<br>
Ākiñcaññaṃ patthayāno,<br>
brāhmaṇo mantapāragū.
</p>
<p><a class="sc" id="904"></a>
<a id="p_18Sn_1165" class="ms"></a>
So assakassa visaye,<a class="brnum" id="br2"></a>
<br>
<span class="var" title="muḷakassa (s1-3) | mūḷhakassa (mr) | maḷakassa (^cnd1#3 [Vatthugāthā])" id="note539">aḷakassa</span> samāsane;<br>
Vasi godhāvarīkūle,<br>
uñchena ca phalena ca.
</p>
<p><a class="sc" id="905"></a>
<a id="p_18Sn_1166" class="ms"></a>
Tasseva upanissāya,<a class="brnum" id="br3"></a>
<br>
gāmo ca vipulo ahu;<br>
Tato jātena āyena,<br>
mahāyañ­ña­makappayi.
</p>
<p><a class="sc" id="906"></a>
<a id="p_18Sn_1167" class="ms"></a>
Mahāyaññaṃ yajitvāna,<a class="brnum" id="br4"></a>
<br>
puna pāvisi assamaṃ;<br>
Tasmiṃ paṭi­paviṭ­ṭhamhi,<br>
añño āgañchi brāhmaṇo.
</p>
<p><a class="sc" id="907"></a>
<a id="p_18Sn_1168" class="ms"></a>
Ugghaṭṭapādo <span class="var" title="tassito (mr)" id="note540">tasito</span>,<a class="brnum" id="br5"></a>
<br>
paṅkadanto rajassiro;<br>
So ca naṃ upasaṅkamma,<br>
satāni pañca yācati.
</p>
<p><a class="sc" id="908"></a>
<a id="p_18Sn_1169" class="ms"></a>
Tamenaṃ bāvarī disvā,<a class="brnum" id="br6"></a>
<br>
āsanena nimantayi;<br>
Sukhañca kusalaṃ pucchi,<br>
idaṃ vacanamabravi.
</p>
<p><a class="sc" id="909"></a>
<a id="p_18Sn_1170" class="ms"></a>
“Yaṃ kho mama deyyadhammaṃ,<a class="brnum" id="br7"></a>
<br>
Sabbaṃ visajjitaṃ mayā;<br>
Anujānāhi me brahme,<br>
Natthi pañcasatāni me”.
</p>
<p><a class="sc" id="910"></a>
<a class="pts1" id="pts191"></a>
<a id="p_18Sn_1171" class="ms"></a>
“Sace me yācamānassa,<a class="brnum" id="br8"></a>
<br>
bhavaṃ nānupadassati;<br>
Sattame divase tuyhaṃ,<br>
muddhā phalatu sattadhā”.
</p>
<p><a class="sc" id="911"></a>
<a id="p_18Sn_1172" class="ms"></a>
Abhi­saṅ­kha­ritvā kuhako,<a class="brnum" id="br9"></a>
<br>
bheravaṃ so akittayi;<br>
Tassa taṃ vacanaṃ sutvā,<br>
bāvarī dukkhito ahu.
</p>
<p><a class="sc" id="912"></a>
<a id="p_18Sn_1173" class="ms"></a>
Ussussati anāhāro,<a class="brnum" id="br10"></a>
<br>
­Sokasal­la­samap­pito;<br>
Athopi evaṃ cittassa,<br>
Jhāne na ramatī mano.
</p>
<p><a class="sc" id="913"></a>
<a id="p_18Sn_1174" class="ms"></a>
Utrastaṃ dukkhitaṃ disvā,<a class="brnum" id="br11"></a>
<br>
Devatā atthakāminī;<br>
Bāvariṃ upasaṅkamma,<br>
Idaṃ vacanamabravi.
</p>
<p><a class="sc" id="914"></a>
<a id="p_18Sn_1175" class="ms"></a>
“Na so muddhaṃ pajānāti,<a class="brnum" id="br12"></a>
<br>
Kuhako so dhanatthiko;<br>
Muddhani muddhapāte vā,<br>
Ñāṇaṃ tassa na vijjati”.
</p>
<p><a class="sc" id="915"></a>
<a id="p_18Sn_1176" class="ms"></a>
“Bhotī carahi jānāsi,<a class="brnum" id="br13"></a>
<br>
Taṃ me akkhāhi pucchitā;<br>
Muddhaṃ muddhā­dhi­pātañca,<br>
Taṃ suṇoma vaco tava”.
</p>
<p><a class="sc" id="916"></a>
<a id="p_18Sn_1177" class="ms"></a>
“Ahampetaṃ na jānāmi,<a class="brnum" id="br14"></a>
<br>
Ñāṇamettha na vijjati;<br>
Muddhani muddhādhipāte ca,<br>
<span class="var" title="jinānaṃ hettha (bj) | jinānaṃ heta (si) | jinānaṃ heta (s1-3, pts1)" id="note541">Jinānaṃ hettha</span> dassanaṃ”.
</p>
<p><a class="sc" id="917"></a>
<a id="p_18Sn_1178" class="ms"></a>
“Atha ko carahi jānāti,<a class="brnum" id="br15"></a>
<br>
Asmiṃ <span class="var" title="puthuvi maṇḍale (bj) | puthavimaṇḍale (bj, pts1) | paṭhavimaṇḍale (s1-3)" id="note542">pathavimaṇḍale</span>;<br>
Muddhaṃ muddhā­dhi­pātañca,<br>
Taṃ me akkhāhi devate”.
</p>
<p><a class="sc" id="918"></a>
<a class="pts1" id="pts192"></a>
<a id="p_18Sn_1179" class="ms"></a>
“Purā kapila­vatthumhā,<a class="brnum" id="br16"></a>
<br>
Nikkhanto lokanāyako;<br>
Apacco okkākarājassa,<br>
Sakyaputto pabhaṅkaro.
</p>
<p><a class="sc" id="919"></a>
<a id="p_18Sn_1180" class="ms"></a>
So hi brāhmaṇa sambuddho,<a class="brnum" id="br17"></a>
<br>
Sabbadhammāna pāragū;<br>
Sab­bā­bhiñ­ñā­ba­lappatto,<br>
Sabbadhammesu cakkhumā;<br>
Sabba­kam­mak­kha­yaṃ patto,<br>
Vimutto upadhikkhaye.
</p>
<p><a class="sc" id="920"></a>
<a id="p_18Sn_1181" class="ms"></a>
Buddho so bhagavā loke,<a class="brnum" id="br18"></a>
<br>
Dhammaṃ deseti cakkhumā;<br>
Taṃ tvaṃ gantvāna pucchassu,<br>
So te taṃ byākarissati”.
</p>
<p><a class="sc" id="921"></a>
<a id="p_18Sn_1182" class="ms"></a>
Sambuddhoti vaco sutvā,<a class="brnum" id="br19"></a>
<br>
Udaggo bāvarī ahu;<br>
Sokassa tanuko āsi,<br>
Pītiñca vipulaṃ labhi.
</p>
<p><a class="sc" id="922"></a>
<a id="p_18Sn_1183" class="ms"></a>
So bāvarī attamano udaggo,<a class="brnum" id="br20"></a>
<br>
Taṃ devataṃ pucchati vedajāto;<br>
<span class="dquo">“</span>Katamamhi gāme nigamamhi vā pana,<br>
Katamamhi vā janapade lokanātho;<br>
Yattha <span class="var" title="gantvā namassemu (bj, s1-3, pts1)" id="note543">gantvāna passemu</span>,<br>
Sambuddhaṃ <span class="var" title="dipaduttamaṃ (bj, s1-3, pts1)" id="note544">dvipaduttamaṃ</span>”.
</p>
<p><a class="sc" id="923"></a>
<a id="p_18Sn_1184" class="ms"></a>
“Sāvatthiyaṃ kosalamandire jino,<a class="brnum" id="br21"></a>
<br>
Pahūtapañño vara­bhūri­medhaso;<br>
So sakyaputto vidhuro anāsavo,<br>
Muddhā­dhi­pātassa vidū narāsabho”.
</p>
<p><a class="sc" id="924"></a>
<a id="p_18Sn_1185" class="ms"></a>
Tato āmantayī sisse,<a class="brnum" id="br22"></a>
<br>
Brāhmaṇe mantapārage;<br>
<span class="dquo">“</span>Etha māṇavā akkhissaṃ,<br>
Suṇātha vacanaṃ mama.
</p>
<p><a class="sc" id="925"></a>
<a class="pts1" id="pts193"></a>
<a id="p_18Sn_1186" class="ms"></a>
Yasseso dullabho loke,<a class="brnum" id="br23"></a>
<br>
Pātubhāvo abhiṇhaso;<br>
Svājja lokamhi uppanno,<br>
Sambuddho iti vissuto;<br>
Khippaṃ gantvāna sāvatthiṃ,<br>
Passavho dvipaduttamaṃ”.
</p>
<p><a class="sc" id="926"></a>
<a id="p_18Sn_1187" class="ms"></a>
“Kathaṃ carahi jānemu,<a class="brnum" id="br24"></a>
<br>
Disvā buddhoti brāhmaṇa;<br>
Ajānataṃ no pabrūhi,<br>
Yathā jānemu taṃ mayaṃ”.
</p>
<p><a class="sc" id="927"></a>
<a id="p_18Sn_1188" class="ms"></a>
“Āgatāni hi mantesu,<a class="brnum" id="br25"></a>
<br>
Mahāpuri­sa­lak­khaṇā;<br>
<span class="var" title="dvattiṃsā ca (si, s1-3, pts1) | dvattiṃsa tāni (?)" id="note545">Dvattiṃsāni ca</span> byākkhātā,<br>
Samattā anupubbaso.
</p>
<p><a class="sc" id="928"></a>
<a id="p_18Sn_1189" class="ms"></a>
Yassete honti gattesu,<a class="brnum" id="br26"></a>
<br>
Mahāpuri­sa­lak­khaṇā;<br>
Dveyeva tassa gatiyo,<br>
Tatiyā hi na vijjati.
</p>
<p><a class="sc" id="929"></a>
<a id="p_18Sn_1190" class="ms"></a>
Sace agāraṃ <span class="var" title="ajjhāvasati (bj, pts1, mr)" id="note546">āvasati</span>,<a class="brnum" id="br27"></a>
<br>
Vijeyya pathaviṃ imaṃ;<br>
Adaṇḍena asatthena,<br>
Dhammena manusāsati.
</p>
<p><a class="sc" id="930"></a>
<a id="p_18Sn_1191" class="ms"></a>
Sace ca so pabbajati,<a class="brnum" id="br28"></a>
<br>
Agārā anagāriyaṃ;<br>
<span class="var" title="vivattacchaddo (bj, pts1) | vivaṭacchado (s1-3)" id="note547">Vivaṭṭacchado</span> sambuddho,<br>
Arahā bhavati anuttaro.
</p>
<p><a class="sc" id="931"></a>
<a id="p_18Sn_1192" class="ms"></a>
Jātiṃ gottañca lakkhaṇaṃ,<a class="brnum" id="br29"></a>
<br>
Mante sisse punāpare;<br>
Muddhaṃ muddhā­dhi­pātañca,<br>
Manasāyeva pucchatha.
</p>
<p><a class="sc" id="932"></a>
<a id="p_18Sn_1193" class="ms"></a>
Anāva­raṇa­dassāvī,<a class="brnum" id="br30"></a>
<br>
Yadi buddho bhavissati;<br>
Manasā pucchite pañhe,<br>
Vācāya vissajessati”.
</p>
<p><a class="sc" id="933"></a>
<a id="p_18Sn_1194" class="ms"></a>
Bāvarissa vaco sutvā,<a class="brnum" id="br31"></a>
<br>
Sissā soḷasa brāhmaṇā;<br>
Ajito tissametteyyo,<br>
Puṇṇako atha mettagū.
</p>
<p><a class="sc" id="934"></a>
<a class="pts1" id="pts194"></a>
<a id="p_18Sn_1195" class="ms"></a>
Dhotako upasīvo ca,<a class="brnum" id="br32"></a>
<br>
Nando ca atha hemako;<br>
Todeyya-kappā dubhayo,<br>
Jatukaṇṇī ca paṇḍito.
</p>
<p><a class="sc" id="935"></a>
<a id="p_18Sn_1196" class="ms"></a>
Bhadrāvudho udayo ca,<a class="brnum" id="br33"></a>
<br>
Posālo cāpi brāhmaṇo;<br>
Mogharājā ca medhāvī,<br>
Piṅgiyo ca mahāisi.
</p>
<p><a class="sc" id="936"></a>
<a id="p_18Sn_1197" class="ms"></a>
Paccekagaṇino sabbe,<a class="brnum" id="br34"></a>
<br>
Sabbalokassa vissutā;<br>
Jhāyī jhānaratā dhīrā,<br>
Pub­bavāsa­na­vāsitā.
</p>
<p><a class="sc" id="937"></a>
<a id="p_18Sn_1198" class="ms"></a>
Bāvariṃ abhivādetvā,<a class="brnum" id="br35"></a>
<br>
Katvā ca naṃ padakkhiṇaṃ;<br>
Jaṭājinadharā sabbe,<br>
Pakkāmuṃ uttarāmukhā.
</p>
<p><a class="sc" id="938"></a>
<a id="p_18Sn_1199" class="ms"></a>
Aḷakassa patiṭṭhānaṃ,<a class="brnum" id="br36"></a>
<br>
<span class="var" title="purimaṃ māhissatiṃ (bj, pts1) | puraṃ māhissatiṃ (s1-3)" id="note548">Purimāhissatiṃ</span> tadā;<br>
Ujjeniñcāpi gonaddhaṃ,<br>
Vedisaṃ vanasavhayaṃ.
</p>
<p><a class="sc" id="939"></a>
<a id="p_18Sn_1200" class="ms"></a>
Kosambiñcāpi sāketaṃ,<a class="brnum" id="br37"></a>
<br>
Sāvatthiñca puruttamaṃ;<br>
Setabyaṃ kapilavatthuṃ,<br>
Kusinārañca mandiraṃ.
</p>
<p><a class="sc" id="940"></a>
<a id="p_18Sn_1201" class="ms"></a>
Pāvañca bhoganagaraṃ,<a class="brnum" id="br38"></a>
<br>
Vesāliṃ māgadhaṃ puraṃ;<br>
Pāsāṇakaṃ cetiyañca,<br>
Ramaṇīyaṃ manoramaṃ.
</p>
<p><a class="sc" id="941"></a>
<a class="pts1" id="pts195"></a>
<a id="p_18Sn_1202" class="ms"></a>
Tasitovudakaṃ sītaṃ,<a class="brnum" id="br39"></a>
<br>
Mahālābhaṃva vāṇijo;<br>
Chāyaṃ gham­mābhitat­tova,<br>
Turitā pabbatamāruhuṃ.
</p>
<p><a class="sc" id="942"></a>
<a id="p_18Sn_1203" class="ms"></a>
Bhagavā tamhi samaye,<a class="brnum" id="br40"></a>
<br>
Bhik­khu­saṅgha­pu­rak­khato;<br>
Bhikkhūnaṃ dhammaṃ deseti,<br>
Sīhova nadatī vane.
</p>
<p><a class="sc" id="943"></a>
<a id="p_18Sn_1204" class="ms"></a>
Ajito addasa buddhaṃ,<a class="brnum" id="br41"></a>
<br>
<span class="var" title="vītaraṃsiṃva (si, s1-3) | vītaraṃsiva (pts1) | sataraṃsīva (mr) | pītaraṃsiṃva (^cnd1#42 [Vatthugāthā])" id="note549">Sataraṃsiṃva</span> bhāṇumaṃ;<br>
Candaṃ yathā pannarase,<br>
Pāripūriṃ upāgataṃ.
</p>
<p><a class="sc" id="944"></a>
<a id="p_18Sn_1205" class="ms"></a>
Athassa gatte disvāna,<a class="brnum" id="br42"></a>
<br>
Paripūrañca byañjanaṃ;<br>
Ekamantaṃ ṭhito haṭṭho,<br>
Manopañhe apucchatha.
</p>
<p><a class="sc" id="945"></a>
<a id="p_18Sn_1206" class="ms"></a>
“Ādissa <span class="var" title="jappanaṃ (mr)" id="note550">jammanaṃ</span> brūhi,<a class="brnum" id="br43"></a>
<br>
Gottaṃ brūhi salakkhaṇaṃ;<br>
Mantesu pāramiṃ brūhi,<br>
Kati vāceti brāhmaṇo”.
</p>
<p><a class="sc" id="946"></a>
<a id="p_18Sn_1207" class="ms"></a>
“Vīsaṃ vassasataṃ āyu,<a class="brnum" id="br44"></a>
<br>
So ca gottena bāvarī;<br>
Tīṇissa lakkhaṇā gatte,<br>
Tiṇṇaṃ vedāna pāragū.
</p>
<p><a class="sc" id="947"></a>
<a id="p_18Sn_1208" class="ms"></a>
Lakkhaṇe itihāse ca,<a class="brnum" id="br45"></a>
<br>
Sanighaṇ­ḍu­sa­keṭu­bhe;<br>
Pañcasatāni vāceti,<br>
Sadhamme pāramiṃ gato”.
</p>
<p><a class="sc" id="948"></a>
<a class="pts1" id="pts196"></a>
<a id="p_18Sn_1209" class="ms"></a>
“Lakkhaṇānaṃ pavicayaṃ,<a class="brnum" id="br46"></a>
<br>
Bāvarissa naruttama;<br>
<span class="var" title="taṇhacchida (bahūsu)" id="note551">Kaṅkhacchida</span> pakāsehi,<br>
Mā no kaṅkhāyitaṃ ahu”.
</p>
<p><a class="sc" id="949"></a>
<a id="p_18Sn_1210" class="ms"></a>
“Mukhaṃ jivhāya chādeti,<a class="brnum" id="br47"></a>
<br>
Uṇṇassa bhamukantare;<br>
Kosohitaṃ vatthaguyhaṃ,<br>
Evaṃ jānāhi māṇava”.
</p>
<p><a class="sc" id="950"></a>
<a id="p_18Sn_1211" class="ms"></a>
Pucchañhi kiñci asuṇanto,<a class="brnum" id="br48"></a>
<br>
Sutvā pañhe viyākate;<br>
Vicinteti jano sabbo,<br>
Vedajāto katañjalī.
</p>
<p><a class="sc" id="951"></a>
<a id="p_18Sn_1212" class="ms"></a>
“Ko nu devo vā brahmā vā,<a class="brnum" id="br49"></a>
<br>
Indo vāpi sujampati;<br>
Manasā pucchite pañhe,<br>
Kametaṃ paṭibhāsati”.
</p>
<p><a class="sc" id="952"></a>
<a id="p_18Sn_1213" class="ms"></a>
“Muddhaṃ muddhā­dhi­pātañca,<a class="brnum" id="br50"></a>
<br>
Bāvarī paripucchati;<br>
Taṃ byākarohi bhagavā,<br>
Kaṅkhaṃ vinaya no ise”.
</p>
<p><a class="sc" id="953"></a>
<a id="p_18Sn_1214" class="ms"></a>
“Avijjā muddhāti jānāhi,<a class="brnum" id="br51"></a>
<br>
Vijjā mud­dhādhipā­tinī;<br>
Saddhā­sati­samā­dhīhi,<br>
Chandaviriyena saṃyutā”.
</p>
<p><a class="sc" id="954"></a>
<a id="p_18Sn_1215" class="ms"></a>
Tato vedena mahatā,<a class="brnum" id="br52"></a>
<br>
San­tham­bhit­vāna māṇavo;<br>
Ekaṃsaṃ ajinaṃ katvā,<br>
Pādesu sirasā pati.
</p>
<p><a class="sc" id="955"></a>
<a id="p_18Sn_1216" class="ms"></a>
“Bāvarī brāhmaṇo bhoto,<a class="brnum" id="br53"></a>
<br>
Saha sissehi mārisa;<br>
Udaggacitto sumano,<br>
Pāde vandati cakkhuma”.
</p>
<p><a class="sc" id="956"></a>
<a class="pts1" id="pts197"></a>
<a id="p_18Sn_1217" class="ms"></a>
“Sukhito bāvarī hotu,<a class="brnum" id="br54"></a>
<br>
Saha sissehi brāhmaṇo;<br>
Tvañcāpi sukhito hohi,<br>
Ciraṃ jīvāhi māṇava.
</p>
<p><a class="sc" id="957"></a>
<a id="p_18Sn_1218" class="ms"></a>
Bāvarissa ca tuyhaṃ vā,<a class="brnum" id="br55"></a>
<br>
Sabbesaṃ sabbasaṃsayaṃ;<br>
Katāvakāsā pucchavho,<br>
Yaṃ kiñci manasicchatha”.
</p>
<p><a class="sc" id="958"></a>
<a id="p_18Sn_1219" class="ms"></a>
Sambuddhena katokāso,<a class="brnum" id="br56"></a>
<br>
Nisīditvāna pañjalī;<br>
Ajito paṭhamaṃ pañhaṃ,<br>
Tattha pucchi tathāgataṃ.
</p>
</blockquote>
<p class="endsection">Vatthugāthā niṭṭhitā.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Pārāyanavagga</span>
<span class="hidden">Vatthugāthā</span>
</div>
</section>
<a class="previous" href="/pi/snp4.16">◀ Sutta Nipāta  4.16</a><a class="top" href="#"> ▲ TOP </a><a class="next" href="/pi/snp5.2">Sutta Nipāta  5.2 ▶</a>
</div>
</body>
</html>