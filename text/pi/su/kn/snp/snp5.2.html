<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="snp5.2">
<article>
<div class="hgroup">
<p class="division"><span class="var" title="ajitasuttaṃ (bj) | ajita­māṇava­pañhā (s1) | ajitapañhā (s2, s3)" id="note553">Sutta Nipāta 5.2</span></p>
<h1>Ajita­māṇava­pucchā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc1039"></a><a class="verse-num-pts" id="verse-num-pts1032"></a><a class="ms" id="p_18Sn_1221"></a>“Kenassu nivuto loko,<br>
<span class="speaker">(iccāyasmā ajito):</span><br>
Kenassu nappakāsati;<br>
­Kissā­bhi­lepanaṃ brūsi,<br>
Kiṃsu tassa mahabbhayaṃ”.</p>
<p><a class="sc" id="2"></a><a class="verse-num-sc" id="verse-num-sc1040"></a><a class="verse-num-pts" id="verse-num-pts1033"></a><a class="ms" id="p_18Sn_1222"></a>“Avijjāya nivuto loko,<a class="brnum" id="br2"></a><br>
<span class="speaker">(ajitāti bhagavā):</span><br>
Vevicchā pamādā nappakāsati;<br>
Jappā­bhi­lepanaṃ brūmi,<br>
Dukkhamassa mahabbhayaṃ”.</p>
<p><a class="sc" id="3"></a><a class="verse-num-sc" id="verse-num-sc1041"></a><a class="verse-num-pts" id="verse-num-pts1034"></a><a class="pts" id="pts198"></a><a class="ms" id="p_18Sn_1223"></a>“Savanti sabbadhi sotā,<a class="brnum" id="br3"></a><br>
<span class="speaker">(iccāyasmā ajito):</span><br>
Sotānaṃ kiṃ nivāraṇaṃ;<br>
Sotānaṃ saṃvaraṃ brūhi,<br>
Kena sotā <span class="var" title="pithīyare (bj-a) | pithiyyare (s1-3, pts1) | pidhīyare (?)" id="note557">pidhiyyare</span>”.</p>
<p><a class="sc" id="4"></a><a class="verse-num-sc" id="verse-num-sc1042"></a><a class="verse-num-pts" id="verse-num-pts1035"></a><a class="ms" id="p_18Sn_1224"></a>“Yāni sotāni lokasmiṃ,<a class="brnum" id="br4"></a><br>
<span class="speaker">(ajitāti bhagavā):</span><br>
Sati tesaṃ nivāraṇaṃ;<br>
Sotānaṃ saṃvaraṃ brūmi,<br>
Paññāyete pidhiyyare”.</p>
<p><a class="sc" id="5"></a><a class="verse-num-sc" id="verse-num-sc1043"></a><a class="verse-num-pts" id="verse-num-pts1036"></a><a class="ms" id="p_18Sn_1225"></a>“Paññā ceva <span class="var" title="satī ceva (bj) | satī ca (s1-3, pts1) | sati cāpi ()" id="note559">sati yañca</span>,<a class="brnum" id="br5"></a><br>
<span class="speaker">(iccāyasmā ajito):</span><br>
Nāmarūpañca mārisa;<br>
Etaṃ me puṭṭho pabrūhi,<br>
Katthetaṃ uparujjhati”.</p>
<p><a class="sc" id="6"></a><a class="verse-num-sc" id="verse-num-sc1044"></a><a class="verse-num-pts" id="verse-num-pts1037"></a><a class="ms" id="p_18Sn_1226"></a>“Yametaṃ pañhaṃ apucchi,<a class="brnum" id="br6"></a><br>
ajita taṃ vadāmi te;<br>
Yattha nāmañca rūpañca,<br>
asesaṃ uparujjhati;<br>
Viññāṇassa nirodhena,<br>
etthetaṃ uparujjhati”.</p>
<p><a class="sc" id="7"></a><a class="verse-num-sc" id="verse-num-sc1045"></a><a class="verse-num-pts" id="verse-num-pts1038"></a><a class="ms" id="p_18Sn_1227"></a>“Ye ca saṅ­khā­ta­dhammāse,<a class="brnum" id="br7"></a><br>
ye ca sekhā puthū idha;<br>
Tesaṃ me nipako iriyaṃ,<br>
puṭṭho pabrūhi mārisa”.</p>
<p><a class="sc" id="8"></a><a class="verse-num-sc" id="verse-num-sc1046"></a><a class="verse-num-pts" id="verse-num-pts1039"></a><a class="ms" id="p_18Sn_1228"></a>“Kāmesu nābhigijjheyya,<a class="brnum" id="br8"></a><br>
Manasānāvilo siyā;<br>
Kusalo sabbadhammānaṃ,<br>
Sato bhikkhu paribbaje”ti.</p>
</blockquote>
<p class="endsection">Ajita­māṇava­pucchā paṭhamā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Pārāyanavagga</span><span class="hidden">Ajita­māṇava­pucchā</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>
