<!DOCTYPE html>
<html>
<head><meta charset="utf8"><meta name ="description" content="Pali text from the Mahāsaṅgīti Tipiṭaka Buddhavasse 2500"><title></title></head><body>
<div id="text" lang="pi">
<div id="toc"></div><section class="sutta" id="snp3.2"><article>
<div class="hgroup"><p class="division">Sutta Nipāta 3.2</p>
<h1>Padhānasutta</h1></div>
<blockquote class="gatha">
<p><a class="sc" id="428"></a><a id="p_18Sn_493" class="ms"></a>“Taṃ maṃ padhā­na­pahitat­taṃ,<br>
nadiṃ nerañjaraṃ pati;<br>
Viparakkamma jhāyantaṃ,<br>
yogakkhemassa pattiyā.</p>
<p><a class="sc" id="429"></a><a id="p_18Sn_494" class="ms"></a>Namucī karuṇaṃ vācaṃ,<a class="brnum" id="br2"></a><br>
bhāsamāno upāgami;<br>
<span class="squo">‘</span> Kiso tvamasi dubbaṇṇo,<br>
santike maraṇaṃ tava.</p>
<p><a class="sc" id="430"></a><a id="p_18Sn_495" class="ms"></a>Sahassabhāgo maraṇassa,<a class="brnum" id="br3"></a><br>
ekaṃso tava jīvitaṃ;<br>
Jīva bho jīvitaṃ seyyo,<br>
jīvaṃ puññāni kāhasi.</p>
<p><a class="sc" id="431"></a><a class="pts1" id="pts75"></a><a id="p_18Sn_496" class="ms"></a>Carato ca te brahmacariyaṃ,<a class="brnum" id="br4"></a><br>
Aggihuttañca jūhato;<br>
Pahūtaṃ cīyate puññaṃ,<br>
Kiṃ padhānena kāhasi.</p>
<p><a class="sc" id="432"></a><a id="p_18Sn_497" class="ms"></a>Duggo maggo padhānāya,<a class="brnum" id="br5"></a><br>
dukkaro dura­bhisam­bhavo’”;<br>
Imā gāthā bhaṇaṃ māro,<br>
aṭṭhā buddhassa santike.</p>
<p><a class="sc" id="433"></a><a id="p_18Sn_498" class="ms"></a>Taṃ tathāvādinaṃ māraṃ,<a class="brnum" id="br6"></a><br>
bhagavā etadabravi;<br>
<span class="dquo">“</span> Pamattabandhu pāpima,<br>
<span class="var" title="senatthena (?) | attano atthena (aṭṭha.)" id="note244">yenatthena</span> idhāgato.</p>
<p><a class="sc" id="434"></a><a id="p_18Sn_499" class="ms"></a><span class="var" title="aṇumattenapi (bj, pts1)" id="note245">Aṇumattopi</span> puññena,<a class="brnum" id="br7"></a><br>
Attho mayhaṃ na vijjati;<br>
Yesañca attho puññena,<br>
Te māro vattumarahati.</p>
<p><a class="sc" id="435"></a><a id="p_18Sn_500" class="ms"></a>Atthi saddhā <span class="var" title="tapo (s1-3, mr) | tato (pts1)" id="note246">tathā</span> viriyaṃ,<a class="brnum" id="br8"></a><br>
paññā ca mama vijjati;<br>
Evaṃ maṃ pahitattampi,<br>
kiṃ jīvama­nu­pucchasi.</p>
<p><a class="sc" id="436"></a><a id="p_18Sn_501" class="ms"></a>Nadīnamapi sotāni,<a class="brnum" id="br9"></a><br>
ayaṃ vāto visosaye;<br>
Kiñca me pahitattassa,<br>
lohitaṃ nupasussaye.</p>
<p><a class="sc" id="437"></a><a id="p_18Sn_502" class="ms"></a>Lohite sussamānamhi,<a class="brnum" id="br10"></a><br>
Pittaṃ semhañca sussati;<br>
Maṃsesu khīyamānesu,<br>
Bhiyyo cittaṃ pasīdati;<br>
Bhiyyo sati ca paññā ca,<br>
Samādhi mama tiṭṭhati.</p>
<p><a class="sc" id="438"></a><a id="p_18Sn_503" class="ms"></a>Tassa mevaṃ viharato,<a class="brnum" id="br11"></a><br>
Pattas­suttama­vedanaṃ;<br>
<span class="var" title="kāme (bj, s1-3)" id="note247">Kāmesu</span> nāpekkhate cittaṃ,<br>
Passa sattassa suddhataṃ.</p>
<p><span class="cross" title="^mnd4#46 [Sud­dhaṭṭha­ka­sutta­niddesa] | ^cnd5#411 [Pucchāniddesa/ Nanda­māṇa­va­pucchā­niddesa]" id="note248">^</span><a class="sc" id="439"></a><a class="pts1" id="pts76"></a><a id="p_18Sn_504" class="ms"></a>Kāmā te paṭhamā senā,<a class="brnum" id="br12"></a><br>
Dutiyā arati vuccati;<br>
Tatiyā khuppipāsā te,<br>
Catutthī taṇhā pavuccati.</p>
<p><a class="sc" id="440"></a><a id="p_18Sn_505" class="ms"></a><span class="var" title="pañcamī (bj, pts1)" id="note249">Pañcamaṃ</span> thinamiddhaṃ te,<a class="brnum" id="br13"></a><br>
Chaṭṭhā bhīrū pavuccati;<br>
Sattamī vicikicchā te,<br>
Makkho thambho te aṭṭhamo.</p>
<p><a class="sc" id="441"></a><a id="p_18Sn_506" class="ms"></a>Lābho siloko sakkāro,<a class="brnum" id="br14"></a><br>
Micchāladdho ca yo yaso;<br>
Yo cattānaṃ samukkaṃse,<br>
Pare ca avajānati.</p>
<p><a class="sc" id="442"></a><a id="p_18Sn_507" class="ms"></a>Esā namuci te senā,<a class="brnum" id="br15"></a><br>
Kaṇhas­sā­bhip­pahārinī;<br>
Na naṃ asūro jināti,<br>
Jetvā ca labhate sukhaṃ.</p>
<p><a class="sc" id="443"></a><a id="p_18Sn_508" class="ms"></a>Esa muñjaṃ parihare,<a class="brnum" id="br16"></a><br>
Dhiratthu <span class="var" title="idha (pts1, mr)" id="note250">mama</span> jīvitaṃ;<br>
Saṅgāme me mataṃ seyyo,<br>
Yañce jīve parājito.</p>
<p><a class="sc" id="444"></a><a id="p_18Sn_509" class="ms"></a>Pagāḷhettha na dissanti,<a class="brnum" id="br17"></a><br>
Eke samaṇabrāhmaṇā;<br>
Tañca maggaṃ na jānanti,<br>
Yena gacchanti subbatā.</p>
<p><a class="sc" id="445"></a><a id="p_18Sn_510" class="ms"></a>Samantā dhajiniṃ disvā,<a class="brnum" id="br18"></a><br>
Yuttaṃ māraṃ savāhanaṃ;<br>
Yuddhāya paccuggacchāmi,<br>
Mā maṃ ṭhānā acāvayi.</p>
<p><a class="sc" id="446"></a><a class="pts1" id="pts77"></a><a id="p_18Sn_511" class="ms"></a>Yaṃ te taṃ nappasahati,<a class="brnum" id="br19"></a><br>
Senaṃ loko sadevako;<br>
Taṃ te paññāya <span class="var" title="gacchāmi (bj, pts1) | vecchāmi (s1-3) | vajjhāmi (mr)" id="note251">bhecchāmi</span>,<br>
Āmaṃ <span class="var" title="pakkaṃva amhanā (s1-3, mr) | pattaṃ va amhanā (pts1)" id="note252">pattaṃva asmanā</span>.</p>
<p><a class="sc" id="447"></a><a id="p_18Sn_512" class="ms"></a><span class="var" title="vasiṃ karitvā (bahūsu)" id="note253">Vasīkaritvā</span> saṅkappaṃ,<a class="brnum" id="br20"></a><br>
Satiñca sūpatiṭṭhitaṃ;<br>
Raṭṭhā raṭṭhaṃ vicarissaṃ,<br>
Sāvake vinayaṃ puthū.</p>
<p><a class="sc" id="448"></a><a id="p_18Sn_513" class="ms"></a>Te appamattā pahitattā,<a class="brnum" id="br21"></a><br>
Mama sāsanakārakā;<br>
<span class="var" title="akāmā (mr)" id="note254">Akāmassa</span> te gamissanti,<br>
Yattha gantvā na socare”.</p>
<p><a class="sc" id="449"></a><a id="p_18Sn_514" class="ms"></a>“Satta vassāni bhagavantaṃ,<a class="brnum" id="br22"></a><br>
Anubandhiṃ padāpadaṃ;<br>
Otāraṃ ­nādhi­gacchis­saṃ,<br>
Sambuddhassa satīmato.</p>
<p><a class="sc" id="450"></a><a id="p_18Sn_515" class="ms"></a>Medavaṇṇaṃva pāsāṇaṃ,<a class="brnum" id="br23"></a><br>
Vāyaso anupariyagā;<br>
Apettha <span class="var" title="mudu (bj, pts1)" id="note255">muduṃ</span> vindema,<br>
Api assādanā siyā.</p>
<p><a class="sc" id="451"></a><a id="p_18Sn_516" class="ms"></a>Aladdhā tattha assādaṃ,<a class="brnum" id="br24"></a><br>
Vāyasetto apakkami;<br>
Kākova selamāsajja,<br>
Nibbijjāpema gotamaṃ”.</p>
<p><a class="sc" id="452"></a><a class="pts1" id="pts78"></a><a id="p_18Sn_517" class="ms"></a>Tassa sokaparetassa,<a class="brnum" id="br25"></a><br>
Vīṇā kacchā abhassatha;<br>
Tato so dummano yakkho,<br>
Tat­the­vantara­dhāyathāti.</p></blockquote><p class="endsection">Padhānasuttaṃ dutiyaṃ.</p></article>
<div id="metaarea"><p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p><span class="hidden">Mahāvagga</span><span class="hidden">Padhānasutta</span></div></section><a class="previous" href="/pi/snp3.1">◀ Sutta Nipāta  3.1</a><a class="top" href="#"> ▲ TOP </a><a class="next" href="/pi/snp3.3">Sutta Nipāta  3.3 ▶</a></div></body></html>