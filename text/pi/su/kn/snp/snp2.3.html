<!DOCTYPE html>
<html>
<head><meta charset="utf8"><meta name ="description" content="Pali text from the Mahāsaṅgīti Tipiṭaka Buddhavasse 2500"><title></title></head><body>
<div id="text" lang="pi">
<div id="toc"></div><section class="sutta" id="snp2.3"><article>
<div class="hgroup"><p class="division">Sutta Nipāta 2.3</p>
<h1>Hirisutta</h1></div>
<blockquote class="gatha">
<p><a class="sc" id="sc256"></a><a id="p_18Sn_294" class="ms"></a>Hiriṃ tarantaṃ vijiguccha­mānaṃ,<br>
<span class="var" title="sakhāhamasmi (bj, s1-3, km, pts1)" id="note165">Tavāhamasmi</span> iti bhāsamānaṃ;<br>
Sayhāni kammāni anādiyantaṃ,<br>
Neso mamanti iti naṃ vijaññā.</p>
<p><a class="sc" id="sc257"></a><a id="p_18Sn_295" class="ms"></a><span class="var" title="atthanvayaṃ (mr)" id="note166">Ananvayaṃ</span> piyaṃ vācaṃ,<a class="brnum" id="br2"></a><br>
yo mittesu pakubbati;<br>
Akarontaṃ bhāsamānaṃ,<br>
parijānanti paṇḍitā.</p>
<p><a class="sc" id="sc258"></a><a class="pts1" id="pts46"></a><a id="p_18Sn_296" class="ms"></a>Na so mitto yo sadā appamatto,<a class="brnum" id="br3"></a><br>
Bhedāsaṅkī randha­me­vānupassī;<br>
Yasmiñca seti urasīva putto,<br>
Sa ve mitto yo parehi abhejjo.</p>
<p><a class="sc" id="sc259"></a><a id="p_18Sn_297" class="ms"></a>Pāmujjakaraṇaṃ ṭhānaṃ,<a class="brnum" id="br4"></a><br>
pasaṃsāvahanaṃ sukhaṃ;<br>
Phalānisaṃso bhāveti,<br>
vahanto porisaṃ dhuraṃ.</p>
<p><a class="sc" id="sc260"></a><a id="p_18Sn_298" class="ms"></a>Pavivekarasaṃ pitvā,<a class="brnum" id="br5"></a><br>
Rasaṃ upasamassa ca;<br>
Niddaro hoti nippāpo,<br>
Dhamma­pīti­rasaṃ pivanti.</p></blockquote><p class="endsection">Hirisuttaṃ tatiyaṃ.</p></article>
<div id="metaarea"><p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p><span class="hidden">Cūḷavagga</span><span class="hidden">Hirisutta</span></div></section><a class="previous" href="/pi/snp2.2">◀ Sutta Nipāta  2.2</a><a class="top" href="#"> ▲ TOP </a><a class="next" href="/pi/snp2.4">Sutta Nipāta  2.4 ▶</a></div></body></html>