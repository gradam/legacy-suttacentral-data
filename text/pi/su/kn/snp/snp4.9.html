<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="snp4.9">
<article>
<div class="hgroup">
<p class="division"><span class="var" id="note456" title="māgandiyasuttaṃ (bj, s1-3) | māgandiyasutta (pts1)">Sutta Nipāta 4.9</span></p>
<h1>Māgaṇḍiyasutta</h1>
</div>
<blockquote class="gatha">
<p><a class="sc" id="28"></a>
<a id="p_18Sn_1011" class="ms"></a>
<span class="cross" title="^mnd9#2 [Māgaṇḍiyasuttaniddesa]" id="note457">^</span>
“Disvāna taṇhaṃ <span class="var" title="aratiñca rāgaṃ (s1-3, mr)" id="note458">aratiṃ ragañca</span>,<br>
Nāhosi chando api methunasmiṃ;<br>
Kimevidaṃ muttakarīsapuṇṇaṃ,<br>
Pādāpi naṃ samphusituṃ na icche”.
</p>
<p><a class="sc" id="29"></a>
<a class="pts1" id="pts164"></a>
<a id="p_18Sn_1012" class="ms"></a>
“Etādisañce ratanaṃ na icchasi,<a class="brnum" id="br2"></a>
<br>
Nāriṃ narindehi bahūhi patthitaṃ;<br>
Diṭṭhigataṃ <span class="var" title="sīlavatānujīvitaṃ (bj, pts1, mr)" id="note459">sīlavataṃ nu jīvitaṃ</span>,<br>
Bhavūpapattiñca vadesi kīdisaṃ”.
</p>
<p><a class="sc" id="30"></a>
<a id="p_18Sn_1013" class="ms"></a>
“Idaṃ vadāmīti na tassa hoti,<a class="brnum" id="br3"></a>
<br><span class="speaker">(<span class="var" title="māgandiyāti (bj, s1-3, pts1)" id="note460">māgaṇḍiyāti</span> bhagavā):</span>
Dhammesu niccheyya samuggahītaṃ;<br>
Passañca diṭṭhīsu anuggahāya,<br>
Ajjhattasantiṃ pacinaṃ adassaṃ”.
</p>
<p><a class="sc" id="31"></a>
<a id="p_18Sn_1014" class="ms"></a>
“Vinicchayā yāni pakappitāni,<a class="brnum" id="br4"></a>
<br><span class="speaker">(iti <span class="var" title="māgandiyo (bj, s1-3, pts1)" id="note461">māgaṇḍiyo</span>):</span>
Te ve munī brūsi anuggahāya;<br>
Ajjhattasantīti yametamatthaṃ,<br>
Kathaṃ nu dhīrehi paveditaṃ taṃ”.
</p>
<p><a class="sc" id="32"></a>
<a id="p_18Sn_1015" class="ms"></a>
“Na diṭṭhiyā na sutiyā na ñāṇena,<a class="brnum" id="br5"></a>
<br><span class="speaker">(māgaṇḍiyāti bhagavā):</span>
Sīlabbatenāpi na suddhimāha;<br>
Adiṭṭhiyā assutiyā añāṇā,<br>
Asīlatā abbatā nopi tena;<br>
Ete ca nissajja anuggahāya,<br>
Santo anissāya bhavaṃ na jappe”.
</p>
<p><a class="sc" id="33"></a>
<a class="pts1" id="pts165"></a>
<a id="p_18Sn_1016" class="ms"></a>
“No ce kira diṭṭhiyā na sutiyā na ñāṇena,<a class="brnum" id="br6"></a>
<br><span class="speaker">(iti māgaṇḍiyo):</span>
Sīlabbatenāpi na suddhimāha;<br>
Adiṭṭhiyā assutiyā añāṇā,<br>
Asīlatā abbatā nopi tena;<br>
Maññāmahaṃ momuhameva dhammaṃ,<br>
Diṭṭhiyā eke paccenti suddhiṃ”.
</p>
<p><a class="sc" id="34"></a>
<a id="p_18Sn_1017" class="ms"></a>
“Diṭṭhañca nissāya anupucchamāno,<a class="brnum" id="br7"></a>
<br><span class="speaker">(māgaṇḍiyāti bhagavā):</span>
Samuggahītesu <span class="var" title="pamohamāga (bj) | samohamāgā (s1-3, mr)" id="note462">pamohamāgā</span>;<br>
Ito ca nāddakkhi aṇumpi saññaṃ,<br>
Tasmā tuvaṃ momuhato dahāsi.
</p>
<p><a class="sc" id="35"></a>
<a id="p_18Sn_1018" class="ms"></a>
Samo visesī uda vā nihīno,<a class="brnum" id="br8"></a>
<br>
Yo <span class="var" title="maññatī (c1,c2)" id="note463">maññati</span> so vivadetha tena;<br>
Tīsu vidhāsu avikampamāno,<br>
Samo visesīti na tassa hoti.
</p>
<p><a class="sc" id="36"></a>
<a id="p_18Sn_1019" class="ms"></a>
Saccanti so brāhmaṇo kiṃ vadeyya,<a class="brnum" id="br9"></a>
<br>
Musāti vā so vivadetha kena;<br>
Yasmiṃ samaṃ visamaṃ vāpi natthi,<br>
Sa kena vādaṃ paṭisaṃyujeyya.
</p>
<p><span class="cross" title="^sn22.3#1 [3. Hāliddikānisutta]" id="note464">^</span>
<a class="sc" id="37"></a>
<a id="p_18Sn_1020" class="ms"></a>
Okaṃ pahāya aniketasārī,<a class="brnum" id="br10"></a>
<br>
Gāme akubbaṃ muni <span class="var" title="sandhavāni (mr)" id="note465">santhavāni</span>;<br>
Kāmehi ritto apurakkharāno,<br>
Kathaṃ na viggayha janena kayirā.
</p>
<p><a class="sc" id="38"></a>
<a class="pts1" id="pts166"></a>
<a id="p_18Sn_1021" class="ms"></a>
Yehi vivitto vicareyya loke,<a class="brnum" id="br11"></a>
<br>
Na tāni uggayha vadeyya nāgo;<br>
<span class="var" title="elambujaṃ (bj, s1-3 ^mnd9#89 [Māgaṇḍiyasuttaniddesa])" id="note466">Jalambujaṃ</span> kaṇḍakavārijaṃ yathā,<br>
Jalena paṅkena canūpalittaṃ;<br>
Evaṃ munī santivādo agiddho,<br>
Kāme ca loke ca anūpalitto.
</p>
<p><a class="sc" id="39"></a>
<a id="p_18Sn_1022" class="ms"></a>
<span class="var" title="na vedagū diṭṭhiyā (bj, s1-3, pts1)" id="note467">Na vedagū diṭṭhiyāyako</span> na mutiyā,<a class="brnum" id="br12"></a>
<br>
Sa mānameti na hi tammayo so;<br>
Na kammunā nopi sutena neyyo,<br>
Anūpanīto sa nivesanesu.
</p>
<p><a class="sc" id="40"></a>
<a id="p_18Sn_1023" class="ms"></a>
Saññāvirattassa na santi ganthā,<a class="brnum" id="br13"></a>
<br>
Paññāvimuttassa na santi mohā;<br>
Saññañca diṭṭhiñca ye aggahesuṃ,<br>
Te <span class="var" title="ghaṭṭamānā (s1-3, mr)" id="note468">ghaṭṭayantā</span> vicaranti loke”ti.
</p>
</blockquote>
<p class="endsection">Māgaṇḍiyasuttaṃ navamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Aṭṭhakavagga</span>
<span class="hidden">Māgaṇḍiyasutta</span>
</div>
</section>
<a class="previous" href="/pi/snp4.8">◀ Sutta Nipāta  4.8</a><a class="top" href="#"> ▲ TOP </a><a class="next" href="/pi/snp4.10">Sutta Nipāta  4.10 ▶</a>
</div>
</body>
</html>