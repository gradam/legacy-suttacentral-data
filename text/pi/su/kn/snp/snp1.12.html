<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="snp1.12">
<article>
<div class="hgroup">
<p class="division">Sutta Nipāta 1.12</p>
<h1>Munisutta</h1>
</div>
<blockquote class="gatha">
<p><span class="cross" title="^mi5.5.1#1 [Santhavapañha], ^mi7.2.3#1 [Dīpini­yaṅga­pañha]" id="note126">^</span>
<a class="sc" id="701"></a>
<a id="p_18Sn_240" class="ms"></a>
<span class="var" title="sandhavato (mr)" id="note127">Santhavāto</span> bhayaṃ jātaṃ,<br>
niketā jāyate rajo;<br>
Ani­keta­masan­thavaṃ,<br>
etaṃ ve munidassanaṃ.
</p>
<p><a class="sc" id="702"></a>
<a id="p_18Sn_241" class="ms"></a>
Yo jātamucchijja na ropayeyya,<a class="brnum" id="br2"></a>
<br>
Jāyantamassa nānuppavecche;<br>
Tamāhu ekaṃ muninaṃ carantaṃ,<br>
Addakkhi so santipadaṃ mahesi.
</p>
<p><a class="sc" id="703"></a>
<a class="pts1" id="pts36"></a>
<a id="p_18Sn_242" class="ms"></a>
Saṅkhāya vatthūni <span class="var" title="pahāya (bj, mr) | samāya (katthaci)" id="note128">pamāya</span> bījaṃ,<a class="brnum" id="br3"></a>
<br>
Sinehamassa nānuppavecche;<br>
Sa ve munī jāti­kha­yan­tadassī,<br>
Takkaṃ pahāya na upeti saṅkhaṃ.
</p>
<p><a class="sc" id="704"></a>
<a id="p_18Sn_243" class="ms"></a>
Aññāya sabbāni nivesanāni,<a class="brnum" id="br4"></a>
<br>
Anikāmayaṃ aññatarampi tesaṃ;<br>
Sa ve munī vītagedho agiddho,<br>
Nāyūhatī pāragato hi hoti.
</p>
<p><a class="sc" id="705"></a>
<a id="p_18Sn_244" class="ms"></a>
Sabbābhibhuṃ sabbaviduṃ sumedhaṃ,<a class="brnum" id="br5"></a>
<br>
Sabbesu dhammesu anūpalittaṃ;<br>
Sabbañjahaṃ taṇhakkhaye vimuttaṃ,<br>
Taṃ vāpi dhīrā <span class="var" title="muniṃ (bj, pts1)" id="note129">muni</span> vedayanti.
</p>
<p><a class="sc" id="706"></a>
<a id="p_18Sn_245" class="ms"></a>
Paññābalaṃ sīla­va­tū­papan­naṃ,<a class="brnum" id="br6"></a>
<br>
Samāhitaṃ jhānarataṃ satīmaṃ;<br>
Saṅgā pamuttaṃ akhilaṃ anāsavaṃ,<br>
Taṃ vāpi dhīrā muni vedayanti.
</p>
<p><a class="sc" id="707"></a>
<a id="p_18Sn_246" class="ms"></a>
Ekaṃ carantaṃ muni­mappa­mattaṃ,<a class="brnum" id="br7"></a>
<br>
Nindāpasaṃsāsu avedhamānaṃ;<br>
Sīhaṃva saddesu asantasantaṃ,<br>
Vātaṃva jālamhi asajjamānaṃ;<br>
<span class="var" title="padumaṃva (bj, s1-3, pts1)" id="note130">Padmaṃva</span> toyena <span class="var" title="alimpamānaṃ (s1-3, mr)" id="note131">alippamānaṃ</span>,<br>
Netāramañ­ñe­sama­nañ­ña­neyyaṃ;<br>
Taṃ vāpi dhīrā muni vedayanti.
</p>
<p><a class="sc" id="708"></a>
<a class="pts1" id="pts37"></a>
<a id="p_18Sn_247" class="ms"></a>
Yo ogahaṇe ­thambho­rivā­bhi­jāyati,<a class="brnum" id="br8"></a>
<br>
Yasmiṃ pare <span class="var" title="vācaṃ pariyantaṃ (mr)" id="note132">vācāpariyantaṃ</span> vadanti;<br>
Taṃ vītarāgaṃ susa­māhi­tindriyaṃ,<br>
Taṃ vāpi dhīrā muni vedayanti.
</p>
<p><a class="sc" id="709"></a>
<a id="p_18Sn_248" class="ms"></a>
Yo ve ṭhitatto tasaraṃva ujju,<a class="brnum" id="br9"></a>
<br>
Jigucchati kammehi pāpakehi;<br>
Vīmaṃsamāno visamaṃ samañca,<br>
Taṃ vāpi dhīrā muni vedayanti.
</p>
<p><a class="sc" id="710"></a>
<a id="p_18Sn_249" class="ms"></a>
Yo saññatatto na karoti pāpaṃ,<a class="brnum" id="br10"></a>
<br>
<span class="var" title="daharo ca majjhimo ca munī (bj) | daharo ca majjho ca munī (s1-3, km, pts1)" id="note133">Daharo majjhimo ca muni</span> yatatto;<br>
Arosaneyyo <span class="var" title="so na roseti (bj, pts1) | na roseti (s1-3)" id="note134">na so roseti</span> kañci,<br>
Taṃ vāpi dhīrā muni vedayanti.
</p>
<p><a class="sc" id="711"></a>
<a id="p_18Sn_250" class="ms"></a>
Yadaggato majjhato sesato vā,<a class="brnum" id="br11"></a>
<br>
Piṇḍaṃ labhetha paradat­tū­pajīvī;<br>
Nālaṃ thutuṃ nopi nipaccavādī,<br>
Taṃ vāpi dhīrā muni vedayanti.
</p>
<p><a class="sc" id="712"></a>
<a id="p_18Sn_251" class="ms"></a>
Muniṃ carantaṃ virataṃ methunasmā,<a class="brnum" id="br12"></a>
<br>
Yo yobbane nopanibajjhate kvaci;<br>
Madappamādā virataṃ vippamuttaṃ,<br>
Taṃ vāpi dhīrā muni vedayanti.
</p>
<p><a class="sc" id="713"></a>
<a class="pts1" id="pts38"></a>
<a id="p_18Sn_252" class="ms"></a>
Aññāya lokaṃ para­mattha­dassiṃ,<a class="brnum" id="br13"></a>
<br>
Oghaṃ samuddaṃ atitariya tādiṃ;<br>
Taṃ chinnaganthaṃ asitaṃ anāsavaṃ,<br>
Taṃ vāpi dhīrā muni vedayanti.
</p>
<p><a class="sc" id="714"></a>
<a id="p_18Sn_253" class="ms"></a>
Asamā ubho dūra­vihāra­vuttino,<a class="brnum" id="br14"></a>
<br>
<span class="var" title="gihi (mr)" id="note135">Gihī</span> dāraposī amamo ca subbato;<br>
Para­pāṇa­rodhāya gihī asaññato,<br>
Niccaṃ munī rakkhati <span class="var" title="pāṇino (bj)" id="note136">pāṇine</span> yato.
</p>
<p><a class="sc" id="715"></a>
<a id="p_18Sn_254" class="ms"></a>
Sikhī yathā <span class="var" title="nīlagivo (s1-3)" id="note137">nīlagīvo</span> vihaṅgamo,<a class="brnum" id="br15"></a>
<br>
Haṃsassa nopeti javaṃ kudācanaṃ;<br>
Evaṃ gihī nānukaroti bhikkhuno,<br>
Munino vivittassa vanamhi jhāyatoti.
</p>
</blockquote>
<p class="endsection">Munisuttaṃ dvādasamaṃ.</p>
<p class="endsutta">Uragavaggo paṭhamo.</p>
<blockquote class="uddanagatha">
<p><a id="p_18Sn_258" class="ms"></a>
Urago dhaniyo ceva,<br>
visāṇañca tathā kasi;<br>
Cundo parābhavo ceva,<br>
vasalo mettabhāvanā.
</p>
<p><a id="p_18Sn_259" class="ms"></a>
Sātāgiro āḷavako,<br>
Vijayo ca tathā muni;<br>
Dvādasetāni suttāni,<br>
Uragavaggoti vuccatīti.
</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Uragavagga</span>
<span class="hidden">Munisutta</span>
</div>
</section>
<a class="previous" href="/pi/snp1.11">◀ Sutta Nipāta  1.11</a><a class="top" href="#"> ▲ TOP </a><a class="next" href="/pi/snp2.1">Sutta Nipāta  2.1 ▶</a>
</div>
</body>
</html>