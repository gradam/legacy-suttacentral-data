<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="snp5.18">
<article>
<div class="hgroup">
<p class="division">Sutta Nipāta 5.18</p>
<h1>Pārā­yanat­thuti­gāthā</h1>
</div>
<p><a class="sc" id="1"></a><a class="ms" id="p_18Sn_1333"></a>Idamavoca bhagavā magadhesu viharanto pāsāṇake cetiye, <span class="var" title="pari­cāri­kaso­ḷasānaṃ (bj) | pari­cāri­kaso­ḷasannaṃ (s1-3, mr)" id="note614">pari­cāra­ka­so­ḷasānaṃ</span>brāhmaṇānaṃ ajjhiṭṭho puṭṭho puṭṭho <span class="var" title="pañhe (bj, pts1)" id="note615">pañhaṃ</span> byākāsi. Ekamekassa cepi pañhassa atthamaññāya dhammamaññāya dhammā­nu­dhammaṃ paṭipajjeyya, gaccheyyeva jarāmaraṇassa pāraṃ. Pāraṅgamanīyā ime dhammāti, tasmā imassa dhamma­pariyā­yassa <span class="var" title="pārāyaṇaṃtveva (bj-a) | pārāyanantveva (s1-3)" id="note616">pārāyananteva</span> adhivacanaṃ.</p>
<blockquote class="gatha">
<p><a class="sc" id="2"></a><a class="verse-num-sc" id="verse-num-sc1131"></a><a class="verse-num-pts" id="verse-num-pts1124"></a><a class="ms" id="p_18Sn_1334"></a>Ajito tissametteyyo,<a class="brnum" id="br1"></a><br>
puṇṇako atha mettagū;<br>
Dhotako upasīvo ca,<br>
nando ca atha hemako.</p>
<p><a class="sc" id="3"></a><a class="verse-num-sc" id="verse-num-sc1132"></a><a class="verse-num-pts" id="verse-num-pts1125"></a><a class="pts" id="pts219"></a><a class="ms" id="p_18Sn_1335"></a>Todeyya-kappā dubhayo,<a class="brnum" id="br2"></a><br>
jatukaṇṇī ca paṇḍito;<br>
Bhadrāvudho udayo ca,<br>
posālo cāpi brāhmaṇo;<br>
Mogharājā ca medhāvī,<br>
piṅgiyo ca mahāisi.</p>
<p><a class="sc" id="4"></a><a class="verse-num-sc" id="verse-num-sc1133"></a><a class="verse-num-pts" id="verse-num-pts1126"></a><a class="ms" id="p_18Sn_1336"></a>Ete buddhaṃ upāgacchuṃ,<a class="brnum" id="br3"></a><br>
sam­panna­caraṇaṃ isiṃ;<br>
Pucchantā nipuṇe pañhe,<br>
buddhaseṭṭhaṃ upāgamuṃ.</p>
<p><a class="sc" id="5"></a><a class="verse-num-sc" id="verse-num-sc1134"></a><a class="verse-num-pts" id="verse-num-pts1127"></a><a class="ms" id="p_18Sn_1337"></a>Tesaṃ buddho pabyākāsi,<a class="brnum" id="br4"></a><br>
pañhe puṭṭho yathātathaṃ;<br>
Pañhānaṃ veyyākaraṇena,<br>
tosesi brāhmaṇe muni.</p>
<p><a class="sc" id="6"></a><a class="verse-num-sc" id="verse-num-sc1135"></a><a class="verse-num-pts" id="verse-num-pts1128"></a><a class="ms" id="p_18Sn_1338"></a>Te tositā cakkhumatā,<a class="brnum" id="br5"></a><br>
bud­dhe­nādicca­bandhunā;<br>
Brahma­cari­ya­ma­cariṃsu,<br>
varapaññassa santike.</p>
<p><a class="sc" id="7"></a><a class="verse-num-sc" id="verse-num-sc1136"></a><a class="verse-num-pts" id="verse-num-pts1129"></a><a class="ms" id="p_18Sn_1339"></a>Ekamekassa pañhassa,<a class="brnum" id="br6"></a><br>
yathā buddhena desitaṃ;<br>
Tathā yo paṭipajjeyya,<br>
gacche pāraṃ apārato.</p>
<p><a class="sc" id="8"></a><a class="verse-num-sc" id="verse-num-sc1137"></a><a class="verse-num-pts" id="verse-num-pts1130"></a><a class="ms" id="p_18Sn_1340"></a>Apārā pāraṃ gaccheyya,<a class="brnum" id="br7"></a><br>
bhāvento maggamuttamaṃ;<br>
Maggo so pāraṃ gamanāya,<br>
tasmā pārāyanaṃ iti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Pārāyanavagga</span><span class="hidden">Pārā­yanat­thuti­gāthā</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
