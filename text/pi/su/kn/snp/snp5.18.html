<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="snp5.18">
<article>
<div class="hgroup"><p class="division">Sutta Nipāta 5.18</p>
<h1>Pārāyanatthutigāthā</h1> </div>
<p><a id="p_18Sn_1333" class="ms"></a>Idamavoca bhagavā magadhesu viharanto pāsāṇake cetiye, paricārakasoḷasānaṃ brāhmaṇānaṃ ajjhiṭṭho puṭṭho puṭṭho pañhaṃ byākāsi. Ekamekassa cepi pañhassa atthamaññāya dhammamaññāya dhammānudhammaṃ paṭipajjeyya, gaccheyyeva jarāmaraṇassa pāraṃ. Pāraṅgamanīyā ime dhammāti, tasmā imassa dhammapariyāyassa pārāyananteva adhivacanaṃ.</p><blockquote class="gatha">
<p><a class="sc" id="716"></a><a class="brnum" id="br1"></a><a id="p_18Sn_1334" class="ms"></a>Ajito tissametteyyo,<br> puṇṇako atha mettagū;<br>
Dhotako upasīvo ca,<br>
nando ca atha hemako. 
</p>
<p><a class="sc" id="717"></a><a class="brnum" id="br2"></a><a id="p_18Sn_1335" class="ms"></a>Todeyya-kappā dubhayo,<br> jatukaṇṇī ca paṇḍito;<br>
Bhadrāvudho udayo ca,<br>
posālo cāpi brāhmaṇo;<br>
Mogharājā ca medhāvī,<br>
piṅgiyo ca mahāisi. 
</p>
<p><a class="sc" id="718"></a><a class="brnum" id="br3"></a><a id="p_18Sn_1336" class="ms"></a>Ete buddhaṃ upāgacchuṃ,<br> sampannacaraṇaṃ isiṃ;<br>
Pucchantā nipuṇe pañhe,<br>
buddhaseṭṭhaṃ upāgamuṃ. 
</p>
<p><a class="sc" id="719"></a><a class="brnum" id="br4"></a><a id="p_18Sn_1337" class="ms"></a>Tesaṃ buddho pabyākāsi,<br> pañhe puṭṭho yathātathaṃ;<br>
Pañhānaṃ veyyākaraṇena,<br>
tosesi brāhmaṇe muni. 
</p>
<p><a class="sc" id="720"></a><a class="brnum" id="br5"></a><a id="p_18Sn_1338" class="ms"></a>Te tositā cakkhumatā,<br> buddhenādiccabandhunā;<br>
Brahmacariyamacariṃsu,<br>
varapaññassa santike. 
</p>
<p><a class="sc" id="721"></a><a class="brnum" id="br6"></a><a id="p_18Sn_1339" class="ms"></a>Ekamekassa pañhassa,<br> yathā buddhena desitaṃ;<br>
Tathā yo paṭipajjeyya,<br>
gacche pāraṃ apārato. 
</p>
<p><a class="sc" id="722"></a><a class="brnum" id="br7"></a><a id="p_18Sn_1340" class="ms"></a>Apārā pāraṃ gaccheyya,<br> bhāvento maggamuttamaṃ;<br>
Maggo so pāraṃ gamanāya,<br>
tasmā pārāyanaṃ iti. 
</p>
</blockquote></article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">
Pārāyanavagga</span>
<span class="hidden">
Pārāyanatthutigāthā</span>
</div>
</section>
<a class="previous" href="/pi/snp5.17">◀ Sutta Nipāta  5.17</a><a class="top" href="#"> ▲ TOP </a></div>
</body>
</html>