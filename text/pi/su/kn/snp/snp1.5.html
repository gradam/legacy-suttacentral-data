<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="snp1.5">
<article>
<div class="hgroup">
<p class="division">Sutta Nipāta 1.5</p>
<h1>Cundasutta</h1>
</div>
<blockquote class="gatha">
<p><a class="sc" id="sc83"></a><a id="p_18Sn_97" class="ms"></a>“Pucchāmi muniṃ pahūtapaññaṃ,<br>
<span class="speaker">(iti cundo kammāraputto):</span>Buddhaṃ dhammassāmiṃ vītataṇhaṃ;<br>
<span class="var" title="dipaduttamaṃ (bj, s1-3, km, pts1)" id="note59">Dvipaduttamaṃ</span> sārathīnaṃ pavaraṃ,<br>
Kati loke samaṇā tadiṅgha brūhi”.</p>
<p><a class="sc" id="sc84"></a><a class="pts1" id="pts17"></a><a id="p_18Sn_98" class="ms"></a>“Caturo samaṇā na pañcamatthi,<a class="brnum" id="br2"></a><br>
<span class="speaker">(cundāti bhagavā):</span>Te te āvikaromi sakkhipuṭṭho;<br>
Maggajino maggadesako ca,<br>
Magge jīvati yo ca maggadūsī”.</p>
<p><a class="sc" id="sc85"></a><a id="p_18Sn_99" class="ms"></a>“Kaṃ maggajinaṃ vadanti buddhā,<a class="brnum" id="br3"></a><br>
<span class="speaker">(iti cundo kammāraputto):</span>Maggakkhāyī kathaṃ atulyo hoti;<br>
Magge jīvati me brūhi puṭṭho,<br>
Atha me āvikarohi <span class="var" title="maggadūsī (mr)" id="note60">maggadūsiṃ</span>”.</p>
<p><a class="sc" id="sc86"></a><a id="p_18Sn_100" class="ms"></a>“Yo tiṇṇa­kathaṅ­katho visallo,<a class="brnum" id="br4"></a><br>
Nibbānābhirato anānugiddho;<br>
Lokassa sadevakassa netā,<br>
Tādiṃ maggajinaṃ vadanti buddhā.</p>
<p><a class="sc" id="sc87"></a><a id="p_18Sn_101" class="ms"></a>Paramaṃ paramanti yodha ñatvā,<a class="brnum" id="br5"></a><br>
Akkhāti vibhajate idheva dhammaṃ;<br>
Taṃ kaṅkhachidaṃ muniṃ anejaṃ,<br>
Dutiyaṃ bhikkhunamāhu maggadesiṃ.</p>
<p><a class="sc" id="sc88"></a><a id="p_18Sn_102" class="ms"></a>Yo dhammapade sudesite,<a class="brnum" id="br6"></a><br>
Magge jīvati saññato satīmā;<br>
Anavajjapadāni sevamāno,<br>
Tatiyaṃ bhikkhunamāhu maggajīviṃ.</p>
<p><a class="sc" id="sc89"></a><a id="p_18Sn_103" class="ms"></a>Chadanaṃ katvāna subbatānaṃ,<a class="brnum" id="br7"></a><br>
Pakkhandī kuladūsako pagabbho;<br>
Māyāvī asaññato palāpo,<br>
Patirūpena caraṃ sa maggadūsī.</p>
<p><a class="sc" id="sc90"></a><a class="pts1" id="pts18"></a><a id="p_18Sn_104" class="ms"></a>Ete ca paṭivijjhi yo gahaṭṭho,<a class="brnum" id="br8"></a><br>
Sutavā ariyasāvako sapañño;<br>
<span class="var" title="sabbe te tādisāti (bj) | sabbe ne tādisāti (s1-3, pts1)" id="note61">Sabbe netādisāti</span> ñatvā,<br>
Iti disvā na hāpeti tassa saddhā;<br>
Kathaṃ hi duṭṭhena asampaduṭṭhaṃ,<br>
Suddhaṃ asuddhena samaṃ kareyyā”ti.</p>
</blockquote>
<p class="endsection">Cundasuttaṃ pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Uragavagga</span><span class="hidden">Cundasutta</span></aside>
</section>
 
</div>
</body>
</html>