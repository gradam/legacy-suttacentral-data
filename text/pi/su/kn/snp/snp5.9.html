<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="snp5.9">
<article>
<div class="hgroup">
<p class="division">Sutta Nipāta 5.9</p>
<h1>Hemaka­māṇava­pucchā</h1>
</div>
<blockquote class="gatha">
<p><span class="cross" title="" id="note593">*</span><a class="sc" id="sc1091"></a><a class="pts1" id="pts210"></a><a id="p_18Sn_1284" class="ms"></a>“Ye me pubbe viyākaṃsu,<br>
<span class="speaker">(iccāyasmā hemako):</span>Huraṃ gotamasāsanā;<br>
Iccāsi iti bhavissati,<br>
Sabbaṃ taṃ itihītihaṃ;<br>
Sabbaṃ taṃ takkavaḍḍhanaṃ,<br>
Nāhaṃ tattha abhiramiṃ.</p>
<p><a class="sc" id="sc1092"></a><a id="p_18Sn_1285" class="ms"></a>Tvañca me dhammamakkhāhi,<a class="brnum" id="br2"></a><br>
taṇhā­nig­ghāta­naṃ muni;<br>
Yaṃ viditvā sato caraṃ,<br>
tare loke visattikaṃ”.</p>
<p><a class="sc" id="sc1093"></a><a id="p_18Sn_1286" class="ms"></a>“Idha diṭṭha­suta­muta­viñ­ñā­tesu,<a class="brnum" id="br3"></a><br>
Piyarūpesu hemaka;<br>
Chanda­rāga­vinoda­naṃ,<br>
Nib­bā­na­pada­maccutaṃ.</p>
<p><a class="sc" id="sc1094"></a><a id="p_18Sn_1287" class="ms"></a>Etadaññāya ye satā,<a class="brnum" id="br4"></a><br>
Diṭṭha­dhammā­bhi­nibbutā;<br>
Upasantā ca te sadā,<br>
Tiṇṇā loke visattikan”ti.</p>
</blockquote>
<p class="endsection">Hemaka­māṇava­pucchā aṭṭhamā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Pārāyanavagga</span><span class="hidden">Hemaka­māṇava­pucchā</span></aside>
</section>
 
</div>
</body>
</html>