<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="snp5.19">
<article>
<div class="hgroup">
<p class="division">Sutta Nipāta 5.19</p>
<h1>Pārā­yanā­nu­gīti­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc1138"></a><a class="verse-num-pts" id="verse-num-pts1131"></a><a class="ms" id="p_18Sn_1341"></a>“Pārā­yana­manugā­yissaṃ,<a class="brnum" id="br1"></a><br>
<span class="speaker">(iccāyasmā piṅgiyo):</span><br>
Yathāddakkhi tathākkhāsi;<br>
Vimalo bhūrimedhaso,<br>
Nikkāmo <span class="var" title="nibbuto (s1-3)" id="note618">nibbano</span> nāgo;<br>
Kissa hetu musā bhaṇe.</p>
<p><a class="sc" id="2"></a><a class="verse-num-sc" id="verse-num-sc1139"></a><a class="verse-num-pts" id="verse-num-pts1132"></a><a class="pts" id="pts220"></a><a class="ms" id="p_18Sn_1342"></a>Pahīna­ma­lamohassa,<a class="brnum" id="br2"></a><br>
māna­mak­khap­pahāyino;<br>
Handāhaṃ kittayissāmi,<br>
giraṃ vaṇṇū­pa­sañ­hi­taṃ.</p>
<p><a class="sc" id="3"></a><a class="verse-num-sc" id="verse-num-sc1140"></a><a class="verse-num-pts" id="verse-num-pts1133"></a><a class="ms" id="p_18Sn_1343"></a>Tamonudo buddho samantacakkhu,<a class="brnum" id="br3"></a><br>
Lokantagū sabba­bhavā­ti­vatto;<br>
Anāsavo sabba­duk­khap­pahīno,<br>
Saccavhayo brahme upāsito me.</p>
<p><a class="sc" id="4"></a><a class="verse-num-sc" id="verse-num-sc1141"></a><a class="verse-num-pts" id="verse-num-pts1134"></a><a class="ms" id="p_18Sn_1344"></a>Dijo yathā kubbanakaṃ pahāya,<a class="brnum" id="br4"></a><br>
Bahupphalaṃ kānana­mā­va­seyya;<br>
Evampahaṃ appadasse pahāya,<br>
Mahodadhiṃ haṃsoriva ajjhapatto.</p>
<p><a class="sc" id="5"></a><a class="verse-num-sc" id="verse-num-sc1142"></a><a class="verse-num-pts" id="verse-num-pts1135"></a><a class="ms" id="p_18Sn_1345"></a>Ye me pubbe viyākaṃsu,<a class="brnum" id="br5"></a><br>
Huraṃ gotamasāsanā;<br>
Iccāsi iti bhavissati,<br>
Sabbaṃ taṃ itihītihaṃ;<br>
Sabbaṃ taṃ takkavaḍḍhanaṃ.</p>
<p><a class="sc" id="6"></a><a class="verse-num-sc" id="verse-num-sc1143"></a><a class="verse-num-pts" id="verse-num-pts1136"></a><a class="ms" id="p_18Sn_1346"></a>Eko tamanudāsino,<a class="brnum" id="br6"></a><br>
jutimā so pabhaṅkaro;<br>
Gotamo bhūripaññāṇo,<br>
gotamo bhūrimedhaso.</p>
<p><a class="sc" id="7"></a><a class="verse-num-sc" id="verse-num-sc1144"></a><a class="verse-num-pts" id="verse-num-pts1137"></a><a class="pts" id="pts221"></a><a class="ms" id="p_18Sn_1347"></a>Yo me dhammamadesesi,<a class="brnum" id="br7"></a><br>
San­diṭṭhi­ka­ma­kālikaṃ;<br>
Taṇ­hak­kha­ya­ma­nīti­kaṃ,<br>
Yassa natthi upamā kvaci”.</p>
<p><a class="sc" id="8"></a><a class="verse-num-sc" id="verse-num-sc1145"></a><a class="verse-num-pts" id="verse-num-pts1138"></a><a class="ms" id="p_18Sn_1348"></a>“Kiṃ nu tamhā vippavasasi,<a class="brnum" id="br8"></a><br>
muhuttamapi piṅgiya;<br>
Gotamā bhūripaññāṇā,<br>
gotamā bhūrimedhasā.</p>
<p><a class="sc" id="9"></a><a class="verse-num-sc" id="verse-num-sc1146"></a><a class="verse-num-pts" id="verse-num-pts1139"></a><a class="ms" id="p_18Sn_1349"></a>Yo te dhammamadesesi,<a class="brnum" id="br9"></a><br>
San­diṭṭhi­ka­ma­kālikaṃ;<br>
Taṇ­hak­kha­ya­ma­nīti­kaṃ,<br>
Yassa natthi upamā kvaci”.</p>
<p><a class="sc" id="10"></a><a class="verse-num-sc" id="verse-num-sc1147"></a><a class="verse-num-pts" id="verse-num-pts1140"></a><a class="ms" id="p_18Sn_1350"></a>“Nāhaṃ tamhā vippavasāmi,<a class="brnum" id="br10"></a><br>
Muhuttamapi brāhmaṇa;<br>
Gotamā bhūripaññāṇā,<br>
Gotamā bhūrimedhasā.</p>
<p><a class="sc" id="11"></a><a class="verse-num-sc" id="verse-num-sc1148"></a><a class="verse-num-pts" id="verse-num-pts1141"></a><a class="ms" id="p_18Sn_1351"></a>Yo me dhammamadesesi,<a class="brnum" id="br11"></a><br>
San­diṭṭhi­ka­ma­kālikaṃ;<br>
Taṇ­hak­kha­ya­ma­nīti­kaṃ,<br>
Yassa natthi upamā kvaci.</p>
<p><a class="sc" id="12"></a><a class="verse-num-sc" id="verse-num-sc1149"></a><a class="verse-num-pts" id="verse-num-pts1142"></a><a class="ms" id="p_18Sn_1352"></a>Passāmi naṃ manasā cakkhunāva,<a class="brnum" id="br12"></a><br>
Rattindivaṃ brāhmaṇa appamatto;<br>
Namassamāno vivasemi rattiṃ,<br>
Teneva maññāmi avippavāsaṃ.</p>
<p><a class="sc" id="13"></a><a class="verse-num-sc" id="verse-num-sc1150"></a><a class="verse-num-pts" id="verse-num-pts1143"></a><a class="ms" id="p_18Sn_1353"></a>Saddhā ca pīti ca mano sati ca,<a class="brnum" id="br13"></a><br>
Nāpentime gota­ma­sāsa­namhā;<br>
Yaṃ yaṃ disaṃ vajati bhūripañño,<br>
Sa tena teneva natohamasmi.</p>
<p><a class="sc" id="14"></a><a class="verse-num-sc" id="verse-num-sc1151"></a><a class="verse-num-pts" id="verse-num-pts1144"></a><a class="pts" id="pts222"></a><a class="ms" id="p_18Sn_1354"></a>Jiṇṇassa me dubba­la­thāmakassa,<a class="brnum" id="br14"></a><br>
Teneva kāyo na paleti tattha;<br>
<span class="var" title="saṃ­kap­payattāya (bj, pts1)" id="note619">Saṃ­kappa­yantāya</span> vajāmi niccaṃ,<br>
Mano hi me brāhmaṇa tena yutto.</p>
<p><a class="sc" id="15"></a><a class="verse-num-sc" id="verse-num-sc1152"></a><a class="verse-num-pts" id="verse-num-pts1145"></a><a class="ms" id="p_18Sn_1355"></a>Paṅke sayāno pariphandamāno,<a class="brnum" id="br15"></a><br>
Dīpā dīpaṃ <span class="var" title="upallaviṃ (s1-3)" id="note620">upaplaviṃ</span>;<br>
Athaddasāsiṃ sambuddhaṃ,<br>
Oghatiṇ­ṇa­ma­nāsa­vaṃ”.</p>
<p><a class="sc" id="16"></a><a class="verse-num-sc" id="verse-num-sc1153"></a><a class="verse-num-pts" id="verse-num-pts1146"></a><a class="ms" id="p_18Sn_1356"></a>“Yathā ahū vakkali muttasaddho,<a class="brnum" id="br16"></a><br>
Bhadrāvudho āḷavigotamo ca;<br>
Evamevaṃ tvampi pamuñcassu saddhaṃ,<br>
Gamissasi tvaṃ piṅgiya <span class="var" title="maccu­dheyya­pāraṃ (bj, pts1)" id="note621">maccudheyyassa pāraṃ</span>”.</p>
<p><a class="sc" id="17"></a><a class="verse-num-sc" id="verse-num-sc1154"></a><a class="verse-num-pts" id="verse-num-pts1147"></a><a class="ms" id="p_18Sn_1357"></a>“Esa bhiyyo pasīdāmi,<a class="brnum" id="br17"></a><br>
Sutvāna munino vaco;<br>
Vivaṭṭacchado sambuddho,<br>
Akhilo paṭibhānavā.</p>
<p><a class="sc" id="18"></a><a class="verse-num-sc" id="verse-num-sc1155"></a><a class="verse-num-pts" id="verse-num-pts1148"></a><a class="ms" id="p_18Sn_1358"></a>Adhideve abhiññāya,<a class="brnum" id="br18"></a><br>
Sabbaṃ vedi <span class="var" title="parovaraṃ (bj, s1-3, pts1) | paroparaṃ ()" id="note622">varovaraṃ</span>;<br>
Pañhānantakaro satthā,<br>
Kaṅkhīnaṃ paṭijānataṃ.</p>
<p><a class="sc" id="19"></a><a class="verse-num-sc" id="verse-num-sc1156"></a><a class="verse-num-pts" id="verse-num-pts1149"></a><a class="pts" id="pts223"></a><a class="ms" id="p_18Sn_1359"></a>Asaṃhīraṃ asaṅkuppaṃ,<a class="brnum" id="br19"></a><br>
Yassa natthi upamā kvaci;<br>
Addhā gamissāmi na mettha kaṅkhā,<br>
Evaṃ maṃ dhārehi adhi­mutta­cittan”ti.</p>
</blockquote>
<p class="endsutta">Pārāyanavaggo pañcamo.</p>
<p class="summary">Suttuddānaṃ</p>
<blockquote class="uddanagatha">
<p><a class="sc" id="20"></a><a class="sc"></a><a class="ms" id="p_18Sn_1362"></a>Urago dhaniyopi ca,<br>
Khaggavisāṇo kasi ca;<br>
Cundo bhavo punadeva,<br>
Vasalo ca karaṇīyañca;<br>
Hemavato atha yakkho,<br>
Vijayasuttaṃ muni­sutta­varanti.</p>
<p><a class="sc" id="21"></a><a class="sc"></a><a class="ms" id="p_18Sn_1363"></a>Paṭha­ma­kaṭṭha­varo varavaggo,<br>
Dvāda­sa­sutta­dharo suvibhatto;<br>
Desito cakkhumatā vimalena,<br>
Suyyati vaggavaro uragoti.</p>
<p><a class="sc" id="22"></a><a class="sc"></a><a class="ms" id="p_18Sn_1364"></a>Ratanāmagandho hiri­maṅga­la­nāmo,<br>
Sucilomakapilo ca brāhmaṇadhammo;<br>
<span class="var" title="nātha (mr)" id="note624">Nāvā</span> kiṃ­sīla­uṭ­ṭhahano ca,<br>
Rāhulo ca punapi vaṅgīso.</p>
<p><a class="sc" id="23"></a><a class="sc"></a><a class="ms" id="p_18Sn_1365"></a>Sammā­parib­bājanī­yopi cettha,<br>
Dham­mika­sutta­varo suvibhatto;<br>
­Cudda­sa­sutta­dharo dutiyamhi,<br>
Cūḷaka­vagga­varoti tamāhu.</p>
<p><a class="sc" id="24"></a><a class="sc"></a><a class="ms" id="p_18Sn_1366"></a>Pabbaj­ja­pa­dhā­na­su­bhāsi­ta­nāmo,<br>
Pūraḷāso punadeva māgho ca;<br>
Sabhiyaṃ keṇiyameva sallanāmo,<br>
Vāseṭṭhavaro kālikopi ca.</p>
<p><a class="sc" id="25"></a><a class="sc"></a><a class="ms" id="p_18Sn_1367"></a>Nālaka­sutta­varo suvibhatto,<br>
Taṃ anupassī tathā punadeva;<br>
Dvāda­sa­sutta­dharo tatiyamhi,<br>
Suyyati vaggavaro mahānāmo.</p>
<p><a class="sc" id="26"></a><a class="sc"></a><a class="ms" id="p_18Sn_1368"></a>Kāmagu­haṭṭha­ka­duṭ­ṭhaka­nāmā,<br>
Suddhavaro paramaṭ­ṭha­kanāmo;<br>
Jarā mettiyavaro suvibhatto,<br>
­Pasūra­mā­gaṇḍiyā purābhedo.</p>
<p><a class="sc" id="27"></a><a class="sc"></a><a class="ms" id="p_18Sn_1369"></a>Kalahavivādo ubho viyuhā ca,<br>
Tuvaṭaka­atta­daṇḍa­sāri­puttā;<br>
Soḷasa­sutta­dharo catutthamhi,<br>
Aṭṭha­ka­vagga­varoti tamāhu.</p>
<p><a class="sc" id="28"></a><a class="sc"></a><a class="ms" id="p_18Sn_1370"></a>Magadhe janapade ramaṇīye,<br>
Desavare kata­puñña­nivese;<br>
Pāsāṇa­ka­cetiya­vare suvibhatte,<br>
Vasi bhagavā gaṇaseṭṭho.</p>
<p><a class="sc" id="29"></a><a class="sc"></a><a class="ms" id="p_18Sn_1371"></a><span class="var" title="ubhayaṃ vā puṇṇasamāgataṃ yamhi (s1-3)" id="note625">Ubhaya­vāsamā­gati­yamhi</span>,<br>
Dvāda­sa­yo­janiyā parisāya;<br>
Soḷasab­rāhma­ṇā­naṃ kira puṭṭho,<br>
Pucchāya soḷasa­pañha­kammiyā;<br>
Nippakāsayi dhammamadāsi.</p>
<p><a class="sc" id="30"></a><a class="sc"></a><a class="ms" id="p_18Sn_1372"></a>Attha­pakāsa­kab­yañ­jana­puṇṇaṃ,<br>
Dhammamadesesi <span class="var" title="varaṃ khamanīyaṃ (mr)" id="note626">para­khema­janiyaṃ</span>;<br>
Lokahitāya jino dvipadaggo,<br>
Suttavaraṃ bahu­dham­mavicit­raṃ;<br>
Sabba­kilesa­pa­moca­na­hetuṃ,<br>
Desayi suttavaraṃ dvipadaggo.</p>
<p><a class="sc" id="31"></a><a class="sc"></a><a class="ms" id="p_18Sn_1373"></a><span class="var" title="byañ­ja­namat­tha­padasa­mayuttaṃ (s1-3)" id="note627">Byañ­ja­namat­tha­padaṃ samayuttaṃ</span>,<br>
Akkha­ra­saññi­ta­opa­magāḷhaṃ;<br>
Loka­vicāra­ṇa­ñāṇa­pabhag­gaṃ,<br>
Desayi suttavaraṃ dvipadaggo.</p>
<p><a class="sc" id="32"></a><a class="sc"></a><a class="ms" id="p_18Sn_1374"></a>Rāgamale amalaṃ vimalaggaṃ,<br>
Dosamale amalaṃ vimalaggaṃ;<br>
Mohamale amalaṃ vimalaggaṃ,<br>
Loka­vicāra­ṇa­ñāṇa­pabhag­gaṃ;<br>
Desayi suttavaraṃ dvipadaggo.</p>
<p><a class="sc" id="33"></a><a class="sc"></a><a class="ms" id="p_18Sn_1375"></a>Klesamale amalaṃ vimalaggaṃ,<br>
Duccaritamale amalaṃ vimalaggaṃ;<br>
Loka­vicāra­ṇa­ñāṇa­pabhag­gaṃ,<br>
Desayi suttavaraṃ dvipadaggo.</p>
<p><a class="sc" id="34"></a><a class="sc"></a><a class="ms" id="p_18Sn_1376"></a>Āsa­va­bandha­na­yogā­kilesaṃ,<br>
Nīvaraṇāni ca tīṇi malāni;<br>
Tassa kilesa­pa­moca­na­hetuṃ,<br>
Desayi suttavaraṃ dvipadaggo.</p>
<p><a class="sc" id="35"></a><a class="sc"></a><a class="ms" id="p_18Sn_1377"></a>Nim­ma­la­sabba­kilesa­pa­nūdaṃ,<br>
Rāga­virāga­maneja­masokaṃ;<br>
Santa­pa­ṇīta­su­dudda­sa­dhammaṃ,<br>
Desayi suttavaraṃ dvipadaggo.</p>
<p><a class="sc" id="36"></a><a class="sc"></a><a class="ms" id="p_18Sn_1378"></a>Rāgañca <span class="var" title="dosañca bhañjitasantaṃ (s1-3)" id="note628">dosaka­ma­bhañji­ta­santaṃ</span>,<br>
Yoni­catug­gati­pañca­viñ­ñā­ṇaṃ;<br>
<span class="var" title="taṇhā­ta­laratac­cheda­na­tāṇa­pamok­khaṃ (s1-3)" id="note629">Taṇhā­ra­taccha­dana­tāṇala­tā­pamok­khaṃ</span>,<br>
Desayi suttavaraṃ dvipadaggo.</p>
<p><a class="sc" id="37"></a><a class="sc"></a><a class="ms" id="p_18Sn_1379"></a>Gam­bhī­ra­dudda­sa­saṇha­nipuṇaṃ,<br>
­Paṇ­ḍita­ve­daniyaṃ nipuṇatthaṃ;<br>
Loka­vicāra­ṇa­ñāṇa­pabhag­gaṃ,<br>
Desayi suttavaraṃ dvipadaggo.</p>
<p><a class="sc" id="38"></a><a class="sc"></a><a class="ms" id="p_18Sn_1380"></a>Navaṅ­ga­kusuma­māla­gī­vey­yaṃ,<br>
Indriya­jhāna­vimokkha­vibhat­taṃ;<br>
Aṭṭhaṅ­gamag­gadharaṃ varayānaṃ,<br>
Desayi suttavaraṃ dvipadaggo.</p>
<p><a class="sc" id="39"></a><a class="sc"></a><a class="ms" id="p_18Sn_1381"></a>Somupamaṃ vimalaṃ parisuddhaṃ,<br>
Aṇṇava­mūpama­ratana­sucit­taṃ;<br>
Pupphasamaṃ ravi­mūpama­tejaṃ,<br>
Desayi suttavaraṃ dvipadaggo.</p>
<p><a class="sc" id="40"></a><a class="sc"></a><a class="ms" id="p_18Sn_1382"></a>Khemasivaṃ sukha­sītala­santaṃ,<br>
­Maccuta­tā­ṇaparaṃ paramatthaṃ;<br>
Tassa sunib­bu­ta­dassa­na­hetuṃ,<br>
Desayi suttavaraṃ dvipadaggoti.</p>
</blockquote>
<p class="endbook">Sutta­ni­pātapāḷi samattā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Pārāyanavagga</span><span class="hidden">Pārā­yanā­nu­gīti­gāthā</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
