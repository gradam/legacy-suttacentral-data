<!DOCTYPE html>
<html data-prev="snp2.3" data-next="snp2.5">
<head><meta charset="utf8"><meta name="description" content="Pali text from the Mahāsaṅgīti Tipiṭaka Buddhavasse 2500"><title></title></head><body>
<div id="text" lang="pi">
<section class="sutta" id="snp2.4"><article>
<div class="hgroup"><p class="division"><span class="var" id="note167" title="mahā­maṅga­la­suttaṃ (pts1)">Sutta Nipāta 2.4</span></p>
<h1>Maṅgalasutta</h1></div><p><a id="p_18Sn_300" class="ms"></a><span class="cross" title="18Kh:31" id="note168">^</span><span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anātha­piṇḍi­kassa ārāme.Atha kho aññatarā devatā abhikkantāya rattiyā abhikkan­ta­vaṇṇā kevalakappaṃjetavanaṃ obhāsetvā yena bhagavā tenupasaṅkami; upasaṅkamitvā bhagavantaṃabhivādetvā ekamantaṃ aṭṭhāsi. Ekamantaṃ ṭhitā kho sā devatā bhagavantaṃgāthāya ajjhabhāsi:</p>
<blockquote class="gatha">
<p><a class="sc" id="sc261"></a><a id="p_18Sn_301" class="ms"></a>“Bahū devā manussā ca,<br>
maṅgalāni acintayuṃ;<br>
Ākaṅkhamānā sotthānaṃ,<br>
brūhi ­maṅga­la­muttamaṃ”.</p>
<p><a class="sc" id="sc262"></a><a id="p_18Sn_302" class="ms"></a>“Asevanā ca bālānaṃ,<a class="brnum" id="br2"></a><br>
paṇḍitānañca sevanā;<br>
Pūjā ca <span class="var" title="pūjanīyānaṃ (bj, s1-3, km, pts1)" id="note169">pūjaneyyānaṃ</span>,<br>
etaṃ ­maṅga­la­muttamaṃ.</p>
<p><a class="sc" id="sc263"></a><a id="p_18Sn_303" class="ms"></a>Pati­rūpa­desa­vāso ca,<a class="brnum" id="br3"></a><br>
pubbe ca katapuññatā;<br>
<span class="var" title="atta­sammā­paṇī­dhī (katthaci)" id="note170">Atta­sammā­paṇi­dhi</span> ca,<br>
etaṃ ­maṅga­la­muttamaṃ.</p>
<p><a class="sc" id="sc264"></a><a class="pts1" id="pts47"></a><a id="p_18Sn_304" class="ms"></a>Bāhusaccañca sippañca,<a class="brnum" id="br4"></a><br>
vinayo ca susikkhito;<br>
Subhāsitā ca yā vācā,<br>
etaṃ ­maṅga­la­muttamaṃ.</p>
<p><a class="sc" id="sc265"></a><a id="p_18Sn_305" class="ms"></a>Mātāpitu upaṭṭhānaṃ,<a class="brnum" id="br5"></a><br>
puttadārassa saṅgaho;<br>
Anākulā ca kammantā,<br>
etaṃ ­maṅga­la­muttamaṃ.</p>
<p><a class="sc" id="sc266"></a><a id="p_18Sn_306" class="ms"></a>Dānañca dhammacariyā ca,<a class="brnum" id="br6"></a><br>
ñātakānañca saṅgaho;<br>
Anavajjāni kammāni,<br>
etaṃ ­maṅga­la­muttamaṃ.</p>
<p><a class="sc" id="sc267"></a><a id="p_18Sn_307" class="ms"></a>Āratī viratī pāpā,<a class="brnum" id="br7"></a><br>
majjapānā ca saṃyamo;<br>
Appamādo ca dhammesu,<br>
etaṃ ­maṅga­la­muttamaṃ.</p>
<p><a class="sc" id="sc268"></a><a id="p_18Sn_308" class="ms"></a>Gāravo ca nivāto ca,<a class="brnum" id="br8"></a><br>
santuṭṭhi ca kataññutā;<br>
Kālena <span class="var" title="dhammasavaṇaṃ (bj) | dhammasavanaṃ (si, pts1, mr)" id="note171">dhammassavanaṃ</span>,<br>
etaṃ ­maṅga­la­muttamaṃ.</p>
<p><a class="sc" id="sc269"></a><a id="p_18Sn_309" class="ms"></a>Khantī ca sovacassatā,<a class="brnum" id="br9"></a><br>
samaṇānañca dassanaṃ;<br>
Kālena dhammasākacchā,<br>
etaṃ ­maṅga­la­muttamaṃ.</p>
<p><a class="sc" id="sc270"></a><a id="p_18Sn_310" class="ms"></a>Tapo ca brahma­cari­yañca,<a class="brnum" id="br10"></a><br>
Ariyasaccāna dassanaṃ;<br>
Nib­bā­na­sacchi­kiriyā ca,<br>
Etaṃ ­maṅga­la­muttamaṃ.</p>
<p><a class="sc" id="sc271"></a><a id="p_18Sn_311" class="ms"></a>Phuṭṭhassa lokadhammehi,<a class="brnum" id="br11"></a><br>
Cittaṃ yassa na kampati;<br>
Asokaṃ virajaṃ khemaṃ,<br>
Etaṃ ­maṅga­la­muttamaṃ.</p>
<p><a class="sc" id="sc272"></a><a id="p_18Sn_312" class="ms"></a>Etādisāni katvāna,<a class="brnum" id="br12"></a><br>
Sabbattha maparājitā;<br>
Sabbattha sotthiṃ gacchanti,<br>
Taṃ tesaṃ ­maṅga­la­muttaman”ti.</p></blockquote><p class="endsection">Maṅgalasuttaṃ catutthaṃ.</p></article>
<aside id="metaarea"><p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p><span class="hidden">Cūḷavagga</span><span class="hidden">Maṅgalasutta</span></aside></section><a class="previous" href="/pi/snp2.3">◀ Sutta Nipāta  2.3</a><a class="top" href="#"> ▲ TOP </a><a class="next" href="/pi/snp2.5">Sutta Nipāta  2.5 ▶</a></div></body></html>