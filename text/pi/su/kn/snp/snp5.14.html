<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="snp5.14">
<article>
<div class="hgroup">
<p class="division">Sutta Nipāta 5.14</p>
<h1>Udaya­māṇava­pucchā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc1112"></a><a class="verse-num-pts" id="verse-num-pts1105"></a><a class="ms" id="p_18Sn_1310"></a>“Jhāyiṃ virajamāsīnaṃ,<br>
<span class="speaker">(iccāyasmā udayo):</span><br>
Katakiccaṃ anāsavaṃ;<br>
Pāraguṃ sabbadhammānaṃ,<br>
Atthi pañhena āgamaṃ;<br>
Aññāvimokkhaṃ pabrūhi,<br>
Avijjāya pabhedanaṃ”.</p>
<p><a class="sc" id="2"></a><a class="verse-num-sc" id="verse-num-sc1113"></a><a class="verse-num-pts" id="verse-num-pts1106"></a><a class="ms" id="p_18Sn_1311"></a>“Pahānaṃ kāmacchandānaṃ,<a class="brnum" id="br2"></a><br>
<span class="speaker">(udayāti bhagavā):</span><br>
Domanassāna cūbhayaṃ;<br>
Thinassa ca panūdanaṃ,<br>
Kukkuccānaṃ nivāraṇaṃ.</p>
<p><a class="sc" id="3"></a><a class="verse-num-sc" id="verse-num-sc1114"></a><a class="verse-num-pts" id="verse-num-pts1107"></a><a class="ms" id="p_18Sn_1312"></a>Upekkhā­sati­saṃsud­dhaṃ,<a class="brnum" id="br3"></a><br>
dhamma­tak­ka­pure­javaṃ;<br>
Aññāvimokkhaṃ pabrūmi,<br>
avijjāya pabhedanaṃ”.</p>
<p><a class="sc" id="4"></a><a class="verse-num-sc" id="verse-num-sc1115"></a><a class="verse-num-pts" id="verse-num-pts1108"></a><a class="pts" id="pts215"></a><a class="ms" id="p_18Sn_1313"></a>“Kiṃsu saṃyojano loko,<a class="brnum" id="br4"></a><br>
kiṃsu tassa vicāraṇaṃ;<br>
Kissassa vippahānena,<br>
nibbānaṃ iti vuccati”.</p>
<p><a class="sc" id="5"></a><a class="verse-num-sc" id="verse-num-sc1116"></a><a class="verse-num-pts" id="verse-num-pts1109"></a><a class="ms" id="p_18Sn_1314"></a>“Nandisaṃyojano loko,<a class="brnum" id="br5"></a><br>
vitakkassa vicāraṇaṃ;<br>
Taṇhāya vippahānena,<br>
nibbānaṃ iti vuccati”.</p>
<p><a class="sc" id="6"></a><a class="verse-num-sc" id="verse-num-sc1117"></a><a class="verse-num-pts" id="verse-num-pts1110"></a><a class="ms" id="p_18Sn_1315"></a>“Kathaṃ satassa carato,<a class="brnum" id="br6"></a><br>
viññāṇaṃ uparujjhati;<br>
Bhagavantaṃ puṭṭhumāgamma,<br>
taṃ suṇoma vaco tava”.</p>
<p><a class="sc" id="7"></a><a class="verse-num-sc" id="verse-num-sc1118"></a><a class="verse-num-pts" id="verse-num-pts1111"></a><a class="ms" id="p_18Sn_1316"></a>“Ajjhattañca bahiddhā ca,<a class="brnum" id="br7"></a><br>
Vedanaṃ nābhinandato;<br>
Evaṃ satassa carato,<br>
Viññāṇaṃ uparujjhatī”ti.</p>
</blockquote>
<p class="endsection">Udaya­māṇava­pucchā terasamā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Pārāyanavagga</span><span class="hidden">Udaya­māṇava­pucchā</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>
