<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="snp4.3">
<article>
<div class="hgroup">
<p class="division">Sutta Nipāta 4.3</p>
<h1>Duṭ­ṭhaṭṭha­ka­sutta</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc787"></a><a class="verse-num-pts" id="verse-num-pts780"></a><a class="ms" id="p_18Sn_950"></a>Vadanti ve duṭṭhamanāpi eke,<br>
Athopi ve saccamanā vadanti;<br>
Vādañca jātaṃ muni no upeti,<br>
Tasmā munī natthi khilo kuhiñci.</p>
<p><a class="sc" id="2"></a><a class="verse-num-sc" id="verse-num-sc788"></a><a class="verse-num-pts" id="verse-num-pts781"></a><a class="ms" id="p_18Sn_951"></a>Sakañhi diṭṭhiṃ katha­mac­ca­yeyya,<a class="brnum" id="br2"></a><br>
Chandānunīto ruciyā niviṭṭho;<br>
Sayaṃ samattāni pakubbamāno,<br>
Yathā hi jāneyya tathā vadeyya.</p>
<p><a class="sc" id="3"></a><a class="verse-num-sc" id="verse-num-sc789"></a><a class="verse-num-pts" id="verse-num-pts782"></a><a class="ms" id="p_18Sn_952"></a>Yo attano sīlavatāni jantu,<a class="brnum" id="br3"></a><br>
Anānupuṭṭhova <span class="var" title="parassa (si, mr)" id="note426">paresa</span> <span class="var" title="pāvā (bj, s1-3, pts1)" id="note427">pāva</span>;<br>
Anariyadhammaṃ kusalā tamāhu,<br>
Yo ātumānaṃ sayameva pāva.</p>
<p><a class="sc" id="4"></a><a class="verse-num-sc" id="verse-num-sc790"></a><a class="verse-num-pts" id="verse-num-pts783"></a><a class="ms" id="p_18Sn_953"></a>Santo ca bhikkhu abhinibbutatto,<a class="brnum" id="br4"></a><br>
Itihanti sīlesu akatthamāno;<br>
Tamariya­dhammaṃ kusalā vadanti,<br>
Yassussadā natthi kuhiñci loke.</p>
<p><a class="sc" id="5"></a><a class="verse-num-sc" id="verse-num-sc791"></a><a class="verse-num-pts" id="verse-num-pts784"></a><a class="pts" id="pts154"></a><a class="ms" id="p_18Sn_954"></a>Pakappitā saṅkhatā yassa dhammā,<a class="brnum" id="br5"></a><br>
Purakkhatā santi avīvadātā;<br>
Yadattani passati ānisaṃsaṃ,<br>
Taṃ nissito kuppa­paṭic­ca­santiṃ.</p>
<p><a class="sc" id="6"></a><a class="verse-num-sc" id="verse-num-sc792"></a><a class="verse-num-pts" id="verse-num-pts785"></a><a class="ms" id="p_18Sn_955"></a>Diṭṭhīnivesā na hi svātivattā,<a class="brnum" id="br6"></a><br>
Dhammesu niccheyya samuggahītaṃ;<br>
Tasmā naro tesu nivesanesu,<br>
Nirassatī ādiyatī ca dhammaṃ.</p>
<p><a class="sc" id="7"></a><a class="verse-num-sc" id="verse-num-sc793"></a><a class="verse-num-pts" id="verse-num-pts786"></a><a class="ms" id="p_18Sn_956"></a>Dhonassa hi natthi kuhiñci loke,<a class="brnum" id="br7"></a><br>
Pakappitā diṭṭhi bhavābhavesu;<br>
Māyañca mānañca pahāya dhono,<br>
Sa kena gaccheyya anūpayo so.</p>
<p><a class="sc" id="8"></a><a class="verse-num-sc" id="verse-num-sc794"></a><a class="verse-num-pts" id="verse-num-pts787"></a><a class="ms" id="p_18Sn_957"></a>Upayo hi dhammesu upeti vādaṃ,<a class="brnum" id="br8"></a><br>
Anūpayaṃ kena kathaṃ vadeyya;<br>
Attā <span class="var" title="attaṃ nirattaṃ (bahūsu)" id="note428">nirattā</span> na hi tassa atthi,<br>
Adhosi so diṭṭhimidheva sabbanti.</p>
</blockquote>
<p class="endsection">Duṭ­ṭhaṭṭha­ka­suttaṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Aṭṭhakavagga</span><span class="hidden">Duṭ­ṭhaṭṭha­ka­sutta</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>
