<!DOCTYPE html>
<html>
<head><meta charset="utf8"><meta name ="description" content="Pali text from the Mahāsaṅgīti Tipiṭaka Buddhavasse 2500"><title></title></head><body>
<div id="text" lang="pi">
<div id="toc"></div><section class="sutta" id="snp3.7"><article>
<div class="hgroup"><p class="division">Sutta Nipāta 3.7</p>
<h1>Selasutta</h1></div><p><span class="cross" title="^mn92#1 [Selasutta]" id="note303">^</span><a class="pts1" id="pts103"></a><a id="p_18Sn_652" class="ms"></a><span class="evam">Evaṃ me sutaṃ—​</span>   ekaṃ samayaṃ bhagavā aṅguttarāpesu cārikaṃ caramāno mahatā ­bhik­khu­saṃ­ghenasaddhiṃ aḍḍhateḷasehi bhikkhusatehi yena āpaṇaṃ nāma aṅguttarāpānaṃ nigamotadavasari. Assosi kho keṇiyo jaṭilo “samaṇo khalu, bho, gotamo sakyaputtosakyakulā pabbajito aṅguttarāpesu cārikaṃ caramāno mahatā ­bhik­khu­saṃ­ghenasaddhiṃ aḍḍhateḷasehi bhikkhusatehi āpaṇaṃ anuppatto. Taṃ kho pana bhavantaṃgotamaṃ evaṃ kalyāṇo kittisaddo abbhuggato: ‘itipi so bhagavā arahaṃsammāsambuddho vij­jācara­ṇa­sam­panno sugato lokavidū anuttaro purisa­damma­sāra­thisatthā devamanussānaṃ buddho <span class="var" title="bhagavā (s1-3, pts1)" id="note304">bhagavā’ti</span>. So imaṃ lokaṃ sadevakaṃ samārakaṃsabrahmakaṃ ­sassama­ṇab­rāhma­ṇiṃ pajaṃ sadevamanussaṃ sayaṃ abhiññā sacchikatvāpavedeti. So dhammaṃ deseti ādikalyāṇaṃ majjhekalyāṇaṃ pari­yosāna­kal­yāṇaṃsātthaṃ sabyañjanaṃ, kevala­pari­puṇṇaṃ parisuddhaṃ brahmacariyaṃ pakāseti. Sādhukho pana tathārūpānaṃ arahataṃ dassanaṃ hotī”ti.</p>
<p><a class="pts1" id="pts104"></a><a id="p_18Sn_653" class="ms"></a>Atha kho keṇiyo jaṭilo yena bhagavā tenupasaṅkami; upasaṅkamitvā bhagavatāsaddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi.Ekamantaṃ nisinnaṃ kho keṇiyaṃ jaṭilaṃ bhagavā dhammiyā kathāya sandassesisamādapesi samuttejesi sampahaṃsesi. Atha kho keṇiyo jaṭilo bhagavatā dhammiyākathāya sandassito samādapito samuttejito sampahaṃsito bhagavantaṃ etadavoca:“adhivāsetu me bhavaṃ gotamo svātanāya bhattaṃ saddhiṃ ­bhik­khu­saṅ­ghenā”ti. Evaṃvutte, bhagavā keṇiyaṃ jaṭilaṃ etadavoca: “mahā kho, keṇiya, bhikkhusaṅghoaḍḍhateḷasāni bhikkhusatāni; tvañca brāhmaṇesu abhippasanno”ti.</p>
<p><a id="p_18Sn_654" class="ms"></a>Dutiyampi kho keṇiyo jaṭilo bhagavantaṃ etadavoca: “kiñcāpi, bho gotama, mahābhikkhusaṅgho aḍḍhateḷasāni bhikkhusatāni, ahañca brāhmaṇesu abhippasanno;adhivāsetu me bhavaṃ gotamo svātanāya bhattaṃ saddhiṃ ­bhik­khu­saṅ­ghenā”ti.Dutiyampi kho bhagavā keṇiyaṃ jaṭilaṃ etadavoca: “mahā kho, keṇiya,bhikkhusaṅgho aḍḍhateḷasāni bhikkhusatāni; tvañca brāhmaṇesu abhippasanno”ti.</p>
<p><a id="p_18Sn_655" class="ms"></a>Tatiyampi kho keṇiyo jaṭilo bhagavantaṃ etadavoca: “kiñcāpi, bho gotama, mahābhikkhusaṃgho aḍḍhateḷasāni bhikkhusatāni, ahañca brāhmaṇesu abhippasanno,<span class="var" title="adhivāsetveva (bj, pts1)" id="note305">adhivāsetu</span> me bhavaṃ gotamo svātanāya bhattaṃ saddhiṃ ­bhik­khu­saṃ­ghenā”ti.Adhivāsesi bhagavā tuṇhībhāvena. Atha kho keṇiyo jaṭilo bhagavato adhivāsanaṃviditvā uṭṭhāyāsanā yena sako assamo tenupasaṅkami; upasaṅkamitvā mittāmacceñātisālohite āmantesi: “suṇantu me bhavanto mittāmaccā ñātisālohitā, samaṇo megotamo nimantito svātanāya bhattaṃ saddhiṃ ­bhik­khu­saṃ­ghena, yena mekāya­veyyā­vaṭi­kaṃ kareyyāthā”ti. “Evaṃ, bho”ti kho keṇiyassa jaṭilassamittāmaccā ñātisālohitā keṇiyassa jaṭilassa paṭissutvā appekacce uddhanānikhaṇanti, appekacce kaṭṭhāni phālenti, appekacce bhājanāni dhovanti, appekacceudakamaṇikaṃ patiṭṭhāpenti, appekacce āsanāni paññāpenti. Keṇiyo pana jaṭilosāmaṃyeva maṇḍalamāḷaṃ paṭiyādeti.</p>
<p><span class="cross" title="^mn92#6 [Selasutta]" id="note306">^</span><a class="pts1" id="pts105"></a><a id="p_18Sn_656" class="ms"></a>Tena kho pana samayena selo brāhmaṇo āpaṇe paṭivasati, tiṇṇaṃ vedānaṃ pāragūsanighaṇ­ḍu­keṭu­bhānaṃ ­sāk­kha­rap­pa­bhe­dā­naṃ itihā­sa­pañca­mānaṃ padako veyyākaraṇolokāyata­ma­hāpuri­sa­lak­kha­ṇesu anavayo, tīṇi ca māṇavakasatāni mantevāceti.</p>
<p><a id="p_18Sn_657" class="ms"></a>Tena kho pana samayena keṇiyo jaṭilo sele brāhmaṇe abhippasanno hoti. Atha khoselo brāhmaṇo tīhi māṇavakasatehi parivuto jaṅghāvihāraṃ anucaṅkamamānoanuvicaramāno yena keṇiyassa jaṭilassa assamo tenupasaṅkami. Addasā kho selobrāhmaṇo <span class="var" title="keṇiyasmiṃ jaṭile (bj) | keṇiyassamiye jaṭile (pts1)" id="note307">keṇiyassa jaṭilassa assame</span> appekacce uddhanāni khaṇante … pe …appekacce āsanāni paññapente, keṇiyaṃ pana jaṭilaṃ sāmaṃyeva maṇḍalamāḷaṃpaṭiyādentaṃ. Disvāna keṇiyaṃ jaṭilaṃ etadavoca: “kiṃ nu kho bhoto keṇiyassaāvāho vā bhavissati, vivāho vā bhavissati, mahāyañño vā paccupaṭṭhito, rājā vāmāgadho seniyo bimbisāro nimantito svātanāya saddhiṃ balakāyenā”ti?</p>
<p><a class="pts1" id="pts106"></a><a id="p_18Sn_658" class="ms"></a>“Na me, bho sela, āvāho vā bhavissati vivāho vā, nāpi rājā māgadho seniyobimbisāro nimantito svātanāya saddhiṃ balakāyena; api ca kho me mahāyaññopaccupaṭṭhito. Atthi samaṇo gotamo sakyaputto sakyakulā pabbajito aṅguttarāpesucārikaṃ caramāno mahatā ­bhik­khu­saṅ­ghena saddhiṃ aḍḍhateḷasehi bhikkhusatehiāpaṇaṃ anuppatto. Taṃ kho pana bhavantaṃ gotamaṃ … pe … buddho bhagavāti. So menimantito svātanāya bhattaṃ saddhiṃ ­bhik­khu­saṅ­ghenā”ti. “Buddhoti, bho keṇiya,vadesi”? “Buddhoti, bho sela, vadāmi”. “Buddhoti, bho keṇiya, vadesi”?“Buddhoti, bho sela, vadāmī”ti.</p>
<p><a id="p_18Sn_659" class="ms"></a>Atha kho selassa brāhmaṇassa etadahosi: “ghosopi kho eso dullabho lokasmiṃyadidaṃ buddhoti. Āgatāni kho panamhākaṃ mantesu dvattiṃ­sa­mahā­puri­sa­lak­kha­ṇāni, yehi samannāgatassa mahāpurisassa dveva gatiyo bhavanti anaññā. Sace agāraṃ ajjhāvasati rājā hoti cakkavattī dhammiko dhammarājā cāturanto vijitāvī jana­padat­thāva­riyap­patto satta­ratana­saman­nā­gato. Tassimāni satta ratanāni bhavanti, seyyathidaṃ— cakkaratanaṃ, hatthiratanaṃ, assaratanaṃ, maṇiratanaṃ, itthiratanaṃ, gaha­pati­ratanaṃ, pari­ṇāya­ka­ratana­meva sattamaṃ. Parosahassaṃ kho panassa puttā bhavanti sūrā vīraṅgarūpā para­se­nappa­maddanā. So imaṃ pathaviṃ sāgara­pariyan­taṃ adaṇḍena asatthena dhammena abhivijiya ajjhāvasati. Sace kho pana agārasmā anagāriyaṃ pabbajati, arahaṃ hoti sammāsambuddho loke <span class="var" title="vivattacchaddo (bj, pts1)" id="note308">vivaṭṭacchado</span>. Kahaṃ pana, bho keṇiya, etarahi so bhavaṃ gotamo viharati arahaṃ sammāsambuddho”ti?</p>
<p><a class="pts1" id="pts107"></a><a id="p_18Sn_660" class="ms"></a>Evaṃ vutte, keṇiyo jaṭilo dakkhiṇaṃ bāhuṃ paggahetvā selaṃ brāhmaṇaṃ etadavoca:“yenesā, bho sela, nīlavanarājī”ti. Atha kho selo brāhmaṇo tīhi māṇavakasatehisaddhiṃ yena bhagavā tenupasaṅkami. Atha kho selo brāhmaṇo te māṇavakeāmantesi: “appasaddā bhonto āgacchantu, pade padaṃ nikkhipantā. Durāsadā hi te<span class="var" title="bhavanto (s1-3, mr)" id="note309">bhagavanto</span> sīhāva ekacarā. Yadā cāhaṃ, bho, samaṇena gotamena saddhiṃmanteyyaṃ, mā me bhonto antarantarā kathaṃ opātetha; kathā­pari­yosānaṃ mebhavanto āgamentū”ti.</p>
<p><a id="p_18Sn_661" class="ms"></a>Atha kho selo brāhmaṇo yena bhagavā tenupasaṅkami; upasaṅkamitvā bhagavatāsaddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi.Ekamantaṃ nisinno kho selo brāhmaṇo bhagavato kāye dvattiṃ­sa­mahā­puri­sa­lak­kha­ṇāni <span class="var" title="sammannesi (si, s1-3)" id="note310">samannesi</span>. Addasā kho selo brāhmaṇo bhagavato kāye dvattiṃ­sa­mahā­puri­sa­lak­kha­ṇāni yebhuyyena ṭhapetvā dve. Dvīsu mahāpuri­sa­lak­kha­ṇesu kaṅkhati vicikicchati nādhimuccati na sampasīdati— kosohite ca vatthaguyhe pahūta­jivha­tāya cāti.</p>
<p><a class="pts1" id="pts108"></a><a id="p_18Sn_662" class="ms"></a>Atha kho bhagavato etadahosi: “passati kho me ayaṃ selo brāhmaṇodvattiṃ­sa­mahā­puri­sa­lak­kha­ṇāni yebhuyyena ṭhapetvā dve. Dvīsumahāpuri­sa­lak­kha­ṇesu kaṅkhati vicikicchati nādhimuccati na sampasīdati– kosohite ca vatthaguyhe pahūta­jivha­tāya cā”ti. Atha kho bhagavā tathārūpaṃiddhābhi­saṅ­khā­raṃ <span class="var" title="abhisaṅkhāresi (s1-3, mr)" id="note311">abhisaṅkhāsi</span>, yathā addasa selo brāhmaṇo bhagavato kosohitaṃvatthaguyhaṃ. Atha kho bhagavā jivhaṃ ninnāmetvā ubhopi kaṇṇasotāni anumasipaṭimasi, ubhopi nāsikasotāni anumasi paṭimasi, kevalampi nalāṭamaṇḍalaṃjivhāya chādesi.</p>
<p><a id="p_18Sn_663" class="ms"></a>Atha kho selassa brāhmaṇassa etadahosi: “samannāgato kho samaṇo gotamodvattiṃ­sama­hāpuri­sa­lak­kha­ṇehi paripuṇṇehi, no aparipuṇṇehi. No ca kho naṃjānāmi buddho vā no vā. Sutaṃ kho pana metaṃ brāhmaṇānaṃ vuḍḍhānaṃ mahallakānaṃācari­ya­pācari­yā­naṃ bhāsamānānaṃ: ‘ye te bhavanti arahanto sammāsambuddhā, tesake vaṇṇe bhaññamāne attānaṃ pātukarontī’ti. Yannūnāhaṃ samaṇaṃ gotamaṃsammukhā sāruppāhi gāthāhi abhitthaveyyan”ti. Atha kho selo brāhmaṇobhagavantaṃ sammukhā sāruppāhi gāthāhi abhitthavi: </p>
<blockquote class="gatha">
<p><span class="cross" title="^thag16.5#1 [Selat­thera­gāthā]" id="note312">^</span><a class="sc" id="sc554"></a><a id="p_18Sn_664" class="ms"></a>“Paripuṇṇakāyo suruci,<br>
Sujāto cārudassano;<br>
Suvaṇṇavaṇṇosi bhagavā,<br>
Susukkadāṭhosi vīriyavā.</p>
<p><a class="sc" id="sc555"></a><a id="p_18Sn_665" class="ms"></a>Narassa hi sujātassa,<a class="brnum" id="br2"></a><br>
ye bhavanti viyañjanā;<br>
Sabbe te tava kāyasmiṃ,<br>
mahāpuri­sa­lak­khaṇā.</p>
<p><span class="cross" title="^mn92#16 [Selasutta] | ^thag16.5#3 [Selat­thera­gāthā] | ^pe2#118 [Sāsana­paṭṭhā­na­dutiya­bhūmi]" id="note313">^</span><a class="sc" id="sc556"></a><a id="p_18Sn_666" class="ms"></a>Pasannanetto sumukho,<a class="brnum" id="br3"></a><br>
brahā uju patāpavā;<br>
Majjhe samaṇasaṃ­ghassa,<br>
ādiccova virocasi.</p>
<p><a class="sc" id="sc557"></a><a id="p_18Sn_667" class="ms"></a>Kalyāṇadassano bhikkhu,<a class="brnum" id="br4"></a><br>
kañ­cana­sanni­bhat­taco;<br>
Kiṃ te samaṇabhāvena,<br>
evaṃ uttamavaṇṇino.</p>
<p><a class="sc" id="sc558"></a><a id="p_18Sn_668" class="ms"></a>Rājā arahasi bhavituṃ,<a class="brnum" id="br5"></a><br>
cakkavattī rathesabho;<br>
Cāturanto vijitāvī,<br>
<span class="var" title="jambumaṇḍassa (mr)" id="note314">jambusaṇḍassa</span> issaro.</p>
<p><a class="sc" id="sc559"></a><a class="pts1" id="pts109"></a><a id="p_18Sn_669" class="ms"></a>Khattiyā <span class="var" title="bhojarājāno (bj, s1-3, pts1)" id="note315">bhogirājāno</span>,<a class="brnum" id="br6"></a><br>
<span class="var" title="anuyuttā (bj, pts1)" id="note316">anuyantā</span> bhavantu te;<br>
Rājābhirājā manujindo,<br>
rajjaṃ kārehi gotama”.</p>
<p><span class="cross" title="^mn92#16 [Selasutta] | ^mi5.3.10#1 [Vaṇṇa­bhaṇana­pañha], ^mi5.5.8#1 [Brāhma­ṇa­rā­javā­dapañha]" id="note317">^</span><a class="sc" id="sc560"></a><a id="p_18Sn_670" class="ms"></a>“Rājāhamasmi selāti,<a class="brnum" id="br7"></a><br>
<span class="speaker">(bhagavā):</span>Dhammarājā anuttaro;<br>
Dhammena cakkaṃ vattemi,<br>
Cakkaṃ appaṭivattiyaṃ”.</p>
<p><a class="sc" id="sc561"></a><a id="p_18Sn_671" class="ms"></a>“Sambuddho paṭijānāsi,<a class="brnum" id="br8"></a><br>
<span class="speaker">(iti selo brāhmaṇo):</span>Dhammarājā anuttaro;<br>
<span class="squo">‘</span> Dhammena cakkaṃ vattemi’,<br>
Iti bhāsasi gotama.</p>
<p><a class="sc" id="sc562"></a><a id="p_18Sn_672" class="ms"></a>Ko nu senāpati bhoto,<a class="brnum" id="br9"></a><br>
Sāvako satthuranvayo;<br>
Ko te tamanuvatteti,<br>
Dhammacakkaṃ pavattitaṃ”.</p>
<p><a class="sc" id="sc563"></a><a id="p_18Sn_673" class="ms"></a>“Mayā pavattitaṃ cakkaṃ,<a class="brnum" id="br10"></a><br>
<span class="speaker">(selāti bhagavā):</span>Dhammacakkaṃ anuttaraṃ;<br>
Sāriputto anuvatteti,<br>
Anujāto tathāgataṃ.</p>
<p><a class="sc" id="sc564"></a><a id="p_18Sn_674" class="ms"></a>Abhiññeyyaṃ abhiññātaṃ,<a class="brnum" id="br11"></a><br>
Bhāvetabbañca bhāvitaṃ;<br>
Pahātabbaṃ pahīnaṃ me,<br>
Tasmā buddhosmi brāhmaṇa.</p>
<p><a class="sc" id="sc565"></a><a id="p_18Sn_675" class="ms"></a>Vinayassu mayi kaṅkhaṃ,<a class="brnum" id="br12"></a><br>
Adhimuccassu brāhmaṇa;<br>
Dullabhaṃ dassanaṃ hoti,<br>
Sambuddhānaṃ abhiṇhaso.</p>
<p><a class="sc" id="sc566"></a><a class="pts1" id="pts110"></a><a id="p_18Sn_676" class="ms"></a><span class="var" title="yesaṃ vo (bj, pts1) | yassa ve (s1-3)" id="note318">Yesaṃ ve</span> dullabho loke,<a class="brnum" id="br13"></a><br>
Pātubhāvo abhiṇhaso;<br>
Sohaṃ brāhmaṇa sambuddho,<br>
Sallakatto anuttaro.</p>
<p><a class="sc" id="sc567"></a><a id="p_18Sn_677" class="ms"></a>Brahmabhūto atitulo,<a class="brnum" id="br14"></a><br>
Māra­senap­pa­maddano;<br>
Sabbāmitte vasīkatvā,<br>
Modāmi akutobhayo”.</p>
<p><a class="sc" id="sc568"></a><a id="p_18Sn_678" class="ms"></a>“Imaṃ bhavanto nisāmetha,<a class="brnum" id="br15"></a><br>
Yathā bhāsati cakkhumā;<br>
Sallakatto mahāvīro,<br>
Sīhova nadatī vane.</p>
<p><a class="sc" id="sc569"></a><a id="p_18Sn_679" class="ms"></a>Brahmabhūtaṃ atitulaṃ,<a class="brnum" id="br16"></a><br>
Māra­senap­pa­madda­naṃ;<br>
Ko disvā nappasīdeyya,<br>
Api kaṇhābhijātiko.</p>
<p><a class="sc" id="sc570"></a><a id="p_18Sn_680" class="ms"></a>Yo maṃ icchati anvetu,<a class="brnum" id="br17"></a><br>
Yo vā nicchati gacchatu;<br>
Idhāhaṃ pabbajissāmi,<br>
Varapaññassa santike”.</p>
<p><a class="sc" id="sc571"></a><a id="p_18Sn_681" class="ms"></a>“<span class="var" title="etañce (bj, pts1)" id="note319">Evañce</span> ruccati bhoto,<a class="brnum" id="br18"></a><br>
<span class="var" title="sammā­sambud­dha­sāsanaṃ (bj, s1-3, km, pts1 ^mn92#16 [Selasutta])" id="note320">Sammā­sambud­dha­sāsane</span>;<br>
Mayampi pabbajissāma,<br>
Varapaññassa santike”.</p>
<p><a class="sc" id="sc572"></a><a id="p_18Sn_682" class="ms"></a>Brāhmaṇā tisatā ime,<a class="brnum" id="br19"></a><br>
Yācanti pañjalīkatā;<br>
<span class="dquo">“</span> Brahmacariyaṃ carissāma,<br>
Bhagavā tava santike”.</p>
<p><a class="sc" id="sc573"></a><a id="p_18Sn_683" class="ms"></a>“Svākkhātaṃ brahmacariyaṃ,<a class="brnum" id="br20"></a><br>
<span class="speaker">(selāti bhagavā):</span>San­diṭṭhi­ka­ma­kālikaṃ;<br>
Yattha amoghā pabbajjā,<br>
Appamattassa sikkhato”ti.</p></blockquote><p><a class="pts1" id="pts111"></a><a id="p_18Sn_684" class="ms"></a>Alattha kho selo brāhmaṇo sapariso bhagavato santike pabbajjaṃ, alatthaupasampadaṃ. Atha kho keṇiyo jaṭilo tassā rattiyā accayena sake assame paṇītaṃkhādanīyaṃ bhojanīyaṃ paṭiyādāpetvā bhagavato kālaṃ ārocāpesi: “kālo, bhogotama, niṭṭhitaṃ bhattan”ti. Atha kho bhagavā pubbaṇ­ha­samayaṃ nivāsetvāpatta­cīvara­mādāya yena keṇiyassa jaṭilassa assamo tenupasaṅkami; upasaṅkamitvāpaññatte āsane nisīdi saddhiṃ ­bhik­khu­saṅ­ghena.</p>
<p><a id="p_18Sn_685" class="ms"></a>Atha kho keṇiyo jaṭilo buddhap­pamu­khaṃ bhikkhusaṅghaṃ paṇītena khādanīyenabhojanīyena sahatthā santappesi sampavāresi. Atha kho keṇiyo jaṭilo bhagavantaṃbhuttāviṃ onīta­patta­pāṇiṃ aññataraṃ nīcaṃ āsanaṃ gahetvā ekamantaṃ nisīdi.Ekamantaṃ nisinnaṃ kho keṇiyaṃ jaṭilaṃ bhagavā imāhi gāthāhi anumodi: </p>
<blockquote class="gatha">
<p><span class="cross" title="^mn92#38 [Selasutta]" id="note321">^</span><a class="sc" id="sc574"></a><a id="p_18Sn_686" class="ms"></a>“Aggihuttamukhā yaññā,<a class="brnum" id="br21"></a><br>
Sāvittī chandaso mukhaṃ;<br>
Rājā mukhaṃ manussānaṃ,<br>
Nadīnaṃ sāgaro mukhaṃ.</p>
<p><a class="sc" id="sc575"></a><a id="p_18Sn_687" class="ms"></a>Nakkhattānaṃ mukhaṃ cando,<a class="brnum" id="br22"></a><br>
Ādicco tapataṃ mukhaṃ;<br>
Puññaṃ ākaṅkhamānānaṃ,<br>
Saṅgho ve yajataṃ mukhan”ti.</p></blockquote><p><a class="pts1" id="pts112"></a><a id="p_18Sn_688" class="ms"></a>Atha kho bhagavā keṇiyaṃ jaṭilaṃ imāhi gāthāhi anumoditvā uṭṭhāyāsanā pakkāmi.Atha kho āyasmā selo sapariso eko vūpakaṭṭho appamatto ātāpī pahitattoviharanto nacirasseva … pe … aññataro kho panāyasmā selo sapariso arahataṃahosi.</p>
<p><a id="p_18Sn_689" class="ms"></a>Atha kho āyasmā selo sapariso yena bhagavā tenupasaṅkami, upasaṅkamitvā ekaṃsaṃcīvaraṃ katvā yena bhagavā tenañjaliṃ paṇāmetvā bhagavantaṃ gāthāyaajjhabhāsi: </p>
<blockquote class="gatha">
<p><span class="cross" title="^mn92#38 [Selasutta]" id="note322">^</span><a class="sc" id="sc576"></a><a id="p_18Sn_690" class="ms"></a>“Yaṃ taṃ <span class="var" title="saraṇamāgamma (bj, s1-3, mr)" id="note323">saraṇamāgamha</span>,<a class="brnum" id="br23"></a><br>
Ito aṭṭhami cakkhuma;<br>
Sattarattena bhagavā,<br>
Dantamha tava sāsane.</p>
<p><a class="sc" id="sc577"></a><a id="p_18Sn_691" class="ms"></a>Tuvaṃ buddho tuvaṃ satthā,<a class="brnum" id="br24"></a><br>
Tuvaṃ mārābhibhū muni;<br>
Tuvaṃ anusaye chetvā,<br>
Tiṇṇo tāresimaṃ pajaṃ.</p>
<p><a class="sc" id="sc578"></a><a id="p_18Sn_692" class="ms"></a>Upadhī te samatikkantā,<a class="brnum" id="br25"></a><br>
Āsavā te padālitā;<br>
<span class="var" title="sīhova (^mn92#38 [Selasutta])" id="note324">Sīhosi</span> anupādāno,<br>
Pahīna­bhaya­bhe­ravo.</p>
<p><a class="sc" id="sc579"></a><a id="p_18Sn_693" class="ms"></a>Bhikkhavo tisatā ime,<a class="brnum" id="br26"></a><br>
Tiṭṭhanti pañjalīkatā;<br>
Pāde vīra pasārehi,<br>
Nāgā vandantu satthuno”ti.</p></blockquote><p class="endsection">Selasuttaṃ sattamaṃ.</p></article>
<div id="metaarea"><p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p><span class="hidden">Mahāvagga</span><span class="hidden">Selasutta</span></div></section><a class="previous" href="/pi/snp3.6">◀ Sutta Nipāta  3.6</a><a class="top" href="#"> ▲ TOP </a><a class="next" href="/pi/snp3.8">Sutta Nipāta  3.8 ▶</a></div></body></html>