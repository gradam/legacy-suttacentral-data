<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="snp1.2">
<article>
<div class="hgroup">
<p class="division">Sutta Nipāta 1.2</p>
<h1>Dhaniyasutta</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc18"></a><a class="verse-num-pts" id="verse-num-pts18"></a><a class="ms" id="p_18Sn_20"></a>“Pakkodano duddha­khīro­hamasmi,<br>
<span class="speaker">(iti dhaniyo gopo):</span><br>
Anutīre mahiyā samānavāso;<br>
Channā kuṭi āhito gini,<br>
Atha ce patthayasī pavassa deva”.</p>
<p><a class="sc" id="2"></a><a class="verse-num-sc" id="verse-num-sc19"></a><a class="verse-num-pts" id="verse-num-pts19"></a><a class="ms" id="p_18Sn_21"></a>“Akkodhano <span class="var" title="vigatakhīlo hamasmi (bj, pts1)" id="note9">vigata­khi­loha­masmi</span>,<a class="brnum" id="br2"></a><br>
<span class="speaker">(iti bhagavā):</span><br>
Anutīre mahi­yeka­ratti­vāso;<br>
Vivaṭā kuṭi nibbuto gini,<br>
Atha ce patthayasī pavassa deva”.</p>
<p><a class="sc" id="3"></a><a class="verse-num-sc" id="verse-num-sc20"></a><a class="verse-num-pts" id="verse-num-pts20"></a><a class="ms" id="p_18Sn_22"></a>“Andhakamakasā na vijjare,<a class="brnum" id="br3"></a><br>
<span class="speaker">(iti dhaniyo gopo):</span><br>
Kacche rūḷhatiṇe caranti gāvo;<br>
Vuṭṭhimpi saheyyumāgataṃ,<br>
Atha ce patthayasī pavassa deva”.</p>
<p><a class="sc" id="4"></a><a class="verse-num-sc" id="verse-num-sc21"></a><a class="verse-num-pts" id="verse-num-pts21"></a><a class="ms" id="p_18Sn_23"></a>“Baddhāsi bhisī susaṅkhatā,<a class="brnum" id="br4"></a><br>
<span class="speaker">(iti bhagavā):</span><br>
Tiṇṇo pāragato vineyya oghaṃ;<br>
Attho bhisiyā na vijjati,<br>
Atha ce patthayasī pavassa deva”.</p>
<p><a class="sc" id="5"></a><a class="verse-num-sc" id="verse-num-sc22"></a><a class="verse-num-pts" id="verse-num-pts22"></a><a class="pts" id="pts4"></a><a class="ms" id="p_18Sn_24"></a>“Gopī mama assavā alolā,<a class="brnum" id="br5"></a><br>
<span class="speaker">(iti dhaniyo gopo):</span><br>
<span class="var" title="dīgharatta (mr)" id="note10">Dīgharattaṃ</span> saṃvāsiyā manāpā;<br>
Tassā na suṇāmi kiñci pāpaṃ,<br>
Atha ce patthayasī pavassa deva”.</p>
<p><a class="sc" id="6"></a><a class="verse-num-sc" id="verse-num-sc23"></a><a class="verse-num-pts" id="verse-num-pts23"></a><a class="ms" id="p_18Sn_25"></a>“Cittaṃ mama assavaṃ vimuttaṃ,<a class="brnum" id="br6"></a><br>
<span class="speaker">(iti bhagavā):</span><br>
Dīgharattaṃ paribhāvitaṃ sudantaṃ;<br>
Pāpaṃ pana me na vijjati,<br>
Atha ce patthayasī pavassa deva”.</p>
<p><a class="sc" id="7"></a><a class="verse-num-sc" id="verse-num-sc24"></a><a class="verse-num-pts" id="verse-num-pts24"></a><a class="ms" id="p_18Sn_26"></a>“Atta­vetana­bha­to­hamasmi,<a class="brnum" id="br7"></a><br>
<span class="speaker">(iti dhaniyo gopo):</span><br>
Puttā ca me samāniyā arogā;<br>
Tesaṃ na suṇāmi kiñci pāpaṃ,<br>
Atha ce patthayasī pavassa deva”.</p>
<p><a class="sc" id="8"></a><a class="verse-num-sc" id="verse-num-sc25"></a><a class="verse-num-pts" id="verse-num-pts25"></a><a class="ms" id="p_18Sn_27"></a>“Nāhaṃ bhatakosmi kassaci,<a class="brnum" id="br8"></a><br>
<span class="speaker">(iti bhagavā):</span><br>
Nibbiṭṭhena carāmi sabbaloke;<br>
Attho bhatiyā na vijjati,<br>
Atha ce patthayasī pavassa deva”.</p>
<p><a class="sc" id="9"></a><a class="verse-num-sc" id="verse-num-sc26"></a><a class="verse-num-pts" id="verse-num-pts26"></a><a class="ms" id="p_18Sn_28"></a>“Atthi vasā atthi dhenupā,<a class="brnum" id="br9"></a><br>
<span class="speaker">(iti dhaniyo gopo):</span><br>
Godharaṇiyo paveṇiyopi atthi;<br>
Usabhopi gavampatīdha atthi,<br>
Atha ce patthayasī pavassa deva”.</p>
<p><a class="sc" id="10"></a><a class="verse-num-sc" id="verse-num-sc27"></a><a class="verse-num-pts" id="verse-num-pts27"></a><a class="pts" id="pts5"></a><a class="ms" id="p_18Sn_29"></a>“Natthi vasā natthi dhenupā,<a class="brnum" id="br10"></a><br>
<span class="speaker">(iti bhagavā):</span><br>
Godharaṇiyo paveṇiyopi natthi;<br>
Usabhopi gavampatīdha natthi,<br>
Atha ce patthayasī pavassa deva”.</p>
<p><a class="sc" id="11"></a><a class="verse-num-sc" id="verse-num-sc28"></a><a class="verse-num-pts" id="verse-num-pts28"></a><a class="ms" id="p_18Sn_30"></a>“Khilā nikhātā asampavedhī,<a class="brnum" id="br11"></a><br>
<span class="speaker">(iti dhaniyo gopo):</span><br>
Dāmā muñjamayā navā susaṇṭhānā;<br>
Na hi sakkhinti dhenupāpi <span class="var" title="chetuṃ (mr)" id="note11">chettuṃ</span>,<br>
Atha ce patthayasī pavassa deva”.</p>
<p><a class="sc" id="12"></a><a class="verse-num-sc" id="verse-num-sc29"></a><a class="verse-num-pts" id="verse-num-pts29"></a><a class="ms" id="p_18Sn_31"></a>“Usabhoriva <span class="var" title="chetvā (s1-3, mr)" id="note13">chetva</span> bandhanāni,<a class="brnum" id="br12"></a><br>
<span class="speaker">(iti bhagavā):</span><br>
Nāgo <span class="var" title="pūtilataṃ va dāḷayitvā (bj) | pūtilataṃ padālayitvā (mr)" id="note14">pūtilataṃva dālayitvā</span>;<br>
Nāhaṃ <span class="var" title="puna upessaṃ (bj, s1-3, km, pts1) | punupeyya (mr)" id="note15">punupessaṃ</span> gabbhaseyyaṃ,<br>
Atha ce patthayasī pavassa deva”.</p>
<p><a class="sc" id="13"></a><a class="verse-num-sc" id="verse-num-sc30"></a><a class="verse-num-pts" id="verse-num-pts30"></a><a class="ms" id="p_18Sn_32"></a>Ninnañca thalañca pūrayanto,<a class="brnum" id="br13"></a><br>
Mahāmegho pavassi tāvadeva;<br>
Sutvā devassa vassato,<br>
Imamatthaṃ dhaniyo abhāsatha.</p>
<p><a class="sc" id="14"></a><a class="verse-num-sc" id="verse-num-sc31"></a><a class="verse-num-pts" id="verse-num-pts31"></a><a class="ms" id="p_18Sn_33"></a>“Lābhā vata no anappakā,<a class="brnum" id="br14"></a><br>
Ye mayaṃ bhagavantaṃ addasāma;<br>
Saraṇaṃ taṃ upema cakkhuma,<br>
Satthā no hohi tuvaṃ mahāmuni.</p>
<p><a class="sc" id="15"></a><a class="verse-num-sc" id="verse-num-sc32"></a><a class="verse-num-pts" id="verse-num-pts32"></a><a class="ms" id="p_18Sn_34"></a>Gopī ca ahañca assavā,<a class="brnum" id="br15"></a><br>
<span class="var" title="brahmacariya (mr)" id="note16">Brahmacariyaṃ</span> sugate carāmase;<br>
Jātimaraṇassa <span class="var" title="pāragā (bj, s1-3, km, pts1)" id="note17">pāragū</span>,<br>
Duk­khas­santa­karā bhavāmase”.</p>
<p><a class="sc" id="16"></a><a class="verse-num-sc" id="verse-num-sc33"></a><a class="verse-num-pts" id="verse-num-pts33"></a><a class="pts" id="pts6"></a><a class="ms" id="p_18Sn_35"></a>“Nandati puttehi puttimā,<a class="brnum" id="br16"></a><br>
<span class="speaker">(iti māro pāpimā):</span><br>
<span class="var" title="gomiko (bj, pts1) | gopiko (s1-3, km) | gopiyo (mr)" id="note19">Gomā</span> gohi tatheva nandati;<br>
Upadhī hi narassa nandanā,<br>
Na hi so nandati yo nirūpadhi”.</p>
<p><a class="sc" id="17"></a><a class="verse-num-sc" id="verse-num-sc34"></a><a class="verse-num-pts" id="verse-num-pts34"></a><a class="ms" id="p_18Sn_36"></a>“Socati puttehi puttimā,<a class="brnum" id="br17"></a><br>
<span class="speaker">(iti bhagavā):</span><br>
<span class="var" title="gopiko (s1-3) | gopiyo (c1)" id="note20">Gomā</span> gohi tatheva socati;<br>
Upadhī hi narassa socanā,<br>
Na hi so socati yo nirūpadhī”ti.</p>
</blockquote>
<p class="endsection">Dhaniyasuttaṃ dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Uragavagga</span><span class="hidden">Dhaniyasutta</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>
