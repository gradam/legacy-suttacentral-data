<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja373">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Aḍḍhavagga</p>
<h1>3 Mūsikajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts3.217"></a>
<a class="ms" id="p_22J_1292"></a>
<a class="msdiv" id="msdiv123"></a>
“Kuhiṃ gatā kattha gatā,<br>
iti lālappatī jano;<br>
Ahameveko jānāmi,<br>
udapāne mūsikā hatā.</p>
<p>
<a class="sc" id="2"></a>
<a class="ms" id="p_22J_1293"></a>
<a class="msdiv" id="msdiv124"></a>
<span class="var" title='[{"eds":["bj","pts1"],"var":"yathetaṃ "},{"eds":["mr"],"var":"yavetaṃ "},{"note":"katthaci","var":"yametaṃ "}]'>Yañcetaṃ</span> iti cīti ca,<br>
gadrabhova nivattasi;<br>
Udapāne mūsikaṃ hantvā,<br>
yavaṃ bhakkhetumicchasi.</p>
<p>
<a class="sc" id="3"></a>
<a class="ms" id="p_22J_1294"></a>
<a class="msdiv" id="msdiv125"></a>
Daharo cāsi dummedha,<br>
<span class="var" title='[{"eds":["si","pts1"],"var":"paṭhamuppattito "}]'>paṭhamuppattiko</span> susu;<br>
<span class="var" title='[{"eds":["bj","pts1"],"var":"dīghametaṃ "}]'>Dīghañcetaṃ</span> <span class="var" title='[{"eds":["s2","s3","mr"],"var":"samāpajja "}]'>samāsajja</span>,<br>
na te dassāmi jīvitaṃ.</p>
<p>
<a class="sc" id="4"></a>
<a class="ms" id="p_22J_1295"></a>
<a class="msdiv" id="msdiv126"></a>
Nāntalikkhabhavanena,<br>
<span class="var" title='[{"eds":["bj","s2","s3"],"var":"nāṅgaputtasirena "},{"eds":["pts1"],"var":"naṅgaputtasirena "}]'>nāṅgaputtapinena</span> vā;<br>
Puttena hi patthayito,<br>
silokehi pamocito.</p>
<p>
<a class="sc" id="5"></a>
<a class="ms" id="p_22J_1296"></a>
<a class="msdiv" id="msdiv127"></a>
Sabbaṃ sutamadhīyetha,<br>
hīnamukkaṭṭhamajjhimaṃ;<br>
Sabbassa atthaṃ jāneyya,<br>
na ca sabbaṃ payojaye;<br>
Hoti tādisako kālo,<br>
yattha atthāvahaṃ sutan”ti.</p>
</blockquote>
<p class="endsutta">
<a class="sc" id="6"></a>
<a class="ms" id="p_22J_1297"></a>
Mūsikajātakaṃ tatiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>