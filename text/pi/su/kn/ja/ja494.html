<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja494">
<article>
<div class="hgroup">
<p class="division">Jātaka</p>
<p>Pakiṇṇakanipāta</p>
<p>Sālikedāravagga</p>
<h1>11 Sādhinajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts4.355"></a>
<a class="ms" id="p_22J_2759"></a>
<a class="msdiv" id="msdiv202"></a>
“Abbhuto vata lokasmiṃ,<br>
uppajji lomahaṃsano;<br>
Dibbo ratho pāturahu,<br>
vedehassa yasassino”.</p>
<p>
<a class="sc" id="2"></a>
<a class="pts" id="pts4.356"></a>
<a class="ms" id="p_22J_2760"></a>
<a class="msdiv" id="msdiv203"></a>
Devaputto mahiddhiko,<br>
<span class="var" title='[{"eds":["bj"],"var":"mātalī "}]'>mātali</span> devasārathi;<br>
Nimantayittha rājānaṃ,<br>
vedehaṃ mithilaggahaṃ.</p>
<p>
<a class="sc" id="3"></a>
<a class="ms" id="p_22J_2761"></a>
<a class="msdiv" id="msdiv204"></a>
“Ehimaṃ rathamāruyha,<br>
rājaseṭṭha disampati;<br>
Devā dassanakāmā te,<br>
tāvatiṃsā saindakā;<br>
Saramānā hi te devā,<br>
sudhammāyaṃ samacchare”.</p>
<p>
<a class="sc" id="4"></a>
<a class="ms" id="p_22J_2762"></a>
<a class="msdiv" id="msdiv205"></a>
Tato ca rājā <span class="var" title='[{"eds":["bj","pts1"],"var":"sādhīno "}]'>sādhino</span>,<br>
vedeho <span class="var" title='[{"eds":["bj","pts1"],"var":"pamukho rathamāruhi "}]'>mithilaggaho</span>;<br>
<span class="var" title='[{"eds":["bj","s2","s3"],"var":"... yuttaṃ abhiruyha "}]'>Sahassayuttamāruyha</span>,<br>
agā devāna santike;<br>
Taṃ devā paṭinandiṃsu,<br>
disvā rājānamāgataṃ.</p>
<p>
<a class="sc" id="5"></a>
<a class="ms" id="p_22J_2763"></a>
<a class="msdiv" id="msdiv206"></a>
“Svāgataṃ te mahārāja,<br>
atho te adurāgataṃ;<br>
Nisīda dāni <span class="var" title='[{"eds":["bj","s2","s3","pts1"],"var":"rājisi "}]'>rājīsi</span>,<br>
devarājassa santike”.</p>
<p>
<a class="sc" id="6"></a>
<a class="ms" id="p_22J_2764"></a>
<a class="msdiv" id="msdiv207"></a>
Sakkopi paṭinandittha,<br>
vedehaṃ mithilaggahaṃ;<br>
<span class="var" title='[{"eds":["bj","pts1"],"var":"nimantayī ca "}]'>Nimantayittha</span> kāmehi,<br>
āsanena ca vāsavo.</p>
<p>
<a class="sc" id="7"></a>
<a class="ms" id="p_22J_2765"></a>
<a class="msdiv" id="msdiv208"></a>
“Sādhu khosi anuppatto,<br>
āvāsaṃ vasavattinaṃ;<br>
Vasa devesu rājīsi,<br>
sabbakāmasamiddhisu;<br>
Tāvatiṃsesu devesu,<br>
bhuñja kāme amānuse”.</p>
<p>
<a class="sc" id="8"></a>
<a class="pts" id="pts4.357"></a>
<a class="ms" id="p_22J_2766"></a>
<a class="msdiv" id="msdiv209"></a>
“Ahaṃ pure saggagato ramāmi,<br>
Naccehi gītehi ca vāditehi;<br>
So dāni ajja na ramāmi sagge,<br>
Āyuṃ nu <span class="var" title='[{"eds":["s2","s3"],"var":"khīṇaṃ "}]'>khīṇo</span> maraṇaṃ nu santike;<br>
Udāhu mūḷhosmi janindaseṭṭha”.</p>
<p>
<a class="sc" id="9"></a>
<a class="ms" id="p_22J_2767"></a>
<a class="msdiv" id="msdiv210"></a>
“<span class="var" title='[{"eds":["bj","pts1","mr"],"var":"na cāyu "}]'>Na tāyu</span> khīṇaṃ <span class="var" title='[{"eds":["bj","pts1"],"var":"maraṇaṃ te "}]'>maraṇañca</span> dūre,<br>
Na cāpi mūḷho naravīraseṭṭha;<br>
<span class="var" title='[{"eds":["bj","pts1"],"var":"tavañca "},{"eds":["mr"],"var":"tava ca "}]'>Tuyhañca</span> puññāni parittakāni,<br>
Yesaṃ vipākaṃ idha <span class="var" title='[{"eds":["pts1","mr"],"var":"vedayato "}]'>vedayittho</span>.</p>
<p>
<a class="sc" id="10"></a>
<a class="ms" id="p_22J_2768"></a>
<a class="msdiv" id="msdiv211"></a>
Vasa devānubhāvena,<br>
rājaseṭṭha disampati;<br>
Tāvatiṃsesu devesu,<br>
bhuñja kāme amānuse”.</p>
<p>
<a class="sc" id="11"></a>
<a class="pts" id="pts4.358"></a>
<a class="ms" id="p_22J_2769"></a>
<a class="msdiv" id="msdiv212"></a>
“Yathā yācitakaṃ yānaṃ,<br>
yathā yācitakaṃ dhanaṃ;<br>
Evaṃsampadamevetaṃ,<br>
yaṃ parato dānapaccayā.</p>
<p>
<a class="sc" id="12"></a>
<a class="ms" id="p_22J_2770"></a>
<a class="msdiv" id="msdiv213"></a>
Na cāhametamicchāmi,<br>
yaṃ parato dānapaccayā;<br>
Sayaṃkatāni puññāni,<br>
taṃ me <span class="var" title='[{"eds":["s2","s3","pts1"],"var":"āveṇiyaṃ "},{"eds":["mr"],"var":"āvenikaṃ "}]'>āveṇikaṃ</span> dhanaṃ.</p>
<p>
<a class="sc" id="13"></a>
<a class="ms" id="p_22J_2771"></a>
<a class="msdiv" id="msdiv214"></a>
Sohaṃ gantvā manussesu,<br>
kāhāmi kusalaṃ bahuṃ;<br>
Dānena samacariyāya,<br>
saṃyamena damena ca;<br>
Yaṃ katvā sukhito hoti,<br>
na ca pacchānutappati.</p>
<p>
<a class="sc" id="14"></a>
<a class="ms" id="p_22J_2772"></a>
<a class="msdiv" id="msdiv215"></a>
Imāni tāni khettāni,<br>
imaṃ nikkhaṃ sukuṇḍalaṃ;<br>
Imā tā haritānūpā,<br>
imā najjo savantiyo.</p>
<p>
<a class="sc" id="15"></a>
<a class="pts" id="pts4.359"></a>
<a class="ms" id="p_22J_2773"></a>
<a class="msdiv" id="msdiv216"></a>
Imā tā pokkharaṇī rammā,<br>
<span class="var" title='[{"eds":["bj","pts1"],"var":"cakkavākūpakūjitā "},{"eds":["s2","s3"],"var":"cākavākūpakujjitā "}]'>cakkavākapakūjitā</span>;<br>
Mandālakehi sañchannā,<br>
padumuppalakehi ca;<br>
Yassimāni mamāyiṃsu,<br>
kiṃ nu te disataṃ gatā.</p>
<p>
<a class="sc" id="16"></a>
<a class="ms" id="p_22J_2774"></a>
<a class="msdiv" id="msdiv217"></a>
Tānīdha khettāni so bhūmibhāgo,<br>
<span class="var" title='[{"eds":["bj","pts1"],"var":"te ārāmā te vana\' me pac yeva sa>Teyeva ārāmavanūpacārā</span>;<br>
Tameva mayhaṃ janataṃ apassato,<br>
Suññaṃva me nārada khāyate disā”.</p>
<p>
<a class="sc" id="17"></a>
<a class="ms" id="p_22J_2775"></a>
<a class="msdiv" id="msdiv218"></a>
“Diṭṭhā mayā vimānāni,<br>
obhāsentā catuddisā;<br>
Sammukhā devarājassa,<br>
tidasānañca sammukhā.</p>
<p>
<a class="sc" id="18"></a>
<a class="ms" id="p_22J_2776"></a>
<a class="msdiv" id="msdiv219"></a>
Vutthaṃ me bhavanaṃ <span class="var" title='[{"eds":["bj","pts1"],"var":"dibbaṃ "}]'>dibyaṃ</span>,<br>
Bhuttā kāmā amānusā;<br>
Tāvatiṃsesu devesu,<br>
Sabbakāmasamiddhisu.</p>
<p>
<a class="sc" id="19"></a>
<a class="ms" id="p_22J_2777"></a>
<a class="msdiv" id="msdiv220"></a>
Sohaṃ etādisaṃ hitvā,<br>
puññāyamhi idhāgato;<br>
Dhammameva carissāmi,<br>
nāhaṃ rajjena atthiko.</p>
<p>
<a class="sc" id="20"></a>
<a class="pts" id="pts4.360"></a>
<a class="ms" id="p_22J_2778"></a>
<a class="msdiv" id="msdiv221"></a>
Adaṇḍāvacaraṃ maggaṃ,<br>
sammāsambuddhadesitaṃ;<br>
Taṃ maggaṃ paṭipajjissaṃ,<br>
yena gacchanti subbatā”ti.</p>
</blockquote>
<p class="endsutta">
<a class="sc" id="21"></a>
<a class="ms" id="p_22J_2779"></a>
<span class="var" title='[{"eds":["s2","s3"],"var":"sādhinarājajātakaṃ "},{"eds":["pts1"],"var":"sādhīnajātakaṃ "}]'>Sādhinajātakaṃ</span> ekādasamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>