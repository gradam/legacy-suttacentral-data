<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja360">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Maṇikuṇḍalavagga</p>
<h1>10 Suyonandījātaka</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_22J_1209"></a>
<a class="msdiv" id="msdiv55"></a>
“Vāti gandho timirānaṃ,<br>
kusamuddo ca ghosavā;<br>
Dūre ito suyonandī,<br>
tamba kāmā tudanti maṃ”.<br></p>
<p>
<a class="sc" id="2"></a>
<a class="ms" id="p_22J_1210"></a>
<a class="msdiv" id="msdiv56"></a>
“Kathaṃ samuddamatari,<br>
Kathaṃ addakkhi sedumaṃ;<br>
Kathaṃ tassā ca tuyhañca,<br>
Ahu saggasamāgamo”.<br></p>
<p>
<a class="sc" id="3"></a>
<a class="ms" id="p_22J_1211"></a>
<a class="msdiv" id="msdiv57"></a>
“Kurukacchā payātānaṃ,<br>
vāṇijānaṃ dhanesinaṃ;<br>
Makarehi abhidā nāvā,<br>
phalakenāhamaplaviṃ.<br></p>
<p>
<a class="sc" id="4"></a>
<a class="ms" id="p_22J_1212"></a>
<a class="msdiv" id="msdiv58"></a>
Sā maṃ saṇhena mudunā,<br>
niccaṃ candanagandhinī;<br>
Aṅgena uddharī bhaddā,<br>
mātā puttaṃva orasaṃ.<br></p>
<p>
<a class="sc" id="5"></a>
<a class="ms" id="p_22J_1213"></a>
<a class="msdiv" id="msdiv59"></a>
Sā maṃ annena pānena,<br>
vatthena sayanena ca;<br>
Attanāpi ca mandakkhī,<br>
evaṃ tamba vijānahī”ti.<br></p>
</blockquote>
<p class="endsutta">
<a class="sc" id="6"></a>
<a class="ms" id="p_22J_1214"></a>
Suyonandījātakaṃ dasamaṃ.<br>
Maṇikuṇḍalavaggo paṭhamo.</p>
<p class="endsection summary">
<a class="sc" id="7"></a>
<a class="ms" id="p_22J_1215"></a>
Tassuddānaṃ</p>
<blockquote class="uddanagatha">
<p>
<a class="sc" id="8"></a>
<a class="ms" id="p_22J_1216"></a>
Atha jinavaro haritaṃ tiṇako,<br>
Atha bhinnaplavo uragova ghaṭo;<br>
Dariyā puna kuñjara bhūnahatā,<br>
Migamuttamasaggavarena dasāti.<br></p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>