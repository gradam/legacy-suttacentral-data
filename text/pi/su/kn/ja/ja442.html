<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja442">
<article>
<div class="hgroup">
<p class="division">Jātaka</p>
<p>Dasakanipāta</p>
<p>Catudvāravagga</p>
<h1>4 Saṅkhajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts4.17"></a>
<a class="ms" id="p_22J_1950"></a>
<a class="msdiv" id="msdiv39"></a>
<span class="cross" title='[{"bm":"1","desc":"2 Saṅkhacariya","lang":"pi","uid":"cp2"}]'>^</span>

“Bahussuto sutadhammosi saṅkha,<br>
Diṭṭhā tayā samaṇabrāhmaṇā ca;<br>
Athakkhaṇe dassayase vilāpaṃ,<br>
Añño nu ko te paṭimantako mayā”.</p>
<p>
<a class="sc" id="2"></a>
<a class="ms" id="p_22J_1951"></a>
<a class="msdiv" id="msdiv40"></a>
“<span class="var" title='[{"eds":["s2","s3"],"var":"subbhā "},{"eds":["pts1"],"var":"subbhu "},{"eds":["mr"],"var":"sumbhā, subhmā "}]'>Subbhū</span> subhā suppaṭimukkakambu,<br>
Paggayha sovaṇṇamayāya pātiyā;<br>
‘Bhuñjassu bhattaṃ’ iti maṃ vadeti,<br>
Saddhāvittā<br>⭼
Tamahaṃ noti brūmi”.</p>
<p>
<a class="sc" id="3"></a>
<a class="ms" id="p_22J_1952"></a>
<a class="msdiv" id="msdiv41"></a>
“Etādisaṃ brāhmaṇa <span class="var" title='[{"eds":["bj","pts1"],"var":"disva "}]'>disvāna</span> yakkhaṃ,<br>
Puccheyya poso <span class="var" title='[{"eds":["bj","s2","s3","pts1"],"var":"sukhamāsasāno "},{"eds":["mr"],"var":"sukhamāsisamāno "}]'>sukhamāsisāno</span>;<br>
Uṭṭhehi naṃ pañjalikābhipuccha,<br>
Devī nusi tvaṃ uda mānusī nu”.</p>
<p>
<a class="sc" id="4"></a>
<a class="pts" id="pts4.19"></a>
<a class="ms" id="p_22J_1953"></a>
<a class="msdiv" id="msdiv42"></a>
“Yaṃ tvaṃ sukhenābhisamekkhase maṃ,<br>
Bhuñjassu bhattaṃ iti maṃ vadesi;<br>
Pucchāmi taṃ nāri mahānubhāve,<br>
Devī nusi tvaṃ uda mānusī nu”.</p>
<p>
<a class="sc" id="5"></a>
<a class="ms" id="p_22J_1954"></a>
<a class="msdiv" id="msdiv43"></a>
“Devī ahaṃ saṅkha mahānubhāvā,<br>
Idhāgatā sāgaravārimajjhe;<br>
Anukampikā no ca paduṭṭhacittā,<br>
Taveva atthāya idhāgatāsmi.</p>
<p>
<a class="sc" id="6"></a>
<a class="ms" id="p_22J_1955"></a>
<a class="msdiv" id="msdiv44"></a>
Idhannapānaṃ sayanāsanañca,<br>
Yānāni nānāvividhāni saṅkha;<br>
Sabbassa tyāhaṃ paṭipādayāmi,<br>
Yaṃ kiñci tuyhaṃ manasābhipatthitaṃ”.</p>
<p>
<a class="sc" id="7"></a>
<a class="ms" id="p_22J_1956"></a>
<a class="msdiv" id="msdiv45"></a>
“Yaṃ kiñci <span class="var" title='[{"eds":["bj","pts1"],"var":"yiṭṭhaṃva hutaṃva "}]'>yiṭṭhañca hutañca</span> mayhaṃ,<br>
Sabbassa no issarā tvaṃ sugatte;<br>
Susoṇi <span class="var" title='[{"eds":["bj"],"var":"subbhu "},{"eds":["s2","s3"],"var":"subbhā "},{"eds":["pts1"],"var":"subbhuru "}]'>subbhamu</span> <span class="var" title='[{"eds":["bj","s2","s3"],"var":"suvilākamajjhe "},{"eds":["pts1"],"var":"vilākamajjhe "},{"eds":["mr"],"var":"suvilātamajjhe "}]'>suvilaggamajjhe</span>,<br>
Kissa me kammassa ayaṃ vipāko”.</p>
<p>
<a class="sc" id="8"></a>
<a class="pts" id="pts4.20"></a>
<a class="ms" id="p_22J_1957"></a>
<a class="msdiv" id="msdiv46"></a>
“Ghamme pathe brāhmaṇa ekabhikkhuṃ,<br>
Ugghaṭṭapādaṃ tasitaṃ kilantaṃ;<br>
Paṭipādayī saṅkha <span class="var" title='[{"eds":["bj","pts1"],"var":"upāhanāhi "}]'>upāhanāni</span>,<br>
Sā dakkhiṇā kāmaduhā tavajja”.</p>
<p>
<a class="sc" id="9"></a>
<a class="ms" id="p_22J_1958"></a>
<a class="msdiv" id="msdiv47"></a>
“Sā hotu nāvā phalakūpapannā,<br>
Anavassutā erakavātayuttā;<br>
Aññassa yānassa <span class="var" title='[{"eds":["pts1"],"var":"na hatthi "}]'>na hettha</span> bhūmi,<br>
Ajjeva maṃ moḷiniṃ pāpayassu”.</p>
<p>
<a class="sc" id="10"></a>
<a class="pts" id="pts4.21"></a>
<a class="ms" id="p_22J_1959"></a>
<a class="msdiv" id="msdiv48"></a>
“Sā tattha vittā sumanā patītā,<br>
Nāvaṃ sucittaṃ abhinimminitvā;<br>
Ādāya saṅkhaṃ purisena saddhiṃ,<br>
Upānayī nagaraṃ sādhuramman”ti.</p>
</blockquote>
<p class="endsutta">
<a class="sc" id="11"></a>
<a class="ms" id="p_22J_1960"></a>
Saṅkhajātakaṃ catutthaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>