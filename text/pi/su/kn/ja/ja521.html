<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="ja521">
<article>
<div class="hgroup">
<p class="division">Jātaka</p>
<p>Cattālīsanipāta</p>
<p>Tesakuṇavagga</p>
<h1>Tesakuṇajātaka</h1>
</div>
<p class="namo">
<a class="ms" id="p_23J_1"></a><a class="sc" id="1"></a>Namo tassa Bhagavato
Arahato Sammāsambuddhassa.</p>
<blockquote class="gatha">
<p>
<a class="msdiv" id="msdiv1"></a>
<a class="ms" id="p_23J_2"></a>
<a class="sc" id="2"></a>
“Vessantaraṃ taṃ pucchāmi,<br>
sakuṇa bhaddamatthu te;<br>
Rajjaṃ kāretukāmena,<br>
kiṃ su kiccaṃ kataṃ varaṃ”.<br>
</p>
<p>
<a class="msdiv" id="msdiv2"></a>
<a class="ms" id="p_23J_3"></a>
<a class="sc" id="3"></a>
“Cirassaṃ vata maṃ tāto,<br>
kaṃso bārāṇasiggaho;<br>
Pamatto appamattaṃ maṃ,<br>
pitā puttaṃ acodayi.<br>
</p>
<p>
<a class="msdiv" id="msdiv3"></a>
<a class="ms" id="p_23J_4"></a>
<a class="sc" id="4"></a>
Paṭhameneva vitathaṃ,<br>
kodhaṃ hāsaṃ nivāraye;<br>
Tato kiccāni kāreyya,<br>
taṃ vataṃ āhu khattiya.<br>
</p>
<p>
<a class="msdiv" id="msdiv4"></a>
<a class="ms" id="p_23J_5"></a>
<a class="sc" id="5"></a>
Yaṃ tvaṃ tāta tapokammaṃ,<br>
Pubbe katamasaṃsayaṃ;<br>
Ratto duṭṭho ca yaṃ kayirā,<br>
Na taṃ kayirā tato puna.<br>
</p>
<p>
<a class="msdiv" id="msdiv5"></a>
<a class="ms" id="p_23J_6"></a>
<a class="sc" id="6"></a>
Khattiyassa pamattassa,<br>
raṭṭhasmiṃ raṭṭhavaḍḍhana;<br>
Sabbe bhogā vinassanti,<br>
rañño taṃ vuccate aghaṃ.<br>
</p>
<p>
<a class="msdiv" id="msdiv6"></a>
<a class="ms" id="p_23J_7"></a>
<a class="sc" id="7"></a>
Sirī tāta alakkhī ca,<br>
pucchitā etadabravuṃ;<br>
Uṭṭhānavīriye pose,<br>
ramāhaṃ anusūyake.<br>
</p>
<p>
<a class="msdiv" id="msdiv7"></a>
<a class="ms" id="p_23J_8"></a>
<a class="sc" id="8"></a>
Usūyake duhadaye,<br>
purise kammadussake;<br>
Kāḷakaṇṇī mahārāja,<br>
ramati cakkabhañjanī.<br>
</p>
<p>
<a class="msdiv" id="msdiv8"></a>
<a class="ms" id="p_23J_9"></a>
<a class="sc" id="9"></a>
So tvaṃ sabbesu suhadayo,<br>
sabbesaṃ rakkhito bhava;<br>
Alakkhiṃ nuda mahārāja,<br>
lakkhyā bhava nivesanaṃ.<br>
</p>
<p>
<a class="msdiv" id="msdiv9"></a>
<a class="ms" id="p_23J_10"></a>
<a class="sc" id="10"></a>
Sa lakkhīdhitisampanno,<br>
puriso hi mahaggato;<br>
Amittānaṃ kāsipati,<br>
mūlaṃ aggañca chindati.<br>
</p>
<p>
<a class="msdiv" id="msdiv10"></a>
<a class="ms" id="p_23J_11"></a>
<a class="sc" id="11"></a>
Sakkopi hi bhūtapati,<br>
uṭṭhāne nappamajjati;<br>
Sa kalyāṇe dhitiṃ katvā,<br>
uṭṭhāne kurute mano.<br>
</p>
<p>
<a class="msdiv" id="msdiv11"></a>
<a class="ms" id="p_23J_12"></a>
<a class="sc" id="12"></a>
Gandhabbā pitaro devā,<br>
sājīvā honti tādino;<br>
Uṭṭhāhato appamajjato,<br>
anutiṭṭhanti devatā.<br>
</p>
<p>
<a class="msdiv" id="msdiv12"></a>
<a class="ms" id="p_23J_13"></a>
<a class="sc" id="13"></a>
So appamatto akkuddho,<br>
tāta kiccāni kāraya;<br>
Vāyamassu ca kiccesu,<br>
nālaso vindate sukhaṃ.<br>
</p>
<p>
<a class="msdiv" id="msdiv13"></a>
<a class="ms" id="p_23J_14"></a>
<a class="sc" id="14"></a>
Tattheva te vattapadā,<br>
esāva anusāsanī;<br>
Alaṃ mitte sukhāpetuṃ,<br>
amittānaṃ dukhāya ca”.<br>
</p>
<p>
<a class="msdiv" id="msdiv14"></a>
<a class="ms" id="p_23J_15"></a>
<a class="sc" id="15"></a>
“Sakkhisi tvaṃ kuṇḍalini,<br>
maññasi khattabandhuni;<br>
Rajjaṃ kāretukāmena,<br>
kiṃ su kiccaṃ kataṃ varaṃ”.<br>
</p>
<p>
<a class="msdiv" id="msdiv15"></a>
<a class="ms" id="p_23J_16"></a>
<a class="sc" id="16"></a>
“Dveva tāta padakāni,<br>
yattha sabbaṃ patiṭṭhitaṃ;<br>
Aladdhassa ca yo lābho,<br>
laddhassa cānurakkhaṇā.<br>
</p>
<p>
<a class="msdiv" id="msdiv16"></a>
<a class="ms" id="p_23J_17"></a>
<a class="sc" id="17"></a>
Amacce tāta jānāhi,<br>
dhīre atthassa kovide;<br>
Anakkhākitave tāta,<br>
asoṇḍe avināsake.<br>
</p>
<p>
<a class="msdiv" id="msdiv17"></a>
<a class="ms" id="p_23J_18"></a>
<a class="sc" id="18"></a>
Yo ca taṃ tāta rakkheyya,<br>
dhanaṃ yañceva te siyā;<br>
Sūtova rathaṃ saṅgaṇhe,<br>
so te kiccāni kāraye.<br>
</p>
<p>
<a class="msdiv" id="msdiv18"></a>
<a class="ms" id="p_23J_19"></a>
<a class="sc" id="19"></a>
Susaṅgahitantajano,<br>
sayaṃ vittaṃ avekkhiya;<br>
Nidhiñca iṇadānañca,<br>
na kare parapattiyā.<br>
</p>
<p>
<a class="msdiv" id="msdiv19"></a>
<a class="ms" id="p_23J_20"></a>
<a class="sc" id="20"></a>
Sayaṃ āyaṃ vayaṃ jaññā,<br>
sayaṃ jaññā katākataṃ;<br>
Niggaṇhe niggahārahaṃ,<br>
paggaṇhe paggahārahaṃ.<br>
</p>
<p>
<a class="msdiv" id="msdiv20"></a>
<a class="ms" id="p_23J_21"></a>
<a class="sc" id="21"></a>
Sayaṃ jānapadaṃ atthaṃ,<br>
anusāsa rathesabha;<br>
Mā te adhammikā yuttā,<br>
dhanaṃ raṭṭhañca nāsayuṃ.<br>
</p>
<p>
<a class="msdiv" id="msdiv21"></a>
<a class="ms" id="p_23J_22"></a>
<a class="sc" id="22"></a>
Mā ca vegena kiccāni,<br>
karosi kārayesi vā;<br>
Vegasā hi kataṃ kammaṃ,<br>
mando pacchānutappati.<br>
</p>
<p>
<a class="msdiv" id="msdiv22"></a>
<a class="ms" id="p_23J_23"></a>
<a class="sc" id="23"></a>
Mā te adhisare muñca,<br>
subāḷhamadhikopitaṃ;<br>
Kodhasā hi bahū phītā,<br>
kulā akulataṃ gatā.<br>
</p>
<p>
<a class="msdiv" id="msdiv23"></a>
<a class="ms" id="p_23J_24"></a>
<a class="sc" id="24"></a>
Mā tāta issaromhīti,<br>
anatthāya patārayi;<br>
Itthīnaṃ purisānañca,<br>
mā te āsi dukhudrayo.<br>
</p>
<p>
<a class="msdiv" id="msdiv24"></a>
<a class="ms" id="p_23J_25"></a>
<a class="sc" id="25"></a>
Apetalomahaṃsassa,<br>
rañño kāmānusārino;<br>
Sabbe bhogā vinassanti,<br>
rañño taṃ vuccate aghaṃ.<br>
</p>
<p>
<a class="msdiv" id="msdiv25"></a>
<a class="ms" id="p_23J_26"></a>
<a class="sc" id="26"></a>
Tattheva te vattapadā,<br>
esāva anusāsanī;<br>
Dakkhassudāni puññakaro,<br>
asoṇḍo avināsako;<br>
Sīlavāssu mahārāja,<br>
dussīlo vinipātiko”.<br>
</p>
<p>
<a class="msdiv" id="msdiv26"></a>
<a class="ms" id="p_23J_27"></a>
<a class="sc" id="27"></a>
“Apucchimha kosiyagottaṃ,<br>
kuṇḍaliniṃ tatheva ca;<br>
Tvaṃ dāni vadehi jambuka,<br>
balānaṃ balamuttamaṃ”.<br>
</p>
<p>
<a class="msdiv" id="msdiv27"></a>
<a class="ms" id="p_23J_28"></a>
<a class="sc" id="28"></a>
“Balaṃ pañcavidhaṃ loke,<br>
purisasmiṃ mahaggate;<br>
Tattha bāhubalaṃ nāma,<br>
carimaṃ vuccate balaṃ.<br>
</p>
<p>
<a class="msdiv" id="msdiv28"></a>
<a class="ms" id="p_23J_29"></a>
<a class="sc" id="29"></a>
Bhogabalañca dīghāvu,<br>
dutiyaṃ vuccate balaṃ;<br>
Amaccabalañca dīghāvu,<br>
tatiyaṃ vuccate balaṃ.<br>
</p>
<p>
<a class="msdiv" id="msdiv29"></a>
<a class="ms" id="p_23J_30"></a>
<a class="sc" id="30"></a>
Abhijaccabalaṃ ceva,<br>
taṃ catutthaṃ asaṃsayaṃ;<br>
Yāni cetāni sabbāni,<br>
adhigaṇhāti paṇḍito.<br>
</p>
<p>
<a class="msdiv" id="msdiv30"></a>
<a class="ms" id="p_23J_31"></a>
<a class="sc" id="31"></a>
Taṃ balānaṃ balaṃ seṭṭhaṃ,<br>
aggaṃ paññābalaṃ balaṃ;<br>
Paññābalenupatthaddho,<br>
atthaṃ vindati paṇḍito.<br>
</p>
<p>
<a class="msdiv" id="msdiv31"></a>
<a class="ms" id="p_23J_32"></a>
<a class="sc" id="32"></a>
Api ce labhati mando,<br>
phītaṃ dharaṇimuttamaṃ;<br>
Akāmassa pasayhaṃ vā,<br>
añño taṃ paṭipajjati.<br>
</p>
<p>
<a class="msdiv" id="msdiv32"></a>
<a class="ms" id="p_23J_33"></a>
<a class="sc" id="33"></a>
Abhijātopi ce hoti,<br>
rajjaṃ laddhāna khattiyo;<br>
Duppañño hi kāsipati,<br>
sabbenapi na jīvati.<br>
</p>
<p>
<a class="msdiv" id="msdiv33"></a>
<a class="ms" id="p_23J_34"></a>
<a class="sc" id="34"></a>
Paññāva sutaṃ vinicchinī,<br>
Paññā kitti silokavaḍḍhanī;<br>
Paññāsahito naro idha,<br>
Api dukkhe sukhāni vindati.<br>
</p>
<p>
<a class="msdiv" id="msdiv34"></a>
<a class="ms" id="p_23J_35"></a>
<a class="sc" id="35"></a>
Paññañca kho asussūsaṃ,<br>
na koci adhigacchati;<br>
Bahussutaṃ anāgamma,<br>
dhammaṭṭhaṃ avinibbhujaṃ.<br>
</p>
<p>
<a class="msdiv" id="msdiv35"></a>
<a class="ms" id="p_23J_36"></a>
<a class="sc" id="36"></a>
Yo ca dhammavibhaṅgaññū,<br>
kāluṭṭhāyī matandito;<br>
Anuṭṭhahati kālena,<br>
kammaphalaṃ tassijjhati.<br>
</p>
<p>
<a class="msdiv" id="msdiv36"></a>
<a class="ms" id="p_23J_37"></a>
<a class="sc" id="37"></a>
Anāyatanasīlassa,<br>
anāyatanasevino;<br>
Na nibbindiyakārissa,<br>
sammadattho vipaccati.<br>
</p>
<p>
<a class="msdiv" id="msdiv37"></a>
<a class="ms" id="p_23J_38"></a>
<a class="sc" id="38"></a>
Ajjhattañca payuttassa,<br>
tathāyatanasevino;<br>
Anibbindiyakārissa,<br>
sammadattho vipaccati.<br>
</p>
<p>
<a class="msdiv" id="msdiv38"></a>
<a class="ms" id="p_23J_39"></a>
<a class="sc" id="39"></a>
Yogappayogasaṅkhātaṃ,<br>
sambhatassānurakkhaṇaṃ;<br>
Tāni tvaṃ tāta sevassu,<br>
mā akammāya randhayi;<br>
Akammunā hi dummedho,<br>
naḷāgāraṃva sīdati”.<br>
</p>
<p>
<a class="msdiv" id="msdiv39"></a>
<a class="ms" id="p_23J_40"></a>
<a class="sc" id="40"></a>
“Dhammaṃ cara mahārāja,<br>
mātāpitūsu khattiya;<br>
Idha dhammaṃ caritvāna,<br>
rāja saggaṃ gamissasi.<br>
</p>
<p>
<a class="msdiv" id="msdiv40"></a>
<a class="ms" id="p_23J_41"></a>
<a class="sc" id="41"></a>
Dhammaṃ cara mahārāja,<br>
puttadāresu khattiya;<br>
Idha dhammaṃ caritvāna,<br>
rāja saggaṃ gamissasi.<br>
</p>
<p>
<a class="msdiv" id="msdiv41"></a>
<a class="ms" id="p_23J_42"></a>
<a class="sc" id="42"></a>
Dhammaṃ cara mahārāja,<br>
mittāmaccesu khattiya;<br>
Idha dhammaṃ caritvāna,<br>
rāja saggaṃ gamissasi.<br>
</p>
<p>
<a class="msdiv" id="msdiv42"></a>
<a class="ms" id="p_23J_43"></a>
<a class="sc" id="43"></a>
Dhammaṃ cara mahārāja,<br>
vāhanesu balesu ca;<br>
Idha dhammaṃ caritvāna,<br>
rāja saggaṃ gamissasi.<br>
</p>
<p>
<a class="msdiv" id="msdiv43"></a>
<a class="ms" id="p_23J_44"></a>
<a class="sc" id="44"></a>
Dhammaṃ cara mahārāja,<br>
gāmesu nigamesu ca;<br>
…pe… <br>
</p>
<p>
<a class="msdiv" id="msdiv44"></a>
<a class="ms" id="p_23J_45"></a>
<a class="sc" id="45"></a>
Dhammaṃ cara mahārāja,<br>
raṭṭhesu janapadesu ca;<br>
…pe… <br>
</p>
<p>
<a class="msdiv" id="msdiv45"></a>
<a class="ms" id="p_23J_46"></a>
<a class="sc" id="46"></a>
Dhammaṃ cara mahārāja,<br>
samaṇabrāhmaṇesu ca;<br>
…pe… <br>
</p>
<p>
<a class="msdiv" id="msdiv46"></a>
<a class="ms" id="p_23J_47"></a>
<a class="sc" id="47"></a>
Dhammaṃ cara mahārāja,<br>
migapakkhīsu khattiya;<br>
Idha dhammaṃ caritvāna,<br>
rāja saggaṃ gamissasi.<br>
</p>
<p>
<a class="msdiv" id="msdiv47"></a>
<a class="ms" id="p_23J_48"></a>
<a class="sc" id="48"></a>
Dhammaṃ cara mahārāja,<br>
dhammo ciṇṇo sukhāvaho;<br>
Idha dhammaṃ caritvāna,<br>
rāja saggaṃ gamissasi.<br>
</p>
<p>
<a class="msdiv" id="msdiv48"></a>
<a class="ms" id="p_23J_49"></a>
<a class="sc" id="49"></a>
Dhammaṃ cara mahārāja,<br>
Saindā devā sabrahmakā;<br>
Suciṇṇena divaṃ pattā,<br>
Mā dhammaṃ rāja pāmado.<br>
</p>
<p>
<a class="msdiv" id="msdiv49"></a>
<a class="ms" id="p_23J_50"></a>
<a class="sc" id="50"></a>
Tattheva te vattapadā,<br>
Esāva anusāsanī;<br>
Sappaññasevī kalyāṇī,<br>
Samattaṃ sāma taṃ vidū”ti.<br>
</p>
</blockquote>
<p class="endsutta">
<a class="ms" id="p_23J_51"></a>
<a class="sc" id="51"></a>
Tesakuṇajātakaṃ paṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>