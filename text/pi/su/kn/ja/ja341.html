<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja341">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Cūḷakuṇālavagga</p>
<h1>Kaṇḍarījātaka</h1>
</div>
<blockquote class="gatha">
<p>
<a class="msdiv" id="msdiv161"></a>
<a class="ms" id="p_22J_1091"></a>
<a class="sc" id="1"></a>
Narānamārāmakarāsu nārisu,<br>
Anekacittāsu aniggahāsu ca;<br>
Sabbattha nāpītikarāpi ce siyā,<br>
Na vissase titthasamā hi nāriyo.<br>
</p>
<p>
<a class="msdiv" id="msdiv162"></a>
<a class="ms" id="p_22J_1092"></a>
<a class="sc" id="2"></a>
“Yaṃ ve disvā kaṇḍarīkinnarānaṃ,<br>
Sabbitthiyo na ramanti agāre;<br>
Taṃ tādisaṃ maccaṃ cajitvā bhariyā,<br>
Aññaṃ disvā purisaṃ pīṭhasappiṃ”.<br>
</p>
<p>
<a class="msdiv" id="msdiv163"></a>
<a class="ms" id="p_22J_1093"></a>
<a class="sc" id="3"></a>
“Bakassa ca bāvarikassa rañño,<br>
Accantakāmānugatassa bhariyā;<br>
Avācarī paṭṭhavasānugassa,<br>
Kaṃ vāpi itthī nāticare tadaññaṃ”.<br>
</p>
<p>
<a class="msdiv" id="msdiv164"></a>
<a class="ms" id="p_22J_1094"></a>
<a class="sc" id="4"></a>
“Piṅgiyānī sabbalokissarassa,<br>
Rañño piyā brahmadattassa bhariyā;<br>
Avācarī paṭṭhavasānugassa,<br>
Taṃ vāpi sā nājjhagā kāmakāminī”ti.<br>
</p>
</blockquote>
<p class="endsutta">
<a class="ms" id="p_22J_1095"></a>
<a class="sc" id="5"></a>
Kaṇḍarījātakaṃ paṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>