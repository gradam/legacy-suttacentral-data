<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja400">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Kukkuvagga</p>
<h1>5 Dabbhapupphajātaka</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_22J_1517"></a>
<a class="msdiv" id="msdiv29"></a>
“Anutīracārī bhaddante,<br>
sahāyamanudhāva maṃ;<br>
Mahā me gahito maccho,<br>
so maṃ harati vegasā”.<br></p>
<p>
<a class="sc" id="2"></a>
<a class="ms" id="p_22J_1518"></a>
<a class="msdiv" id="msdiv30"></a>
“Gambhīracārī bhaddante,<br>
daḷhaṃ gaṇhāhi thāmasā;<br>
Ahaṃ taṃ uddharissāmi,<br>
supaṇṇo uragāmiva”.<br></p>
<p>
<a class="sc" id="3"></a>
<a class="ms" id="p_22J_1519"></a>
<a class="msdiv" id="msdiv31"></a>
“Vivādo no samuppanno,<br>
dabbhapuppha suṇohi me;<br>
Samehi medhagaṃ samma,<br>
vivādo vūpasammataṃ”.<br></p>
<p>
<a class="sc" id="4"></a>
<a class="ms" id="p_22J_1520"></a>
<a class="msdiv" id="msdiv32"></a>
“Dhammaṭṭhohaṃ pure āsiṃ,<br>
bahū aḍḍā me tīritā;<br>
Samemi medhagaṃ samma,<br>
vivādo vūpasammataṃ.<br></p>
<p>
<a class="sc" id="5"></a>
<a class="ms" id="p_22J_1521"></a>
<a class="msdiv" id="msdiv33"></a>
Anutīracāri naṅguṭṭhaṃ,<br>
sīsaṃ gambhīracārino;<br>
Accāyaṃ majjhimo khaṇḍo,<br>
dhammaṭṭhassa bhavissati”.<br></p>
<p>
<a class="sc" id="6"></a>
<a class="ms" id="p_22J_1522"></a>
<a class="msdiv" id="msdiv34"></a>
“Cirampi bhakkho abhavissa,<br>
sace na vivademase;<br>
Asīsakaṃ anaṅguṭṭhaṃ,<br>
siṅgālo harati rohitaṃ”.<br></p>
<p>
<a class="sc" id="7"></a>
<a class="ms" id="p_22J_1523"></a>
<a class="msdiv" id="msdiv35"></a>
“Yathāpi rājā nandeyya,<br>
rajjaṃ laddhāna khattiyo;<br>
Evāhamajja nandāmi,<br>
disvā puṇṇamukhaṃ patiṃ.<br></p>
<p>
<a class="sc" id="8"></a>
<a class="ms" id="p_22J_1524"></a>
<a class="msdiv" id="msdiv36"></a>
Kathaṃ nu thalajo santo,<br>
udake macchaṃ parāmasi;<br>
Puṭṭho me samma akkhāhi,<br>
kathaṃ adhigataṃ tayā”.<br></p>
<p>
<a class="sc" id="9"></a>
<a class="ms" id="p_22J_1525"></a>
<a class="msdiv" id="msdiv37"></a>
“Vivādena kisā honti,<br>
vivādena dhanakkhayā;<br>
Jīnā uddā vivādena,<br>
bhuñja māyāvi rohitaṃ.<br></p>
<p>
<a class="sc" id="10"></a>
<a class="ms" id="p_22J_1526"></a>
<a class="msdiv" id="msdiv38"></a>
Evameva manussesu,<br>
vivādo yattha jāyati;<br>
Dhammaṭṭhaṃ paṭidhāvanti,<br>
so hi nesaṃ vināyako;<br>
Dhanāpi tattha jīyanti,<br>
rājakoso pavaḍḍhatī”ti.<br></p>
</blockquote>
<p class="endsutta">
<a class="sc" id="11"></a>
<a class="ms" id="p_22J_1527"></a>
Dabbhapupphajātakaṃ pañcamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>