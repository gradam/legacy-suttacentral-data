<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja378">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Avāriyavagga</p>
<h1>3 Darīmukhajātaka</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_22J_1333"></a>
<a class="msdiv" id="msdiv14"></a>
“Paṅko ca kāmā palipo ca kāmā,<br>
Bhayañca metaṃ timūlaṃ pavuttaṃ;<br>
Rajo ca dhūmo ca mayā pakāsitā,<br>
Hitvā tuvaṃ pabbaja brahmadatta”.<br></p>
<p>
<a class="sc" id="2"></a>
<a class="ms" id="p_22J_1334"></a>
<a class="msdiv" id="msdiv15"></a>
“Gadhito ca ratto ca adhimucchito ca,<br>
Kāmesvahaṃ brāhmaṇa bhiṃsarūpaṃ;<br>
Taṃ nussahe jīvikattho pahātuṃ,<br>
Kāhāmi puññāni anappakāni”.<br></p>
<p>
<a class="sc" id="3"></a>
<a class="ms" id="p_22J_1335"></a>
<a class="msdiv" id="msdiv16"></a>
“Yo atthakāmassa hitānukampino,<br>
Ovajjamāno na karoti sāsanaṃ;<br>
Idameva seyyo iti maññamāno,<br>
Punappunaṃ gabbhamupeti mando.<br></p>
<p>
<a class="sc" id="4"></a>
<a class="ms" id="p_22J_1336"></a>
<a class="msdiv" id="msdiv17"></a>
So ghorarūpaṃ nirayaṃ upeti,<br>
Subhāsubhaṃ muttakarīsapūraṃ;<br>
Sattā sakāye na jahanti giddhā,<br>
Ye honti kāmesu avītarāgā”.<br></p>
<p>
<a class="sc" id="5"></a>
<a class="ms" id="p_22J_1337"></a>
<a class="msdiv" id="msdiv18"></a>
“Mīḷhena littā ruhirena makkhitā,<br>
Semhena littā upanikkhamanti;<br>
Yaṃ yañhi kāyena phusanti tāvade,<br>
Sabbaṃ asātaṃ dukhameva kevalaṃ.<br></p>
<p>
<a class="sc" id="6"></a>
<a class="ms" id="p_22J_1338"></a>
<a class="msdiv" id="msdiv19"></a>
Disvā vadāmi na hi aññato savaṃ,<br>
Pubbenivāsaṃ bahukaṃ sarāmi;<br>
Citrāhi gāthāhi subhāsitāhi,<br>
Darīmukho nijjhāpayi sumedhan”ti.<br></p>
</blockquote>
<p class="endsutta">
<a class="sc" id="7"></a>
<a class="ms" id="p_22J_1339"></a>
Darīmukhajātakaṃ tatiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>