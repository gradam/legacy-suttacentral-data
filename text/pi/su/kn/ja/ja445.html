<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja445">
<article>
<div class="hgroup">
<p class="division">Jātaka</p>
<p>Dasakanipāta</p>
<p>Catudvāravagga</p>
<h1>Nigrodhajātaka</h1>
</div>
<blockquote class="gatha">
<p>
<a class="msdiv" id="msdiv72"></a>
<a class="ms" id="p_22J_1986"></a>
<a class="sc" id="1"></a>
“Na vāhametaṃ jānāmi,<br>
ko vāyaṃ kassa vāti vā;<br>
Yathā sākho cari evaṃ,<br>
nigrodha kinti maññasi.<br>
</p>
<p>
<a class="msdiv" id="msdiv73"></a>
<a class="ms" id="p_22J_1987"></a>
<a class="sc" id="2"></a>
Tato galavinītena,<br>
purisā nīhariṃsu maṃ;<br>
Datvā mukhapahārāni,<br>
sākhassa vacanaṅkarā.<br>
</p>
<p>
<a class="msdiv" id="msdiv74"></a>
<a class="ms" id="p_22J_1988"></a>
<a class="sc" id="3"></a>
Etādisaṃ dummatinā,<br>
akataññuna dubbhinā;<br>
Kataṃ anariyaṃ sākhena,<br>
sakhinā te janādhipa”.<br>
</p>
<p>
<a class="msdiv" id="msdiv75"></a>
<a class="ms" id="p_22J_1989"></a>
<a class="sc" id="4"></a>
“Na vāhametaṃ jānāmi,<br>
napi me koci saṃsati;<br>
Yaṃ me tvaṃ samma akkhāsi,<br>
sākhena kāraṇaṃ kataṃ.<br>
</p>
<p>
<a class="msdiv" id="msdiv76"></a>
<a class="ms" id="p_22J_1990"></a>
<a class="sc" id="5"></a>
Sakhīnaṃ sājīvakaro,<br>
mama sākhassa cūbhayaṃ;<br>
Tvaṃ nosissariyaṃ dātā,<br>
manussesu mahantataṃ;<br>
Tayāmā labbhitā iddhī,<br>
ettha me natthi saṃsayo.<br>
</p>
<p>
<a class="msdiv" id="msdiv77"></a>
<a class="ms" id="p_22J_1991"></a>
<a class="sc" id="6"></a>
Yathāpi bījamaggimhi,<br>
ḍayhati na virūhati;<br>
Evaṃ kataṃ asappurise,<br>
nassati na virūhati.<br>
</p>
<p>
<a class="msdiv" id="msdiv78"></a>
<a class="ms" id="p_22J_1992"></a>
<a class="sc" id="7"></a>
Kataññumhi ca posamhi,<br>
Sīlavante ariyavuttine;<br>
Sukhette viya bījāni,<br>
Kataṃ tamhi na nassati”.<br>
</p>
<p>
<a class="msdiv" id="msdiv79"></a>
<a class="ms" id="p_22J_1993"></a>
<a class="sc" id="8"></a>
“Imaṃ jammaṃ nekatikaṃ,<br>
asappurisacintakaṃ;<br>
Hanantu sākhaṃ sattīhi,<br>
nāssa icchāmi jīvitaṃ”.<br>
</p>
<p>
<a class="msdiv" id="msdiv80"></a>
<a class="ms" id="p_22J_1994"></a>
<a class="sc" id="9"></a>
“Khamatassa mahārāja,<br>
Pāṇā na paṭiānayā;<br>
Khama deva asappurisassa,<br>
Nāssa icchāmahaṃ vadhaṃ”.<br>
</p>
<p>
<a class="msdiv" id="msdiv81"></a>
<a class="ms" id="p_22J_1995"></a>
<a class="sc" id="10"></a>
“Nigrodhameva seveyya,<br>
na sākhamupasaṃvase;<br>
Nigrodhasmiṃ mataṃ seyyo,<br>
yañce sākhasmi jīvitan”ti.<br>
</p>
</blockquote>
<p class="endsutta">
<a class="ms" id="p_22J_1996"></a>
<a class="sc" id="11"></a>
Nigrodhajātakaṃ sattamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>