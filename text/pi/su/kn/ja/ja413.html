<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja413">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Gandhāravagga</p>
<h1>Dhūmakārijātaka</h1>
</div>
<blockquote class="gatha">
<p>
<a class="msdiv" id="msdiv128"></a>
<a class="ms" id="p_22J_1631"></a>
<a class="sc" id="1"></a>
“Rājā apucchi vidhuraṃ,<br>
dhammakāmo yudhiṭṭhilo;<br>
Api brāhmaṇa jānāsi,<br>
ko eko bahu socati”.<br>
</p>
<p>
<a class="msdiv" id="msdiv129"></a>
<a class="ms" id="p_22J_1632"></a>
<a class="sc" id="2"></a>
“Brāhmaṇo ajayūthena,<br>
pahūtedho vane vasaṃ;<br>
Dhūmaṃ akāsi vāseṭṭho,<br>
rattindivamatandito.<br>
</p>
<p>
<a class="msdiv" id="msdiv130"></a>
<a class="ms" id="p_22J_1633"></a>
<a class="sc" id="3"></a>
Tassa taṃ dhūmagandhena,<br>
sarabhā makasaḍḍitā;<br>
Vassāvāsaṃ upāgacchuṃ,<br>
dhūmakārissa santike.<br>
</p>
<p>
<a class="msdiv" id="msdiv131"></a>
<a class="ms" id="p_22J_1634"></a>
<a class="sc" id="4"></a>
Sarabhesu manaṃ katvā,<br>
ajā so nāvabujjhatha;<br>
Āgacchantī vajantī vā,<br>
tassa tā vinasuṃ ajā.<br>
</p>
<p>
<a class="msdiv" id="msdiv132"></a>
<a class="ms" id="p_22J_1635"></a>
<a class="sc" id="5"></a>
Sarabhā sarade kāle,<br>
pahīnamakase vane;<br>
Pāvisuṃ giriduggāni,<br>
nadīnaṃ pabhavāni ca.<br>
</p>
<p>
<a class="msdiv" id="msdiv133"></a>
<a class="ms" id="p_22J_1636"></a>
<a class="sc" id="6"></a>
Sarabhe ca gate disvā,<br>
ajā ca vibhavaṃ gatā;<br>
Kiso ca vivaṇṇo cāsi,<br>
paṇḍurogī ca brāhmaṇo.<br>
</p>
<p>
<a class="msdiv" id="msdiv134"></a>
<a class="ms" id="p_22J_1637"></a>
<a class="sc" id="7"></a>
Evaṃ yo saṃ niraṃkatvā,<br>
āgantuṃ kurute piyaṃ;<br>
So eko bahu socati,<br>
dhūmakārīva brāhmaṇo”ti.<br>
</p>
</blockquote>
<p class="endsutta">
<a class="ms" id="p_22J_1638"></a>
<a class="sc" id="8"></a>
Dhūmakārijātakaṃ aṭṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>