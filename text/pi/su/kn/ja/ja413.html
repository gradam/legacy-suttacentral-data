<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja413">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Gandhāravagga</p>
<h1>8 Dhūmakārijātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts3.401"></a>
<a class="ms" id="p_22J_1631"></a>
<a class="msdiv" id="msdiv128"></a>
“Rājā apucchi vidhuraṃ,<br>
dhammakāmo yudhiṭṭhilo;<br>
Api brāhmaṇa jānāsi,<br>
ko eko bahu socati”.</p>
<p>
<a class="sc" id="2"></a>
<a class="ms" id="p_22J_1632"></a>
<a class="msdiv" id="msdiv129"></a>
“Brāhmaṇo ajayūthena,<br>
<span class="var" title='[{"eds":["s2","s3"],"var":"bahutendo "},{"eds":["pts1"],"var":"bahutejo "},{"eds":["mr"],"var":"bahūtejo "}]'>pahūtedho</span> vane vasaṃ;<br>
Dhūmaṃ akāsi vāseṭṭho,<br>
rattindivamatandito.</p>
<p>
<a class="sc" id="3"></a>
<a class="ms" id="p_22J_1633"></a>
<a class="msdiv" id="msdiv130"></a>
Tassa taṃ dhūmagandhena,<br>
sarabhā <span class="var" title='[{"eds":["bj","s2","s3"],"var":"makasadditā "},{"eds":["pts1","mr"],"var":"makasaṭṭitā "}]'>makasaḍḍitā</span>;<br>
Vassāvāsaṃ upāgacchuṃ,<br>
dhūmakārissa santike.</p>
<p>
<a class="sc" id="4"></a>
<a class="ms" id="p_22J_1634"></a>
<a class="msdiv" id="msdiv131"></a>
Sarabhesu manaṃ katvā,<br>
ajā so nāvabujjhatha;<br>
<span class="var" title='[{"eds":["s2","s3","pts1"],"var":"āgacchanti vajanti vā "},{"eds":["mr"],"var":"āgacchantiṃ vajantiṃ vā "}]'>Āgacchantī vajantī vā</span>,<br>
tassa tā <span class="var" title='[{"eds":["bj"],"var":"vinassuṃ "}]'>vinasuṃ</span> ajā.</p>
<p>
<a class="sc" id="5"></a>
<a class="pts" id="pts3.402"></a>
<a class="ms" id="p_22J_1635"></a>
<a class="msdiv" id="msdiv132"></a>
Sarabhā sarade kāle,<br>
pahīnamakase vane;<br>
Pāvisuṃ giriduggāni,<br>
nadīnaṃ pabhavāni ca.</p>
<p>
<a class="sc" id="6"></a>
<a class="ms" id="p_22J_1636"></a>
<a class="msdiv" id="msdiv133"></a>
Sarabhe ca gate disvā,<br>
<span class="var" title='[{"eds":["mr"],"var":"aje ca vibhavaṃ gate "}]'>ajā ca vibhavaṃ gatā</span>;<br>
Kiso ca vivaṇṇo cāsi,<br>
paṇḍurogī ca brāhmaṇo.</p>
<p>
<a class="sc" id="7"></a>
<a class="ms" id="p_22J_1637"></a>
<a class="msdiv" id="msdiv134"></a>
Evaṃ yo saṃ niraṃkatvā,<br>
āgantuṃ kurute piyaṃ;<br>
So eko bahu socati,<br>
dhūmakārīva brāhmaṇo”ti.</p>
</blockquote>
<p class="endsutta">
<a class="sc" id="8"></a>
<a class="ms" id="p_22J_1638"></a>
Dhūmakārijātakaṃ aṭṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>