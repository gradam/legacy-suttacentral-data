<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja535">
<article>
<div class="hgroup">
<p class="division">Jātaka</p>
<p>Asītinipāta</p>
<p>Cūḷahaṃsavagga</p>
<h1>3 Sudhābhojanajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts5.387"></a>
<a class="ms" id="p_23J_964"></a>
<a class="msdiv" id="msdiv192"></a>
<span class="cross" title='[{"bm":"1-21","desc":"7 Kosiyajātaka","lang":"pi","uid":"ja470"}]'>^</span>

“Neva kiṇāmi napi vikkiṇāmi,<br>
Na cāpi me sannicayo ca <span class="var" title='[{"eds":["s2","s3"],"var":"idhatthi "}]'>atthi</span>;<br>
Sukiccharūpaṃ vatidaṃ parittaṃ,<br>
Patthodano nālamayaṃ duvinnaṃ”.</p>
<p>
<a class="sc" id="2"></a>
<a class="ms" id="p_23J_965"></a>
<a class="msdiv" id="msdiv193"></a>
“Appamhā appakaṃ dajjā,<br>
anumajjhato majjhakaṃ;<br>
Bahumhā bahukaṃ dajjā,<br>
adānaṃ <span class="var" title='[{"eds":["pts1"],"var":"na upapajjati "}]'>nupapajjati</span>.</p>
<p>
<a class="sc" id="3"></a>
<a class="ms" id="p_23J_966"></a>
<a class="msdiv" id="msdiv194"></a>
Taṃ taṃ vadāmi kosiya,<br>
dehi dānāni bhuñja ca;<br>
<span class="var" title='[{"eds":["bj","pts1"],"var":"ariyaṃ maggaṃ samāruha "},{"eds":["s2","s3"],"var":"ariyamaggaṃ samāruha "}]'>Ariyamaggaṃ samārūha</span>,<br>
nekāsī labhate sukhaṃ”.</p>
<p>
<a class="sc" id="4"></a>
<a class="pts" id="pts5.388"></a>
<a class="ms" id="p_23J_967"></a>
<a class="msdiv" id="msdiv195"></a>
“Moghañcassa hutaṃ hoti,<br>
moghañcāpi samīhitaṃ;<br>
Atithismiṃ yo nisinnasmiṃ,<br>
eko bhuñjati bhojanaṃ.</p>
<p>
<a class="sc" id="5"></a>
<a class="ms" id="p_23J_968"></a>
<a class="msdiv" id="msdiv196"></a>
Taṃ taṃ vadāmi kosiya,<br>
dehi dānāni bhuñja ca;<br>
Ariyamaggaṃ samārūha,<br>
nekāsī labhate sukhaṃ”.</p>
<p>
<a class="sc" id="6"></a>
<a class="ms" id="p_23J_969"></a>
<a class="msdiv" id="msdiv197"></a>
“Saccañcassa hutaṃ hoti,<br>
saccañcāpi samīhitaṃ;<br>
Atithismiṃ yo nisinnasmiṃ,<br>
neko bhuñjati bhojanaṃ.</p>
<p>
<a class="sc" id="7"></a>
<a class="ms" id="p_23J_970"></a>
<a class="msdiv" id="msdiv198"></a>
Taṃ taṃ vadāmi kosiya,<br>
dehi dānāni bhuñja ca;<br>
Ariyamaggaṃ samārūha,<br>
nekāsī labhate sukhaṃ”.</p>
<p>
<a class="sc" id="8"></a>
<a class="ms" id="p_23J_971"></a>
<a class="msdiv" id="msdiv199"></a>
“Sarañca juhati poso,<br>
bahukāya gayāya ca;<br>
Doṇe timbarutitthasmiṃ,<br>
sīghasote mahāvahe.</p>
<p>
<a class="sc" id="9"></a>
<a class="ms" id="p_23J_972"></a>
<a class="msdiv" id="msdiv200"></a>
Atra cassa hutaṃ hoti,<br>
atra cassa samīhitaṃ;<br>
Atithismiṃ yo nisinnasmiṃ,<br>
neko bhuñjati bhojanaṃ.</p>
<p>
<a class="sc" id="10"></a>
<a class="ms" id="p_23J_973"></a>
<a class="msdiv" id="msdiv201"></a>
Taṃ taṃ vadāmi kosiya,<br>
dehi dānāni bhuñja ca;<br>
Ariyamaggaṃ samārūha,<br>
nekāsī labhate sukhaṃ”.</p>
<p>
<a class="sc" id="11"></a>
<a class="pts" id="pts5.389"></a>
<a class="ms" id="p_23J_974"></a>
<a class="msdiv" id="msdiv202"></a>
“Baḷisañhi so <span class="var" title='[{"eds":["bj","pts1"],"var":"niggilati "}]'>nigilati</span>,<br>
dīghasuttaṃ sabandhanaṃ;<br>
Atithismiṃ yo nisinnasmiṃ,<br>
eko bhuñjati bhojanaṃ.</p>
<p>
<a class="sc" id="12"></a>
<a class="ms" id="p_23J_975"></a>
<a class="msdiv" id="msdiv203"></a>
Taṃ taṃ vadāmi kosiya,<br>
dehi dānāni bhuñja ca;<br>
Ariyamaggaṃ samārūha,<br>
nekāsī labhate sukhaṃ”.</p>
<p>
<a class="sc" id="13"></a>
<a class="ms" id="p_23J_976"></a>
<a class="msdiv" id="msdiv204"></a>
“Uḷāravaṇṇā vata brāhmaṇā ime,<br>
Ayañca vo sunakho kissa hetu;<br>
Uccāvacaṃ vaṇṇanibhaṃ vikubbati,<br>
Akkhātha no brāhmaṇā ke nu tumhe”.</p>
<p>
<a class="sc" id="14"></a>
<a class="ms" id="p_23J_977"></a>
<a class="msdiv" id="msdiv205"></a>
“Cando <span class="var" title='[{"eds":["mr"],"var":"sūriyo ca "}]'>ca suriyo ca</span> ubho idhāgatā,<br>
Ayaṃ pana mātali devasārathi;<br>
Sakkohamasmi tidasānamindo,<br>
Eso ca kho pañcasikhoti vuccati.</p>
<p>
<a class="sc" id="15"></a>
<a class="ms" id="p_23J_978"></a>
<a class="msdiv" id="msdiv206"></a>
<span class="var" title='[{"eds":["bj","pts1"],"var":"mutiṅgā ca "}]'>Pāṇissarā mudiṅgā ca</span>,<br>
murajālambarāni ca;<br>
Suttamenaṃ pabodhenti,<br>
paṭibuddho ca nandati.</p>
<p>
<a class="sc" id="16"></a>
<a class="pts" id="pts5.391"></a>
<a class="ms" id="p_23J_979"></a>
<a class="msdiv" id="msdiv207"></a>
Ye kecime maccharino kadariyā,<br>
Paribhāsakā samaṇabrāhmaṇānaṃ;<br>
Idheva nikkhippa sarīradehaṃ,<br>
Kāyassa bhedā nirayaṃ vajanti.</p>
<p>
<a class="sc" id="17"></a>
<a class="ms" id="p_23J_980"></a>
<a class="msdiv" id="msdiv208"></a>
Ye kecime <span class="var" title='[{"eds":["bj","pts1"],"var":"suggatimāsasānā "},{"eds":["s2","s3"],"var":"sugatimāsasānā "},{"eds":["mr"],"var":"suggatāsisamānā "}]'>suggatimāsamānā</span>,<br>
Dhamme ṭhitā saṃyame saṃvibhāge;<br>
Idheva nikkhippa sarīradehaṃ,<br>
Kāyassa bhedā sugatiṃ vajanti.</p>
<p>
<a class="sc" id="18"></a>
<a class="ms" id="p_23J_981"></a>
<a class="msdiv" id="msdiv209"></a>
Tvaṃ nosi ñāti purimāsu jātisu,<br>
So maccharī <span class="var" title='[{"eds":["s2","s3","mr"],"var":"kosiyo "}]'>rosako</span> pāpadhammo;<br>
Taveva atthāya idhāgatamhā,<br>
Mā pāpadhammo nirayaṃ <span class="var" title='[{"eds":["bj","s2","s3"],"var":"apattha "},{"eds":["pts1"],"var":"apatthā\' ti>gamittha</span>”.</p>
<p>
<a class="sc" id="19"></a>
<a class="ms" id="p_23J_982"></a>
<a class="msdiv" id="msdiv210"></a>
“<span class="var" title='[{"eds":["s2","s3","pts1","c1"],"var":"addhā hi "}]'>Addhā</span> maṃ vo hitakāmā,<br>
yaṃ maṃ samanusāsatha;<br>
Sohaṃ tathā karissāmi,<br>
sabbaṃ vuttaṃ hitesibhi.</p>
<p>
<a class="sc" id="20"></a>
<a class="pts" id="pts5.392"></a>
<a class="ms" id="p_23J_983"></a>
<a class="msdiv" id="msdiv211"></a>
Esāhamajjeva upāramāmi,<br>
<span class="var" title='[{"eds":["bj","pts1"],"var":"na cāpahaṃ "}]'>Na cāpihaṃ</span> kiñci kareyya pāpaṃ;<br>
Na cāpi me kiñci adeyyamatthi,<br>
Na cāpidatvā <span class="var" title='[{"eds":["bj"],"var":"udakampahaṃ pibe "},{"eds":["pts1"],"var":"udakaṃ pahaṃ piye "}]'>udakaṃ pivāmi</span>.</p>
<p>
<a class="sc" id="21"></a>
<a class="ms" id="p_23J_984"></a>
<a class="msdiv" id="msdiv212"></a>
Evañca me dadato <span class="var" title='[{"eds":["mr"],"var":"sabbakāle "}]'>sabbakālaṃ</span>,<br>
Bhogā ime vāsava khīyissanti;<br>
Tato ahaṃ pabbajissāmi sakka,<br>
Hitvāna kāmāni yathodhikāni”.</p>
<p>
<a class="sc" id="22"></a>
<a class="pts" id="pts5.393"></a>
<a class="ms" id="p_23J_985"></a>
<a class="msdiv" id="msdiv213"></a>
Naguttame girivare gandhamādane,<br>
Modanti tā devavarābhipālitā;<br>
Athāgamā isivaro sabbalokagū,<br>
Supupphitaṃ dumavarasākhamādiya.</p>
<p>
<a class="sc" id="23"></a>
<a class="ms" id="p_23J_986"></a>
<a class="msdiv" id="msdiv214"></a>
Suciṃ sugandhaṃ tidasehi sakkataṃ,<br>
Pupphuttamaṃ amaravarehi sevitaṃ;<br>
Aladdha maccehi va dānavehi vā,<br>
Aññatra devehi tadārahaṃ <span class="var" title='[{"eds":["s2","s3"],"var":"hitaṃ "}]'>hidaṃ</span>.</p>
<p>
<a class="sc" id="24"></a>
<a class="ms" id="p_23J_987"></a>
<a class="msdiv" id="msdiv215"></a>
Tato catasso kanakattacūpamā,<br>
Uṭṭhāya nāriyo pamadādhipā muniṃ;<br>
Āsā ca saddhā ca sirī tato hirī,<br>
Iccabravuṃ nāradadeva brāhmaṇaṃ.</p>
<p>
<a class="sc" id="25"></a>
<a class="ms" id="p_23J_988"></a>
<a class="msdiv" id="msdiv216"></a>
“Sace anuddiṭṭhaṃ tayā mahāmuni,<br>
Pupphaṃ imaṃ pārichattassa brahme;<br>
Dadāhi no sabbā gati te ijjhatu,<br>
Tuvampi no hohi yatheva vāsavo”.</p>
<p>
<a class="sc" id="26"></a>
<a class="ms" id="p_23J_989"></a>
<a class="msdiv" id="msdiv217"></a>
Taṃ yācamānābhisamekkha nārado,<br>
Iccabravī saṅkalahaṃ udīrayi;<br>
“Na mayhamatthatthi imehi koci naṃ,<br>
Yāyeva vo seyyasi sā <span class="var" title='[{"eds":["bj"],"var":"piḷayhatha "},{"eds":["s2","s3"],"var":"pilandhatu "},{"eds":["pts1"],"var":"piḷayhathā "}]'>piḷandhatha</span>”.</p>
<p>
<a class="sc" id="27"></a>
<a class="pts" id="pts5.394"></a>
<a class="ms" id="p_23J_990"></a>
<a class="msdiv" id="msdiv218"></a>
“Tvaṃ nottamevābhisamekkha nārada,<br>
Yassicchasi tassā anuppavecchasu;<br>
Yassā hi no nārada tvaṃ padassasi,<br>
Sāyeva no hehiti seṭṭhasammatā”.</p>
<p>
<a class="sc" id="28"></a>
<a class="ms" id="p_23J_991"></a>
<a class="msdiv" id="msdiv219"></a>
“Akallametaṃ vacanaṃ sugatte,<br>
Ko brāhmaṇo saṅkalahaṃ udīraye;<br>
Gantvāna bhūtādhipameva pucchatha,<br>
Sace na jānātha idhuttamādhamaṃ”.</p>
<p>
<a class="sc" id="29"></a>
<a class="ms" id="p_23J_992"></a>
<a class="msdiv" id="msdiv220"></a>
Tā nāradena paramappakopitā,<br>
Udīritā vaṇṇamadena mattā;<br>
<span class="var" title='[{"eds":["s2","s3","mr"],"var":"sakāsaṃ "}]'>Sakāse</span> gantvāna sahassacakkhuno,<br>
“Pucchiṃsu bhūtādhipaṃ kā nu seyyasi”.</p>
<p>
<a class="sc" id="30"></a>
<a class="pts" id="pts5.395"></a>
<a class="ms" id="p_23J_993"></a>
<a class="msdiv" id="msdiv221"></a>
Tā disvā āyattamanā purindado,<br>
Iccabravī devavaro katañjalī;<br>
“Sabbāva vo hotha sugatte sādisī,<br>
Ko neva bhadde kalahaṃ udīrayi”.</p>
<p>
<a class="sc" id="31"></a>
<a class="ms" id="p_23J_994"></a>
<a class="msdiv" id="msdiv222"></a>
“Yo <span class="var" title='[{"eds":["bj","s2","s3"],"var":"sabbalokañcarako "},{"eds":["pts1"],"var":"sabbalokaṃ carako "}]'>sabbalokaccarito</span> mahāmuni,<br>
Dhamme ṭhito nārado saccanikkamo;<br>
So <span class="var" title='[{"eds":["bj","s2","s3","pts1"],"var":"no bravī "}]'>nobravi</span> girivare gandhamādane,<br>
Gantvāna bhūtādhipameva pucchatha;<br>
Sace na jānātha idhuttamādhamaṃ”.</p>
<p>
<a class="sc" id="32"></a>
<a class="ms" id="p_23J_995"></a>
<a class="msdiv" id="msdiv223"></a>
“<span class="var" title='[{"eds":["s2","s3"],"var":"asū "}]'>Asu</span> brahāraññacaro mahāmuni,<br>
Nādatvā bhattaṃ varagatte bhuñjati;<br>
Viceyya dānāni dadāti kosiyo,<br>
Yassā hi so dassati sāva seyyasi”.</p>
<p>
<a class="sc" id="33"></a>
<a class="pts" id="pts5.396"></a>
<a class="ms" id="p_23J_996"></a>
<a class="msdiv" id="msdiv224"></a>
“Asū hi yo sammati dakkhiṇaṃ disaṃ,<br>
Gaṅgāya tīre <span class="var" title='[{"eds":["bj","pts1","mr"],"var":"himavantapasmani "},{"eds":["s2","s3"],"var":"himavantapassini "}]'>himavantapassani</span>;<br>
Sa kosiyo dullabhapānabhojano,<br>
Tassa sudhaṃ pāpaya devasārathi”.</p>
<p>
<a class="sc" id="34"></a>
<a class="ms" id="p_23J_997"></a>
<a class="msdiv" id="msdiv225"></a>
<span class="var" title='[{"eds":["s2","s3"],"var":"so "}]'>Sa</span> mātalī devavarena pesito,<br>
Sahassayuttaṃ abhiruyha sandanaṃ;<br>
<span class="var" title='[{"eds":["bj","pts1"],"var":"sa khippameva "}]'>Sukhippameva</span> upagamma assamaṃ,<br>
Adissamāno munino sudhaṃ adā.</p>
<p>
<a class="sc" id="35"></a>
<a class="ms" id="p_23J_998"></a>
<a class="msdiv" id="msdiv226"></a>
“Udaggihuttaṃ upatiṭṭhato hi me,<br>
Pabhaṅkaraṃ lokatamonuduttamaṃ;<br>
Sabbāni bhūtāni <span class="var" title='[{"eds":["bj","pts1"],"var":"aticca "}]'>adhicca</span> vāsavo,<br>
Ko neva me pāṇisu kiṃ sudhodahi.</p>
<p>
<a class="sc" id="36"></a>
<a class="ms" id="p_23J_999"></a>
<a class="msdiv" id="msdiv227"></a>
Saṅkhūpamaṃ setamatulyadassanaṃ,<br>
Suciṃ sugandhaṃ piyarūpamabbhutaṃ;<br>
Adiṭṭhapubbaṃ mama jātu <span class="var" title='[{"eds":["bj","pts1"],"var":"jātacakkhuhi "},{"eds":["s2","s3"],"var":"jātacakkhubhi "}]'>cakkhubhi</span>,<br>
Kā devatā pāṇisu kiṃ sudhodahi”.</p>
<p>
<a class="sc" id="37"></a>
<a class="pts" id="pts5.397"></a>
<a class="ms" id="p_23J_1000"></a>
<a class="msdiv" id="msdiv228"></a>
“Ahaṃ mahindena mahesi pesito,<br>
Sudhābhihāsiṃ turito mahāmuni;<br>
Jānāsi maṃ mātali devasārathi,<br>
Bhuñjassu bhattuttama <span class="var" title='[{"eds":["bj","pts1"],"var":"mā vicārayi "}]'>mābhivārayi</span>.</p>
<p>
<a class="sc" id="38"></a>
<a class="ms" id="p_23J_1001"></a>
<a class="msdiv" id="msdiv229"></a>
Bhuttā ca sā dvādasa hanti pāpake,<br>
Khudaṃ pipāsaṃ aratiṃ <span class="var" title='[{"eds":["s2","s3"],"var":"darathaṃ kilaṃ "},{"eds":["mr"],"var":"darathakkhamaṃ "}]'>daraklamaṃ</span>;<br>
Kodhūpanāhañca vivādapesuṇaṃ,<br>
Sītuṇha tandiñca rasuttamaṃ idaṃ”.</p>
<p>
<a class="sc" id="39"></a>
<a class="ms" id="p_23J_1002"></a>
<a class="msdiv" id="msdiv230"></a>
“Na kappatī mātali mayha bhuñjituṃ,<br>
Pubbe adatvā iti me vatuttamaṃ;<br>
Na cāpi <span class="var" title='[{"eds":["bj","pts1"],"var":"ekāsanamariyapūjitaṃ "},{"eds":["s2","s3"],"var":"ekāsanamarīyapūjitaṃ "}]'>ekāsnamarīyapūjitaṃ</span>,<br>
Asaṃvibhāgī ca sukhaṃ na vindati”.</p>
<p>
<a class="sc" id="40"></a>
<a class="ms" id="p_23J_1003"></a>
<a class="msdiv" id="msdiv231"></a>
“Thīghātakā ye cime pāradārikā,<br>
Mittadduno ye ca sapanti subbate;<br>
Sabbe ca te maccharipañcamādhamā,<br>
Tasmā adatvā udakampi <span class="var" title='[{"eds":["bj","s2","s3","pts1"],"var":"nāsmiye "}]'>nāsniye</span>.</p>
<p>
<a class="sc" id="41"></a>
<a class="pts" id="pts5.398"></a>
<a class="ms" id="p_23J_1004"></a>
<a class="msdiv" id="msdiv232"></a>
Sohitthiyā vā purisassa vā pana,<br>
Dassāmi dānaṃ vidusampavaṇṇitaṃ;<br>
Saddhā vadaññū idha vītamaccharā,<br>
Bhavanti hete <span class="var" title='[{"eds":["bj"],"var":"... sammasammatā "}]'>sucisaccasammatā</span>”.</p>
<p>
<a class="sc" id="42"></a>
<a class="ms" id="p_23J_1005"></a>
<a class="msdiv" id="msdiv233"></a>
Ato <span class="var" title='[{"eds":["bj","pts1"],"var":"mutā "}]'>matā</span> devavarena pesitā,<br>
Kaññā catasso kanakattacūpamā;<br>
Āsā ca saddhā ca sirī <span class="var" title='[{"eds":["pts1"],"var":"sirī hirī tato "}]'>tato hirī</span>,<br>
Taṃ assamaṃ <span class="var" title='[{"eds":["bj","pts1","mr"],"var":"āgamuṃ "}]'>āgamu</span> yattha kosiyo.</p>
<p>
<a class="sc" id="43"></a>
<a class="ms" id="p_23J_1006"></a>
<a class="msdiv" id="msdiv234"></a>
Tā disvā <span class="var" title='[{"eds":["s2","s3"],"var":"sabbā paramappamoditā "}]'>sabbo paramappamodito</span>,<br>
Subhena vaṇṇena sikhārivaggino;<br>
Kaññā catasso caturo catuddisā,<br>
Iccabravī mātalino ca sammukhā.</p>
<p>
<a class="sc" id="44"></a>
<a class="ms" id="p_23J_1007"></a>
<a class="msdiv" id="msdiv235"></a>
“Purimaṃ disaṃ kā tvaṃ pabhāsi devate,<br>
Alaṅkatā tāravarāva osadhī;<br>
Pucchāmi taṃ kañcanavelliviggahe,<br>
Ācikkha me tvaṃ katamāsi devatā”.</p>
<p>
<a class="sc" id="45"></a>
<a class="pts" id="pts5.399"></a>
<a class="ms" id="p_23J_1008"></a>
<a class="msdiv" id="msdiv236"></a>
“<span class="var" title='[{"eds":["bj","pts1"],"var":"sirāhaṃ "}]'>Sirāha</span> devī <span class="var" title='[{"eds":["bj","s2","s3","pts1"],"var":"devī manujesu "}]'>manujebhi</span> pūjitā,<br>
Apāpasattūpanisevinī sadā;<br>
Sudhāvivādena tavantimāgatā,<br>
Taṃ maṃ sudhāya varapañña bhājaya.</p>
<p>
<a class="sc" id="46"></a>
<a class="ms" id="p_23J_1009"></a>
<a class="msdiv" id="msdiv237"></a>
Yassāhamicchāmi <span class="var" title='[{"eds":["pts1"],"var":"sukhaṃ "}]'>sudhaṃ</span> mahāmuni,<br>
<span class="var" title='[{"eds":["bj","pts1"],"var":"sa "}]'>So</span> sabbakāmehi naro pamodati;<br>
Sirīti maṃ jānahi jūhatuttama,<br>
Taṃ maṃ sudhāya varapañña bhājaya”.</p>
<p>
<a class="sc" id="47"></a>
<a class="ms" id="p_23J_1010"></a>
<a class="msdiv" id="msdiv238"></a>
“Sippena vijjācaraṇena buddhiyā,<br>
Narā upetā paguṇā <span class="var" title='[{"eds":["pts1"],"var":"sakammanā "}]'>sakammunā</span>;<br>
Tayā vihīnā na labhanti <span class="var" title='[{"eds":["s2","s3","mr"],"var":"kiñcinaṃ "}]'>kiñcanaṃ</span>,<br>
Tayidaṃ na sādhu yadidaṃ tayā kataṃ.</p>
<p>
<a class="sc" id="48"></a>
<a class="ms" id="p_23J_1011"></a>
<a class="msdiv" id="msdiv239"></a>
Passāmi posaṃ alasaṃ mahagghasaṃ,<br>
Sudukkulīnampi arūpimaṃ naraṃ;<br>
Tayānugutto siri <span class="var" title='[{"eds":["bj"],"var":"jātimaṃ api "}]'>jātimāmapi</span>,<br>
Peseti dāsaṃ viya bhogavā sukhī.</p>
<p>
<a class="sc" id="49"></a>
<a class="ms" id="p_23J_1012"></a>
<a class="msdiv" id="msdiv240"></a>
Taṃ taṃ asaccaṃ avibhajjaseviniṃ,<br>
Jānāmi mūḷhaṃ vidurānupātiniṃ;<br>
Na tādisī arahati āsanūdakaṃ,<br>
Kuto sudhā gaccha na mayha ruccasi”.</p>
<p>
<a class="sc" id="50"></a>
<a class="pts" id="pts5.400"></a>
<a class="ms" id="p_23J_1013"></a>
<a class="msdiv" id="msdiv241"></a>
“Kā sukkadāṭhā paṭimukkakuṇḍalā,<br>
Cittaṅgadā kambuvimaṭṭhadhārinī;<br>
Osittavaṇṇaṃ paridayha sobhasi,<br>
Kusaggirattaṃ apiḷayha mañjariṃ.</p>
<p>
<a class="sc" id="51"></a>
<a class="ms" id="p_23J_1014"></a>
<a class="msdiv" id="msdiv242"></a>
Migīva bhantā saracāpadhārinā,<br>
Virādhitā mandamiva udikkhasi;<br>
Ko te dutīyo idha mandalocane,<br>
Na bhāyasi ekikā kānane vane”.</p>
<p>
<a class="sc" id="52"></a>
<a class="ms" id="p_23J_1015"></a>
<a class="msdiv" id="msdiv243"></a>
“Na me dutīyo idha matthi kosiya,<br>
Masakkasārappabhavamhi devatā;<br>
Āsā sudhāsāya tavantimāgatā,<br>
Taṃ maṃ sudhāya varapañña bhājaya”.</p>
<p>
<a class="sc" id="53"></a>
<a class="pts" id="pts5.401"></a>
<a class="ms" id="p_23J_1016"></a>
<a class="msdiv" id="msdiv244"></a>
“Āsāya yanti vāṇijā dhanesino,<br>
Nāvaṃ samāruyha parenti aṇṇave;<br>
Te tattha sīdanti athopi ekadā,<br>
Jīnādhanā enti vinaṭṭhapābhatā.</p>
<p>
<a class="sc" id="54"></a>
<a class="ms" id="p_23J_1017"></a>
<a class="msdiv" id="msdiv245"></a>
Āsāya khettāni kasanti kassakā,<br>
Vapanti bījāni karontupāyaso;<br>
Ītīnipātena <span class="var" title='[{"eds":["pts1"],"var":"avuṭṭhikāya "}]'>avuṭṭhitāya</span> vā,<br>
Na kiñci vindanti tato phalāgamaṃ.</p>
<p>
<a class="sc" id="55"></a>
<a class="ms" id="p_23J_1018"></a>
<a class="msdiv" id="msdiv246"></a>
Athattakārāni karonti bhattusu,<br>
Āsaṃ purakkhatvā narā sukhesino;<br>
Te bhatturatthā atigāḷhitā puna,<br>
Disā panassanti aladdha kiñcanaṃ.</p>
<p>
<a class="sc" id="56"></a>
<a class="ms" id="p_23J_1019"></a>
<a class="msdiv" id="msdiv247"></a>
<span class="var" title='[{"eds":["bj","s2","s3","pts1"],"var":"jahitva "}]'>Hitvāna</span> dhaññañca dhanañca ñātake,<br>
Āsāya saggādhimanā sukhesino;<br>
Tapanti lūkhampi tapaṃ cirantaraṃ,<br>
<span class="var" title='[{"eds":["bj","s2","s3","pts1"],"var":"kummaggamāruyha "}]'>Kumaggamāruyha</span> parenti duggatiṃ.</p>
<p>
<a class="sc" id="57"></a>
<a class="ms" id="p_23J_1020"></a>
<a class="msdiv" id="msdiv248"></a>
Āsā visaṃvādikasammatā ime,<br>
Āse <span class="var" title='[{"eds":["s2","s3","pts1","mr"],"var":"sudhāya "}]'>sudhāsaṃ</span> vinayassu attani;<br>
Na tādisī arahati āsanūdakaṃ,<br>
Kuto sudhā gaccha na mayha ruccasi”.</p>
<p>
<a class="sc" id="58"></a>
<a class="pts" id="pts5.402"></a>
<a class="ms" id="p_23J_1021"></a>
<a class="msdiv" id="msdiv249"></a>
“Daddallamānā yasasā yasassinī,<br>
Jighaññanāmavhayanaṃ disaṃ pati;<br>
Pucchāmi taṃ kañcanavelliviggahe,<br>
Ācikkha me tvaṃ katamāsi devatā”.</p>
<p>
<a class="sc" id="59"></a>
<a class="ms" id="p_23J_1022"></a>
<a class="msdiv" id="msdiv250"></a>
“Saddhāha devī <span class="var" title='[{"eds":["bj","s2","s3","pts1"],"var":"devī manujesu "}]'>manujehi</span> pūjitā,<br>
Apāpasattūpanisevinī sadā;<br>
Sudhāvivādena tavantimāgatā,<br>
Taṃ maṃ sudhāya varapañña bhājaya”.</p>
<p>
<a class="sc" id="60"></a>
<a class="pts" id="pts5.403"></a>
<a class="ms" id="p_23J_1023"></a>
<a class="msdiv" id="msdiv251"></a>
“Dānaṃ damaṃ cāgamathopi saṃyamaṃ,<br>
Ādāya saddhāya karonti hekadā;<br>
Theyyaṃ musā kūṭamathopi pesuṇaṃ,<br>
Karonti heke puna viccutā tayā.</p>
<p>
<a class="sc" id="61"></a>
<a class="ms" id="p_23J_1024"></a>
<a class="msdiv" id="msdiv252"></a>
Bhariyāsu poso sadisīsu <span class="var" title='[{"eds":["pts1"],"var":"pekhavā "}]'>pekkhavā</span>,<br>
Sīlūpapannāsu patibbatāsupi;<br>
<span class="var" title='[{"eds":["bj","s2","s3","pts1"],"var":"vinetvā "}]'>Vinetvāna</span> chandaṃ <span class="var" title='[{"eds":["bj","pts1"],"var":"kuladhītiyāsupi "}]'>kulitthiyāsupi</span>,<br>
Karoti saddhaṃ <span class="var" title='[{"eds":["bj","pts1"],"var":"pana "}]'>puna</span> kumbhadāsiyā.</p>
<p>
<a class="sc" id="62"></a>
<a class="ms" id="p_23J_1025"></a>
<a class="msdiv" id="msdiv253"></a>
Tvameva saddhe paradārasevinī,<br>
Pāpaṃ karosi kusalampi riñcasi;<br>
Na tādisī arahati āsanūdakaṃ,<br>
Kuto sudhā gaccha na mayha ruccasi”.</p>
<p>
<a class="sc" id="63"></a>
<a class="pts" id="pts5.404"></a>
<a class="ms" id="p_23J_1026"></a>
<a class="msdiv" id="msdiv254"></a>
“Jighaññarattiṃ aruṇasmimūhate,<br>
Yā dissati uttamarūpavaṇṇinī;<br>
Tathūpamā maṃ paṭibhāsi devate,<br>
Ācikkha me tvaṃ katamāsi accharā.</p>
<p>
<a class="sc" id="64"></a>
<a class="ms" id="p_23J_1027"></a>
<a class="msdiv" id="msdiv255"></a>
<span class="var" title='[{"eds":["bj","s2","s3"],"var":"kāḷā "}]'>Kālā</span> nidāgheriva <span class="var" title='[{"eds":["bj"],"var":"aggajātiva "},{"eds":["pts1"],"var":"aggijātiva "}]'>aggijāriva</span>,<br>
Anileritā lohitapattamālinī;<br>
Kā tiṭṭhasi <span class="var" title='[{"eds":["bj","pts1"],"var":"mandamivāvalokayaṃ "}]'>mandamigāvalokayaṃ</span>,<br>
Bhāsesamānāva giraṃ na muñcasi”.</p>
<p>
<a class="sc" id="65"></a>
<a class="ms" id="p_23J_1028"></a>
<a class="msdiv" id="msdiv256"></a>
“Hirāha devī manujehi pūjitā,<br>
Apāpasattūpanisevinī sadā;<br>
Sudhāvivādena tavantimāgatā,<br>
Sāhaṃ na sakkomi sudhampi yācituṃ;<br>
Kopīnarūpā viya yācanitthiyā”.</p>
<p>
<a class="sc" id="66"></a>
<a class="ms" id="p_23J_1029"></a>
<a class="msdiv" id="msdiv257"></a>
“Dhammena ñāyena sugatte lacchasi,<br>
Eso hi dhammo na hi yācanā sudhā;<br>
Taṃ taṃ ayācantimahaṃ nimantaye,<br>
Sudhāya yañcicchasi tampi dammi te.</p>
<p>
<a class="sc" id="67"></a>
<a class="pts" id="pts5.405"></a>
<a class="ms" id="p_23J_1030"></a>
<a class="msdiv" id="msdiv258"></a>
Sā tvaṃ mayā ajja sakamhi assame,<br>
Nimantitā kañcanavelliviggahe;<br>
Tuvañhi me sabbarasehi pūjiyā,<br>
Taṃ pūjayitvāna sudhampi asniye”.</p>
<p>
<a class="sc" id="68"></a>
<a class="ms" id="p_23J_1031"></a>
<a class="msdiv" id="msdiv259"></a>
Sā kosiyenānumatā jutīmatā,<br>
Addhā hiri rammaṃ pāvisi yassamaṃ;<br>
<span class="var" title='[{"eds":["bj","pts1"],"var":"udaññavantaṃ "}]'>Udakavantaṃ</span> phalamariyapūjitaṃ,<br>
Apāpasattūpanisevitaṃ sadā.</p>
<p>
<a class="sc" id="69"></a>
<a class="ms" id="p_23J_1032"></a>
<a class="msdiv" id="msdiv260"></a>
Rukkhaggahānā bahukettha pupphitā,<br>
Ambā piyālā panasā ca kiṃsukā;<br>
Sobhañjanā loddamathopi padmakā,<br>
Kekā ca bhaṅgā tilakā supupphitā.</p>
<p>
<a class="sc" id="70"></a>
<a class="ms" id="p_23J_1033"></a>
<a class="msdiv" id="msdiv261"></a>
Sālā karerī bahukettha jambuyo,<br>
<span class="var" title='[{"eds":["bj","pts1"],"var":"... madhukā ca vetasā "},{"eds":["s2","s3"],"var":"... madhukā ca vedisā "},{"eds":["mr"],"var":"... madhukavedisā "}]'>Assatthanigrodhamadhukavetasā</span>;<br>
Uddālakā pāṭali <span class="var" title='[{"eds":["bj"],"var":"sinduvārikā "},{"eds":["s2","s3","pts1"],"var":"sinduvāritā "}]'>sinduvārakā</span>,<br>
Manuññagandhā mucalindaketakā.</p>
<p>
<a class="sc" id="71"></a>
<a class="ms" id="p_23J_1034"></a>
<a class="msdiv" id="msdiv262"></a>
Hareṇukā <span class="var" title='[{"eds":["bj"],"var":"vephakā "},{"eds":["s2","s3"],"var":"velukā "}]'>veḷukā</span> <span class="var" title='[{"eds":["bj","s2","s3","pts1"],"var":"veṇu "}]'>keṇu</span> tindukā,<br>
Sāmākanīvāramathopi cīnakā;<br>
Mocā kadalī bahukettha sāliyo,<br>
Pavīhayo <span class="var" title='[{"eds":["bj","s2","s3"],"var":"ābhujino ca "},{"eds":["pts1"],"var":"ābhujinopi "}]'>ābhūjino ca</span> taṇḍulā.</p>
<p>
<a class="sc" id="72"></a>
<a class="ms" id="p_23J_1035"></a>
<a class="msdiv" id="msdiv263"></a>
<span class="var" title='[{"eds":["bj","pts1"],"var":"tassa ca uttare passe "},{"eds":["s2","s3"],"var":"tassa ca uttarapassena "}]'>Tassevuttarapassena</span>,<br>
jātā pokkharaṇī sivā;<br>
Akakkasā apabbhārā,<br>
sādhu appaṭigandhikā.</p>
<p>
<a class="sc" id="73"></a>
<a class="ms" id="p_23J_1036"></a>
<a class="msdiv" id="msdiv264"></a>
Tattha macchā sanniratā,<br>
khemino bahubhojanā;<br>
Siṅgū savaṅkā <span class="var" title='[{"eds":["bj","s2","s3","pts1"],"var":"sakulā "}]'>saṅkulā</span>,<br>
satavaṅkā ca rohitā;<br>
Āḷigaggarakākiṇṇā,<br>
pāṭhīnā kākamacchakā.</p>
<p>
<a class="sc" id="74"></a>
<a class="pts" id="pts5.406"></a>
<a class="ms" id="p_23J_1037"></a>
<a class="msdiv" id="msdiv265"></a>
Tattha pakkhī sanniratā,<br>
khemino bahubhojanā;<br>
Haṃsā koñcā mayūrā ca,<br>
cakkavākā ca kukkuhā;<br>
Kuṇālakā bahū citrā,<br>
sikhaṇḍī jīvajīvakā.</p>
<p>
<a class="sc" id="75"></a>
<a class="ms" id="p_23J_1038"></a>
<a class="msdiv" id="msdiv266"></a>
Tattha pānāya māyanti,<br>
nānā migagaṇā bahū;<br>
Sīhā byagghā varāhā ca,<br>
acchakokataracchayo.</p>
<p>
<a class="sc" id="76"></a>
<a class="ms" id="p_23J_1039"></a>
<a class="msdiv" id="msdiv267"></a>
Palāsādā gavajā ca,<br>
<span class="var" title='[{"eds":["bj","s2","s3","pts1"],"var":"mahisā "}]'>mahiṃsā</span> rohitā rurū;<br>
Eṇeyyā ca varāhā ca,<br>
gaṇino nīkasūkarā;<br>
Kadalimigā bahukettha,<br>
biḷārā <span class="var" title='[{"eds":["bj"],"var":"sasakaṇṇakā "}]'>sasakaṇṇikā</span>.</p>
<p>
<a class="sc" id="77"></a>
<a class="ms" id="p_23J_1040"></a>
<a class="msdiv" id="msdiv268"></a>
Chamāgirī pupphavicitrasanthatā,<br>
Dijābhighuṭṭhā dijasaṅghasevitā.</p>
<p>
<a class="sc" id="78"></a>
<a class="pts" id="pts5.407"></a>
<a class="ms" id="p_23J_1041"></a>
<a class="msdiv" id="msdiv269"></a>
Sā suttacā nīladumābhilambitā,<br>
Vijju mahāmegharivānupajjatha;<br>
Tassā susambandhasiraṃ kusāmayaṃ,<br>
Suciṃ sugandhaṃ ajinūpasevitaṃ;<br>
<span class="var" title='[{"eds":["bj","s2","s3","pts1"],"var":"atriccha "}]'>Atricca</span> kocchaṃ hirimetadabravi,<br>
“Nisīda kalyāṇi sukhayidamāsanaṃ”.</p>
<p>
<a class="sc" id="79"></a>
<a class="ms" id="p_23J_1042"></a>
<a class="msdiv" id="msdiv270"></a>
Tassā tadā kocchagatāya kosiyo,<br>
Yadicchamānāya <span class="var" title='[{"eds":["s2","s3","mr"],"var":"jaṭājutindharo "}]'>jaṭājinandharo</span>;<br>
Navehi pattehi sayaṃ sahūdakaṃ,<br>
Sudhābhihāsī turito mahāmuni.</p>
<p>
<a class="sc" id="80"></a>
<a class="ms" id="p_23J_1043"></a>
<a class="msdiv" id="msdiv271"></a>
Sā taṃ paṭiggayha ubhohi pāṇibhi,<br>
Iccabravi attamanā jaṭādharaṃ;<br>
“Handāhaṃ etarahi pūjitā tayā,<br>
Gaccheyyaṃ brahme tidivaṃ jitāvinī”.</p>
<p>
<a class="sc" id="81"></a>
<a class="ms" id="p_23J_1044"></a>
<a class="msdiv" id="msdiv272"></a>
Sā kosiyenānumatā jutīmatā,<br>
<span class="var" title='[{"eds":["mr"],"var":"udirayi "}]'>Udīritā</span> vaṇṇamadena mattā;<br>
Sakāse gantvāna sahassacakkhuno,<br>
“Ayaṃ sudhā vāsava dehi me jayaṃ”.</p>
<p>
<a class="sc" id="82"></a>
<a class="ms" id="p_23J_1045"></a>
<a class="msdiv" id="msdiv273"></a>
<span class="var" title='[{"eds":["s2","s3","mr"],"var":"tamenaṃ "}]'>Tamena</span> sakkopi tadā apūjayi,<br>
<span class="var" title='[{"eds":["bj","pts1"],"var":"sahindā ca devā "}]'>Sahindadevā</span> surakaññamuttamaṃ;<br>
Sā pañjalī devamanussapūjitā,<br>
Navamhi kocchamhi yadā upāvisi.</p>
<p>
<a class="sc" id="83"></a>
<a class="pts" id="pts5.408"></a>
<a class="ms" id="p_23J_1046"></a>
<a class="msdiv" id="msdiv274"></a>
<span class="var" title='[{"eds":["s2","s3"],"var":"tameva asaṃsī "}]'>Tameva saṃsī</span> punadeva mātaliṃ,<br>
Sahassanetto tidasānamindo;<br>
“Gantvāna vākyaṃ mama brūhi kosiyaṃ,<br>
‘Āsāya <span class="var" title='[{"eds":["s2","s3"],"var":"saddhāya "},{"eds":["pts1"],"var":"saddha "}]'>saddhā</span> siriyā ca kosiya;<br>
Hirī sudhaṃ kena malattha hetunā’”.</p>
<p>
<a class="sc" id="84"></a>
<a class="ms" id="p_23J_1047"></a>
<a class="msdiv" id="msdiv275"></a>
Taṃ <span class="var" title='[{"eds":["c1"],"var":"su vatthaṃ "}]'>suplavatthaṃ</span> udatārayī rathaṃ,<br>
Daddallamānaṃ <span class="var" title='[{"eds":["bj","pts1"],"var":"upakiriyasādisaṃ "},{"eds":["s2","s3"],"var":"upakrīyasādisaṃ "}]'>upakāriyasādisaṃ</span>;<br>
Jambonadīsaṃ tapaneyyasannibhaṃ,<br>
Alaṅkataṃ kañcanacittasannibhaṃ.</p>
<p>
<a class="sc" id="85"></a>
<a class="ms" id="p_23J_1048"></a>
<a class="msdiv" id="msdiv276"></a>
Suvaṇṇacandettha bahū nipātitā,<br>
Hatthī <span class="var" title='[{"eds":["s2","s3","pts1","c1"],"var":"gavassā "}]'>gavāssā</span> <span class="var" title='[{"eds":["s2","mr"],"var":"kimpurisabyagghadīpiyo "}]'>kikibyagghadīpiyo</span>;<br>
Eṇeyyakā laṅghamayettha <span class="var" title='[{"eds":["bj","pts1"],"var":"pakkhiyo "}]'>pakkhino</span>,<br>
Migettha veḷuriyamayā yudhā yutā.</p>
<p>
<a class="sc" id="86"></a>
<a class="pts" id="pts5.409"></a>
<a class="ms" id="p_23J_1049"></a>
<a class="msdiv" id="msdiv277"></a>
Tatthassarājaharayo ayojayuṃ,<br>
Dasasatāni susunāgasādise;<br>
Alaṅkate kañcanajāluracchade,<br>
Āveḷine saddagame asaṅgite.</p>
<p>
<a class="sc" id="87"></a>
<a class="ms" id="p_23J_1050"></a>
<a class="msdiv" id="msdiv278"></a>
Taṃ yānaseṭṭhaṃ abhiruyha mātali,<br>
Disā <span class="var" title='[{"eds":["bj","s2","s3","pts1"],"var":"dasa disā imā "}]'>imāyo</span> abhinādayittha;<br>
Nabhañca selañca <span class="var" title='[{"eds":["bj","pts1"],"var":"vanaspatīni ca "},{"eds":["s2","s3","mr"],"var":"vanappatiñca "}]'>vanappatiniñca</span>,<br>
Sasāgaraṃ <span class="var" title='[{"eds":["s2","s3"],"var":"pabyatayittha "},{"eds":["c1"],"var":"pabyadhayittha "}]'>pabyathayittha</span> mediniṃ.</p>
<p>
<a class="sc" id="88"></a>
<a class="ms" id="p_23J_1051"></a>
<a class="msdiv" id="msdiv279"></a>
Sa khippameva upagamma assamaṃ,<br>
Pāvāramekaṃsakato katañjalī;<br>
Bahussutaṃ vuddhaṃ vinītavantaṃ,<br>
Iccabravī mātali devabrāhmaṇaṃ.</p>
<p>
<a class="sc" id="89"></a>
<a class="ms" id="p_23J_1052"></a>
<a class="msdiv" id="msdiv280"></a>
“Indassa vākyaṃ nisāmehi kosiya,<br>
Dūto ahaṃ pucchati taṃ purindado;<br>
‘Āsāya saddhā siriyā ca kosiya,<br>
Hirī sudhaṃ kena malattha hetunā’”.</p>
<p>
<a class="sc" id="90"></a>
<a class="pts" id="pts5.410"></a>
<a class="ms" id="p_23J_1053"></a>
<a class="msdiv" id="msdiv281"></a>
“Andhā sirī maṃ paṭibhāti mātali,<br>
Saddhā aniccā pana devasārathi;<br>
Āsā visaṃvādikasammatā hi me,<br>
Hirī ca ariyamhi guṇe patiṭṭhitā”.</p>
<p>
<a class="sc" id="91"></a>
<a class="ms" id="p_23J_1054"></a>
<a class="msdiv" id="msdiv282"></a>
“Kumāriyo yācimā gottarakkhitā,<br>
Jiṇṇā ca yā yā ca sabhattuitthiyo;<br>
Tā chandarāgaṃ purisesu uggataṃ,<br>
Hiriyā nivārenti sacittamattano.</p>
<p>
<a class="sc" id="92"></a>
<a class="ms" id="p_23J_1055"></a>
<a class="msdiv" id="msdiv283"></a>
Saṅgāmasīse sarasattisaṃyute,<br>
Parājitānaṃ patataṃ palāyinaṃ;<br>
Hiriyā nivattanti <span class="var" title='[{"eds":["s2","s3","mr"],"var":"jahitvāna "}]'>jahitva</span> jīvitaṃ,<br>
Te sampaṭicchanti punā hirīmanā.</p>
<p>
<a class="sc" id="93"></a>
<a class="ms" id="p_23J_1056"></a>
<a class="msdiv" id="msdiv284"></a>
Velā yathā sāgaravegavārinī,<br>
Hirāya hi pāpajanaṃ nivārinī;<br>
Taṃ sabbaloke hirimariyapūjitaṃ,<br>
Indassa taṃ vedaya devasārathi”.</p>
<p>
<a class="sc" id="94"></a>
<a class="pts" id="pts5.411"></a>
<a class="ms" id="p_23J_1057"></a>
<a class="msdiv" id="msdiv285"></a>
“Ko te imaṃ kosiya diṭṭhimodahi,<br>
Brahmā mahindo atha vā pajāpati;<br>
Hirāya devesu hi seṭṭhasammatā,<br>
Dhītā mahindassa mahesi jāyatha”.</p>
<p>
<a class="sc" id="95"></a>
<a class="ms" id="p_23J_1058"></a>
<a class="msdiv" id="msdiv286"></a>
“Handehi dāni tidivaṃ <span class="var" title='[{"eds":["bj","pts1"],"var":"samakkama "}]'>apakkama</span>,<br>
Rathaṃ samāruyha mamāyitaṃ <span class="var" title='[{"eds":["s2","s3","mr"],"var":"idaṃ "}]'>imaṃ</span>;<br>
Indo ca taṃ indasagotta kaṅkhati,<br>
Ajjeva tvaṃ indasahabyataṃ vaja”.</p>
<p>
<a class="sc" id="96"></a>
<a class="ms" id="p_23J_1059"></a>
<a class="msdiv" id="msdiv287"></a>
“Evaṃ <span class="var" title='[{"eds":["bj","pts1"],"var":"samijjhanti "}]'>visujjhanti</span> apāpakammino,<br>
Atho suciṇṇassa phalaṃ na nassati;<br>
Ye keci maddakkhu sudhāya bhojanaṃ,<br>
Sabbeva te indasahabyataṃ gatā.</p>
<p>
<a class="sc" id="97"></a>
<a class="ms" id="p_23J_1060"></a>
<a class="msdiv" id="msdiv288"></a>
Hirī uppalavaṇṇāsi,<br>
kosiyo dānapati bhikkhu;<br>
Anuruddho pañcasikho,<br>
ānando āsi mātali.</p>
<p>
<a class="sc" id="98"></a>
<a class="ms" id="p_23J_1061"></a>
<a class="msdiv" id="msdiv289"></a>
Sūriyo kassapo bhikkhu,<br>
moggallānosi candimā;<br>
Nārado sāriputtosi,<br>
sambuddho āsi vāsavo”ti.</p>
</blockquote>
<p class="endsutta">
<a class="sc" id="99"></a>
<a class="ms" id="p_23J_1062"></a>
Sudhābhojanajātakaṃ tatiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>