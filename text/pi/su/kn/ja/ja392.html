<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja392">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Kharaputtavagga</p>
<h1>Siṅghapupphajātaka</h1>
</div>
<blockquote class="gatha">
<p>
<a class="msdiv" id="msdiv116"></a>
<a class="ms" id="p_22J_1451"></a>
<a class="sc" id="1"></a>
“Yametaṃ vārijaṃ pupphaṃ,<br>
Adinnaṃ upasiṅghasi;<br>
Ekaṅgametaṃ theyyānaṃ,<br>
Gandhathenosi mārisa”.<br>
</p>
<p>
<a class="msdiv" id="msdiv117"></a>
<a class="ms" id="p_22J_1452"></a>
<a class="sc" id="2"></a>
“Na harāmi na bhañjāmi,<br>
ārā siṅghāmi vārijaṃ;<br>
Atha kena nu vaṇṇena,<br>
gandhathenoti vuccati.<br>
</p>
<p>
<a class="msdiv" id="msdiv118"></a>
<a class="ms" id="p_22J_1453"></a>
<a class="sc" id="3"></a>
Yoyaṃ bhisāni khaṇati,<br>
puṇḍarīkāni bhañjati;<br>
Evaṃ ākiṇṇakammanto,<br>
kasmā eso na vuccati”.<br>
</p>
<p>
<a class="msdiv" id="msdiv119"></a>
<a class="ms" id="p_22J_1454"></a>
<a class="sc" id="4"></a>
“Ākiṇṇaluddo puriso,<br>
dhāticelaṃva makkhito;<br>
Tasmiṃ me vacanaṃ natthi,<br>
tañcārahāmi vattave.<br>
</p>
<p>
<a class="msdiv" id="msdiv120"></a>
<a class="ms" id="p_22J_1455"></a>
<a class="sc" id="5"></a>
Anaṅgaṇassa posassa,<br>
niccaṃ sucigavesino;<br>
Vālaggamattaṃ pāpassa,<br>
abbhāmattaṃva khāyati”.<br>
</p>
<p>
<a class="msdiv" id="msdiv121"></a>
<a class="ms" id="p_22J_1456"></a>
<a class="sc" id="6"></a>
“Addhā maṃ yakkha jānāsi,<br>
atho maṃ anukampasi;<br>
Punapi yakkha vajjāsi,<br>
yadā passasi edisaṃ”.<br>
</p>
<p>
<a class="msdiv" id="msdiv122"></a>
<a class="ms" id="p_22J_1457"></a>
<a class="sc" id="7"></a>
“Neva taṃ upajīvāmi,<br>
napi te bhatakāmhase;<br>
Tvameva bhikkhu jāneyya,<br>
yena gaccheyya suggatin”ti.<br>
</p>
</blockquote>
<p class="endsutta">
<a class="ms" id="p_22J_1458"></a>
<a class="sc" id="8"></a>
Siṅghapupphajātakaṃ sattamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>