<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja438">
<article>
<div class="hgroup">
<p class="division">Jātaka</p>
<p>Navakanipāta</p>
<p>Gijjhavagga</p>
<h1>12 Daddarajātaka</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_22J_1896"></a>
<a class="msdiv" id="msdiv105"></a>
“Yo te puttake akhādi,<br>
dinnabhatto adūsake;<br>
Tasmiṃ dāṭhaṃ nipātehi,<br>
mā te muccittha jīvato”.<br></p>
<p>
<a class="sc" id="2"></a>
<a class="ms" id="p_22J_1897"></a>
<a class="msdiv" id="msdiv106"></a>
“Ākiṇṇaluddo puriso,<br>
dhāticelaṃva makkhito;<br>
Padesaṃ taṃ na passāmi,<br>
yattha dāṭhaṃ nipātaye.<br></p>
<p>
<a class="sc" id="3"></a>
<a class="ms" id="p_22J_1898"></a>
<a class="msdiv" id="msdiv107"></a>
Akataññussa posassa,<br>
niccaṃ vivaradassino;<br>
Sabbañce pathaviṃ dajjā,<br>
neva naṃ abhirādhaye”.<br></p>
<p>
<a class="sc" id="4"></a>
<a class="ms" id="p_22J_1899"></a>
<a class="msdiv" id="msdiv108"></a>
“Kiṃ nu subāhu taramānarūpo,<br>
Paccāgatosi saha māṇavena;<br>
Kiṃ kiccamatthaṃ idhamatthi tuyhaṃ,<br>
Akkhāhi me pucchito etamatthaṃ”.<br></p>
<p>
<a class="sc" id="5"></a>
<a class="ms" id="p_22J_1900"></a>
<a class="msdiv" id="msdiv109"></a>
“Yo te sakhā daddaro sādhurūpo,<br>
Tassa vadhaṃ parisaṅkāmi ajja;<br>
Purisassa kammāyatanāni sutvā,<br>
Nāhaṃ sukhiṃ daddaraṃ ajja maññe”.<br></p>
<p>
<a class="sc" id="6"></a>
<a class="ms" id="p_22J_1901"></a>
<a class="msdiv" id="msdiv110"></a>
“Kānissa kammāyatanāni assu,<br>
Purisassa vuttisamodhānatāya;<br>
Kaṃ vā paṭiññaṃ purisassa sutvā,<br>
Parisaṅkasi daddaraṃ māṇavena”.<br></p>
<p>
<a class="sc" id="7"></a>
<a class="ms" id="p_22J_1902"></a>
<a class="msdiv" id="msdiv111"></a>
“Ciṇṇā kaliṅgā caritā vaṇijjā,<br>
Vettācaro saṅkupathopi ciṇṇo;<br>
Naṭehi ciṇṇaṃ saha vākurehi,<br>
Daṇḍena yuddhampi samajjamajjhe.<br></p>
<p>
<a class="sc" id="8"></a>
<a class="ms" id="p_22J_1903"></a>
<a class="msdiv" id="msdiv112"></a>
Baddhā kulīkā mitamāḷhakena,<br>
Akkhā jitā saṃyamo abbhatīto;<br>
Abbāhitaṃ pubbakaṃ aḍḍharattaṃ,<br>
Hatthā daḍḍhā piṇḍapaṭiggahena.<br></p>
<p>
<a class="sc" id="9"></a>
<a class="ms" id="p_22J_1904"></a>
<a class="msdiv" id="msdiv113"></a>
Tānissa kammāyatanāni assu,<br>
Purisassa vuttisamodhānatāya;<br>
Yathā ayaṃ dissati lomapiṇḍo,<br>
Gāvo hatā kiṃ pana daddarassā”ti. (1348)<br></p>
</blockquote>
<p class="endsutta">
<a class="sc" id="10"></a>
<a class="ms" id="p_22J_1905"></a>
Daddarajātakaṃ dvādasamaṃ.</p>
<p class="endsection">
<a class="sc" id="11"></a>
<a class="ms" id="p_22J_1906"></a>
Navakanipātaṃ niṭṭhitaṃ.</p>
<p class="endsection summary">
<a class="sc" id="12"></a>
<a class="ms" id="p_22J_1907"></a>
Tassuddānaṃ</p>
<blockquote class="uddanagatha">
<p>
<a class="sc" id="13"></a>
<a class="ms" id="p_22J_1908"></a>
Varagijjha samajjana haṃsavaro,<br>
Nidhisavhaya hārita pāṭaliko;<br>
Ajarāmara dhaṅka titikkha kuto,<br>
Atha dvādasa pekkhana daddaribhīti.<br></p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>