<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja388">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Kharaputtavagga</p>
<h1>Tuṇḍilajātaka</h1>
</div>
<blockquote class="gatha">
<p>
<a class="msdiv" id="msdiv89"></a>
<a class="ms" id="p_22J_1420"></a>
<a class="sc" id="1"></a>
“Navachannake dāni diyyati,<br>
Puṇṇāyaṃ doṇi suvāminī ṭhitā;<br>
Bahuke jane pāsapāṇike,<br>
No ca kho me paṭibhāti bhuñjituṃ”.<br>
</p>
<p>
<a class="msdiv" id="msdiv90"></a>
<a class="ms" id="p_22J_1421"></a>
<a class="sc" id="2"></a>
“Tasasi bhamasi leṇamicchasi,<br>
Attāṇosi kuhiṃ gamissasi;<br>
Appossukko bhuñja tuṇḍila,<br>
Maṃsatthāya hi positāmhase.<br>
</p>
<p>
<a class="msdiv" id="msdiv91"></a>
<a class="ms" id="p_22J_1422"></a>
<a class="sc" id="3"></a>
Ogaha rahadaṃ akaddamaṃ,<br>
Sabbaṃ sedamalaṃ pavāhaya;<br>
Gaṇhāhi navaṃ vilepanaṃ,<br>
Yassa gandho na kadāci chijjati”.<br>
</p>
<p>
<a class="msdiv" id="msdiv92"></a>
<a class="ms" id="p_22J_1423"></a>
<a class="sc" id="4"></a>
“Katamo rahado akaddamo,<br>
Kiṃsu sedamalanti vuccati;<br>
Katamañca navaṃ vilepanaṃ,<br>
Yassa gandho na kadāci chijjati”.<br>
</p>
<p>
<a class="msdiv" id="msdiv93"></a>
<a class="ms" id="p_22J_1424"></a>
<a class="sc" id="5"></a>
“Dhammo rahado akaddamo,<br>
Pāpaṃ sedamalanti vuccati;<br>
Sīlañca navaṃ vilepanaṃ,<br>
Tassa gandho na kadāci chijjati.<br>
</p>
<p>
<a class="msdiv" id="msdiv94"></a>
<a class="ms" id="p_22J_1425"></a>
<a class="sc" id="6"></a>
Nandanti sarīraghātino,<br>
Na ca nandanti sarīradhārino;<br>
Puṇṇāya ca puṇṇamāsiyā,<br>
Ramamānāva jahanti jīvitan”ti.<br>
</p>
</blockquote>
<p class="endsutta">
<a class="ms" id="p_22J_1426"></a>
<a class="sc" id="7"></a>
Tuṇḍilajātakaṃ tatiyaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>