<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja509">
<article>
<div class="hgroup">
<p class="division">Jātaka</p>
<p>Vīsatinipāta</p>
<p>Mātaṅgavagga</p>
<h1>13 Hatthi­pāla­jātaka</h1>
</div>
<blockquote class="gatha">
<p><a class="sc" id="1"></a><a class="pts1" id="pts4.476"></a><a class="ms" id="p_22J_3201"></a><a class="msdiv" id="msdiv337"></a>“Cirassaṃ vata passāma,<br>
brāhmaṇaṃ devavaṇṇinaṃ;<br>
Mahājaṭaṃ <span class="var" title="bhāradharaṃ (pts1)" id="note2014">khāridharaṃ</span>,<br>
paṅkadantaṃ rajassiraṃ.</p>
<p><a class="sc" id="2"></a><a class="ms" id="p_22J_3202"></a><a class="msdiv" id="msdiv338"></a>Cirassaṃ vata passāma,<br>
isiṃ dhammaguṇe rataṃ;<br>
Kāsāya­vat­thava­sa­naṃ,<br>
vākacīraṃ paṭicchadaṃ.</p>
<p><a class="sc" id="3"></a><a class="ms" id="p_22J_3203"></a><a class="msdiv" id="msdiv339"></a>Āsanaṃ udakaṃ pajjaṃ,<br>
paṭigaṇhātu no bhavaṃ;<br>
Agghe bhavantaṃ pucchāma,<br>
agghaṃ kurutu no bhavaṃ”.</p>
<p><a class="sc" id="4"></a><a class="ms" id="p_22J_3204"></a><a class="msdiv" id="msdiv340"></a>“Adhicca vede pariyesa vittaṃ,<br>
Putte <span class="var" title="gehe (bj, s2, s3, pts1)" id="note2015">gahe</span> tāta patiṭṭhapetvā;<br>
Gandhe rase <span class="var" title="paccanubhotva (s2, s3) | paccanubhutva (pts1)" id="note2016">paccanubhuyya</span> sabbaṃ,<br>
Araññaṃ sādhu muni so pasattho”.</p>
<p><a class="sc" id="5"></a><a class="pts1" id="pts4.478"></a><a class="ms" id="p_22J_3205"></a><a class="msdiv" id="msdiv341"></a>“Vedā na saccā na ca vittalābho,<br>
Na puttalābhena jaraṃ vihanti;<br>
Gandhe rase <span class="var" title="muñcanamāhu (bj, mr)" id="note2017">muccanamāhu</span> santo,<br>
<span class="var" title="sakammanā (bj, pts1)" id="note2018">Sakammunā</span> hoti phalūpapatti”.</p>
<p><a class="sc" id="6"></a><a class="ms" id="p_22J_3206"></a><a class="msdiv" id="msdiv342"></a>“Addhā hi saccaṃ vacanaṃ tavetaṃ,<br>
Sakammunā hoti phalūpapatti;<br>
Jiṇṇā ca mātāpitaro <span class="var" title="tavayime (bj, s2, s3, pts1)" id="note2019">tavīme</span>,<br>
Passeyyuṃ taṃ vassasataṃ <span class="var" title="arogyaṃ (s2, s3, mr)" id="note2020">arogaṃ</span>”.</p>
<p><a class="sc" id="7"></a><a class="ms" id="p_22J_3207"></a><a class="msdiv" id="msdiv343"></a>“Yassassa sakkhī maraṇena rāja,<br>
Jarāya mettī naravīraseṭṭha;<br>
Yo cāpi jaññā na marissaṃ kadāci,<br>
Passeyyuṃ taṃ vassasataṃ arogaṃ.</p>
<p><a class="sc" id="8"></a><a class="ms" id="p_22J_3208"></a><a class="msdiv" id="msdiv344"></a>Yathāpi nāvaṃ puriso dakamhi,<br>
Ereti ce naṃ upaneti tīraṃ;<br>
Evampi byādhī satataṃ jarā ca,<br>
Upaneti <span class="var" title="maccu (s2, s3)" id="note2021">maccaṃ</span> vasamantakassa”.</p>
<p><a class="sc" id="9"></a><a class="pts1" id="pts4.480"></a><a class="ms" id="p_22J_3209"></a><a class="msdiv" id="msdiv345"></a>“Paṅko ca kāmā palipo ca kāmā,<br>
Manoharā duttarā maccudheyyā;<br>
Etasmiṃ paṅke palipe <span class="var" title="visannā (s2, s3, mr)" id="note2022">byasannā</span>,<br>
Hīnattarūpā na taranti pāraṃ.</p>
<p><a class="sc" id="10"></a><a class="ms" id="p_22J_3210"></a><a class="msdiv" id="msdiv346"></a>Ayaṃ pure luddamakāsi kammaṃ,<br>
Svāyaṃ gahīto na hi mokkhito me;<br>
Orundhiyā naṃ pari­rak­khis­sāmi,<br>
Māyaṃ puna luddamakāsi kammaṃ”.</p>
<p><a class="sc" id="11"></a><a class="pts1" id="pts4.481"></a><a class="ms" id="p_22J_3211"></a><a class="msdiv" id="msdiv347"></a>“<span class="var" title="gāvaṃva (bj)" id="note2023">Gavaṃva</span> naṭṭhaṃ puriso yathā vane,<br>
<span class="var" title="pariyesati (bj) | anvesati (s2, s3) | pariyesatī (pts1)" id="note2024">Anvesatī</span> rāja apassamāno;<br>
Evaṃ naṭṭho esukārī mamattho,<br>
Sohaṃ kathaṃ na gaveseyyaṃ rāja.</p>
<p><a class="sc" id="12"></a><a class="ms" id="p_22J_3212"></a><a class="msdiv" id="msdiv348"></a>Hiyyoti <span class="var" title="hīyati (bj)" id="note2025">hiyyati</span> poso,<br>
Pareti parihāyati;<br>
Anāgataṃ netamatthīti ñatvā,<br>
Uppannachandaṃ ko panudeyya dhīro”.</p>
<p><a class="sc" id="13"></a><a class="ms" id="p_22J_3213"></a><a class="msdiv" id="msdiv349"></a>“Passāmi vohaṃ <span class="var" title="dahariṃ (bj, s2, s3, pts1, mr)" id="note2026">daharaṃ</span> kumāriṃ,<br>
Mattūpamaṃ ketaka­puppha­nettaṃ;<br>
<span class="var" title="abhutvā bhoge (s2, s3, Ma-aka) | abhutva bhoge (pts1) | bhoge abhutvā (mr)" id="note2027">Abhuttabhoge</span> paṭhame vayasmiṃ,<br>
Ādāya maccu vajate kumāriṃ.</p>
<p><a class="sc" id="14"></a><a class="ms" id="p_22J_3214"></a><a class="msdiv" id="msdiv350"></a>Yuvā sujāto sumukho sudassano,<br>
Sāmo ­kusum­bha­pari­kiṇṇa­massu;<br>
Hitvāna kāme <span class="var" title="paṭigacca (bj) | paṭigaccha (s2, s3, pts1)" id="note2028">paṭikacca</span> gehaṃ,<br>
Anujāna maṃ pabbajissāmi deva”.</p>
<p><a class="sc" id="15"></a><a class="pts1" id="pts4.483"></a><a class="ms" id="p_22J_3215"></a><a class="msdiv" id="msdiv351"></a>“Sākhāhi rukkho labhate samaññaṃ,<br>
Pahīnasākhaṃ pana khāṇumāhu;<br>
Pahīnaputtassa mamajja bhoti,<br>
Vāseṭṭhi ­bhik­khā­cariyāya kālo”.</p>
<p><a class="sc" id="16"></a><a class="pts1" id="pts4.484"></a><a class="ms" id="p_22J_3216"></a><a class="msdiv" id="msdiv352"></a>“<span class="var" title="aghasmiṃ (bj, s2, s3)" id="note2029">Aghasmi</span> koñcāva yathā himaccaye,<br>
<span class="var" title="tantāni (bj, pts1)" id="note2030">Katāni</span> jālāni <span class="var" title="padāḷeyya (bj) | padāleyyu (s2, s3)" id="note2031">padāliya</span> haṃsā;<br>
Gacchanti puttā ca patī ca mayhaṃ,<br>
Sāhaṃ kathaṃ nānuvaje pajānaṃ”.</p>
<p><a class="sc" id="17"></a><a class="pts1" id="pts4.485"></a><a class="ms" id="p_22J_3217"></a><a class="msdiv" id="msdiv353"></a>“Ete bhutvā vamitvā ca,<br>
pakkamanti vihaṅgamā;<br>
Ye ca bhutvāna vamiṃsu,<br>
te me <span class="var" title="hatthattha ... (bj, s2, s3, pts1)" id="note2032">hatthat­ta­māgatā</span>.</p>
<p><a class="sc" id="18"></a><a class="pts1" id="pts4.486"></a><a class="ms" id="p_22J_3218"></a><a class="msdiv" id="msdiv354"></a>Avamī brāhmaṇo kāme,<br>
<span class="var" title="te (bj, pts1)" id="note2033">so</span> tvaṃ paccāvamissasi;<br>
Vantādo puriso rāja,<br>
na so hoti pasaṃsiyo”.</p>
<p><a class="sc" id="19"></a><a class="ms" id="p_22J_3219"></a><a class="msdiv" id="msdiv355"></a>“<span class="var" title="paṅkeva (bj, pts1)" id="note2034">Paṅke ca</span> posaṃ palipe byasannaṃ,<br>
Balī yathā dubba­la­muddha­reyya;<br>
Evampi maṃ tvaṃ udatāri bhoti,<br>
Pañcāli gāthāhi subhāsitāhi”.</p>
<p><a class="sc" id="20"></a><a class="ms" id="p_22J_3220"></a><a class="msdiv" id="msdiv356"></a>Idaṃ vatvā mahārājā,<br>
esukārī disampati;<br>
Raṭṭhaṃ hitvāna pabbaji,<br>
nāgo chetvāva bandhanaṃ.</p>
<p><a class="sc" id="21"></a><a class="ms" id="p_22J_3221"></a><a class="msdiv" id="msdiv357"></a>“Rājā ca pabbaj­ja­ma­ro­ca­yittha,<br>
Raṭṭhaṃ pahāya naravīraseṭṭho;<br>
Tuvampi no hohi yatheva rājā,<br>
Amhehi guttā anusāsa rajjaṃ”.</p>
<p><a class="sc" id="22"></a><a class="ms" id="p_22J_3222"></a><a class="msdiv" id="msdiv358"></a>“Rājā ca pabbaj­ja­ma­ro­ca­yittha,<br>
Raṭṭhaṃ pahāya naravīraseṭṭho;<br>
Ahampi <span class="var" title="ekāva (bj)" id="note2035">ekā</span> carissāmi loke,<br>
Hitvāna kāmāni manoramāni.</p>
<p><a class="sc" id="23"></a><a class="ms" id="p_22J_3223"></a><a class="msdiv" id="msdiv359"></a>Rājā ca pabbaj­ja­ma­ro­ca­yittha,<br>
Raṭṭhaṃ pahāya naravīraseṭṭho;<br>
Ahampi ekā carissāmi loke,<br>
Hitvāna kāmāni yathodhikāni.</p>
<p><a class="sc" id="24"></a><a class="ms" id="p_22J_3224"></a><a class="msdiv" id="msdiv360"></a>Accenti kālā tarayanti rattiyo,<br>
Vayoguṇā anupubbaṃ jahanti;<br>
Ahampi ekā carissāmi loke,<br>
Hitvāna kāmāni manoramāni.</p>
<p><a class="sc" id="25"></a><a class="ms" id="p_22J_3225"></a><a class="msdiv" id="msdiv361"></a>Accenti kālā tarayanti rattiyo,<br>
Vayoguṇā anupubbaṃ jahanti;<br>
Ahampi ekā carissāmi loke,<br>
Hitvāna kāmāni yathodhikāni.</p>
<p><a class="sc" id="26"></a><a class="ms" id="p_22J_3226"></a><a class="msdiv" id="msdiv362"></a>Accenti kālā tarayanti rattiyo,<br>
Vayoguṇā anupubbaṃ jahanti;<br>
Ahampi ekā carissāmi loke,<br>
<span class="var" title="sītībhūtā (bj)" id="note2036">Sītibhūtā</span> sabbamaticca saṅgan”ti.</p>
</blockquote>
<p class="endsutta"><a class="sc" id="27"></a><a class="ms" id="p_22J_3227"></a>Hatthi­pāla­jātakaṃ terasamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
</aside>
</section>
</div>
</body>
</html>
