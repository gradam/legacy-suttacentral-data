<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja539">
<article>
<div class="hgroup">
<p class="division">Jātaka</p>
<p>Mahānipāta</p>
<p>Mūgapakkhavagga</p>
<h1>2 Mahājanakajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts6.35"></a>
<a class="ms" id="p_23J_1438"></a>
<a class="msdiv" id="msdiv123"></a>
“Koyaṃ majjhe samuddasmiṃ,<br>
apassaṃ tīramāyuhe;<br>
<span class="var" title='[{"eds":["s2","s3","mr"],"var":"kiṃ "}]'>Kaṃ</span> tvaṃ atthavasaṃ ñatvā,<br>
evaṃ vāyamase bhusaṃ”.</p>
<p>
<a class="sc" id="2"></a>
<a class="ms" id="p_23J_1439"></a>
<a class="msdiv" id="msdiv124"></a>
“Nisamma vattaṃ lokassa,<br>
vāyāmassa ca devate;<br>
Tasmā majjhe samuddasmiṃ,<br>
apassaṃ tīramāyuhe”.</p>
<p>
<a class="sc" id="3"></a>
<a class="ms" id="p_23J_1440"></a>
<a class="msdiv" id="msdiv125"></a>
“Gambhīre appameyyasmiṃ,<br>
tīraṃ yassa na dissati;<br>
Mogho te purisavāyāmo,<br>
appatvāva marissasi”.</p>
<p>
<a class="sc" id="4"></a>
<a class="pts" id="pts6.36"></a>
<a class="ms" id="p_23J_1441"></a>
<a class="msdiv" id="msdiv126"></a>
“Anaṇo ñātinaṃ hoti,<br>
devānaṃ <span class="var" title='[{"eds":["bj","pts1"],"var":"pituno ca "}]'>pitunañca</span> so;<br>
Karaṃ purisakiccāni,<br>
na ca pacchānutappati”.</p>
<p>
<a class="sc" id="5"></a>
<a class="ms" id="p_23J_1442"></a>
<a class="msdiv" id="msdiv127"></a>
“<span class="var" title='[{"eds":["s2","s3","pts1","c1"],"var":"apāraṇeyyaṃ "}]'>Apāraneyyaṃ</span> yaṃ kammaṃ,<br>
Aphalaṃ kilamathuddayaṃ;<br>
Tattha ko vāyamenattho,<br>
Maccu <span class="var" title='[{"eds":["s2","s3"],"var":"yassābhinipphataṃ "},{"eds":["pts1"],"var":"yassābhinippatanti "}]'>yassābhinippataṃ</span>”.</p>
<p>
<a class="sc" id="6"></a>
<a class="ms" id="p_23J_1443"></a>
<a class="msdiv" id="msdiv128"></a>
“<span class="var" title='[{"eds":["s2","s3","c1"],"var":"apāraṇeyyamaccantaṃ "}]'>Apāraneyyamaccantaṃ</span>,<br>
yo viditvāna devate;<br>
Na rakkhe attano pāṇaṃ,<br>
jaññā so yadi hāpaye.</p>
<p>
<a class="sc" id="7"></a>
<a class="ms" id="p_23J_1444"></a>
<a class="msdiv" id="msdiv129"></a>
Adhippāyaphalaṃ eke,<br>
asmiṃ lokasmi devate;<br>
Payojayanti kammāni,<br>
tāni ijjhanti vā na vā.</p>
<p>
<a class="sc" id="8"></a>
<a class="ms" id="p_23J_1445"></a>
<a class="msdiv" id="msdiv130"></a>
Sandiṭṭhikaṃ kammaphalaṃ,<br>
nanu passasi devate;<br>
Sannā aññe tarāmahaṃ,<br>
tañca passāmi santike.</p>
<p>
<a class="sc" id="9"></a>
<a class="ms" id="p_23J_1446"></a>
<a class="msdiv" id="msdiv131"></a>
So ahaṃ vāyamissāmi,<br>
yathāsatti yathābalaṃ;<br>
Gacchaṃ pāraṃ samuddassa,<br>
<span class="var" title='[{"eds":["bj","pts1"],"var":"kāsaṃ "}]'>kassaṃ</span> purisakāriyaṃ”.</p>
<p>
<a class="sc" id="10"></a>
<a class="pts" id="pts6.37"></a>
<a class="ms" id="p_23J_1447"></a>
<a class="msdiv" id="msdiv132"></a>
“Yo tvaṃ evaṃ gate oghe,<br>
appameyye mahaṇṇave;<br>
Dhammavāyāmasampanno,<br>
kammunā nāvasīdasi;<br>
So tvaṃ tattheva gacchāhi,<br>
yattha te nirato mano.</p>
<div class="var long-var" title=" etthare gāthā cha1-2 potthakesu"><p>
<a class="sc" id="11"></a>
<a class="ms" id="p_23J_1448"></a>


Suriyuggamane nidhi,<br>
atho oggamane nidhi;<br>
Anto nidhi bahi nidhi,<br>
na anto na bahi nidhi.</p>
<p>
<a class="sc" id="12"></a>
<a class="ms" id="p_23J_1449"></a>
Ārohane mahānidhi,<br>
atho orohane nidhi;<br>
<span class="var" title='[{"eds":["bj"],"var":"caturo mahāsālā "},{"eds":["pts1"],"var":"caturo ca mahāsālā "}]'>Catūsu mahāsālesu</span>,<br>
samantā yojane nidhi.</p>
<p>
<a class="sc" id="13"></a>
<a class="ms" id="p_23J_1450"></a>
Dantaggesu mahānidhi,<br>
bālaggesu ca <span class="var" title='[{"eds":["bj","pts1"],"var":"kebuke "}]'>kepuke</span>;<br>
Rukkhaggesu mahānidhi,<br>
soḷasete mahānidhī;<br>
Sahassathāmo pallaṅko,<br>
sīvalārādhanena ca.</p>
<p>
<a class="sc" id="14"></a>
<a class="pts" id="pts6.43"></a>
<a class="ms" id="p_23J_1451"></a>
<a class="msdiv" id="msdiv133"></a>
<span class="cross" title='[{"from":{"bm":"1","desc":"1 Mahāsīlavajātaka","lang":"pi","uid":"ja51"},"to":{"bm":"1","desc":"2 Cūḷajanakajātaka","lang":"pi","uid":"ja52"}},{"bm":"1-4","desc":"10 Sarabhamigajātaka","lang":"pi","uid":"ja483"}]'>^</span>

<span class="var" title='[{"eds":["bj","s2","s3","pts1"],"var":"āsiṃsetheva "}]'>Āsīsetheva</span> puriso,<br>
na nibbindeyya paṇḍito;<br>
Passāmi vohaṃ attānaṃ,<br>
yathā icchiṃ tathā ahu.</p>
</div><p>
<a class="sc" id="15"></a>
<a class="ms" id="p_23J_1452"></a>
<a class="msdiv" id="msdiv134"></a>
Āsīsetheva puriso,<br>
na nibbindeyya paṇḍito;<br>
Passāmi vohaṃ attānaṃ,<br>
udakā thalamubbhataṃ.</p>
<p>
<a class="sc" id="16"></a>
<a class="ms" id="p_23J_1453"></a>
<a class="msdiv" id="msdiv135"></a>
Vāyametheva puriso,<br>
na nibbindeyya paṇḍito;<br>
Passāmi vohaṃ attānaṃ,<br>
yathā icchiṃ tathā ahu.</p>
<p>
<a class="sc" id="17"></a>
<a class="ms" id="p_23J_1454"></a>
<a class="msdiv" id="msdiv136"></a>
Vāyametheva puriso,<br>
na nibbindeyya paṇḍito;<br>
Passāmi vohaṃ attānaṃ,<br>
udakā thalamubbhataṃ.</p>
<p>
<a class="sc" id="18"></a>
<a class="ms" id="p_23J_1455"></a>
<a class="msdiv" id="msdiv137"></a>
Dukkhūpanītopi naro sapañño,<br>
Āsaṃ na chindeyya sukhāgamāya;<br>
Bahū hi phassā ahitā hitā ca,<br>
Avitakkitā <span class="var" title='[{"eds":["s2","s3"],"var":"maccumuppajjanti "}]'>maccumupabbajanti</span>.</p>
<p>
<a class="sc" id="19"></a>
<a class="ms" id="p_23J_1456"></a>
<a class="msdiv" id="msdiv138"></a>
Acintitampi bhavati,<br>
cintitampi vinassati;<br>
Na hi cintāmayā bhogā,<br>
itthiyā purisassa vā”.</p>
<p>
<a class="sc" id="20"></a>
<a class="pts" id="pts6.45"></a>
<a class="ms" id="p_23J_1457"></a>
<a class="msdiv" id="msdiv139"></a>
“<span class="var" title='[{"eds":["bj","pts1"],"var":"apurāṇaṃ "}]'>Aporāṇaṃ</span> vata bho rājā,<br>
sabbabhummo disampati;<br>
<span class="var" title='[{"eds":["mr"],"var":"na ca nacce "}]'>Nājja nacce</span> nisāmeti,<br>
na gīte kurute mano.</p>
<p>
<a class="sc" id="21"></a>
<a class="ms" id="p_23J_1458"></a>
<a class="msdiv" id="msdiv140"></a>
Na <span class="var" title='[{"eds":["mr"],"var":"mage "}]'>mige</span> napi uyyāne,<br>
napi haṃse udikkhati;<br>
Mūgova tuṇhimāsīno,<br>
na atthamanusāsati”.</p>
<p>
<a class="sc" id="22"></a>
<a class="ms" id="p_23J_1459"></a>
<a class="msdiv" id="msdiv141"></a>
“Sukhakāmā rahosīlā,<br>
vadhabandhā <span class="var" title='[{"eds":["si"],"var":"upārutā "},{"eds":["s2","s3","mr"],"var":"apārutā "}]'>upāratā</span>;<br>
<span class="var" title='[{"eds":["bj","pts1"],"var":"kesaṃ "}]'>Kassa</span> nu ajja ārāme,<br>
daharā vuddhā ca acchare.</p>
<p>
<a class="sc" id="23"></a>
<a class="pts" id="pts6.46"></a>
<a class="ms" id="p_23J_1460"></a>
<a class="msdiv" id="msdiv142"></a>
Atikkantavanathā dhīrā,<br>
namo tesaṃ mahesinaṃ;<br>
Ye ussukamhi lokamhi,<br>
viharanti manussukā.</p>
<p>
<a class="sc" id="24"></a>
<a class="ms" id="p_23J_1461"></a>
<a class="msdiv" id="msdiv143"></a>
Te chetvā maccuno jālaṃ,<br>
<span class="var" title='[{"eds":["bj","mr"],"var":"taṃ taṃ "},{"eds":["s2","s3","pts1"],"var":"tantaṃ "}]'>tataṃ</span> māyāvino daḷaṃ;<br>
<span class="var" title='[{"eds":["s2","s3","mr"],"var":"sandālayantā "}]'>Chinnālayattā</span> gacchanti,<br>
ko <span class="var" title='[{"eds":["pts1"],"var":"tesaṃ gatimāpayeti "},{"eds":["mr"],"var":"nesaṃ gati pāpaye "}]'>tesaṃ gatimāpaye</span>.</p>
<p>
<a class="sc" id="25"></a>
<a class="ms" id="p_23J_1462"></a>
<a class="msdiv" id="msdiv144"></a>
Kadāhaṃ <span class="var" title='[{"eds":["mr"],"var":"midhilaṃ "}]'>mithilaṃ</span> phītaṃ,<br>
vibhattaṃ bhāgaso mitaṃ;<br>
Pahāya pabbajissāmi,<br>
taṃ <span class="var" title='[{"eds":["bj","pts1"],"var":"kadāssu "},{"eds":["s2","s3"],"var":"kadā su "}]'>kudāssu</span> bhavissati.</p>
<p>
<a class="sc" id="26"></a>
<a class="ms" id="p_23J_1463"></a>
<a class="msdiv" id="msdiv145"></a>
Kadāhaṃ mithilaṃ phītaṃ,<br>
visālaṃ sabbatopabhaṃ;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="27"></a>
<a class="ms" id="p_23J_1464"></a>
<a class="msdiv" id="msdiv146"></a>
Kadāhaṃ mithilaṃ phītaṃ,<br>
bahupākāratoraṇaṃ;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="28"></a>
<a class="ms" id="p_23J_1465"></a>
<a class="msdiv" id="msdiv147"></a>
Kadāhaṃ mithilaṃ phītaṃ,<br>
daḷhamaṭṭālakoṭṭhakaṃ;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="29"></a>
<a class="ms" id="p_23J_1466"></a>
<a class="msdiv" id="msdiv148"></a>
Kadāhaṃ mithilaṃ phītaṃ,<br>
suvibhattaṃ mahāpathaṃ;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="30"></a>
<a class="ms" id="p_23J_1467"></a>
<a class="msdiv" id="msdiv149"></a>
Kadāhaṃ mithilaṃ phītaṃ,<br>
suvibhattantarāpaṇaṃ;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="31"></a>
<a class="ms" id="p_23J_1468"></a>
<a class="msdiv" id="msdiv150"></a>
Kadāhaṃ mithilaṃ phītaṃ,<br>
gavassarathapīḷitaṃ;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="32"></a>
<a class="pts" id="pts6.47"></a>
<a class="ms" id="p_23J_1469"></a>
<a class="msdiv" id="msdiv151"></a>
Kadāhaṃ mithilaṃ phītaṃ,<br>
ārāmavanamāliniṃ;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="33"></a>
<a class="ms" id="p_23J_1470"></a>
<a class="msdiv" id="msdiv152"></a>
Kadāhaṃ mithilaṃ phītaṃ,<br>
uyyānavanamāliniṃ;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="34"></a>
<a class="ms" id="p_23J_1471"></a>
<a class="msdiv" id="msdiv153"></a>
Kadāhaṃ mithilaṃ phītaṃ,<br>
pāsādavanamāliniṃ;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="35"></a>
<a class="ms" id="p_23J_1472"></a>
<a class="msdiv" id="msdiv154"></a>
Kadāhaṃ mithilaṃ phītaṃ,<br>
tipuraṃ rājabandhuniṃ;<br>
Māpitaṃ somanassena,<br>
vedehena yasassinā;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="36"></a>
<a class="ms" id="p_23J_1473"></a>
<a class="msdiv" id="msdiv155"></a>
Kadāhaṃ vedehe phīte,<br>
nicite dhammarakkhite;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="37"></a>
<a class="ms" id="p_23J_1474"></a>
<a class="msdiv" id="msdiv156"></a>
Kadāhaṃ vedehe phīte,<br>
ajeyye dhammarakkhite;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="38"></a>
<a class="ms" id="p_23J_1475"></a>
<a class="msdiv" id="msdiv157"></a>
<span class="var" title='[{"eds":["pts1"],"var":"kadā antepuraṃ "}]'>Kadāhaṃ antepuraṃ</span> rammaṃ,<br>
Vibhattaṃ bhāgaso mitaṃ;<br>
Pahāya pabbajissāmi,<br>
Taṃ kudāssu bhavissati.</p>
<p>
<a class="sc" id="39"></a>
<a class="ms" id="p_23J_1476"></a>
<a class="msdiv" id="msdiv158"></a>
Kadāhaṃ antepuraṃ rammaṃ,<br>
sudhāmattikalepanaṃ;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="40"></a>
<a class="ms" id="p_23J_1477"></a>
<a class="msdiv" id="msdiv159"></a>
Kadāhaṃ antepuraṃ rammaṃ,<br>
sucigandhaṃ manoramaṃ;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="41"></a>
<a class="ms" id="p_23J_1478"></a>
<a class="msdiv" id="msdiv160"></a>
Kadāhaṃ kūṭāgāre ca,<br>
vibhatte bhāgaso mite;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="42"></a>
<a class="ms" id="p_23J_1479"></a>
<a class="msdiv" id="msdiv161"></a>
Kadāhaṃ kūṭāgāre ca,<br>
sudhāmattikalepane;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="43"></a>
<a class="ms" id="p_23J_1480"></a>
<a class="msdiv" id="msdiv162"></a>
Kadāhaṃ kūṭāgāre ca,<br>
sucigandhe manorame;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="44"></a>
<a class="ms" id="p_23J_1481"></a>
<a class="msdiv" id="msdiv163"></a>
Kadāhaṃ kūṭāgāre ca,<br>
litte candanaphosite;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="45"></a>
<a class="ms" id="p_23J_1482"></a>
<a class="msdiv" id="msdiv164"></a>
Kadāhaṃ <span class="var" title='[{"eds":["bj","s2","s3","pts1"],"var":"suvaṇṇapallaṅke "}]'>soṇṇapallaṅke</span>,<br>
gonake cittasanthate;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="46"></a>
<a class="ms" id="p_23J_1483"></a>
<a class="msdiv" id="msdiv165"></a>
<q class="open" style="background: yellow" id="1101" title=" ayaṃ gāthā pā1 potthake">

Kadāhaṃ maṇipallaṅke,<br>
gonake cittasanthate;<br>
Pahāya pabbajissāmi,<br>
taṃ kudāssu bhavissati</q>.</p>
<p>
<a class="sc" id="47"></a>
<a class="ms" id="p_23J_1484"></a>
<a class="msdiv" id="msdiv166"></a>
Kadāhaṃ kappāsakoseyyaṃ,<br>
khomakoṭumbarāni ca;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="48"></a>
<a class="ms" id="p_23J_1485"></a>
<a class="msdiv" id="msdiv167"></a>
Kadāhaṃ pokkharaṇī rammā,<br>
<span class="var" title='[{"eds":["bj","pts1"],"var":"cakkavākūpakūjitā "}]'>cakkavākapakūjitā</span>;<br>
Mandālakehi sañchannā,<br>
padumuppalakehi ca;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="49"></a>
<a class="ms" id="p_23J_1486"></a>
<a class="msdiv" id="msdiv168"></a>
Kadāhaṃ hatthigumbe ca,<br>
sabbālaṅkārabhūsite;<br>
Suvaṇṇakacche mātaṅge,<br>
hemakappanavāsase.</p>
<p>
<a class="sc" id="50"></a>
<a class="ms" id="p_23J_1487"></a>
<a class="msdiv" id="msdiv169"></a>
Ārūḷhe gāmaṇīyehi,<br>
tomaraṅkusapāṇibhi;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="51"></a>
<a class="ms" id="p_23J_1488"></a>
<a class="msdiv" id="msdiv170"></a>
Kadāhaṃ assagumbe ca,<br>
sabbālaṅkārabhūsite;<br>
Ājānīyeva jātiyā,<br>
sindhave sīghavāhane.</p>
<p>
<a class="sc" id="52"></a>
<a class="ms" id="p_23J_1489"></a>
<a class="msdiv" id="msdiv171"></a>
Ārūḷhe gāmaṇīyehi,<br>
illiyācāpadhāribhi;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="53"></a>
<a class="pts" id="pts6.48"></a>
<a class="ms" id="p_23J_1490"></a>
<a class="msdiv" id="msdiv172"></a>
Kadāhaṃ rathaseniyo,<br>
sannaddhe ussitaddhaje;<br>
Dīpe athopi veyyagghe,<br>
sabbālaṅkārabhūsite.</p>
<p>
<a class="sc" id="54"></a>
<a class="ms" id="p_23J_1491"></a>
<a class="msdiv" id="msdiv173"></a>
Ārūḷhe gāmaṇīyehi,<br>
cāpahatthehi vammibhi;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="55"></a>
<a class="ms" id="p_23J_1492"></a>
<a class="msdiv" id="msdiv174"></a>
Kadāhaṃ sovaṇṇarathe,<br>
sannaddhe ussitaddhaje;<br>
Dīpe athopi veyyagghe,<br>
sabbālaṅkārabhūsite.</p>
<p>
<a class="sc" id="56"></a>
<a class="ms" id="p_23J_1493"></a>
<a class="msdiv" id="msdiv175"></a>
Ārūḷhe gāmaṇīyehi,<br>
cāpahatthehi vammibhi;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="57"></a>
<a class="ms" id="p_23J_1494"></a>
<a class="msdiv" id="msdiv176"></a>
Kadāhaṃ sajjhurathe ca,<br>
sannaddhe ussitaddhaje;<br>
Dīpe athopi veyyagghe,<br>
sabbālaṅkārabhūsite.</p>
<p>
<a class="sc" id="58"></a>
<a class="ms" id="p_23J_1495"></a>
<a class="msdiv" id="msdiv177"></a>
Ārūḷhe gāmaṇīyehi,<br>
cāpahatthehi vammibhi;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="59"></a>
<a class="ms" id="p_23J_1496"></a>
<a class="msdiv" id="msdiv178"></a>
Kadāhaṃ assarathe ca,<br>
sannaddhe ussitaddhaje;<br>
Dīpe athopi veyyagghe,<br>
sabbālaṅkārabhūsite.</p>
<p>
<a class="sc" id="60"></a>
<a class="ms" id="p_23J_1497"></a>
<a class="msdiv" id="msdiv179"></a>
Ārūḷhe gāmaṇīyehi,<br>
cāpahatthehi vammibhi;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="61"></a>
<a class="ms" id="p_23J_1498"></a>
<a class="msdiv" id="msdiv180"></a>
Kadāhaṃ oṭṭharathe ca,<br>
sannaddhe ussitaddhaje;<br>
Dīpe athopi veyyagghe,<br>
sabbālaṅkārabhūsite.</p>
<p>
<a class="sc" id="62"></a>
<a class="ms" id="p_23J_1499"></a>
<a class="msdiv" id="msdiv181"></a>
Ārūḷhe gāmaṇīyehi,<br>
cāpahatthehi vammibhi;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="63"></a>
<a class="ms" id="p_23J_1500"></a>
<a class="msdiv" id="msdiv182"></a>
Kadāhaṃ goṇarathe ca,<br>
sannaddhe ussitaddhaje;<br>
Dīpe athopi veyyagghe,<br>
sabbālaṅkārabhūsite.</p>
<p>
<a class="sc" id="64"></a>
<a class="ms" id="p_23J_1501"></a>
<a class="msdiv" id="msdiv183"></a>
Ārūḷhe gāmaṇīyehi,<br>
cāpahatthehi vammibhi;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="65"></a>
<a class="ms" id="p_23J_1502"></a>
<a class="msdiv" id="msdiv184"></a>
Kadāhaṃ ajarathe ca,<br>
sannaddhe ussitaddhaje;<br>
Dīpe athopi veyyagghe,<br>
sabbālaṅkārabhūsite.</p>
<p>
<a class="sc" id="66"></a>
<a class="ms" id="p_23J_1503"></a>
<a class="msdiv" id="msdiv185"></a>
Ārūḷhe gāmaṇīyehi,<br>
cāpahatthehi vammibhi;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="67"></a>
<a class="ms" id="p_23J_1504"></a>
<a class="msdiv" id="msdiv186"></a>
Kadāhaṃ meṇḍarathe ca,<br>
sannaddhe ussitaddhaje;<br>
Dīpe athopi veyyagghe,<br>
sabbālaṅkārabhūsite.</p>
<p>
<a class="sc" id="68"></a>
<a class="ms" id="p_23J_1505"></a>
<a class="msdiv" id="msdiv187"></a>
Ārūḷhe gāmaṇīyehi,<br>
cāpahatthehi vammibhi;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="69"></a>
<a class="ms" id="p_23J_1506"></a>
<a class="msdiv" id="msdiv188"></a>
Kadāhaṃ migarathe ca,<br>
sannaddhe ussitaddhaje;<br>
Dīpe athopi veyyagghe,<br>
sabbālaṅkārabhūsite.</p>
<p>
<a class="sc" id="70"></a>
<a class="ms" id="p_23J_1507"></a>
<a class="msdiv" id="msdiv189"></a>
Ārūḷhe gāmaṇīyehi,<br>
cāpahatthehi vammibhi;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="71"></a>
<a class="ms" id="p_23J_1508"></a>
<a class="msdiv" id="msdiv190"></a>
Kadāhaṃ hatthārohe ca,<br>
sabbālaṅkārabhūsite;<br>
Nīlavammadhare sūre,<br>
<span class="var" title='[{"eds":["s2","s3","mr"],"var":"pāṇino "}]'>tomaraṅkusapāṇine</span>;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="72"></a>
<a class="ms" id="p_23J_1509"></a>
<a class="msdiv" id="msdiv191"></a>
Kadāhaṃ <span class="var" title='[{"eds":["bj"],"var":"assāruhe "},{"eds":["pts1"],"var":"assārūhe "}]'>assārohe</span> <span class="var" title='[{"note":"idaṃ padaṃ sī , pā1 potthakesu natthi,"}]'>ca</span>,<br>
sabbālaṅkārabhūsite;<br>
Nīlavammadhare sūre,<br>
<span class="var" title='[{"eds":["s2","s3","mr"],"var":"dhārino "}]'>illiyācāpadhārine</span>;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="73"></a>
<a class="ms" id="p_23J_1510"></a>
<a class="msdiv" id="msdiv192"></a>
Kadāhaṃ <span class="var" title='[{"eds":["bj"],"var":"rathāruhe "}]'>rathārohe</span> ca,<br>
sabbālaṅkārabhūsite;<br>
Nīlavammadhare sūre,<br>
cāpahatthe <span class="var" title='[{"eds":["s2","s3","mr"],"var":"kalāpino "}]'>kalāpine</span>;<br>
Pahāya pabbajissāmi,<br>
<span class="var" title='[{"note":"ayaṃ gāthā pā1 potthake"}]'>taṃ kudāssu bhavissati</span>.</p>
<p>
<a class="sc" id="74"></a>
<a class="pts" id="pts6.49"></a>
<a class="ms" id="p_23J_1511"></a>
<a class="msdiv" id="msdiv193"></a>
<q class="open" style="background: yellow" id="1111" title=" ayaṃ gāthā pā1 potthake na">

Kadāhaṃ dhanuggahe ca,<br>
sabbālaṅkārabhūsite;<br>
Nīlavammadhare sūre,<br>
cāpahatthe kalāpine;<br>
Pahāya pabbajissāmi,<br>
taṃ kudāssu bhavissati</q>.</p>
<p>
<a class="sc" id="75"></a>
<a class="ms" id="p_23J_1512"></a>
<a class="msdiv" id="msdiv194"></a>
Kadāhaṃ rājaputte ca,<br>
sabbālaṅkārabhūsite;<br>
Citravammadhare sūre,<br>
kañcanāveḷadhārine;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="76"></a>
<a class="ms" id="p_23J_1513"></a>
<a class="msdiv" id="msdiv195"></a>
Kadāhaṃ ariyagaṇe ca,<br>
<span class="var" title='[{"eds":["bj","s2","s3","pts1"],"var":"vatthavante "}]'>vatavante</span> alaṅkate;<br>
Haricandanalittaṅge,<br>
kāsikuttamadhārine;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="77"></a>
<a class="ms" id="p_23J_1514"></a>
<a class="msdiv" id="msdiv196"></a>
<q class="open" style="background: yellow" id="1114" title=" ayaṃ gāthā pā1 potthake na">

Kadāhaṃ amaccagaṇe ca,<br>
sabbālaṅkārabhūsite;<br>
Pītavammadhare sūre,<br>
purato <span class="var" title='[{"eds":["s2","s3","mr"],"var":"gacchamālino "}]'>gacchamāline</span>;<br>
Pahāya pabbajissāmi,<br>
taṃ kudāssu bhavissati</q>.</p>
<p>
<a class="sc" id="78"></a>
<a class="ms" id="p_23J_1515"></a>
<a class="msdiv" id="msdiv197"></a>
<span class="var" title='[{"eds":["bj","pts1"],"var":"kadā "}]'>Kadāhaṃ</span> sattasatā bhariyā,<br>
Sabbālaṅkārabhūsitā;<br>
Pahāya pabbajissāmi,<br>
Taṃ kudāssu bhavissati.</p>
<p>
<a class="sc" id="79"></a>
<a class="ms" id="p_23J_1516"></a>
<a class="msdiv" id="msdiv198"></a>
<span class="var" title='[{"eds":["bj","pts1"],"var":"kadā "}]'>Kadāhaṃ</span> sattasatā bhariyā,<br>
Susaññā tanumajjhimā;<br>
Pahāya pabbajissāmi,<br>
Taṃ kudāssu bhavissati.</p>
<p>
<a class="sc" id="80"></a>
<a class="ms" id="p_23J_1517"></a>
<a class="msdiv" id="msdiv199"></a>
<span class="var" title='[{"eds":["bj","pts1"],"var":"kadā "}]'>Kadāhaṃ</span> sattasatā bhariyā,<br>
Assavā piyabhāṇinī;<br>
Pahāya pabbajissāmi,<br>
Taṃ kudāssu bhavissati.</p>
<p>
<a class="sc" id="81"></a>
<a class="ms" id="p_23J_1518"></a>
<a class="msdiv" id="msdiv200"></a>
<span class="var" title='[{"eds":["bj","pts1"],"var":"kadā "}]'>Kadāhaṃ</span> satapalaṃ kaṃsaṃ,<br>
sovaṇṇaṃ satarājikaṃ;<br>
Pahāya pabbajissāmi,<br>
taṃ kudāssu bhavissati.</p>
<p>
<a class="sc" id="82"></a>
<a class="ms" id="p_23J_1519"></a>
<a class="msdiv" id="msdiv201"></a>
Kadāssu maṃ hatthigumbā,<br>
sabbālaṅkārabhūsitā;<br>
Suvaṇṇakacchā mātaṅgā,<br>
hemakappanavāsasā.</p>
<p>
<a class="sc" id="83"></a>
<a class="ms" id="p_23J_1520"></a>
<a class="msdiv" id="msdiv202"></a>
Ārūḷhā gāmaṇīyehi,<br>
tomaraṅkusapāṇibhi;<br>
Yantaṃ maṃ nānuyissanti,<br>
taṃ kudāssu bhavissati.</p>
<p>
<a class="sc" id="84"></a>
<a class="ms" id="p_23J_1521"></a>
<a class="msdiv" id="msdiv203"></a>
Kadāssu maṃ assagumbā,<br>
sabbālaṅkārabhūsitā;<br>
Ājānīyāva jātiyā,<br>
sindhavā sīghavāhanā.</p>
<p>
<a class="sc" id="85"></a>
<a class="ms" id="p_23J_1522"></a>
<a class="msdiv" id="msdiv204"></a>
Ārūḷhā gāmaṇīyehi,<br>
illiyācāpadhāribhi;<br>
Yantaṃ maṃ nānuyissanti,<br>
taṃ kudāssu bhavissati.</p>
<p>
<a class="sc" id="86"></a>
<a class="ms" id="p_23J_1523"></a>
<a class="msdiv" id="msdiv205"></a>
Kadāssu maṃ rathasenī,<br>
sannaddhā ussitaddhajā;<br>
Dīpā athopi veyyagghā,<br>
sabbālaṅkārabhūsitā.</p>
<p>
<a class="sc" id="87"></a>
<a class="ms" id="p_23J_1524"></a>
<a class="msdiv" id="msdiv206"></a>
Ārūḷhā gāmaṇīyehi,<br>
cāpahatthehi vammibhi;<br>
Yantaṃ maṃ nānuyissanti,<br>
taṃ kudāssu bhavissati.</p>
<p>
<a class="sc" id="88"></a>
<a class="ms" id="p_23J_1525"></a>
<a class="msdiv" id="msdiv207"></a>
Kadāssu maṃ <span class="var" title='[{"eds":["s2","s3"],"var":"suvaṇṇarathā "},{"eds":["pts1","mr"],"var":"sovaṇṇarathā "}]'>soṇṇarathā</span>,<br>
sannaddhā ussitaddhajā;<br>
Dīpā athopi veyyagghā,<br>
sabbālaṅkārabhūsitā.</p>
<p>
<a class="sc" id="89"></a>
<a class="ms" id="p_23J_1526"></a>
<a class="msdiv" id="msdiv208"></a>
Ārūḷhā gāmaṇīyehi,<br>
cāpahatthehi vammibhi;<br>
Yantaṃ maṃ nānuyissanti,<br>
taṃ kudāssu bhavissati.</p>
<p>
<a class="sc" id="90"></a>
<a class="pts" id="pts6.50"></a>
<a class="ms" id="p_23J_1527"></a>
<a class="msdiv" id="msdiv209"></a>
Kadāssu maṃ sajjhurathā,<br>
sannaddhā ussitaddhajā;<br>
Dīpā athopi veyyagghā,<br>
sabbālaṅkārabhūsitā.</p>
<p>
<a class="sc" id="91"></a>
<a class="ms" id="p_23J_1528"></a>
<a class="msdiv" id="msdiv210"></a>
Ārūḷhā gāmaṇīyehi,<br>
cāpahatthehi vammibhi;<br>
Yantaṃ maṃ nānuyissanti,<br>
taṃ kudāssu bhavissati.</p>
<p>
<a class="sc" id="92"></a>
<a class="ms" id="p_23J_1529"></a>
<a class="msdiv" id="msdiv211"></a>
Kadāssu maṃ assarathā,<br>
sannaddhā ussitaddhajā;<br>
Dīpā athopi veyyagghā,<br>
sabbālaṅkārabhūsitā.</p>
<p>
<a class="sc" id="93"></a>
<a class="ms" id="p_23J_1530"></a>
<a class="msdiv" id="msdiv212"></a>
Ārūḷhā gāmaṇīyehi,<br>
cāpahatthehi vammibhi;<br>
Yantaṃ maṃ nānuyissanti,<br>
taṃ kudāssu bhavissati.</p>
<p>
<a class="sc" id="94"></a>
<a class="ms" id="p_23J_1531"></a>
<a class="msdiv" id="msdiv213"></a>
Kadāssu maṃ oṭṭharathā,<br>
sannaddhā ussitaddhajā;<br>
Dīpā athopi veyyagghā,<br>
sabbālaṅkārabhūsitā.</p>
<p>
<a class="sc" id="95"></a>
<a class="ms" id="p_23J_1532"></a>
<a class="msdiv" id="msdiv214"></a>
Ārūḷhā gāmaṇīyehi,<br>
cāpahatthehi vammibhi;<br>
Yantaṃ maṃ nānuyissanti,<br>
taṃ kudāssu bhavissati.</p>
<p>
<a class="sc" id="96"></a>
<a class="ms" id="p_23J_1533"></a>
<a class="msdiv" id="msdiv215"></a>
Kadāssu maṃ goṇarathā,<br>
sannaddhā ussitaddhajā;<br>
Dīpā athopi veyyagghā,<br>
sabbālaṅkārabhūsitā.</p>
<p>
<a class="sc" id="97"></a>
<a class="ms" id="p_23J_1534"></a>
<a class="msdiv" id="msdiv216"></a>
Ārūḷhā gāmaṇīyehi,<br>
cāpahatthehi vammibhi;<br>
Yantaṃ maṃ nānuyissanti,<br>
taṃ kudāssu bhavissati.</p>
<p>
<a class="sc" id="98"></a>
<a class="ms" id="p_23J_1535"></a>
<a class="msdiv" id="msdiv217"></a>
Kadāssu maṃ ajarathā,<br>
sannaddhā ussitaddhajā;<br>
Dīpā athopi veyyagghā,<br>
sabbālaṅkārabhūsitā.</p>
<p>
<a class="sc" id="99"></a>
<a class="ms" id="p_23J_1536"></a>
<a class="msdiv" id="msdiv218"></a>
Ārūḷhā gāmaṇīyehi,<br>
cāpahatthehi vammibhi;<br>
Yantaṃ maṃ nānuyissanti,<br>
taṃ kudāssu bhavissati.</p>
<p>
<a class="sc" id="100"></a>
<a class="ms" id="p_23J_1537"></a>
<a class="msdiv" id="msdiv219"></a>
Kadāssu maṃ meṇḍarathā,<br>
sannaddhā ussitaddhajā;<br>
Dīpā athopi veyyagghā,<br>
sabbālaṅkārabhūsitā.</p>
<p>
<a class="sc" id="101"></a>
<a class="ms" id="p_23J_1538"></a>
<a class="msdiv" id="msdiv220"></a>
Ārūḷhā gāmaṇīyehi,<br>
cāpahatthehi vammibhi;<br>
Yantaṃ maṃ nānuyissanti,<br>
taṃ kudāssu bhavissati.</p>
<p>
<a class="sc" id="102"></a>
<a class="ms" id="p_23J_1539"></a>
<a class="msdiv" id="msdiv221"></a>
Kadāssu maṃ migarathā,<br>
sannaddhā ussitaddhajā;<br>
Dīpā athopi veyyagghā,<br>
sabbālaṅkārabhūsitā.</p>
<p>
<a class="sc" id="103"></a>
<a class="ms" id="p_23J_1540"></a>
<a class="msdiv" id="msdiv222"></a>
Ārūḷhā gāmaṇīyehi,<br>
cāpahatthehi vammibhi;<br>
Yantaṃ maṃ nānuyissanti,<br>
taṃ kudāssu bhavissati.</p>
<p>
<a class="sc" id="104"></a>
<a class="ms" id="p_23J_1541"></a>
<a class="msdiv" id="msdiv223"></a>
Kadāssu maṃ hatthārohā,<br>
sabbālaṅkārabhūsitā;<br>
Nīlavammadharā sūrā,<br>
tomaraṅkusapāṇino;<br>
Yantaṃ maṃ nānuyissanti,<br>
taṃ kudāssu bhavissati.</p>
<p>
<a class="sc" id="105"></a>
<a class="ms" id="p_23J_1542"></a>
<a class="msdiv" id="msdiv224"></a>
Kadāssu maṃ assārohā,<br>
sabbālaṅkārabhūsitā;<br>
Nīlavammadharā sūrā,<br>
illiyācāpadhārino;<br>
Yantaṃ maṃ nānuyissanti,<br>
taṃ kudāssu bhavissati.</p>
<p>
<a class="sc" id="106"></a>
<a class="ms" id="p_23J_1543"></a>
<a class="msdiv" id="msdiv225"></a>
Kadāssu maṃ rathārohā,<br>
sabbālaṅkārabhūsitā;<br>
Nīlavammadharā sūrā,<br>
cāpahatthā kalāpino;<br>
Yantaṃ maṃ nānuyissanti,<br>
taṃ kudāssu bhavissati.</p>
<p>
<a class="sc" id="107"></a>
<a class="ms" id="p_23J_1544"></a>
<a class="msdiv" id="msdiv226"></a>
Kadāssu maṃ dhanuggahā,<br>
sabbālaṅkārabhūsitā;<br>
Nīlavammadharā sūrā,<br>
cāpahatthā kalāpino;<br>
Yantaṃ maṃ nānuyissanti,<br>
taṃ kudāssu bhavissati.</p>
<p>
<a class="sc" id="108"></a>
<a class="ms" id="p_23J_1545"></a>
<a class="msdiv" id="msdiv227"></a>
Kadāssu maṃ rājaputtā,<br>
sabbālaṅkārabhūsitā;<br>
Citravammadharā sūrā,<br>
kañcanāveḷadhārino;<br>
Yantaṃ maṃ nānuyissanti,<br>
taṃ kudāssu bhavissati.</p>
<p>
<a class="sc" id="109"></a>
<a class="ms" id="p_23J_1546"></a>
<a class="msdiv" id="msdiv228"></a>
Kadāssu maṃ ariyagaṇā,<br>
vatavantā alaṅkatā;<br>
Haricandanalittaṅgā,<br>
kāsikuttamadhārino;<br>
Yantaṃ maṃ nānuyissanti,<br>
taṃ kudāssu bhavissati.</p>
<p>
<a class="sc" id="110"></a>
<a class="ms" id="p_23J_1547"></a>
<a class="msdiv" id="msdiv229"></a>
Kadāssu maṃ amaccagaṇā,<br>
sabbālaṅkārabhūsitā;<br>
Pītavammadharā sūrā,<br>
purato <span class="var" title='[{"eds":["bj","s2","s3","mr"],"var":"gacchamālinī "}]'>gacchamālino</span>;<br>
Yantaṃ maṃ nānuyissanti,<br>
taṃ kudāssu bhavissati.</p>
<p>
<a class="sc" id="111"></a>
<a class="ms" id="p_23J_1548"></a>
<a class="msdiv" id="msdiv230"></a>
Kadāssu maṃ sattasatā bhariyā,<br>
Sabbālaṅkārabhūsitā;<br>
Yantaṃ maṃ nānuyissanti,<br>
Taṃ kudāssu bhavissati.</p>
<p>
<a class="sc" id="112"></a>
<a class="pts" id="pts6.51"></a>
<a class="ms" id="p_23J_1549"></a>
<a class="msdiv" id="msdiv231"></a>
Kadāssu maṃ sattasatā bhariyā,<br>
Susaññā tanumajjhimā;<br>
Yantaṃ maṃ nānuyissanti,<br>
Taṃ kudāssu bhavissati.</p>
<p>
<a class="sc" id="113"></a>
<a class="ms" id="p_23J_1550"></a>
<a class="msdiv" id="msdiv232"></a>
Kadāssu maṃ sattasatā bhariyā,<br>
Assavā piyabhāṇinī;<br>
Yantaṃ maṃ nānuyissanti,<br>
Taṃ kudāssu bhavissati.</p>
<p>
<a class="sc" id="114"></a>
<a class="ms" id="p_23J_1551"></a>
<a class="msdiv" id="msdiv233"></a>
Kadāhaṃ pattaṃ gahetvāna,<br>
muṇḍo saṅghāṭipāruto;<br>
Piṇḍikāya carissāmi,<br>
taṃ kudāssu bhavissati.</p>
<p>
<a class="sc" id="115"></a>
<a class="ms" id="p_23J_1552"></a>
<a class="msdiv" id="msdiv234"></a>
Kadāhaṃ paṃsukūlānaṃ,<br>
<span class="var" title='[{"eds":["mr"],"var":"ujjhiṭṭhānaṃ "}]'>ujjhitānaṃ</span> mahāpathe;<br>
Saṅghāṭiṃ dhārayissāmi,<br>
taṃ kudāssu bhavissati.</p>
<p>
<a class="sc" id="116"></a>
<a class="ms" id="p_23J_1553"></a>
<a class="msdiv" id="msdiv235"></a>
Kadāhaṃ <span class="var" title='[{"eds":["bj","s2","s3"],"var":"sattāhaṃ meghe "}]'>sattāhasammeghe</span>,<br>
ovaṭṭho allacīvaro;<br>
Piṇḍikāya carissāmi,<br>
taṃ kudāssu bhavissati.</p>
<p>
<a class="sc" id="117"></a>
<a class="ms" id="p_23J_1554"></a>
<a class="msdiv" id="msdiv236"></a>
Kadāhaṃ <span class="var" title='[{"eds":["bj"],"var":"sabbahaṃ ṭhānaṃ "},{"eds":["s2","s3"],"var":"sabbaṇhaṃ gantvā "},{"eds":["pts1"],"var":"sabbāhaṃ ṭhānaṃ "},{"eds":["mr"],"var":"sabbaṭṭhānaṃ "}]'>sabbattha gantvā</span>,<br>
rukkhā rukkhaṃ vanā vanaṃ;<br>
Anapekkho <span class="var" title='[{"eds":["bj","pts1"],"var":"viharissāmi "},{"eds":["s2","s3"],"var":"carissāmi "}]'>gamissāmi</span>,<br>
taṃ kudāssu bhavissati.</p>
<p>
<a class="sc" id="118"></a>
<a class="ms" id="p_23J_1555"></a>
<a class="msdiv" id="msdiv237"></a>
Kadāhaṃ giriduggesu,<br>
pahīnabhayabheravo;<br>
Adutiyo <span class="var" title='[{"eds":["bj","pts1"],"var":"viharissāmi "}]'>gamissāmi</span>,<br>
taṃ kudāssu bhavissati.</p>
<p>
<a class="sc" id="119"></a>
<a class="ms" id="p_23J_1556"></a>
<a class="msdiv" id="msdiv238"></a>
Kadāhaṃ <span class="var" title='[{"eds":["bj"],"var":"vīṇaṃva rujako "},{"eds":["s2"],"var":"vīṇarujjako "},{"eds":["s3"],"var":"vīṇarujjako va "},{"eds":["pts1"],"var":"vinaṃ virujako "},{"eds":["mr"],"var":"vīṇaṃ virujjako "}]'>vīṇaṃva rujjako</span>,<br>
sattatantiṃ manoramaṃ;<br>
Cittaṃ ujuṃ karissāmi,<br>
taṃ kudāssu bhavissati.</p>
<p>
<a class="sc" id="120"></a>
<a class="ms" id="p_23J_1557"></a>
<a class="msdiv" id="msdiv239"></a>
Kadāhaṃ rathakārova,<br>
parikantaṃ upāhanaṃ;<br>
Kāmasaṃyojane <span class="var" title='[{"eds":["mr"],"var":"chetvā "}]'>checchaṃ</span>,<br>
ye dibbe ye ca mānuse”.</p>
<p>
<a class="sc" id="121"></a>
<a class="pts" id="pts6.53"></a>
<a class="ms" id="p_23J_1558"></a>
<a class="msdiv" id="msdiv240"></a>
Tā ca sattasatā bhariyā,<br>
sabbālaṅkārabhūsitā;<br>
Bāhā paggayha pakkanduṃ,<br>
“kasmā no vijahissasi”.</p>
<p>
<a class="sc" id="122"></a>
<a class="ms" id="p_23J_1559"></a>
<a class="msdiv" id="msdiv241"></a>
Tā ca sattasatā bhariyā,<br>
susaññā tanumajjhimā;<br>
Bāhā paggayha pakkanduṃ,<br>
“kasmā no vijahissasi”.</p>
<p>
<a class="sc" id="123"></a>
<a class="ms" id="p_23J_1560"></a>
<a class="msdiv" id="msdiv242"></a>
Tā ca sattasatā bhariyā,<br>
assavā piyabhāṇinī;<br>
Bāhā paggayha pakkanduṃ,<br>
“kasmā no vijahissasi”.</p>
<p>
<a class="sc" id="124"></a>
<a class="ms" id="p_23J_1561"></a>
<a class="msdiv" id="msdiv243"></a>
Tā ca sattasatā bhariyā,<br>
sabbālaṅkārabhūsitā;<br>
Hitvā <span class="var" title='[{"eds":["bj"],"var":"sampaddayī "},{"eds":["s2","s3"],"var":"sampadavī "}]'>sampaddavī</span> rājā,<br>
pabbajjāya purakkhato.</p>
<p>
<a class="sc" id="125"></a>
<a class="ms" id="p_23J_1562"></a>
<a class="msdiv" id="msdiv244"></a>
Tā ca sattasatā bhariyā,<br>
susaññā tanumajjhimā;<br>
Hitvā sampaddavī rājā,<br>
pabbajjāya purakkhato.</p>
<p>
<a class="sc" id="126"></a>
<a class="ms" id="p_23J_1563"></a>
<a class="msdiv" id="msdiv245"></a>
Tā ca sattasatā bhariyā,<br>
assavā piyabhāṇinī;<br>
Hitvā sampaddavī rājā,<br>
pabbajjāya purakkhato.</p>
<p>
<a class="sc" id="127"></a>
<a class="pts" id="pts6.54"></a>
<a class="ms" id="p_23J_1564"></a>
<a class="msdiv" id="msdiv246"></a>
Hitvā satapalaṃ kaṃsaṃ,<br>
sovaṇṇaṃ satarājikaṃ;<br>
Aggahī mattikaṃ pattaṃ,<br>
taṃ dutiyābhisecanaṃ.</p>
<p>
<a class="sc" id="128"></a>
<a class="ms" id="p_23J_1565"></a>
<a class="msdiv" id="msdiv247"></a>
“<span class="var" title='[{"eds":["bj"],"var":"vesmā "},{"eds":["pts1"],"var":"bhiṃsā "},{"eds":["mr"],"var":"bhīsā "}]'>Bhesmā</span> aggisamā jālā,<br>
kosā ḍayhanti bhāgaso;<br>
Rajataṃ jātarūpañca,<br>
muttā veḷuriyā bahū.</p>
<p>
<a class="sc" id="129"></a>
<a class="ms" id="p_23J_1566"></a>
<a class="msdiv" id="msdiv248"></a>
Maṇayo saṅkhamuttā ca,<br>
vatthikaṃ haricandanaṃ;<br>
Ajinaṃ dantabhaṇḍañca,<br>
lohaṃ kāḷāyasaṃ bahū;<br>
Ehi rāja nivattassu,<br>
mā tetaṃ <span class="var" title='[{"eds":["s2","s3","mr"],"var":"vinassā dhanaṃ "},{"eds":["pts1"],"var":"vinassā dhananti "}]'>vinasā dhanaṃ</span>”.</p>
<p>
<a class="sc" id="130"></a>
<a class="ms" id="p_23J_1567"></a>
<a class="msdiv" id="msdiv249"></a>
“Susukhaṃ vata jīvāma,<br>
yesaṃ no natthi kiñcanaṃ;<br>
Mithilā dayhamānāya,<br>
na me kiñci adayhatha”.</p>
<p>
<a class="sc" id="131"></a>
<a class="pts" id="pts6.55"></a>
<a class="ms" id="p_23J_1568"></a>
<a class="msdiv" id="msdiv250"></a>
“Aṭaviyo samuppannā,<br>
raṭṭhaṃ viddhaṃsayanti taṃ;<br>
Ehi rāja nivattassu,<br>
mā raṭṭhaṃ vinasā idaṃ”.</p>
<p>
<a class="sc" id="132"></a>
<a class="ms" id="p_23J_1569"></a>
<a class="msdiv" id="msdiv251"></a>
“Susukhaṃ vata jīvāma,<br>
yesaṃ no natthi kiñcanaṃ;<br>
Raṭṭhe vilumpamānamhi,<br>
<span class="var" title='[{"eds":["mr"],"var":"mā "}]'>na</span> me kiñci ahīratha.</p>
<p>
<a class="sc" id="133"></a>
<a class="ms" id="p_23J_1570"></a>
<a class="msdiv" id="msdiv252"></a>
Susukhaṃ vata jīvāma,<br>
yesaṃ no natthi kiñcanaṃ;<br>
Pītibhakkhā bhavissāma,<br>
devā ābhassarā yathā”.</p>
<p>
<a class="sc" id="134"></a>
<a class="pts" id="pts6.56"></a>
<a class="ms" id="p_23J_1571"></a>
<a class="msdiv" id="msdiv253"></a>
“Kimheso mahato ghoso,<br>
kā nu <span class="var" title='[{"eds":["bj"],"var":"gāme kilīliyā "}]'>gāmeva kīḷiyā</span>;<br>
<span class="var" title='[{"eds":["bj","pts1"],"var":"samaṇaññeva "},{"eds":["s2","s3"],"var":"samaṇa tveva "}]'>Samaṇa teva</span> pucchāma,<br>
kattheso abhisaṭo jano”.</p>
<p>
<a class="sc" id="135"></a>
<a class="ms" id="p_23J_1572"></a>
<a class="msdiv" id="msdiv254"></a>
“Mamaṃ ohāya gacchantaṃ,<br>
ettheso abhisaṭo jano;<br>
Sīmātikkamanaṃ yantaṃ,<br>
munimonassa pattiyā;<br>
Missaṃ nandīhi gacchantaṃ,<br>
kiṃ jānamanupucchasi”.</p>
<p>
<a class="sc" id="136"></a>
<a class="ms" id="p_23J_1573"></a>
<a class="msdiv" id="msdiv255"></a>
“Māssu tiṇṇo <span class="var" title='[{"eds":["bj","s2","s3","pts1"],"var":"amaññittho "}]'>amaññittha</span>,<br>
sarīraṃ dhārayaṃ imaṃ;<br>
<span class="var" title='[{"eds":["bj","s2","s3","pts1"],"var":"atīraṇeyyamidaṃ kammaṃ "}]'>Atīraṇeyya yamidaṃ</span>,<br>
bahū hi paripanthayo”.</p>
<p>
<a class="sc" id="137"></a>
<a class="ms" id="p_23J_1574"></a>
<a class="msdiv" id="msdiv256"></a>
“Ko nu me paripanthassa,<br>
mamaṃ evaṃvihārino;<br>
Yo neva diṭṭhe nādiṭṭhe,<br>
kāmānamabhipatthaye”.</p>
<p>
<a class="sc" id="138"></a>
<a class="ms" id="p_23J_1575"></a>
<a class="msdiv" id="msdiv257"></a>
“Niddā tandī vijambhitā,<br>
aratī bhattasammado;<br>
Āvasanti sarīraṭṭhā,<br>
bahū hi paripanthayo”.</p>
<p>
<a class="sc" id="139"></a>
<a class="pts" id="pts6.58"></a>
<a class="ms" id="p_23J_1576"></a>
<a class="msdiv" id="msdiv258"></a>
“Kalyāṇaṃ vata maṃ bhavaṃ,<br>
<span class="var" title='[{"eds":["bj"],"var":"brāhmaṇamanusāsasi "},{"eds":["s2","s3"],"var":"brāhamaṇa anusāsasi "}]'>brāhmaṇa manusāsati</span>;<br>
<span class="var" title='[{"eds":["bj"],"var":"brāhmaṇaṃ yeva "},{"eds":["pts1"],"var":"brāhmaṇam eva "}]'>Brāhmaṇa teva</span> pucchāmi,<br>
ko nu tvamasi mārisa”.</p>
<p>
<a class="sc" id="140"></a>
<a class="ms" id="p_23J_1577"></a>
<a class="msdiv" id="msdiv259"></a>
“Nārado iti me <span class="var" title='[{"eds":["s2","s3","mr"],"var":"nāmena "}]'>nāmaṃ</span>,<br>
kassapo iti maṃ vidū;<br>
Bhoto sakāsamāgacchiṃ,<br>
sādhu sabbhi samāgamo.</p>
<p>
<a class="sc" id="141"></a>
<a class="ms" id="p_23J_1578"></a>
<a class="msdiv" id="msdiv260"></a>
Tassa te sabbo ānando,<br>
vihāro upavattatu;<br>
<span class="var" title='[{"eds":["bj","s2","s3","pts1"],"var":"yadūnaṃ "}]'>Yaṃ ūnaṃ</span> taṃ paripūrehi,<br>
khantiyā upasamena ca.</p>
<p>
<a class="sc" id="142"></a>
<a class="ms" id="p_23J_1579"></a>
<a class="msdiv" id="msdiv261"></a>
Pasāraya sannatañca,<br>
unnatañca <span class="var" title='[{"eds":["s2","s3","mr"],"var":"pahāraya "}]'>pasāraya</span>;<br>
Kammaṃ vijjañca dhammañca,<br>
sakkatvāna paribbaja.</p>
<p>
<a class="sc" id="143"></a>
<a class="pts" id="pts6.59"></a>
<a class="ms" id="p_23J_1580"></a>
<a class="msdiv" id="msdiv262"></a>
Bahū hatthī ca asse ca,<br>
nagare janapadāni ca;<br>
Hitvā janaka pabbajito,<br>
<span class="var" title='[{"eds":["bj","pts1"],"var":"kapalle "}]'>kapāle</span> ratimajjhagā.</p>
<p>
<a class="sc" id="144"></a>
<a class="ms" id="p_23J_1581"></a>
<a class="msdiv" id="msdiv263"></a>
Kacci nu te jānapadā,<br>
mittāmaccā ca ñātakā;<br>
Dubbhimakaṃsu janaka,<br>
kasmā tetaṃ aruccatha”.</p>
<p>
<a class="sc" id="145"></a>
<a class="ms" id="p_23J_1582"></a>
<a class="msdiv" id="msdiv264"></a>
“Na migājina <span class="var" title='[{"eds":["bj","pts1"],"var":"jātucca "}]'>jātucche</span>,<br>
ahaṃ kañci kudācanaṃ;<br>
Adhammena jine ñātiṃ,<br>
na cāpi ñātayo mamaṃ.</p>
<p>
<a class="sc" id="146"></a>
<a class="ms" id="p_23J_1583"></a>
<a class="msdiv" id="msdiv265"></a>
Disvāna lokavattantaṃ,<br>
khajjantaṃ kaddamīkataṃ;<br>
Haññare bajjhare cettha,<br>
yattha <span class="var" title='[{"eds":["bj"],"var":"satto "}]'>sanno</span> puthujjano;<br>
Etāhaṃ upamaṃ katvā,<br>
bhikkhakosmi migājina”.</p>
<p>
<a class="sc" id="147"></a>
<a class="pts" id="pts6.60"></a>
<a class="ms" id="p_23J_1584"></a>
<a class="msdiv" id="msdiv266"></a>
“Ko nu te bhagavā satthā,<br>
kassetaṃ vacanaṃ suci;<br>
Na hi kappaṃ vā vijjaṃ vā,<br>
paccakkhāya rathesabha;<br>
Samaṇaṃ āhu vattantaṃ,<br>
yathā dukkhassatikkamo.</p>
<p>
<a class="sc" id="148"></a>
<a class="ms" id="p_23J_1585"></a>
<a class="msdiv" id="msdiv267"></a>
Na migājina jātucche,<br>
ahaṃ kañci kudācanaṃ;<br>
Samaṇaṃ brāhmaṇaṃ vāpi,<br>
sakkatvā anupāvisiṃ”.</p>
<p>
<a class="sc" id="149"></a>
<a class="ms" id="p_23J_1586"></a>
<a class="msdiv" id="msdiv268"></a>
“Mahatā cānubhāvena,<br>
gacchanto siriyā jalaṃ;<br>
Gīyamānesu gītesu,<br>
vajjamānesu vaggusu.</p>
<p>
<a class="sc" id="150"></a>
<a class="ms" id="p_23J_1587"></a>
<a class="msdiv" id="msdiv269"></a>
<span class="var" title='[{"eds":["bj","pts1"],"var":"turiyatāḷitasaṃghuṭṭhe "},{"eds":["s2","s3"],"var":"tūriyatālitasaṅghuṭṭhe "}]'>Tūriyatāḷasaṅghuṭṭhe</span>,<br>
Sammatālasamāhite;<br>
Sa migājina maddakkhiṃ,<br>
<span class="var" title='[{"eds":["bj","pts1","mr"],"var":"phalaṃ "}]'>Phaliṃ</span> ambaṃ tirocchadaṃ;<br>
<span class="var" title='[{"eds":["bj"],"var":"tujjamānaṃ "},{"eds":["s2","s3"],"var":"tudamānaṃ "},{"eds":["pts1"],"var":"taddamānaṃ "},{"eds":["mr"],"var":"hatamānaṃ "}]'>Haññamānaṃ</span> manussehi,<br>
Phalakāmehi jantubhi.</p>
<p>
<a class="sc" id="151"></a>
<a class="ms" id="p_23J_1588"></a>
<a class="msdiv" id="msdiv270"></a>
So khohaṃ taṃ siriṃ hitvā,<br>
orohitvā migājina;<br>
Mūlaṃ ambassupāgacchiṃ,<br>
phalino nipphalassa ca.</p>
<p>
<a class="sc" id="152"></a>
<a class="ms" id="p_23J_1589"></a>
<a class="msdiv" id="msdiv271"></a>
<span class="var" title='[{"eds":["bj","pts1","mr"],"var":"phalaṃ "}]'>Phaliṃ</span> ambaṃ hataṃ disvā,<br>
viddhaṃstaṃ vinaḷīkataṃ;<br>
<span class="var" title='[{"eds":["bj","pts1"],"var":"athetaṃ "}]'>Athekaṃ</span> itaraṃ ambaṃ,<br>
nīlobhāsaṃ manoramaṃ.</p>
<p>
<a class="sc" id="153"></a>
<a class="pts" id="pts6.61"></a>
<a class="ms" id="p_23J_1590"></a>
<a class="msdiv" id="msdiv272"></a>
Evameva <span class="var" title='[{"eds":["pts1"],"var":"nūna amhe "}]'>nūnamhepi</span>,<br>
issare bahukaṇṭake;<br>
Amittā no vadhissanti,<br>
yathā ambo phalī hato.</p>
<p>
<a class="sc" id="154"></a>
<a class="ms" id="p_23J_1591"></a>
<a class="msdiv" id="msdiv273"></a>
Ajinamhi haññate dīpi,<br>
nāgo dantehi haññate;<br>
Dhanamhi dhanino hanti,<br>
aniketamasanthavaṃ;<br>
Phalī ambo aphalo ca,<br>
te satthāro ubho mama”.</p>
<p>
<a class="sc" id="155"></a>
<a class="ms" id="p_23J_1592"></a>
<a class="msdiv" id="msdiv274"></a>
“Sabbo jano <span class="var" title='[{"eds":["s2","s3"],"var":"sabyādhito "},{"eds":["bj","pts1"],"var":"pavyadhito "}]'>pabyathito</span>,<br>
rājā pabbajito iti;<br>
Hatthārohā anīkaṭṭhā,<br>
rathikā pattikārakā.</p>
<p>
<a class="sc" id="156"></a>
<a class="ms" id="p_23J_1593"></a>
<a class="msdiv" id="msdiv275"></a>
Assāsayitvā janataṃ,<br>
ṭhapayitvā paṭicchadaṃ;<br>
Puttaṃ rajje ṭhapetvāna,<br>
atha pacchā pabbajissasi”.</p>
<p>
<a class="sc" id="157"></a>
<a class="pts" id="pts6.62"></a>
<a class="ms" id="p_23J_1594"></a>
<a class="msdiv" id="msdiv276"></a>
“Cattā mayā jānapadā,<br>
mittāmaccā ca ñātakā;<br>
Santi puttā videhānaṃ,<br>
dīghāvu raṭṭhavaḍḍhano;<br>
Te rajjaṃ kārayissanti,<br>
mithilāyaṃ pajāpati.</p>
<p>
<a class="sc" id="158"></a>
<a class="ms" id="p_23J_1595"></a>
<a class="msdiv" id="msdiv277"></a>
Ehi taṃ anusikkhāmi,<br>
yaṃ vākyaṃ mama ruccati;<br>
Rajjaṃ tuvaṃ <span class="var" title='[{"eds":["bj","s2","s3","pts1"],"var":"kārayantī "}]'>kārayasi</span>,<br>
pāpaṃ duccaritaṃ bahuṃ;<br>
Kāyena vācā manasā,<br>
yena <span class="var" title='[{"eds":["bj","pts1"],"var":"gañchisi "}]'>gacchasi</span> duggatiṃ.</p>
<p>
<a class="sc" id="159"></a>
<a class="ms" id="p_23J_1596"></a>
<a class="msdiv" id="msdiv278"></a>
Paradinnakena paraniṭṭhitena,<br>
Piṇḍena yāpehi sa dhīradhammo”.</p>
<p>
<a class="sc" id="160"></a>
<a class="pts" id="pts6.63"></a>
<a class="ms" id="p_23J_1597"></a>
<a class="msdiv" id="msdiv279"></a>
“Yopi catutthe bhattakāle na bhuñje,<br>
<span class="var" title='[{"eds":["bj","pts1"],"var":"ajaddhumāriva "},{"eds":["s2","s3"],"var":"ajjhuṭṭhamāriva "}]'>Ajuṭṭhamārīva</span> khudāya miyye;<br>
Na tveva piṇḍaṃ luḷitaṃ anariyaṃ,<br>
Kulaputtarūpo sappuriso na seve;<br>
Tayidaṃ na sādhu tayidaṃ na suṭṭhu,<br>
Sunakhucchiṭṭhakaṃ janaka bhuñjase tuvaṃ”.</p>
<p>
<a class="sc" id="161"></a>
<a class="pts" id="pts6.64"></a>
<a class="ms" id="p_23J_1598"></a>
<a class="msdiv" id="msdiv280"></a>
“Na cāpi me sīvali so abhakkho,<br>
Yaṃ hoti cattaṃ gihino sunassa vā;<br>
Ye keci bhogā idha dhammaladdhā,<br>
Sabbo so bhakkho <span class="var" title='[{"eds":["bj"],"var":"anavajjāti "},{"eds":["pts1"],"var":"anavajjoti "}]'>anavayoti</span> vutto”.</p>
<p>
<a class="sc" id="162"></a>
<a class="ms" id="p_23J_1599"></a>
<a class="msdiv" id="msdiv281"></a>
“Kumārike upaseniye,<br>
Niccaṃ niggaḷamaṇḍite;<br>
Kasmā te eko bhujo janati,<br>
Eko te na janatī bhujo”.</p>
<p>
<a class="sc" id="163"></a>
<a class="ms" id="p_23J_1600"></a>
<a class="msdiv" id="msdiv282"></a>
“Imasmiṃ me samaṇa hatthe,<br>
paṭimukkā <span class="var" title='[{"eds":["bj","pts1"],"var":"dunīdhurā "}]'>dunīvarā</span>;<br>
<span class="var" title='[{"eds":["s2","s3","mr"],"var":"saṃghaṭṭā "}]'>Saṅghātā</span> jāyate saddo,<br>
dutiyasseva sā gati.</p>
<p>
<a class="sc" id="164"></a>
<a class="ms" id="p_23J_1601"></a>
<a class="msdiv" id="msdiv283"></a>
Imasmiṃ me samaṇa hatthe,<br>
paṭimukko <span class="var" title='[{"eds":["bj","pts1"],"var":"ekanīdhuro "}]'>ekanīvaro</span>;<br>
So adutiyo na janati,<br>
munibhūtova tiṭṭhati.</p>
<p>
<a class="sc" id="165"></a>
<a class="ms" id="p_23J_1602"></a>
<a class="msdiv" id="msdiv284"></a>
<span class="var" title='[{"eds":["pts1"],"var":"vivādamanto "}]'>Vivādappatto</span> dutiyo,<br>
keneko vivadissati;<br>
Tassa te saggakāmassa,<br>
ekattamuparocataṃ”.</p>
<p>
<a class="sc" id="166"></a>
<a class="pts" id="pts6.65"></a>
<a class="ms" id="p_23J_1603"></a>
<a class="msdiv" id="msdiv285"></a>
“Suṇāsi sīvali <span class="var" title='[{"eds":["bj","s2","s3","pts1"],"var":"gāthā "}]'>kathā</span>,<br>
kumāriyā paveditā;<br>
<span class="var" title='[{"eds":["bj"],"var":"pessiyā "},{"eds":["pts1"],"var":"pessikā "}]'>Pesiyā</span> maṃ garahittho,<br>
dutiyasseva sā gati.</p>
<p>
<a class="sc" id="167"></a>
<a class="ms" id="p_23J_1604"></a>
<a class="msdiv" id="msdiv286"></a>
Ayaṃ dvedhāpatho bhadde,<br>
anuciṇṇo pathāvihi;<br>
Tesaṃ tvaṃ ekaṃ gaṇhāhi,<br>
ahamekaṃ punāparaṃ.</p>
<p>
<a class="sc" id="168"></a>
<a class="ms" id="p_23J_1605"></a>
<a class="msdiv" id="msdiv287"></a>
<span class="var" title='[{"eds":["bj","pts1"],"var":"neva "},{"eds":["s2","s3","mr"],"var":"mā ca "}]'>Māvaca</span> maṃ tvaṃ pati meti,<br>
<span class="var" title='[{"eds":["bj","pts1"],"var":"māhaṃ "}]'>nāhaṃ</span> bhariyāti vā puna”;<br>
Imameva kathayantā,<br>
thūṇaṃ nagarupāgamuṃ.</p>
<p>
<a class="sc" id="169"></a>
<a class="pts" id="pts6.66"></a>
<a class="ms" id="p_23J_1606"></a>
<a class="msdiv" id="msdiv288"></a>
Koṭṭhake usukārassa,<br>
bhattakāle upaṭṭhite;<br>
Tatrā ca so usukāro,<br><q class="open" style="background: yellow" id="1165" title=" etthantare pāṭho bahūsu">
ekaṃ daṇḍaṃ ujuṃ kataṃ</q>;<br>
Ekañca cakkhuṃ niggayha,<br>
jimhamekena pekkhati.</p>
<p>
<a class="sc" id="170"></a>
<a class="ms" id="p_23J_1607"></a>
<a class="msdiv" id="msdiv289"></a>
“Evaṃ no sādhu passasi,<br>
usukāra suṇohi me;<br>
Yadekaṃ cakkhuṃ niggayha,<br>
jimhamekena pekkhasi”.</p>
<p>
<a class="sc" id="171"></a>
<a class="ms" id="p_23J_1608"></a>
<a class="msdiv" id="msdiv290"></a>
“Dvīhi samaṇa cakkhūhi,<br>
Visālaṃ viya khāyati;<br>
Asampatvā <span class="var" title='[{"eds":["bj","pts1"],"var":"paraṃ "}]'>paramaṃ</span> liṅgaṃ,<br>
Nujubhāvāya kappati.</p>
<p>
<a class="sc" id="172"></a>
<a class="ms" id="p_23J_1609"></a>
<a class="msdiv" id="msdiv291"></a>
Ekañca cakkhuṃ niggayha,<br>
jimhamekena pekkhato;<br>
Sampatvā paramaṃ liṅgaṃ,<br>
ujubhāvāya kappati.</p>
<p>
<a class="sc" id="173"></a>
<a class="ms" id="p_23J_1610"></a>
<a class="msdiv" id="msdiv292"></a>
<span class="var" title='[{"eds":["pts1"],"var":"vivādamatto "}]'>Vivādappatto</span> dutiyo,<br>
keneko vivadissati;<br>
Tassa te saggakāmassa,<br>
ekattamuparocataṃ”.</p>
<p>
<a class="sc" id="174"></a>
<a class="pts" id="pts6.67"></a>
<a class="ms" id="p_23J_1611"></a>
<a class="msdiv" id="msdiv293"></a>
“Suṇāsi sīvali <span class="var" title='[{"eds":["bj","s2","s3","pts1"],"var":"gāthā "}]'>kathā</span>,<br>
usukārena veditā;<br>
Pesiyā maṃ garahittho,<br>
dutiyasseva sā gati.</p>
<p>
<a class="sc" id="175"></a>
<a class="ms" id="p_23J_1612"></a>
<a class="msdiv" id="msdiv294"></a>
Ayaṃ dvedhāpatho bhadde,<br>
anuciṇṇo pathāvihi;<br>
Tesaṃ tvaṃ ekaṃ gaṇhāhi,<br>
ahamekaṃ punāparaṃ.</p>
<p>
<a class="sc" id="176"></a>
<a class="ms" id="p_23J_1613"></a>
<a class="msdiv" id="msdiv295"></a>
Māvaca maṃ tvaṃ pati meti,<br>
nāhaṃ bhariyāti vā puna;<br>
Muñjāvesikā pavāḷhā,<br>
ekā vihara sīvalī”ti.</p>
</blockquote>
<p class="endsutta">
<a class="sc" id="177"></a>
<a class="ms" id="p_23J_1614"></a>
Mahājanakajātakaṃ dutiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>