<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja433">
<article>
<div class="hgroup">
<p class="division">Jātaka</p>
<p>Navakanipāta</p>
<p>Gijjhavagga</p>
<h1>7 Lomasakas­sapa­jātaka</h1>
</div>
<blockquote class="gatha">
<p><a class="sc" id="1"></a>
<a class="pts1" id="pts3.515"></a>
<a class="ms" id="p_22J_1846"></a>
<a class="msdiv" id="msdiv60"></a>
“Assa indasamo rāja,<br>
accantaṃ ajarāmaro;<br>
Sace tvaṃ yaññaṃ yājeyya,<br>
isiṃ lomasakassapaṃ”.</p>
<p><span class="cross" title="^ja310#1 [Seyyajātaka] | ^mi5.5.5#1 [Buddha­avi­he­ṭha­ka­pañha]" id="note1069">^</span>
<a class="sc" id="2"></a>
<a class="pts1" id="pts3.516"></a>
<a class="ms" id="p_22J_1847"></a>
<a class="msdiv" id="msdiv61"></a>
“Sasa­mudda­pariyā­yaṃ,<br>
mahiṃ sāgarakuṇḍalaṃ;<br>
Na icche saha nindāya,<br>
evaṃ <span class="var" title="sayha (bj, pts1) | seyha (s2, s3 ^mi5.5.5#1 [Buddha­avi­he­ṭha­ka­pañha])" id="note1070">seyya</span> vijānahi.</p>
<p><a class="sc" id="3"></a>
<a class="ms" id="p_22J_1848"></a>
<a class="msdiv" id="msdiv62"></a>
Dhiratthu taṃ yasalābhaṃ,<br>
dhanalābhañca brāhmaṇa;<br>
Yā vutti vinipātena,<br>
adham­ma­cara­ṇena vā.</p>
<p><a class="sc" id="4"></a>
<a class="ms" id="p_22J_1849"></a>
<a class="msdiv" id="msdiv63"></a>
Api ce pattamādāya,<br>
anagāro paribbaje;<br>
Sāyeva jīvikā seyyo,<br>
yā cādhammena esanā.</p>
<p><a class="sc" id="5"></a>
<a class="ms" id="p_22J_1850"></a>
<a class="msdiv" id="msdiv64"></a>
Api ce pattamādāya,<br>
anagāro paribbaje;<br>
Aññaṃ ahiṃsayaṃ loke,<br>
api rajjena taṃ varaṃ”.</p>
<p><a class="sc" id="6"></a>
<a class="pts1" id="pts3.518"></a>
<a class="ms" id="p_22J_1851"></a>
<a class="msdiv" id="msdiv65"></a>
“Balaṃ cando balaṃ suriyo,<br>
balaṃ samaṇabrāhmaṇā;<br>
Balaṃ velā samuddassa,<br>
balā­ti­bala­mitthiyo.</p>
<p><a class="sc" id="7"></a>
<a class="ms" id="p_22J_1852"></a>
<a class="msdiv" id="msdiv66"></a>
Yathā uggatapaṃ santaṃ,<br>
isiṃ lomasakassapaṃ;<br>
Pitu atthā candavatī,<br>
<span class="var" title="vācapeyyaṃ (pts1, mr)" id="note1071">vājapeyyaṃ</span> ayājayi”.</p>
<p><a class="sc" id="8"></a>
<a class="pts1" id="pts3.519"></a>
<a class="ms" id="p_22J_1853"></a>
<a class="msdiv" id="msdiv67"></a>
“Taṃ lobhapakataṃ kammaṃ,<br>
Kaṭukaṃ kāmahetukaṃ;<br>
Tassa mūlaṃ gavesissaṃ,<br>
Checchaṃ rāgaṃ sabandhanaṃ.</p>
<p><a class="sc" id="9"></a>
<a class="ms" id="p_22J_1854"></a>
<a class="msdiv" id="msdiv68"></a>
Dhiratthu kāme subahūpi loke,<br>
Tapova seyyo kāmaguṇehi rāja;<br>
Tapo karissāmi pahāya kāme,<br>
Taveva raṭṭhaṃ candavatī ca hotū”ti.</p>
</blockquote>
<p class="endsutta">
<a class="sc" id="10"></a>
<a class="ms" id="p_22J_1855"></a>
Lomasakas­sapa­jātakaṃ sattamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>