<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja490">
<article>
<div class="hgroup">
<p class="division">Jātaka</p>
<p>Pakiṇṇakanipāta</p>
<p>Sālikedāravagga</p>
<h1>7 Pañcuposathikajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts4.329"></a>
<a class="ms" id="p_22J_2680"></a>
<a class="msdiv" id="msdiv127"></a>
“Appossukko dāni tuvaṃ kapota,<br>
Vihaṅgama na tava bhojanattho;<br>
<span class="var" title='[{"eds":["s2","s3","mr"],"var":"khuddaṃ "},{"note":"sakkata-pākatānurūpaṃ","var":"khudhaṃ "}]'>Khudaṃ</span> pipāsaṃ adhivāsayanto,<br>
Kasmā bhavaṃposathiko <span class="var" title='[{"eds":["bj"],"var":"kapoto "},{"eds":["pts1"],"var":"kapoṭo "}]'>kapota</span>”.</p>
<p>
<a class="sc" id="2"></a>
<a class="ms" id="p_22J_2681"></a>
<a class="msdiv" id="msdiv128"></a>
“Ahaṃ pure giddhigato kapotiyā,<br>
Asmiṃ padesasmimubho ramāma;<br>
Athaggahī sākuṇiko kapotiṃ,<br>
Akāmako tāya vinā ahosiṃ.</p>
<p>
<a class="sc" id="3"></a>
<a class="ms" id="p_22J_2682"></a>
<a class="msdiv" id="msdiv129"></a>
Nānābhavā vippayogena tassā,<br>
Manomayaṃ <span class="var" title='[{"eds":["bj","pts1"],"var":"vedanaṃ vediyāmi "}]'>vedana vedayāmi</span>;<br>
Tasmā ahaṃposathaṃ pālayāmi,<br>
Rāgo mamaṃ mā punarāgamāsi”. (1)</p>
<p>
<a class="sc" id="4"></a>
<a class="pts" id="pts4.330"></a>
<a class="ms" id="p_22J_2683"></a>
<a class="msdiv" id="msdiv130"></a>
“Anujjugāmī <span class="var" title='[{"eds":["bj"],"var":"uraga dvijivha "},{"eds":["s2","s3"],"var":"uraga dujivha "},{"eds":["pts1"],"var":"uragaddujivha "}]'>uragā dujivha</span>,<br>
Dāṭhāvudho ghoravisosi sappa;<br>
Khudaṃ pipāsaṃ adhivāsayanto,<br>
Kasmā bhavaṃposathiko nu <span class="var" title='[{"eds":["bj","pts1"],"var":"dīgho "}]'>dīgha</span>.</p>
<p>
<a class="sc" id="5"></a>
<a class="ms" id="p_22J_2684"></a>
<a class="msdiv" id="msdiv131"></a>
Usabho ahū balavā gāmikassa,<br>
Calakkakū vaṇṇabalūpapanno;<br>
So maṃ akkami taṃ kupito aḍaṃsiṃ,<br>
Dukkhābhitunno maraṇaṃ <span class="var" title='[{"eds":["bj","pts1"],"var":"upāgami "}]'>upāgā</span>.</p>
<p>
<a class="sc" id="6"></a>
<a class="ms" id="p_22J_2685"></a>
<a class="msdiv" id="msdiv132"></a>
Tato janā nikkhamitvāna gāmā,<br>
<span class="var" title='[{"eds":["bj"],"var":"kanditvā roditva "},{"eds":["pts1"],"var":"kanditva roditva "}]'>Kanditvā roditvā</span> apakkamiṃsu;<br>
Tasmā ahaṃposathaṃ pālayāmi,<br>
Kodho mamaṃ mā punarāgamāsi. (2)</p>
<p>
<a class="sc" id="7"></a>
<a class="ms" id="p_22J_2686"></a>
<a class="msdiv" id="msdiv133"></a>
Matāna maṃsāni bahū susāne,<br>
Manuññarūpaṃ tava bhojane taṃ;<br>
Khudaṃ pipāsaṃ adhivāsayanto,<br>
Kasmā bhavaṃposathiko <span class="var" title='[{"eds":["bj","pts1"],"var":"sigālo "},{"eds":["s2","s3"],"var":"sigāla "}]'>siṅgāla</span>.</p>
<p>
<a class="sc" id="8"></a>
<a class="ms" id="p_22J_2687"></a>
<a class="msdiv" id="msdiv134"></a>
<span class="var" title='[{"eds":["bj","s2","s3"],"var":"pavissa "},{"eds":["pts1"],"var":"pavissaṃ "}]'>Pavisi</span> kucchiṃ mahato gajassa,<br>
Kuṇape rato <span class="var" title='[{"eds":["bj","pts1"],"var":"hatthimaṃse pagiddho "}]'>hatthimaṃsesu giddho</span>;<br>
Uṇho ca vāto tikhiṇā ca rasmiyo,<br>
Te sosayuṃ tassa karīsamaggaṃ.</p>
<p>
<a class="sc" id="9"></a>
<a class="ms" id="p_22J_2688"></a>
<a class="msdiv" id="msdiv135"></a>
Kiso ca paṇḍū ca ahaṃ bhadante,<br>
Na me ahū nikkhamanāya maggo;<br>
Mahā ca megho sahasā pavassi,<br>
So temayī tassa karīsamaggaṃ.</p>
<p>
<a class="sc" id="10"></a>
<a class="pts" id="pts4.331"></a>
<a class="ms" id="p_22J_2689"></a>
<a class="msdiv" id="msdiv136"></a>
Tato ahaṃ nikkhamisaṃ bhadante,<br>
Cando yathā rāhumukhā pamutto;<br>
Tasmā ahaṃposathaṃ pālayāmi,<br>
Lobho mamaṃ mā punarāgamāsi. (3)</p>
<p>
<a class="sc" id="11"></a>
<a class="ms" id="p_22J_2690"></a>
<a class="msdiv" id="msdiv137"></a>
Vammīkathūpasmiṃ kipillikāni,<br>
Nippothayanto tuvaṃ pure carāsi;<br>
Khudaṃ pipāsaṃ adhivāsayanto,<br>
Kasmā bhavaṃposathiko nu <span class="var" title='[{"eds":["bj","pts1"],"var":"accho "}]'>accha</span>.</p>
<p>
<a class="sc" id="12"></a>
<a class="ms" id="p_22J_2691"></a>
<a class="msdiv" id="msdiv138"></a>
Sakaṃ niketaṃ <span class="var" title='[{"eds":["bj"],"var":"atihīlayāno "},{"eds":["s2","s3","mr"],"var":"atiheḷayāno "}]'>atihīḷayāno</span>,<br>
<span class="var" title='[{"eds":["bj","s2","s3","pts1"],"var":"atricchatāya "}]'>Atricchatā</span> <span class="var" title='[{"eds":["bj","s2","s3","pts1"],"var":"malataṃ "},{"eds":["mr"],"var":"mallayataṃ "}]'>mallagāmaṃ</span> agacchiṃ;<br>
Tato janā nikkhamitvāna gāmā,<br>
Kodaṇḍakena paripothayiṃsu maṃ.</p>
<p>
<a class="sc" id="13"></a>
<a class="ms" id="p_22J_2692"></a>
<a class="msdiv" id="msdiv139"></a>
So bhinnasīso ruhiramakkhitaṅgo,<br>
Paccāgamāsiṃ <span class="var" title='[{"eds":["s2","s3","mr"],"var":"sasakaṃ "},{"note":"?","var":"\' tha saka>sakaṃ</span> niketaṃ;<br>
Tasmā ahaṃposathaṃ pālayāmi,<br>
Atricchatā mā punarāgamāsi”. (4)</p>
<p>
<a class="sc" id="14"></a>
<a class="ms" id="p_22J_2693"></a>
<a class="msdiv" id="msdiv140"></a>
“Yaṃ no apucchittha tuvaṃ bhadante,<br>
Sabbeva byākarimha yathāpajānaṃ;<br>
Mayampi pucchāma tuvaṃ bhadante,<br>
Kasmā bhavaṃposathiko nu brahme”.</p>
<p>
<a class="sc" id="15"></a>
<a class="pts" id="pts4.332"></a>
<a class="ms" id="p_22J_2694"></a>
<a class="msdiv" id="msdiv141"></a>
“Anūpalitto mama assamamhi,<br>
Paccekabuddho muhuttaṃ nisīdi;<br>
So maṃ avedī gatimāgatiñca,<br>
Nāmañca gottaṃ caraṇañca sabbaṃ.</p>
<p>
<a class="sc" id="16"></a>
<a class="ms" id="p_22J_2695"></a>
<a class="msdiv" id="msdiv142"></a>
<span class="var" title='[{"eds":["bj","pts1"],"var":"evampahaṃ naggahe "},{"eds":["s2","s3"],"var":"evampihaṃ vandi na "}]'>Evampahaṃ vandi na</span> tassa pāde,<br>
Na cāpi naṃ mānagatena pucchiṃ;<br>
Tasmā ahaṃposathaṃ pālayāmi,<br>
Māno mamaṃ mā punarāgamāsī”ti. (5)</p>
</blockquote>
<p class="endsutta">
<a class="sc" id="17"></a>
<a class="ms" id="p_22J_2696"></a>
<span class="var" title='[{"eds":["bj"],"var":"pañcuposathajātakaṃ "},{"eds":["pts1"],"var":"pañcūposathajātakaṃ "}]'>Pañcuposathikajātakaṃ</span> sattamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>