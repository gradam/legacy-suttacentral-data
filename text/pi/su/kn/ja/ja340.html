<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja340">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Kokilavagga</p>
<h1>10 Visayhajātaka</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_22J_1084"></a>
<a class="msdiv" id="msdiv157"></a>
“Adāsi dānāni pure visayha,<br>
Dadato ca te khayadhammo ahosi;<br>
Ito parañce na dadeyya dānaṃ,<br>
Tiṭṭheyyuṃ te saṃyamantassa bhogā”.<br></p>
<p>
<a class="sc" id="2"></a>
<a class="ms" id="p_22J_1085"></a>
<a class="msdiv" id="msdiv158"></a>
“Anariyamariyena sahassanetta,<br>
Suduggatenāpi akiccamāhu;<br>
Mā vo dhanaṃ taṃ ahu devarāja,<br>
Yaṃ bhogahetu vijahemu saddhaṃ.<br></p>
<p>
<a class="sc" id="3"></a>
<a class="ms" id="p_22J_1086"></a>
<a class="msdiv" id="msdiv159"></a>
Yena eko ratho yāti,<br>
yāti tenāparo ratho;<br>
Porāṇaṃ nihitaṃ vattaṃ,<br>
vattataññeva vāsava.<br></p>
<p>
<a class="sc" id="4"></a>
<a class="ms" id="p_22J_1087"></a>
<a class="msdiv" id="msdiv160"></a>
Yadi hessati dassāma,<br>
asante kiṃ dadāmase;<br>
Evaṃbhūtāpi dassāma,<br>
mā dānaṃ pamadamhase”ti.<br></p>
</blockquote>
<p class="endsutta">
<a class="sc" id="5"></a>
<a class="ms" id="p_22J_1088"></a>
Visayhajātakaṃ dasamaṃ.<br>
Kokilavaggo catuttho.</p>
<p class="endsection summary">
<a class="sc" id="6"></a>
<a class="ms" id="p_22J_1089"></a>
Tassuddānaṃ</p>
<blockquote class="uddanagatha">
<p>
<a class="sc" id="7"></a>
<a class="ms" id="p_22J_1090"></a>
Ativelapabhāsati jītavaro,<br>
Vanamajjha rathesabha jimhagamo;<br>
Atha jambu tiṇāsanapīṭhavaraṃ,<br>
Atha taṇḍula mora visayha dasāti.<br></p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>