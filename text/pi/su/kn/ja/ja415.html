<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja415">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Gandhāravagga</p>
<h1>Kummāsapiṇḍijātaka</h1>
</div>
<blockquote class="gatha">
<p>
<a class="msdiv" id="msdiv142"></a>
<a class="ms" id="p_22J_1647"></a>
<a class="sc" id="1"></a>
“Na kiratthi anomadassisu,<br>
Pāricariyā buddhesu appikā;<br>
Sukkhāya aloṇikāya ca,<br>
Passaphalaṃ kummāsapiṇḍiyā.<br>
</p>
<p>
<a class="msdiv" id="msdiv143"></a>
<a class="ms" id="p_22J_1648"></a>
<a class="sc" id="2"></a>
Hatthigavassā cime bahū,<br>
Dhanadhaññaṃ pathavī ca kevalā;<br>
Nāriyo cimā accharūpamā,<br>
Passa phalaṃ kummāsapiṇḍiyā”.<br>
</p>
<p>
<a class="msdiv" id="msdiv144"></a>
<a class="ms" id="p_22J_1649"></a>
<a class="sc" id="3"></a>
“Abhikkhaṇaṃ rājakuñjara,<br>
Gāthā bhāsasi kosalādhipa;<br>
Pucchāmi taṃ raṭṭhavaḍḍhana,<br>
Bāḷhaṃ pītimano pabhāsasi”.<br>
</p>
<p>
<a class="msdiv" id="msdiv145"></a>
<a class="ms" id="p_22J_1650"></a>
<a class="sc" id="4"></a>
“Imasmiññeva nagare,<br>
kule aññatare ahuṃ;<br>
Parakammakaro āsiṃ,<br>
bhatako sīlasaṃvuto.<br>
</p>
<p>
<a class="msdiv" id="msdiv146"></a>
<a class="ms" id="p_22J_1651"></a>
<a class="sc" id="5"></a>
Kammāya nikkhamantohaṃ,<br>
caturo samaṇeddasaṃ;<br>
Ācārasīlasampanne,<br>
sītibhūte anāsave.<br>
</p>
<p>
<a class="msdiv" id="msdiv147"></a>
<a class="ms" id="p_22J_1652"></a>
<a class="sc" id="6"></a>
Tesu cittaṃ pasādetvā,<br>
nisīdetvā paṇṇasanthate;<br>
Adaṃ buddhāna kummāsaṃ,<br>
pasanno sehi pāṇibhi.<br>
</p>
<p>
<a class="msdiv" id="msdiv148"></a>
<a class="ms" id="p_22J_1653"></a>
<a class="sc" id="7"></a>
Tassa kammassa kusalassa,<br>
idaṃ me edisaṃ phalaṃ;<br>
Anubhomi idaṃ rajjaṃ,<br>
phītaṃ dharaṇimuttamaṃ”.<br>
</p>
<p>
<a class="msdiv" id="msdiv149"></a>
<a class="ms" id="p_22J_1654"></a>
<a class="sc" id="8"></a>
“Dadaṃ bhuñja mā ca pamādo,<br>
Cakkaṃ vattaya kosalādhipa;<br>
Mā rāja adhammiko ahu,<br>
Dhammaṃ pālaya kosalādhipa”.<br>
</p>
<p>
<a class="msdiv" id="msdiv150"></a>
<a class="ms" id="p_22J_1655"></a>
<a class="sc" id="9"></a>
“Sohaṃ tadeva punappunaṃ,<br>
Vaṭumaṃ ācarissāmi sobhane;<br>
Ariyācaritaṃ sukosale,<br>
Arahanto me manāpāva passituṃ.<br>
</p>
<p>
<a class="msdiv" id="msdiv151"></a>
<a class="ms" id="p_22J_1656"></a>
<a class="sc" id="10"></a>
Devī viya accharūpamā,<br>
Majjhe nārigaṇassa sobhasi;<br>
Kiṃ kammamakāsi bhaddakaṃ,<br>
Kenāsi vaṇṇavatī sukosale”.<br>
</p>
<p>
<a class="msdiv" id="msdiv152"></a>
<a class="ms" id="p_22J_1657"></a>
<a class="sc" id="11"></a>
“Ambaṭṭhakulassa khattiya,<br>
Dāsyāhaṃ parapesiyā ahuṃ;<br>
Saññatā ca dhammajīvinī,<br>
Sīlavatī ca apāpadassanā.<br>
</p>
<p>
<a class="msdiv" id="msdiv153"></a>
<a class="ms" id="p_22J_1658"></a>
<a class="sc" id="12"></a>
Uddhaṭabhattaṃ ahaṃ tadā,<br>
Caramānassa adāsi bhikkhuno;<br>
Vittā sumanā sayaṃ ahaṃ,<br>
Tassa kammassa phalaṃ mamedisan”ti.<br>
</p>
</blockquote>
<p class="endsutta">
<a class="ms" id="p_22J_1659"></a>
<a class="sc" id="13"></a>
Kummāsapiṇḍijātakaṃ dasamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>