<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja443">
<article>
<div class="hgroup">
<p class="division">Jātaka</p>
<p>Dasakanipāta</p>
<p>Catudvāravagga</p>
<h1>Cūḷabodhijātaka</h1>
</div>
<blockquote class="gatha">
<p>
<a class="msdiv" id="msdiv49"></a>
<a class="ms" id="p_22J_1961"></a>
<a class="sc" id="1"></a>
“Yo te imaṃ visālakkhiṃ,<br>
piyaṃ sammhitabhāsiniṃ;<br>
Ādāya balā gaccheyya,<br>
kiṃ nu kayirāsi brāhmaṇa”.<br>
</p>
<p>
<a class="msdiv" id="msdiv50"></a>
<a class="ms" id="p_22J_1962"></a>
<a class="sc" id="2"></a>
“Uppajje me na mucceyya,<br>
na me mucceyya jīvato;<br>
Rajaṃva vipulā vuṭṭhi,<br>
khippameva nivāraye”.<br>
</p>
<p>
<a class="msdiv" id="msdiv51"></a>
<a class="ms" id="p_22J_1963"></a>
<a class="sc" id="3"></a>
“Yannu pubbe vikatthittho,<br>
balamhiva apassito;<br>
Svajja tuṇhikato dāni,<br>
saṅghāṭiṃ sibbamacchasi”.<br>
</p>
<p>
<a class="msdiv" id="msdiv52"></a>
<a class="ms" id="p_22J_1964"></a>
<a class="sc" id="4"></a>
“Uppajji me na muccittha,<br>
na me muccittha jīvato;<br>
Rajaṃva vipulā vuṭṭhi,<br>
khippameva nivārayiṃ”.<br>
</p>
<p>
<a class="msdiv" id="msdiv53"></a>
<a class="ms" id="p_22J_1965"></a>
<a class="sc" id="5"></a>
“Kiṃ te uppajji no mucci,<br>
kiṃ te na mucci jīvato;<br>
Rajaṃva vipulā vuṭṭhi,<br>
katamaṃ tvaṃ nivārayi”.<br>
</p>
<p>
<a class="msdiv" id="msdiv54"></a>
<a class="ms" id="p_22J_1966"></a>
<a class="sc" id="6"></a>
“Yamhi jāte na passati,<br>
ajāte sādhu passati;<br>
So me uppajji no mucci,<br>
kodho dummedhagocaro.<br>
</p>
<p>
<a class="msdiv" id="msdiv55"></a>
<a class="ms" id="p_22J_1967"></a>
<a class="sc" id="7"></a>
Yena jātena nandanti,<br>
amittā dukkhamesino;<br>
So me uppajji no mucci,<br>
kodho dummedhagocaro.<br>
</p>
<p>
<a class="msdiv" id="msdiv56"></a>
<a class="ms" id="p_22J_1968"></a>
<a class="sc" id="8"></a>
Yasmiñca jāyamānamhi,<br>
sadatthaṃ nāvabujjhati;<br>
So me uppajji no mucci,<br>
kodho dummedhagocaro.<br>
</p>
<p>
<a class="msdiv" id="msdiv57"></a>
<a class="ms" id="p_22J_1969"></a>
<a class="sc" id="9"></a>
Yenābhibhūto kusalaṃ jahāti,<br>
Parakkare vipulañcāpi atthaṃ;<br>
Sa bhīmaseno balavā pamaddī,<br>
Kodho mahārāja na me amuccatha.<br>
</p>
<p>
<a class="msdiv" id="msdiv58"></a>
<a class="ms" id="p_22J_1970"></a>
<a class="sc" id="10"></a>
Kaṭṭhasmiṃ matthamānasmiṃ,<br>
Pāvako nāma jāyati;<br>
Tameva kaṭṭhaṃ ḍahati,<br>
Yasmā so jāyate gini.<br>
</p>
<p>
<a class="msdiv" id="msdiv59"></a>
<a class="ms" id="p_22J_1971"></a>
<a class="sc" id="11"></a>
Evaṃ mandassa posassa,<br>
bālassa avijānato;<br>
Sārambhā jāyate kodho,<br>
sopi teneva ḍayhati.<br>
</p>
<p>
<a class="msdiv" id="msdiv60"></a>
<a class="ms" id="p_22J_1972"></a>
<a class="sc" id="12"></a>
Aggīva tiṇakaṭṭhasmiṃ,<br>
kodho yassa pavaḍḍhati;<br>
Nihīyati tassa yaso,<br>
kāḷapakkheva candimā.<br>
</p>
<p>
<a class="msdiv" id="msdiv61"></a>
<a class="ms" id="p_22J_1973"></a>
<a class="sc" id="13"></a>
Anedho dhūmaketūva,<br>
kodho yassūpasammati;<br>
Āpūrati tassa yaso,<br>
sukkapakkheva candimā”ti.<br>
</p>
</blockquote>
<p class="endsutta">
<a class="ms" id="p_22J_1974"></a>
<a class="sc" id="14"></a>
Cūḷabodhijātakaṃ pañcamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>