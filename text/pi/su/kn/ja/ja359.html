<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja359">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Maṇikuṇḍalavagga</p>
<h1>Suvaṇṇamigajātaka</h1>
</div>
<blockquote class="gatha">
<p>
<a class="msdiv" id="msdiv50"></a>
<a class="ms" id="p_22J_1203"></a>
<a class="sc" id="1"></a>
“Vikkama re haripāda,<br>
vikkama re mahāmiga;<br>
Chinda vārattikaṃ pāsaṃ,<br>
nāhaṃ ekā vane rame”.<br>
</p>
<p>
<a class="msdiv" id="msdiv51"></a>
<a class="ms" id="p_22J_1204"></a>
<a class="sc" id="2"></a>
“Vikkamāmi na pāremi,<br>
bhūmiṃ sumbhāmi vegasā;<br>
Daḷho vārattiko pāso,<br>
pādaṃ me parikantati”.<br>
</p>
<p>
<a class="msdiv" id="msdiv52"></a>
<a class="ms" id="p_22J_1205"></a>
<a class="sc" id="3"></a>
“Attharassu palāsāni,<br>
asiṃ nibbāha luddaka;<br>
Paṭhamaṃ maṃ vadhitvāna,<br>
hana pacchā mahāmigaṃ”.<br>
</p>
<p>
<a class="msdiv" id="msdiv53"></a>
<a class="ms" id="p_22J_1206"></a>
<a class="sc" id="4"></a>
“Na me sutaṃ vā diṭṭhaṃ vā,<br>
Bhāsantiṃ mānusiṃ migiṃ;<br>
Tvañca bhadde sukhī hohi,<br>
Eso cāpi mahāmigo”.<br>
</p>
<p>
<a class="msdiv" id="msdiv54"></a>
<a class="ms" id="p_22J_1207"></a>
<a class="sc" id="5"></a>
“Evaṃ luddaka nandassu,<br>
saha sabbehi ñātibhi;<br>
Yathāhamajja nandāmi,<br>
muttaṃ disvā mahāmigan”ti.<br>
</p>
</blockquote>
<p class="endsutta">
<a class="ms" id="p_22J_1208"></a>
<a class="sc" id="6"></a>
Suvaṇṇamigajātakaṃ navamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>