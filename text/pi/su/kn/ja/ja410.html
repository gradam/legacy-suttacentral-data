<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja410">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Gandhāravagga</p>
<h1>Somadattajātaka</h1>
</div>
<blockquote class="gatha">
<p>
<a class="msdiv" id="msdiv105"></a>
<a class="ms" id="p_22J_1605"></a>
<a class="sc" id="1"></a>
“Yo maṃ pure paccuḍḍeti,<br>
araññe dūramāyato;<br>
So na dissati mātaṅgo,<br>
somadatto kuhiṃ gato.<br>
</p>
<p>
<a class="msdiv" id="msdiv106"></a>
<a class="ms" id="p_22J_1606"></a>
<a class="sc" id="2"></a>
Ayaṃ vā so mato seti,<br>
allasiṅgaṃva vacchito;<br>
Bhumyā nipatito seti,<br>
amarā vata kuñjaro”.<br>
</p>
<p>
<a class="msdiv" id="msdiv107"></a>
<a class="ms" id="p_22J_1607"></a>
<a class="sc" id="3"></a>
“Anagāriyupetassa,<br>
vippamuttassa te sato;<br>
Samaṇassa na taṃ sādhu,<br>
yaṃ petamanusocasi”.<br>
</p>
<p>
<a class="msdiv" id="msdiv108"></a>
<a class="ms" id="p_22J_1608"></a>
<a class="sc" id="4"></a>
“Saṃvāsena have sakka,<br>
manussassa migassa vā;<br>
Hadaye jāyate pemaṃ,<br>
taṃ na sakkā asocituṃ”.<br>
</p>
<p>
<a class="msdiv" id="msdiv109"></a>
<a class="ms" id="p_22J_1609"></a>
<a class="sc" id="5"></a>
“Mataṃ marissaṃ rodanti,<br>
ye rudanti lapanti ca;<br>
Tasmā tvaṃ isi mā rodi,<br>
roditaṃ moghamāhu santo.<br>
</p>
<p>
<a class="msdiv" id="msdiv110"></a>
<a class="ms" id="p_22J_1610"></a>
<a class="sc" id="6"></a>
Kanditena have brahme,<br>
mato peto samuṭṭhahe;<br>
Sabbe saṅgamma rodāma,<br>
aññamaññassa ñātake”.<br>
</p>
<p>
<a class="msdiv" id="msdiv111"></a>
<a class="ms" id="p_22J_1611"></a>
<a class="sc" id="7"></a>
“Ādittaṃ vata maṃ santaṃ,<br>
ghatasittaṃva pāvakaṃ;<br>
Vārinā viya osiñcaṃ,<br>
sabbaṃ nibbāpaye daraṃ.<br>
</p>
<p>
<a class="msdiv" id="msdiv112"></a>
<a class="ms" id="p_22J_1612"></a>
<a class="sc" id="8"></a>
Abbahī vata me sallaṃ,<br>
yamāsi hadayassitaṃ;<br>
Yo me sokaparetassa,<br>
puttasokaṃ apānudi.<br>
</p>
<p>
<a class="msdiv" id="msdiv113"></a>
<a class="ms" id="p_22J_1613"></a>
<a class="sc" id="9"></a>
Sohaṃ abbūḷhasallosmi,<br>
vītasoko anāvilo;<br>
Na socāmi na rodāmi,<br>
tava sutvāna vāsavā”ti.<br>
</p>
</blockquote>
<p class="endsutta">
<a class="ms" id="p_22J_1614"></a>
<a class="sc" id="10"></a>
Somadattajātakaṃ pañcamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>