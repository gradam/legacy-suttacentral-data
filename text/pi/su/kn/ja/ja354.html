<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja354">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Maṇikuṇḍalavagga</p>
<h1>Uragajātaka</h1>
</div>
<blockquote class="gatha">
<p>
<a class="msdiv" id="msdiv19"></a>
<a class="ms" id="p_22J_1167"></a>
<a class="sc" id="1"></a>
“Uragova tacaṃ jiṇṇaṃ,<br>
hitvā gacchati saṃ tanuṃ;<br>
Evaṃ sarīre nibbhoge,<br>
pete kālaṅkate sati.<br>
</p>
<p>
<a class="msdiv" id="msdiv20"></a>
<a class="ms" id="p_22J_1168"></a>
<a class="sc" id="2"></a>
Ḍayhamāno na jānāti,<br>
ñātīnaṃ paridevitaṃ;<br>
Tasmā etaṃ na socāmi,<br>
gato so tassa yā gati”.<br>
</p>
<p>
<a class="msdiv" id="msdiv21"></a>
<a class="ms" id="p_22J_1169"></a>
<a class="sc" id="3"></a>
“Anavhito tato āgā,<br>
ananuññāto ito gato;<br>
Yathāgato tathā gato,<br>
tattha kā paridevanā.<br>
</p>
<p>
<a class="msdiv" id="msdiv22"></a>
<a class="ms" id="p_22J_1170"></a>
<a class="sc" id="4"></a>
Ḍayhamāno na jānāti,<br>
ñātīnaṃ paridevitaṃ;<br>
Tasmā etaṃ na socāmi,<br>
gato so tassa yā gati”.<br>
</p>
<p>
<a class="msdiv" id="msdiv23"></a>
<a class="ms" id="p_22J_1171"></a>
<a class="sc" id="5"></a>
“Sace rode kisā assaṃ,<br>
tassā me kiṃ phalaṃ siyā;<br>
Ñātimittasuhajjānaṃ,<br>
bhiyyo no aratī siyā.<br>
</p>
<p>
<a class="msdiv" id="msdiv24"></a>
<a class="ms" id="p_22J_1172"></a>
<a class="sc" id="6"></a>
Ḍayhamāno na jānāti,<br>
ñātīnaṃ paridevitaṃ;<br>
Tasmā etaṃ na socāmi,<br>
gato so tassa yā gati”.<br>
</p>
<p>
<a class="msdiv" id="msdiv25"></a>
<a class="ms" id="p_22J_1173"></a>
<a class="sc" id="7"></a>
“Yathāpi dārako candaṃ,<br>
gacchantamanurodati;<br>
Evaṃsampadamevetaṃ,<br>
yo petamanusocati.<br>
</p>
<p>
<a class="msdiv" id="msdiv26"></a>
<a class="ms" id="p_22J_1174"></a>
<a class="sc" id="8"></a>
Ḍayhamāno na jānāti,<br>
ñātīnaṃ paridevitaṃ;<br>
Tasmā etaṃ na socāmi,<br>
gato so tassa yā gati”.<br>
</p>
<p>
<a class="msdiv" id="msdiv27"></a>
<a class="ms" id="p_22J_1175"></a>
<a class="sc" id="9"></a>
“Yathāpi udakakumbho,<br>
bhinno appaṭisandhiyo;<br>
Evaṃsampadamevetaṃ,<br>
yo petamanusocati.<br>
</p>
<p>
<a class="msdiv" id="msdiv28"></a>
<a class="ms" id="p_22J_1176"></a>
<a class="sc" id="10"></a>
Ḍayhamāno na jānāti,<br>
ñātīnaṃ paridevitaṃ;<br>
Tasmā etaṃ na socāmi,<br>
gato so tassa yā gatī”ti.<br>
</p>
</blockquote>
<p class="endsutta">
<a class="ms" id="p_22J_1177"></a>
<a class="sc" id="11"></a>
Uragajātakaṃ catutthaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>