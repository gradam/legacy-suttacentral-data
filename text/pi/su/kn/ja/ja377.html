<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja377">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Avāriyavagga</p>
<h1>Setaketujātaka</h1>
</div>
<blockquote class="gatha">
<p>
<a class="msdiv" id="msdiv8"></a>
<a class="ms" id="p_22J_1326"></a>
<a class="sc" id="1"></a>
“Mā tāta kujjhi na hi sādhu kodho,<br>
Bahumpi te adiṭṭhamassutañca;<br>
Mātā pitā disatā setaketu,<br>
Ācariyamāhu disataṃ pasatthā.<br>
</p>
<p>
<a class="msdiv" id="msdiv9"></a>
<a class="ms" id="p_22J_1327"></a>
<a class="sc" id="2"></a>
Agārino annadapānavatthadā,<br>
Avhāyikā tampi disaṃ vadanti;<br>
Esā disā paramā setaketu,<br>
Yaṃ patvā dukkhī sukhino bhavanti”.<br>
</p>
<p>
<a class="msdiv" id="msdiv10"></a>
<a class="ms" id="p_22J_1328"></a>
<a class="sc" id="3"></a>
“Kharājinā jaṭilā paṅkadantā,<br>
Dummakkharūpā yeme jappanti mante;<br>
Kacci nu te mānusake payoge,<br>
Idaṃ vidū parimuttā apāyā”.<br>
</p>
<p>
<a class="msdiv" id="msdiv11"></a>
<a class="ms" id="p_22J_1329"></a>
<a class="sc" id="4"></a>
“Pāpāni kammāni katvāna rāja,<br>
Bahussuto ce na careyya dhammaṃ;<br>
Sahassavedopi na taṃ paṭicca,<br>
Dukkhā pamucce caraṇaṃ apatvā”.<br>
</p>
<p>
<a class="msdiv" id="msdiv12"></a>
<a class="ms" id="p_22J_1330"></a>
<a class="sc" id="5"></a>
“Sahassavedopi na taṃ paṭicca,<br>
Dukkhā pamucce caraṇaṃ apatvā;<br>
Maññāmi vedā aphalā bhavanti,<br>
Sasaṃyamaṃ caraṇameva saccaṃ”.<br>
</p>
<p>
<a class="msdiv" id="msdiv13"></a>
<a class="ms" id="p_22J_1331"></a>
<a class="sc" id="6"></a>
“Na heva vedā aphalā bhavanti,<br>
Sasaṃyamaṃ caraṇameva saccaṃ;<br>
Kittiñhi pappoti adhicca vede,<br>
Santiṃ puṇeti caraṇena danto”ti.<br>
</p>
</blockquote>
<p class="endsutta">
<a class="ms" id="p_22J_1332"></a>
<a class="sc" id="7"></a>
Setaketujātakaṃ dutiyaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>