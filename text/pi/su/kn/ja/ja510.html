<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja510">
<article>
<div class="hgroup">
<p class="division">Jātaka</p>
<p>Vīsatinipāta</p>
<p>Mātaṅgavagga</p>
<h1>14. Ayogharajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts4.494"></a><a class="ms" id="p_22J_3228"></a><a class="msdiv" id="msdiv363"></a> “Yamekarattiṃ paṭhamaṃ,<br>
gabbhe vasati māṇavo;<br>
Abbhuṭṭhitova so <span class="var" title="sayati (bj, pts1) | sa yāti (katthaci)" id="note2039">yāti</span>,<br>
sagacchaṃ na nivattati.</p>
<p><a class="sc" id="2"></a><a class="ms" id="p_22J_3229"></a><a class="msdiv" id="msdiv364"></a>Na yujjhamānā na balenavassitā,<br>
Narā na jīranti na cāpi miyyare;<br>
Sabbaṃ <span class="var" title="hi taṃ (bj, s2, s3, pts1)" id="note2040">hidaṃ</span> jāti­jarā­yupad­du­taṃ,<br>
Taṃ me matī hoti carāmi dhammaṃ.</p>
<p><a class="sc" id="3"></a><a class="ms" id="p_22J_3230"></a><a class="msdiv" id="msdiv365"></a>Caturaṅginiṃ senaṃ subhiṃsarūpaṃ,<br>
Jayanti raṭṭhādhipatī pasayha;<br>
Na maccuno jayi­tu­mussahanti,<br>
Taṃ me matī hoti carāmi dhammaṃ.</p>
<p><a class="sc" id="4"></a><a class="ms" id="p_22J_3231"></a><a class="msdiv" id="msdiv366"></a>Hatthīhi assehi rathehi pattibhi,<br>
Parivāritā muccare <span class="var" title="ekaceyyā (bj, pts1)" id="note2041">ekacceyyā</span>;<br>
Na maccuno mucci­tu­mussahanti,<br>
Taṃ me matī hoti carāmi dhammaṃ.</p>
<p><a class="sc" id="5"></a><a class="ms" id="p_22J_3232"></a><a class="msdiv" id="msdiv367"></a>Hatthīhi assehi rathehi pattibhi,<br>
<span class="var" title="purā (mr)" id="note2042">Sūrā</span> pabhañjanti padhaṃsayanti;<br>
Na maccuno bhañji­tu­mussahanti,<br>
Taṃ me matī hoti carāmi dhammaṃ.</p>
<p><a class="sc" id="6"></a><a class="ms" id="p_22J_3233"></a><a class="msdiv" id="msdiv368"></a>Mattā gajā bhinnagaḷā pabhinnā,<br>
Nagarāni maddanti janaṃ hananti;<br>
Na maccuno maddi­tu­mussahanti,<br>
Taṃ me matī hoti carāmi dhammaṃ.</p>
<p><a class="sc" id="7"></a><a class="ms" id="p_22J_3234"></a><a class="msdiv" id="msdiv369"></a>Issāsino katahatthāpi <span class="var" title="dhīrā (bj, pts1)" id="note2043">vīrā</span>,<br>
<span class="var" title="... patī (mr)" id="note2044">Dūrepātī</span> akkha­ṇa­vedhi­nopi;<br>
Na maccuno vijjhi­tu­mussahanti,<br>
Taṃ me matī hoti carāmi dhammaṃ.</p>
<p><a class="sc" id="8"></a><a class="ms" id="p_22J_3235"></a><a class="msdiv" id="msdiv370"></a>Sarāni khīyanti saselakānanā,<br>
Sabbaṃ <span class="var" title="hi taṃ (bj, pts1) | pi taṃ (s2, s3)" id="note2045">hidaṃ</span> khīyati dīghamantaraṃ;<br>
Sabbaṃ <span class="var" title="hi taṃ (bj, s2, s3, pts1)" id="note2046">hidaṃ</span> bhañjare kālapariyāyaṃ,<br>
Taṃ me matī hoti carāmi dhammaṃ.</p>
<p><a class="sc" id="9"></a><a class="ms" id="p_22J_3236"></a><a class="msdiv" id="msdiv371"></a>Sabbesa mevaṃ hi <span class="var" title="nārīnarānaṃ (s2, s3) | narānarīnaṃ (pts1) | naranārīnaṃ (mr)" id="note2047">narāna nārinaṃ</span>,<br>
Calācalaṃ pāṇabhunodha jīvitaṃ;<br>
Paṭova dhuttassa dumova kūlajo,<br>
Taṃ me matī hoti carāmi dhammaṃ.</p>
<p><a class="sc" id="10"></a><a class="pts" id="pts4.495"></a><a class="ms" id="p_22J_3237"></a><a class="msdiv" id="msdiv372"></a>Dumapphalāneva patanti māṇavā,<br>
Daharā ca vuddhā ca sarīrabhedā;<br>
Nāriyo narā majjhimaporisā ca,<br>
Taṃ me matī hoti carāmi dhammaṃ.</p>
<p><a class="sc" id="11"></a><a class="ms" id="p_22J_3238"></a><a class="msdiv" id="msdiv373"></a>Nāyaṃ vayo tāraka­rā­jasanni­bho,<br>
Yadabbhatītaṃ gatameva dāni taṃ;<br>
Jiṇṇassa hī natthi ratī kuto sukhaṃ,<br>
Taṃ me matī hoti carāmi dhammaṃ.</p>
<p><a class="sc" id="12"></a><a class="ms" id="p_22J_3239"></a><a class="msdiv" id="msdiv374"></a>Yakkhā pisācā athavāpi petā,<br>
<span class="var" title="kupitāpi te (bj, pts1) | kuppitā te (s2, s3)" id="note2048">Kupitā te</span> assasanti manusse;<br>
Na maccuno assa­si­tussahanti,<br>
Taṃ me matī hoti carāmi dhammaṃ.</p>
<p><a class="sc" id="13"></a><a class="ms" id="p_22J_3240"></a><a class="msdiv" id="msdiv375"></a>Yakkhe pisāce athavāpi pete,<br>
Kupitepi te nijjhapanaṃ karonti;<br>
Na maccuno nijjhapanaṃ karonti,<br>
Taṃ me matī hoti carāmi dhammaṃ.</p>
<p><a class="sc" id="14"></a><a class="ms" id="p_22J_3241"></a><a class="msdiv" id="msdiv376"></a>Aparādhake dūsake heṭhake ca,<br>
Rājāno daṇḍenti viditvāna dosaṃ;<br>
Na maccuno daṇḍa­yi­tussahanti,<br>
Taṃ me matī hoti carāmi dhammaṃ.</p>
<p><a class="sc" id="15"></a><a class="ms" id="p_22J_3242"></a><a class="msdiv" id="msdiv377"></a>Aparādhakā dūsakā heṭhakā ca,<br>
Labhanti te rājino nijjhapetuṃ;<br>
Na maccuno nijjhapanaṃ karonti,<br>
Taṃ me matī hoti carāmi dhammaṃ.</p>
<p><a class="sc" id="16"></a><a class="ms" id="p_22J_3243"></a><a class="msdiv" id="msdiv378"></a>Na khattiyoti na ca brāhmaṇoti,<br>
Na aḍḍhakā balavā tejavāpi;<br>
Na maccurājassa apekkhamatthi,<br>
Taṃ me matī hoti carāmi dhammaṃ.</p>
<p><a class="sc" id="17"></a><a class="ms" id="p_22J_3244"></a><a class="msdiv" id="msdiv379"></a>Sīhā ca byagghā ca athopi dīpiyo,<br>
Pasayha khādanti vipphandamānaṃ;<br>
Na maccuno khā­di­tu­mussahanti,<br>
Taṃ me matī hoti carāmi dhammaṃ.</p>
<p><a class="sc" id="18"></a><a class="ms" id="p_22J_3245"></a><a class="msdiv" id="msdiv380"></a>Māyākārā raṅgamajjhe karontā,<br>
Mohenti cakkhūni janassa tāvade;<br>
Na maccuno moha­yi­tussahanti,<br>
Taṃ me matī hoti carāmi dhammaṃ.</p>
<p><a class="sc" id="19"></a><a class="pts" id="pts4.496"></a><a class="ms" id="p_22J_3246"></a><a class="msdiv" id="msdiv381"></a>Āsīvisā kupitā uggatejā,<br>
Ḍaṃsanti mārentipi te manusse;<br>
Na maccuno ḍaṃsi­tu­mussahanti,<br>
Taṃ me matī hoti carāmi dhammaṃ.</p>
<p><a class="sc" id="20"></a><a class="ms" id="p_22J_3247"></a><a class="msdiv" id="msdiv382"></a>Āsīvisā kupitā yaṃ ḍaṃsanti,<br>
Tikicchakā tesa visaṃ hananti;<br>
Na maccuno <span class="var" title="daṭṭhassa visaṃ (mr)" id="note2049">daṭṭhavisaṃ</span> hananti,<br>
Taṃ me matī hoti carāmi dhammaṃ.</p>
<p><a class="sc" id="21"></a><a class="ms" id="p_22J_3248"></a><a class="msdiv" id="msdiv383"></a>Dhammantarī <span class="var" title="vetaraṇī (bj, pts1) | vettaruṇo (s2, s3)" id="note2050">vettaraṇī</span> ca bhojo,<br>
Visāni hantvāna bhujaṅgamānaṃ;<br>
Suyyanti te kālakatā tatheva,<br>
Taṃ me matī hoti carāmi dhammaṃ.</p>
<p><a class="sc" id="22"></a><a class="ms" id="p_22J_3249"></a><a class="msdiv" id="msdiv384"></a>Vijjādharā ghora­madhī­yamānā,<br>
Adassanaṃ osadhehi vajanti;<br>
Na maccurājassa <span class="var" title="vajanti adassanaṃ (s2, s3, mr)" id="note2051">vajan­ta­dassa­naṃ</span>,<br>
Taṃ me matī hoti carāmi dhammaṃ.</p>
<p><a class="sc" id="23"></a><a class="ms" id="p_22J_3250"></a><a class="msdiv" id="msdiv385"></a>Dhammo have rakkhati dhammacāriṃ,<br>
Dhammo suciṇṇo sukhamāvahāti;<br>
Esānisaṃso dhamme suciṇṇe,<br>
Na duggatiṃ gacchati dhammacārī.</p>
<p><a class="sc" id="24"></a><a class="ms" id="p_22J_3251"></a><a class="msdiv" id="msdiv386"></a>Na hi dhammo adhammo ca,<br>
Ubho samavipākino;<br>
Adhammo nirayaṃ neti,<br>
Dhammo pāpeti suggatin”ti. (2605)</p>
</blockquote>
<p class="endsutta"><a class="sc" id="25"></a><a class="ms" id="p_22J_3252"></a>Ayogha­rajāta­kaṃ cuddasamaṃ.</p>
<p class="endsection"><a class="sc" id="26"></a><a class="ms" id="p_22J_3253"></a>Vīsatinipātaṃ niṭṭhitaṃ.</p>
<p class="endsection summary"><a class="sc" id="27"></a><a class="ms" id="p_22J_3254"></a>Tassuddānaṃ</p>
<blockquote class="uddanagatha">
<p><a class="sc" id="28"></a><a class="ms" id="p_22J_3255"></a>Mātaṅga sambhūta sivi sirimanto,<br>
Rohaṇa haṃsa sattigumbo bhallātiya;<br>
Somanassa campeyya brahma pañca-<br>
Paṇḍita cirassaṃvata ayogharāti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
