<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja426">
<article>
<div class="hgroup">
<p class="division">Jātaka</p>
<p>Aṭṭhakanipāta</p>
<p>Kaccānivagga</p>
<h1>Dīpijātaka</h1>
</div>
<blockquote class="gatha">
<p>
<a class="msdiv" id="msdiv88"></a>
<a class="ms" id="p_22J_1769"></a>
<a class="sc" id="1"></a>
“Khamanīyaṃ yāpanīyaṃ,<br>
kacci mātula te sukhaṃ;<br>
Sukhaṃ te ammā avaca,<br>
sukhakāmāva te mayaṃ”.<br>
</p>
<p>
<a class="msdiv" id="msdiv89"></a>
<a class="ms" id="p_22J_1770"></a>
<a class="sc" id="2"></a>
“Naṅguṭṭhaṃ me avakkamma,<br>
Heṭhayitvāna eḷike;<br>
Sājja mātulavādena,<br>
Muñcitabbā nu maññasi”.<br>
</p>
<p>
<a class="msdiv" id="msdiv90"></a>
<a class="ms" id="p_22J_1771"></a>
<a class="sc" id="3"></a>
“Puratthāmukho nisinnosi,<br>
Ahaṃ te mukhamāgatā;<br>
Pacchato tuyhaṃ naṅguṭṭhaṃ,<br>
Kathaṃ khvāhaṃ avakkamiṃ”.<br>
</p>
<p>
<a class="msdiv" id="msdiv91"></a>
<a class="ms" id="p_22J_1772"></a>
<a class="sc" id="4"></a>
“Yāvatā caturo dīpā,<br>
sasamuddā sapabbatā;<br>
Tāvatā mayhaṃ naṅguṭṭhaṃ,<br>
kathaṃ kho tvaṃ vivajjayi”.<br>
</p>
<p>
<a class="msdiv" id="msdiv92"></a>
<a class="ms" id="p_22J_1773"></a>
<a class="sc" id="5"></a>
“Pubbeva metamakkhiṃsu,<br>
mātā pitā ca bhātaro;<br>
Dīghaṃ duṭṭhassa naṅguṭṭhaṃ,<br>
sāmhi vehāyasāgatā”.<br>
</p>
<p>
<a class="msdiv" id="msdiv93"></a>
<a class="ms" id="p_22J_1774"></a>
<a class="sc" id="6"></a>
“Tañca disvāna āyantiṃ,<br>
antalikkhasmi eḷike;<br>
Migasaṅgho palāyittha,<br>
bhakkho me nāsito tayā”.<br>
</p>
<p>
<a class="msdiv" id="msdiv94"></a>
<a class="ms" id="p_22J_1775"></a>
<a class="sc" id="7"></a>
“Iccevaṃ vilapantiyā,<br>
eḷakiyā ruhagghaso;<br>
Galakaṃ anvāvamaddi,<br>
natthi duṭṭhe subhāsitaṃ.<br>
</p>
<p>
<a class="msdiv" id="msdiv95"></a>
<a class="ms" id="p_22J_1776"></a>
<a class="sc" id="8"></a>
Neva duṭṭhe nayo atthi,<br>
Na dhammo na subhāsitaṃ;<br>
Nikkamaṃ duṭṭhe yuñjetha,<br>
So ca sabbhiṃ na rañjatī”ti. (1235)<br>
</p>
</blockquote>
<p class="endsutta">
<a class="ms" id="p_22J_1777"></a>
<a class="sc" id="9"></a>
Dīpijātakaṃ dasamaṃ.</p>
<p class="endsection">
<a class="ms" id="p_22J_1778"></a>
<a class="sc" id="10"></a>
Aṭṭhakanipātaṃ niṭṭhitaṃ.</p>
<p class="endsection summary">
<a class="ms" id="p_22J_1779"></a>
<a class="sc" id="11"></a>
Tassuddānaṃ</p>
<blockquote class="uddanagatha">
<p>
<a class="ms" id="p_22J_1780"></a>
<a class="sc" id="12"></a>
Parisuddhā manāvilā vatthadharā,<br>
Bakarājassa kāyuraṃ daṇḍavaro;<br>
Atha aṅgāra cetiya devilinā,<br>
Atha āditta gaṅgā daseḷakināti.<br>
</p>
</blockquote>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>