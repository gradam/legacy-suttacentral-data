<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja302">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Kāliṅgavagga</p>
<h1>Mahāassārohajātaka</h1>
</div>
<blockquote class="gatha">
<p>
<a class="msdiv" id="msdiv5"></a>
<a class="ms" id="p_22J_888"></a>
<a class="sc" id="1"></a>
“Adeyyesu dadaṃ dānaṃ,<br>
deyyesu nappavecchati;<br>
Āpāsu byasanaṃ patto,<br>
sahāyaṃ nādhigacchati.<br>
</p>
<p>
<a class="msdiv" id="msdiv6"></a>
<a class="ms" id="p_22J_889"></a>
<a class="sc" id="2"></a>
Nādeyyesu dadaṃ dānaṃ,<br>
deyyesu yo pavecchati;<br>
Āpāsu byasanaṃ patto,<br>
sahāyamadhigacchati.<br>
</p>
<p>
<a class="msdiv" id="msdiv7"></a>
<a class="ms" id="p_22J_890"></a>
<a class="sc" id="3"></a>
Saññogasambhogavisesadassanaṃ,<br>
Anariyadhammesu saṭhesu nassati;<br>
Katañca ariyesu ca ajjavesu,<br>
Mahapphalaṃ hoti aṇumpi tādisu.<br>
</p>
<p>
<a class="msdiv" id="msdiv8"></a>
<a class="ms" id="p_22J_891"></a>
<a class="sc" id="4"></a>
Yo pubbe katakalyāṇo,<br>
Akā loke sudukkaraṃ;<br>
Pacchā kayirā na vā kayirā,<br>
Accantaṃ pūjanāraho”ti.<br>
</p>
</blockquote>
<p class="endsutta">
<a class="ms" id="p_22J_892"></a>
<a class="sc" id="5"></a>
Mahāassārohajātakaṃ dutiyaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>