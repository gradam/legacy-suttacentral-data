<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja397">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Kukkuvagga</p>
<h1>2 Manojajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts3.323"></a>
<a class="ms" id="p_22J_1493"></a>
<a class="msdiv" id="msdiv8"></a>
“Yathā cāpo ninnamati,<br>
jiyā cāpi nikūjati;<br>
Haññate nūna manojo,<br>
migarājā sakhā mama.</p>
<p>
<a class="sc" id="2"></a>
<a class="ms" id="p_22J_1494"></a>
<a class="msdiv" id="msdiv9"></a>
Handa dāni vanantāni,<br>
pakkamāmi yathāsukhaṃ;<br>
Netādisā sakhā honti,<br>
labbhā me jīvato sakhā”.</p>
<p>
<a class="sc" id="3"></a>
<a class="ms" id="p_22J_1495"></a>
<a class="msdiv" id="msdiv10"></a>
“Na pāpajanasaṃsevī,<br>
accantaṃ sukhamedhati;<br>
Manojaṃ passa semānaṃ,<br>
<span class="var" title='[{"eds":["mr"],"var":"ariyassānusāsanī "}]'>giriyassānusāsanī</span>”.</p>
<p>
<a class="sc" id="4"></a>
<a class="ms" id="p_22J_1496"></a>
<a class="msdiv" id="msdiv11"></a>
“Na pāpasampavaṅkena,<br>
mātā puttena nandati;<br>
Manojaṃ passa semānaṃ,<br>
<span class="var" title='[{"eds":["mr"],"var":"sacchannaṃ "}]'>acchannaṃ</span> samhi lohite”.</p>
<p>
<a class="sc" id="5"></a>
<a class="ms" id="p_22J_1497"></a>
<a class="msdiv" id="msdiv12"></a>
“Evamāpajjate poso,<br>
pāpiyo ca nigacchati;<br>
Yo ve hitānaṃ vacanaṃ,<br>
na karoti atthadassinaṃ”.</p>
<p>
<a class="sc" id="6"></a>
<a class="pts" id="pts3.324"></a>
<a class="ms" id="p_22J_1498"></a>
<a class="msdiv" id="msdiv13"></a>
“Evañca so hoti tato ca pāpiyo,<br>
Yo uttamo adhamajanūpasevī;<br>
Passuttamaṃ <span class="var" title='[{"eds":["s2","s3"],"var":"... seviṃ "}]'>adhamajanūpasevitaṃ</span>,<br>
Migādhipaṃ saravaraveganiddhutaṃ”.</p>
<p>
<a class="sc" id="7"></a>
<a class="ms" id="p_22J_1499"></a>
<a class="msdiv" id="msdiv14"></a>
“Nihīyati puriso nihīnasevī,<br>
Na ca hāyetha kadāci tulyasevī;<br>
<span class="var" title='[{"note":"sī , pā1 15A3:128","var":"... mupanamaṃ "},{"eds":["s2","s3"],"var":"... mupagamañca "}]'>Seṭṭhamupagamaṃ</span> udeti khippaṃ,<br>
<span class="var" title='[{"eds":["bj","pts1"],"var":"tasmā attano uttariṃ "},{"eds":["s2","s3"],"var":"tasmā attano uttaraṃ "}]'>Tasmāttanā uttaritaraṃ</span> bhajethā”ti.</p>
</blockquote>
<p class="endsutta">
<a class="sc" id="8"></a>
<a class="ms" id="p_22J_1500"></a>
Manojajātakaṃ dutiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>