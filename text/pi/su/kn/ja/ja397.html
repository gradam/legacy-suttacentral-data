<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja397">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Kukkuvagga</p>
<h1>Manojajātaka</h1>
</div>
<blockquote class="gatha">
<p>
<a class="msdiv" id="msdiv8"></a>
<a class="ms" id="p_22J_1493"></a>
<a class="sc" id="1"></a>
“Yathā cāpo ninnamati,<br>
jiyā cāpi nikūjati;<br>
Haññate nūna manojo,<br>
migarājā sakhā mama.<br>
</p>
<p>
<a class="msdiv" id="msdiv9"></a>
<a class="ms" id="p_22J_1494"></a>
<a class="sc" id="2"></a>
Handa dāni vanantāni,<br>
pakkamāmi yathāsukhaṃ;<br>
Netādisā sakhā honti,<br>
labbhā me jīvato sakhā”.<br>
</p>
<p>
<a class="msdiv" id="msdiv10"></a>
<a class="ms" id="p_22J_1495"></a>
<a class="sc" id="3"></a>
“Na pāpajanasaṃsevī,<br>
accantaṃ sukhamedhati;<br>
Manojaṃ passa semānaṃ,<br>
giriyassānusāsanī”.<br>
</p>
<p>
<a class="msdiv" id="msdiv11"></a>
<a class="ms" id="p_22J_1496"></a>
<a class="sc" id="4"></a>
“Na pāpasampavaṅkena,<br>
mātā puttena nandati;<br>
Manojaṃ passa semānaṃ,<br>
acchannaṃ samhi lohite”.<br>
</p>
<p>
<a class="msdiv" id="msdiv12"></a>
<a class="ms" id="p_22J_1497"></a>
<a class="sc" id="5"></a>
“Evamāpajjate poso,<br>
pāpiyo ca nigacchati;<br>
Yo ve hitānaṃ vacanaṃ,<br>
na karoti atthadassinaṃ”.<br>
</p>
<p>
<a class="msdiv" id="msdiv13"></a>
<a class="ms" id="p_22J_1498"></a>
<a class="sc" id="6"></a>
“Evañca so hoti tato ca pāpiyo,<br>
Yo uttamo adhamajanūpasevī;<br>
Passuttamaṃ adhamajanūpasevitaṃ,<br>
Migādhipaṃ saravaraveganiddhutaṃ”.<br>
</p>
<p>
<a class="msdiv" id="msdiv14"></a>
<a class="ms" id="p_22J_1499"></a>
<a class="sc" id="7"></a>
“Nihīyati puriso nihīnasevī,<br>
Na ca hāyetha kadāci tulyasevī;<br>
Seṭṭhamupagamaṃ udeti khippaṃ,<br>
Tasmāttanā uttaritaraṃ bhajethā”ti.<br>
</p>
</blockquote>
<p class="endsutta">
<a class="ms" id="p_22J_1500"></a>
<a class="sc" id="8"></a>
Manojajātakaṃ dutiyaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>