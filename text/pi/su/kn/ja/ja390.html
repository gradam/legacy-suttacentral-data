<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja390">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Kharaputtavagga</p>
<h1>Mayhakajātaka</h1>
</div>
<blockquote class="gatha">
<p>
<a class="msdiv" id="msdiv103"></a>
<a class="ms" id="p_22J_1436"></a>
<a class="sc" id="1"></a>
“Sakuṇo mayhako nāma,<br>
girisānudarīcaro;<br>
Pakkaṃ pipphalimāruyha,<br>
mayhaṃ mayhanti kandati.<br>
</p>
<p>
<a class="msdiv" id="msdiv104"></a>
<a class="ms" id="p_22J_1437"></a>
<a class="sc" id="2"></a>
Tassevaṃ vilapantassa,<br>
dijasaṅghā samāgatā;<br>
Bhutvāna pipphaliṃ yanti,<br>
vilapatveva so dijo.<br>
</p>
<p>
<a class="msdiv" id="msdiv105"></a>
<a class="ms" id="p_22J_1438"></a>
<a class="sc" id="3"></a>
Evameva idhekacco,<br>
saṅgharitvā bahuṃ dhanaṃ;<br>
Nevattano na ñātīnaṃ,<br>
yathodhiṃ paṭipajjati.<br>
</p>
<p>
<a class="msdiv" id="msdiv106"></a>
<a class="ms" id="p_22J_1439"></a>
<a class="sc" id="4"></a>
Na so acchādanaṃ bhattaṃ,<br>
na mālaṃ na vilepanaṃ;<br>
Anubhoti sakiṃ kiñci,<br>
na saṅgaṇhāti ñātake.<br>
</p>
<p>
<a class="msdiv" id="msdiv107"></a>
<a class="ms" id="p_22J_1440"></a>
<a class="sc" id="5"></a>
Tassevaṃ vilapantassa,<br>
mayhaṃ mayhanti rakkhato;<br>
Rājāno atha vā corā,<br>
dāyādā ye va appiyā;<br>
Dhanamādāya gacchanti,<br>
vilapatveva so naro.<br>
</p>
<p>
<a class="msdiv" id="msdiv108"></a>
<a class="ms" id="p_22J_1441"></a>
<a class="sc" id="6"></a>
Dhīro bhoge adhigamma,<br>
saṅgaṇhāti ca ñātake;<br>
Tena so kittiṃ pappoti,<br>
pecca sagge pamodatī”ti.<br>
</p>
</blockquote>
<p class="endsutta">
<a class="ms" id="p_22J_1442"></a>
<a class="sc" id="7"></a>
Mayhakajātakaṃ pañcamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>