<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja421">
<article>
<div class="hgroup">
<p class="division">Jātaka</p>
<p>Aṭṭhakanipāta</p>
<p>Kaccānivagga</p>
<h1>Gaṅgamālajātaka</h1>
</div>
<blockquote class="gatha">
<p>
<a class="msdiv" id="msdiv36"></a>
<a class="ms" id="p_22J_1712"></a>
<a class="sc" id="1"></a>
“Aṅgārajātā pathavī,<br>
kukkuḷānugatā mahī;<br>
Atha gāyasi vattāni,<br>
na taṃ tapati ātapo.<br>
</p>
<p>
<a class="msdiv" id="msdiv37"></a>
<a class="ms" id="p_22J_1713"></a>
<a class="sc" id="2"></a>
Uddhaṃ tapati ādicco,<br>
adho tapati vālukā;<br>
Atha gāyasi vattāni,<br>
na taṃ tapati ātapo”.<br>
</p>
<p>
<a class="msdiv" id="msdiv38"></a>
<a class="ms" id="p_22J_1714"></a>
<a class="sc" id="3"></a>
“Na maṃ tapati ātapo,<br>
ātapā tapayanti maṃ;<br>
Atthā hi vividhā rāja,<br>
te tapanti na ātapo”.<br>
</p>
<p>
<a class="msdiv" id="msdiv39"></a>
<a class="ms" id="p_22J_1715"></a>
<a class="sc" id="4"></a>
“Addasaṃ kāma te mūlaṃ,<br>
saṅkappā kāma jāyasi;<br>
Na taṃ saṅkappayissāmi,<br>
evaṃ kāma na hehisi”.<br>
</p>
<p>
<a class="msdiv" id="msdiv40"></a>
<a class="ms" id="p_22J_1716"></a>
<a class="sc" id="5"></a>
“Appāpi kāmā na alaṃ,<br>
bahūhipi na tappati;<br>
Ahahā bālalapanā,<br>
parivajjetha jaggato”.<br>
</p>
<p>
<a class="msdiv" id="msdiv41"></a>
<a class="ms" id="p_22J_1717"></a>
<a class="sc" id="6"></a>
“Appassa kammassa phalaṃ mamedaṃ,<br>
Udayo ajjhāgamā mahattapattaṃ;<br>
Suladdhalābho vata māṇavassa,<br>
Yo pabbajī kāmarāgaṃ pahāya”.<br>
</p>
<p>
<a class="msdiv" id="msdiv42"></a>
<a class="ms" id="p_22J_1718"></a>
<a class="sc" id="7"></a>
“Tapasā pajahanti pāpakammaṃ,<br>
Tapasā nhāpitakumbhakārabhāvaṃ;<br>
Tapasā abhibhuyya gaṅgamāla,<br>
Nāmenālapasajja brahmadattaṃ”.<br>
</p>
<p>
<a class="msdiv" id="msdiv43"></a>
<a class="ms" id="p_22J_1719"></a>
<a class="sc" id="8"></a>
“Sandiṭṭhikameva ‘amma’ passatha,<br>
Khantīsoraccassa ayaṃ vipāko;<br>
Yo sabbajanassa vanditohu,<br>
Taṃ vandāma sarājikā samaccā”.<br>
</p>
<p>
<a class="msdiv" id="msdiv44"></a>
<a class="ms" id="p_22J_1720"></a>
<a class="sc" id="9"></a>
“Mā kiñci avacuttha gaṅgamālaṃ,<br>
Muninaṃ monapathesu sikkhamānaṃ;<br>
Eso hi atari aṇṇavaṃ,<br>
Yaṃ taritvā caranti vītasokā”ti.<br>
</p>
</blockquote>
<p class="endsutta">
<a class="ms" id="p_22J_1721"></a>
<a class="sc" id="10"></a>
Gaṅgamālajātakaṃ pañcamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>