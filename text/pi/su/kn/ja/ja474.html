<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja474">
<article>
<div class="hgroup">
<p class="division">Jātaka</p>
<p>Terasakanipāta</p>
<p>Ambavagga</p>
<h1>1 Ambajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts4.203"></a>
<a class="ms" id="p_22J_2384"></a>
<a class="msdiv" id="msdiv1"></a>
“<span class="var" title='[{"note":"?","var":"āhāsi "}]'>Ahāsi</span> me ambaphalāni pubbe,<br>
Aṇūni thūlāni ca brahmacāri;<br>
Teheva mantehi na dāni tuyhaṃ,<br>
Dumapphalā pātubhavanti brahme”.</p>
<p>
<a class="sc" id="2"></a>
<a class="pts" id="pts4.204"></a>
<a class="ms" id="p_22J_2385"></a>
<a class="msdiv" id="msdiv2"></a>
“Nakkhattayogaṃ paṭimānayāmi,<br>
<span class="var" title='[{"eds":["bj","pts1"],"var":"khaṇaṃ muhuttaṃ na maṃ tosayanti "}]'>Khaṇaṃ muhuttañca mante na passaṃ</span>;<br>
Nakkhattayogañca khaṇañca laddhā,<br>
<span class="var" title='[{"eds":["bj","pts1"],"var":"athāharissambaphalaṃ "}]'>Addhāharissambaphalaṃ</span> pahūtaṃ”.</p>
<p>
<a class="sc" id="3"></a>
<a class="ms" id="p_22J_2386"></a>
<a class="msdiv" id="msdiv3"></a>
“Nakkhattayogaṃ na pure abhāṇi,<br>
Khaṇaṃ muhuttaṃ na pure asaṃsi;<br>
Sayaṃ <span class="var" title='[{"eds":["bj"],"var":"athāharī "},{"eds":["s2","s3","pts1"],"var":"athāhari "}]'>harī</span> ambaphalaṃ pahūtaṃ,<br>
Vaṇṇena gandhena rasenupetaṃ.</p>
<p>
<a class="sc" id="4"></a>
<a class="ms" id="p_22J_2387"></a>
<a class="msdiv" id="msdiv4"></a>
Mantābhijappena <span class="var" title='[{"eds":["bj","pts1"],"var":"pura\' ssa>pure hi</span> tuyhaṃ,<br>
Dumapphalā pātubhavanti brahme;<br>
Svājja na pāresi <span class="var" title='[{"eds":["bj","pts1"],"var":"japampi mante "}]'>jappampi mantaṃ</span>,<br>
Ayaṃ so ko nāma tavajja dhammo”.</p>
<p>
<a class="sc" id="5"></a>
<a class="ms" id="p_22J_2388"></a>
<a class="msdiv" id="msdiv5"></a>
“Caṇḍālaputto mama sampadāsi,<br>
Dhammena mante pakatiñca saṃsi;<br>
Mā cassu me pucchito nāmagottaṃ,<br>
Guyhittho <span class="var" title='[{"eds":["bj","s2","s3","pts1"],"var":"mā taṃ "}]'>atthaṃ</span> <span class="var" title='[{"eds":["s2","s3"],"var":"vijaheyyu mantā "}]'>vijaheyya manto</span>.</p>
<p>
<a class="sc" id="6"></a>
<a class="ms" id="p_22J_2389"></a>
<a class="msdiv" id="msdiv6"></a>
Sohaṃ janindena janamhi puṭṭho,<br>
Makkhābhibhūto alikaṃ abhāṇiṃ;<br>
‘Mantā ime brāhmaṇassā’ti micchā,<br>
Pahīnamanto kapaṇo rudāmi”.</p>
<p>
<a class="sc" id="7"></a>
<a class="pts" id="pts4.205"></a>
<a class="ms" id="p_22J_2390"></a>
<a class="msdiv" id="msdiv7"></a>
“Eraṇḍā pucimandā vā,<br>
atha vā pālibhaddakā;<br>
Madhuṃ madhutthiko vinde,<br>
so hi tassa dumuttamo.</p>
<p>
<a class="sc" id="8"></a>
<a class="ms" id="p_22J_2391"></a>
<a class="msdiv" id="msdiv8"></a>
Khattiyā brāhmaṇā vessā,<br>
suddā caṇḍālapukkusā;<br>
Yamhā dhammaṃ vijāneyya,<br>
so hi tassa naruttamo.</p>
<p>
<a class="sc" id="9"></a>
<a class="ms" id="p_22J_2392"></a>
<a class="msdiv" id="msdiv9"></a>
Imassa daṇḍañca vadhañca datvā,<br>
Gale gahetvā <span class="var" title='[{"eds":["s2","s3"],"var":"balayātha "},{"eds":["mr"],"var":"galayātha "}]'>khalayātha</span> jammaṃ;<br>
Yo uttamatthaṃ kasirena laddhaṃ,<br>
Mānātimānena vināsayittha”.</p>
<p>
<a class="sc" id="10"></a>
<a class="pts" id="pts4.206"></a>
<a class="ms" id="p_22J_2393"></a>
<a class="msdiv" id="msdiv10"></a>
“Yathā samaṃ maññamāno pateyya,<br>
Sobbhaṃ guhaṃ narakaṃ pūtipādaṃ;<br>
Rajjūti vā akkame kaṇhasappaṃ,<br>
Andho yathā jotimadhiṭṭhaheyya;<br>
Evampi maṃ tvaṃ khalitaṃ <span class="var" title='[{"eds":["pts1"],"var":"sapaññā "}]'>sapañña</span>,<br>
Pahīnamantassa <span class="var" title='[{"eds":["bj","pts1"],"var":"punappasīda "},{"eds":["s2","s3"],"var":"puna sampadāhi "}]'>punappadāhi</span>”.</p>
<p>
<a class="sc" id="11"></a>
<a class="ms" id="p_22J_2394"></a>
<a class="msdiv" id="msdiv11"></a>
“Dhammena <span class="var" title='[{"eds":["bj","s2","s3","pts1"],"var":"mante "}]'>mantaṃ</span> tava sampadāsiṃ,<br>
<span class="var" title='[{"eds":["mr"],"var":"tvampi dhammeneva "}]'>Tuvampi dhammena</span> <span class="var" title='[{"eds":["bj","pts1"],"var":"paṭiggahesi "}]'>pariggahesi</span>;<br>
Pakatimpi te attamano asaṃsiṃ,<br>
Dhamme ṭhitaṃ <span class="var" title='[{"eds":["mr"],"var":"patiṭṭhaṃ "}]'>taṃ</span> na jaheyya manto.</p>
<p>
<a class="sc" id="12"></a>
<a class="pts" id="pts4.207"></a>
<a class="ms" id="p_22J_2395"></a>
<a class="msdiv" id="msdiv12"></a>
Yo <span class="var" title='[{"eds":["mr"],"var":"balamantaṃ "}]'>bāla mantaṃ</span> kasirena laddhaṃ,<br>
Yaṃ dullabhaṃ ajja manussaloke;<br>
<span class="var" title='[{"eds":["bj"],"var":"kicchā laddhā jīvikaṃ appapañño "},{"eds":["s2","s3"],"var":"kicchā laddhaṃ jīvitaṃ appapañño "},{"eds":["pts1"],"var":"kicchāpi laddhā jīvikaṃ appañña "}]'>Kiñcāpi laddhā jīvituṃ appapañño</span>,<br>
Vināsayī alikaṃ bhāsamāno.</p>
<p>
<a class="sc" id="13"></a>
<a class="ms" id="p_22J_2396"></a>
<a class="msdiv" id="msdiv13"></a>
Bālassa mūḷhassa akataññuno ca,<br>
Musā bhaṇantassa asaññatassa;<br>
Mante mayaṃ tādisake na dema,<br>
Kuto mantā gaccha na mayha ruccasī”ti.</p>
</blockquote>
<p class="endsutta">
<a class="sc" id="14"></a>
<a class="ms" id="p_22J_2397"></a>
Ambajātakaṃ paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>