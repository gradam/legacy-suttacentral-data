<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja409">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Gandhāravagga</p>
<h1>Daḷhadhammajātaka</h1>
</div>
<blockquote class="gatha">
<p>
<a class="msdiv" id="msdiv98"></a>
<a class="ms" id="p_22J_1597"></a>
<a class="sc" id="1"></a>
“Ahañce daḷhadhammassa,<br>
vahantī nābhirādhayiṃ;<br>
Dharantī urasi sallaṃ,<br>
yuddhe vikkantacārinī.<br>
</p>
<p>
<a class="msdiv" id="msdiv99"></a>
<a class="ms" id="p_22J_1598"></a>
<a class="sc" id="2"></a>
Nūna rājā na jānāti,<br>
mama vikkamaporisaṃ;<br>
Saṅgāme sukatantāni,<br>
dūtavippahitāni ca.<br>
</p>
<p>
<a class="msdiv" id="msdiv100"></a>
<a class="ms" id="p_22J_1599"></a>
<a class="sc" id="3"></a>
Sā nūnāhaṃ marissāmi,<br>
abandhu aparāyinī;<br>
Tadā hi kumbhakārassa,<br>
dinnā chakaṇahārikā”.<br>
</p>
<p>
<a class="msdiv" id="msdiv101"></a>
<a class="ms" id="p_22J_1600"></a>
<a class="sc" id="4"></a>
“Yāvatāsīsatī poso,<br>
tāvadeva pavīṇati;<br>
Atthāpāye jahanti naṃ,<br>
oṭṭhibyādhiṃva khattiyo.<br>
</p>
<p>
<a class="msdiv" id="msdiv102"></a>
<a class="ms" id="p_22J_1601"></a>
<a class="sc" id="5"></a>
Yo pubbe katakalyāṇo,<br>
katattho nāvabujjhati;<br>
Atthā tassa palujjanti,<br>
ye honti abhipatthitā.<br>
</p>
<p>
<a class="msdiv" id="msdiv103"></a>
<a class="ms" id="p_22J_1602"></a>
<a class="sc" id="6"></a>
Yo pubbe katakalyāṇo,<br>
katattho manubujjhati;<br>
Atthā tassa pavaḍḍhanti,<br>
ye honti abhipatthitā.<br>
</p>
<p>
<a class="msdiv" id="msdiv104"></a>
<a class="ms" id="p_22J_1603"></a>
<a class="sc" id="7"></a>
Taṃ vo vadāmi bhaddante,<br>
yāvantettha samāgatā;<br>
Sabbe kataññuno hotha,<br>
ciraṃ saggamhi ṭhassathā”ti.<br>
</p>
</blockquote>
<p class="endsutta">
<a class="ms" id="p_22J_1604"></a>
<a class="sc" id="8"></a>
Daḷhadhammajātakaṃ catutthaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>