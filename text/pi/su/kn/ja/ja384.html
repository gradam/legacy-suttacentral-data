<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja384">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Avāriyavagga</p>
<h1>Dhammadhajajātaka</h1>
</div>
<blockquote class="gatha">
<p>
<a class="msdiv" id="msdiv65"></a>
<a class="ms" id="p_22J_1390"></a>
<a class="sc" id="1"></a>
“Dhammaṃ caratha ñātayo,<br>
Dhammaṃ caratha bhaddaṃ vo;<br>
Dhammacārī sukhaṃ seti,<br>
Asmiṃ loke paramhi ca”.<br>
</p>
<p>
<a class="msdiv" id="msdiv66"></a>
<a class="ms" id="p_22J_1391"></a>
<a class="sc" id="2"></a>
“Bhaddako vatayaṃ pakkhī,<br>
dijo paramadhammiko;<br>
Ekapādena tiṭṭhanto,<br>
dhammamevānusāsati”.<br>
</p>
<p>
<a class="msdiv" id="msdiv67"></a>
<a class="ms" id="p_22J_1392"></a>
<a class="sc" id="3"></a>
“Nāssa sīlaṃ vijānātha,<br>
anaññāya pasaṃsatha;<br>
Bhutvā aṇḍañca potañca,<br>
dhammo dhammoti bhāsati.<br>
</p>
<p>
<a class="msdiv" id="msdiv68"></a>
<a class="ms" id="p_22J_1393"></a>
<a class="sc" id="4"></a>
Aññaṃ bhaṇati vācāya,<br>
aññaṃ kāyena kubbati;<br>
Vācāya no ca kāyena,<br>
na taṃ dhammaṃ adhiṭṭhito.<br>
</p>
<p>
<a class="msdiv" id="msdiv69"></a>
<a class="ms" id="p_22J_1394"></a>
<a class="sc" id="5"></a>
Vācāya sakhilo manoviduggo,<br>
Channo kūpasayova kaṇhasappo;<br>
Dhammadhajo gāmanigamāsu sādhu,<br>
Dujjāno purisena bālisena.<br>
</p>
<p>
<a class="msdiv" id="msdiv70"></a>
<a class="ms" id="p_22J_1395"></a>
<a class="sc" id="6"></a>
Imaṃ tuṇḍehi pakkhehi,<br>
pādā cimaṃ viheṭhatha;<br>
Chavañhimaṃ vināsetha,<br>
nāyaṃ saṃvāsanāraho”ti.<br>
</p>
</blockquote>
<p class="endsutta">
<a class="ms" id="p_22J_1396"></a>
<a class="sc" id="7"></a>
Dhammadhajajātakaṃ navamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>