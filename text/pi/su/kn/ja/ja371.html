<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja371">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Aḍḍhavagga</p>
<h1>1 Dīghītikosalajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts3.211"></a>
<a class="ms" id="p_22J_1277"></a>
<a class="msdiv" id="msdiv110"></a>
“Evaṃbhūtassa te rāja,<br>
āgatassa <span class="var" title='[{"eds":["pts1","mr"],"var":"vaso "}]'>vase</span> mama;<br>
Atthi nu koci pariyāyo,<br>
yo taṃ dukkhā pamocaye”.</p>
<p>
<a class="sc" id="2"></a>
<a class="ms" id="p_22J_1278"></a>
<a class="msdiv" id="msdiv111"></a>
“Evaṃbhūtassa me tāta,<br>
āgatassa vase tava;<br>
Natthi no koci pariyāyo,<br>
yo maṃ dukkhā pamocaye”.</p>
<p>
<a class="sc" id="3"></a>
<a class="pts" id="pts3.217"></a>
<a class="ms" id="p_22J_1279"></a>
<a class="msdiv" id="msdiv112"></a>
“Nāññaṃ sucaritaṃ rāja,<br>
nāññaṃ rāja subhāsitaṃ;<br>
Tāyate maraṇakāle,<br>
evamevitaraṃ dhanaṃ.</p>
<p>
<a class="sc" id="4"></a>
<a class="ms" id="p_22J_1280"></a>
<a class="msdiv" id="msdiv113"></a>
<span class="cross" title='[{"bm":"35","desc":"Kosambakakkhandhaka","lang":"pi","uid":"pi-tv-kd10"},{"bm":"4","desc":"Upakkilesasutta","lang":"pi","uid":"mn128"},{"bm":"3.1-4.1","desc":"1. Cakkhupālattheravatthu","lang":"pi","uid":"dhp1-20"},{"bm":"3","desc":"2 Kosambiyajātaka","lang":"pi","uid":"ja428"}]'>^</span>

Akkocchi maṃ avadhi maṃ,<br>
ajini maṃ ahāsi me;<br>
Ye ca taṃ upanayhanti,<br>
veraṃ tesaṃ na sammati.</p>
<p>
<a class="sc" id="5"></a>
<a class="ms" id="p_22J_1281"></a>
<a class="msdiv" id="msdiv114"></a>
Akkocchi maṃ avadhi maṃ,<br>
ajini maṃ ahāsi me;<br>
Ye ca taṃ nupanayhanti,<br>
veraṃ tesūpasammati.</p>
<p>
<a class="sc" id="6"></a>
<a class="ms" id="p_22J_1282"></a>
<a class="msdiv" id="msdiv115"></a>
Na hi verena verāni,<br>
sammantīdha kudācanaṃ;<br>
Averena ca sammanti,<br>
esa dhammo sanantano”ti.</p>
</blockquote>
<p class="endsutta">
<a class="sc" id="7"></a>
<a class="ms" id="p_22J_1283"></a>
<span class="var" title='[{"eds":["bj","pts1"],"var":"dīghitikosalajātakaṃ "}]'>Dīghītikosalajātakaṃ</span> paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>