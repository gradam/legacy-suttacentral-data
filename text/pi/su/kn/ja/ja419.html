<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja419">
<article>
<div class="hgroup">
<p class="division">Jātaka</p>
<p>Aṭṭhakanipāta</p>
<p>Kaccānivagga</p>
<h1>3 Sulasājātaka</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_22J_1692"></a>
<a class="msdiv" id="msdiv18"></a>
“Idaṃ suvaṇṇakāyūraṃ,<br>
muttā veḷuriyā bahū;<br>
Sabbaṃ harassu bhaddante,<br>
mañca dāsīti sāvaya”.<br></p>
<p>
<a class="sc" id="2"></a>
<a class="ms" id="p_22J_1693"></a>
<a class="msdiv" id="msdiv19"></a>
“Oropayassu kalyāṇi,<br>
mā bāḷhaṃ paridevasi;<br>
Na cāhaṃ abhijānāmi,<br>
ahantvā dhanamābhataṃ”.<br></p>
<p>
<a class="sc" id="3"></a>
<a class="ms" id="p_22J_1694"></a>
<a class="msdiv" id="msdiv20"></a>
“Yato sarāmi attānaṃ,<br>
yato pattāsmi viññutaṃ;<br>
Na cāhaṃ abhijānāmi,<br>
aññaṃ piyataraṃ tayā.<br></p>
<p>
<a class="sc" id="4"></a>
<a class="ms" id="p_22J_1695"></a>
<a class="msdiv" id="msdiv21"></a>
Ehi taṃ upagūhissaṃ,<br>
karissañca padakkhiṇaṃ;<br>
Na hi dāni puna atthi,<br>
mama tuyhañca saṅgamo”.<br></p>
<p>
<a class="sc" id="5"></a>
<a class="ms" id="p_22J_1696"></a>
<a class="msdiv" id="msdiv22"></a>
“Na hi sabbesu ṭhānesu,<br>
puriso hoti paṇḍito;<br>
Itthīpi paṇḍitā hoti,<br>
tattha tattha vicakkhaṇā.<br></p>
<p>
<a class="sc" id="6"></a>
<a class="ms" id="p_22J_1697"></a>
<a class="msdiv" id="msdiv23"></a>
Na hi sabbesu ṭhānesu,<br>
puriso hoti paṇḍito;<br>
Itthīpi paṇḍitā hoti,<br>
lahuṃ atthaṃ vicintikā.<br></p>
<p>
<a class="sc" id="7"></a>
<a class="ms" id="p_22J_1698"></a>
<a class="msdiv" id="msdiv24"></a>
Lahuñca vata khippañca,<br>
nikaṭṭhe samacetayi;<br>
Migaṃ puṇṇāyateneva,<br>
sulasā sattukaṃ vadhi.<br></p>
<p>
<a class="sc" id="8"></a>
<a class="ms" id="p_22J_1699"></a>
<a class="msdiv" id="msdiv25"></a>
Yodha uppatitaṃ atthaṃ,<br>
na khippamanubujjhati;<br>
So haññati mandamati,<br>
corova girigabbhare.<br></p>
<p>
<a class="sc" id="9"></a>
<a class="ms" id="p_22J_1700"></a>
<a class="msdiv" id="msdiv26"></a>
Yo ca uppatitaṃ atthaṃ,<br>
khippameva nibodhati;<br>
Muccate sattusambādhā,<br>
sulasā sattukāmivā”ti.<br></p>
</blockquote>
<p class="endsutta">
<a class="sc" id="10"></a>
<a class="ms" id="p_22J_1701"></a>
Sulasājātakaṃ tatiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>