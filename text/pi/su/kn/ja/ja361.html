<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja361">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Vaṇṇārohavagga</p>
<h1>1. Vaṇṇā­roha­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.192"></a><a class="ms" id="p_22J_1217"></a><a class="msdiv" id="msdiv60"></a>“Vaṇṇārohena jātiyā,<br>
bala­nik­ka­ma­nena ca;<br>
Subāhu na mayā seyyo,<br>
sudāṭha iti bhāsasi”.</p>
<p><a class="sc" id="2"></a><a class="ms" id="p_22J_1218"></a><a class="msdiv" id="msdiv61"></a>“Vaṇṇārohena jātiyā,<br>
bala­nik­ka­ma­nena ca;<br>
Sudāṭho na mayā seyyo,<br>
subāhu iti bhāsasi.</p>
<p><a class="sc" id="3"></a><a class="ms" id="p_22J_1219"></a><a class="msdiv" id="msdiv62"></a>Evañce maṃ viharantaṃ,<br>
subāhu samma dubbhasi;<br>
Na dānāhaṃ tayā saddhiṃ,<br>
saṃ­vāsa­ma­bhi­rocaye.</p>
<p><a class="sc" id="4"></a><a class="ms" id="p_22J_1220"></a><a class="msdiv" id="msdiv63"></a>Yo paresaṃ vacanāni,<br>
<span class="var" title="saddahetha (bj, s2, s3, pts1)" id="note698">saddaheyya</span> yathātathaṃ;<br>
Khippaṃ bhijjetha mittasmiṃ,<br>
verañca pasave bahuṃ.</p>
<p><a class="sc" id="5"></a><a class="pts" id="pts3.193"></a><a class="ms" id="p_22J_1221"></a><a class="msdiv" id="msdiv64"></a>Na so mitto yo sadā appamatto,<br>
Bhedāsaṅkī randha­me­vānupassī;<br>
Yasmiñca setī urasīva putto,<br>
Sa ve mitto yo abhejjo parehī”ti.</p>
</blockquote>
<p class="endsutta"><a class="sc" id="6"></a><a class="ms" id="p_22J_1222"></a>Vaṇṇā­roha­jātakaṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
