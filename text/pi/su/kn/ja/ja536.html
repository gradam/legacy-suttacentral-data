<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja536">
<article>
<div class="hgroup">
<p class="division">Jātaka</p>
<p>Asītinipāta</p>
<p>Cūḷahaṃsavagga</p>
<h1>4 Kuṇālajātaka</h1>
</div>
<p>
<a class="sc" id="1"></a>
<a class="pts" id="pts5.416"></a>
<a class="ms" id="p_23J_1063"></a>
Evamakkhāyati, <span class="var" title='[{"eds":["s2","s3","mr"],"var":"... suyyati "}]'>evamanusūyati</span>. Sabbosadhadharaṇidhare nekapupphamālyavitate
gajagavajamahiṃsarurucamarapasadakhaggagokaṇṇasīhabyagghadīpiacchakokataracchauddārakadalimigabiḷārasasakaṇṇikānucarite <span class="var" title='[{"eds":["bj","pts1"],"var":"... kaṇeru "}]'>ākiṇṇanelamaṇḍalamahāvarāhanāgakulakareṇu</span><span class="var" title='[{"eds":["bj","s2","s3","pts1"],"var":"... vutthe "}]'>saṅghādhivuṭṭhe</span> <span class="var" title='[{"eds":["bj","pts1"],"var":"... purisallu ... "}]'>issamigasākhamigasarabhamigaeṇīmigavātamigapasadamigapurisālukimpurisayakkharakkhasanisevite</span> <span class="var" title='[{"eds":["bj","pts1"],"var":"... brahaṭṭha "}]'>amajjavamañjarīdharapahaṭṭha</span><span class="var" title='[{"eds":["bj"],"var":"puppapupphitagga ... "},{"eds":["pts1"],"var":"pupphapuphitagga ... "}]'>pupphaphusitaggānekapādapagaṇavitate</span> <span class="var" title='[{"eds":["bj","s2","s3","pts1"],"var":"... vihaṅgasata ... "}]'>kuraracakoravāraṇamayūraparabhatajīvañjīvakacelāvakābhiṅkārakaravīkamattavihaṅgagaṇasatatasampaghuṭṭhe</span> añjanamanosilāharitālahiṅgulakahemarajatakanakānekadhātusatavinaddhapaṭimaṇḍitappadese evarūpe khalu, bho, ramme vanasaṇḍe kuṇālo nāma sakuṇo paṭivasati ativiya citto ativiya cittapattacchadano.</p>
<p>
<a class="sc" id="2"></a>
<a class="ms" id="p_23J_1064"></a>
Tasseva khalu, bho, kuṇālassa sakuṇassa aḍḍhuḍḍhāni itthisahassāni paricārikā
dijakaññāyo, atha khalu, bho, dve dijakaññāyo kaṭṭhaṃ mukhena <span class="var" title='[{"eds":["bj","pts1"],"var":"ḍasitvā "}]'>ḍaṃsitvā</span> taṃ
kuṇālaṃ sakuṇaṃ majjhe nisīdāpetvā <span class="var" title='[{"eds":["s2"],"var":"ḍenti "}]'>uḍḍenti</span>—“mā naṃ kuṇālaṃ sakuṇaṃ
addhānapariyāyapathe kilamatho <span class="var" title='[{"eds":["bj"],"var":"ubbāheyyāti "},{"eds":["s2","mr"],"var":"ubbāhethāti "}]'>ubbāhetthā”ti</span>.</p>
<p>
<a class="sc" id="3"></a>
<a class="ms" id="p_23J_1065"></a>
<span class="var" title='[{"eds":["pts1"],"var":"pañcasata "}]'>Pañcasatā</span> dijakaññāyo heṭṭhato heṭṭhato <span class="var" title='[{"eds":["bj","s2","s3","pts1"],"var":"ḍenti "}]'>uḍḍenti</span>—“sacāyaṃ kuṇālo sakuṇo āsanā
paripatissati, mayaṃ taṃ pakkhehi paṭiggahessāmā”ti.</p>
<p>
<a class="sc" id="4"></a>
<a class="ms" id="p_23J_1066"></a>
Pañcasatā dijakaññāyo uparūpari <span class="var" title='[{"eds":["bj","s2","s3","pts1"],"var":"ḍenti "}]'>uḍḍenti</span>—“mā naṃ kuṇālaṃ sakuṇaṃ ātapo
<span class="var" title='[{"eds":["bj","pts1"],"var":"paritāpīti "}]'>paritāpesī”ti</span>.</p>
<p>
<a class="sc" id="5"></a>
<a class="ms" id="p_23J_1067"></a>
<span class="var" title='[{"note":"sī , syā2, syā3, pā1 potthakesu “pañcasatā”ti sakideva"}]'>Pañcasatā pañcasatā</span> dijakaññāyo ubhatopassena <span class="var" title='[{"eds":["bj","s2","s3","pts1"],"var":"ḍenti "}]'>uḍḍenti</span>—“mā naṃ kuṇālaṃ sakuṇaṃ
sītaṃ vā uṇhaṃ vā tiṇaṃ vā rajo vā vāto vā ussāvo vā upapphusī”ti.</p>
<p>
<a class="sc" id="6"></a>
<a class="ms" id="p_23J_1068"></a>
Pañcasatā dijakaññāyo purato purato uḍḍenti—“mā naṃ kuṇālaṃ sakuṇaṃ gopālakā vā
pasupālakā vā tiṇahārakā vā kaṭṭhahārakā vā vanakammikā vā kaṭṭhena vā
<span class="var" title='[{"eds":["bj","s2","s3","mr"],"var":"kathalāya vā "}]'>kaṭhalena vā</span> pāṇinā vā <span class="var" title='[{"eds":["s2","s3"],"var":"(pāsāṇena vā) "}]'>()</span> leḍḍunā vā daṇḍena vā satthena vā sakkharāhi vā
pahāraṃ adaṃsu. Māyaṃ kuṇālo sakuṇo gacchehi vā latāhi vā rukkhehi vā sākhāhi
<span class="var" title='[{"note":"idaṃ padadvayaṃ sī , pā1 potthakesu"}]'>vā</span> thambhehi vā pāsāṇehi vā balavantehi vā pakkhīhi <span class="var" title='[{"eds":["bj","s2","s3","pts1"],"var":"saṅgāmesīti "}]'>saṅgamesī”ti</span>.</p>
<p>
<a class="sc" id="7"></a>
<a class="ms" id="p_23J_1069"></a>
Pañcasatā dijakaññāyo pacchato pacchato uḍḍenti saṇhāhi sakhilāhi mañjūhi
madhurāhi vācāhi samudācarantiyo—“māyaṃ kuṇālo sakuṇo āsane pariyukkaṇṭhī”ti.</p>
<p>
<a class="sc" id="8"></a>
<a class="ms" id="p_23J_1070"></a>
Pañcasatā dijakaññāyo disodisaṃ uḍḍenti anekarukkhavividhavikatiphalamāharantiyo—“māyaṃ kuṇālo sakuṇo khudāya parikilamitthā”ti.</p>
<p>
<a class="sc" id="9"></a>
<a class="ms" id="p_23J_1071"></a>
<span class="var" title='[{"note":"idaṃ padaṃ pā1 potthake"}]'>Atha khalu, bho, tā</span> dijakaññāyo taṃ kuṇālaṃ sakuṇaṃ ārāmeneva ārāmaṃ uyyāneneva
uyyānaṃ nadītittheneva nadītitthaṃ pabbatasikhareneva pabbatasikharaṃ
ambavaneneva ambavanaṃ jambuvaneneva jambuvanaṃ labujavaneneva labujavanaṃ
<span class="var" title='[{"eds":["pts1"],"var":"... sañjādiyeneva "}]'>nāḷikerasañcāriyeneva</span> nāḷikerasañcāriyaṃ khippameva abhisambhonti <span class="var" title='[{"eds":["bj","pts1"],"var":"ratatthāya "}]'>ratitthāya</span>.</p>
<p>
<a class="sc" id="10"></a>
<a class="pts" id="pts5.418"></a>
<a class="ms" id="p_23J_1072"></a>
Atha khalu, bho, kuṇālo sakuṇo tāhi dijakaññāhi divasaṃ paribyūḷho evaṃ
apasādeti—“nassatha tumhe vasaliyo, vinassatha tumhe vasaliyo, coriyo dhuttiyo
asatiyo lahucittāyo katassa appaṭikārikāyo anilo viya yenakāmaṃgamāyo”ti.</p>
<p>
<a class="sc" id="11"></a>
<a class="pts" id="pts5.419"></a>
<a class="ms" id="p_23J_1073"></a>
Tasseva khalu, bho, himavato pabbatarājassa puratthimadisābhāge
<span class="var" title='[{"eds":["bj","s2","s3","pts1"],"var":"... ppabhavā "}]'>susukhumasunipuṇagirippabhava</span>—haritupayantiyo.</p>
<p>
<a class="sc" id="12"></a>
<a class="ms" id="p_23J_1074"></a>
Uppala paduma kumuda <span class="var" title='[{"eds":["s2","s3","pts1","c1"],"var":"naḷina "}]'>nalina</span> satapatta sogandhika <span class="var" title='[{"eds":["bj"],"var":"mandālava "},{"eds":["mr"],"var":"mandārava "}]'>mandālaka</span> <span class="var" title='[{"eds":["bj","pts1"],"var":"... pāvakappadese "},{"eds":["s2","s3"],"var":"... manāpakappadese "}]'>sampativirūḷhasucigandhamanuññamāvakappadese</span>.</p>
<p>
<a class="sc" id="13"></a>
<a class="pts" id="pts5.420"></a>
<a class="ms" id="p_23J_1075"></a>
<span class="var" title='[{"eds":["bj"],"var":"vetasavañjula "},{"eds":["pts1"],"var":"cetasavajuḷa "}]'>Kuravakamucalindaketakavedisavañjula</span>punnāgabakulatilakapiyakahasanasālasaḷalacampakaasokanāgarukkhatirīṭibhujapattaloddacandanoghavane kāḷāgarupadmakapiyaṅgudevadārukacocagahane <span class="var" title='[{"eds":["mr"],"var":"kacchikāra "}]'>kakudhakuṭajaaṅkolakaccikāra</span><span class="var" title='[{"eds":["bj"],"var":"navamallika "},{"eds":["pts1"],"var":"vanamallika "}]'>kaṇikārakaṇṇikārakanaverakoraṇḍakakoviḷārakiṃsukayodhikavanamallika</span>manaṅgaṇamanavajjabhaṇḍisurucirabhaginimālāmalyadhare <span class="var" title='[{"eds":["mr"],"var":"madhukabandhuka "}]'>jātisumanamadhugandhika</span><span class="var" title='[{"eds":["bj"],"var":"dhanukāri "},{"eds":["pts1"],"var":"dhanukārika "}]'>dhanutakkāri</span><span class="var" title='[{"eds":["bj"],"var":"tāḷīsa "},{"eds":["s2","s3","pts1"],"var":"tālisa "}]'>tālīsa</span>tagaramusīrakoṭṭhakacchavitate atimuttakasaṅkusumitalatāvitatapaṭimaṇḍitappadese haṃsapilavakādambakāraṇḍavābhinadite vijjādharasiddhasamaṇatāpasagaṇādhivuṭṭhe varadevayakkharakkhasadānavagandhabbakinnaramahoragānuciṇṇappadese evarūpe khalu, bho, ramme vanasaṇḍe puṇṇamukho nāma phussakokilo paṭivasati ativiya madhuragiro <span class="var" title='[{"eds":["bj","pts1"],"var":"vilasitanayanamattakkho "},{"eds":["s2","s3"],"var":"vilāsitanayanamattakkho "},{"eds":["mr"],"var":"savilāsitanayanamattakkho "}]'>vilāsitanayano mattakkho</span>.</p>
<p>
<a class="sc" id="14"></a>
<a class="ms" id="p_23J_1076"></a>
Tasseva khalu, bho, puṇṇamukhassa phussakokilassa aḍḍhuḍḍhāni itthisatāni
paricārikā dijakaññāyo. Atha khalu, bho, dve dijakaññāyo kaṭṭhaṃ mukhena
ḍaṃsitvā taṃ puṇṇamukhaṃ phussakokilaṃ majjhe nisīdāpetvā uḍḍenti—“mā naṃ
puṇṇamukhaṃ phussakokilaṃ addhānapariyāyapathe kilamatho ubbāhetthā”ti.</p>
<p>
<a class="sc" id="15"></a>
<a class="ms" id="p_23J_1077"></a>
Paññāsa dijakaññāyo heṭṭhato heṭṭhato uḍḍenti—“sacāyaṃ puṇṇamukho phussakokilo
āsanā paripatissati, mayaṃ taṃ pakkhehi paṭiggahessāmā”ti.</p>
<p>
<a class="sc" id="16"></a>
<a class="ms" id="p_23J_1078"></a>
Paññāsa dijakaññāyo uparūpari uḍḍenti—“mā naṃ puṇṇamukhaṃ phussakokilaṃ ātapo
paritāpesī”ti.</p>
<p>
<a class="sc" id="17"></a>
<a class="ms" id="p_23J_1079"></a>
Paññāsa paññāsa dijakaññāyo ubhatopassena uḍḍenti—“mā naṃ puṇṇamukhaṃ
phussakokilaṃ sītaṃ vā uṇhaṃ vā tiṇaṃ vā rajo vā vāto vā ussāvo vā
upapphusī”ti.</p>
<p>
<a class="sc" id="18"></a>
<a class="ms" id="p_23J_1080"></a>
Paññāsa dijakaññāyo purato purato uḍḍenti—“mā naṃ puṇṇamukhaṃ phussakokilaṃ
gopālakā vā pasupālakā vā tiṇahārakā vā kaṭṭhahārakā vā vanakammikā vā kaṭṭhena
vā <span class="var" title='[{"eds":["s2","s3","c1"],"var":"kathalāya "}]'>kaṭhalena</span> vā pāṇinā vā leḍḍunā vā daṇḍena vā satthena vā sakkharāhi vā
pahāraṃ adaṃsu. Māyaṃ puṇṇamukho phussakokilo gacchehi vā latāhi vā rukkhehi vā
sākhāhi vā thambhehi vā pāsāṇehi vā balavantehi vā pakkhīhi saṅgamesī”ti.</p>
<p>
<a class="sc" id="19"></a>
<a class="pts" id="pts5.421"></a>
<a class="ms" id="p_23J_1081"></a>
Paññāsa dijakaññāyo pacchato pacchato uḍḍenti saṇhāhi sakhilāhi mañjūhi
madhurāhi vācāhi samudācarantiyo—“māyaṃ puṇṇamukho phussakokilo āsane
pariyukkaṇṭhī”ti.</p>
<p>
<a class="sc" id="20"></a>
<a class="ms" id="p_23J_1082"></a>
Paññāsa dijakaññāyo disodisaṃ uḍḍenti anekarukkhavividhavikatiphalamāharantiyo—“māyaṃ puṇṇamukho phussakokilo khudāya parikilamitthā”ti.</p>
<p>
<a class="sc" id="21"></a>
<a class="ms" id="p_23J_1083"></a>
Atha khalu, bho, tā dijakaññāyo taṃ puṇṇamukhaṃ phussakokilaṃ ārāmeneva ārāmaṃ
uyyāneneva uyyānaṃ nadītittheneva nadītitthaṃ pabbatasikhareneva
pabbatasikharaṃ ambavaneneva ambavanaṃ jambuvaneneva jambuvanaṃ labujavaneneva
labujavanaṃ nāḷikerasañcāriyeneva nāḷikerasañcāriyaṃ khippameva abhisambhonti
ratitthāya.</p>
<p>
<a class="sc" id="22"></a>
<a class="ms" id="p_23J_1084"></a>
Atha khalu, bho, puṇṇamukho phussakokilo tāhi dijakaññāhi divasaṃ paribyūḷho
evaṃ pasaṃsati—“sādhu sādhu, bhaginiyo, etaṃ kho, bhaginiyo, tumhākaṃ patirūpaṃ
kuladhītānaṃ, yaṃ tumhe bhattāraṃ paricareyyāthā”ti.</p>
<p>
<a class="sc" id="23"></a>
<a class="ms" id="p_23J_1085"></a>
Atha khalu, bho, puṇṇamukho phussakokilo yena kuṇālo sakuṇo tenupasaṅkami.
Addasaṃsu kho kuṇālassa sakuṇassa paricārikā dijakaññāyo taṃ puṇṇamukhaṃ
phussakokilaṃ dūratova āgacchantaṃ; disvāna yena puṇṇamukho phussakokilo
tenupasaṅkamiṃsu; upasaṅkamitvā taṃ puṇṇamukhaṃ phussakokilaṃ etadavocuṃ—
“ayaṃ, samma puṇṇamukha, kuṇālo sakuṇo ativiya pharuso ativiya pharusavāco,
appevanāma tavampi āgamma piyavācaṃ labheyyāmā”ti. “Appevanāma, bhaginiyo”ti
vatvā yena kuṇālo sakuṇo tenupasaṅkami; upasaṅkamitvā kuṇālena sakuṇena saddhiṃ
paṭisammoditvā ekamantaṃ nisīdi. Ekamantaṃ nisinno kho puṇṇamukho phussakokilo
taṃ kuṇālaṃ sakuṇaṃ etadavoca—“kissa tvaṃ, samma kuṇāla, itthīnaṃ sujātānaṃ
kuladhītānaṃ sammāpaṭipannānaṃ <span class="var" title='[{"eds":["pts1"],"var":"... paṭipanno "}]'>micchāpaṭipannosi</span>? Amanāpabhāṇīnampi kira, samma
kuṇāla, itthīnaṃ manāpabhāṇinā bhavitabbaṃ, kimaṅga pana manāpabhāṇīnan”ti.</p>
<p>
<a class="sc" id="24"></a>
<a class="pts" id="pts5.422"></a>
<a class="ms" id="p_23J_1086"></a>
Evaṃ vutte, kuṇālo sakuṇo taṃ puṇṇamukhaṃ phussakokilaṃ evaṃ apasādesi—“nassa
tvaṃ, samma jamma vasala, vinassa tvaṃ, samma jamma vasala, ko nu tayā viyatto
jāyājinenā”ti. Evaṃ apasādito ca pana puṇṇamukho phussakokilo <span class="var" title='[{"eds":["bj","pts1"],"var":"tato heva "}]'>tatoyeva</span>
paṭinivatti.</p>
<p>
<a class="sc" id="25"></a>
<a class="ms" id="p_23J_1087"></a>
Atha khalu, bho, puṇṇamukhassa phussakokilassa aparena samayena <span class="var" title='[{"eds":["s2","s3","mr"],"var":"acirasseva accayena "}]'>nacirasseva</span>
kharo ābādho uppajji lohitapakkhandikā bāḷhā vedanā vattanti <span class="var" title='[{"eds":["s2","s3","pts1"],"var":"maraṇantikā "}]'>māraṇantikā</span>. Atha
khalu, bho, puṇṇamukhassa phussakokilassa paricārikānaṃ dijakaññānaṃ
etadahosi—“ābādhiko kho ayaṃ puṇṇamukho phussakokilo, appevanāma imamhā ābādhā
vuṭṭhaheyyā”ti ekaṃ adutiyaṃ ohāya yena kuṇālo sakuṇo tenupasaṅkamiṃsu. Addasā
kho kuṇālo sakuṇo tā dijakaññāyo dūratova āgacchantiyo, disvāna tā dijakaññāyo
etadavoca—“kahaṃ pana tumhaṃ vasaliyo bhattā”ti? “Ābādhiko kho, samma kuṇāla,
puṇṇamukho phussakokilo appevanāma tamhā ābādhā vuṭṭhaheyyā”ti. Evaṃ vutte,
kuṇālo sakuṇo tā dijakaññāyo evaṃ apasādesi—“nassatha tumhe vasaliyo,
vinassatha tumhe vasaliyo, coriyo dhuttiyo asatiyo lahucittāyo katassa
appaṭikārikāyo anilo viya yenakāmaṃgamāyo”ti; vatvā yena puṇṇamukho
phussakokilo tenupasaṅkami; upasaṅkamitvā taṃ puṇṇamukhaṃ phussakokilaṃ
etadavoca—“haṃ, samma, puṇṇamukhā”ti. “Haṃ, samma, kuṇālā”ti.</p>
<p>
<a class="sc" id="26"></a>
<a class="pts" id="pts5.424"></a>
<a class="ms" id="p_23J_1088"></a>
Atha khalu, bho kuṇālo sakuṇo taṃ puṇṇamukhaṃ phussakokilaṃ pakkhehi ca
mukhatuṇḍakena ca pariggahetvā vuṭṭhāpetvā nānābhesajjāni pāyāpesi. Atha khalu,
bho, puṇṇamukhassa phussakokilassa so ābādho paṭippassambhīti. Atha khalu, bho,
kuṇālo sakuṇo taṃ puṇṇamukhaṃ phussakokilaṃ <span class="var" title='[{"eds":["bj","s2","s3","pts1"],"var":"gilānā vuṭṭhitaṃ "}]'>gilānavuṭṭhitaṃ</span> aciravuṭṭhitaṃ
gelaññā etadavoca—</p>
<p>
<a class="sc" id="27"></a>
<a class="ms" id="p_23J_1089"></a>
“Diṭṭhā mayā, samma puṇṇamukha, kaṇhā dvepitikā pañcapatikāya chaṭṭhe purise
cittaṃ paṭibandhantiyā, yadidaṃ <span class="var" title='[{"eds":["bj","pts1"],"var":"kavandhe "}]'>kabandhe</span> pīṭhasappimhī”ti. Bhavati ca
panuttarettha vākyaṃ—</p>
<blockquote class="gatha">
<p>
<a class="sc" id="28"></a>
<a class="ms" id="p_23J_1090"></a>
<a class="msdiv" id="msdiv290"></a>
“Athajjuno nakulo bhīmaseno,<br>
Yudhiṭṭhilo <span class="var" title='[{"eds":["mr"],"var":"sīhadevo "}]'>sahadevo</span> ca rājā;<br>
Ete patī pañca maticca nārī,<br>
Akāsi <span class="var" title='[{"eds":["pts1"],"var":"khujjavāmanena "}]'>khujjavāmanakena</span> pāpanti.</p>
</blockquote>
<p>
<a class="sc" id="29"></a>
<a class="ms" id="p_23J_1091"></a>
Diṭṭhā mayā, samma puṇṇamukha, <span class="var" title='[{"eds":["bj","pts1"],"var":"saccatapāvī "},{"eds":["s2","s3"],"var":"pañcatapāvī "}]'>saccatapāpī</span> nāma samaṇī susānamajjhe vasantī
catutthabhattaṃ pariṇāmayamānā <span class="var" title='[{"eds":["bj"],"var":"tulāputtakena "},{"eds":["pts1"],"var":"sā tulāputtakena "},{"eds":["mr"],"var":"sā surādhuttakena "}]'>surādhuttakena</span> pāpamakāsi.</p>
<p>
<a class="sc" id="30"></a>
<a class="ms" id="p_23J_1092"></a>
Diṭṭhā mayā, samma puṇṇamukha, <span class="var" title='[{"eds":["bj"],"var":"kākātī "},{"eds":["pts1"],"var":"kākāti "}]'>kākavatī</span> nāma devī samuddamajjhe vasantī bhariyā
venateyyassa naṭakuverena pāpamakāsi.</p>
<p>
<a class="sc" id="31"></a>
<a class="pts" id="pts5.425"></a>
<a class="ms" id="p_23J_1093"></a>
Diṭṭhā mayā, samma puṇṇamukha, <span class="var" title='[{"eds":["pts1"],"var":"kuraṅgavī "}]'>kuruṅgadevī</span> nāma <span class="var" title='[{"eds":["bj","s2","s3","pts1"],"var":"lomasundarī "}]'>lomasuddarī</span> <span class="var" title='[{"eds":["bj"],"var":"eḷakamārakaṃ "},{"eds":["s2","s3"],"var":"eḷakakumāraṃ "},{"eds":["pts1"],"var":"eḷakamāraṃ "}]'>eḷikakumāraṃ</span>
kāmayamānā chaḷaṅgakumāradhanantevāsinā pāpamakāsi.</p>
<blockquote class="gatha">
<p>
<a class="sc" id="32"></a>
<a class="ms" id="p_23J_1094"></a>
Evañhetaṃ mayā ñātaṃ,<br>
Brahmadattassa <span class="var" title='[{"eds":["s2","s3"],"var":"mātukā "}]'>mātaraṃ</span>;<br>
Ohāya kosalarājaṃ,<br>
Pañcālacaṇḍena pāpamakāsi.</p>
<p>
<a class="sc" id="33"></a>
<a class="ms" id="p_23J_1095"></a>
<a class="msdiv" id="msdiv291"></a>
Etā ca aññā ca akaṃsu pāpaṃ,<br>
Tasmāhamitthīnaṃ na vissase nappasaṃse;<br>
Mahī yathā jagati samānarattā,<br>
Vasundharā <span class="var" title='[{"eds":["s2","s3"],"var":"itarītarānaṃ patiṭṭhā "},{"note":"?","var":"ittarītarappatiṭṭhā "}]'>itarītarā patiṭṭhā</span>;<br>
Sabbasahā aphandanā akuppā,<br>
Tathitthiyo tāyo na vissase naro.</p>
<p>
<a class="sc" id="34"></a>
<a class="ms" id="p_23J_1096"></a>
<a class="msdiv" id="msdiv292"></a>
Sīho yathā lohitamaṃsabhojano,<br>
Vāḷamigo <span class="var" title='[{"eds":["bj","pts1"],"var":"pañcahattho "}]'>pañcāvudho</span> suruddho;<br>
Pasayhakhādī parahiṃsane rato,<br>
Tathitthiyo tāyo na vissase naro.</p>
</blockquote>
<p>
<a class="sc" id="35"></a>
<a class="ms" id="p_23J_1097"></a>
<span class="var" title='[{"eds":["bj","s2","s3","mr"],"var":"na khalu bho "}]'>Na khalu</span>, samma puṇṇamukha, vesiyo nāriyo gamaniyo, na hetā bandhakiyo nāma,
vadhikāyo nāma etāyo, yadidaṃ vesiyo nāriyo gamaniyoti.</p>
<p>
<a class="sc" id="36"></a>
<a class="ms" id="p_23J_1098"></a>
<span class="var" title='[{"eds":["bj","s2","s3","pts1"],"var":"corā "}]'>Coro</span> viya veṇikatā, <span class="var" title='[{"eds":["bj","s2","s3"],"var":"madirā viya "},{"eds":["pts1"],"var":"madiriva "}]'>madirāva</span> <span class="var" title='[{"eds":["s2","s3"],"var":"visaduṭṭhā "},{"eds":["mr"],"var":"diṭṭhā "}]'>diddhā</span> <span class="var" title='[{"eds":["bj","pts1"],"var":"vāṇijā "}]'>vāṇijo</span> viya vācāsanthutiyo, issasiṅghamiva
<span class="var" title='[{"eds":["pts1"],"var":"parivattāyo "},{"eds":["mr"],"var":"viparivattāro "}]'>viparivattāyo</span>, uragāmiva dujivhāyo, sobbhamiva paṭicchannā, pātālamiva duppūrā
rakkhasī viya duttosā, yamovekantahāriyo, sikhīriva sabbabhakkhā, nadīriva
sabbavāhī, anilo viya yenakāmaṃcarā, neru viya avisesakarā, visarukkho viya
niccaphalitāyoti. Bhavati ca panuttarettha vākyaṃ—</p>
<blockquote class="gatha">
<p>
<a class="sc" id="37"></a>
<a class="ms" id="p_23J_1099"></a>
<a class="msdiv" id="msdiv293"></a>
Yathā coro yathā diddho,<br>
Vāṇijova vikatthanī;<br>
Issasiṅghamiva <span class="var" title='[{"eds":["bj"],"var":"... mivāvaṭṭā "},{"eds":["pts1"],"var":"issasiṅgamivāvattā "}]'>parivattā</span>,<br>
<span class="var" title='[{"eds":["pts1"],"var":"dujjivha "}]'>Dujivhā</span> urago viya.</p>
<p>
<a class="sc" id="38"></a>
<a class="ms" id="p_23J_1100"></a>
<a class="msdiv" id="msdiv294"></a>
Sobbhamiva paṭicchannā,<br>
pātālamiva duppurā;<br>
Rakkhasī viya duttosā,<br>
yamovekantahāriyo.</p>
<p>
<a class="sc" id="39"></a>
<a class="ms" id="p_23J_1101"></a>
<a class="msdiv" id="msdiv295"></a>
<q class="open" style="background: yellow" id="817" title=" yathā sikhī nadī vāho, anilo kāmacāravā. nerūva avisesā ca, visarukkho viya niccaphalā. nāsayanti ghare bhogaṃ, ratanānantakaritthiyoti. (sī ), yathā sikhī nadī vāho, anilo kāmapāravā. nerūva avisesā ca, visarukkhova niccaphalī. nāsayanti ghare bhogaṃ, ratanānantakaritthiyoti (syā2, syā3)">

Yathā sikhī nadī vāto,<br>
Nerunāva samāgatā;<br>
Visarukkho viya niccaphalā,<br>
Nāsayanti ghare bhogaṃ;<br>
Ratanantakaritthiyoti</q>.</p>
</blockquote>
<p>
<a class="sc" id="40"></a>
<a class="pts" id="pts5.432"></a>
<a class="ms" id="p_23J_1102"></a>
Cattārimāni, samma puṇṇamukha, yāni <q class="open" style="background: yellow" id="819" title=" etthantare pāṭho sī , syā2, syā3 potthakesu na">vatthūni kicce jāte anatthacarāni bhavanti;
tāni</q> parakule na vāsetabbāni—goṇaṃ dhenuṃ yānaṃ bhariyā. Cattāri etāni paṇḍito
<span class="var" title='[{"eds":["bj","s2","s3","pts1"],"var":"yāni "}]'>dhanāni</span> gharā na vippavāsaye.</p>
<blockquote class="gatha">
<p>
<a class="sc" id="41"></a>
<a class="pts" id="pts5.433"></a>
<a class="ms" id="p_23J_1103"></a>
<a class="msdiv" id="msdiv296"></a>
Goṇaṃ dhenuñca yānañca,<br>
Bhariyaṃ ñātikule na vāsaye;<br>
Bhañjanti rathaṃ ayānakā,<br>
Ativāhena hananti puṅgavaṃ;<br>
Dohena hananti vacchakaṃ,<br>
Bhariyā ñātikule padussatīti.</p>
</blockquote>
<p>
<a class="sc" id="42"></a>
<a class="ms" id="p_23J_1104"></a>
<span class="var" title='[{"note":"idaṃ padaṃ pā1 potthake na"}]'>Cha imāni, samma puṇṇamukha, yāni vatthūni</span> kicce jāte anatthacarāni bhavanti—</p>
<blockquote class="gatha">
<p>
<a class="sc" id="43"></a>
<a class="ms" id="p_23J_1105"></a>
<a class="msdiv" id="msdiv297"></a>
Aguṇaṃ dhanu ñātikule ca bhariyā,<br>
Pāraṃ nāvā akkhabhaggañca yānaṃ;<br>
Dūre mitto pāpasahāyako ca,<br>
Kicce jāte anatthacarāni bhavanti.</p>
</blockquote>
<p>
<a class="sc" id="44"></a>
<a class="ms" id="p_23J_1106"></a>
Aṭṭhahi khalu, samma puṇṇamukha, ṭhānehi itthī sāmikaṃ avajānāti. Daliddatā,
āturatā, jiṇṇatā, surāsoṇḍatā, muddhatā, pamattatā, sabbakiccesu anuvattanatā,
sabbadhanaanuppadānena—imehi khalu, samma puṇṇamukha, aṭṭhahi ṭhānehi itthī
sāmikaṃ avajānāti. Bhavati ca panuttarettha vākyaṃ—</p>
<blockquote class="gatha">
<p>
<a class="sc" id="45"></a>
<a class="ms" id="p_23J_1107"></a>
<a class="msdiv" id="msdiv298"></a>
Daliddaṃ āturañcāpi,<br>
jiṇṇakaṃ surasoṇḍakaṃ;<br>
Pamattaṃ muddhapattañca,<br>
<span class="var" title='[{"eds":["bj","pts1"],"var":"rattaṃ kiccesu "}]'>sabbakiccesu</span> hāpanaṃ;<br>
<span class="var" title='[{"eds":["s2","s3"],"var":"sabbakāmapaṇidhānena "},{"eds":["pts1"],"var":"sabbakāmapadānena "}]'>Sabbakāmappadānena</span>,<br>
<span class="var" title='[{"eds":["bj","pts1"],"var":"avajānanti "}]'>avajānāti</span> sāmikanti.</p>
</blockquote>
<p>
<a class="sc" id="46"></a>
<a class="ms" id="p_23J_1108"></a>
Navahi khalu, samma puṇṇamukha, ṭhānehi itthī padosamāharati. Ārāmagamanasīlā
ca hoti, uyyānagamanasīlā ca hoti, nadītitthagamanasīlā ca hoti,
ñātikulagamanasīlā ca hoti, parakulagamanasīlā ca hoti, ādāsadussamaṇḍanānuyogamanuyuttasīlā ca hoti, majjapāyinī ca hoti, nillokanasīlā ca hoti, <span class="var" title='[{"eds":["bj","s2","s3","pts1"],"var":"padvāraṭṭhāyinī "}]'>sadvāraṭhāyinī</span> ca hoti—imehi khalu, samma puṇṇamukha, navahi ṭhānehi itthī padosamāharatīti. Bhavati ca panuttarettha vākyaṃ—</p>
<blockquote class="gatha">
<p>
<a class="sc" id="47"></a>
<a class="ms" id="p_23J_1109"></a>
<a class="msdiv" id="msdiv299"></a>
<span class="var" title='[{"eds":["s2","s3"],"var":"ārāmagamanasīlā ca "},{"eds":["pts1"],"var":"arāmasīlā "}]'>Ārāmasīlā ca</span> uyyānaṃ,<br>
Nadī ñāti parakulaṃ;<br>
Ādāsadussamaṇḍanamanuyuttā,<br>
Yā citthī majjapāyinī.</p>
<p>
<a class="sc" id="48"></a>
<a class="ms" id="p_23J_1110"></a>
<a class="msdiv" id="msdiv300"></a>
Yā ca nillokanasīlā,<br>
Yā ca sadvāraṭhāyinī;<br>
Navahetehi ṭhānehi,<br>
Padosamāharanti itthiyoti.</p>
</blockquote>
<p>
<a class="sc" id="49"></a>
<a class="pts" id="pts5.434"></a>
<a class="ms" id="p_23J_1111"></a>
<span class="var" title='[{"eds":["pts1","mr"],"var":"cattālīsāhi "}]'>Cattālīsāya</span> khalu, samma puṇṇamukha, ṭhānehi itthī purisaṃ <span class="var" title='[{"eds":["bj","s2","s3","pts1"],"var":"accāvadati "}]'>accācarati</span>.
Vijambhati, vinamati, vilasati, vilajjati, nakhena nakhaṃ ghaṭṭeti, pādena
pādaṃ akkamati, kaṭṭhena pathaviṃ <span class="var" title='[{"eds":["bj","pts1"],"var":"likhati "},{"eds":["s2","s3"],"var":"vilekhati "}]'>vilikhati</span>, <span class="var" title='[{"eds":["bj","pts1"],"var":"dārakaṃ ullaṅgheti olaṅgheti "}]'>dārakaṃ ullaṅghati ullaṅghāpeti</span>,
kīḷati kīḷāpeti, cumbati cumbāpeti, bhuñjati bhuñjāpeti, dadāti, yācati,
katamanukaroti, uccaṃ bhāsati, nīcaṃ bhāsati, aviccaṃ bhāsati, viviccaṃ
bhāsati, naccena gītena vāditena <span class="var" title='[{"eds":["bj","s2","s3","pts1"],"var":"roditena "}]'>rodanena</span> vilasitena vibhūsitena jagghati,
pekkhati, kaṭiṃ cāleti, guyhabhaṇḍakaṃ sañcāleti, ūruṃ vivarati, ūruṃ pidahati,
thanaṃ dasseti, kacchaṃ dasseti, nābhiṃ dasseti, akkhiṃ nikhanati, bhamukaṃ
ukkhipati, <span class="var" title='[{"eds":["bj","s2","s3"],"var":"oṭṭhaṃ palikkhati "},{"eds":["si","pts1"],"var":"oṭṭhaṃ palikhati jivham palikhati "}]'>oṭṭhaṃ upalikhati</span>, jivhaṃ nillāleti, dussaṃ muñcati, dussaṃ
paṭibandhati, sirasaṃ muñcati, sirasaṃ bandhati—imehi khalu, samma puṇṇamukha,
cattālīsāya ṭhānehi itthī purisaṃ accācarati.</p>
<p>
<a class="sc" id="50"></a>
<a class="ms" id="p_23J_1112"></a>
<span class="var" title='[{"eds":["pts1","mr"],"var":"pañcavīsāhi "}]'>Pañcavīsāya</span> khalu, samma puṇṇamukha, ṭhānehi itthī paduṭṭhā veditabbā bhavati.
Sāmikassa pavāsaṃ vaṇṇeti, pavuṭṭhaṃ na sarati, āgataṃ nābhinandati, avaṇṇaṃ
tassa bhaṇati, vaṇṇaṃ tassa na bhaṇati, anatthaṃ tassa carati, atthaṃ tassa na
carati, akiccaṃ tassa karoti, kiccaṃ tassa na karoti, paridahitvā sayati,
parammukhī nipajjati, parivattakajātā kho pana hoti kuṅkumiyajātā, dīghaṃ
assasati, dukkhaṃ vedayati, uccārapassāvaṃ abhiṇhaṃ gacchati, vilomamācarati,
parapurisasaddaṃ sutvā kaṇṇasotaṃ <span class="var" title='[{"eds":["s2","s3"],"var":"vidahati "},{"eds":["pts1"],"var":"vivarati tam odahati "}]'>vivaramodahati</span>, nihatabhogā kho pana hoti,
paṭivissakehi santhavaṃ karoti, nikkhantapādā kho pana hoti, visikhānucārinī
<span class="var" title='[{"note":"idaṃ padaṃ sī , syā2, syā3, pā1 potthakesu"}]'>aticārinī kho pana hoti, niccaṃ</span> sāmike agāravā paduṭṭhamanasaṅkappā, abhiṇhaṃ
dvāre tiṭṭhati, kacchāni aṅgāni thanāni dasseti, disodisaṃ gantvā pekkhati—
imehi khalu, samma puṇṇamukha, <span class="var" title='[{"eds":["pts1","mr"],"var":"pañcavīsāhi "}]'>pañcavīsāya</span> ṭhānehi itthī paduṭṭhā veditabbā
bhavati. Bhavati ca panuttarettha vākyaṃ—</p>
<blockquote class="gatha">
<p>
<a class="sc" id="51"></a>
<a class="ms" id="p_23J_1113"></a>
<a class="msdiv" id="msdiv301"></a>
Pavāsaṃ tassa vaṇṇeti,<br>
<span class="var" title='[{"eds":["bj","pts1"],"var":"pavāsa\' massa va gata n>Gataṃ tassa na socati</span>;<br>
<span class="var" title='[{"eds":["bj","pts1"],"var":"disvā patiṃ āgataṃ "}]'>Disvāna patimāgataṃ</span> nābhinandati,<br>
Bhattāravaṇṇaṃ na kadāci bhāsati;<br>
Ete paduṭṭhāya bhavanti lakkhaṇā.</p>
<p>
<a class="sc" id="52"></a>
<a class="ms" id="p_23J_1114"></a>
<a class="msdiv" id="msdiv302"></a>
Anatthaṃ tassa carati asaññatā,<br>
Atthañca hāpeti akiccakārinī;<br>
Paridahitvā sayati parammukhī,<br>
Ete paduṭṭhāya bhavanti lakkhaṇā.</p>
<p>
<a class="sc" id="53"></a>
<a class="pts" id="pts5.435"></a>
<a class="ms" id="p_23J_1115"></a>
<a class="msdiv" id="msdiv303"></a>
<span class="var" title='[{"eds":["bj"],"var":"parāvattajātā ca "},{"eds":["pts1"],"var":"parivattakājatā ca "}]'>Parivattajātā ca</span> bhavati kuṅkumī,<br>
Dīghañca assasati dukkhavedinī;<br>
Uccārapassāvamabhiṇhaṃ gacchati,<br>
Ete paduṭṭhāya bhavanti lakkhaṇā.</p>
<p>
<a class="sc" id="54"></a>
<a class="ms" id="p_23J_1116"></a>
<a class="msdiv" id="msdiv304"></a>
Vilomamācarati akiccakārinī,<br>
Saddaṃ nisāmeti parassa bhāsato;<br>
Nihatabhogā ca karoti santhavaṃ,<br>
Ete paduṭṭhāya bhavanti lakkhaṇā.</p>
<p>
<a class="sc" id="55"></a>
<a class="ms" id="p_23J_1117"></a>
<a class="msdiv" id="msdiv305"></a>
Kicchena laddhaṃ <span class="var" title='[{"eds":["bj"],"var":"kasirenābhataṃ "}]'>kasirābhataṃ</span> dhanaṃ,<br>
Vittaṃ vināseti dukkhena sambhataṃ;<br>
Paṭivissakehi ca karoti santhavaṃ,<br>
Ete paduṭṭhāya bhavanti lakkhaṇā.</p>
<p>
<a class="sc" id="56"></a>
<a class="ms" id="p_23J_1118"></a>
<a class="msdiv" id="msdiv306"></a>
Nikkhantapādā visikhānucārinī,<br>
<span class="var" title='[{"eds":["bj","pts1","mr"],"var":"niccaṃ sa sāmimhi "}]'>Niccañca sāmimhi</span> paduṭṭhamānasā;<br>
<span class="var" title='[{"eds":["bj"],"var":"aticāriṇī "}]'>Aticārinī</span> hoti <span class="var" title='[{"eds":["bj","pts1"],"var":"tatheva\' g>apetagāravā</span>,<br>
Ete paduṭṭhāya bhavanti lakkhaṇā.</p>
<p>
<a class="sc" id="57"></a>
<a class="ms" id="p_23J_1119"></a>
<a class="msdiv" id="msdiv307"></a>
Abhikkhaṇaṃ tiṭṭhati dvāramūle,<br>
Thanāni kacchāni ca dassayantī;<br>
Disodisaṃ pekkhati bhantacittā,<br>
Ete paduṭṭhāya bhavanti lakkhaṇā.</p>
<p>
<a class="sc" id="58"></a>
<a class="ms" id="p_23J_1120"></a>
<a class="msdiv" id="msdiv308"></a>
Sabbā nadī <span class="var" title='[{"eds":["mr"],"var":"vaṅkanadī "}]'>vaṅkagatī</span>,<br>
sabbe kaṭṭhamayā vanā;<br>
Sabbitthiyo kare pāpaṃ,<br>
labhamāne nivātake.</p>
<p>
<a class="sc" id="59"></a>
<a class="ms" id="p_23J_1121"></a>
<a class="msdiv" id="msdiv309"></a>
Sace labhetha khaṇaṃ vā raho vā,<br>
<span class="var" title='[{"var":"nimantakaṃ ","xref":{"bm":"1","desc":"8 Amarādevīpañha","lang":"pi","uid":"mi5.4.8"}}]'>Nivātakaṃ</span> vāpi labhetha tādisaṃ;<br>
Sabbāva itthī <span class="var" title='[{"eds":["bj"],"var":"kareyyu no "},{"eds":["pts1"],"var":"kareyyuṃ no "}]'>kayiruṃ nu</span> pāpaṃ,<br>
Aññaṃ <span class="var" title='[{"note":"syā2, syā3, pā1, ka-ma 28Mi:919","var":"aladdhā "}]'>alattha</span> pīṭhasappināpi saddhiṃ.</p>
<p>
<a class="sc" id="60"></a>
<a class="ms" id="p_23J_1122"></a>
<a class="msdiv" id="msdiv310"></a>
Narānamārāmakarāsu nārisu,<br>
Anekacittāsu aniggahāsu ca;<br>
<span class="var" title='[{"eds":["bj","pts1"],"var":"sabba\' ttan p>Sabbattha nāpītikarāpi</span> ce <span class="var" title='[{"eds":["s2","s3"],"var":"siyuṃ "},{"eds":["pts1"],"var":"vesiyā "}]'>siyā</span>,<br>
Na vissase titthasamā hi nāriyoti.</p>
<p>
<a class="sc" id="61"></a>
<a class="pts" id="pts5.440"></a>
<a class="ms" id="p_23J_1123"></a>
<a class="msdiv" id="msdiv311"></a>
<span class="var" title='[{"eds":["s2","s3","mr"],"var":"yañca "}]'>Yaṃ ve</span> disvā <span class="var" title='[{"eds":["s2","s3"],"var":"kinnarakinnarīnaṃ "},{"eds":["pts1"],"var":"kaṇḍarikinnarānaṃ "},{"eds":["mr"],"var":"kinnarīkinnarānaṃ "}]'>kaṇḍarīkinnarānaṃ</span>,<br>
Sabbitthiyo na ramanti agāre;<br>
Taṃ tādisaṃ maccaṃ cajitvā bhariyā,<br>
Aññaṃ disvā purisaṃ pīṭhasappiṃ.</p>
<p>
<a class="sc" id="62"></a>
<a class="pts" id="pts5.444"></a>
<a class="ms" id="p_23J_1124"></a>
<a class="msdiv" id="msdiv312"></a>
Bakassa ca <span class="var" title='[{"eds":["bj","pts1"],"var":"pāvārikassa "},{"eds":["s2","s3"],"var":"bāvariyassa "}]'>bāvarikassa</span> rañño,<br>
Accantakāmānugatassa bhariyā;<br>
<span class="var" title='[{"eds":["bj"],"var":"avācari "},{"eds":["s2","s3"],"var":"anācarī "},{"eds":["mr"],"var":"anācari "}]'>Avācarī</span> <span class="var" title='[{"eds":["bj","s2","pts1"],"var":"baddhavasānugassa "},{"eds":["mr"],"var":"pattavasānugatassa "}]'>paṭṭhavasānugassa</span>,<br>
Kaṃ vāpi itthī nāticare tadaññaṃ.</p>
<p>
<a class="sc" id="63"></a>
<a class="ms" id="p_23J_1125"></a>
<a class="msdiv" id="msdiv313"></a>
Piṅgiyānī sabbalokissarassa,<br>
Rañño piyā brahmadattassa bhariyā;<br>
Avācarī paṭṭhavasānugassa,<br>
Taṃ vāpi sā nājjhagā kāmakāminī.</p>
<p>
<a class="sc" id="64"></a>
<a class="pts" id="pts5.445"></a>
<a class="ms" id="p_23J_1126"></a>
<a class="msdiv" id="msdiv314"></a>
<span class="cross" title='[{"bm":"1-12","desc":"1 Cūḷakuṇālajātaka","lang":"pi","uid":"ja464"}]'>^</span>

<span class="var" title='[{"eds":["bj","s2","s3","pts1"],"var":"khuddānaṃ "}]'>Luddhānaṃ</span> lahucittānaṃ,<br>
Akataññūna dubbhinaṃ;<br>
Nādevasatto puriso,<br>
Thīnaṃ saddhātumarahati.</p>
<p>
<a class="sc" id="65"></a>
<a class="ms" id="p_23J_1127"></a>
<a class="msdiv" id="msdiv315"></a>
Na tā pajānanti kataṃ na kiccaṃ,<br>
Na mātaraṃ pitaraṃ bhātaraṃ vā;<br>
Anariyā samatikkantadhammā,<br>
Sasseva cittassa vasaṃ vajanti.</p>
<p>
<a class="sc" id="66"></a>
<a class="ms" id="p_23J_1128"></a>
<a class="msdiv" id="msdiv316"></a>
<span class="var" title='[{"eds":["bj","pts1"],"var":"cirānuvutthampi "},{"eds":["s2","s3"],"var":"cirānuvutthaṃpi "}]'>Cirānuvuṭṭhampi</span> piyaṃ manāpaṃ,<br>
Anukampakaṃ pāṇasamampi <span class="var" title='[{"eds":["bj","s2","s3","pts1"],"var":"santaṃ "}]'>bhattuṃ</span>;<br>
Āvāsu kiccesu ca naṃ jahanti,<br>
Tasmāhamitthīnaṃ na vissasāmi.</p>
<p>
<a class="sc" id="67"></a>
<a class="ms" id="p_23J_1129"></a>
<a class="msdiv" id="msdiv317"></a>
Thīnañhi cittaṃ yathā vānarassa,<br>
Kannappakannaṃ yathā rukkhachāyā;<br>
Calācalaṃ hadayamitthiyānaṃ,<br>
Cakkassa nemi viya parivattati.</p>
<p>
<a class="sc" id="68"></a>
<a class="ms" id="p_23J_1130"></a>
<a class="msdiv" id="msdiv318"></a>
Yadā tā passanti samekkhamānā,<br>
Ādeyyarūpaṃ purisassa vittaṃ;<br>
Saṇhāhi vācāhi nayanti menaṃ,<br>
Kambojakā jalajeneva assaṃ.</p>
<p>
<a class="sc" id="69"></a>
<a class="ms" id="p_23J_1131"></a>
<a class="msdiv" id="msdiv319"></a>
Yadā na passanti samekkhamānā,<br>
Ādeyyarūpaṃ purisassa vittaṃ;<br>
Samantato naṃ parivajjayanti,<br>
Tiṇṇo nadīpāragatova kullaṃ.</p>
<p>
<a class="sc" id="70"></a>
<a class="ms" id="p_23J_1132"></a>
<a class="msdiv" id="msdiv320"></a>
Silesūpamā sikhiriva sabbabhakkhā,<br>
Tikkhamāyā nadīriva sīghasotā;<br>
Sevanti hetā piyamappiyañca,<br>
Nāvā yathā <span class="var" title='[{"eds":["bj","s2"],"var":"orakulaṃ "}]'>orakūlaṃ</span> parañca.</p>
<p>
<a class="sc" id="71"></a>
<a class="ms" id="p_23J_1133"></a>
<a class="msdiv" id="msdiv321"></a>
Na tā ekassa na dvinnaṃ,<br>
āpaṇova pasārito;<br>
Yo tā mayhanti maññeyya,<br>
vātaṃ jālena <span class="var" title='[{"eds":["s2","s3","mr"],"var":"bandhaye "}]'>bādhaye</span>.</p>
<p>
<a class="sc" id="72"></a>
<a class="pts" id="pts5.446"></a>
<a class="ms" id="p_23J_1134"></a>
<a class="msdiv" id="msdiv322"></a>
Yathā nadī ca pantho ca,<br>
pānāgāraṃ sabhā papā;<br>
Evaṃ lokitthiyo nāma,<br>
<span class="var" title='[{"note":"kesuci potthakesu imissā gāthāya pubbaddhāparaddhaṃ vipariyāyena"}]'>velā tāsaṃ na vijjati</span>.</p>
<p>
<a class="sc" id="73"></a>
<a class="ms" id="p_23J_1135"></a>
<a class="msdiv" id="msdiv323"></a>
Ghatāsanasamā etā,<br>
kaṇhasappasirūpamā;<br>
Gāvo bahitiṇasseva,<br>
omasanti varaṃ varaṃ.</p>
<p>
<a class="sc" id="74"></a>
<a class="ms" id="p_23J_1136"></a>
<a class="msdiv" id="msdiv324"></a>
Ghatāsanaṃ kuñjaraṃ kaṇhasappaṃ,<br>
Muddhābhisittaṃ pamadā ca sabbā;<br>
Ete <span class="var" title='[{"eds":["pts1"],"var":"etena so "}]'>naro</span> <span class="var" title='[{"eds":["bj","pts1"],"var":"niccayatto "}]'>niccayato</span> bhajetha,<br>
Tesaṃ have dubbidu <span class="var" title='[{"eds":["bj","s2","s3"],"var":"saccabhāvo "}]'>sabbabhāvo</span>.</p>
<p>
<a class="sc" id="75"></a>
<a class="ms" id="p_23J_1137"></a>
<a class="msdiv" id="msdiv325"></a>
Naccantavaṇṇā na bahūna kantā,<br>
Na dakkhiṇā pamadā sevitabbā;<br>
Na parassa bhariyā na dhanassa hetu,<br>
Etitthiyo pañca na sevitabbā”.</p>
</blockquote>
<p>
<a class="sc" id="76"></a>
<a class="pts" id="pts5.447"></a>
<a class="ms" id="p_23J_1138"></a>
Atha khalu, bho, ānando gijjharājā kuṇālassa sakuṇassa <span class="var" title='[{"eds":["s2","s3","mr"],"var":"ādimajjhagāthāpariyosānaṃ "}]'>ādimajjhakathāpariyosānaṃ</span> viditvā tāyaṃ velāyaṃ imā gāthāyo abhāsi—</p>
<blockquote class="gatha">
<p>
<a class="sc" id="77"></a>
<a class="ms" id="p_23J_1139"></a>
<a class="msdiv" id="msdiv326"></a>
“Puṇṇampi cemaṃ pathaviṃ dhanena,<br>
Dajjitthiyā puriso sammatāya;<br>
Laddhā khaṇaṃ atimaññeyya tampi,<br>
Tāsaṃ vasaṃ asatīnaṃ na gacche.</p>
<p>
<a class="sc" id="78"></a>
<a class="ms" id="p_23J_1140"></a>
<a class="msdiv" id="msdiv327"></a>
Uṭṭhāhakañcepi alīnavuttiṃ,<br>
Komārabhattāraṃ piyaṃ manāpaṃ;<br>
Āvāsu kiccesu ca naṃ jahanti,<br>
<span class="var" title='[{"eds":["bj","pts1"],"var":"tasmā hi itthīnaṃ "},{"eds":["s2","s3"],"var":"tasmāhaṃ itthīnaṃ "}]'>Tasmāhamitthīnaṃ</span> na vissasāmi.</p>
<p>
<a class="sc" id="79"></a>
<a class="ms" id="p_23J_1141"></a>
<a class="msdiv" id="msdiv328"></a>
Na vissase icchati manti poso,<br>
Na vissase rodati me sakāse;<br>
Sevanti hetā piyamappiyañca,<br>
Nāvā yathā orakūlaṃ parañca.</p>
<p>
<a class="sc" id="80"></a>
<a class="ms" id="p_23J_1142"></a>
<a class="msdiv" id="msdiv329"></a>
Na vissase sākhapurāṇasanthataṃ,<br>
Na vissase mittapurāṇacoraṃ;<br>
Na vissase <span class="var" title='[{"eds":["bj","pts1"],"var":"rājā sakhā "},{"eds":["s2","s3"],"var":"rāja sakhā "}]'>rājānaṃ sakhā</span> mamanti,<br>
Na vissase itthi dasanna mātaraṃ.</p>
<p>
<a class="sc" id="81"></a>
<a class="ms" id="p_23J_1143"></a>
<a class="msdiv" id="msdiv330"></a>
Na vissase rāmakarāsu nārisu,<br>
Accantasīlāsu asaññatāsu;<br>
Accantapemānugatassa bhariyā,<br>
Na vissase titthasamā hi nāriyo.</p>
<p>
<a class="sc" id="82"></a>
<a class="ms" id="p_23J_1144"></a>
<a class="msdiv" id="msdiv331"></a>
<span class="var" title='[{"eds":["bj","pts1"],"var":"haneyyu chindeyyumpi chedayeyyuṃ "},{"eds":["s2","s3"],"var":"haneyyuṃpi chindeyyuṃpi chedāpeyyuṃpi "}]'>Haneyyuṃ chindeyyuṃ chedāpeyyumpi</span>,<br>
<span class="var" title='[{"eds":["bj","s2","s3","pts1"],"var":"kaṇṭhampi "}]'>Kaṇṭhepi</span> chetvā rudhiraṃ piveyyuṃ;<br>
Mā dīnakāmāsu asaññatāsu,<br>
Bhāvaṃ kare gaṅgatitthūpamāsu.</p>
<p>
<a class="sc" id="83"></a>
<a class="ms" id="p_23J_1145"></a>
<a class="msdiv" id="msdiv332"></a>
Musā tāsaṃ yathā saccaṃ,<br>
saccaṃ tāsaṃ yathā musā;<br>
Gāvo bahitiṇasseva,<br>
omasanti varaṃ varaṃ.</p>
<p>
<a class="sc" id="84"></a>
<a class="ms" id="p_23J_1146"></a>
<a class="msdiv" id="msdiv333"></a>
Gatenetā palobhenti,<br>
pekkhitena mhitena ca;<br>
Athopi dunnivatthena,<br>
mañjunā bhaṇitena ca.</p>
<p>
<a class="sc" id="85"></a>
<a class="ms" id="p_23J_1147"></a>
<a class="msdiv" id="msdiv334"></a>
Coriyo <span class="var" title='[{"eds":["bj","s2","s3","pts1"],"var":"kaṭhinā "}]'>kathinā</span> hetā,<br>
vāḷā ca lapasakkharā;<br>
Na tā kiñci na jānanti,<br>
yaṃ manussesu vañcanaṃ.</p>
<p>
<a class="sc" id="86"></a>
<a class="ms" id="p_23J_1148"></a>
<a class="msdiv" id="msdiv335"></a>
<span class="cross" title='[{"bm":"1","desc":"1 Asātamantajātaka","lang":"pi","uid":"ja61"}]'>^</span>

Asā lokitthiyo nāma,<br>
velā tāsaṃ na vijjati;<br>
Sārattā ca pagabbhā ca,<br>
sikhī sabbaghaso yathā.</p>
<p>
<a class="sc" id="87"></a>
<a class="ms" id="p_23J_1149"></a>
<a class="msdiv" id="msdiv336"></a>
Natthitthīnaṃ piyo nāma,<br>
Appiyopi na vijjati;<br>
Sevanti hetā piyamappiyañca,<br>
Nāvā yathā orakūlaṃ parañca.</p>
<p>
<a class="sc" id="88"></a>
<a class="pts" id="pts5.449"></a>
<a class="ms" id="p_23J_1150"></a>
<a class="msdiv" id="msdiv337"></a>
Natthitthīnaṃ piyo nāma,<br>
appiyopi na vijjati;<br>
<span class="var" title='[{"eds":["s2","s3"],"var":"dhanatthā "}]'>Dhanattā</span> paṭivallanti,<br>
latāva dumanissitā.</p>
<p>
<a class="sc" id="89"></a>
<a class="ms" id="p_23J_1151"></a>
<a class="msdiv" id="msdiv338"></a>
Hatthibandhaṃ assabandhaṃ,<br>
Gopurisañca <span class="var" title='[{"eds":["bj","s2","s3","pts1"],"var":"caṇḍālaṃ "}]'>maṇḍalaṃ</span>;<br>
Chavaḍāhakaṃ pupphachaḍḍakaṃ,<br>
Sadhanamanupatanti nāriyo.</p>
<p>
<a class="sc" id="90"></a>
<a class="ms" id="p_23J_1152"></a>
<a class="msdiv" id="msdiv339"></a>
Kulaputtampi jahanti akiñcanaṃ,<br>
<span class="var" title='[{"eds":["s2","s3"],"var":"chavakasamaṃ; sadisaṃ "},{"eds":["pts1"],"var":"chavakasamaṃ; sadisam api "}]'>Chavakasamasadisampi</span>;<br>
<span class="var" title='[{"eds":["pts1"],"var":"gacchanti "},{"note":"idaṃ padaṃ syā2, syā3 potthakesu"}]'>Anugacchanti</span> anupatanti,<br>
<span class="var" title='[{"eds":["s2","s3"],"var":"dhanahetu ca nāriyoti "},{"eds":["pts1"],"var":"dhanahetu nāriyoti "}]'>Dhanahetu hi nāriyo”ti</span>.</p>
</blockquote>
<p>
<a class="sc" id="91"></a>
<a class="pts" id="pts5.450"></a>
<a class="ms" id="p_23J_1153"></a>
Atha khalu, bho, nārado devabrāhmaṇo ānandassa gijjharājassa
ādimajjhakathāpariyosānaṃ viditvā tāyaṃ velāyaṃ imā gāthāyo abhāsi—</p>
<blockquote class="gatha">
<p>
<a class="sc" id="92"></a>
<a class="ms" id="p_23J_1154"></a>
<a class="msdiv" id="msdiv340"></a>
“Cattārome na pūrenti,<br>
te me suṇātha bhāsato;<br>
Samuddo brāhmaṇo rājā,<br>
itthī cāpi dijampati.</p>
<p>
<a class="sc" id="93"></a>
<a class="ms" id="p_23J_1155"></a>
<a class="msdiv" id="msdiv341"></a>
Saritā sāgaraṃ yanti,<br>
yā kāci pathavissitā;<br>
Tā samuddaṃ na pūrenti,<br>
ūnattā hi na pūrati.</p>
<p>
<a class="sc" id="94"></a>
<a class="ms" id="p_23J_1156"></a>
<a class="msdiv" id="msdiv342"></a>
Brāhmaṇo ca adhīyāna,<br>
vedamakkhānapañcamaṃ;<br>
Bhiyyopi sutamiccheyya,<br>
ūnattā hi na pūrati.</p>
<p>
<a class="sc" id="95"></a>
<a class="ms" id="p_23J_1157"></a>
<a class="msdiv" id="msdiv343"></a>
Rājā ca pathaviṃ sabbaṃ,<br>
sasamuddaṃ sapabbataṃ;<br>
Ajjhāvasaṃ vijinitvā,<br>
anantaratanocitaṃ;<br>
Pāraṃ samuddaṃ pattheti,<br>
ūnattā hi na pūrati.</p>
<p>
<a class="sc" id="96"></a>
<a class="ms" id="p_23J_1158"></a>
<a class="msdiv" id="msdiv344"></a>
Ekamekāya itthiyā,<br>
aṭṭhaṭṭha patino siyā;<br>
Sūrā ca balavanto ca,<br>
sabbakāmarasāharā;<br>
Kareyya navame chandaṃ,<br>
ūnattā hi na pūrati.</p>
<p>
<a class="sc" id="97"></a>
<a class="ms" id="p_23J_1159"></a>
<a class="msdiv" id="msdiv345"></a>
Sabbitthiyo sikhiriva sabbabhakkhā,<br>
Sabbitthiyo nadīriva sabbavāhī;<br>
Sabbitthiyo kaṇṭakānaṃva sākhā,<br>
Sabbitthiyo dhanahetu vajanti.</p>
<p>
<a class="sc" id="98"></a>
<a class="ms" id="p_23J_1160"></a>
<a class="msdiv" id="msdiv346"></a>
Vātañca jālena naro parāmase,<br>
<span class="var" title='[{"eds":["bj"],"var":"osañciyā "},{"eds":["pts1"],"var":"osiñciyā "}]'>Osiñcaye</span> sāgaramekapāṇinā;<br>
<span class="var" title='[{"eds":["bj","s2","s3"],"var":"sakena hatthena haneyya ghosaṃ "},{"eds":["pts1"],"var":"sakena tālena haneyya ghosanaṃ "}]'>Sakena hatthena kareyya ghosaṃ</span>,<br>
Yo sabbabhāvaṃ pamadāsu osaje.</p>
<p>
<a class="sc" id="99"></a>
<a class="ms" id="p_23J_1161"></a>
<a class="msdiv" id="msdiv347"></a>
Corīnaṃ bahubuddhīnaṃ,<br>
yāsu saccaṃ sudullabhaṃ;<br>
Thīnaṃ bhāvo durājāno,<br>
macchassevodake gataṃ.</p>
<p>
<a class="sc" id="100"></a>
<a class="pts" id="pts5.451"></a>
<a class="ms" id="p_23J_1162"></a>
<a class="msdiv" id="msdiv348"></a>
Analā mudusambhāsā,<br>
duppūrā tā nadīsamā;<br>
Sīdanti naṃ viditvāna,<br>
ārakā parivajjaye.</p>
<p>
<a class="sc" id="101"></a>
<a class="ms" id="p_23J_1163"></a>
<a class="msdiv" id="msdiv349"></a>
Āvaṭṭanī mahāmāyā,<br>
brahmacariyavikopanā;<br>
Sīdanti naṃ viditvāna,<br>
ārakā parivajjaye.</p>
<p>
<a class="sc" id="102"></a>
<a class="ms" id="p_23J_1164"></a>
<a class="msdiv" id="msdiv350"></a>
<span class="var" title='[{"eds":["bj","s2","s3"],"var":"yañcetā "}]'>Yaṃ etā</span> upasevanti,<br>
chandasā vā dhanena vā;<br>
Jātavedova saṇṭhānaṃ,<br>
khippaṃ anudahanti nan”ti.</p>
</blockquote>
<p>
<a class="sc" id="103"></a>
<a class="pts" id="pts5.452"></a>
<a class="ms" id="p_23J_1165"></a>
Atha khalu, bho, kuṇālo sakuṇo nāradassa devabrāhmaṇassa ādimajjhakathāpariyosānaṃ viditvā tāyaṃ velāyaṃ imā gāthāyo abhāsi—</p>
<blockquote class="gatha">
<p>
<a class="sc" id="104"></a>
<a class="ms" id="p_23J_1166"></a>
<a class="msdiv" id="msdiv351"></a>
“Sallape nisitakhaggapāṇinā,<br>
Paṇḍito api pisācadosinā;<br>
Uggatejamuragampi āside,<br>
Eko <span class="var" title='[{"eds":["s2","s3"],"var":"eko ekāya pamudāya nālape "},{"eds":["pts1"],"var":"eko ekapamadaṃ hi nālape "},{"note":"?","var":"eko ekapamādāya nālape "}]'>ekāya pamadāya nālape</span>.</p>
<p>
<a class="sc" id="105"></a>
<a class="ms" id="p_23J_1167"></a>
<a class="msdiv" id="msdiv352"></a>
Lokacittamathanā hi nāriyo,<br>
Naccagītabhaṇitamhitāvudhā;<br>
Bādhayanti <span class="var" title='[{"eds":["pts1"],"var":"anupaṭṭhitāsatī "}]'>anupaṭṭhitassatiṃ</span>,<br>
<span class="var" title='[{"eds":["bj"],"var":"dīparakkhasigaṇāva "}]'>Dīpe rakkhasigaṇova</span> vāṇije.</p>
<p>
<a class="sc" id="106"></a>
<a class="ms" id="p_23J_1168"></a>
<a class="msdiv" id="msdiv353"></a>
Natthi tāsaṃ vinayo na saṃvaro,<br>
<span class="var" title='[{"eds":["mr"],"var":"majjamaṃsābhiratā "}]'>Majjamaṃsaniratā</span> asaññatā;<br>
Tā gilanti purisassa pābhataṃ,<br>
Sāgareva makaraṃ <span class="var" title='[{"eds":["pts1"],"var":"timiṅgilo "}]'>timiṅgalo</span>.</p>
<p>
<a class="sc" id="107"></a>
<a class="ms" id="p_23J_1169"></a>
<a class="msdiv" id="msdiv354"></a>
Pañcakāmaguṇasātagocarā,<br>
Uddhatā aniyatā asaññatā;<br>
Osaranti pamadā pamādinaṃ,<br>
Loṇatoyavatiyaṃva āpakā.</p>
<p>
<a class="sc" id="108"></a>
<a class="ms" id="p_23J_1170"></a>
<a class="msdiv" id="msdiv355"></a>
Yaṃ naraṃ <span class="var" title='[{"eds":["bj","pts1"],"var":"uparamanti "},{"eds":["mr"],"var":"palāpenti "}]'>upalapenti</span> nāriyo,<br>
Chandasā va ratiyā dhanena vā;<br>
Jātavedasadisampi tādisaṃ,<br>
<span class="var" title='[{"eds":["bj","pts1"],"var":"rāgadosavatiyo "}]'>Rāgadosavadhiyo</span> dahanti naṃ.</p>
<p>
<a class="sc" id="109"></a>
<a class="ms" id="p_23J_1171"></a>
<a class="msdiv" id="msdiv356"></a>
Aḍḍhaṃ ñatvā purisaṃ mahaddhanaṃ,<br>
Osaranti sadhanā sahattanā;<br>
Rattacittamativeṭhayanti naṃ,<br>
Sāla māluvalatāva kānane.</p>
<p>
<a class="sc" id="110"></a>
<a class="ms" id="p_23J_1172"></a>
<a class="msdiv" id="msdiv357"></a>
Tā upenti vividhena chandasā,<br>
Citrabimbamukhiyo alaṅkatā;<br>
<span class="var" title='[{"eds":["bj","pts1"],"var":"ūhasanti "},{"eds":["s2","s3"],"var":"ohasanti "}]'>Uhasanti</span> pahasanti nāriyo,<br>
<span class="var" title='[{"eds":["s2","s3","pts1","mr"],"var":"saṃvarova "}]'>Sambarova</span> satamāyakovidā.</p>
<p>
<a class="sc" id="111"></a>
<a class="pts" id="pts5.453"></a>
<a class="ms" id="p_23J_1173"></a>
<a class="msdiv" id="msdiv358"></a>
Jātarūpamaṇimuttabhūsitā,<br>
Sakkatā patikulesu nāriyo;<br>
Rakkhitā aticaranti sāmikaṃ,<br>
Dānavaṃva <span class="var" title='[{"eds":["s2","s3"],"var":"hadayantaranissitā "},{"eds":["mr"],"var":"hadayantanissitā "}]'>hadayantarassitā</span>.</p>
<p>
<a class="sc" id="112"></a>
<a class="ms" id="p_23J_1174"></a>
<a class="msdiv" id="msdiv359"></a>
Tejavāpi hi naro vicakkhaṇo,<br>
Sakkato bahujanassa pūjito;<br>
Nārinaṃ vasagato na bhāsati,<br>
Rāhunā upahatova candimā.</p>
<p>
<a class="sc" id="113"></a>
<a class="ms" id="p_23J_1175"></a>
<a class="msdiv" id="msdiv360"></a>
Yaṃ kareyya kupito diso disaṃ,<br>
Duṭṭhacitto vasamāgataṃ <span class="var" title='[{"eds":["bj","pts1"],"var":"ari "}]'>ariṃ</span>;<br>
Tena bhiyyo byasanaṃ nigacchati,<br>
Nārinaṃ vasagato apekkhavā.</p>
<p>
<a class="sc" id="114"></a>
<a class="ms" id="p_23J_1176"></a>
<a class="msdiv" id="msdiv361"></a>
Kesalūnanakhachinnatajjitā,<br>
Pādapāṇikasadaṇḍatāḷitā;<br>
Hīnamevupagatā hi nāriyo,<br>
Tā ramanti kuṇapeva makkhikā.</p>
<p>
<a class="sc" id="115"></a>
<a class="ms" id="p_23J_1177"></a>
<a class="msdiv" id="msdiv362"></a>
Tā kulesu visikhantaresu vā,<br>
Rājadhāninigamesu vā <span class="var" title='[{"eds":["s2","s3"],"var":"vā pana "}]'>puna</span>;<br>
Oḍḍitaṃ <span class="var" title='[{"eds":["s2","s3"],"var":"... vāguraṃ "}]'>namucipāsavākaraṃ</span>,<br>
Cakkhumā parivajje sukhatthiko.</p>
<p>
<a class="sc" id="116"></a>
<a class="ms" id="p_23J_1178"></a>
<a class="msdiv" id="msdiv363"></a>
Ossajitva kusalaṃ tapoguṇaṃ,<br>
Yo anariyacaritāni mācari;<br>
Devatāhi nirayaṃ nimissati,<br>
Chedagāmimaṇiyaṃva vāṇijo.</p>
<p>
<a class="sc" id="117"></a>
<a class="ms" id="p_23J_1179"></a>
<a class="msdiv" id="msdiv364"></a>
So idha garahito parattha ca,<br>
Dummatī <span class="var" title='[{"eds":["bj","pts1"],"var":"upagato "}]'>upahato</span> sakammunā;<br>
Gacchatī aniyato gaḷāgaḷaṃ,<br>
Duṭṭhagadrabharathova uppathe.</p>
<p>
<a class="sc" id="118"></a>
<a class="ms" id="p_23J_1180"></a>
<a class="msdiv" id="msdiv365"></a>
So upeti nirayaṃ patāpanaṃ,<br>
Sattisimbalivanañca āyasaṃ;<br>
Āvasitvā tiracchānayoniyaṃ,<br>
Petarājavisayaṃ na <span class="var" title='[{"eds":["mr"],"var":"muccati "}]'>muñcati</span>.</p>
<p>
<a class="sc" id="119"></a>
<a class="ms" id="p_23J_1181"></a>
<a class="msdiv" id="msdiv366"></a>
Dibyakhiḍḍaratiyo ca nandane,<br>
Cakkavatticaritañca mānuse;<br>
Nāsayanti pamadā pamādinaṃ,<br>
Duggatiñca paṭipādayanti naṃ.</p>
<p>
<a class="sc" id="120"></a>
<a class="pts" id="pts5.454"></a>
<a class="ms" id="p_23J_1182"></a>
<a class="msdiv" id="msdiv367"></a>
Dibyakhiḍḍaratiyo na dullabhā,<br>
Cakkavatticaritañca mānuse;<br>
<span class="var" title='[{"eds":["s2","s3"],"var":"sovaṇṇabyamhanilayā "},{"eds":["pts1"],"var":"sovaṇṇavyamhanilayā "},{"eds":["mr"],"var":"suvaṇṇabyamhanilayā "}]'>Soṇṇabyamhanilayā</span> ca accharā,<br>
Ye caranti pamadāhanatthikā.</p>
<p>
<a class="sc" id="121"></a>
<a class="ms" id="p_23J_1183"></a>
<a class="msdiv" id="msdiv368"></a>
Kāmadhātusamatikkamā gati,<br>
<span class="var" title='[{"eds":["bj"],"var":"rūpadhātuyā bhavo "},{"eds":["s2","s3"],"var":"rūpadhātusambhavo "}]'>Rūpadhātuyā bhāvo</span> na dullabho;<br>
Vītarāgavisayūpapatti yā,<br>
Ye caranti pamadāhanatthikā.</p>
<p>
<a class="sc" id="122"></a>
<a class="ms" id="p_23J_1184"></a>
<a class="msdiv" id="msdiv369"></a>
Sabbadukkhasamatikkamaṃ sivaṃ,<br>
Accantamacalitaṃ asaṅkhataṃ;<br>
Nibbutehi sucihī na dullabhaṃ,<br>
Ye caranti pamadāhanatthikā”ti.</p>
<p>
<a class="sc" id="123"></a>
<a class="pts" id="pts5.456"></a>
<a class="ms" id="p_23J_1185"></a>
<a class="msdiv" id="msdiv370"></a>
“Kuṇālohaṃ tadā āsiṃ,<br>
udāyī phussakokilo;<br>
Ānando gijjharājāsi,<br>
sāriputto ca nārado;<br>
Parisā buddhaparisā,<br>
evaṃ dhāretha jātakan”ti.</p>
</blockquote>
<p class="endsutta">
<a class="sc" id="124"></a>
<a class="ms" id="p_23J_1186"></a>
Kuṇālajātakaṃ catutthaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>