<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja436">
<article>
<div class="hgroup">
<p class="division">Jātaka</p>
<p>Navakanipāta</p>
<p>Gijjhavagga</p>
<h1>Samuggajātaka</h1>
</div>
<blockquote class="gatha">
<p>
<a class="msdiv" id="msdiv87"></a>
<a class="ms" id="p_22J_1876"></a>
<a class="sc" id="1"></a>
“Kuto nu āgacchatha bho tayo janā,<br>
Svāgatā etha nisīdathāsane;<br>
Kaccittha bhonto kusalaṃ anāmayaṃ,<br>
Cirassamabbhāgamanaṃ hi vo idha”.<br>
</p>
<p>
<a class="msdiv" id="msdiv88"></a>
<a class="ms" id="p_22J_1877"></a>
<a class="sc" id="2"></a>
“Ahameva eko idha majja patto,<br>
Na cāpi me dutiyo koci vijjati;<br>
Kimeva sandhāya te bhāsitaṃ ise,<br>
‘Kuto nu āgacchatha bho tayo janā’”.<br>
</p>
<p>
<a class="msdiv" id="msdiv89"></a>
<a class="ms" id="p_22J_1878"></a>
<a class="sc" id="3"></a>
“Tuvañca eko bhariyā ca te piyā,<br>
Samuggapakkhittanikiṇṇamantare;<br>
Sā rakkhitā kucchigatāva te sadā,<br>
Vāyussa puttena sahā tahiṃ ratā”.<br>
</p>
<p>
<a class="msdiv" id="msdiv90"></a>
<a class="ms" id="p_22J_1879"></a>
<a class="sc" id="4"></a>
“Saṃviggarūpo isinā viyākato,<br>
So dānavo tattha samuggamuggili;<br>
Addakkhi bhariyaṃ suci māladhāriniṃ,<br>
Vāyussa puttena sahā tahiṃ rataṃ”.<br>
</p>
<p>
<a class="msdiv" id="msdiv91"></a>
<a class="ms" id="p_22J_1880"></a>
<a class="sc" id="5"></a>
“Sudiṭṭharūpamuggatapānuvattinā,<br>
Hīnā narā ye pamadāvasaṃ gatā;<br>
Yathā have pāṇarivettha rakkhitā,<br>
Duṭṭhā mayī aññamabhippamodayi.<br>
</p>
<p>
<a class="msdiv" id="msdiv92"></a>
<a class="ms" id="p_22J_1881"></a>
<a class="sc" id="6"></a>
Divā ca ratto ca mayā upaṭṭhitā,<br>
Tapassinā jotirivā vane vasaṃ;<br>
Sā dhammamukkamma adhammamācari,<br>
Akiriyarūpo pamadāhi santhavo.<br>
</p>
<p>
<a class="msdiv" id="msdiv93"></a>
<a class="ms" id="p_22J_1882"></a>
<a class="sc" id="7"></a>
Sarīramajjhamhi ṭhitātimaññahaṃ,<br>
Mayhaṃ ayanti asatiṃ asaññataṃ;<br>
Sā dhammamukkamma adhammamācari,<br>
Akiriyarūpo pamadāhi santhavo.<br>
</p>
<p>
<a class="msdiv" id="msdiv94"></a>
<a class="ms" id="p_22J_1883"></a>
<a class="sc" id="8"></a>
Surakkhitaṃ meti kathaṃ nu vissase,<br>
Anekacittāsu na hatthi rakkhaṇā;<br>
Etā hi pātālapapātasannibhā,<br>
Etthappamatto byasanaṃ nigaccha”ti.<br>
</p>
<p>
<a class="msdiv" id="msdiv95"></a>
<a class="ms" id="p_22J_1884"></a>
<a class="sc" id="9"></a>
“Tasmā hi te sukhino vītasokā,<br>
Ye mātugāmehi caranti nissaṭā;<br>
Etaṃ sivaṃ uttamamābhipatthayaṃ,<br>
Na mātugāmehi kareyya santhavanti”.<br>
</p>
</blockquote>
<p class="endsutta">
<a class="ms" id="p_22J_1885"></a>
<a class="sc" id="10"></a>
Samuggajātakaṃ dasamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>