<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja520">
<article>
<div class="hgroup">
<p class="division">Jātaka</p>
<p>Tiṃsanipāta</p>
<p>Kiṃchandavagga</p>
<h1>10. Gandha­tin­du­ka­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts5.99"></a><a class="ms" id="p_22J_3596"></a><a class="msdiv" id="msdiv332"></a>“Appamādo <span class="var" title="amatapadaṃ (bj, pts1)" id="note2296">amataṃ padaṃ</span>,<br>
Pamādo maccuno padaṃ;<br>
Appamattā na mīyanti,<br>
Ye pamattā yathā matā.</p>
<p><a class="sc" id="2"></a><a class="ms" id="p_22J_3597"></a><a class="msdiv" id="msdiv333"></a>Madā pamādo jāyetha,<br>
pamādā jāyate khayo;<br>
<span class="var" title="khayā ca dosā (bj)" id="note2297">Khayā padosā</span> jāyanti,<br>
mā <span class="var" title="mā mado (bj, s2, s3, pts1)" id="note2298">pamādo</span> <span class="var" title="bhāradhūsabha (mr)" id="note2299">bharatūsabha</span>.</p>
<p><a class="sc" id="3"></a><a class="ms" id="p_22J_3598"></a><a class="msdiv" id="msdiv334"></a>Bahū hi khattiyā jīnā,<br>
atthaṃ raṭṭhaṃ pamādino;<br>
Athopi gāmino gāmā,<br>
anagārā agārino.</p>
<p><a class="sc" id="4"></a><a class="pts" id="pts5.100"></a><a class="ms" id="p_22J_3599"></a><a class="msdiv" id="msdiv335"></a>Khattiyassa pamattassa,<br>
raṭṭhasmiṃ raṭṭhavaḍḍhana;<br>
Sabbe bhogā vinassanti,<br>
rañño taṃ vuccate aghaṃ.</p>
<p><a class="sc" id="5"></a><a class="ms" id="p_22J_3600"></a><a class="msdiv" id="msdiv336"></a>Nesa dhammo mahārāja,<br>
ativelaṃ pamajjasi;<br>
Iddhaṃ phītaṃ janapadaṃ,<br>
corā viddhaṃsayanti naṃ.</p>
<p><a class="sc" id="6"></a><a class="ms" id="p_22J_3601"></a><a class="msdiv" id="msdiv337"></a>Na te puttā bhavissanti,<br>
<span class="var" title="na hirañ­ña­ni­dhāniyā (mr)" id="note2300">na hiraññaṃ na dhāniyaṃ</span>;<br>
Raṭṭhe viluppamānamhi,<br>
sabbabhogehi jiyyasi.</p>
<p><a class="sc" id="7"></a><a class="ms" id="p_22J_3602"></a><a class="msdiv" id="msdiv338"></a>Sabbabhogā parijiṇṇaṃ,<br>
rājānaṃ vāpi <span class="var" title="khattiya (pts1, mr)" id="note2301">khattiyaṃ</span>;<br>
Ñātimittā suhajjā ca,<br>
na taṃ maññanti <span class="var" title="mantiyaṃ (s2, s3) | khattiyaṃ (pts1)" id="note2302">māniyaṃ</span>.</p>
<p><a class="sc" id="8"></a><a class="ms" id="p_22J_3603"></a><a class="msdiv" id="msdiv339"></a>Hatthārohā anikaṭṭhā,<br>
rathikā pattikārakā;<br>
Tameva­mu­pajīvantā,<br>
na taṃ maññanti māniyaṃ.</p>
<p><a class="sc" id="9"></a><a class="ms" id="p_22J_3604"></a><a class="msdiv" id="msdiv340"></a>Asaṃ­vihi­ta­kamman­taṃ,<br>
bālaṃ dum­mantiman­tinaṃ;<br>
Sirī jahati dummedhaṃ,<br>
jiṇṇaṃva urago tacaṃ.</p>
<p><a class="sc" id="10"></a><a class="ms" id="p_22J_3605"></a><a class="msdiv" id="msdiv341"></a>Susaṃ­vihi­ta­kamman­taṃ,<br>
kāluṭṭhāyiṃ atanditaṃ;<br>
Sabbe bhogā­bhi­vaḍḍhanti,<br>
gāvo sausabhāmiva.</p>
<p><a class="sc" id="11"></a><a class="ms" id="p_22J_3606"></a><a class="msdiv" id="msdiv342"></a>Upassutiṃ mahārāja,<br>
raṭṭhe janapade cara;<br>
Tattha disvā ca sutvā ca,<br>
tato <span class="var" title="tvaṃ (mr)" id="note2303">taṃ</span> paṭipajjasi”.</p>
<p><a class="sc" id="12"></a><a class="pts" id="pts5.102"></a><a class="ms" id="p_22J_3607"></a><a class="msdiv" id="msdiv343"></a>“Evaṃ vedetu pañcālo,<br>
saṅgāme <span class="var" title="sarasamappito (bj, pts1)" id="note2304">saramappito</span>;<br>
Yathāhamajja vedemi,<br>
kaṇṭakena samappito”.</p>
<p><a class="sc" id="13"></a><a class="ms" id="p_22J_3608"></a><a class="msdiv" id="msdiv344"></a>“Jiṇṇo dubba­la­cak­khūsi,<br>
na rūpaṃ sādhu passasi;<br>
Kiṃ tattha brahmadattassa,<br>
yaṃ taṃ <span class="var" title="maggheyya (pts1)" id="note2305">maggeyya</span> kaṇṭako”.</p>
<p><a class="sc" id="14"></a><a class="ms" id="p_22J_3609"></a><a class="msdiv" id="msdiv345"></a>“Bahvettha brahmadattassa,<br>
<span class="var" title="yohaṃ (bj, s2, s3, pts1)" id="note2306">Sohaṃ</span> <span class="var" title="maggosmi (pts1)" id="note2307">maggasmi</span> brāhmaṇa;<br>
Arakkhitā jānapadā,<br>
Adhammabalinā hatā.</p>
<p><a class="sc" id="15"></a><a class="ms" id="p_22J_3610"></a><a class="msdiv" id="msdiv346"></a><span class="var" title="rattiñca (bj)" id="note2308">Rattiñhi</span> corā khādanti,<br>
divā khādanti tuṇḍiyā;<br>
Raṭṭhasmiṃ kūṭarājassa,<br>
bahu adhammiko jano.</p>
<p><a class="sc" id="16"></a><a class="ms" id="p_22J_3611"></a><a class="msdiv" id="msdiv347"></a>Etādise bhaye <span class="var" title="tāta (bj, pts1)" id="note2309">jāte</span>,<br>
bhayaṭṭā <span class="var" title="tāva (bj, pts1)" id="note2310">tāta</span> māṇavā;<br>
Nillenakāni kubbanti,<br>
vane āhatva kaṇṭakaṃ”.</p>
<p><a class="sc" id="17"></a><a class="pts" id="pts5.103"></a><a class="ms" id="p_22J_3612"></a><a class="msdiv" id="msdiv348"></a>“Kadāssu nāmayaṃ rājā,<br>
brahmadatto marissati;<br>
Yassa raṭṭhamhi jiyyanti,<br>
appatikā kumārikā”.</p>
<p><a class="sc" id="18"></a><a class="ms" id="p_22J_3613"></a><a class="msdiv" id="msdiv349"></a>“Dubbhāsitañhi te jammi,<br>
anattha­pada­kovide;<br>
Kuhiṃ rājā kumārīnaṃ,<br>
bhattāraṃ pariyesati”.</p>
<p><a class="sc" id="19"></a><a class="pts" id="pts5.104"></a><a class="ms" id="p_22J_3614"></a><a class="msdiv" id="msdiv350"></a>“Na me dubbhāsitaṃ brahme,<br>
kovidatthapadā ahaṃ;<br>
Arakkhitā jānapadā,<br>
adhammabalinā hatā.</p>
<p><a class="sc" id="20"></a><a class="ms" id="p_22J_3615"></a><a class="msdiv" id="msdiv351"></a>Rattiñhi corā khādanti,<br>
divā khādanti tuṇḍiyā;<br>
Raṭṭhasmiṃ kūṭarājassa,<br>
bahu adhammiko jano;<br>
Dujjīve dubbhare dāre,<br>
kuto bhattā kumāriyo”.</p>
<p><a class="sc" id="21"></a><a class="ms" id="p_22J_3616"></a><a class="msdiv" id="msdiv352"></a>“Evaṃ sayatu pañcālo,<br>
saṅgāme sattiyā hato;<br>
Yathāyaṃ kapaṇo seti,<br>
hato phālena sāliyo”.</p>
<p><a class="sc" id="22"></a><a class="ms" id="p_22J_3617"></a><a class="msdiv" id="msdiv353"></a>“Adhammena tuvaṃ jamma,<br>
brahmadattassa kujjhasi;<br>
Yo tvaṃ sapasi rājānaṃ,<br>
aparajjhitvāna <span class="var" title="attanā (pts1)" id="note2311">attano</span>”.</p>
<p><a class="sc" id="23"></a><a class="ms" id="p_22J_3618"></a><a class="msdiv" id="msdiv354"></a>“Dhammena brahmadattassa,<br>
ahaṃ kujjhāmi brāhmaṇa;<br>
Arakkhitā jānapadā,<br>
adhammabalinā hatā.</p>
<p><a class="sc" id="24"></a><a class="ms" id="p_22J_3619"></a><a class="msdiv" id="msdiv355"></a>Rattiñhi corā khādanti,<br>
divā khādanti tuṇḍiyā;<br>
Raṭṭhasmiṃ kūṭarājassa,<br>
bahu adhammiko jano.</p>
<p><a class="sc" id="25"></a><a class="pts" id="pts5.105"></a><a class="ms" id="p_22J_3620"></a><a class="msdiv" id="msdiv356"></a>Sā nūna puna re pakkā,<br>
vikāle bhattamāhari;<br>
Bhattahāriṃ apekkhanto,<br>
hato phālena sāliyo”.</p>
<p><a class="sc" id="26"></a><a class="ms" id="p_22J_3621"></a><a class="msdiv" id="msdiv357"></a>“Evaṃ haññatu pañcālo,<br>
saṅgāme <span class="var" title="daḷhaṃ (pts1)" id="note2312">asinā hato</span>;<br>
Yathāhamajja pahato,<br>
khīrañca me pavaṭṭitaṃ”.</p>
<p><a class="sc" id="27"></a><a class="ms" id="p_22J_3622"></a><a class="msdiv" id="msdiv358"></a>“Yaṃ pasu khīraṃ chaḍḍeti,<br>
<span class="var" title="pasupālañca hiṃsati (bj) | pasu phālaṃ vihiṃsati (s2, s3) | pasu phālañca hiṃsati (pts1)" id="note2313">pasupālaṃ vihiṃsati</span>;<br>
Kiṃ tattha brahmadattassa,<br>
yaṃ no <span class="var" title="garahato (pts1)" id="note2314">garahate</span> bhavaṃ”.</p>
<p><a class="sc" id="28"></a><a class="ms" id="p_22J_3623"></a><a class="msdiv" id="msdiv359"></a>“Gārayho brahme pañcālo,<br>
brahmadattassa rājino;<br>
Arakkhitā jānapadā,<br>
adhammabalinā hatā.</p>
<p><a class="sc" id="29"></a><a class="ms" id="p_22J_3624"></a><a class="msdiv" id="msdiv360"></a>Rattiñhi corā khādanti,<br>
divā khādanti tuṇḍiyā;<br>
Raṭṭhasmiṃ kūṭarājassa,<br>
bahu adhammiko jano.</p>
<p><a class="sc" id="30"></a><a class="ms" id="p_22J_3625"></a><a class="msdiv" id="msdiv361"></a>Caṇḍā <span class="var" title="ākaḍḍhanā (s2, s3) | aṭanaka (pts1) | akaṭanā (mr)" id="note2315">aṭanakā</span> gāvī,<br>
yaṃ pure na duhāmase;<br>
Taṃ dāni ajja dohāma,<br>
khīra­kā­me­hupad­dutā”.</p>
<p><a class="sc" id="31"></a><a class="pts" id="pts5.106"></a><a class="ms" id="p_22J_3626"></a><a class="msdiv" id="msdiv362"></a>“Evaṃ kandatu pañcālo,<br>
viputto vippasukkhatu;<br>
Yathāyaṃ kapaṇā gāvī,<br>
viputtā paridhāvati”.</p>
<p><a class="sc" id="32"></a><a class="ms" id="p_22J_3627"></a><a class="msdiv" id="msdiv363"></a>“Yaṃ pasu pasupālassa,<br>
<span class="var" title="pabbhameyya (bj, pts1)" id="note2316">sambhameyya</span> raveyya vā;<br>
Ko nīdha aparādhatthi,<br>
brahmadattassa rājino”.</p>
<p><a class="sc" id="33"></a><a class="ms" id="p_22J_3628"></a><a class="msdiv" id="msdiv364"></a>“Aparādho mahābrahme,<br>
brahmadattassa rājino;<br>
Arakkhitā jānapadā,<br>
adhammabalinā hatā.</p>
<p><a class="sc" id="34"></a><a class="ms" id="p_22J_3629"></a><a class="msdiv" id="msdiv365"></a>Rattiñhi corā khādanti,<br>
divā khādanti tuṇḍiyā;<br>
Raṭṭhasmiṃ kūṭarājassa,<br>
bahu adhammiko jano;<br>
Kathaṃ no asikosatthā,<br>
khīrapā haññate pajā”.</p>
<p><a class="sc" id="35"></a><a class="ms" id="p_22J_3630"></a><a class="msdiv" id="msdiv366"></a>“Evaṃ khajjatu pañcālo,<br>
hato yuddhe saputtako;<br>
Yathāhamajja khajjāmi,<br>
<span class="var" title="gāmakehi (bj, pts1)" id="note2317">gāmikehi</span> araññajo”.</p>
<p><a class="sc" id="36"></a><a class="ms" id="p_22J_3631"></a><a class="msdiv" id="msdiv367"></a>“Na sabbabhūtesu <span class="var" title="vidhanti (mr)" id="note2318">vidhenti</span> rakkhaṃ,<br>
Rājāno maṇḍūka manussaloke;<br>
Nettāvatā rājā adhammacārī,<br>
Yaṃ tādisaṃ jīvamadeyyu dhaṅkā”.</p>
<p><a class="sc" id="37"></a><a class="ms" id="p_22J_3632"></a><a class="msdiv" id="msdiv368"></a>“Adhammarūpo vata brahmacārī,<br>
Anuppiyaṃ bhāsasi khattiyassa;<br>
Viluppamānāya puthuppajāya,<br>
Pūjesi <span class="var" title="rājaṃ paramappavādaṃ (bj) | rājaṃ paramappavādiṃ (s2, s3) | rājā paramappavādiṃ (pts1)" id="note2319">rājaṃ paramappamādaṃ</span>.</p>
<p><a class="sc" id="38"></a><a class="ms" id="p_22J_3633"></a><a class="msdiv" id="msdiv369"></a>Sace idaṃ brahme surajjakaṃ siyā,<br>
Phītaṃ raṭṭhaṃ <span class="var" title="pūritaṃ (mr)" id="note2320">muditaṃ</span> vippasannaṃ;<br>
Bhutvā baliṃ aggapiṇḍañca kākā,<br>
Na mādisaṃ jīvamadeyyu dhaṅkā”ti. (2974)</p>
</blockquote>
<p class="endsutta"><a class="sc" id="39"></a><a class="ms" id="p_22J_3634"></a><span class="var" title="bhaṇḍu­tiṇ­ḍu­ka­jātakaṃ (s2, s3) | gaṇḍa­tin­du­ka­jātakaṃ (pts1)" id="note2321">Gandha­tin­du­ka­jātakaṃ</span> dasamaṃ.</p>
<p class="endsection"><a class="sc" id="40"></a><a class="ms" id="p_22J_3635"></a>Tiṃsanipātaṃ niṭṭhitaṃ.</p>
<p class="endsection summary"><a class="sc" id="41"></a><a class="ms" id="p_22J_3636"></a>Tassuddānaṃ</p>
<blockquote class="uddanagatha">
<p><a class="sc" id="42"></a><a class="ms" id="p_22J_3637"></a>Kiṃchanda kumbha jayaddisa chaddanta,<br>
Atha ­paṇ­ḍita­sam­bhava sirakapi;<br>
Dakarakkhasa ­paṇḍa­ra­nā­gavaro,<br>
Atha sambula tin­du­ka­de­vasu­toti.</p>
</blockquote>
<p class="endbook"><a class="sc" id="43"></a><a class="ms" id="p_22J_3638"></a>Jātakapāḷiyā paṭhamo bhāgo niṭṭhito.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
