<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja403">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Kukkuvagga</p>
<h1>Aṭṭhisenakajātaka</h1>
</div>
<blockquote class="gatha">
<p>
<a class="msdiv" id="msdiv54"></a>
<a class="ms" id="p_22J_1545"></a>
<a class="sc" id="1"></a>
“Yeme ahaṃ na jānāmi,<br>
aṭṭhisena vanibbake;<br>
Te maṃ saṅgamma yācanti,<br>
kasmā maṃ tvaṃ na yācasi”.<br>
</p>
<p>
<a class="msdiv" id="msdiv55"></a>
<a class="ms" id="p_22J_1546"></a>
<a class="sc" id="2"></a>
“Yācako appiyo hoti,<br>
yācaṃ adadamappiyo;<br>
Tasmāhaṃ taṃ na yācāmi,<br>
mā me videssanā ahu”.<br>
</p>
<p>
<a class="msdiv" id="msdiv56"></a>
<a class="ms" id="p_22J_1547"></a>
<a class="sc" id="3"></a>
“Yo ve yācanajīvāno,<br>
kāle yācaṃ na yācati;<br>
Parañca puññā dhaṃseti,<br>
attanāpi na jīvati.<br>
</p>
<p>
<a class="msdiv" id="msdiv57"></a>
<a class="ms" id="p_22J_1548"></a>
<a class="sc" id="4"></a>
Yo ca yācanajīvāno,<br>
kāle yācañhi yācati;<br>
Parañca puññaṃ labbheti,<br>
attanāpi ca jīvati.<br>
</p>
<p>
<a class="msdiv" id="msdiv58"></a>
<a class="ms" id="p_22J_1549"></a>
<a class="sc" id="5"></a>
Na ve dessanti sappaññā,<br>
Disvā yācakamāgate;<br>
Brahmacāri piyo mesi,<br>
Vada tvaṃ bhaññamicchasi”.<br>
</p>
<p>
<a class="msdiv" id="msdiv59"></a>
<a class="ms" id="p_22J_1550"></a>
<a class="sc" id="6"></a>
“Na ve yācanti sappaññā,<br>
Dhīro ca veditumarahati;<br>
Uddissa ariyā tiṭṭhanti,<br>
Esā ariyāna yācanā”.<br>
</p>
<p>
<a class="msdiv" id="msdiv60"></a>
<a class="ms" id="p_22J_1551"></a>
<a class="sc" id="7"></a>
“Dadāmi te brāhmaṇa rohiṇīnaṃ,<br>
Gavaṃ sahassaṃ saha puṅgavena;<br>
Ariyo hi ariyassa kathaṃ na dajjā,<br>
Sutvāna gāthā tava dhammayuttā”ti.<br>
</p>
</blockquote>
<p class="endsutta">
<a class="ms" id="p_22J_1552"></a>
<a class="sc" id="8"></a>
Aṭṭhisenakajātakaṃ aṭṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>