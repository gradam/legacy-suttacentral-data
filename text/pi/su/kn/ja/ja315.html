<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja315">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Pucimandavagga</p>
<h1>5 Sabbamaṃsalābhajātaka</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_22J_955"></a>
<a class="msdiv" id="msdiv57"></a>
“Pharusā vata te vācā,<br>
maṃsaṃ yācanako asi;<br>
Kilomasadisī vācā,<br>
kilomaṃ samma dammi te”.<br></p>
<p>
<a class="sc" id="2"></a>
<a class="ms" id="p_22J_956"></a>
<a class="msdiv" id="msdiv58"></a>
“Aṅgametaṃ manussānaṃ,<br>
bhātā loke pavuccati;<br>
Aṅgassa sadisī vācā,<br>
aṅgaṃ samma dadāmi te”.<br></p>
<p>
<a class="sc" id="3"></a>
<a class="ms" id="p_22J_957"></a>
<a class="msdiv" id="msdiv59"></a>
“Tātāti putto vadamāno,<br>
kampeti hadayaṃ pitu;<br>
Hadayassa sadisī vācā,<br>
hadayaṃ samma dammi te”.<br></p>
<p>
<a class="sc" id="4"></a>
<a class="ms" id="p_22J_958"></a>
<a class="msdiv" id="msdiv60"></a>
“Yassa gāme sakhā natthi,<br>
yathāraññaṃ tatheva taṃ;<br>
Sabbassa sadisī vācā,<br>
sabbaṃ samma dadāmi te”ti.<br></p>
</blockquote>
<p class="endsutta">
<a class="sc" id="5"></a>
<a class="ms" id="p_22J_959"></a>
Sabbamaṃsalābhajātakaṃ pañcamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>