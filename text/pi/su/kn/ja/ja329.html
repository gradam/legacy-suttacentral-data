<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja329">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Kuṭidūsakavagga</p>
<h1>Kāḷabāhujātaka</h1>
</div>
<blockquote class="gatha">
<p>
<a class="msdiv" id="msdiv113"></a>
<a class="ms" id="p_22J_1027"></a>
<a class="sc" id="1"></a>
“Yaṃ annapānassa pure labhāma,<br>
Taṃ dāni sākhamigameva gacchati;<br>
Gacchāma dāni vanameva rādha,<br>
Asakkatā casma dhanañjayāya”.<br>
</p>
<p>
<a class="msdiv" id="msdiv114"></a>
<a class="ms" id="p_22J_1028"></a>
<a class="sc" id="2"></a>
“Lābho alābho yaso ayaso ca,<br>
Nindā pasaṃsā ca sukhañca dukkhaṃ;<br>
Ete aniccā manujesu dhammā,<br>
Mā soci kiṃ socasi poṭṭhapāda”.<br>
</p>
<p>
<a class="msdiv" id="msdiv115"></a>
<a class="ms" id="p_22J_1029"></a>
<a class="sc" id="3"></a>
“Addhā tuvaṃ paṇḍitakosi rādha,<br>
Jānāsi atthāni anāgatāni;<br>
Kathaṃ nu sākhāmigaṃ dakkhisāma,<br>
Niddhāvitaṃ rājakulatova jammaṃ”.<br>
</p>
<p>
<a class="msdiv" id="msdiv116"></a>
<a class="ms" id="p_22J_1030"></a>
<a class="sc" id="4"></a>
“Cāleti kaṇṇaṃ bhakuṭiṃ karoti,<br>
Muhuṃ muhuṃ bhāyayate kumāre;<br>
Sayameva taṃ kāhati kāḷabāhu,<br>
Yenārakā ṭhassati annapānā”ti.<br>
</p>
</blockquote>
<p class="endsutta">
<a class="ms" id="p_22J_1031"></a>
<a class="sc" id="5"></a>
Kāḷabāhujātakaṃ navamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>