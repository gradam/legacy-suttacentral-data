<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja432">
<article>
<div class="hgroup">
<p class="division">Jātaka</p>
<p>Navakanipāta</p>
<p>Gijjhavagga</p>
<h1>6. Pada­kusa­la­mā­ṇa­vajā­taka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.507"></a><a class="ms" id="p_22J_1834"></a><a class="msdiv" id="msdiv49"></a>“Bahussutaṃ <span class="var" title="cittakathaṃ (s2, s3, mr)" id="note1059">cittakathiṃ</span>,<br>
gaṅgā vahati <span class="var" title="pāṭalaṃ (bj, pts1)" id="note1060">pāṭaliṃ</span>;<br>
Vuyhamānaka bhaddante,<br>
ekaṃ me <span class="var" title="gāhi (pts1)" id="note1061">dehi</span> <span class="var" title="gītakaṃ (Ma-aka)" id="note1062">gāthakaṃ</span>”.</p>
<p><a class="sc" id="2"></a><a class="pts" id="pts3.508"></a><a class="ms" id="p_22J_1835"></a><a class="msdiv" id="msdiv50"></a>“Yena siñcanti dukkhitaṃ,<br>
yena siñcanti āturaṃ;<br>
Tassa majjhe marissāmi,<br>
jātaṃ saraṇato bhayaṃ”.</p>
<p><a class="sc" id="3"></a><a class="ms" id="p_22J_1836"></a><a class="msdiv" id="msdiv51"></a>“Yattha bījāni rūhanti,<br>
sattā yattha patiṭṭhitā;<br>
Sā me sīsaṃ nipīḷeti,<br>
jātaṃ saraṇato bhayaṃ”.</p>
<p><a class="sc" id="4"></a><a class="ms" id="p_22J_1837"></a><a class="msdiv" id="msdiv52"></a>“Yena bhattāni paccanti,<br>
sītaṃ yena vihaññati;<br>
So maṃ <span class="var" title="dayhati (mr)" id="note1063">ḍahati</span> gattāni,<br>
jātaṃ saraṇato bhayaṃ”.</p>
<p><a class="sc" id="5"></a><a class="ms" id="p_22J_1838"></a><a class="msdiv" id="msdiv53"></a>“Yena <span class="var" title="bhattena (s2, s3, mr)" id="note1064">bhuttena</span> yāpenti,<br>
puthū brāhma­ṇa­khat­tiyā;<br>
So maṃ bhutto byāpādeti,<br>
jātaṃ saraṇato bhayaṃ”.</p>
<p><a class="sc" id="6"></a><a class="pts" id="pts3.510"></a><a class="ms" id="p_22J_1839"></a><a class="msdiv" id="msdiv54"></a>“Gimhānaṃ pacchime māse,<br>
vātamicchanti paṇḍitā;<br>
So <span class="var" title="so me (bj, pts1)" id="note1065">maṃ</span> bhañjati gattāni,<br>
jātaṃ saraṇato bhayaṃ”.</p>
<p><a class="sc" id="7"></a><a class="ms" id="p_22J_1840"></a><a class="msdiv" id="msdiv55"></a>“Yaṃ nissitā jagatiruhaṃ,<br>
svāyaṃ aggiṃ pamuñcati;<br>
Disā bhajatha vakkaṅgā,<br>
jātaṃ saraṇato bhayaṃ”.</p>
<p><a class="sc" id="8"></a><a class="pts" id="pts3.512"></a><a class="ms" id="p_22J_1841"></a><a class="msdiv" id="msdiv56"></a>“Yamānayiṃ somanassaṃ,<br>
māliniṃ candanussadaṃ;<br>
Sā maṃ gharā <span class="var" title="nīharati (bj, s2, s3)" id="note1066">nicchubhati</span>,<br>
jātaṃ saraṇato bhayaṃ”.</p>
<p><a class="sc" id="9"></a><a class="ms" id="p_22J_1842"></a><a class="msdiv" id="msdiv57"></a>“Yena jātena nandissaṃ,<br>
yassa ca bhavamicchisaṃ;<br>
So maṃ gharā <span class="var" title="nīharati (s2, s3)" id="note1067">nicchubhati</span>,<br>
jātaṃ saraṇato bhayaṃ”.</p>
<p><a class="sc" id="10"></a><a class="ms" id="p_22J_1843"></a><a class="msdiv" id="msdiv58"></a>“Suṇantu me jānapadā,<br>
negamā ca samāgatā;<br>
Yatodakaṃ tadādittaṃ,<br>
yato khemaṃ tato bhayaṃ.</p>
<p><a class="sc" id="11"></a><a class="ms" id="p_22J_1844"></a><a class="msdiv" id="msdiv59"></a>Rājā vilumpate raṭṭhaṃ,<br>
brāhmaṇo ca purohito;<br>
Attaguttā viharatha,<br>
jātaṃ saraṇato bhayan”ti.</p>
</blockquote>
<p class="endsutta"><a class="sc" id="12"></a><a class="ms" id="p_22J_1845"></a><span class="var" title="pada­māṇava­ka­jātakaṃ (bj)" id="note1068">Pada­kusa­la­mā­ṇa­vajā­ta­kaṃ</span> chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
