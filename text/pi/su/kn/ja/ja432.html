<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja432">
<article>
<div class="hgroup">
<p class="division">Jātaka</p>
<p>Navakanipāta</p>
<p>Gijjhavagga</p>
<h1>Padakusalamāṇavajātaka</h1>
</div>
<blockquote class="gatha">
<p>
<a class="msdiv" id="msdiv49"></a>
<a class="ms" id="p_22J_1834"></a>
<a class="sc" id="1"></a>
“Bahussutaṃ cittakathiṃ,<br>
gaṅgā vahati pāṭaliṃ;<br>
Vuyhamānaka bhaddante,<br>
ekaṃ me dehi gāthakaṃ”.<br>
</p>
<p>
<a class="msdiv" id="msdiv50"></a>
<a class="ms" id="p_22J_1835"></a>
<a class="sc" id="2"></a>
“Yena siñcanti dukkhitaṃ,<br>
yena siñcanti āturaṃ;<br>
Tassa majjhe marissāmi,<br>
jātaṃ saraṇato bhayaṃ”.<br>
</p>
<p>
<a class="msdiv" id="msdiv51"></a>
<a class="ms" id="p_22J_1836"></a>
<a class="sc" id="3"></a>
“Yattha bījāni rūhanti,<br>
sattā yattha patiṭṭhitā;<br>
Sā me sīsaṃ nipīḷeti,<br>
jātaṃ saraṇato bhayaṃ”.<br>
</p>
<p>
<a class="msdiv" id="msdiv52"></a>
<a class="ms" id="p_22J_1837"></a>
<a class="sc" id="4"></a>
“Yena bhattāni paccanti,<br>
sītaṃ yena vihaññati;<br>
So maṃ ḍahati gattāni,<br>
jātaṃ saraṇato bhayaṃ”.<br>
</p>
<p>
<a class="msdiv" id="msdiv53"></a>
<a class="ms" id="p_22J_1838"></a>
<a class="sc" id="5"></a>
“Yena bhuttena yāpenti,<br>
puthū brāhmaṇakhattiyā;<br>
So maṃ bhutto byāpādeti,<br>
jātaṃ saraṇato bhayaṃ”.<br>
</p>
<p>
<a class="msdiv" id="msdiv54"></a>
<a class="ms" id="p_22J_1839"></a>
<a class="sc" id="6"></a>
“Gimhānaṃ pacchime māse,<br>
vātamicchanti paṇḍitā;<br>
So maṃ bhañjati gattāni,<br>
jātaṃ saraṇato bhayaṃ”.<br>
</p>
<p>
<a class="msdiv" id="msdiv55"></a>
<a class="ms" id="p_22J_1840"></a>
<a class="sc" id="7"></a>
“Yaṃ nissitā jagatiruhaṃ,<br>
svāyaṃ aggiṃ pamuñcati;<br>
Disā bhajatha vakkaṅgā,<br>
jātaṃ saraṇato bhayaṃ”.<br>
</p>
<p>
<a class="msdiv" id="msdiv56"></a>
<a class="ms" id="p_22J_1841"></a>
<a class="sc" id="8"></a>
“Yamānayiṃ somanassaṃ,<br>
māliniṃ candanussadaṃ;<br>
Sā maṃ gharā nicchubhati,<br>
jātaṃ saraṇato bhayaṃ”.<br>
</p>
<p>
<a class="msdiv" id="msdiv57"></a>
<a class="ms" id="p_22J_1842"></a>
<a class="sc" id="9"></a>
“Yena jātena nandissaṃ,<br>
yassa ca bhavamicchisaṃ;<br>
So maṃ gharā nicchubhati,<br>
jātaṃ saraṇato bhayaṃ”.<br>
</p>
<p>
<a class="msdiv" id="msdiv58"></a>
<a class="ms" id="p_22J_1843"></a>
<a class="sc" id="10"></a>
“Suṇantu me jānapadā,<br>
negamā ca samāgatā;<br>
Yatodakaṃ tadādittaṃ,<br>
yato khemaṃ tato bhayaṃ.<br>
</p>
<p>
<a class="msdiv" id="msdiv59"></a>
<a class="ms" id="p_22J_1844"></a>
<a class="sc" id="11"></a>
Rājā vilumpate raṭṭhaṃ,<br>
brāhmaṇo ca purohito;<br>
Attaguttā viharatha,<br>
jātaṃ saraṇato bhayan”ti.<br>
</p>
</blockquote>
<p class="endsutta">
<a class="ms" id="p_22J_1845"></a>
<a class="sc" id="12"></a>
Padakusalamāṇavajātakaṃ chaṭṭhaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>