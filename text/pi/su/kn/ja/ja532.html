<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja532">
<article>
<div class="hgroup">
<p class="division">Jātaka</p>
<p>Sattatinipāta</p>
<p>Kusavagga</p>
<h1>2 Soṇanandajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts5.317"></a>
<a class="ms" id="p_23J_675"></a>
<a class="msdiv" id="msdiv92"></a>
“Devatā nusi gandhabbo,<br>
<span class="var" title='[{"eds":["bj"],"var":"ādu "},{"eds":["s2","s3"],"var":"ādū "}]'>adu</span> sakko purindado;<br>
Manussabhūto iddhimā,<br>
kathaṃ jānemu taṃ mayaṃ”.</p>
<p>
<a class="sc" id="2"></a>
<a class="ms" id="p_23J_676"></a>
<a class="msdiv" id="msdiv93"></a>
“Nāpi devo na gandhabbo,<br>
nāpi sakko purindado;<br>
Manussabhūto iddhimā,<br>
evaṃ jānāhi <span class="var" title='[{"eds":["bj"],"var":"bhārata "},{"eds":["s2","s3"],"var":"bhāratha "},{"eds":["pts1"],"var":"bhāratāti "},{"eds":["mr"],"var":"bhārabha "}]'>bhāradha</span>”.</p>
<p>
<a class="sc" id="3"></a>
<a class="ms" id="p_23J_677"></a>
<a class="msdiv" id="msdiv94"></a>
“Katarūpamidaṃ <span class="var" title='[{"eds":["bj","pts1"],"var":"bhotā "}]'>bhoto</span>,<br>
veyyāvaccaṃ anappakaṃ;<br>
Devamhi vassamānamhi,<br>
anovassaṃ bhavaṃ akā.</p>
<p>
<a class="sc" id="4"></a>
<a class="ms" id="p_23J_678"></a>
<a class="msdiv" id="msdiv95"></a>
Tato vātātape ghore,<br>
sītacchāyaṃ bhavaṃ akā;<br>
Tato <span class="var" title='[{"eds":["bj"],"var":"amittamajjhe ca "}]'>amittamajjhesu</span>,<br>
saratāṇaṃ bhavaṃ akā.</p>
<p>
<a class="sc" id="5"></a>
<a class="ms" id="p_23J_679"></a>
<a class="msdiv" id="msdiv96"></a>
Tato phītāni raṭṭhāni,<br>
vasino te bhavaṃ akā;<br>
Tato ekasataṃ khatye,<br>
<span class="var" title='[{"eds":["pts1"],"var":"anuyutte "}]'>anuyante</span> bhavaṃ akā.</p>
<p>
<a class="sc" id="6"></a>
<a class="ms" id="p_23J_680"></a>
<a class="msdiv" id="msdiv97"></a>
Patītāssu mayaṃ bhoto,<br>
<span class="var" title='[{"eds":["bj","s2","s3","pts1"],"var":"vara taṃ "}]'>Vada taṃ</span> <span class="var" title='[{"eds":["bj","pts1"],"var":"bhaññamicchasi "},{"eds":["s2","s3","mr"],"var":"bhuñjamicchasi "}]'>bhañjamicchasi</span>;<br>
Hatthiyānaṃ assarathaṃ,<br>
Nāriyo ca alaṅkatā;<br>
Nivesanāni rammāni,<br>
Mayaṃ bhoto dadāmase.</p>
<p>
<a class="sc" id="7"></a>
<a class="ms" id="p_23J_681"></a>
<a class="msdiv" id="msdiv98"></a>
<span class="var" title='[{"eds":["bj","pts1"],"var":"atha vā aṅge "}]'>Atha vaṅge</span> vā magadhe,<br>
mayaṃ bhoto dadāmase;<br>
Atha vā <span class="var" title='[{"eds":["bj","s2","s3","pts1"],"var":"assakāvantiṃ "}]'>assakāvantī</span>,<br>
sumanā damma te mayaṃ.</p>
<p>
<a class="sc" id="8"></a>
<a class="ms" id="p_23J_682"></a>
<a class="msdiv" id="msdiv99"></a>
Upaḍḍhaṃ vāpi rajjassa,<br>
mayaṃ bhoto dadāmase;<br>
Sace te attho rajjena,<br>
anusāsa yadicchasi”.</p>
<p>
<a class="sc" id="9"></a>
<a class="pts" id="pts5.318"></a>
<a class="ms" id="p_23J_683"></a>
<a class="msdiv" id="msdiv100"></a>
“Na me atthopi rajjena,<br>
nagarena dhanena vā;<br>
Athopi janapadena,<br>
attho mayhaṃ na vijjati.</p>
<p>
<a class="sc" id="10"></a>
<a class="ms" id="p_23J_684"></a>
<a class="msdiv" id="msdiv101"></a>
Bhotova raṭṭhe vijite,<br>
araññe atthi assamo;<br>
Pitā mayhaṃ janettī ca,<br>
ubho sammanti assame.</p>
<p>
<a class="sc" id="11"></a>
<a class="ms" id="p_23J_685"></a>
<a class="msdiv" id="msdiv102"></a>
<span class="var" title='[{"eds":["mr"],"var":"tesvahaṃ "}]'>Tesāhaṃ</span> pubbācariyesu,<br>
Puññaṃ na labhāmi kātave;<br>
Bhavantaṃ ajjhāvaraṃ katvā,<br>
<span class="var" title='[{"eds":["pts1"],"var":"sonaṃ "}]'>Soṇaṃ</span> yācemu saṃvaraṃ”.</p>
<p>
<a class="sc" id="12"></a>
<a class="ms" id="p_23J_686"></a>
<a class="msdiv" id="msdiv103"></a>
“Karomi te taṃ vacanaṃ,<br>
yaṃ maṃ bhaṇasi brāhmaṇa;<br>
Etañca kho no akkhāhi,<br>
kīvanto hontu yācakā”.</p>
<p>
<a class="sc" id="13"></a>
<a class="pts" id="pts5.319"></a>
<a class="ms" id="p_23J_687"></a>
<a class="msdiv" id="msdiv104"></a>
“Parosataṃ jānapadā,<br>
mahāsālā ca brāhmaṇā;<br>
Ime ca khattiyā sabbe,<br>
abhijātā yasassino;<br>
Bhavañca rājā manojo,<br>
alaṃ hessanti yācakā”.</p>
<p>
<a class="sc" id="14"></a>
<a class="ms" id="p_23J_688"></a>
<a class="msdiv" id="msdiv105"></a>
“Hatthī asse ca yojentu,<br>
rathaṃ sannayha <span class="var" title='[{"eds":["pts1"],"var":"naṃ rathi "}]'>sārathi</span>;<br>
Ābandhanāni gaṇhātha,<br>
<span class="var" title='[{"eds":["bj"],"var":"pādesussārayaṃ dhaje "},{"eds":["pts1"],"var":"pādāsussārayaṃ dhaje "}]'>pādāsussārayaddhaje</span>;<br>
Assamaṃ taṃ gamissāmi,<br>
yattha sammati kosiyo”.</p>
<p>
<a class="sc" id="15"></a>
<a class="ms" id="p_23J_689"></a>
<a class="msdiv" id="msdiv106"></a>
Tato ca rājā pāyāsi,<br>
senāya caturaṅginī;<br>
Agamā assamaṃ rammaṃ,<br>
yattha sammati kosiyo.</p>
<p>
<a class="sc" id="16"></a>
<a class="pts" id="pts5.320"></a>
<a class="ms" id="p_23J_690"></a>
<a class="msdiv" id="msdiv107"></a>
“<span class="var" title='[{"eds":["mr"],"var":"kassa kādambamayo "}]'>Kassa kādambayo</span> kājo,<br>
vehāsaṃ caturaṅgulaṃ;<br>
Aṃsaṃ asamphusaṃ eti,<br>
<span class="var" title='[{"eds":["bj","s2","s3","pts1"],"var":"udahārassa "}]'>udahārāya</span> gacchato”.</p>
<p>
<a class="sc" id="17"></a>
<a class="ms" id="p_23J_691"></a>
<a class="msdiv" id="msdiv108"></a>
“Ahaṃ soṇo mahārāja,<br>
tāpaso <span class="var" title='[{"eds":["pts1"],"var":"sahitaṃ vato "}]'>sahitabbato</span>;<br>
Bharāmi mātāpitaro,<br>
rattindivamatandito.</p>
<p>
<a class="sc" id="18"></a>
<a class="ms" id="p_23J_692"></a>
<a class="msdiv" id="msdiv109"></a>
Vane phalañca mūlañca,<br>
āharitvā disampati;<br>
Posemi mātāpitaro,<br>
pubbe katamanussaraṃ”.</p>
<p>
<a class="sc" id="19"></a>
<a class="ms" id="p_23J_693"></a>
<a class="msdiv" id="msdiv110"></a>
“Icchāma assamaṃ gantuṃ,<br>
yattha sammati kosiyo;<br>
Maggaṃ no soṇa akkhāhi,<br>
yena gacchemu assamaṃ”.</p>
<p>
<a class="sc" id="20"></a>
<a class="ms" id="p_23J_694"></a>
<a class="msdiv" id="msdiv111"></a>
“Ayaṃ ekapadī rāja,<br>
<span class="var" title='[{"eds":["mr"],"var":"yena taṃ "}]'>yenetaṃ</span> meghasannibhaṃ;<br>
Koviḷārehi sañchannaṃ,<br>
ettha sammati kosiyo”.</p>
<p>
<a class="sc" id="21"></a>
<a class="ms" id="p_23J_695"></a>
<a class="msdiv" id="msdiv112"></a>
Idaṃ vatvāna pakkāmi,<br>
taramāno mahāisi;<br>
Vehāse antalikkhasmiṃ,<br>
anusāsitvāna khattiye.</p>
<p>
<a class="sc" id="22"></a>
<a class="ms" id="p_23J_696"></a>
<a class="msdiv" id="msdiv113"></a>
Assamaṃ parimajjitvā,<br>
<span class="var" title='[{"eds":["s2","s3"],"var":"paññapetvāna "}]'>paññāpetvāna</span> āsanaṃ;<br>
Paṇṇasālaṃ pavisitvā,<br>
pitaraṃ paṭibodhayi.</p>
<p>
<a class="sc" id="23"></a>
<a class="ms" id="p_23J_697"></a>
<a class="msdiv" id="msdiv114"></a>
“Ime āyanti rājāno,<br>
abhijātā yasassino;<br>
Assamā nikkhamitvāna,<br>
<span class="var" title='[{"eds":["bj"],"var":"nisīdāhi "}]'>nisīda tvaṃ</span> mahāise”.</p>
<p>
<a class="sc" id="24"></a>
<a class="ms" id="p_23J_698"></a>
<a class="msdiv" id="msdiv115"></a>
Tassa taṃ vacanaṃ sutvā,<br>
taramāno mahāisi;<br>
Assamā nikkhamitvāna,<br>
sadvāramhi upāvisi.</p>
<p>
<a class="sc" id="25"></a>
<a class="pts" id="pts5.322"></a>
<a class="ms" id="p_23J_699"></a>
<a class="msdiv" id="msdiv116"></a>
Tañca disvāna āyantaṃ,<br>
jalantaṃriva tejasā;<br>
Khatyasaṅghaparibyūḷhaṃ,<br>
kosiyo etadabravi.</p>
<p>
<a class="sc" id="26"></a>
<a class="ms" id="p_23J_700"></a>
<a class="msdiv" id="msdiv117"></a>
Kassa <span class="var" title='[{"eds":["pts1"],"var":"mutiṅgā ca "}]'>bherī mudiṅgā ca</span>,<br>
saṅkhā <span class="var" title='[{"eds":["bj","pts1"],"var":"... deṇḍimā "}]'>paṇavadindimā</span>;<br>
Purato paṭipannāni,<br>
hāsayantā rathesabhaṃ.</p>
<p>
<a class="sc" id="27"></a>
<a class="ms" id="p_23J_701"></a>
<a class="msdiv" id="msdiv118"></a>
Kassa kañcanapaṭṭena,<br>
puthunā vijjuvaṇṇinā;<br>
Yuvā kalāpasannaddho,<br>
ko eti siriyā jalaṃ.</p>
<p>
<a class="sc" id="28"></a>
<a class="ms" id="p_23J_702"></a>
<a class="msdiv" id="msdiv119"></a>
Ukkāmukhapahaṭṭhaṃva,<br>
khadiraṅgārasannibhaṃ;<br>
Mukhañca rucirā bhāti,<br>
ko eti siriyā jalaṃ.</p>
<p>
<a class="sc" id="29"></a>
<a class="ms" id="p_23J_703"></a>
<a class="msdiv" id="msdiv120"></a>
Kassa paggahitaṃ chattaṃ,<br>
sasalākaṃ manoramaṃ;<br>
Ādiccaraṃsāvaraṇaṃ,<br>
ko eti siriyā jalaṃ.</p>
<p>
<a class="sc" id="30"></a>
<a class="ms" id="p_23J_704"></a>
<a class="msdiv" id="msdiv121"></a>
Kassa aṅgaṃ pariggayha,<br>
vāḷabījanimuttamaṃ;<br>
Caranti <span class="var" title='[{"eds":["bj","pts1"],"var":"varapaññassa "}]'>varapuññassa</span>,<br>
hatthikkhandhena āyato.</p>
<p>
<a class="sc" id="31"></a>
<a class="ms" id="p_23J_705"></a>
<a class="msdiv" id="msdiv122"></a>
Kassa setāni chattāni,<br>
ājānīyā ca vammitā;<br>
Samantā <span class="var" title='[{"eds":["bj"],"var":"parikīranti "},{"eds":["s2","s3","pts1"],"var":"parikiranti "}]'>parikīrenti</span>,<br>
ko eti siriyā jalaṃ.</p>
<p>
<a class="sc" id="32"></a>
<a class="ms" id="p_23J_706"></a>
<a class="msdiv" id="msdiv123"></a>
Kassa ekasataṃ khatyā,<br>
<span class="var" title='[{"eds":["pts1"],"var":"anuyuttā "}]'>anuyantā</span> yasassino;<br>
Samantānupariyanti,<br>
ko eti siriyā jalaṃ.</p>
<p>
<a class="sc" id="33"></a>
<a class="ms" id="p_23J_707"></a>
<a class="msdiv" id="msdiv124"></a>
<span class="var" title='[{"eds":["bj"],"var":"hatthī assā rathā patti "}]'>Hatthi assaratha patti</span>,<br>
senā ca caturaṅginī;<br>
<span class="var" title='[{"eds":["bj","s2","s3"],"var":"samantā anupariyanti "},{"eds":["pts1"],"var":"samantā anupariyāti "}]'>Samantānupariyanti</span>,<br>
ko eti siriyā jalaṃ.</p>
<p>
<a class="sc" id="34"></a>
<a class="ms" id="p_23J_708"></a>
<a class="msdiv" id="msdiv125"></a>
Kassesā mahatī senā,<br>
piṭṭhito anuvattati;<br>
<span class="var" title='[{"eds":["bj"],"var":"akkhobhanī "},{"eds":["s2","s3"],"var":"akkhobhinī "}]'>Akkhobhaṇī</span> apariyantā,<br>
sāgarasseva ūmiyo.</p>
<p>
<a class="sc" id="35"></a>
<a class="ms" id="p_23J_709"></a>
<a class="msdiv" id="msdiv126"></a>
<span class="var" title='[{"eds":["mr"],"var":"rājādhirājā "}]'>Rājābhirājā</span> manojo,<br>
indova jayataṃ pati;<br>
Nandassajjhāvaraṃ eti,<br>
assamaṃ brahmacārinaṃ.</p>
<p>
<a class="sc" id="36"></a>
<a class="ms" id="p_23J_710"></a>
<a class="msdiv" id="msdiv127"></a>
Tassesā mahatī senā,<br>
piṭṭhito anuvattati;<br>
Akkhobhaṇī apariyantā,<br>
sāgarasseva ūmiyo.</p>
<p>
<a class="sc" id="37"></a>
<a class="pts" id="pts5.323"></a>
<a class="ms" id="p_23J_711"></a>
<a class="msdiv" id="msdiv128"></a>
Anulittā candanena,<br>
<span class="var" title='[{"eds":["pts1"],"var":"kāsikavatthadhārino "}]'>kāsikuttamadhārino</span>;<br>
Sabbe pañjalikā hutvā,<br>
isīnaṃ ajjhupāgamuṃ.</p>
<p>
<a class="sc" id="38"></a>
<a class="ms" id="p_23J_712"></a>
<a class="msdiv" id="msdiv129"></a>
“Kacci nu bhoto kusalaṃ,<br>
kacci bhoto anāmayaṃ;<br>
Kacci uñchena yāpetha,<br>
kacci mūlaphalā bahū.</p>
<p>
<a class="sc" id="39"></a>
<a class="ms" id="p_23J_713"></a>
<a class="msdiv" id="msdiv130"></a>
Kacci ḍaṃsā makasā ca,<br>
appameva <span class="var" title='[{"eds":["bj","s2","s3","pts1"],"var":"siriṃsapā "}]'>sarīsapā</span>;<br>
Vane vāḷamigākiṇṇe,<br>
kacci hiṃsā na vijjati”.</p>
<p>
<a class="sc" id="40"></a>
<a class="ms" id="p_23J_714"></a>
<a class="msdiv" id="msdiv131"></a>
“Kusalañceva no rāja,<br>
atho rāja anāmayaṃ;<br>
Atho uñchena yāpema,<br>
atho mūlaphalā bahū.</p>
<p>
<a class="sc" id="41"></a>
<a class="ms" id="p_23J_715"></a>
<a class="msdiv" id="msdiv132"></a>
<span class="var" title='[{"eds":["bj"],"var":"ḍaṃsā ca makasā "},{"eds":["pts1"],"var":"ḍaṃsā ca makasā ca "}]'>Atho ḍaṃsā makasā ca</span>,<br>
appameva <span class="var" title='[{"eds":["bj","s2","s3","pts1"],"var":"siriṃsapā "}]'>sarīsapā</span>;<br>
Vane vāḷamigākiṇṇe,<br>
hiṃsā <span class="var" title='[{"eds":["bj","pts1"],"var":"amhaṃ "}]'>mayhaṃ</span> na vijjati.</p>
<p>
<a class="sc" id="42"></a>
<a class="ms" id="p_23J_716"></a>
<a class="msdiv" id="msdiv133"></a>
Bahūni vassapūgāni,<br>
assame <span class="var" title='[{"eds":["bj"],"var":"vasato "}]'>sammataṃ</span> idha;<br>
Nābhijānāmi uppannaṃ,<br>
ābādhaṃ amanoramaṃ.</p>
<p>
<a class="sc" id="43"></a>
<a class="ms" id="p_23J_717"></a>
<a class="msdiv" id="msdiv134"></a>
Svāgataṃ te mahārāja,<br>
atho te adurāgataṃ;<br>
Issarosi anuppatto,<br>
yaṃ idhatthi pavedaya.</p>
<p>
<a class="sc" id="44"></a>
<a class="pts" id="pts5.324"></a>
<a class="ms" id="p_23J_718"></a>
<a class="msdiv" id="msdiv135"></a>
Tindukāni piyālāni,<br>
madhuke <span class="var" title='[{"eds":["bj","s2","s3"],"var":"kāsamāriyo "}]'>kāsumāriyo</span>;<br>
Phalāni khuddakappāni,<br>
bhuñja rāja varaṃ varaṃ.</p>
<p>
<a class="sc" id="45"></a>
<a class="ms" id="p_23J_719"></a>
<a class="msdiv" id="msdiv136"></a>
Idampi pānīyaṃ sītaṃ,<br>
ābhataṃ girigabbharā;<br>
Tato piva mahārāja,<br>
sace tvaṃ abhikaṅkhasi”.</p>
<p>
<a class="sc" id="46"></a>
<a class="ms" id="p_23J_720"></a>
<a class="msdiv" id="msdiv137"></a>
“Paṭiggahitaṃ yaṃ dinnaṃ,<br>
sabbassa agghiyaṃ kataṃ;<br>
Nandassāpi nisāmetha,<br>
vacanaṃ <span class="var" title='[{"eds":["bj"],"var":"yaṃ "},{"eds":["pts1"],"var":"yaṃ so "}]'>so</span> pavakkhati.</p>
<p>
<a class="sc" id="47"></a>
<a class="ms" id="p_23J_721"></a>
<a class="msdiv" id="msdiv138"></a>
Ajjhāvaramhā nandassa,<br>
bhoto santikamāgatā;<br>
<span class="var" title='[{"eds":["bj","s2","s3"],"var":"suṇātu me "}]'>Suṇātu</span> bhavaṃ vacanaṃ,<br>
nandassa parisāya ca”.</p>
<p>
<a class="sc" id="48"></a>
<a class="ms" id="p_23J_722"></a>
<a class="msdiv" id="msdiv139"></a>
“Parosataṃ <span class="var" title='[{"eds":["pts1"],"var":"janapadā "}]'>jānapadā</span>,<br>
mahāsālā ca brāhmaṇā;<br>
Ime ca khattiyā sabbe,<br>
abhijātā yasassino;<br>
Bhavañca rājā manojo,<br>
anumaññantu me vaco.</p>
<p>
<a class="sc" id="49"></a>
<a class="ms" id="p_23J_723"></a>
<a class="msdiv" id="msdiv140"></a>
Ye <span class="var" title='[{"eds":["bj"],"var":"ye vasanti "},{"eds":["pts1"],"var":"ye hi santi "}]'>ca santi</span> samītāro,<br>
yakkhāni idha massame;<br>
Araññe bhūtabhabyāni,<br>
suṇantu vacanaṃ mama.</p>
<p>
<a class="sc" id="50"></a>
<a class="ms" id="p_23J_724"></a>
<a class="msdiv" id="msdiv141"></a>
Namo katvāna bhūtānaṃ,<br>
isiṃ vakkhāmi subbataṃ;<br>
So tyāhaṃ dakkhiṇā bāhu,<br>
tava kosiya sammato.</p>
<p>
<a class="sc" id="51"></a>
<a class="ms" id="p_23J_725"></a>
<a class="msdiv" id="msdiv142"></a>
Pitaraṃ me janettiñca,<br>
bhattukāmassa me sato;<br>
Vīra puññamidaṃ ṭhānaṃ,<br>
mā maṃ kosiya vāraya.</p>
<p>
<a class="sc" id="52"></a>
<a class="pts" id="pts5.325"></a>
<a class="ms" id="p_23J_726"></a>
<a class="msdiv" id="msdiv143"></a>
Sabbhi hetaṃ upaññātaṃ,<br>
mametaṃ upanissaja;<br>
Uṭṭhānapāricariyāya,<br>
dīgharattaṃ tayā kataṃ;<br>
Mātāpitūsu puññāni,<br>
mama lokadado bhava.</p>
<p>
<a class="sc" id="53"></a>
<a class="ms" id="p_23J_727"></a>
<a class="msdiv" id="msdiv144"></a>
Tatheva santi manujā,<br>
dhamme dhammapadaṃ vidū;<br>
Maggo saggassa lokassa,<br>
yathā jānāsi tvaṃ ise.</p>
<p>
<a class="sc" id="54"></a>
<a class="ms" id="p_23J_728"></a>
<a class="msdiv" id="msdiv145"></a>
Uṭṭhānapāricariyāya,<br>
mātāpitusukhāvahaṃ;<br>
Taṃ maṃ puññā nivāreti,<br>
ariyamaggāvaro naro”.</p>
<p>
<a class="sc" id="55"></a>
<a class="pts" id="pts5.326"></a>
<a class="ms" id="p_23J_729"></a>
<a class="msdiv" id="msdiv146"></a>
“Suṇantu bhonto vacanaṃ,<br>
bhāturajjhāvarā mama;<br>
Kulavaṃsaṃ mahārāja,<br>
porāṇaṃ parihāpayaṃ;<br>
Adhammacārī <span class="var" title='[{"eds":["bj"],"var":"yo jeṭṭho "}]'>jeṭṭhesu</span>,<br>
nirayaṃ <span class="var" title='[{"eds":["bj","s2","s3","pts1"],"var":"so upapajjati "}]'>sopapajjati</span>.</p>
<p>
<a class="sc" id="56"></a>
<a class="ms" id="p_23J_730"></a>
<a class="msdiv" id="msdiv147"></a>
Ye ca dhammassa kusalā,<br>
porāṇassa disampati;<br>
Cārittena ca sampannā,<br>
na te gacchanti duggatiṃ.</p>
<p>
<a class="sc" id="57"></a>
<a class="ms" id="p_23J_731"></a>
<a class="msdiv" id="msdiv148"></a>
Mātā pitā ca bhātā ca,<br>
bhaginī ñātibandhavā;<br>
Sabbe jeṭṭhassa te bhārā,<br>
evaṃ jānāhi <span class="var" title='[{"eds":["bj","pts1"],"var":"bhārata "},{"eds":["s2","s3"],"var":"bhāratha "}]'>bhāradha</span>.</p>
<p>
<a class="sc" id="58"></a>
<a class="ms" id="p_23J_732"></a>
<a class="msdiv" id="msdiv149"></a>
Ādiyitvā garuṃ bhāraṃ,<br>
nāviko viya ussahe;<br>
Dhammañca nappamajjāmi,<br>
jeṭṭho casmi rathesabha”.</p>
<p>
<a class="sc" id="59"></a>
<a class="ms" id="p_23J_733"></a>
<a class="msdiv" id="msdiv150"></a>
“<span class="var" title='[{"eds":["bj","s2","s3"],"var":"adhigatamhā "},{"eds":["pts1"],"var":"adhigatamha "}]'>Adhigamā</span> tame ñāṇaṃ,<br>
Jālaṃva jātavedato;<br>
Evameva no bhavaṃ dhammaṃ,<br>
Kosiyo pavidaṃsayi.</p>
<p>
<a class="sc" id="60"></a>
<a class="ms" id="p_23J_734"></a>
<a class="msdiv" id="msdiv151"></a>
Yathā udayamādicco,<br>
Vāsudevo pabhaṅkaro;<br>
Pāṇīnaṃ pavidaṃseti,<br>
Rūpaṃ kalyāṇapāpakaṃ;<br>
Evameva no bhavaṃ dhammaṃ,<br>
Kosiyo pavidaṃsayi”.</p>
<p>
<a class="sc" id="61"></a>
<a class="pts" id="pts5.327"></a>
<a class="ms" id="p_23J_735"></a>
<a class="msdiv" id="msdiv152"></a>
“Evaṃ me yācamānassa,<br>
añjaliṃ nāvabujjhatha;<br>
<span class="var" title='[{"eds":["s2","s3"],"var":"tava paṭṭhacaro "},{"eds":["pts1"],"var":"tava baddhañcaro "},{"eds":["mr"],"var":"tavupaṭṭhacaro "}]'>Tava paddhacaro</span> hessaṃ,<br>
vuṭṭhito paricārako”.</p>
<p>
<a class="sc" id="62"></a>
<a class="ms" id="p_23J_736"></a>
<a class="msdiv" id="msdiv153"></a>
“Addhā nanda <span class="var" title='[{"eds":["bj"],"var":"pajānāsi "}]'>vijānāsi</span>,<br>
Saddhammaṃ sabbhi desitaṃ;<br>
Ariyo ariyasamācāro,<br>
Bāḷhaṃ tvaṃ mama ruccasi.</p>
<p>
<a class="sc" id="63"></a>
<a class="ms" id="p_23J_737"></a>
<a class="msdiv" id="msdiv154"></a>
Bhavantaṃ vadāmi bhotiñca,<br>
suṇātha vacanaṃ mama;<br>
Nāyaṃ bhāro <span class="var" title='[{"eds":["bj","s2","s3"],"var":"bhāramatto "}]'>bhāramato</span>,<br>
ahu mayhaṃ kudācanaṃ.</p>
<p>
<a class="sc" id="64"></a>
<a class="ms" id="p_23J_738"></a>
<a class="msdiv" id="msdiv155"></a>
Taṃ maṃ upaṭṭhitaṃ santaṃ,<br>
mātāpitusukhāvahaṃ;<br>
Nando ajjhāvaraṃ katvā,<br>
upaṭṭhānāya yācati.</p>
<p>
<a class="sc" id="65"></a>
<a class="pts" id="pts5.328"></a>
<a class="ms" id="p_23J_739"></a>
<a class="msdiv" id="msdiv156"></a>
Yo ve icchati kāmena,<br>
santānaṃ brahmacārinaṃ;<br>
Nandaṃ vo <span class="var" title='[{"eds":["pts1"],"var":"vadatha eke "}]'>varatha eko</span>,<br>
kaṃ nando upatiṭṭhatu”.</p>
<p>
<a class="sc" id="66"></a>
<a class="ms" id="p_23J_740"></a>
<a class="msdiv" id="msdiv157"></a>
“Tayā tāta anuññātā,<br>
soṇa taṃ nissitā mayaṃ;<br>
<span class="var" title='[{"eds":["bj"],"var":"upaghāyituṃ "}]'>Upaghātuṃ</span> labhe nandaṃ,<br>
muddhani brahmacārinaṃ.</p>
<p>
<a class="sc" id="67"></a>
<a class="ms" id="p_23J_741"></a>
<a class="msdiv" id="msdiv158"></a>
Assatthasseva taruṇaṃ,<br>
pavāḷaṃ māluteritaṃ;<br>
Cirassaṃ nandaṃ disvāna,<br>
hadayaṃ me pavedhati.</p>
<p>
<a class="sc" id="68"></a>
<a class="ms" id="p_23J_742"></a>
<a class="msdiv" id="msdiv159"></a>
Yadā suttāpi <span class="var" title='[{"eds":["s2","s3","pts1"],"var":"suppante "}]'>supine</span>,<br>
nandaṃ passāmi āgataṃ;<br>
Udaggā sumanā homi,<br>
nando no āgato ayaṃ.</p>
<p>
<a class="sc" id="69"></a>
<a class="ms" id="p_23J_743"></a>
<a class="msdiv" id="msdiv160"></a>
Yadā ca paṭibujjhitvā,<br>
nandaṃ passāmi nāgataṃ;<br>
Bhiyyo āvisatī soko,<br>
domanassañcanappakaṃ.</p>
<p>
<a class="sc" id="70"></a>
<a class="pts" id="pts5.329"></a>
<a class="ms" id="p_23J_744"></a>
<a class="msdiv" id="msdiv161"></a>
Sāhaṃ ajja cirassampi,<br>
nandaṃ passāmi āgataṃ;<br>
<span class="var" title='[{"eds":["bj","s2","s3"],"var":"bhattu ca "},{"eds":["mr"],"var":"bhattuñca "}]'>Bhattucca</span> mayhañca piyo,<br>
nando no pāvisī gharaṃ.</p>
<p>
<a class="sc" id="71"></a>
<a class="ms" id="p_23J_745"></a>
<a class="msdiv" id="msdiv162"></a>
Pitupi nando suppiyo,<br>
Yaṃ nando <span class="var" title='[{"eds":["pts1"],"var":"pāvisī "}]'>nappavase</span> <span class="var" title='[{"eds":["s2","s3","pts1","mr"],"var":"gharaṃ "}]'>gharā</span>;<br>
Labhatū tāta nando taṃ,<br>
Maṃ nando upatiṭṭhatu”.</p>
<p>
<a class="sc" id="72"></a>
<a class="ms" id="p_23J_746"></a>
<a class="msdiv" id="msdiv163"></a>
“Anukampikā patiṭṭhā ca,<br>
pubbe rasadadī ca no;<br>
Maggo saggassa lokassa,<br>
mātā taṃ varate ise.</p>
<p>
<a class="sc" id="73"></a>
<a class="ms" id="p_23J_747"></a>
<a class="msdiv" id="msdiv164"></a>
Pubbe rasadadī gottī,<br>
mātā puññūpasaṃhitā;<br>
Maggo saggassa lokassa,<br>
mātā taṃ varate ise”.</p>
<p>
<a class="sc" id="74"></a>
<a class="pts" id="pts5.330"></a>
<a class="ms" id="p_23J_748"></a>
<a class="msdiv" id="msdiv165"></a>
“Ākaṅkhamānā puttaphalaṃ,<br>
devatāya namassati;<br>
Nakkhattāni ca pucchati,<br>
utusaṃvaccharāni ca.</p>
<p>
<a class="sc" id="75"></a>
<a class="ms" id="p_23J_749"></a>
<a class="msdiv" id="msdiv166"></a>
Tassā <span class="var" title='[{"eds":["bj","pts1"],"var":"utusinātāya "},{"eds":["s2","s3"],"var":"utusi nhātāya "}]'>utumhi nhātāya</span>,<br>
hoti <span class="var" title='[{"eds":["bj","s2","s3","pts1"],"var":"gabbhassa\' vakkamo>gabbhassa vokkamo</span>;<br>
Tena dohaḷinī hoti,<br>
suhadā tena vuccati.</p>
<p>
<a class="sc" id="76"></a>
<a class="ms" id="p_23J_750"></a>
<a class="msdiv" id="msdiv167"></a>
Saṃvaccharaṃ vā ūnaṃ vā,<br>
pariharitvā vijāyati;<br>
Tena sā janayantīti,<br>
<span class="var" title='[{"eds":["bj","s2","s3","pts1"],"var":"janettī "}]'>janetti</span> tena vuccati.</p>
<p>
<a class="sc" id="77"></a>
<a class="ms" id="p_23J_751"></a>
<a class="msdiv" id="msdiv168"></a>
<span class="var" title='[{"eds":["bj","s2","s3"],"var":"thanakkhīrena "}]'>Thanakhīrena</span> gītena,<br>
<span class="var" title='[{"eds":["bj","pts1"],"var":"aṅgapāpuraṇena "}]'>aṅgapāvuraṇena</span> ca;<br>
Rodantaṃ <span class="var" title='[{"eds":["pts1"],"var":"eva "}]'>puttaṃ</span> toseti,<br>
tosentī tena vuccati.</p>
<p>
<a class="sc" id="78"></a>
<a class="ms" id="p_23J_752"></a>
<a class="msdiv" id="msdiv169"></a>
Tato vātātape ghore,<br>
mamaṃ katvā udikkhati;<br>
Dārakaṃ appajānantaṃ,<br>
posentī tena vuccati.</p>
<p>
<a class="sc" id="79"></a>
<a class="ms" id="p_23J_753"></a>
<a class="msdiv" id="msdiv170"></a>
Yañca mātudhanaṃ hoti,<br>
yañca hoti pituddhanaṃ;<br>
Ubhayampetassa gopeti,<br>
api puttassa no siyā.</p>
<p>
<a class="sc" id="80"></a>
<a class="ms" id="p_23J_754"></a>
<a class="msdiv" id="msdiv171"></a>
Evaṃ putta aduṃ putta,<br>
iti mātā vihaññati;<br>
Pamattaṃ paradāresu,<br>
nisīthe pattayobbane;<br>
Sāyaṃ puttaṃ anāyantaṃ,<br>
iti mātā vihaññati.</p>
<p>
<a class="sc" id="81"></a>
<a class="ms" id="p_23J_755"></a>
<a class="msdiv" id="msdiv172"></a>
Evaṃ kicchā bhato poso,<br>
mātu aparicārako;<br>
Mātari micchā caritvāna,<br>
nirayaṃ sopapajjati.</p>
<p>
<a class="sc" id="82"></a>
<a class="ms" id="p_23J_756"></a>
<a class="msdiv" id="msdiv173"></a>
Evaṃ kicchā bhato poso,<br>
pitu aparicārako;<br>
Pitari micchā caritvāna,<br>
nirayaṃ sopapajjati.</p>
<p>
<a class="sc" id="83"></a>
<a class="ms" id="p_23J_757"></a>
<a class="msdiv" id="msdiv174"></a>
Dhanāpi dhanakāmānaṃ,<br>
Nassati iti me sutaṃ;<br>
Mātaraṃ aparicaritvāna,<br>
Kicchaṃ vā so nigacchati.</p>
<p>
<a class="sc" id="84"></a>
<a class="ms" id="p_23J_758"></a>
<a class="msdiv" id="msdiv175"></a>
Dhanāpi dhanakāmānaṃ,<br>
Nassati iti me sutaṃ;<br>
Pitaraṃ aparicaritvāna,<br>
Kicchaṃ vā so nigacchati.</p>
<p>
<a class="sc" id="85"></a>
<a class="ms" id="p_23J_759"></a>
<a class="msdiv" id="msdiv176"></a>
Ānando ca pamodo ca,<br>
sadā hasitakīḷitaṃ;<br>
Mātaraṃ paricaritvāna,<br>
labbhametaṃ vijānato.</p>
<p>
<a class="sc" id="86"></a>
<a class="ms" id="p_23J_760"></a>
<a class="msdiv" id="msdiv177"></a>
Ānando ca pamodo ca,<br>
sadā hasitakīḷitaṃ;<br>
Pitaraṃ paricaritvāna,<br>
labbhametaṃ vijānato.</p>
<p>
<a class="sc" id="87"></a>
<a class="ms" id="p_23J_761"></a>
<a class="msdiv" id="msdiv178"></a>
<span class="cross" title='[{"bm":"56","desc":"Siṅgālasutta","lang":"pi","uid":"dn31"},{"bm":"1","desc":"32. Saṅgahasutta","lang":"pi","uid":"an4.32"}]'>^</span>

Dānañca <span class="var" title='[{"eds":["s2","s3"],"var":"piyavācañca "},{"eds":["pts1"],"var":"peyyavāsañ ca "},{"eds":["c1"],"var":"peyyavajjañca "}]'>piyavācā ca</span>,<br>
atthacariyā ca yā idha;<br>
<span class="var" title='[{"eds":["pts1"],"var":"samānattā "}]'>Samānattatā</span> ca dhammesu,<br>
tattha tattha yathārahaṃ;<br>
Ete kho saṅgahā loke,<br>
rathassāṇīva yāyato.</p>
<p>
<a class="sc" id="88"></a>
<a class="pts" id="pts5.331"></a>
<a class="ms" id="p_23J_762"></a>
<a class="msdiv" id="msdiv179"></a>
Ete ca saṅgahā nāssu,<br>
na mātā puttakāraṇā;<br>
Labhetha mānaṃ <span class="var" title='[{"eds":["pts1"],"var":"pūjañca "}]'>pūjaṃ vā</span>,<br>
pitā vā puttakāraṇā.</p>
<p>
<a class="sc" id="89"></a>
<a class="ms" id="p_23J_763"></a>
<a class="msdiv" id="msdiv180"></a>
Yasmā ca <span class="var" title='[{"note":"8D:630; 15A4:218 tadaṭṭhakathāyo oloketabbā","var":"saṅgahe "}]'>saṅgahā</span> ete,<br>
<span class="var" title='[{"note":"sī , syā2, syā3, pā1 15A4:218","var":"samavekkhanti "}]'>sammapekkhanti</span> paṇḍitā;<br>
Tasmā mahattaṃ papponti,<br>
pāsaṃsā ca bhavanti te.</p>
<p>
<a class="sc" id="90"></a>
<a class="ms" id="p_23J_764"></a>
<a class="msdiv" id="msdiv181"></a>
<span class="cross" title='[{"bm":"1","desc":"31. Sabrahmakasutta","lang":"pi","uid":"an3.31"},{"bm":"1","desc":"63. Brahmasutta","lang":"pi","uid":"an4.63"},{"bm":"1","desc":"Sabrahmakasutta","lang":"pi","uid":"it106"}]'>^</span>

<span class="var" title='[{"eds":["pts1"],"var":"brahmā hi "}]'>Brahmāti</span> mātāpitaro,<br>
pubbācariyāti vuccare;<br>
Āhuneyyā ca puttānaṃ,<br>
pajāya anukampakā.</p>
<p>
<a class="sc" id="91"></a>
<a class="ms" id="p_23J_765"></a>
<a class="msdiv" id="msdiv182"></a>
Tasmā hi ne namasseyya,<br>
sakkareyya ca paṇḍito;<br>
Annena <span class="var" title='[{"eds":["pts1"],"var":"matho "},{"note":"15A3:166; 15A4:469; 18It:770","var":"atha "}]'>atho</span> pānena,<br>
vatthena sayanena ca;<br>
Ucchādanena <span class="var" title='[{"eds":["bj","pts1"],"var":"nahāpanena "},{"eds":["s2","s3"],"var":"nhānena "}]'>nhāpanena</span>,<br>
pādānaṃ dhovanena ca.</p>
<p>
<a class="sc" id="92"></a>
<a class="ms" id="p_23J_766"></a>
<a class="msdiv" id="msdiv183"></a>
Tāya naṃ <span class="var" title='[{"eds":["pts1"],"var":"paricariyāya "}]'>pāricariyāya</span>,<br>
Mātāpitūsu paṇḍitā;<br>
Idheva naṃ pasaṃsanti,<br>
Pecca sagge pamodatī”ti. (3718)</p>
</blockquote>
<p class="endsutta">
<a class="sc" id="93"></a>
<a class="ms" id="p_23J_767"></a>
Soṇanandajātakaṃ dutiyaṃ.</p>
<p class="endsection">
<a class="sc" id="94"></a>
<a class="ms" id="p_23J_768"></a>
Sattatinipātaṃ niṭṭhitaṃ.</p>
<p class="endsection summary">
<a class="sc" id="95"></a>
<a class="ms" id="p_23J_769"></a>
Tassuddānaṃ</p>
<blockquote class="uddanagatha">
<p>
<a class="sc" id="96"></a>
<a class="ms" id="p_23J_770"></a>
Atha sattatimamhi nipātavare,<br>
Sabhāvantu kusāvatirājavaro;<br>
Atha soṇasunandavaro ca puna,<br>
Abhivāsitasattatimamhi suteti.</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>