<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja411">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Gandhāravagga</p>
<h1>Susīmajātaka</h1>
</div>
<blockquote class="gatha">
<p>
<a class="msdiv" id="msdiv114"></a>
<a class="ms" id="p_22J_1615"></a>
<a class="sc" id="1"></a>
“Kāḷāni kesāni pure ahesuṃ,<br>
Jātāni sīsamhi yathāpadese;<br>
Tānajja setāni susīma disvā,<br>
Dhammaṃ cara brahmacariyassa kālo”.<br>
</p>
<p>
<a class="msdiv" id="msdiv115"></a>
<a class="ms" id="p_22J_1616"></a>
<a class="sc" id="2"></a>
“Mameva deva palitaṃ na tuyhaṃ,<br>
Mameva sīsaṃ mama uttamaṅgaṃ;<br>
‘Atthaṃ karissan’ti musā abhāṇiṃ,<br>
Ekāparādhaṃ khama rājaseṭṭha.<br>
</p>
<p>
<a class="msdiv" id="msdiv116"></a>
<a class="ms" id="p_22J_1617"></a>
<a class="sc" id="3"></a>
Daharo tuvaṃ dassaniyosi rāja,<br>
Paṭhamuggato hosi yathā kaḷīro;<br>
Rajjañca kārehi mamañca passa,<br>
Mā kālikaṃ anudhāvī janinda”.<br>
</p>
<p>
<a class="msdiv" id="msdiv117"></a>
<a class="ms" id="p_22J_1618"></a>
<a class="sc" id="4"></a>
“Passāmi vohaṃ dahariṃ kumāriṃ,<br>
Sāmaṭṭhapassaṃ sutanuṃ sumajjhaṃ;<br>
Kāḷappavāḷāva pavellamānā,<br>
Palobhayantīva naresu gacchati.<br>
</p>
<p>
<a class="msdiv" id="msdiv118"></a>
<a class="ms" id="p_22J_1619"></a>
<a class="sc" id="5"></a>
Tamena passāmiparena nāriṃ,<br>
Āsītikaṃ nāvutikaṃ va jaccā;<br>
Daṇḍaṃ gahetvāna pavedhamānaṃ,<br>
Gopānasībhoggasamaṃ carantiṃ.<br>
</p>
<p>
<a class="msdiv" id="msdiv119"></a>
<a class="ms" id="p_22J_1620"></a>
<a class="sc" id="6"></a>
Sohaṃ tamevānuvicintayanto,<br>
Eko sayāmi sayanassa majjhe;<br>
‘Ahampi evaṃ’ iti pekkhamāno,<br>
Na gahe rame brahmacariyassa kālo.<br>
</p>
<p>
<a class="msdiv" id="msdiv120"></a>
<a class="ms" id="p_22J_1621"></a>
<a class="sc" id="7"></a>
Rajjuvālambanī cesā,<br>
Yā gehe vasato rati;<br>
Evampi chetvāna vajanti dhīrā,<br>
Anapekkhino kāmasukhaṃ pahāyā”ti.<br>
</p>
</blockquote>
<p class="endsutta">
<a class="ms" id="p_22J_1622"></a>
<a class="sc" id="8"></a>
Susīmajātakaṃ chaṭṭhaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>