<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja374">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Aḍḍhavagga</p>
<h1>4 Cūḷadhanuggahajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts3.221"></a>
<a class="ms" id="p_22J_1298"></a>
<a class="msdiv" id="msdiv128"></a>
“Sabbaṃ bhaṇḍaṃ samādāya,<br>
pāraṃ tiṇṇosi brāhmaṇa;<br>
Paccāgaccha lahuṃ khippaṃ,<br>
mampi tārehi <span class="var" title='[{"eds":["s2","s3"],"var":"dāni bho "}]'>dānito</span>”.</p>
<p>
<a class="sc" id="2"></a>
<a class="ms" id="p_22J_1299"></a>
<a class="msdiv" id="msdiv129"></a>
“Asanthutaṃ maṃ cirasanthutena,<br>
Nimīni bhotī addhuvaṃ dhuvena;<br>
Mayāpi bhotī nimineyya aññaṃ,<br>
Ito ahaṃ dūrataraṃ gamissaṃ”.</p>
<p>
<a class="sc" id="3"></a>
<a class="ms" id="p_22J_1300"></a>
<a class="msdiv" id="msdiv130"></a>
“Kāyaṃ <span class="var" title='[{"eds":["s2","s3"],"var":"eḷagaṇigumbe "},{"eds":["mr"],"var":"eḷagaṇagumbe "}]'>eḷagalāgumbe</span>,<br>
karoti ahuhāsiyaṃ;<br>
<span class="var" title='[{"eds":["bj","s2","s3","pts1"],"var":"nayidha naccaṃ vā gītaṃ vā "}]'>Nayīdha naccagītaṃ vā</span>,<br>
tāḷaṃ vā susamāhitaṃ;<br>
<span class="var" title='[{"eds":["pts1"],"var":"anamhakāle "}]'>Anamhikāle</span> <span class="var" title='[{"eds":["bj","s2","s3","pts1"],"var":"sussoṇi "}]'>susoṇi</span>,<br>
kiṃ nu jagghasi <span class="var" title='[{"eds":["pts1","mr"],"var":"sobhaṇe "}]'>sobhane</span>”.</p>
<p>
<a class="sc" id="4"></a>
<a class="ms" id="p_22J_1301"></a>
<a class="msdiv" id="msdiv131"></a>
“Siṅgāla bāla dummedha,<br>
appapaññosi jambuka;<br>
Jīno macchañca pesiñca,<br>
kapaṇo viya jhāyasi”.</p>
<p>
<a class="sc" id="5"></a>
<a class="ms" id="p_22J_1302"></a>
<a class="msdiv" id="msdiv132"></a>
“Sudassaṃ vajjamaññesaṃ,<br>
attano pana duddasaṃ;<br>
Jīnā patiñca jārañca,<br>
<span class="var" title='[{"eds":["bj","s2","s3"],"var":"mampi tvaññeva "},{"eds":["pts1"],"var":"tvampi maññeva "}]'>maññe tvaññeva</span> jhāyasi”.</p>
<p>
<a class="sc" id="6"></a>
<a class="pts" id="pts3.224"></a>
<a class="ms" id="p_22J_1303"></a>
<a class="msdiv" id="msdiv133"></a>
“Evametaṃ migarāja,<br>
yathā bhāsasi jambuka;<br>
Sā nūnāhaṃ ito gantvā,<br>
bhattu hessaṃ vasānugā”.</p>
<p>
<a class="sc" id="7"></a>
<a class="ms" id="p_22J_1304"></a>
<a class="msdiv" id="msdiv134"></a>
“Yo hare mattikaṃ thālaṃ,<br>
kaṃsathālampi so hare;<br>
<span class="var" title='[{"eds":["bj","s2","s3","pts1"],"var":"kataṃyeva "}]'>Katañceva</span> tayā pāpaṃ,<br>
punapevaṃ karissasī”ti.</p>
</blockquote>
<p class="endsutta">
<a class="sc" id="8"></a>
<a class="ms" id="p_22J_1305"></a>
<span class="var" title='[{"eds":["bj","s2","s3","pts1"],"var":"culladhanuggahajātakaṃ "}]'>Cūḷadhanuggahajātakaṃ</span> catutthaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>