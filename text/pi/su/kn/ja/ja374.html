<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja374">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Aḍḍhavagga</p>
<h1>Cūḷadhanuggahajātaka</h1>
</div>
<blockquote class="gatha">
<p>
<a class="msdiv" id="msdiv128"></a>
<a class="ms" id="p_22J_1298"></a>
<a class="sc" id="1"></a>
“Sabbaṃ bhaṇḍaṃ samādāya,<br>
pāraṃ tiṇṇosi brāhmaṇa;<br>
Paccāgaccha lahuṃ khippaṃ,<br>
mampi tārehi dānito”.<br>
</p>
<p>
<a class="msdiv" id="msdiv129"></a>
<a class="ms" id="p_22J_1299"></a>
<a class="sc" id="2"></a>
“Asanthutaṃ maṃ cirasanthutena,<br>
Nimīni bhotī addhuvaṃ dhuvena;<br>
Mayāpi bhotī nimineyya aññaṃ,<br>
Ito ahaṃ dūrataraṃ gamissaṃ”.<br>
</p>
<p>
<a class="msdiv" id="msdiv130"></a>
<a class="ms" id="p_22J_1300"></a>
<a class="sc" id="3"></a>
“Kāyaṃ eḷagalāgumbe,<br>
karoti ahuhāsiyaṃ;<br>
Nayīdha naccagītaṃ vā,<br>
tāḷaṃ vā susamāhitaṃ;<br>
Anamhikāle susoṇi,<br>
kiṃ nu jagghasi sobhane”.<br>
</p>
<p>
<a class="msdiv" id="msdiv131"></a>
<a class="ms" id="p_22J_1301"></a>
<a class="sc" id="4"></a>
“Siṅgāla bāla dummedha,<br>
appapaññosi jambuka;<br>
Jīno macchañca pesiñca,<br>
kapaṇo viya jhāyasi”.<br>
</p>
<p>
<a class="msdiv" id="msdiv132"></a>
<a class="ms" id="p_22J_1302"></a>
<a class="sc" id="5"></a>
“Sudassaṃ vajjamaññesaṃ,<br>
attano pana duddasaṃ;<br>
Jīnā patiñca jārañca,<br>
maññe tvaññeva jhāyasi”.<br>
</p>
<p>
<a class="msdiv" id="msdiv133"></a>
<a class="ms" id="p_22J_1303"></a>
<a class="sc" id="6"></a>
“Evametaṃ migarāja,<br>
yathā bhāsasi jambuka;<br>
Sā nūnāhaṃ ito gantvā,<br>
bhattu hessaṃ vasānugā”.<br>
</p>
<p>
<a class="msdiv" id="msdiv134"></a>
<a class="ms" id="p_22J_1304"></a>
<a class="sc" id="7"></a>
“Yo hare mattikaṃ thālaṃ,<br>
kaṃsathālampi so hare;<br>
Katañceva tayā pāpaṃ,<br>
punapevaṃ karissasī”ti.<br>
</p>
</blockquote>
<p class="endsutta">
<a class="ms" id="p_22J_1305"></a>
<a class="sc" id="8"></a>
Cūḷadhanuggahajātakaṃ catutthaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>