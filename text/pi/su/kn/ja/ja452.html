<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja452">
<article>
<div class="hgroup">
<p class="division">Jātaka</p>
<p>Dasakanipāta</p>
<p>Catudvāravagga</p>
<h1>Bhūripaññajātaka</h1>
</div>
<blockquote class="gatha">
<p>
<a class="msdiv" id="msdiv145"></a>
<a class="ms" id="p_22J_2066"></a>
<a class="sc" id="1"></a>
“Saccaṃ kira tvaṃ api bhūripañña,<br>
Yā tādisī sīri dhitī matī ca;<br>
Na tāyatebhāvavasūpanitaṃ,<br>
Yo yavakaṃ bhuñjasi appasūpaṃ”.<br>
</p>
<p>
<a class="msdiv" id="msdiv146"></a>
<a class="ms" id="p_22J_2067"></a>
<a class="sc" id="2"></a>
“Sukhaṃ dukkhena paripācayanto,<br>
Kālā kālaṃ vicinaṃ chandachanno;<br>
Atthassa dvārāni avāpuranto,<br>
Tenāhaṃ tussāmi yavodanena.<br>
</p>
<p>
<a class="msdiv" id="msdiv147"></a>
<a class="ms" id="p_22J_2068"></a>
<a class="sc" id="3"></a>
Kālañca ñatvā abhijīhanāya,<br>
Mantehi atthaṃ paripācayitvā;<br>
Vijambhissaṃ sīhavijambhitāni,<br>
Tāyiddhiyā dakkhasi maṃ punāpi”.<br>
</p>
<p>
<a class="msdiv" id="msdiv148"></a>
<a class="ms" id="p_22J_2069"></a>
<a class="sc" id="4"></a>
“Sukhīpi heke na karonti pāpaṃ,<br>
Avaṇṇasaṃsaggabhayā puneke;<br>
Pahū samāno vipulatthacintī,<br>
Kiṃkāraṇā me na karosi dukkhaṃ”.<br>
</p>
<p>
<a class="msdiv" id="msdiv149"></a>
<a class="ms" id="p_22J_2070"></a>
<a class="sc" id="5"></a>
“Na paṇḍitā attasukhassa hetu,<br>
Pāpāni kammāni samācaranti;<br>
Dukkhena phuṭṭhā khalitāpi santā,<br>
Chandā ca dosā na jahanti dhammaṃ”.<br>
</p>
<p>
<a class="msdiv" id="msdiv150"></a>
<a class="ms" id="p_22J_2071"></a>
<a class="sc" id="6"></a>
“Yena kenaci vaṇṇena,<br>
mudunā dāruṇena vā;<br>
Uddhare dīnamattānaṃ,<br>
pacchā dhammaṃ samācare”.<br>
</p>
<p>
<a class="msdiv" id="msdiv151"></a>
<a class="ms" id="p_22J_2072"></a>
<a class="sc" id="7"></a>
“Yassa rukkhassa chāyāya,<br>
nisīdeyya sayeyya vā;<br>
Na tassa sākhaṃ bhañjeyya,<br>
mittadubbho hi pāpako.<br>
</p>
<p>
<a class="msdiv" id="msdiv152"></a>
<a class="ms" id="p_22J_2073"></a>
<a class="sc" id="8"></a>
Yassāpi dhammaṃ puriso vijaññā,<br>
Ye cassa kaṅkhaṃ vinayanti santo;<br>
Taṃ hissa dīpañca parāyanañca,<br>
Na tena mettiṃ jarayetha pañño”.<br>
</p>
<p>
<a class="msdiv" id="msdiv153"></a>
<a class="ms" id="p_22J_2074"></a>
<a class="sc" id="9"></a>
“Alaso gihī kāmabhogī na sādhu,<br>
Asaññato pabbajito na sādhu;<br>
Rājā na sādhu anisammakārī,<br>
Yo paṇḍito kodhano taṃ na sādhu.<br>
</p>
<p>
<a class="msdiv" id="msdiv154"></a>
<a class="ms" id="p_22J_2075"></a>
<a class="sc" id="10"></a>
Nisamma khattiyo kayirā,<br>
nānisamma disampati;<br>
Nisammakārino rāja,<br>
yaso kitti ca vaḍḍhatī”ti.<br>
</p>
</blockquote>
<p class="endsutta">
<a class="ms" id="p_22J_2076"></a>
<a class="sc" id="11"></a>
Bhūripaññajātakaṃ cuddasamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>