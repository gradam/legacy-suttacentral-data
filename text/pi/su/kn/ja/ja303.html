<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja303">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Kāliṅgavagga</p>
<h1>3. Ekarājajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.14"></a><a class="ms" id="p_22J_893"></a><a class="msdiv" id="msdiv9"></a>“Anuttare kāmaguṇe samiddhe,<br>
Bhutvāna pubbe vasī ekarāja;<br>
So dāni dugge narakamhi khitto,<br>
Nappajjahe vaṇṇabalaṃ purāṇaṃ”.</p>
<p><a class="sc" id="2"></a><a class="ms" id="p_22J_894"></a><a class="msdiv" id="msdiv10"></a>“Pubbeva khantī ca tapo ca mayhaṃ,<br>
Sampatthitā <span class="var" title="dabbasenā (bj, pts1)" id="note489">dubbhisena</span> ahosi;<br>
Taṃ dāni laddhāna kathaṃ nu rāja,<br>
Jahe ahaṃ vaṇṇabalaṃ purāṇaṃ.</p>
<p><a class="sc" id="3"></a><a class="ms" id="p_22J_895"></a><a class="msdiv" id="msdiv11"></a>Sabbā kirevaṃ pariniṭṭhitāni,<br>
Yasassinaṃ paññavantaṃ visayha;<br>
Yaso ca laddhā purimaṃ uḷāraṃ,<br>
Nappajjahe vaṇṇabalaṃ purāṇaṃ.</p>
<p><a class="sc" id="4"></a><a class="ms" id="p_22J_896"></a><a class="msdiv" id="msdiv12"></a>Panujja dukkhena sukhaṃ janinda,<br>
Sukhena vā duk­kha­masayha­sāhi;<br>
Ubhayattha santo abhinibbutattā,<br>
Sukhe ca dukkhe ca bhavanti tulyā”ti.</p>
</blockquote>
<p class="endsutta"><a class="sc" id="5"></a><a class="ms" id="p_22J_897"></a>Ekarājajātakaṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
