<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja356">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Maṇikuṇḍalavagga</p>
<h1>6 Koraṇḍiyajātaka</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_22J_1184"></a>
<a class="msdiv" id="msdiv34"></a>
“Eko araññe girikandarāyaṃ,<br>
Paggayha paggayha silaṃ pavecchasi;<br>
Punappunaṃ santaramānarūpo,<br>
Koraṇḍiya ko nu tava yidhattho”.<br></p>
<p>
<a class="sc" id="2"></a>
<a class="ms" id="p_22J_1185"></a>
<a class="msdiv" id="msdiv35"></a>
“Ahañhimaṃ sāgara sevitantaṃ,<br>
Samaṃ karissāmi yathāpi pāṇi;<br>
Vikiriya sānūni ca pabbatāni ca,<br>
Tasmā silaṃ dariyā pakkhipāmi”.<br></p>
<p>
<a class="sc" id="3"></a>
<a class="ms" id="p_22J_1186"></a>
<a class="msdiv" id="msdiv36"></a>
“Nayimaṃ mahiṃ arahati pāṇikappaṃ,<br>
Samaṃ manusso karaṇāya meko;<br>
Maññāmimaññeva dariṃ jigīsaṃ,<br>
Koraṇḍiya hāhasi jīvalokaṃ”.<br></p>
<p>
<a class="sc" id="4"></a>
<a class="ms" id="p_22J_1187"></a>
<a class="msdiv" id="msdiv37"></a>
“Sace ahaṃ bhūtadharaṃ na sakkā,<br>
Samaṃ manusso karaṇāya meko;<br>
Evameva tvaṃ brahme ime manusse,<br>
Nānādiṭṭhike nānayissasi te”.<br></p>
<p>
<a class="sc" id="5"></a>
<a class="ms" id="p_22J_1188"></a>
<a class="msdiv" id="msdiv38"></a>
“Saṃkhittarūpena bhavaṃ mamatthaṃ,<br>
Akkhāsi koraṇḍiya evametaṃ;<br>
Yathā na sakkā pathavī samāyaṃ,<br>
Kattuṃ manussena tathā manussā”ti.<br></p>
</blockquote>
<p class="endsutta">
<a class="sc" id="6"></a>
<a class="ms" id="p_22J_1189"></a>
Koraṇḍiyajātakaṃ chaṭṭhaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>