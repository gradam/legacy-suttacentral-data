<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja370">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Vaṇṇārohavagga</p>
<h1>10 Palāsajātaka</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_22J_1271"></a>
<a class="msdiv" id="msdiv105"></a>
“Haṃso palāsamavaca,<br>
nigrodho samma jāyati;<br>
Aṅkasmiṃ te nisinnova,<br>
so te mammāni checchati”.<br></p>
<p>
<a class="sc" id="2"></a>
<a class="ms" id="p_22J_1272"></a>
<a class="msdiv" id="msdiv106"></a>
“Vaḍḍhatāmeva nigrodho,<br>
patiṭṭhassa bhavāmahaṃ;<br>
Yathā pitā ca mātā ca,<br>
evaṃ me so bhavissati”.<br></p>
<p>
<a class="sc" id="3"></a>
<a class="ms" id="p_22J_1273"></a>
<a class="msdiv" id="msdiv107"></a>
“Yaṃ tvaṃ aṅkasmiṃ vaḍḍhesi,<br>
khīrarukkhaṃ bhayānakaṃ;<br>
Āmanta kho taṃ gacchāma,<br>
vuḍḍhi massa na ruccati”.<br></p>
<p>
<a class="sc" id="4"></a>
<a class="ms" id="p_22J_1274"></a>
<a class="msdiv" id="msdiv108"></a>
“Idāni kho maṃ bhāyeti,<br>
mahānerunidassanaṃ;<br>
Haṃsassa anabhiññāya,<br>
mahā me bhayamāgataṃ”.<br></p>
<p>
<a class="sc" id="5"></a>
<a class="ms" id="p_22J_1275"></a>
<a class="msdiv" id="msdiv109"></a>
“Na tassa vuḍḍhi kusalappasatthā,<br>
Yo vaḍḍhamāno ghasate patiṭṭhaṃ;<br>
Tassūparodhaṃ parisaṅkamāno,<br>
Patārayī mūlavadhāya dhīro”ti.<br></p>
</blockquote>
<p class="endsutta">
<a class="sc" id="6"></a>
<a class="ms" id="p_22J_1276"></a>
Palāsajātakaṃ dasamaṃ.<br>
Vaṇṇārohavaggo dutiyo.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>