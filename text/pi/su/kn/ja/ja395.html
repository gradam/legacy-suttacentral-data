<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja395">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Kharaputtavagga</p>
<h1>10 Pārāvatajātaka</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_22J_1473"></a>
<a class="msdiv" id="msdiv135"></a>
“Cirassaṃ vata passāmi,<br>
sahāyaṃ maṇidhārinaṃ;<br>
Sukatā massukuttiyā,<br>
sobhate vata me sakhā”.<br></p>
<p>
<a class="sc" id="2"></a>
<a class="ms" id="p_22J_1474"></a>
<a class="msdiv" id="msdiv136"></a>
“Parūḷhakacchanakhalomo,<br>
ahaṃ kammesu byāvaṭo;<br>
Cirassaṃ nhāpitaṃ laddhā,<br>
lomaṃ taṃ ajja hārayiṃ”.<br></p>
<p>
<a class="sc" id="3"></a>
<a class="ms" id="p_22J_1475"></a>
<a class="msdiv" id="msdiv137"></a>
“Yannu lomaṃ ahāresi,<br>
dullabhaṃ laddha kappakaṃ;<br>
Atha kiñcarahi te samma,<br>
kaṇṭhe kiṇikiṇāyati”.<br></p>
<p>
<a class="sc" id="4"></a>
<a class="ms" id="p_22J_1476"></a>
<a class="msdiv" id="msdiv138"></a>
“Manussasukhumālānaṃ,<br>
maṇi kaṇṭhesu lambati;<br>
Tesāhaṃ anusikkhāmi,<br>
mā tvaṃ maññi davā kataṃ.<br></p>
<p>
<a class="sc" id="5"></a>
<a class="ms" id="p_22J_1477"></a>
<a class="msdiv" id="msdiv139"></a>
Sacepimaṃ pihayasi,<br>
massukuttiṃ sukāritaṃ;<br>
Kārayissāmi te samma,<br>
maṇiñcāpi dadāmi te”.<br></p>
<p>
<a class="sc" id="6"></a>
<a class="ms" id="p_22J_1478"></a>
<a class="msdiv" id="msdiv140"></a>
“Tvaññeva maṇinā channo,<br>
Sukatāya ca massuyā;<br>
Āmanta kho taṃ gacchāmi,<br>
Piyaṃ me tavadassanan”ti. (980)<br></p>
</blockquote>
<p class="endsutta">
<a class="sc" id="7"></a>
<a class="ms" id="p_22J_1479"></a>
Pārāvatajātakaṃ dasamaṃ.<br>
Kharaputtavaggo dutiyo.</p>
<p class="endsection summary">
<a class="sc" id="8"></a>
<a class="ms" id="p_22J_1480"></a>
Tassuddānaṃ</p>
<blockquote class="uddanagatha">
<p>
<a class="sc" id="9"></a>
<a class="ms" id="p_22J_1481"></a>
Atha passa sasūci ca tuṇḍilako,<br>
Miga mayhakapañcamapakkhivaro;<br>
Atha pañjali vārija mejjha puna,<br>
Atha vaṭṭa kapotavarena dasāti.<br></p>
</blockquote>
<p class="endsection summary">
<a class="sc" id="10"></a>
<a class="ms" id="p_22J_1482"></a>
Atha vagguddānaṃ</p>
<blockquote class="uddanagatha">
<p>
<a class="sc" id="11"></a>
<a class="ms" id="p_22J_1483"></a>
Atha vaggaṃ pakittissaṃ,<br>
chanipātaṃ varuttame;<br>
Avāriyā ca kharo ca,<br>
dve ca vuttā subyañjanāti.<br></p>
</blockquote>
<p class="endsection">
<a class="sc" id="12"></a>
<a class="ms" id="p_22J_1484"></a>
Chakkanipātaṃ niṭṭhitaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>