<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja368">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Vaṇṇārohavagga</p>
<h1>Tacasārajātaka</h1>
</div>
<blockquote class="gatha">
<p>
<a class="msdiv" id="msdiv95"></a>
<a class="ms" id="p_22J_1259"></a>
<a class="sc" id="1"></a>
“Amittahatthatthagatā,<br>
tacasārasamappitā;<br>
Pasannamukhavaṇṇāttha,<br>
kasmā tumhe na socatha”.<br>
</p>
<p>
<a class="msdiv" id="msdiv96"></a>
<a class="ms" id="p_22J_1260"></a>
<a class="sc" id="2"></a>
“Na socanāya paridevanāya,<br>
Atthova labbho api appakopi;<br>
Socantamenaṃ dukhitaṃ viditvā,<br>
Paccatthikā attamanā bhavanti.<br>
</p>
<p>
<a class="msdiv" id="msdiv97"></a>
<a class="ms" id="p_22J_1261"></a>
<a class="sc" id="3"></a>
Yato ca kho paṇḍito āpadāsu,<br>
Na vedhatī atthavinicchayaññū;<br>
Paccatthikāssa dukhitā bhavanti,<br>
Disvā mukhaṃ avikāraṃ purāṇaṃ.<br>
</p>
<p>
<a class="msdiv" id="msdiv98"></a>
<a class="ms" id="p_22J_1262"></a>
<a class="sc" id="4"></a>
Jappena mantena subhāsitena,<br>
Anuppadānena paveṇiyā vā;<br>
Yathā yathā yattha labhetha atthaṃ,<br>
Tathā tathā tattha parakkameyya.<br>
</p>
<p>
<a class="msdiv" id="msdiv99"></a>
<a class="ms" id="p_22J_1263"></a>
<a class="sc" id="5"></a>
Yato ca jāneyya alabbhaneyyo,<br>
Mayā va aññena vā esa attho;<br>
Asocamāno adhivāsayeyya,<br>
Kammaṃ daḷhaṃ kinti karomi dānī”ti.<br>
</p>
</blockquote>
<p class="endsutta">
<a class="ms" id="p_22J_1264"></a>
<a class="sc" id="6"></a>
Tacasārajātakaṃ aṭṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>