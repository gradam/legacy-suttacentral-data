<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja407">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Gandhāravagga</p>
<h1>Mahākapijātaka</h1>
</div>
<blockquote class="gatha">
<p>
<a class="msdiv" id="msdiv83"></a>
<a class="ms" id="p_22J_1580"></a>
<a class="sc" id="1"></a>
“Attānaṃ saṅkamaṃ katvā,<br>
Yo sotthiṃ samatārayi;<br>
Kiṃ tvaṃ tesaṃ kime tuyhaṃ,<br>
Honti ete mahākapi”.<br>
</p>
<p>
<a class="msdiv" id="msdiv84"></a>
<a class="ms" id="p_22J_1581"></a>
<a class="sc" id="2"></a>
“Rājāhaṃ issaro tesaṃ,<br>
yūthassa parihārako;<br>
Tesaṃ sokaparetānaṃ,<br>
bhītānaṃ te arindama.<br>
</p>
<p>
<a class="msdiv" id="msdiv85"></a>
<a class="ms" id="p_22J_1582"></a>
<a class="sc" id="3"></a>
Ullaṅghayitvā attānaṃ,<br>
vissaṭṭhadhanuno sataṃ;<br>
Tato aparapādesu,<br>
daḷhaṃ bandhaṃ latāguṇaṃ.<br>
</p>
<p>
<a class="msdiv" id="msdiv86"></a>
<a class="ms" id="p_22J_1583"></a>
<a class="sc" id="4"></a>
Chinnabbhamiva vātena,<br>
Nuṇṇo rukkhaṃ upāgamiṃ;<br>
Sohaṃ appabhavaṃ tattha,<br>
Sākhaṃ hatthehi aggahiṃ.<br>
</p>
<p>
<a class="msdiv" id="msdiv87"></a>
<a class="ms" id="p_22J_1584"></a>
<a class="sc" id="5"></a>
Taṃ maṃ viyāyataṃ santaṃ,<br>
sākhāya ca latāya ca;<br>
Samanukkamantā pādehi,<br>
sotthiṃ sākhāmigā gatā.<br>
</p>
<p>
<a class="msdiv" id="msdiv88"></a>
<a class="ms" id="p_22J_1585"></a>
<a class="sc" id="6"></a>
Taṃ maṃ na tapate bandho,<br>
mato me na tapessati;<br>
Sukhamāharitaṃ tesaṃ,<br>
yesaṃ rajjamakārayiṃ.<br>
</p>
<p>
<a class="msdiv" id="msdiv89"></a>
<a class="ms" id="p_22J_1586"></a>
<a class="sc" id="7"></a>
Esā te upamā rāja,<br>
taṃ suṇohi arindama;<br>
Raññā raṭṭhassa yoggassa,<br>
balassa nigamassa ca;<br>
Sabbesaṃ sukhameṭṭhabbaṃ,<br>
khattiyena pajānatā”ti.<br>
</p>
</blockquote>
<p class="endsutta">
<a class="ms" id="p_22J_1587"></a>
<a class="sc" id="8"></a>
Mahākapijātakaṃ dutiyaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>