<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja430">
<article>
<div class="hgroup">
<p class="division">Jātaka</p>
<p>Navakanipāta</p>
<p>Gijjhavagga</p>
<h1>4 Cūḷasuvajātaka</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_22J_1813"></a>
<a class="msdiv" id="msdiv30"></a>
“Santi rukkhā haripattā,<br>
dumā nekaphalā bahū;<br>
Kasmā nu sukkhe koḷāpe,<br>
suvassa nirato mano”.<br></p>
<p>
<a class="sc" id="2"></a>
<a class="ms" id="p_22J_1814"></a>
<a class="msdiv" id="msdiv31"></a>
“Phalassa upabhuñjimhā,<br>
nekavassagaṇe bahū;<br>
Aphalampi viditvāna,<br>
sāva metti yathā pure”.<br></p>
<p>
<a class="sc" id="3"></a>
<a class="ms" id="p_22J_1815"></a>
<a class="msdiv" id="msdiv32"></a>
“Sukkhañca rukkhaṃ koḷāpaṃ,<br>
opattamaphalaṃ dumaṃ;<br>
Ohāya sakuṇā yanti,<br>
kiṃ dosaṃ passase dija”.<br></p>
<p>
<a class="sc" id="4"></a>
<a class="ms" id="p_22J_1816"></a>
<a class="msdiv" id="msdiv33"></a>
“Ye phalatthā sambhajanti,<br>
aphaloti jahanti naṃ;<br>
Attatthapaññā dummedhā,<br>
te honti pakkhapātino”.<br></p>
<p>
<a class="sc" id="5"></a>
<a class="ms" id="p_22J_1817"></a>
<a class="msdiv" id="msdiv34"></a>
“Sādhu sakkhi kataṃ hoti,<br>
metti saṃsati santhavo;<br>
Sacetaṃ dhammaṃ rocesi,<br>
pāsaṃsosi vijānataṃ.<br></p>
<p>
<a class="sc" id="6"></a>
<a class="ms" id="p_22J_1818"></a>
<a class="msdiv" id="msdiv35"></a>
So te suva varaṃ dammi,<br>
pattayāna vihaṅgama;<br>
Varaṃ varassu vakkaṅga,<br>
yaṃ kiñci manasicchasi”.<br></p>
<p>
<a class="sc" id="7"></a>
<a class="ms" id="p_22J_1819"></a>
<a class="msdiv" id="msdiv36"></a>
“Api nāma naṃ passeyyaṃ,<br>
sapattaṃ saphalaṃ dumaṃ;<br>
Daliddova nidhiṃ laddhā,<br>
nandeyyāhaṃ punappunaṃ”.<br></p>
<p>
<a class="sc" id="8"></a>
<a class="ms" id="p_22J_1820"></a>
<a class="msdiv" id="msdiv37"></a>
“Tato amatamādāya,<br>
abhisiñci mahīruhaṃ;<br>
Tassa sākhā virūhiṃsu,<br>
sītacchāyā manoramā”.<br></p>
<p>
<a class="sc" id="9"></a>
<a class="ms" id="p_22J_1821"></a>
<a class="msdiv" id="msdiv38"></a>
“Evaṃ sakka sukhī hohi,<br>
saha sabbehi ñātibhi;<br>
Yathāhamajja sukhito,<br>
disvāna saphalaṃ dumaṃ.<br></p>
<p>
<a class="sc" id="10"></a>
<a class="ms" id="p_22J_1822"></a>
<a class="msdiv" id="msdiv39"></a>
Suvassa ca varaṃ datvā,<br>
katvāna saphalaṃ dumaṃ;<br>
Pakkāmi saha bhariyāya,<br>
devānaṃ nandanaṃ vanan”ti.<br></p>
</blockquote>
<p class="endsutta">
<a class="sc" id="11"></a>
<a class="ms" id="p_22J_1823"></a>
Cūḷasuvajātakaṃ catutthaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>