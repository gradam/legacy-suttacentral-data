<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja412">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Gandhāravagga</p>
<h1>Koṭasimbalijātaka</h1>
</div>
<blockquote class="gatha">
<p>
<a class="msdiv" id="msdiv121"></a>
<a class="ms" id="p_22J_1623"></a>
<a class="sc" id="1"></a>
“Ahaṃ dasasataṃbyāmaṃ,<br>
uragamādāya āgato;<br>
Tañca mañca mahākāyaṃ,<br>
dhārayaṃ nappavedhasi.<br>
</p>
<p>
<a class="msdiv" id="msdiv122"></a>
<a class="ms" id="p_22J_1624"></a>
<a class="sc" id="2"></a>
Athimaṃ khuddakaṃ pakkhiṃ,<br>
Appamaṃsataraṃ mayā;<br>
Dhārayaṃ byathasi bhītā,<br>
Kamatthaṃ koṭasimbali”.<br>
</p>
<p>
<a class="msdiv" id="msdiv123"></a>
<a class="ms" id="p_22J_1625"></a>
<a class="sc" id="3"></a>
“Maṃsabhakkho tuvaṃ rāja,<br>
phalabhakkho ayaṃ dijo;<br>
Ayaṃ nigrodhabījāni,<br>
pilakkhudumbarāni ca;<br>
Assatthāni ca bhakkhitvā,<br>
khandhe me ohadissati.<br>
</p>
<p>
<a class="msdiv" id="msdiv124"></a>
<a class="ms" id="p_22J_1626"></a>
<a class="sc" id="4"></a>
Te rukkhā saṃvirūhanti,<br>
mama passe nivātajā;<br>
Te maṃ pariyonandhissanti,<br>
arukkhaṃ maṃ karissare.<br>
</p>
<p>
<a class="msdiv" id="msdiv125"></a>
<a class="ms" id="p_22J_1627"></a>
<a class="sc" id="5"></a>
Santi aññepi rukkhā se,<br>
mūlino khandhino dumā;<br>
Iminā sakuṇajātena,<br>
bījamāharitā hatā.<br>
</p>
<p>
<a class="msdiv" id="msdiv126"></a>
<a class="ms" id="p_22J_1628"></a>
<a class="sc" id="6"></a>
Ajjhārūhābhivaḍḍhanti,<br>
brahantampi vanappatiṃ;<br>
Tasmā rāja pavedhāmi,<br>
sampassaṃnāgataṃ bhayaṃ”.<br>
</p>
<p>
<a class="msdiv" id="msdiv127"></a>
<a class="ms" id="p_22J_1629"></a>
<a class="sc" id="7"></a>
“Saṅkeyya saṅkitabbāni,<br>
rakkheyyānāgataṃ bhayaṃ;<br>
Anāgatabhayā dhīro,<br>
ubho loke avekkhatī”ti.<br>
</p>
</blockquote>
<p class="endsutta">
<a class="ms" id="p_22J_1630"></a>
<a class="sc" id="8"></a>
Koṭasimbalijātakaṃ sattamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>