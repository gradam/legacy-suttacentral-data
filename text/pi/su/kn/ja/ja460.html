<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja460">
<article>
<div class="hgroup">
<p class="division">Jātaka</p>
<p>Ekā­dasaka­nipāta</p>
<p>Mātu­posa­ka­vagga</p>
<h1>6. Yudhañ­caya­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts4.120"></a><a class="ms" id="p_22J_2184"></a><a class="msdiv" id="msdiv73"></a>“<span class="var" title="... paribbūḷhaṃ (bj, pts1) | ... paribyuḷhaṃ (s2, s3)" id="note1299">Mit­tāmacca­parib­yūḷhaṃ</span>,<br>
ahaṃ vande rathesabhaṃ;<br>
<span class="var" title="pabbajissaṃ mahārāja (bj, pts1)" id="note1300">Pabba­jis­sā­mahaṃ rāja</span>,<br>
taṃ devo anumaññatu”.</p>
<p><a class="sc" id="2"></a><a class="ms" id="p_22J_2185"></a><a class="msdiv" id="msdiv74"></a>“Sace te ūnaṃ kāmehi,<br>
<span class="var" title="ahaṃva pūrayāmi (mr)" id="note1301">ahaṃ paripūrayāmi</span> te;<br>
Yo taṃ hiṃsati vāremi,<br>
mā <span class="var" title="pabbaji (bj, pts1) | pabbajja (s2, s3)" id="note1302">pabbaja</span> <span class="var" title="yudhañjaya (bj, s2, s3) | yuvañjaya (pts1)" id="note1303">yudhañcaya</span>”.</p>
<p><a class="sc" id="3"></a><a class="pts" id="pts4.121"></a><a class="ms" id="p_22J_2186"></a><a class="msdiv" id="msdiv75"></a>“Na matthi ūnaṃ kāmehi,<br>
hiṃsitā me na vijjati;<br>
Dīpañca kātumicchāmi,<br>
yaṃ jarā nābhikīrati”.</p>
<p><a class="sc" id="4"></a><a class="ms" id="p_22J_2187"></a><a class="msdiv" id="msdiv76"></a>“Putto vā pitaraṃ yāce,<br>
pitā vā puttamorasaṃ;<br>
<span class="var" title="negamo yācate (bj, s2, s3, pts1)" id="note1304">Negamo taṃ yāce</span> tāta,<br>
mā pabbaja yudhañcaya”.</p>
<p><a class="sc" id="5"></a><a class="ms" id="p_22J_2188"></a><a class="msdiv" id="msdiv77"></a>“Mā maṃ deva nivārehi,<br>
pabbajantaṃ rathesabha;<br>
Māhaṃ kāmehi sammatto,<br>
jarāya vasamanvagū”.</p>
<p><a class="sc" id="6"></a><a class="ms" id="p_22J_2189"></a><a class="msdiv" id="msdiv78"></a>“Ahaṃ taṃ tāta yācāmi,<br>
ahaṃ putta nivāraye;<br>
Ciraṃ taṃ daṭṭhumicchāmi,<br>
mā pabbaja yudhañcaya”.</p>
<p><a class="sc" id="7"></a><a class="pts" id="pts4.122"></a><a class="ms" id="p_22J_2190"></a><a class="msdiv" id="msdiv79"></a>“Ussāvova tiṇaggamhi,<br>
sūriyuggamanaṃ pati;<br>
Evamāyu manussānaṃ,<br>
mā maṃ amma nivāraya”.</p>
<p><a class="sc" id="8"></a><a class="ms" id="p_22J_2191"></a><a class="msdiv" id="msdiv80"></a>“Taramāno imaṃ yānaṃ,<br>
<span class="var" title="āropentu (pts1)" id="note1305">āropetu</span> rathesabha;<br>
Mā me mātā tarantassa,<br>
antarāyakarā ahu”.</p>
<p><a class="sc" id="9"></a><a class="ms" id="p_22J_2192"></a><a class="msdiv" id="msdiv81"></a>“Abhidhāvatha bhaddante,<br>
suññaṃ hessati rammakaṃ;<br>
Yudhañcayo anuññāto,<br>
sabbadattena rājinā.</p>
<p><a class="sc" id="10"></a><a class="pts" id="pts4.123"></a><a class="ms" id="p_22J_2193"></a><a class="msdiv" id="msdiv82"></a>Yohu seṭṭho <span class="var" title="manussānaṃ (s2, s3) | sahassānaṃ (mr)" id="note1306">sahassassa</span>,<br>
yuvā kañ­cana­sanni­bho;<br>
Soyaṃ kumāro pabbajito,<br>
kāsāyavasano balī”.</p>
<p><a class="sc" id="11"></a><a class="ms" id="p_22J_2194"></a><a class="msdiv" id="msdiv83"></a>“Ubho kumārā pabbajitā,<br>
yudhañcayo yudhiṭṭhilo;<br>
Pahāya mātāpitaro,<br>
saṅgaṃ chetvāna maccuno”ti.</p>
</blockquote>
<p class="endsutta"><a class="sc" id="12"></a><a class="ms" id="p_22J_2195"></a><span class="var" title="yudhañ­jaya­jātakaṃ (bj, s2, s3) | yuvañ­jaya­jātakaṃ (pts1)" id="note1307">Yudhañ­caya­jātakaṃ</span> chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
