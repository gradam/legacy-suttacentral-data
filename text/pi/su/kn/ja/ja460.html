<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja460">
<article>
<div class="hgroup">
<p class="division">Jātaka</p>
<p>Ekādasakanipāta</p>
<p>Mātuposakavagga</p>
<h1>6 Yudhañcayajātaka</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_22J_2184"></a>
<a class="msdiv" id="msdiv73"></a>
“Mittāmaccaparibyūḷhaṃ,<br>
ahaṃ vande rathesabhaṃ;<br>
Pabbajissāmahaṃ rāja,<br>
taṃ devo anumaññatu”.<br></p>
<p>
<a class="sc" id="2"></a>
<a class="ms" id="p_22J_2185"></a>
<a class="msdiv" id="msdiv74"></a>
“Sace te ūnaṃ kāmehi,<br>
ahaṃ paripūrayāmi te;<br>
Yo taṃ hiṃsati vāremi,<br>
mā pabbaja yudhañcaya”.<br></p>
<p>
<a class="sc" id="3"></a>
<a class="ms" id="p_22J_2186"></a>
<a class="msdiv" id="msdiv75"></a>
“Na matthi ūnaṃ kāmehi,<br>
hiṃsitā me na vijjati;<br>
Dīpañca kātumicchāmi,<br>
yaṃ jarā nābhikīrati”.<br></p>
<p>
<a class="sc" id="4"></a>
<a class="ms" id="p_22J_2187"></a>
<a class="msdiv" id="msdiv76"></a>
“Putto vā pitaraṃ yāce,<br>
pitā vā puttamorasaṃ;<br>
Negamo taṃ yāce tāta,<br>
mā pabbaja yudhañcaya”.<br></p>
<p>
<a class="sc" id="5"></a>
<a class="ms" id="p_22J_2188"></a>
<a class="msdiv" id="msdiv77"></a>
“Mā maṃ deva nivārehi,<br>
pabbajantaṃ rathesabha;<br>
Māhaṃ kāmehi sammatto,<br>
jarāya vasamanvagū”.<br></p>
<p>
<a class="sc" id="6"></a>
<a class="ms" id="p_22J_2189"></a>
<a class="msdiv" id="msdiv78"></a>
“Ahaṃ taṃ tāta yācāmi,<br>
ahaṃ putta nivāraye;<br>
Ciraṃ taṃ daṭṭhumicchāmi,<br>
mā pabbaja yudhañcaya”.<br></p>
<p>
<a class="sc" id="7"></a>
<a class="ms" id="p_22J_2190"></a>
<a class="msdiv" id="msdiv79"></a>
“Ussāvova tiṇaggamhi,<br>
sūriyuggamanaṃ pati;<br>
Evamāyu manussānaṃ,<br>
mā maṃ amma nivāraya”.<br></p>
<p>
<a class="sc" id="8"></a>
<a class="ms" id="p_22J_2191"></a>
<a class="msdiv" id="msdiv80"></a>
“Taramāno imaṃ yānaṃ,<br>
āropetu rathesabha;<br>
Mā me mātā tarantassa,<br>
antarāyakarā ahu”.<br></p>
<p>
<a class="sc" id="9"></a>
<a class="ms" id="p_22J_2192"></a>
<a class="msdiv" id="msdiv81"></a>
“Abhidhāvatha bhaddante,<br>
suññaṃ hessati rammakaṃ;<br>
Yudhañcayo anuññāto,<br>
sabbadattena rājinā.<br></p>
<p>
<a class="sc" id="10"></a>
<a class="ms" id="p_22J_2193"></a>
<a class="msdiv" id="msdiv82"></a>
Yohu seṭṭho sahassassa,<br>
yuvā kañcanasannibho;<br>
Soyaṃ kumāro pabbajito,<br>
kāsāyavasano balī”.<br></p>
<p>
<a class="sc" id="11"></a>
<a class="ms" id="p_22J_2194"></a>
<a class="msdiv" id="msdiv83"></a>
“Ubho kumārā pabbajitā,<br>
yudhañcayo yudhiṭṭhilo;<br>
Pahāya mātāpitaro,<br>
saṅgaṃ chetvāna maccuno”ti.<br></p>
</blockquote>
<p class="endsutta">
<a class="sc" id="12"></a>
<a class="ms" id="p_22J_2195"></a>
Yudhañcayajātakaṃ chaṭṭhaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>