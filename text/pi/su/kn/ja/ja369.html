<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja369">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Vaṇṇārohavagga</p>
<h1>9 Mittavindakajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts3.206"></a>
<a class="ms" id="p_22J_1265"></a>
<a class="msdiv" id="msdiv100"></a>
“Kyāhaṃ devānamakaraṃ,<br>
kiṃ pāpaṃ pakataṃ mayā;<br>
Yaṃ me sirasmiṃ <span class="var" title='[{"eds":["pts1"],"var":"ūhacca "},{"eds":["mr"],"var":"uhacca "}]'>ohacca</span>,<br>
cakkaṃ bhamati matthake”.</p>
<p>
<a class="sc" id="2"></a>
<a class="ms" id="p_22J_1266"></a>
<a class="msdiv" id="msdiv101"></a>
“Atikkamma ramaṇakaṃ,<br>
sadāmattañca dūbhakaṃ;<br>
Brahmattarañca pāsādaṃ,<br>
kenatthena idhāgato”.</p>
<p>
<a class="sc" id="3"></a>
<a class="ms" id="p_22J_1267"></a>
<a class="msdiv" id="msdiv102"></a>
“Ito bahutarā bhogā,<br>
atra maññe bhavissare;<br>
Iti etāya saññāya,<br>
passa maṃ byasanaṃ gataṃ”.</p>
<p>
<a class="sc" id="4"></a>
<a class="ms" id="p_22J_1268"></a>
<a class="msdiv" id="msdiv103"></a>
“Catubbhi aṭṭhajjhagamā,<br>
<span class="var" title='[{"eds":["bj"],"var":"aṭṭhakābhi "},{"eds":["s2","s3","mr"],"var":"aṭṭhābhi cāpi "}]'>aṭṭhāhipi ca</span> soḷasa;<br>
Soḷasāhi ca bāttiṃsa,<br>
atricchaṃ cakkamāsado;<br>
Icchāhatassa posassa,<br>
cakkaṃ bhamati matthake.</p>
<p>
<a class="sc" id="5"></a>
<a class="ms" id="p_22J_1269"></a>
<a class="msdiv" id="msdiv104"></a>
<span class="var" title='[{"eds":["pts1"],"var":"uparivisālaṃ duppūraṃ "}]'>Uparivisālā duppūrā</span>,<br>
<span class="var" title='[{"eds":["bj"],"var":"icchā visadagāminī "},{"eds":["pts1"],"var":"icchāvisaṭagāminiṃ "}]'>icchā visaṭagāminī</span>;<br>
Ye ca taṃ anugijjhanti,<br>
te honti cakkadhārino”ti.</p>
</blockquote>
<p class="endsutta">
<a class="sc" id="6"></a>
<a class="ms" id="p_22J_1270"></a>
<span class="var" title='[{"eds":["s2","s3"],"var":"mittavindukajātakaṃ "},{"eds":["pts1"],"var":"mittavindajātakaṃ "}]'>Mittavindakajātakaṃ</span> navamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>