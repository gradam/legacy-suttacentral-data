<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja473">
<article>
<div class="hgroup">
<p class="division">Jātaka</p>
<p>Dvādasakanipāta</p>
<p>Cūḷakuṇālavagga</p>
<h1>10 Mittāmittajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts4.197"></a>
<a class="ms" id="p_22J_2368"></a>
<a class="msdiv" id="msdiv121"></a>
“Kāni kammāni kubbānaṃ,<br>
kathaṃ viññū parakkame;<br>
Amittaṃ jāneyya medhāvī,<br>
disvā sutvā ca paṇḍito”.</p>
<p>
<a class="sc" id="2"></a>
<a class="ms" id="p_22J_2369"></a>
<a class="msdiv" id="msdiv122"></a>
<span class="cross" title='[{"bm":"1-2","desc":"7 Mittāmittajātaka","lang":"pi","uid":"ja197"}]'>^</span>

“Na naṃ umhayate disvā,<br>
na ca naṃ paṭinandati;<br>
<span class="var" title='[{"eds":["s2","s3","mr"],"var":"cakkhūnissa "}]'>Cakkhūni cassa</span> na dadāti,<br>
paṭilomañca vattati.</p>
<p>
<a class="sc" id="3"></a>
<a class="ms" id="p_22J_2370"></a>
<a class="msdiv" id="msdiv123"></a>
Amitte tassa bhajati,<br>
mitte tassa na sevati;<br>
Vaṇṇakāme nivāreti,<br>
akkosante pasaṃsati.</p>
<p>
<a class="sc" id="4"></a>
<a class="ms" id="p_22J_2371"></a>
<a class="msdiv" id="msdiv124"></a>
Guyhañca tassa nakkhāti,<br>
tassa guyhaṃ na gūhati;<br>
Kammaṃ tassa na vaṇṇeti,<br>
paññassa nappasaṃsati.</p>
<p>
<a class="sc" id="5"></a>
<a class="ms" id="p_22J_2372"></a>
<a class="msdiv" id="msdiv125"></a>
Abhave nandati tassa,<br>
bhave tassa na nandati;<br>
<span class="var" title='[{"eds":["bj","s2","s3","pts1"],"var":"acchariyaṃ "}]'>Accheraṃ</span> bhojanaṃ laddhā,<br>
tassa nuppajjate sati;<br>
Tato naṃ nānukampati,<br>
<span class="var" title='[{"eds":["si","s2","s3","mr"],"var":"ahāsopi "}]'>aho sopi</span> labheyyito.</p>
<p>
<a class="sc" id="6"></a>
<a class="ms" id="p_22J_2373"></a>
<a class="msdiv" id="msdiv126"></a>
Iccete soḷasākārā,<br>
amittasmiṃ patiṭṭhitā;<br>
Yehi amittaṃ jāneyya,<br>
disvā sutvā ca paṇḍito”.</p>
<p>
<a class="sc" id="7"></a>
<a class="pts" id="pts4.198"></a>
<a class="ms" id="p_22J_2374"></a>
<a class="msdiv" id="msdiv127"></a>
“Kāni kammāni kubbānaṃ,<br>
kathaṃ viññū parakkame;<br>
Mittaṃ jāneyya medhāvī,<br>
disvā sutvā ca paṇḍito.</p>
<p>
<a class="sc" id="8"></a>
<a class="ms" id="p_22J_2375"></a>
<a class="msdiv" id="msdiv128"></a>
Pavutthaṃ tassa sarati,<br>
āgataṃ abhinandati;<br>
Tato kelāyito hoti,<br>
vācāya paṭinandati.</p>
<p>
<a class="sc" id="9"></a>
<a class="ms" id="p_22J_2376"></a>
<a class="msdiv" id="msdiv129"></a>
Mitte tasseva bhajati,<br>
amitte tassa na sevati;<br>
Akkosante nivāreti,<br>
vaṇṇakāme pasaṃsati.</p>
<p>
<a class="sc" id="10"></a>
<a class="ms" id="p_22J_2377"></a>
<a class="msdiv" id="msdiv130"></a>
Guyhañca tassa akkhāti,<br>
tassa guyhañca gūhati;<br>
Kammañca tassa vaṇṇeti,<br>
<span class="var" title='[{"eds":["s2","s3","mr"],"var":"paññamassa "}]'>paññaṃ tassa</span> pasaṃsati.</p>
<p>
<a class="sc" id="11"></a>
<a class="ms" id="p_22J_2378"></a>
<a class="msdiv" id="msdiv131"></a>
<span class="var" title='[{"eds":["mr"],"var":"bhave nandati tassa ca "}]'>Bhave ca nandati tassa</span>,<br>
abhave tassa na nandati;<br>
<span class="var" title='[{"eds":["bj","s2","s3","pts1"],"var":"acchariyaṃ "}]'>Accheraṃ</span> bhojanaṃ laddhā,<br>
tassa uppajjate sati;<br>
Tato naṃ anukampati,<br>
<span class="var" title='[{"eds":["s2","s3","mr"],"var":"pahāsopi "}]'>aho sopi</span> labheyyito.</p>
<p>
<a class="sc" id="12"></a>
<a class="ms" id="p_22J_2379"></a>
<a class="msdiv" id="msdiv132"></a>
Iccete soḷasākārā,<br>
Mittasmiṃ suppatiṭṭhitā;<br>
Yehi <span class="var" title='[{"eds":["pts1","mr"],"var":"mittaṃ sujāneyya "}]'>mittañca jāneyya</span>,<br>
Disvā sutvā ca paṇḍito”ti. (1779)</p>
</blockquote>
<p class="endsutta">
<a class="sc" id="13"></a>
<a class="ms" id="p_22J_2380"></a>
Mittāmittajātakaṃ dasamaṃ.</p>
<p class="endsection">
<a class="sc" id="14"></a>
<a class="ms" id="p_22J_2381"></a>
Dvādasakanipātaṃ niṭṭhitaṃ.</p>
<p class="endsection summary">
<a class="sc" id="15"></a>
<a class="ms" id="p_22J_2382"></a>
Tassuddānaṃ</p>
<blockquote class="uddanagatha">
<p>
<a class="sc" id="16"></a>
<a class="ms" id="p_22J_2383"></a>
Lahucitta sasāla kasanti puna,<br>
Atha kāma dasakhaluṭṭhānavaro;<br>
Atha kaṇha sukosiya meṇḍavaro,<br>
Padumo puna mittavarena dasāti.</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>