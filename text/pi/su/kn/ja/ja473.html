<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja473">
<article>
<div class="hgroup">
<p class="division">Jātaka</p>
<p>Dvādasakanipāta</p>
<p>Cūḷakuṇālavagga</p>
<h1>Mittāmittajātaka</h1>
</div>
<blockquote class="gatha">
<p>
<a class="msdiv" id="msdiv121"></a>
<a class="ms" id="p_22J_2368"></a>
<a class="sc" id="1"></a>
“Kāni kammāni kubbānaṃ,<br>
kathaṃ viññū parakkame;<br>
Amittaṃ jāneyya medhāvī,<br>
disvā sutvā ca paṇḍito”.<br>
</p>
<p>
<a class="msdiv" id="msdiv122"></a>
<a class="ms" id="p_22J_2369"></a>
<a class="sc" id="2"></a>
“Na naṃ umhayate disvā,<br>
na ca naṃ paṭinandati;<br>
Cakkhūni cassa na dadāti,<br>
paṭilomañca vattati.<br>
</p>
<p>
<a class="msdiv" id="msdiv123"></a>
<a class="ms" id="p_22J_2370"></a>
<a class="sc" id="3"></a>
Amitte tassa bhajati,<br>
mitte tassa na sevati;<br>
Vaṇṇakāme nivāreti,<br>
akkosante pasaṃsati.<br>
</p>
<p>
<a class="msdiv" id="msdiv124"></a>
<a class="ms" id="p_22J_2371"></a>
<a class="sc" id="4"></a>
Guyhañca tassa nakkhāti,<br>
tassa guyhaṃ na gūhati;<br>
Kammaṃ tassa na vaṇṇeti,<br>
paññassa nappasaṃsati.<br>
</p>
<p>
<a class="msdiv" id="msdiv125"></a>
<a class="ms" id="p_22J_2372"></a>
<a class="sc" id="5"></a>
Abhave nandati tassa,<br>
bhave tassa na nandati;<br>
Accheraṃ bhojanaṃ laddhā,<br>
tassa nuppajjate sati;<br>
Tato naṃ nānukampati,<br>
aho sopi labheyyito.<br>
</p>
<p>
<a class="msdiv" id="msdiv126"></a>
<a class="ms" id="p_22J_2373"></a>
<a class="sc" id="6"></a>
Iccete soḷasākārā,<br>
amittasmiṃ patiṭṭhitā;<br>
Yehi amittaṃ jāneyya,<br>
disvā sutvā ca paṇḍito”.<br>
</p>
<p>
<a class="msdiv" id="msdiv127"></a>
<a class="ms" id="p_22J_2374"></a>
<a class="sc" id="7"></a>
“Kāni kammāni kubbānaṃ,<br>
kathaṃ viññū parakkame;<br>
Mittaṃ jāneyya medhāvī,<br>
disvā sutvā ca paṇḍito.<br>
</p>
<p>
<a class="msdiv" id="msdiv128"></a>
<a class="ms" id="p_22J_2375"></a>
<a class="sc" id="8"></a>
Pavutthaṃ tassa sarati,<br>
āgataṃ abhinandati;<br>
Tato kelāyito hoti,<br>
vācāya paṭinandati.<br>
</p>
<p>
<a class="msdiv" id="msdiv129"></a>
<a class="ms" id="p_22J_2376"></a>
<a class="sc" id="9"></a>
Mitte tasseva bhajati,<br>
amitte tassa na sevati;<br>
Akkosante nivāreti,<br>
vaṇṇakāme pasaṃsati.<br>
</p>
<p>
<a class="msdiv" id="msdiv130"></a>
<a class="ms" id="p_22J_2377"></a>
<a class="sc" id="10"></a>
Guyhañca tassa akkhāti,<br>
tassa guyhañca gūhati;<br>
Kammañca tassa vaṇṇeti,<br>
paññaṃ tassa pasaṃsati.<br>
</p>
<p>
<a class="msdiv" id="msdiv131"></a>
<a class="ms" id="p_22J_2378"></a>
<a class="sc" id="11"></a>
Bhave ca nandati tassa,<br>
abhave tassa na nandati;<br>
Accheraṃ bhojanaṃ laddhā,<br>
tassa uppajjate sati;<br>
Tato naṃ anukampati,<br>
aho sopi labheyyito.<br>
</p>
<p>
<a class="msdiv" id="msdiv132"></a>
<a class="ms" id="p_22J_2379"></a>
<a class="sc" id="12"></a>
Iccete soḷasākārā,<br>
Mittasmiṃ suppatiṭṭhitā;<br>
Yehi mittañca jāneyya,<br>
Disvā sutvā ca paṇḍito”ti. (1779)<br>
</p>
</blockquote>
<p class="endsutta">
<a class="ms" id="p_22J_2380"></a>
<a class="sc" id="13"></a>
Mittāmittajātakaṃ dasamaṃ.</p>
<p class="endsection">
<a class="ms" id="p_22J_2381"></a>
<a class="sc" id="14"></a>
Dvādasakanipātaṃ niṭṭhitaṃ.</p>
<p class="endsection summary">
<a class="ms" id="p_22J_2382"></a>
<a class="sc" id="15"></a>
Tassuddānaṃ</p>
<blockquote class="uddanagatha">
<p>
<a class="ms" id="p_22J_2383"></a>
<a class="sc" id="16"></a>
Lahucitta sasāla kasanti puna,<br>
Atha kāma dasakhaluṭṭhānavaro;<br>
Atha kaṇha sukosiya meṇḍavaro,<br>
Padumo puna mittavarena dasāti.<br>
</p>
</blockquote>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>