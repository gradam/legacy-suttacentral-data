<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja459">
<article>
<div class="hgroup">
<p class="division">Jātaka</p>
<p>Ekādasakanipāta</p>
<p>Mātuposakavagga</p>
<h1>5 Pānīyajātaka</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_22J_2169"></a>
<a class="msdiv" id="msdiv59"></a>
“Mitto mittassa pānīyaṃ,<br>
adinnaṃ paribhuñjisaṃ;<br>
Tena pacchā vijigucchiṃ,<br>
taṃ pāpaṃ pakataṃ mayā;<br>
Mā puna akaraṃ pāpaṃ,<br>
tasmā pabbajito ahaṃ.<br></p>
<p>
<a class="sc" id="2"></a>
<a class="ms" id="p_22J_2170"></a>
<a class="msdiv" id="msdiv60"></a>
Paradārañca disvāna,<br>
chando me udapajjatha;<br>
Tena pacchā vijigucchiṃ,<br>
taṃ pāpaṃ pakataṃ mayā;<br>
Mā puna akaraṃ pāpaṃ,<br>
tasmā pabbajito ahaṃ.<br></p>
<p>
<a class="sc" id="3"></a>
<a class="ms" id="p_22J_2171"></a>
<a class="msdiv" id="msdiv61"></a>
Pitaraṃ me mahārāja,<br>
corā agaṇhu kānane;<br>
Tesāhaṃ pucchito jānaṃ,<br>
aññathā naṃ viyākariṃ.<br></p>
<p>
<a class="sc" id="4"></a>
<a class="ms" id="p_22J_2172"></a>
<a class="msdiv" id="msdiv62"></a>
Tena pacchā vijigucchiṃ,<br>
taṃ pāpaṃ pakataṃ mayā;<br>
Mā puna akaraṃ pāpaṃ,<br>
tasmā pabbajito ahaṃ.<br></p>
<p>
<a class="sc" id="5"></a>
<a class="ms" id="p_22J_2173"></a>
<a class="msdiv" id="msdiv63"></a>
Pāṇātipātamakaruṃ,<br>
somayāge upaṭṭhite;<br>
Tesāhaṃ samanuññāsiṃ.<br></p>
<p>
<a class="sc" id="6"></a>
<a class="ms" id="p_22J_2174"></a>
<a class="msdiv" id="msdiv64"></a>
Tena pacchā vijigucchiṃ,<br>
taṃ pāpaṃ pakataṃ mayā;<br>
Mā puna akaraṃ pāpaṃ,<br>
tasmā pabbajito ahaṃ.<br></p>
<p>
<a class="sc" id="7"></a>
<a class="ms" id="p_22J_2175"></a>
<a class="msdiv" id="msdiv65"></a>
Surāmerayamādhukā,<br>
ye janā paṭhamāsu no;<br>
Bahūnaṃ te anatthāya,<br>
majjapānamakappayuṃ;<br>
Tesāhaṃ samanuññāsiṃ.<br></p>
<p>
<a class="sc" id="8"></a>
<a class="ms" id="p_22J_2176"></a>
<a class="msdiv" id="msdiv66"></a>
Tena pacchā vijigucchiṃ,<br>
taṃ pāpaṃ pakataṃ mayā;<br>
Mā puna akaraṃ pāpaṃ,<br>
tasmā pabbajito ahaṃ”.<br></p>
<p>
<a class="sc" id="9"></a>
<a class="ms" id="p_22J_2177"></a>
<a class="msdiv" id="msdiv67"></a>
“Dhiratthu subahū kāme,<br>
duggandhe bahukaṇṭake;<br>
Ye ahaṃ paṭisevanto,<br>
nālabhiṃ tādisaṃ sukhaṃ”.<br></p>
<p>
<a class="sc" id="10"></a>
<a class="ms" id="p_22J_2178"></a>
<a class="msdiv" id="msdiv68"></a>
“Mahassādā sukhā kāmā,<br>
Natthi kāmā paraṃ sukhaṃ;<br>
Ye kāme paṭisevanti,<br>
Saggaṃ te upapajjare”.<br></p>
<p>
<a class="sc" id="11"></a>
<a class="ms" id="p_22J_2179"></a>
<a class="msdiv" id="msdiv69"></a>
“Appassādā dukhā kāmā,<br>
natthi kāmā paraṃ dukhaṃ;<br>
Ye kāme paṭisevanti,<br>
nirayaṃ te upapajjare.<br></p>
<p>
<a class="sc" id="12"></a>
<a class="ms" id="p_22J_2180"></a>
<a class="msdiv" id="msdiv70"></a>
Asī yathā sunisito,<br>
nettiṃsova supāyiko;<br>
Sattīva urasi khittā,<br>
kāmā dukkhatarā tato.<br></p>
<p>
<a class="sc" id="13"></a>
<a class="ms" id="p_22J_2181"></a>
<a class="msdiv" id="msdiv71"></a>
Aṅgārānaṃva jalitaṃ,<br>
kāsuṃ sādhikaporisaṃ;<br>
Phālaṃva divasantattaṃ,<br>
kāmā dukkhatarā tato.<br></p>
<p>
<a class="sc" id="14"></a>
<a class="ms" id="p_22J_2182"></a>
<a class="msdiv" id="msdiv72"></a>
Visaṃ yathā halāhalaṃ,<br>
telaṃ pakkuthitaṃ yathā;<br>
Tambaloha vilīnaṃva,<br>
kāmā dukkhatarā tato”ti.<br></p>
</blockquote>
<p class="endsutta">
<a class="sc" id="15"></a>
<a class="ms" id="p_22J_2183"></a>
Pānīyajātakaṃ pañcamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>