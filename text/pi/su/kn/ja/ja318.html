<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja318">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Pucimandavagga</p>
<h1>Kaṇaverajātaka</h1>
</div>
<blockquote class="gatha">
<p>
<a class="msdiv" id="msdiv69"></a>
<a class="ms" id="p_22J_970"></a>
<a class="sc" id="1"></a>
“Yaṃ taṃ vasantasamaye,<br>
kaṇaveresu bhāṇusu;<br>
Sāmaṃ bāhāya pīḷesi,<br>
sā taṃ ārogyamabravi”.<br>
</p>
<p>
<a class="msdiv" id="msdiv70"></a>
<a class="ms" id="p_22J_971"></a>
<a class="sc" id="2"></a>
“Ambho na kira saddheyyaṃ,<br>
yaṃ vāto pabbataṃ vahe;<br>
Pabbatañce vahe vāto,<br>
sabbampi pathaviṃ vahe;<br>
Yattha sāmā kālakatā,<br>
sā maṃ ārogyamabravi”.<br>
</p>
<p>
<a class="msdiv" id="msdiv71"></a>
<a class="ms" id="p_22J_972"></a>
<a class="sc" id="3"></a>
“Na ceva sā kālakatā,<br>
na ca sā aññamicchati;<br>
Ekabhattikinī sāmā,<br>
tameva abhikaṅkhati”.<br>
</p>
<p>
<a class="msdiv" id="msdiv72"></a>
<a class="ms" id="p_22J_973"></a>
<a class="sc" id="4"></a>
“Asanthutaṃ maṃ cirasanthutena,<br>
Nimīni sāmā adhuvaṃ dhuvena;<br>
Mayāpi sāmā nimineyya aññaṃ,<br>
Ito ahaṃ dūrataraṃ gamissan”ti.<br>
</p>
</blockquote>
<p class="endsutta">
<a class="ms" id="p_22J_974"></a>
<a class="sc" id="5"></a>
Kaṇaverajātakaṃ aṭṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>