<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja518">
<article>
<div class="hgroup">
<p class="division">Jātaka</p>
<p>Tiṃsanipāta</p>
<p>Kiṃchandavagga</p>
<h1>8 Paṇḍaranāgarājajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts5.77"></a>
<a class="ms" id="p_22J_3520"></a>
<a class="msdiv" id="msdiv258"></a>
“Vikiṇṇavācaṃ <span class="var" title='[{"eds":["pts1"],"var":"anigūḷha "}]'>aniguyha</span> mantaṃ,<br>
Asaññataṃ <span class="var" title='[{"eds":["mr"],"var":"aparirakkhitāraṃ "}]'>aparicakkhitāraṃ</span>;<br>
Bhayaṃ tamanveti sayaṃ abodhaṃ,<br>
Nāgaṃ yathā paṇḍarakaṃ <span class="var" title='[{"eds":["mr"],"var":"suvaṇṇo "}]'>supaṇṇo</span>.</p>
<p>
<a class="sc" id="2"></a>
<a class="ms" id="p_22J_3521"></a>
<a class="msdiv" id="msdiv259"></a>
Yo guyhamantaṃ parirakkhaṇeyyaṃ,<br>
Mohā naro saṃsati <span class="var" title='[{"eds":["pts1"],"var":"bhāsamāno "}]'>hāsamāno</span>;<br>
Taṃ bhinnamantaṃ bhayamanveti khippaṃ,<br>
Nāgaṃ yathā paṇḍarakaṃ supaṇṇo.</p>
<p>
<a class="sc" id="3"></a>
<a class="ms" id="p_22J_3522"></a>
<a class="msdiv" id="msdiv260"></a>
Nānumitto garuṃ atthaṃ,<br>
guyhaṃ veditumarahati;<br>
Sumitto ca asambuddhaṃ,<br>
sambuddhaṃ vā anatthavā.</p>
<p>
<a class="sc" id="4"></a>
<a class="ms" id="p_22J_3523"></a>
<a class="msdiv" id="msdiv261"></a>
Vissāsamāpajjimahaṃ <span class="var" title='[{"eds":["bj","pts1"],"var":"acelo "}]'>acelaṃ</span>,<br>
Samaṇo ayaṃ sammato bhāvitatto;<br>
Tassāhamakkhiṃ <span class="var" title='[{"eds":["bj"],"var":"vivaraṃ "}]'>vivariṃ</span> guyhamatthaṃ,<br>
Atītamattho <span class="var" title='[{"eds":["pts1"],"var":"kapaṇo "}]'>kapaṇaṃ</span> rudāmi.</p>
<p>
<a class="sc" id="5"></a>
<a class="ms" id="p_22J_3524"></a>
<a class="msdiv" id="msdiv262"></a>
Tassāhaṃ <span class="var" title='[{"eds":["bj"],"var":"purimaṃ "}]'>paramaṃ</span> brahme guyhaṃ,<br>
Vācañhi maṃ <span class="var" title='[{"eds":["pts1"],"var":"nāsakkhi "}]'>nāsakkhiṃ</span> saṃyametuṃ;<br>
Tappakkhato hi bhayamāgataṃ mamaṃ,<br>
Atītamattho kapaṇaṃ rudāmi.</p>
<p>
<a class="sc" id="6"></a>
<a class="pts" id="pts5.78"></a>
<a class="ms" id="p_22J_3525"></a>
<a class="msdiv" id="msdiv263"></a>
Yo ve naro suhadaṃ maññamāno,<br>
Guyhamatthaṃ saṃsati dukkulīne;<br>
Dosā bhayā athavā <span class="var" title='[{"eds":["bj","s2","s3","pts1"],"var":"rāgaratto "}]'>rāgarattā</span>,<br>
<span class="var" title='[{"eds":["s2","s3"],"var":"pallitthito "},{"eds":["pts1"],"var":"pallittho "},{"eds":["mr"],"var":"pallattito "}]'>Pallatthito</span> bālo asaṃsayaṃ so.</p>
<p>
<a class="sc" id="7"></a>
<a class="ms" id="p_22J_3526"></a>
<a class="msdiv" id="msdiv264"></a>
Tirokkhavāco asataṃ paviṭṭho,<br>
Yo saṅgatīsu mudīreti vākyaṃ;<br>
Āsīviso dummukhotyāhu taṃ naraṃ,<br>
Ārā <span class="var" title='[{"eds":["pts1"],"var":"ārā arā "}]'>ārā</span> saṃyame tādisamhā.</p>
<p>
<a class="sc" id="8"></a>
<a class="ms" id="p_22J_3527"></a>
<a class="msdiv" id="msdiv265"></a>
Annaṃ pānaṃ <span class="var" title='[{"eds":["pts1"],"var":"kāsikaṃ cadanañ ca "}]'>kāsikacandanañca</span>,<br>
Manāpitthiyo mālamucchādanañca;<br>
Ohāya gacchāmase sabbakāme,<br>
Supaṇṇa pāṇūpagatāva tyamhā”.</p>
<p>
<a class="sc" id="9"></a>
<a class="pts" id="pts5.79"></a>
<a class="ms" id="p_22J_3528"></a>
<a class="msdiv" id="msdiv266"></a>
“Ko nīdha tiṇṇaṃ garahaṃ upeti,<br>
Asmiṃdhaloke pāṇabhū nāgarāja;<br>
Samaṇo supaṇṇo athavā tvameva,<br>
Kiṃ kāraṇā paṇḍarakaggahīto”.</p>
<p>
<a class="sc" id="10"></a>
<a class="pts" id="pts5.80"></a>
<a class="ms" id="p_22J_3529"></a>
<a class="msdiv" id="msdiv267"></a>
“Samaṇoti me sammatatto ahosi,<br>
Piyo ca me manasā bhāvitatto;<br>
Tassāhamakkhiṃ vivariṃ guyhamatthaṃ,<br>
Atītamattho kapaṇaṃ rudāmi”.</p>
<p>
<a class="sc" id="11"></a>
<a class="ms" id="p_22J_3530"></a>
<a class="msdiv" id="msdiv268"></a>
“Na catthi satto amaro pathabyā,<br>
Paññāvidhā natthi na ninditabbā;<br>
Saccena dhammena <span class="var" title='[{"eds":["bj","pts1"],"var":"dhiyā "}]'>dhitiyā</span> damena,<br>
Alabbhamabyāharatī naro idha.</p>
<p>
<a class="sc" id="12"></a>
<a class="ms" id="p_22J_3531"></a>
<a class="msdiv" id="msdiv269"></a>
Mātāpitā paramā bandhavānaṃ,<br>
Nāssa tatiyo anukampakatthi;<br>
Tesampi guyhaṃ paramaṃ na saṃse,<br>
Mantassa bhedaṃ parisaṅkamāno.</p>
<p>
<a class="sc" id="13"></a>
<a class="ms" id="p_22J_3532"></a>
<a class="msdiv" id="msdiv270"></a>
Mātāpitā bhaginī bhātaro ca,<br>
Sahāyā vā yassa honti sapakkhā;<br>
Tesampi guyhaṃ paramaṃ na saṃse,<br>
Mantassa bhedaṃ parisaṅkamāno.</p>
<p>
<a class="sc" id="14"></a>
<a class="ms" id="p_22J_3533"></a>
<a class="msdiv" id="msdiv271"></a>
Bhariyā ce purisaṃ vajjā,<br>
Komārī piyabhāṇinī;<br>
Puttarūpayasūpetā,<br>
Ñātisaṅghapurakkhatā;<br>
Tassāpi guyhaṃ paramaṃ na saṃse,<br>
Mantassa bhedaṃ parisaṅkamāno.</p>
<p>
<a class="sc" id="15"></a>
<a class="pts" id="pts5.81"></a>
<a class="ms" id="p_22J_3534"></a>
<a class="msdiv" id="msdiv272"></a>
Na <span class="var" title='[{"eds":["mr"],"var":"guyhatthaṃ "}]'>guyhamatthaṃ</span> vivareyya,<br>
Rakkheyya naṃ yathā nidhiṃ;<br>
Na hi pātukato sādhu,<br>
Guyho attho pajānatā.</p>
<p>
<a class="sc" id="16"></a>
<a class="ms" id="p_22J_3535"></a>
<a class="msdiv" id="msdiv273"></a>
Thiyā guyhaṃ na saṃseyya,<br>
amittassa ca paṇḍito;<br>
Yo cāmisena saṃhīro,<br>
hadayattheno ca yo naro.</p>
<p>
<a class="sc" id="17"></a>
<a class="ms" id="p_22J_3536"></a>
<a class="msdiv" id="msdiv274"></a>
Guyhamatthaṃ asambuddhaṃ,<br>
sambodhayati yo naro;<br>
Mantabhedabhayā tassa,<br>
dāsabhūto titikkhati.</p>
<p>
<a class="sc" id="18"></a>
<a class="ms" id="p_22J_3537"></a>
<a class="msdiv" id="msdiv275"></a>
Yāvanto purisassatthaṃ,<br>
guyhaṃ jānanti mantinaṃ;<br>
Tāvanto tassa ubbegā,<br>
tasmā guyhaṃ na vissaje.</p>
<p>
<a class="sc" id="19"></a>
<a class="ms" id="p_22J_3538"></a>
<a class="msdiv" id="msdiv276"></a>
Vivicca bhāseyya divā rahassaṃ,<br>
Rattiṃ giraṃ nātivelaṃ pamuñce;<br>
Upassutikā hi suṇanti mantaṃ,<br>
Tasmā manto khippamupeti bhedaṃ.</p>
<p>
<a class="sc" id="20"></a>
<a class="pts" id="pts5.82"></a>
<a class="ms" id="p_22J_3539"></a>
<a class="msdiv" id="msdiv277"></a>
Yathāpi <span class="var" title='[{"eds":["s2","s3"],"var":"ayo "},{"eds":["mr"],"var":"aya "}]'>assa</span> nagaraṃ mahantaṃ,<br>
<span class="var" title='[{"eds":["pts1"],"var":"āḷārakaṃ "}]'>Advārakaṃ</span> āyasaṃ bhaddasālaṃ;<br>
Samantakhātāparikhāupetaṃ,<br>
Evampi me te idha guyhamantā.</p>
<p>
<a class="sc" id="21"></a>
<a class="ms" id="p_22J_3540"></a>
<a class="msdiv" id="msdiv278"></a>
Ye guyhamantā avikiṇṇavācā,<br>
Daḷhā sadatthesu narā <span class="var" title='[{"eds":["s2","s3","pts1"],"var":"dujivhā "}]'>dujivha</span>;<br>
Ārā amittā byavajanti tehi,<br>
Āsīvisā vā riva <span class="var" title='[{"eds":["bj","s2","s3"],"var":"sattasaṅghā "}]'>sattusaṅghā</span>”.</p>
<p>
<a class="sc" id="22"></a>
<a class="ms" id="p_22J_3541"></a>
<a class="msdiv" id="msdiv279"></a>
“Hitvā gharaṃ pabbajito acelo,<br>
Naggo muṇḍo carati ghāsahetu;<br>
<span class="var" title='[{"eds":["pts1"],"var":"tamhī "}]'>Tamhi</span> nu kho vivariṃ guyhamatthaṃ,<br>
Atthā ca dhammā ca <span class="var" title='[{"eds":["bj"],"var":"apāgatamhā "},{"eds":["s2","s3"],"var":"apagatamhā "},{"eds":["pts1"],"var":"avāgatamhā "}]'>apaggatamhā</span>.</p>
<p>
<a class="sc" id="23"></a>
<a class="ms" id="p_22J_3542"></a>
<a class="msdiv" id="msdiv280"></a>
Kathaṃkaro hoti supaṇṇarāja,<br>
Kiṃsīlo kena vatena vattaṃ;<br>
Samaṇo caraṃ hitvā mamāyitāni,<br>
Kathaṃkaro saggamupeti ṭhānaṃ”.</p>
<p>
<a class="sc" id="24"></a>
<a class="pts" id="pts5.83"></a>
<a class="ms" id="p_22J_3543"></a>
<a class="msdiv" id="msdiv281"></a>
“Hiriyā titikkhāya <span class="var" title='[{"eds":["bj","s2","s3","pts1"],"var":"damena khantiyā "}]'>damenupeto</span>,<br>
Akkodhano pesuṇiyaṃ pahāya;<br>
Samaṇo caraṃ hitvā mamāyitāni,<br>
Evaṃkaro saggamupeti ṭhānaṃ”.</p>
<p>
<a class="sc" id="25"></a>
<a class="ms" id="p_22J_3544"></a>
<a class="msdiv" id="msdiv282"></a>
“Mātāva puttaṃ taruṇaṃ <span class="var" title='[{"eds":["bj"],"var":"tanūjaṃ "}]'>tanujjaṃ</span>,<br>
<span class="var" title='[{"eds":["bj","pts1"],"var":"sampassa taṃ "}]'>Samphassatā</span> sabbagattaṃ phareti;<br>
Evampi me tvaṃ pāturahu dijinda,<br>
Mātāva puttaṃ anukampamāno”.</p>
<p>
<a class="sc" id="26"></a>
<a class="pts" id="pts5.84"></a>
<a class="ms" id="p_22J_3545"></a>
<a class="msdiv" id="msdiv283"></a>
“Handajja tvaṃ <span class="var" title='[{"eds":["bj","s2","s3"],"var":"mucca "}]'>muñca</span> vadhā dujivha,<br>
Tayo hi puttā na hi añño atthi;<br>
Antevāsī dinnako atrajo ca,<br>
<span class="var" title='[{"eds":["bj","s2","s3","pts1"],"var":"rajassu "}]'>Rajjassu</span> puttaññataro me ahosi”.</p>
<p>
<a class="sc" id="27"></a>
<a class="ms" id="p_22J_3546"></a>
<a class="msdiv" id="msdiv284"></a>
Icceva vākyaṃ visajjī supaṇṇo,<br>
Bhumyaṃ patiṭṭhāya dijo dujivhaṃ;<br>
“Muttajja tvaṃ sabbabhayātivatto,<br>
Thalūdake hohi mayābhigutto.</p>
<p>
<a class="sc" id="28"></a>
<a class="ms" id="p_22J_3547"></a>
<a class="msdiv" id="msdiv285"></a>
Ātaṅkinaṃ yathā kusalo bhisakko,<br>
Pipāsitānaṃ rahadova sīto;<br>
Vesmaṃ yathā <span class="var" title='[{"eds":["pts1"],"var":"himasisiraṭṭitānaṃ "}]'>himasītaṭṭitānaṃ</span>,<br>
Evampi te saraṇamahaṃ bhavāmi”.</p>
<p>
<a class="sc" id="29"></a>
<a class="pts" id="pts5.85"></a>
<a class="ms" id="p_22J_3548"></a>
<a class="msdiv" id="msdiv286"></a>
“Sandhiṃ katvā amittena,<br>
aṇḍajena jalābuja;<br>
Vivariya dāṭhaṃ sesi,<br>
kuto taṃ bhayamāgataṃ”.</p>
<p>
<a class="sc" id="30"></a>
<a class="ms" id="p_22J_3549"></a>
<a class="msdiv" id="msdiv287"></a>
“Saṅketheva amittasmiṃ,<br>
mittasmimpi na vissase;<br>
Abhayā bhayamuppannaṃ,<br>
api mūlāni kantati.</p>
<p>
<a class="sc" id="31"></a>
<a class="ms" id="p_22J_3550"></a>
<a class="msdiv" id="msdiv288"></a>
Kathaṃ nu vissase tyamhi,<br>
yenāsi kalaho kato;<br>
Niccayattena ṭhātabbaṃ,<br>
so <span class="var" title='[{"eds":["pts1"],"var":"so disamhi "}]'>disabbhi</span> na rajjati.</p>
<p>
<a class="sc" id="32"></a>
<a class="ms" id="p_22J_3551"></a>
<a class="msdiv" id="msdiv289"></a>
Vissāsaye na ca <span class="var" title='[{"eds":["bj","s2","s3","pts1"],"var":"naṃ "}]'>taṃ</span> vissayeyya,<br>
<span class="var" title='[{"eds":["bj","pts1"],"var":"asaṅkito ca saṅkito "}]'>Asaṅkito saṅkito ca</span> bhaveyya;<br>
Tathā tathā viññū parakkameyya,<br>
Yathā yathā bhāvaṃ paro na jaññā”.</p>
<p>
<a class="sc" id="33"></a>
<a class="pts" id="pts5.86"></a>
<a class="ms" id="p_22J_3552"></a>
<a class="msdiv" id="msdiv290"></a>
Te <span class="var" title='[{"eds":["pts1"],"var":"devavaṇṇī "}]'>devavaṇṇā</span> sukhumālarūpā,<br>
Ubho samā <span class="var" title='[{"eds":["bj","pts1"],"var":"sujayo "}]'>sujayā</span> <span class="var" title='[{"eds":["bj","s2","s3"],"var":"puññakkhandhā "},{"eds":["pts1"],"var":"puññagandhā "}]'>puññakhandhā</span>;<br>
Upāgamuṃ <span class="var" title='[{"eds":["bj"],"var":"kādambiyaṃ "},{"eds":["pts1"],"var":"kārambiyaṃ "}]'>karampiyaṃ</span> acelaṃ,<br>
Missībhūtā assavāhāva nāgā.</p>
<p>
<a class="sc" id="34"></a>
<a class="ms" id="p_22J_3553"></a>
<a class="msdiv" id="msdiv291"></a>
Tato have paṇḍarako acelaṃ,<br>
Sayamevupāgamma idaṃ avoca;<br>
“Muttajjahaṃ sabbabhayātivatto,<br>
Na <span class="var" title='[{"eds":["pts1"],"var":"ha "}]'>hi</span> nūna tuyhaṃ manaso piyamhā”.</p>
<p>
<a class="sc" id="35"></a>
<a class="ms" id="p_22J_3554"></a>
<a class="msdiv" id="msdiv292"></a>
“Piyo hi me āsi supaṇṇarājā,<br>
Asaṃsayaṃ paṇḍarakena saccaṃ;<br>
So rāgarattova akāsimetaṃ,<br>
<span class="var" title='[{"eds":["bj","pts1"],"var":"pāpaṃ kammaṃ "}]'>Pāpakammaṃ</span> sampajāno na mohā”.</p>
<p>
<a class="sc" id="36"></a>
<a class="ms" id="p_22J_3555"></a>
<a class="msdiv" id="msdiv293"></a>
“Na me piyaṃ appiyaṃ vāpi hoti,<br>
Sampassato lokamimaṃ parañca;<br>
Susaññatānañhi viyañjanena,<br>
Asaññato lokamimaṃ carāsi.</p>
<p>
<a class="sc" id="37"></a>
<a class="pts" id="pts5.87"></a>
<a class="ms" id="p_22J_3556"></a>
<a class="msdiv" id="msdiv294"></a>
Ariyāvakāsosi <span class="var" title='[{"eds":["bj","pts1"],"var":"anariyo cāsi "},{"eds":["s2","s3"],"var":"anariyova hosi "}]'>anariyovāsi</span>,<br>
Asaññato saññatasannikāso;<br>
Kaṇhābhijātikosi anariyarūpo,<br>
Pāpaṃ bahuṃ duccaritaṃ acāri.</p>
<p>
<a class="sc" id="38"></a>
<a class="ms" id="p_22J_3557"></a>
<a class="msdiv" id="msdiv295"></a>
Aduṭṭhassa tuvaṃ dubbhi,<br>
<span class="var" title='[{"eds":["pts1"],"var":"dūbhi, dūbhī "}]'>dubbhī</span> ca pisuṇo casi;<br>
Etena saccavajjena,<br>
muddhā te phalatu sattadhā”.</p>
<p>
<a class="sc" id="39"></a>
<a class="ms" id="p_22J_3558"></a>
<a class="msdiv" id="msdiv296"></a>
“Tasmā hi mittānaṃ na dubbhitabbaṃ,<br>
<span class="var" title='[{"eds":["s2","s3"],"var":"mittadubbhā hi "},{"eds":["pts1"],"var":"mittaddubhā "}]'>Mittadubbhā</span> pāpiyo natthi añño;<br>
Āsittasatto nihato pathabyā,<br>
Indassa vākyena hi saṃvaro hato”ti.</p>
</blockquote>
<p class="endsutta">
<a class="sc" id="40"></a>
<a class="ms" id="p_22J_3559"></a>
<span class="var" title='[{"eds":["bj","s2","s3"],"var":"paṇḍarakajātakaṃ "},{"eds":["pts1"],"var":"paṇḍarajātakaṃ "}]'>Paṇḍaranāgarājajātakaṃ</span> aṭṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>