<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja387">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Kha­ra­putta­vagga</p>
<h1>2 Sūcijātaka</h1>
</div>
<blockquote class="gatha">
<p><a class="sc" id="1"></a><a class="pts1" id="pts3.282"></a><a class="ms" id="p_22J_1413"></a><a class="msdiv" id="msdiv83"></a>“Akakkasaṃ apharusaṃ,<br>
kharadhotaṃ supāsiyaṃ;<br>
Sukhumaṃ tikhiṇaggañca,<br>
ko sūciṃ ketumicchati.</p>
<p><a class="sc" id="2"></a><a class="ms" id="p_22J_1414"></a><a class="msdiv" id="msdiv84"></a>Sumajjañca supāsañca,<br>
<span class="var" title="anupubba (s2, s3)" id="note821">anupubbaṃ</span> suvaṭṭitaṃ;<br>
Ghanaghātimaṃ paṭithaddhaṃ,<br>
ko sūciṃ ketumicchati”.</p>
<p><a class="sc" id="3"></a><a class="ms" id="p_22J_1415"></a><a class="msdiv" id="msdiv85"></a>“Ito dāni patāyanti,<br>
sūciyo baḷisāni ca;<br>
Koyaṃ kammā­ra­gāmas­miṃ,<br>
sūciṃ vikketu­micchati.</p>
<p><a class="sc" id="4"></a><a class="ms" id="p_22J_1416"></a><a class="msdiv" id="msdiv86"></a>Ito satthāni gacchanti,<br>
Kammantā vividhā puthū;<br>
Koyaṃ kammā­ra­gāmas­miṃ,<br>
<span class="var" title="sūcī (pts1)" id="note822">Sūciṃ</span> <span class="var" title="... marahati (bj, s2, s3)" id="note823">vikketu­micchati</span>”.</p>
<p><a class="sc" id="5"></a><a class="pts1" id="pts3.284"></a><a class="ms" id="p_22J_1417"></a><a class="msdiv" id="msdiv87"></a>“Sūciṃ kammā­ra­gāmas­miṃ,<br>
vikketabbā pajānatā;<br>
<span class="var" title="ācariyā pajānanti (s2, s3) | ācariyāva sañjānanti (pts1) | ācariyā sañjānanti (mr)" id="note824">Ācariyāva jānanti</span>,<br>
kammaṃ <span class="var" title="... dukkataṃ (bj, pts1)" id="note825">sukatadukkaṭaṃ</span>.</p>
<p><a class="sc" id="6"></a><a class="ms" id="p_22J_1418"></a><a class="msdiv" id="msdiv88"></a><span class="var" title="imañca (bj, s2, s3, pts1)" id="note826">Imañce</span> te pitā bhadde,<br>
Sūciṃ jaññā mayā kataṃ;<br>
Tayā ca maṃ nimanteyya,<br>
Yañcatthaññaṃ ghare dhanan”ti.</p>
</blockquote>
<p class="endsutta"><a class="sc" id="7"></a><a class="ms" id="p_22J_1419"></a>Sūcijātakaṃ dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
</aside>
</section>
</div>
</body>
</html>
