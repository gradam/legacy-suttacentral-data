<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja429">
<article>
<div class="hgroup">
<p class="division">Jātaka</p>
<p>Navakanipāta</p>
<p>Gijjhavagga</p>
<h1>3. Mahāsuvajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.491"></a><a class="ms" id="p_22J_1802"></a><a class="msdiv" id="msdiv20"></a>“Dumo yadā hoti phalūpapanno,<br>
Bhuñjanti naṃ <span class="var" title="vihagā (bj, pts1)" id="note1044">vihaṅgamā</span> sampatantā;<br>
Khīṇanti <span class="var" title="ñatvā dumap­phalac­ca­yena (mr)" id="note1045">ñatvāna dumaṃ phalaccaye</span>,<br>
Disodisaṃ yanti tato vihaṅgamā.</p>
<p><a class="sc" id="2"></a><a class="pts" id="pts3.492"></a><a class="ms" id="p_22J_1803"></a><a class="msdiv" id="msdiv21"></a>Cara cārikaṃ lohitatuṇḍa māmari,<br>
Kiṃ tvaṃ suva sukkhadumamhi jhāyasi;<br>
Tadiṅgha maṃ brūhi vasanta­san­nibha,<br>
Kasmā suva sukkhadumaṃ na riñcasi”.</p>
<p><a class="sc" id="3"></a><a class="ms" id="p_22J_1804"></a><a class="msdiv" id="msdiv22"></a>“Ye ve sakhīnaṃ sakhāro bhavanti,<br>
<span class="var" title="pāṇāccaye (s2, s3) | pāṇaṃ caje (mr)" id="note1046">Pāṇaccaye</span> dukkhasukhesu haṃsa;<br>
Khīṇaṃ akhīṇampi na taṃ jahanti,<br>
Santo sataṃ dham­ma­manus­sa­rantā.</p>
<p><a class="sc" id="4"></a><a class="ms" id="p_22J_1805"></a><a class="msdiv" id="msdiv23"></a>Sohaṃ sataṃ aññatarosmi haṃsa,<br>
Ñātī ca me hoti sakhā ca rukkho;<br>
Taṃ nussahe jīvikattho pahātuṃ,<br>
Khīṇanti ñatvāna <span class="var" title="na esa (s2, s3) | na sosa (mr)" id="note1047">na hesa</span> dhammo”.</p>
<p><a class="sc" id="5"></a><a class="pts" id="pts3.493"></a><a class="ms" id="p_22J_1806"></a><a class="msdiv" id="msdiv24"></a>“Sādhu sakkhi kataṃ hoti,<br>
metti <span class="var" title="mittaṃ saṅgati sandhavo (mr)" id="note1048">saṃsati santhavo</span>;<br>
Sacetaṃ dhammaṃ rocesi,<br>
pāsaṃsosi vijānataṃ.</p>
<p><a class="sc" id="6"></a><a class="ms" id="p_22J_1807"></a><a class="msdiv" id="msdiv25"></a>So te suva varaṃ dammi,<br>
pattayāna vihaṅgama;<br>
Varaṃ varassu vakkaṅga,<br>
yaṃ kiñci manasicchasi”.</p>
<p><a class="sc" id="7"></a><a class="ms" id="p_22J_1808"></a><a class="msdiv" id="msdiv26"></a>“Varañca me haṃsa bhavaṃ dadeyya,<br>
Ayañca rukkho punarāyuṃ labhetha;<br>
So sākhavā phalimā saṃvirūḷho,<br>
Madhutthiko tiṭṭhatu sobhamāno”.</p>
<p><a class="sc" id="8"></a><a class="ms" id="p_22J_1809"></a><a class="msdiv" id="msdiv27"></a>“Taṃ passa samma phalimaṃ uḷāraṃ,<br>
Sahāva te hotu udumbarena;<br>
So sākhavā phalimā saṃvirūḷho,<br>
Madhutthiko tiṭṭhatu sobhamāno”.</p>
<p><a class="sc" id="9"></a><a class="pts" id="pts3.494"></a><a class="ms" id="p_22J_1810"></a><a class="msdiv" id="msdiv28"></a>“Evaṃ sakka sukhī hohi,<br>
saha sabbehi ñātibhi;<br>
Yathāhamajja sukhito,<br>
disvāna saphalaṃ dumaṃ”.</p>
<p><a class="sc" id="10"></a><a class="ms" id="p_22J_1811"></a><a class="msdiv" id="msdiv29"></a>“Suvassa ca varaṃ datvā,<br>
katvāna saphalaṃ dumaṃ;<br>
Pakkāmi saha bhariyāya,<br>
devānaṃ nandanaṃ vanan”ti.</p>
</blockquote>
<p class="endsutta"><a class="sc" id="11"></a><a class="ms" id="p_22J_1812"></a><span class="var" title="mahā­suka­jātakaṃ (bj, pts1) | mahā­suva­rāja­jātakaṃ (s2, s3)" id="note1049">Mahā­suva­jātakaṃ</span> tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
