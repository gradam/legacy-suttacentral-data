<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja405">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Kukkuvagga</p>
<h1>10 Bakajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts3.359"></a>
<a class="ms" id="p_22J_1561"></a>
<a class="msdiv" id="msdiv68"></a>
“Dvāsattati <span class="var" title='[{"eds":["mr"],"var":"bho gotama "}]'>gotama</span> puññakammā,<br>
Vasavattino jātijaraṃ atītā;<br>
Ayamantimā vedagū <span class="var" title='[{"eds":["s2","s3","mr"],"var":"brahmupapatti "}]'>brahmapatti</span>,<br>
Asmābhijappanti <span class="var" title='[{"eds":["mr"],"var":"pajā "}]'>janā</span> anekā”.</p>
<p>
<a class="sc" id="2"></a>
<a class="pts" id="pts3.360"></a>
<a class="ms" id="p_22J_1562"></a>
<a class="msdiv" id="msdiv69"></a>
“<span class="var" title='[{"eds":["s2","s3"],"var":"appañca hetaṃ "},{"eds":["mr"],"var":"appaṃsi etaṃ "}]'>Appañhi etaṃ</span> na hi dīghamāyu,<br>
Yaṃ tvaṃ baka maññasi dīghamāyuṃ;<br>
Sataṃ <span class="var" title='[{"note":"sī , pā1 12S1:1039","var":"sahassānaṃ "},{"eds":["s2","s3","km"],"var":"sahassāna "}]'>sahassāni</span> nirabbudānaṃ,<br>
Āyuṃ pajānāmi tavāha brahme”.</p>
<p>
<a class="sc" id="3"></a>
<a class="ms" id="p_22J_1563"></a>
<a class="msdiv" id="msdiv70"></a>
“Anantadassī bhagavāhamasmi,<br>
Jātijjaraṃ sokamupātivatto;<br>
Kiṃ me purāṇaṃ <span class="var" title='[{"eds":["bj","pts1","mr"],"var":"vatasīlavantaṃ "}]'>vatasīlavattaṃ</span>,<br>
Ācikkha me taṃ yamahaṃ vijaññaṃ”.</p>
<p>
<a class="sc" id="4"></a>
<a class="ms" id="p_22J_1564"></a>
<a class="msdiv" id="msdiv71"></a>
“Yaṃ tvaṃ apāyesi bahū manusse,<br>
Pipāsite ghammani samparete;<br>
Taṃ te purāṇaṃ vatasīlavattaṃ,<br>
Suttappabuddhova anussarāmi.</p>
<p>
<a class="sc" id="5"></a>
<a class="pts" id="pts3.361"></a>
<a class="ms" id="p_22J_1565"></a>
<a class="msdiv" id="msdiv72"></a>
Yaṃ eṇikūlasmi janaṃ gahītaṃ,<br>
Amocayī gayhaka niyyamānaṃ;<br>
Taṃ te purāṇaṃ vatasīlavattaṃ,<br>
Suttappabuddhova anussarāmi.</p>
<p>
<a class="sc" id="6"></a>
<a class="ms" id="p_22J_1566"></a>
<a class="msdiv" id="msdiv73"></a>
Gaṅgāya sotasmiṃ gahītanāvaṃ,<br>
Luddena nāgena manussakappā;<br>
Amocayi tvaṃ balasā pasayha,<br>
Taṃ te purāṇaṃ vatasīlavattaṃ;<br>
Suttappabuddhova anussarāmi.</p>
<p>
<a class="sc" id="7"></a>
<a class="ms" id="p_22J_1567"></a>
<a class="msdiv" id="msdiv74"></a>
Kappo ca te <span class="var" title='[{"eds":["s2","s3"],"var":"patthacaro "},{"eds":["mr"],"var":"paṭṭhacaro "}]'>baddhacaro</span> ahosiṃ,<br>
<span class="var" title='[{"eds":["s2","s3","pts1"],"var":"sambuddhivantaṃ "},{"eds":["mr"],"var":"sambuddhavantaṃ "}]'>Sambuddhimantaṃ</span> <span class="var" title='[{"eds":["s2"],"var":"vati taṃ "},{"eds":["s3"],"var":"vatitaṃ "},{"eds":["mr"],"var":"vatidaṃ "}]'>vatinaṃ</span> amaññaṃ;<br>
Taṃ te purāṇaṃ vatasīlavattaṃ,<br>
Suttappabuddhova anussarāmi”.</p>
<p>
<a class="sc" id="8"></a>
<a class="pts" id="pts3.363"></a>
<a class="ms" id="p_22J_1568"></a>
<a class="msdiv" id="msdiv75"></a>
“Addhā pajānāsi mametamāyuṃ,<br>
Aññampi jānāsi tathā hi buddho;<br>
Tathā hi <span class="var" title='[{"var":"tyāyaṃ ","xref":{"bm":"1","desc":"4. Bakabrahmasutta","lang":"pi","uid":"sn6.4"}}]'>tāyaṃ</span> jalitānubhāvo,<br>
Obhāsayaṃ tiṭṭhati brahmalokan”ti.</p>
</blockquote>
<p class="endsutta">
<a class="sc" id="9"></a>
<a class="ms" id="p_22J_1569"></a>
<span class="var" title='[{"eds":["bj","s2","s3","pts1"],"var":"bakabrahmajātakaṃ "}]'>Bakajātakaṃ</span> dasamaṃ.<br>
Kukkuvaggo paṭhamo.</p>
<p class="endsection summary">
<a class="sc" id="10"></a>
<a class="ms" id="p_22J_1570"></a>
Tassuddānaṃ</p>
<blockquote class="uddanagatha">
<p>
<a class="sc" id="11"></a>
<a class="ms" id="p_22J_1571"></a>
Varakaṇṇika cāpavaro sutano,<br>
Atha gijjha sarohitamacchavaro;<br>
Puna <span class="var" title='[{"eds":["s2","s3","pts1"],"var":"dasaṇṇaka "}]'>paṇṇaka</span> senaka yācanako,<br>
Atha veri sabrahmabakena dasāti.</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>