<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja398">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Kukkuvagga</p>
<h1>3 Sutanujātaka</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_22J_1501"></a>
<a class="msdiv" id="msdiv15"></a>
“Rājā te bhattaṃ pāhesi,<br>
Suciṃ maṃsūpasecanaṃ;<br>
Maghadevasmiṃ adhivatthe,<br>
Ehi nikkhamma bhuñjasu”.<br></p>
<p>
<a class="sc" id="2"></a>
<a class="ms" id="p_22J_1502"></a>
<a class="msdiv" id="msdiv16"></a>
“Ehi māṇava orena,<br>
bhikkhamādāya sūpitaṃ;<br>
Tvañca māṇava bhikkhā ca,<br>
ubho bhakkhā bhavissatha”.<br></p>
<p>
<a class="sc" id="3"></a>
<a class="ms" id="p_22J_1503"></a>
<a class="msdiv" id="msdiv17"></a>
“Appakena tuvaṃ yakkha,<br>
thullamatthaṃ jahissasi;<br>
Bhikkhaṃ te nāharissanti,<br>
janā maraṇasaññino.<br></p>
<p>
<a class="sc" id="4"></a>
<a class="ms" id="p_22J_1504"></a>
<a class="msdiv" id="msdiv18"></a>
Laddhāya yakkhā tava niccabhikkhaṃ,<br>
Suciṃ paṇītaṃ rasasā upetaṃ;<br>
Bhikkhañca te āhariyo naro idha,<br>
Sudullabho hehiti bhakkhite mayi”.<br></p>
<p>
<a class="sc" id="5"></a>
<a class="ms" id="p_22J_1505"></a>
<a class="msdiv" id="msdiv19"></a>
“Mameva sutano attho,<br>
yathā bhāsasi māṇava;<br>
Mayā tvaṃ samanuññāto,<br>
sotthiṃ passāhi mātaraṃ.<br></p>
<p>
<a class="sc" id="6"></a>
<a class="ms" id="p_22J_1506"></a>
<a class="msdiv" id="msdiv20"></a>
Khaggaṃ chattañca pātiñca,<br>
gacchamādāya māṇava;<br>
Sotthiṃ passatu te mātā,<br>
tvañca passāhi mātaraṃ”.<br></p>
<p>
<a class="sc" id="7"></a>
<a class="ms" id="p_22J_1507"></a>
<a class="msdiv" id="msdiv21"></a>
“Evaṃ yakkha sukhī hohi,<br>
saha sabbehi ñātibhi;<br>
Dhanañca me adhigataṃ,<br>
rañño ca vacanaṃ katan”ti.<br></p>
</blockquote>
<p class="endsutta">
<a class="sc" id="8"></a>
<a class="ms" id="p_22J_1508"></a>
Sutanujātakaṃ tatiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>