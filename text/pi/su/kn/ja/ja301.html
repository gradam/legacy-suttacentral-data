<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja301">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Kāliṅgavagga</p>
<h1>1 Cūḷakāliṅgajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts3.3"></a>
<a class="ms" id="p_22J_883"></a>
<a class="msdiv" id="msdiv1"></a>
“<span class="var" title='[{"eds":["bj","s2","s3","pts1"],"var":"vivaratha imāsaṃ "}]'>Vivarathimāsaṃ</span> dvāraṃ,<br>
Nagaraṃ <span class="var" title='[{"eds":["bj","mr"],"var":"pavisituṃ mayā "},{"eds":["s2","s3"],"var":"nagarantaṃ pavīsituṃ "}]'>pavisantu</span> aruṇarājassa;<br>
Sīhena susiṭṭhena,<br>
<span class="var" title='[{"eds":["pts1"],"var":"susatthena, surakkhitaṃ "},{"eds":["mr"],"var":"susiṭṭhena "}]'>Surakkhitaṃ</span> nandisenena”.</p>
<p>
<a class="sc" id="2"></a>
<a class="pts" id="pts3.6"></a>
<a class="ms" id="p_22J_884"></a>
<a class="msdiv" id="msdiv2"></a>
“Jayo kaliṅgānamasayhasāhinaṃ,<br>
Parājayo <span class="var" title='[{"eds":["s2","s3"],"var":"ajayo "},{"eds":["mr"],"var":"anvito "}]'>anayo</span> assakānaṃ;<br>
Icceva te bhāsitaṃ brahmacāri,<br>
Na ujjubhūtā vitathaṃ bhaṇanti”.</p>
<p>
<a class="sc" id="3"></a>
<a class="ms" id="p_22J_885"></a>
<a class="msdiv" id="msdiv3"></a>
“Devā musāvādamupātivattā,<br>
Saccaṃ <span class="var" title='[{"eds":["s2","s3"],"var":"tathaṃ paramaṃ karaṃ nu "},{"eds":["mr"],"var":"tathaṃ pemakaraṃ nu "}]'>dhanaṃ paramaṃ tesu</span> sakka;<br>
Taṃ te musā bhāsitaṃ devarāja,<br>
Kiṃ vā paṭicca maghavā mahinda”.</p>
<p>
<a class="sc" id="4"></a>
<a class="ms" id="p_22J_886"></a>
<a class="msdiv" id="msdiv4"></a>
“Nanu te sutaṃ brāhmaṇa bhaññamāne,<br>
Devā na issanti purisaparakkamassa;<br>
Damo samādhi manaso <span class="var" title='[{"eds":["bj","pts1"],"var":"adejjho "},{"eds":["mr"],"var":"abhijjo "}]'>abhejjo</span>,<br>
Abyaggatā <span class="var" title='[{"eds":["bj"],"var":"nikkhamanañca "}]'>nikkamanañca</span> kāle;<br>
Daḷhañca viriyaṃ purisaparakkamo ca,<br>
Teneva āsi vijayo assakānan”ti.</p>
</blockquote>
<p class="endsutta">
<a class="sc" id="5"></a>
<a class="ms" id="p_22J_887"></a>
<span class="var" title='[{"eds":["bj"],"var":"cullakaliṅgajātakaṃ "},{"eds":["s2","s3","pts1"],"var":"cullakāliṅgajātakaṃ "}]'>Cūḷakāliṅgajātakaṃ</span> paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>