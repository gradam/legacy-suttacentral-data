<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja366">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Vaṇṇārohavagga</p>
<h1>6. Gumbiyajātaka</h1>
</div>
<blockquote class="gatha">
<p><a class="sc" id="1"></a><a class="ms" id="p_22J_1247"></a><a class="msdiv" id="msdiv85"></a>“Madhuvaṇṇaṃ madhurasaṃ,<br>
madhugandhaṃ visaṃ ahu;<br>
Gumbiyo ghāsamesāno,<br>
araññe odahī visaṃ.</p>
<p><a class="sc" id="2"></a><a class="ms" id="p_22J_1248"></a><a class="msdiv" id="msdiv86"></a><span class="var" title="madhūti maññamānā ye (pts1) | madhūti maññamānāya (mr)" id="note709">Madhu iti maññamānā</span>,<br>
ye taṃ <span class="var" title="visamasāyisuṃ (bj, s2, s3) | visaṃ samāsāsisuṃ (pts1)" id="note710">visamakhādisuṃ</span>;<br>
Tesaṃ taṃ kaṭukaṃ āsi,<br>
maraṇaṃ tenupāgamuṃ.</p>
<p><a class="sc" id="3"></a><a class="ms" id="p_22J_1249"></a><a class="msdiv" id="msdiv87"></a>Ye ca kho paṭisaṅkhāya,<br>
visaṃ taṃ parivajjayuṃ;<br>
Te āturesu sukhitā,<br>
ḍayhamānesu nibbutā.</p>
<p><a class="sc" id="4"></a><a class="ms" id="p_22J_1250"></a><a class="msdiv" id="msdiv88"></a>Evameva manussesu,<br>
visaṃ kāmā samohitā;<br>
Āmisaṃ bandhanañcetaṃ,<br>
<span class="var" title="maccuvaso (bj, s2, s3)" id="note711">maccuveso</span> guhāsayo.</p>
<p><a class="sc" id="5"></a><a class="ms" id="p_22J_1251"></a><a class="msdiv" id="msdiv89"></a>Evameva ime kāme,<br>
āturā <span class="var" title="paricārake (bj, pts1)" id="note712">paricārike</span>;<br>
Ye sadā parivajjenti,<br>
saṅgaṃ loke upaccagun”ti.</p>
</blockquote>
<p class="endsutta"><a class="sc" id="6"></a><a class="ms" id="p_22J_1252"></a>Gumbiyajātakaṃ chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
