<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja529">
<article>
<div class="hgroup">
<p class="division">Jātaka</p>
<p>Saṭṭhinipāta</p>
<p>Soṇakavagga</p>
<h1>1 Soṇakajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts5.250"></a>
<a class="ms" id="p_23J_443"></a>
<a class="msdiv" id="msdiv1"></a>


“Tassa sutvā sataṃ dammi,<br>
sahassaṃ diṭṭha⡒ soṇakaṃ;<br>
Ko me soṇakamakkhāti,<br>
sahāyaṃ paṃsukīḷitaṃ”.</p>
<p>
<a class="sc" id="2"></a>
<a class="ms" id="p_23J_444"></a>
<a class="msdiv" id="msdiv2"></a>
“Athabravī māṇavako,<br>
daharo pañcacūḷako;<br>
Mayhaṃ sutvā sataṃ dehi,<br>
sahassaṃ <span class="var" title='[{"eds":["bj","pts1"],"var":"daṭṭhu "}]'>diṭṭha</span> soṇakaṃ;<br>
<span class="var" title='[{"eds":["bj","pts1"],"var":"ahaṃ soṇakamakkhissaṃ "},{"eds":["s2","s3"],"var":"ahaṃ te soṇakamakkhissaṃ "}]'>Ahaṃ te soṇakakkhissaṃ</span>,<br>
sahāyaṃ paṃsukīḷitaṃ”.</p>
<p>
<a class="sc" id="3"></a>
<a class="pts" id="pts5.251"></a>
<a class="ms" id="p_23J_445"></a>
<a class="msdiv" id="msdiv3"></a>
“<span class="var" title='[{"eds":["bj","s2","s3","pts1"],"var":"katarasmiṃ "}]'>Katamasmiṃ</span> so janapade,<br>
raṭṭhesu nigamesu ca;<br>
<span class="var" title='[{"eds":["bj"],"var":"kattha te soṇako diṭṭho "},{"eds":["pts1"],"var":"kattha te sonako diṭṭho "}]'>Kattha soṇakamaddakkhi</span>,<br>
taṃ me akkhāhi pucchito”.</p>
<p>
<a class="sc" id="4"></a>
<a class="ms" id="p_23J_446"></a>
<a class="msdiv" id="msdiv4"></a>
“Taveva deva vijite,<br>
tavevuyyānabhūmiyā;<br>
Ujuvaṃsā mahāsālā,<br>
nīlobhāsā manoramā.</p>
<p>
<a class="sc" id="5"></a>
<a class="ms" id="p_23J_447"></a>
<a class="msdiv" id="msdiv5"></a>
Tiṭṭhanti meghasamānā,<br>
rammā aññoññanissitā;<br>
Tesaṃ <span class="var" title='[{"eds":["bj","pts1"],"var":"mūlasmiṃ "},{"eds":["s2","s3"],"var":"mūlasmi "}]'>mūlamhi</span> soṇako,<br>
jhāyatī <span class="var" title='[{"eds":["s2","s3"],"var":"anupādino "},{"eds":["pts1"],"var":"anupādāno "}]'>anupādano</span>;<br>
Upādānesu lokesu,<br>
ḍayhamānesu nibbuto”.</p>
<p>
<a class="sc" id="6"></a>
<a class="ms" id="p_23J_448"></a>
<a class="msdiv" id="msdiv6"></a>
Tato ca rājā pāyāsi,<br>
senāya caturaṅgiyā;<br>
Kārāpetvā samaṃ maggaṃ,<br>
agamā yena soṇako.</p>
<p>
<a class="sc" id="7"></a>
<a class="ms" id="p_23J_449"></a>
<a class="msdiv" id="msdiv7"></a>
Uyyānabhūmiṃ gantvāna,<br>
vicaranto brahāvane;<br>
Āsīnaṃ soṇakaṃ dakkhi,<br>
ḍayhamānesu nibbutaṃ.</p>
<p>
<a class="sc" id="8"></a>
<a class="ms" id="p_23J_450"></a>
<a class="msdiv" id="msdiv8"></a>
“Kapaṇo vatayaṃ bhikkhu,<br>
muṇḍo saṅghāṭipāruto;<br>
Amātiko apitiko,<br>
rukkhamūlasmi jhāyati”.</p>
<p>
<a class="sc" id="9"></a>
<a class="ms" id="p_23J_451"></a>
<a class="msdiv" id="msdiv9"></a>
Imaṃ vākyaṃ nisāmetvā,<br>
Soṇako etadabravi;<br>
“Na rāja kapaṇo hoti,<br>
Dhammaṃ kāyena <span class="var" title='[{"eds":["mr"],"var":"phusayaṃ "}]'>phassayaṃ</span>.</p>
<p>
<a class="sc" id="10"></a>
<a class="pts" id="pts5.252"></a>
<a class="ms" id="p_23J_452"></a>
<a class="msdiv" id="msdiv10"></a>
Yo <span class="var" title='[{"eds":["bj","s2","s3"],"var":"yodha "}]'>ca</span> dhammaṃ <span class="var" title='[{"note":"?","var":"nirākatvā "}]'>niraṃkatvā</span>,<br>
Adhammamanuvattati;<br>
Sa rāja kapaṇo hoti,<br>
Pāpo pāpaparāyaṇo”.</p>
<p>
<a class="sc" id="11"></a>
<a class="ms" id="p_23J_453"></a>
<a class="msdiv" id="msdiv11"></a>
“Arindamoti me nāmaṃ,<br>
kāsirājāti maṃ vidū;<br>
Kacci bhoto <span class="var" title='[{"eds":["bj","mr"],"var":"sukhaseyyo "},{"eds":["s2","s3"],"var":"sukhaseyyā "},{"eds":["pts1"],"var":"sukhā seyyā "}]'>sukhasseyyā</span>,<br>
idha pattassa soṇaka”.</p>
<p>
<a class="sc" id="12"></a>
<a class="ms" id="p_23J_454"></a>
<a class="msdiv" id="msdiv12"></a>
“Sadāpi bhadramadhanassa,<br>
Anāgārassa bhikkhuno;<br>
Na tesaṃ koṭṭhe openti,<br>
<span class="var" title='[{"eds":["bj"],"var":"na kumbhiṃ na kaḷopiyaṃ "},{"eds":["s2","s3","pts1"],"var":"na kumbhe na kaḷopiyā "}]'>Na kumbhiṃ na khaḷopiyaṃ</span>;<br>
Paraniṭṭhitamesānā,<br>
Tena yāpenti subbatā.</p>
<p>
<a class="sc" id="13"></a>
<a class="ms" id="p_23J_455"></a>
<a class="msdiv" id="msdiv13"></a>
Dutiyampi bhadramadhanassa,<br>
Anāgārassa bhikkhuno;<br>
<span class="var" title='[{"eds":["pts1"],"var":"anavajjo piṇḍo "}]'>Anavajjapiṇḍo</span> bhottabbo,<br>
Na ca kocūparodhati.</p>
<p>
<a class="sc" id="14"></a>
<a class="ms" id="p_23J_456"></a>
<a class="msdiv" id="msdiv14"></a>
Tatiyampi bhadramadhanassa,<br>
Anāgārassa bhikkhuno;<br>
Nibbuto piṇḍo bhottabbo,<br>
Na ca kocūparodhati.</p>
<p>
<a class="sc" id="15"></a>
<a class="ms" id="p_23J_457"></a>
<a class="msdiv" id="msdiv15"></a>
<span class="var" title='[{"eds":["pts1"],"var":"catutthaṃ "}]'>Catutthampi</span> bhadramadhanassa,<br>
Anāgārassa bhikkhuno;<br>
Muttassa raṭṭhe carato,<br>
Saṅgo yassa na vijjati.</p>
<p>
<a class="sc" id="16"></a>
<a class="ms" id="p_23J_458"></a>
<a class="msdiv" id="msdiv16"></a>
<span class="var" title='[{"eds":["pts1"],"var":"pañcamaṃ "}]'>Pañcamampi</span> bhadramadhanassa,<br>
Anāgārassa bhikkhuno;<br>
Nagaramhi ḍayhamānamhi,<br>
Nāssa kiñci aḍayhatha.</p>
<p>
<a class="sc" id="17"></a>
<a class="pts" id="pts5.253"></a>
<a class="ms" id="p_23J_459"></a>
<a class="msdiv" id="msdiv17"></a>
<span class="var" title='[{"eds":["pts1"],"var":"chaṭṭhaṃ "}]'>Chaṭṭhampi</span> bhadramadhanassa,<br>
Anāgārassa bhikkhuno;<br>
Raṭṭhe <span class="var" title='[{"eds":["mr"],"var":"viluppamānamhi "}]'>vilumpamānamhi</span>,<br>
Nāssa kiñci <span class="var" title='[{"eds":["bj","s2","s3"],"var":"ahāratha "}]'>ahīratha</span>.</p>
<p>
<a class="sc" id="18"></a>
<a class="ms" id="p_23J_460"></a>
<a class="msdiv" id="msdiv18"></a>
<span class="var" title='[{"eds":["pts1"],"var":"sattamaṃ "}]'>Sattamampi</span> bhadramadhanassa,<br>
Anāgārassa bhikkhuno;<br>
Corehi rakkhitaṃ maggaṃ,<br>
Ye caññe paripanthikā;<br>
Pattacīvaramādāya,<br>
Sotthiṃ gacchati subbato.</p>
<p>
<a class="sc" id="19"></a>
<a class="ms" id="p_23J_461"></a>
<a class="msdiv" id="msdiv19"></a>
<span class="var" title='[{"eds":["pts1"],"var":"aṭṭhamaṃ "}]'>Aṭṭhamampi</span> bhadramadhanassa,<br>
Anāgārassa bhikkhuno;<br>
Yaṃ yaṃ disaṃ pakkamati,<br>
Anapekkhova gacchati”.</p>
<p>
<a class="sc" id="20"></a>
<a class="pts" id="pts5.254"></a>
<a class="ms" id="p_23J_462"></a>
<a class="msdiv" id="msdiv20"></a>
“Bahūni <span class="var" title='[{"eds":["s2","s3","c1"],"var":"bahūpi bhadrā etesaṃ "},{"eds":["pts1"],"var":"bahūpi bhadrakā ete "},{"eds":["mr"],"var":"bahūni bhadrā etesaṃ "}]'>samaṇabhadrāni</span>,<br>
ye tvaṃ bhikkhu pasaṃsasi;<br>
Ahañca giddho kāmesu,<br>
kathaṃ kāhāmi soṇaka.</p>
<p>
<a class="sc" id="21"></a>
<a class="ms" id="p_23J_463"></a>
<a class="msdiv" id="msdiv21"></a>
Piyā me mānusā kāmā,<br>
atho dibyāpi me piyā;<br>
Atha kena nu vaṇṇena,<br>
ubho loke labhāmase”.</p>
<p>
<a class="sc" id="22"></a>
<a class="pts" id="pts5.255"></a>
<a class="ms" id="p_23J_464"></a>
<a class="msdiv" id="msdiv22"></a>
“Kāme <span class="var" title='[{"eds":["bj","pts1"],"var":"kāmesu giddhā "}]'>giddhā</span> kāmaratā,<br>
kāmesu adhimucchitā;<br>
Narā pāpāni katvāna,<br>
upapajjanti duggatiṃ.</p>
<p>
<a class="sc" id="23"></a>
<a class="ms" id="p_23J_465"></a>
<a class="msdiv" id="msdiv23"></a>
Ye ca kāme <span class="var" title='[{"eds":["bj","pts1"],"var":"pahatvāna "}]'>pahantvāna</span>,<br>
nikkhantā akutobhayā;<br>
Ekodibhāvādhigatā,<br>
na te gacchanti duggatiṃ.</p>
<p>
<a class="sc" id="24"></a>
<a class="ms" id="p_23J_466"></a>
<a class="msdiv" id="msdiv24"></a>
Upamaṃ te karissāmi,<br>
taṃ suṇohi arindama;<br>
Upamāya <span class="var" title='[{"eds":["bj","pts1"],"var":"pidhekacce "}]'>midhekacce</span>,<br>
atthaṃ jānanti paṇḍitā.</p>
<p>
<a class="sc" id="25"></a>
<a class="ms" id="p_23J_467"></a>
<a class="msdiv" id="msdiv25"></a>
Gaṅgāya kuṇapaṃ disvā,<br>
vuyhamānaṃ mahaṇṇave;<br>
Vāyaso samacintesi,<br>
appapañño acetaso.</p>
<p>
<a class="sc" id="26"></a>
<a class="ms" id="p_23J_468"></a>
<a class="msdiv" id="msdiv26"></a>
‘Yānañca vatidaṃ laddhaṃ,<br>
bhakkho cāyaṃ anappako’;<br>
Tattha rattiṃ tattha divā,<br>
tattheva nirato mano.</p>
<p>
<a class="sc" id="27"></a>
<a class="ms" id="p_23J_469"></a>
<a class="msdiv" id="msdiv27"></a>
Khādaṃ nāgassa maṃsāni,<br>
pivaṃ <span class="var" title='[{"eds":["s2","s3","pts1","mr"],"var":"bhāgīrasodakaṃ "}]'>bhāgīrathodakaṃ</span>;<br>
Sampassaṃ vanacetyāni,<br>
na <span class="var" title='[{"eds":["pts1"],"var":"palittha "},{"eds":["mr"],"var":"paletvā "}]'>palettha</span> vihaṅgamo.</p>
<p>
<a class="sc" id="28"></a>
<a class="ms" id="p_23J_470"></a>
<a class="msdiv" id="msdiv28"></a>
<span class="var" title='[{"eds":["pts1"],"var":"taṃva "}]'>Tañca</span> otaraṇī gaṅgā,<br>
pamattaṃ kuṇape rataṃ;<br>
Samuddaṃ <span class="var" title='[{"eds":["pts1"],"var":"ajjhagāhayi "}]'>ajjhagāhāsi</span>,<br>
agatī yattha pakkhinaṃ.</p>
<p>
<a class="sc" id="29"></a>
<a class="ms" id="p_23J_471"></a>
<a class="msdiv" id="msdiv29"></a>
So ca bhakkhaparikkhīṇo,<br>
<span class="var" title='[{"eds":["bj","s2","s3"],"var":"uppatitvā "},{"eds":["pts1"],"var":"udāpatvā "}]'>udapatvā</span> vihaṅgamo;<br>
Na pacchato na purato,<br>
nuttaraṃ nopi dakkhiṇaṃ.</p>
<p>
<a class="sc" id="30"></a>
<a class="ms" id="p_23J_472"></a>
<a class="msdiv" id="msdiv30"></a>
Dīpaṃ so <span class="var" title='[{"eds":["bj"],"var":"na ajjhagañchi "},{"eds":["pts1"],"var":"na ajjhagacchi "}]'>najjhagāgañchi</span>,<br>
agatī yattha pakkhinaṃ;<br>
So ca tattheva pāpattha,<br>
yathā dubbalako tathā.</p>
<p>
<a class="sc" id="31"></a>
<a class="ms" id="p_23J_473"></a>
<a class="msdiv" id="msdiv31"></a>
Tañca sāmuddikā macchā,<br>
kumbhīlā makarā susū;<br>
Pasayhakārā khādiṃsu,<br>
phandamānaṃ <span class="var" title='[{"eds":["bj","pts1"],"var":"vipakkhinaṃ "},{"eds":["s2","s3"],"var":"vipakkhikaṃ "}]'>vipakkhakaṃ</span>.</p>
<p>
<a class="sc" id="32"></a>
<a class="ms" id="p_23J_474"></a>
<a class="msdiv" id="msdiv32"></a>
Evameva tuvaṃ rāja,<br>
ye caññe kāmabhogino;<br>
Giddhā ce na vamissanti,<br>
<span class="var" title='[{"eds":["bj","s2","s3","pts1"],"var":"kākapaññāya "}]'>kākapaññāva</span> te vidū.</p>
<p>
<a class="sc" id="33"></a>
<a class="ms" id="p_23J_475"></a>
<a class="msdiv" id="msdiv33"></a>
Esā te upamā rāja,<br>
atthasandassanī katā;<br>
Tvañca paññāyase tena,<br>
yadi kāhasi vā na vā.</p>
<p>
<a class="sc" id="34"></a>
<a class="pts" id="pts5.257"></a>
<a class="ms" id="p_23J_476"></a>
<a class="msdiv" id="msdiv34"></a>
Ekavācampi dvivācaṃ,<br>
bhaṇeyya anukampako;<br>
Tatuttariṃ na bhāseyya,<br>
<span class="var" title='[{"eds":["bj"],"var":"dāso ayyassa "},{"eds":["pts1"],"var":"dāso ayirassa "}]'>dāsovayyassa</span> santike”.</p>
<p>
<a class="sc" id="35"></a>
<a class="ms" id="p_23J_477"></a>
<a class="msdiv" id="msdiv35"></a>
Idaṃ vatvāna pakkāmi,<br>
<span class="var" title='[{"note":"?","var":"soṇako\' mitabuddhim>soṇako amitabuddhimā</span>;<br>
Vehāse antalikkhasmiṃ,<br>
anusāsitvāna khattiyaṃ.</p>
<p>
<a class="sc" id="36"></a>
<a class="pts" id="pts5.258"></a>
<a class="ms" id="p_23J_478"></a>
<a class="msdiv" id="msdiv36"></a>
“Ko nume rājakattāro,<br>
suddā <span class="var" title='[{"eds":["bj","s2","s3","pts1"],"var":"sūtā veyyattimāgatā "}]'>veyyattamāgatā</span>;<br>
Rajjaṃ niyyādayissāmi,<br>
nāhaṃ rajjena matthiko.</p>
<p>
<a class="sc" id="37"></a>
<a class="ms" id="p_23J_479"></a>
<a class="msdiv" id="msdiv37"></a>
Ajjeva pabbajissāmi,<br>
Ko jaññā maraṇaṃ suve;<br>
Māhaṃ kākova dummedho,<br>
Kāmānaṃ <span class="var" title='[{"eds":["s2","s3"],"var":"vasamanvagā "},{"eds":["pts1"],"var":"vasamannagā "}]'>vasamanvagaṃ</span>”.</p>
<p>
<a class="sc" id="38"></a>
<a class="ms" id="p_23J_480"></a>
<a class="msdiv" id="msdiv38"></a>
“Atthi te daharo putto,<br>
dīghāvu raṭṭhavaḍḍhano;<br>
Taṃ rajje abhisiñcassu,<br>
so no rājā bhavissati”.</p>
<p>
<a class="sc" id="39"></a>
<a class="ms" id="p_23J_481"></a>
<a class="msdiv" id="msdiv39"></a>
“Khippaṃ kumāramānetha,<br>
dīghāvuṃ raṭṭhavaḍḍhanaṃ;<br>
Taṃ rajje abhisiñcissaṃ,<br>
so vo rājā bhavissati”.</p>
<p>
<a class="sc" id="40"></a>
<a class="ms" id="p_23J_482"></a>
<a class="msdiv" id="msdiv40"></a>
Tato kumāramānesuṃ,<br>
dīghāvuṃ raṭṭhavaḍḍhanaṃ;<br>
Taṃ disvā ālapī rājā,<br>
ekaputtaṃ manoramaṃ.</p>
<p>
<a class="sc" id="41"></a>
<a class="ms" id="p_23J_483"></a>
<a class="msdiv" id="msdiv41"></a>
“Saṭṭhi gāmasahassāni,<br>
paripuṇṇāni sabbaso;<br>
Te putta paṭipajjassu,<br>
rajjaṃ niyyādayāmi te.</p>
<p>
<a class="sc" id="42"></a>
<a class="ms" id="p_23J_484"></a>
<a class="msdiv" id="msdiv42"></a>
Ajjeva pabbajissāmi,<br>
ko jaññā maraṇaṃ suve;<br>
Māhaṃ kākova dummedho,<br>
kāmānaṃ <span class="var" title='[{"eds":["pts1"],"var":"vasamannagā "}]'>vasamanvagaṃ</span>.</p>
<p>
<a class="sc" id="43"></a>
<a class="ms" id="p_23J_485"></a>
<a class="msdiv" id="msdiv43"></a>
Saṭṭhi nāgasahassāni,<br>
sabbālaṅkārabhūsitā;<br>
Suvaṇṇakacchā mātaṅgā,<br>
hemakappanavāsasā.</p>
<p>
<a class="sc" id="44"></a>
<a class="ms" id="p_23J_486"></a>
<a class="msdiv" id="msdiv44"></a>
Ārūḷhā gāmaṇīyehi,<br>
tomaraṅkusapāṇibhi;<br>
Te putta paṭipajjassu,<br>
rajjaṃ niyyādayāmi te.</p>
<p>
<a class="sc" id="45"></a>
<a class="pts" id="pts5.259"></a>
<a class="ms" id="p_23J_487"></a>
<a class="msdiv" id="msdiv45"></a>
Ajjeva pabbajissāmi,<br>
ko jaññā maraṇaṃ suve;<br>
Māhaṃ kākova dummedho,<br>
kāmānaṃ vasamanvagaṃ.</p>
<p>
<a class="sc" id="46"></a>
<a class="ms" id="p_23J_488"></a>
<a class="msdiv" id="msdiv46"></a>
Saṭṭhi assasahassāni,<br>
sabbālaṅkārabhūsitā;<br>
Ājānīyāva jātiyā,<br>
sindhavā sīghavāhino.</p>
<p>
<a class="sc" id="47"></a>
<a class="ms" id="p_23J_489"></a>
<a class="msdiv" id="msdiv47"></a>
Ārūḷhā gāmaṇīyehi,<br>
<span class="var" title='[{"eds":["s2","s3","mr"],"var":"indiyācāpadhāribhi "},{"eds":["pts1"],"var":"illiyācāpadhārihi "}]'>illiyācāpadhāribhi</span>;<br>
Te putta paṭipajjassu,<br>
rajjaṃ niyyādayāmi te.</p>
<p>
<a class="sc" id="48"></a>
<a class="ms" id="p_23J_490"></a>
<a class="msdiv" id="msdiv48"></a>
Ajjeva pabbajissāmi,<br>
ko jaññā maraṇaṃ suve;<br>
Māhaṃ kākova dummedho,<br>
kāmānaṃ vasamanvagaṃ.</p>
<p>
<a class="sc" id="49"></a>
<a class="ms" id="p_23J_491"></a>
<a class="msdiv" id="msdiv49"></a>
Saṭṭhi rathasahassāni,<br>
sannaddhā ussitaddhajā;<br>
Dīpā athopi veyyagghā,<br>
sabbālaṅkārabhūsitā.</p>
<p>
<a class="sc" id="50"></a>
<a class="ms" id="p_23J_492"></a>
<a class="msdiv" id="msdiv50"></a>
Ārūḷhā gāmaṇīyehi,<br>
cāpahatthehi vammibhi;<br>
Te putta paṭipajjassu,<br>
rajjaṃ niyyādayāmi te.</p>
<p>
<a class="sc" id="51"></a>
<a class="ms" id="p_23J_493"></a>
<a class="msdiv" id="msdiv51"></a>
Ajjeva pabbajissāmi,<br>
ko jaññā maraṇaṃ suve;<br>
Māhaṃ kākova dummedho,<br>
kāmānaṃ vasamanvagaṃ.</p>
<p>
<a class="sc" id="52"></a>
<a class="ms" id="p_23J_494"></a>
<a class="msdiv" id="msdiv52"></a>
Saṭṭhi dhenusahassāni,<br>
rohaññā puṅgavūsabhā;<br>
Tā putta paṭipajjassu,<br>
rajjaṃ niyyādayāmi te.</p>
<p>
<a class="sc" id="53"></a>
<a class="ms" id="p_23J_495"></a>
<a class="msdiv" id="msdiv53"></a>
Ajjeva pabbajissāmi,<br>
ko jaññā maraṇaṃ suve;<br>
Māhaṃ kākova dummedho,<br>
kāmānaṃ vasamanvagaṃ.</p>
<p>
<a class="sc" id="54"></a>
<a class="ms" id="p_23J_496"></a>
<a class="msdiv" id="msdiv54"></a>
Soḷasitthisahassāni,<br>
sabbālaṅkārabhūsitā;<br>
Vicitravatthābharaṇā,<br>
āmuttamaṇikuṇḍalā;<br>
Tā putta paṭipajjassu,<br>
rajjaṃ niyyādayāmi te.</p>
<p>
<a class="sc" id="55"></a>
<a class="ms" id="p_23J_497"></a>
<a class="msdiv" id="msdiv55"></a>
Ajjeva pabbajissāmi,<br>
ko jaññā maraṇaṃ suve;<br>
Māhaṃ kākova dummedho,<br>
kāmānaṃ vasamanvagaṃ”.</p>
<p>
<a class="sc" id="56"></a>
<a class="ms" id="p_23J_498"></a>
<a class="msdiv" id="msdiv56"></a>
“Daharasseva me tāta,<br>
mātā matāti me sutaṃ;<br>
Tayā vinā ahaṃ tāta,<br>
jīvitumpi na ussahe.</p>
<p>
<a class="sc" id="57"></a>
<a class="ms" id="p_23J_499"></a>
<a class="msdiv" id="msdiv57"></a>
Yathā āraññakaṃ nāgaṃ,<br>
poto anveti pacchato;<br>
Jessantaṃ giriduggesu,<br>
samesu visamesu ca.</p>
<p>
<a class="sc" id="58"></a>
<a class="ms" id="p_23J_500"></a>
<a class="msdiv" id="msdiv58"></a>
Evaṃ taṃ anugacchāmi,<br>
<span class="var" title='[{"eds":["bj","s2","s3","c1"],"var":"puttamādāya "}]'>pattamādāya</span> pacchato;<br>
Subharo te bhavissāmi,<br>
na te hessāmi dubbharo”.</p>
<p>
<a class="sc" id="59"></a>
<a class="ms" id="p_23J_501"></a>
<a class="msdiv" id="msdiv59"></a>
“Yathā sāmuddikaṃ nāvaṃ,<br>
vāṇijānaṃ dhanesinaṃ;<br>
Vohāro tattha gaṇheyya,<br>
vāṇijā <span class="var" title='[{"eds":["mr"],"var":"byasanaṃ "}]'>byasanī</span> siyā.</p>
<p>
<a class="sc" id="60"></a>
<a class="ms" id="p_23J_502"></a>
<a class="msdiv" id="msdiv60"></a>
Evamevāyaṃ <span class="var" title='[{"eds":["s2","s3"],"var":"puttaka "}]'>puttakali</span>,<br>
antarāyakaro <span class="var" title='[{"eds":["pts1"],"var":"mamaṃ "}]'>mama</span>;<br>
Imaṃ kumāraṃ pāpetha,<br>
pāsādaṃ rativaḍḍhanaṃ.</p>
<p>
<a class="sc" id="61"></a>
<a class="pts" id="pts5.260"></a>
<a class="ms" id="p_23J_503"></a>
<a class="msdiv" id="msdiv61"></a>
Tattha kambusahatthāyo,<br>
yathā sakkaṃva accharā;<br>
Tā naṃ tattha <span class="var" title='[{"eds":["s2","s3","mr"],"var":"ramissanti "}]'>ramessanti</span>,<br>
tāhi <span class="var" title='[{"eds":["pts1"],"var":"meso "}]'>ceso</span> ramissati.</p>
<p>
<a class="sc" id="62"></a>
<a class="ms" id="p_23J_504"></a>
<a class="msdiv" id="msdiv62"></a>
Tato kumāraṃ pāpesuṃ,<br>
pāsādaṃ rativaḍḍhanaṃ;<br>
Taṃ disvā avacuṃ kaññā,<br>
dīghāvuṃ raṭṭhavaḍḍhanaṃ.</p>
<p>
<a class="sc" id="63"></a>
<a class="ms" id="p_23J_505"></a>
<a class="msdiv" id="msdiv63"></a>
Devatā nusi gandhabbo,<br>
<span class="var" title='[{"eds":["bj","pts1"],"var":"ādu "},{"eds":["s2","s3"],"var":"ādū "}]'>adu</span> sakko purindado;<br>
Ko vā tvaṃ kassa vā putto,<br>
kathaṃ jānemu taṃ mayaṃ”.</p>
<p>
<a class="sc" id="64"></a>
<a class="ms" id="p_23J_506"></a>
<a class="msdiv" id="msdiv64"></a>
“Namhi devo na gandhabbo,<br>
<span class="var" title='[{"eds":["bj","s2","s3","pts1"],"var":"napi "},{"eds":["mr"],"var":"namhi "}]'>Nāpi</span> sakko purindado;<br>
Kāsirañño ahaṃ putto,<br>
Dīghāvu raṭṭhavaḍḍhano;<br>
<span class="var" title='[{"eds":["pts1"],"var":"mama "}]'>Mamaṃ</span> bharatha <span class="var" title='[{"eds":["mr"],"var":"bhaddante "}]'>bhaddaṃ vo</span>,<br>
Ahaṃ bhattā bhavāmi vo”.</p>
<p>
<a class="sc" id="65"></a>
<a class="ms" id="p_23J_507"></a>
<a class="msdiv" id="msdiv65"></a>
Taṃ tattha avacuṃ kaññā,<br>
dīghāvuṃ raṭṭhavaḍḍhanaṃ;<br>
“Kuhiṃ rājā anuppatto,<br>
ito rājā kuhiṃ gato”.</p>
<p>
<a class="sc" id="66"></a>
<a class="ms" id="p_23J_508"></a>
<a class="msdiv" id="msdiv66"></a>
“Paṅkaṃ rājā atikkanto,<br>
thale rājā patiṭṭhito;<br>
Akaṇṭakaṃ agahanaṃ,<br>
paṭipanno mahāpathaṃ.</p>
<p>
<a class="sc" id="67"></a>
<a class="ms" id="p_23J_509"></a>
<a class="msdiv" id="msdiv67"></a>
Ahañca paṭipannosmi,<br>
maggaṃ duggatigāminaṃ;<br>
Sakaṇṭakaṃ sagahanaṃ,<br>
yena gacchanti duggatiṃ”.</p>
<p>
<a class="sc" id="68"></a>
<a class="ms" id="p_23J_510"></a>
<a class="msdiv" id="msdiv68"></a>
“Tassa te svāgataṃ rāja,<br>
sīhasseva giribbajaṃ;<br>
Anusāsa mahārāja,<br>
tvaṃ no sabbāsamissaro”ti.</p>
</blockquote>
<p class="endsutta">
<a class="sc" id="69"></a>
<a class="ms" id="p_23J_511"></a>
<span class="var" title='[{"eds":["pts1"],"var":"sonakajātakaṃ "}]'>Soṇakajātakaṃ</span> paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>