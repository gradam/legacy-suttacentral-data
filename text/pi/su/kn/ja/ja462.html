<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja462">
<article>
<div class="hgroup">
<p class="division">Jātaka</p>
<p>Ekādasakanipāta</p>
<p>Mātuposakavagga</p>
<h1>8 Saṃvarajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts4.134"></a>
<a class="ms" id="p_22J_2210"></a>
<a class="msdiv" id="msdiv97"></a>
“Jānanto no mahārāja,<br>
tava sīlaṃ janādhipo;<br>
Ime kumāre pūjento,<br>
na taṃ kenaci maññatha.</p>
<p>
<a class="sc" id="2"></a>
<a class="ms" id="p_22J_2211"></a>
<a class="msdiv" id="msdiv98"></a>
Tiṭṭhante no mahārāje,<br>
<span class="var" title='[{"eds":["bj","pts1"],"var":"ādu "},{"eds":["s2","s3"],"var":"ādū "}]'>adu</span> deve divaṅgate;<br>
Ñātī taṃ samanuññiṃsu,<br>
sampassaṃ atthamattano.</p>
<p>
<a class="sc" id="3"></a>
<a class="ms" id="p_22J_2212"></a>
<a class="msdiv" id="msdiv99"></a>
Kena saṃvara vattena,<br>
sañjāte abhitiṭṭhasi;<br>
Kena taṃ nātivattanti,<br>
ñātisaṅghā samāgatā”.</p>
<p>
<a class="sc" id="4"></a>
<a class="ms" id="p_22J_2213"></a>
<a class="msdiv" id="msdiv100"></a>
“<span class="var" title='[{"eds":["bj","pts1"],"var":"na rājaputta usuyyāmi "},{"eds":["s2","s3"],"var":"na rājaputta ussuyyāmi "},{"eds":["mr"],"var":"rājaputta nussuyyāmi "}]'>Na rājaputta usūyāmi</span>,<br>
samaṇānaṃ mahesinaṃ;<br>
Sakkaccaṃ te namassāmi,<br>
pāde vandāmi tādinaṃ.</p>
<p>
<a class="sc" id="5"></a>
<a class="ms" id="p_22J_2214"></a>
<a class="msdiv" id="msdiv101"></a>
Te maṃ dhammaguṇe yuttaṃ,<br>
sussūsamanusūyakaṃ;<br>
Samaṇā <span class="var" title='[{"eds":["bj"],"var":"samanusāsanti "},{"eds":["s2","s3"],"var":"samanussāsanti "},{"eds":["pts1"],"var":"samaṇā anusāsanti "}]'>manusāsanti</span>,<br>
isī dhammaguṇe ratā.</p>
<p>
<a class="sc" id="6"></a>
<a class="ms" id="p_22J_2215"></a>
<a class="msdiv" id="msdiv102"></a>
Tesāhaṃ vacanaṃ sutvā,<br>
samaṇānaṃ mahesinaṃ;<br>
Na kiñci atimaññāmi,<br>
dhamme me nirato mano.</p>
<p>
<a class="sc" id="7"></a>
<a class="ms" id="p_22J_2216"></a>
<a class="msdiv" id="msdiv103"></a>
Hatthārohā anīkaṭṭhā,<br>
rathikā pattikārakā;<br>
<span class="var" title='[{"eds":["pts1"],"var":"tesu "}]'>Tesaṃ</span> nappaṭibandhāmi,<br>
<span class="var" title='[{"eds":["bj","pts1"],"var":"nibaddhaṃ "}]'>niviṭṭhaṃ</span> bhattavetanaṃ.</p>
<p>
<a class="sc" id="8"></a>
<a class="ms" id="p_22J_2217"></a>
<a class="msdiv" id="msdiv104"></a>
Mahāmattā ca me atthi,<br>
mantino paricārakā;<br>
Bārāṇasiṃ voharanti,<br>
bahumaṃsasurodakaṃ.</p>
<p>
<a class="sc" id="9"></a>
<a class="pts" id="pts4.135"></a>
<a class="ms" id="p_22J_2218"></a>
<a class="msdiv" id="msdiv105"></a>
Athopi vāṇijā phītā,<br>
nānāraṭṭhehi āgatā;<br>
Tesu me vihitā rakkhā,<br>
evaṃ jānāhuposatha”.</p>
<p>
<a class="sc" id="10"></a>
<a class="ms" id="p_22J_2219"></a>
<a class="msdiv" id="msdiv106"></a>
“Dhammena kira ñātīnaṃ,<br>
rajjaṃ kārehi saṃvara;<br>
Medhāvī paṇḍito <span class="var" title='[{"eds":["bj","pts1"],"var":"cāpi "}]'>cāsi</span>,<br>
athopi <span class="var" title='[{"eds":["bj","s2","s3"],"var":"ñātīnaṃ "}]'>ñātinaṃ</span> hito.</p>
<p>
<a class="sc" id="11"></a>
<a class="ms" id="p_22J_2220"></a>
<a class="msdiv" id="msdiv107"></a>
Taṃ taṃ ñātiparibyūḷhaṃ,<br>
nānāratanamocitaṃ;<br>
Amittā nappasahanti,<br>
indaṃva asurādhipo”ti.</p>
</blockquote>
<p class="endsutta">
<a class="sc" id="12"></a>
<a class="ms" id="p_22J_2221"></a>
Saṃvarajātakaṃ aṭṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>