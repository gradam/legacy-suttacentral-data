<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja406">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Gandhāravagga</p>
<h1>Gandhārajātaka</h1>
</div>
<blockquote class="gatha">
<p>
<a class="msdiv" id="msdiv76"></a>
<a class="ms" id="p_22J_1572"></a>
<a class="sc" id="1"></a>
“Hitvā gāmasahassāni,<br>
paripuṇṇāni soḷasa;<br>
Koṭṭhāgārāni phītāni,<br>
sannidhiṃ dāni kubbasi”.<br>
</p>
<p>
<a class="msdiv" id="msdiv77"></a>
<a class="ms" id="p_22J_1573"></a>
<a class="sc" id="2"></a>
“Hitvā gandhāravisayaṃ,<br>
pahūtadhanadhāriyaṃ;<br>
Pasāsanato nikkhanto,<br>
idha dāni pasāsasi”.<br>
</p>
<p>
<a class="msdiv" id="msdiv78"></a>
<a class="ms" id="p_22J_1574"></a>
<a class="sc" id="3"></a>
“Dhammaṃ bhaṇāmi vedeha,<br>
adhammo me na ruccati;<br>
Dhammaṃ me bhaṇamānassa,<br>
na pāpamupalimpati”.<br>
</p>
<p>
<a class="msdiv" id="msdiv79"></a>
<a class="ms" id="p_22J_1575"></a>
<a class="sc" id="4"></a>
“Yena kenaci vaṇṇena,<br>
paro labhati ruppanaṃ;<br>
Mahatthiyampi ce vācaṃ,<br>
na taṃ bhāseyya paṇḍito”.<br>
</p>
<p>
<a class="msdiv" id="msdiv80"></a>
<a class="ms" id="p_22J_1576"></a>
<a class="sc" id="5"></a>
“Kāmaṃ ruppatu vā mā vā,<br>
bhusaṃva vikirīyatu;<br>
Dhammaṃ me bhaṇamānassa,<br>
na pāpamupalimpati”.<br>
</p>
<p>
<a class="msdiv" id="msdiv81"></a>
<a class="ms" id="p_22J_1577"></a>
<a class="sc" id="6"></a>
“No ce assa sakā buddhi,<br>
vinayo vā susikkhito;<br>
Vane andhamahiṃsova,<br>
careyya bahuko jano.<br>
</p>
<p>
<a class="msdiv" id="msdiv82"></a>
<a class="ms" id="p_22J_1578"></a>
<a class="sc" id="7"></a>
Yasmā ca panidhekacce,<br>
āceramhi susikkhitā;<br>
Tasmā vinītavinayā,<br>
caranti susamāhitā”ti.<br>
</p>
</blockquote>
<p class="endsutta">
<a class="ms" id="p_22J_1579"></a>
<a class="sc" id="8"></a>
Gandhārajātakaṃ paṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>