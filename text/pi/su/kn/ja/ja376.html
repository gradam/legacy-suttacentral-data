<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja376">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Avāriyavagga</p>
<h1>Avāriyajātaka</h1>
</div>
<blockquote class="gatha">
<p>
<a class="msdiv" id="msdiv1"></a>
<a class="ms" id="p_22J_1318"></a>
<a class="sc" id="1"></a>
“Māsu kujjha bhūmipati,<br>
māsu kujjha rathesabha;<br>
Kuddhaṃ appaṭikujjhanto,<br>
rājā raṭṭhassa pūjito.<br>
</p>
<p>
<a class="msdiv" id="msdiv2"></a>
<a class="ms" id="p_22J_1319"></a>
<a class="sc" id="2"></a>
Gāme vā yadi vāraññe,<br>
ninne vā yadi vā thale;<br>
Sabbattha anusāsāmi,<br>
māsu kujjha rathesabha”.<br>
</p>
<p>
<a class="msdiv" id="msdiv3"></a>
<a class="ms" id="p_22J_1320"></a>
<a class="sc" id="3"></a>
“Avāriyapitā nāma,<br>
ahu gaṅgāya nāviko;<br>
Pubbe janaṃ tāretvāna,<br>
pacchā yācati vetanaṃ;<br>
Tenassa bhaṇḍanaṃ hoti,<br>
na ca bhogehi vaḍḍhati”.<br>
</p>
<p>
<a class="msdiv" id="msdiv4"></a>
<a class="ms" id="p_22J_1321"></a>
<a class="sc" id="4"></a>
“Atiṇṇaṃyeva yācassu,<br>
apāraṃ tāta nāvika;<br>
Añño hi tiṇṇassa mano,<br>
añño hoti pāresino.<br>
</p>
<p>
<a class="msdiv" id="msdiv5"></a>
<a class="ms" id="p_22J_1322"></a>
<a class="sc" id="5"></a>
Gāme vā yadi vāraññe,<br>
ninne vā yadi vā thale;<br>
Sabbattha anusāsāmi,<br>
māsu kujjhittha nāvika”.<br>
</p>
<p>
<a class="msdiv" id="msdiv6"></a>
<a class="ms" id="p_22J_1323"></a>
<a class="sc" id="6"></a>
“Yāyevānusāsaniyā,<br>
rājā gāmavaraṃ adā;<br>
Tāyevānusāsaniyā,<br>
nāviko paharī mukhaṃ.<br>
</p>
<p>
<a class="msdiv" id="msdiv7"></a>
<a class="ms" id="p_22J_1324"></a>
<a class="sc" id="7"></a>
Bhattaṃ bhinnaṃ hatā bhariyā,<br>
Gabbho ca patito chamā;<br>
Migova jātarūpena,<br>
Na tenatthaṃ abandhi sū”ti.<br>
</p>
</blockquote>
<p class="endsutta">
<a class="ms" id="p_22J_1325"></a>
<a class="sc" id="8"></a>
Avāriyajātakaṃ paṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>