<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja469">
<article>
<div class="hgroup">
<p class="division">Jātaka</p>
<p>Dvādasakanipāta</p>
<p>Cūḷakuṇālavagga</p>
<h1>6 Mahākaṇhajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts4.183"></a>
<a class="ms" id="p_22J_2304"></a>
<a class="msdiv" id="msdiv61"></a>
“Kaṇho kaṇho ca ghoro ca,<br>
sukkadāṭho <span class="var" title='[{"eds":["bj","s2","s3","pts1"],"var":"patāpavā "}]'>pabhāsavā</span>;<br>
Baddho pañcahi rajjūhi,<br>
kiṃ <span class="var" title='[{"eds":["bj","pts1"],"var":"dhīra "},{"eds":["s2","s3"],"var":"vīra "}]'>ravi</span> sunakho tava”.</p>
<p>
<a class="sc" id="2"></a>
<a class="ms" id="p_22J_2305"></a>
<a class="msdiv" id="msdiv62"></a>
“Nāyaṃ migānamatthāya,<br>
<span class="var" title='[{"eds":["bj","pts1"],"var":"usīnara "},{"eds":["s2","s3"],"var":"usinnara "}]'>usīnaka</span> bhavissati;<br>
Manussānaṃ anayo hutvā,<br>
tadā kaṇho pamokkhati”.</p>
<p>
<a class="sc" id="3"></a>
<a class="pts" id="pts4.184"></a>
<a class="ms" id="p_22J_2306"></a>
<a class="msdiv" id="msdiv63"></a>
“Pattahatthā samaṇakā,<br>
muṇḍā saṅghāṭipārutā;<br>
Naṅgalehi kasissanti,<br>
tadā kaṇho pamokkhati.</p>
<p>
<a class="sc" id="4"></a>
<a class="ms" id="p_22J_2307"></a>
<a class="msdiv" id="msdiv64"></a>
<span class="var" title='[{"eds":["mr"],"var":"tapanīyā "}]'>Tapassiniyo</span> pabbajitā,<br>
muṇḍā saṅghāṭipārutā;<br>
Yadā loke gamissanti,<br>
tadā kaṇho pamokkhati.</p>
<p>
<a class="sc" id="5"></a>
<a class="ms" id="p_22J_2308"></a>
<a class="msdiv" id="msdiv65"></a>
Dīghottaroṭṭhā jaṭilā,<br>
paṅkadantā rajassirā;<br>
Iṇaṃ <span class="var" title='[{"eds":["bj","pts1"],"var":"vodāya "},{"eds":["s2","s3"],"var":"codaya "}]'>codāya</span> gacchanti,<br>
tadā kaṇho pamokkhati.</p>
<p>
<a class="sc" id="6"></a>
<a class="ms" id="p_22J_2309"></a>
<a class="msdiv" id="msdiv66"></a>
Adhicca <span class="var" title='[{"eds":["mr"],"var":"vedaṃ "}]'>vede</span> sāvittiṃ,<br>
<span class="var" title='[{"eds":["bj","pts1"],"var":"... tantrañca "},{"eds":["s2","s3"],"var":"tatrañca "}]'>yaññatantañca</span> brāhmaṇā;<br>
Bhatikāya yajissanti,<br>
tadā kaṇho pamokkhati.</p>
<p>
<a class="sc" id="7"></a>
<a class="ms" id="p_22J_2310"></a>
<a class="msdiv" id="msdiv67"></a>
Mātaraṃ pitarañcāpi,<br>
jiṇṇakaṃ gatayobbanaṃ;<br>
<span class="var" title='[{"eds":["bj"],"var":"pahū santā "},{"eds":["s2","s3"],"var":"pahusanto "}]'>Pahū santo</span> na bharanti,<br>
tadā kaṇho pamokkhati.</p>
<p>
<a class="sc" id="8"></a>
<a class="ms" id="p_22J_2311"></a>
<a class="msdiv" id="msdiv68"></a>
Mātaraṃ pitarañcāpi,<br>
jiṇṇakaṃ gatayobbanaṃ;<br>
Bālā tumheti vakkhanti,<br>
tadā kaṇho pamokkhati.</p>
<p>
<a class="sc" id="9"></a>
<a class="ms" id="p_22J_2312"></a>
<a class="msdiv" id="msdiv69"></a>
<span class="var" title='[{"eds":["bj","pts1"],"var":"ācariyabhariyaṃ sakhābhariyaṃ "},{"eds":["s3"],"var":"ācariyabhāriyaṃ sakhiṃ "}]'>Ācariyabhariyaṃ sakhiṃ</span>,<br>
mātulāniṃ <span class="var" title='[{"eds":["bj"],"var":"pitucchayaṃ "},{"eds":["pts1"],"var":"pitucchasaṃ "}]'>pitucchakiṃ</span>;<br>
Yadā loke gamissanti,<br>
tadā kaṇho pamokkhati.</p>
<p>
<a class="sc" id="10"></a>
<a class="ms" id="p_22J_2313"></a>
<a class="msdiv" id="msdiv70"></a>
Asicammaṃ gahetvāna,<br>
khaggaṃ paggayha brāhmaṇā;<br>
Panthaghātaṃ karissanti,<br>
tadā kaṇho pamokkhati.</p>
<p>
<a class="sc" id="11"></a>
<a class="ms" id="p_22J_2314"></a>
<a class="msdiv" id="msdiv71"></a>
Sukkacchavī vedhaverā,<br>
thūlabāhū apātubhā;<br>
Mittabhedaṃ karissanti,<br>
tadā kaṇho pamokkhati.</p>
<p>
<a class="sc" id="12"></a>
<a class="ms" id="p_22J_2315"></a>
<a class="msdiv" id="msdiv72"></a>
Māyāvino nekatikā,<br>
asappurisacintakā;<br>
Yadā loke bhavissanti,<br>
tadā kaṇho pamokkhatī”ti.</p>
</blockquote>
<p class="endsutta">
<a class="sc" id="13"></a>
<a class="ms" id="p_22J_2316"></a>
Mahākaṇhajātakaṃ chaṭṭhaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>