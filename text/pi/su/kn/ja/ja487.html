<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja487">
<article>
<div class="hgroup">
<p class="division">Jātaka</p>
<p>Pakiṇṇakanipāta</p>
<p>Sālikedāravagga</p>
<h1>4 Uddālakajātaka</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_22J_2612"></a>
<a class="msdiv" id="msdiv62"></a>
“Kharājinā jaṭilā paṅkadantā,<br>
Dummakkharūpā ye mantaṃ jappanti;<br>
Kaccinnu te mānusake payoge,<br>
Idaṃ vidū parimuttā apāyā”.<br></p>
<p>
<a class="sc" id="2"></a>
<a class="ms" id="p_22J_2613"></a>
<a class="msdiv" id="msdiv63"></a>
“Pāpāni kammāni karetha rāja,<br>
Bahussuto ce na careyya dhammaṃ;<br>
Sahassavedopi na taṃ paṭicca,<br>
Dukkhā pamucce caraṇaṃ apatvā”.<br></p>
<p>
<a class="sc" id="3"></a>
<a class="ms" id="p_22J_2614"></a>
<a class="msdiv" id="msdiv64"></a>
“Sahassavedopi na taṃ paṭicca,<br>
Dukkhā pamucce caraṇaṃ apatvā;<br>
Maññāmi vedā aphalā bhavanti,<br>
Sasaṃyamaṃ caraṇaññeva saccaṃ”.<br></p>
<p>
<a class="sc" id="4"></a>
<a class="ms" id="p_22J_2615"></a>
<a class="msdiv" id="msdiv65"></a>
“Na heva vedā aphalā bhavanti,<br>
Sasaṃyamaṃ caraṇaññeva saccaṃ;<br>
Kittiñhi pappoti adhicca vede,<br>
Santiṃ puṇāti caraṇena danto”.<br></p>
<p>
<a class="sc" id="5"></a>
<a class="ms" id="p_22J_2616"></a>
<a class="msdiv" id="msdiv66"></a>
“Bhaccā mātā pitā bandhū,<br>
yena jāto sayeva so;<br>
Uddālako ahaṃ bhoto,<br>
sottiyākulavaṃsako”.<br></p>
<p>
<a class="sc" id="6"></a>
<a class="ms" id="p_22J_2617"></a>
<a class="msdiv" id="msdiv67"></a>
“Kathaṃ bho brāhmaṇo hoti,<br>
kathaṃ bhavati kevalī;<br>
Kathañca parinibbānaṃ,<br>
dhammaṭṭho kinti vuccati”.<br></p>
<p>
<a class="sc" id="7"></a>
<a class="ms" id="p_22J_2618"></a>
<a class="msdiv" id="msdiv68"></a>
“Niraṃkatvā aggimādāya brāhmaṇo,<br>
Āpo siñcaṃ yajaṃ usseti yūpaṃ;<br>
Evaṃkaro brāhmaṇo hoti khemī,<br>
Dhamme ṭhitaṃ tena amāpayiṃsu”.<br></p>
<p>
<a class="sc" id="8"></a>
<a class="ms" id="p_22J_2619"></a>
<a class="msdiv" id="msdiv69"></a>
“Na suddhi secanenatthi,<br>
nāpi kevalī brāhmaṇo;<br>
Na khantī nāpi soraccaṃ,<br>
nāpi so parinibbuto”.<br></p>
<p>
<a class="sc" id="9"></a>
<a class="ms" id="p_22J_2620"></a>
<a class="msdiv" id="msdiv70"></a>
“Kathaṃ so brāhmaṇo hoti,<br>
kathaṃ bhavati kevalī;<br>
Kathañca parinibbānaṃ,<br>
dhammaṭṭho kinti vuccati”.<br></p>
<p>
<a class="sc" id="10"></a>
<a class="ms" id="p_22J_2621"></a>
<a class="msdiv" id="msdiv71"></a>
“Akhettabandhū amamo nirāso,<br>
Nillobhapāpo bhavalobhakhīṇo;<br>
Evaṃkaro brāhmaṇo hoti khemī,<br>
Dhamme ṭhitaṃ tena amāpayiṃsu”.<br></p>
<p>
<a class="sc" id="11"></a>
<a class="ms" id="p_22J_2622"></a>
<a class="msdiv" id="msdiv72"></a>
“Khattiyā brāhmaṇā vessā,<br>
suddā caṇḍālapukkusā;<br>
Sabbeva soratā dantā,<br>
sabbeva parinibbutā;<br>
Sabbesaṃ sītibhūtānaṃ,<br>
atthi seyyotha pāpiyo”.<br></p>
<p>
<a class="sc" id="12"></a>
<a class="ms" id="p_22J_2623"></a>
<a class="msdiv" id="msdiv73"></a>
“Khattiyā brāhmaṇā vessā,<br>
suddā caṇḍālapukkusā;<br>
Sabbeva soratā dantā,<br>
sabbeva parinibbutā;<br>
Sabbesaṃ sītibhūtānaṃ,<br>
natthi seyyotha pāpiyo”.<br></p>
<p>
<a class="sc" id="13"></a>
<a class="ms" id="p_22J_2624"></a>
<a class="msdiv" id="msdiv74"></a>
“Khattiyā brāhmaṇā vessā,<br>
suddā caṇḍālapukkusā;<br>
Sabbeva soratā dantā,<br>
sabbeva parinibbutā.<br></p>
<p>
<a class="sc" id="14"></a>
<a class="ms" id="p_22J_2625"></a>
<a class="msdiv" id="msdiv75"></a>
Sabbesaṃ sītibhūtānaṃ,<br>
Natthi seyyotha pāpiyo;<br>
Panatthaṃ carasi brahmaññaṃ,<br>
Sottiyākulavaṃsataṃ”.<br></p>
<p>
<a class="sc" id="15"></a>
<a class="ms" id="p_22J_2626"></a>
<a class="msdiv" id="msdiv76"></a>
“Nānārattehi vatthehi,<br>
vimānaṃ bhavati chāditaṃ;<br>
Na tesaṃ chāyā vatthānaṃ,<br>
so rāgo anupajjatha.<br></p>
<p>
<a class="sc" id="16"></a>
<a class="ms" id="p_22J_2627"></a>
<a class="msdiv" id="msdiv77"></a>
Evameva manussesu,<br>
yadā sujjhanti māṇavā;<br>
Te sajātiṃ pamuñcanti,<br>
dhammamaññāya subbatā”ti.<br></p>
</blockquote>
<p class="endsutta">
<a class="sc" id="17"></a>
<a class="ms" id="p_22J_2628"></a>
Uddālakajātakaṃ catutthaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>