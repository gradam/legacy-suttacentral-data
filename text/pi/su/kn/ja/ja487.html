<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja487">
<article>
<div class="hgroup">
<p class="division">Jātaka</p>
<p>­Pa­kiṇṇa­ka­nipāta</p>
<p>Sāli­kedāra­vagga</p>
<h1>4. Uddālakajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts4.299"></a><a class="ms" id="p_22J_2612"></a><a class="msdiv" id="msdiv62"></a>“Kharājinā jaṭilā paṅkadantā,<br>
<span class="var" title="dummudharūpā (bj, mr) | dummukharūpā (pts1)" id="note1631">Dummakkharūpā</span> ye <span class="var" title="yeme japanti (bj, pts1) | ye mantaṃ japanti (s2, s3) | ye'me jappanti mante (^ja377#3 [Setaketujātaka])" id="note1632">mantaṃ jappanti</span>;<br>
Kaccinnu te mānusake payoge,<br>
Idaṃ vidū parimuttā apāyā”.</p>
<p><a class="sc" id="2"></a><a class="ms" id="p_22J_2613"></a><a class="msdiv" id="msdiv63"></a>“Pāpāni kammāni <span class="var" title="karotha (bj, pts1) | kareyya (s2, s3) | katvāna (^ja377#4 [Setaketujātaka])" id="note1633">karetha</span> rāja,<br>
Bahussuto ce na careyya dhammaṃ;<br>
Sahassavedopi na taṃ paṭicca,<br>
Dukkhā <span class="var" title="pamuñce (s2, s3, pts1)" id="note1634">pamucce</span> caraṇaṃ apatvā”.</p>
<p><a class="sc" id="3"></a><a class="ms" id="p_22J_2614"></a><a class="msdiv" id="msdiv64"></a>“Sahassavedopi na taṃ paṭicca,<br>
Dukkhā pamucce caraṇaṃ apatvā;<br>
Maññāmi vedā aphalā bhavanti,<br>
Sasaṃyamaṃ caraṇaññeva saccaṃ”.</p>
<p><a class="sc" id="4"></a><a class="pts" id="pts4.301"></a><a class="ms" id="p_22J_2615"></a><a class="msdiv" id="msdiv65"></a>“Na heva vedā aphalā bhavanti,<br>
Sasaṃyamaṃ caraṇaññeva saccaṃ;<br>
<span class="var" title="kittiñca (s2, s3)" id="note1635">Kittiñhi</span> pappoti adhicca vede,<br>
Santiṃ <span class="var" title="puṇoti (bj) | puṇeti (s2, s3 ^ja377#6 [Setaketujātaka]) | puneti (pts1)" id="note1636">puṇāti</span> caraṇena danto”.</p>
<p><a class="sc" id="5"></a><a class="ms" id="p_22J_2616"></a><a class="msdiv" id="msdiv66"></a>“Bhaccā mātā pitā bandhū,<br>
yena jāto sayeva so;<br>
Uddālako ahaṃ <span class="var" title="bhoti (mr)" id="note1637">bhoto</span>,<br>
<span class="var" title="sotthi­yā­ku­lavaṃ­sako (bj, pts1) | sotthi­ya­ku­lavaṃ­sato (s2, s3)" id="note1638">sot­tiyā­ku­lavaṃ­sako</span>”.</p>
<p><a class="sc" id="6"></a><a class="pts" id="pts4.302"></a><a class="ms" id="p_22J_2617"></a><a class="msdiv" id="msdiv67"></a>“Kathaṃ bho brāhmaṇo hoti,<br>
kathaṃ bhavati kevalī;<br>
Kathañca parinibbānaṃ,<br>
dhammaṭṭho kinti vuccati”.</p>
<p><a class="sc" id="7"></a><a class="ms" id="p_22J_2618"></a><a class="msdiv" id="msdiv68"></a>“Niraṃkatvā aggimādāya brāhmaṇo,<br>
Āpo siñcaṃ yajaṃ usseti yūpaṃ;<br>
Evaṃkaro brāhmaṇo hoti khemī,<br>
Dhamme ṭhitaṃ tena amāpayiṃsu”.</p>
<p><a class="sc" id="8"></a><a class="ms" id="p_22J_2619"></a><a class="msdiv" id="msdiv69"></a>“Na suddhi secanenatthi,<br>
nāpi kevalī brāhmaṇo;<br>
Na khantī nāpi soraccaṃ,<br>
nāpi so parinibbuto”.</p>
<p><a class="sc" id="9"></a><a class="ms" id="p_22J_2620"></a><a class="msdiv" id="msdiv70"></a>“Kathaṃ <span class="var" title="bho (s2, s3, mr)" id="note1639">so</span> brāhmaṇo hoti,<br>
kathaṃ bhavati kevalī;<br>
Kathañca parinibbānaṃ,<br>
dhammaṭṭho kinti vuccati”.</p>
<p><a class="sc" id="10"></a><a class="pts" id="pts4.303"></a><a class="ms" id="p_22J_2621"></a><a class="msdiv" id="msdiv71"></a>“Akhettabandhū amamo nirāso,<br>
Nillobhapāpo bha­valobha­khīṇo;<br>
Evaṃkaro brāhmaṇo hoti khemī,<br>
Dhamme ṭhitaṃ tena amāpayiṃsu”.</p>
<p><a class="sc" id="11"></a><a class="ms" id="p_22J_2622"></a><a class="msdiv" id="msdiv72"></a>“Khattiyā brāhmaṇā vessā,<br>
suddā caṇḍālapukkusā;<br>
Sabbeva soratā dantā,<br>
sabbeva parinibbutā;<br>
Sabbesaṃ sītibhūtānaṃ,<br>
atthi <span class="var" title="seyyova (bj, pts1)" id="note1640">seyyotha</span> pāpiyo”.</p>
<p><a class="sc" id="12"></a><a class="ms" id="p_22J_2623"></a><a class="msdiv" id="msdiv73"></a>“Khattiyā brāhmaṇā vessā,<br>
suddā caṇḍālapukkusā;<br>
Sabbeva soratā dantā,<br>
sabbeva parinibbutā;<br>
Sabbesaṃ sītibhūtānaṃ,<br>
natthi seyyotha pāpiyo”.</p>
<p><a class="sc" id="13"></a><a class="ms" id="p_22J_2624"></a><a class="msdiv" id="msdiv74"></a>“Khattiyā brāhmaṇā vessā,<br>
suddā caṇḍālapukkusā;<br>
Sabbeva soratā dantā,<br>
sabbeva parinibbutā.</p>
<p><a class="sc" id="14"></a><a class="ms" id="p_22J_2625"></a><a class="msdiv" id="msdiv75"></a>Sabbesaṃ sītibhūtānaṃ,<br>
Natthi seyyotha pāpiyo;<br>
<span class="var" title="pasatthaṃ (s2, s3) | panaṭṭhaṃ (pts1) | pasaṭṭhaṃ (mr)" id="note1641">Panatthaṃ</span> carasi brahmaññaṃ,<br>
Sot­tiyā­ku­lavaṃ­sa­taṃ”.</p>
<p><a class="sc" id="15"></a><a class="pts" id="pts4.304"></a><a class="ms" id="p_22J_2626"></a><a class="msdiv" id="msdiv76"></a>“Nānārattehi vatthehi,<br>
vimānaṃ bhavati chāditaṃ;<br>
Na tesaṃ chāyā vatthānaṃ,<br>
so rāgo anupajjatha.</p>
<p><a class="sc" id="16"></a><a class="ms" id="p_22J_2627"></a><a class="msdiv" id="msdiv77"></a><span class="var" title="evamevaṃ (pts1)" id="note1642">Evameva</span> manussesu,<br>
yadā sujjhanti māṇavā;<br>
Te <span class="var" title="na tesaṃ jātiṃ pucchanti (bj, s2, s3, pts1) | na tesaṃ jāti sujjhati (mr)" id="note1643">sajātiṃ pamuñcanti</span>,<br>
dhammamaññāya subbatā”ti.</p>
</blockquote>
<p class="endsutta"><a class="sc" id="17"></a><a class="ms" id="p_22J_2628"></a>Uddāla­ka­jātakaṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
