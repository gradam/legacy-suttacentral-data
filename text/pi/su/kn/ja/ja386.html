<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja386">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Kharaputtavagga</p>
<h1>1 Kharaputtajātaka</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_22J_1406"></a>
<a class="msdiv" id="msdiv77"></a>
“Saccaṃ kirevamāhaṃsu,<br>
vastaṃ bāloti paṇḍitā;<br>
Passa bālo rahokammaṃ,<br>
āvikubbaṃ na bujjhati”.<br></p>
<p>
<a class="sc" id="2"></a>
<a class="ms" id="p_22J_1407"></a>
<a class="msdiv" id="msdiv78"></a>
“Tvaṃ khopi samma bālosi,<br>
kharaputta vijānahi;<br>
Rajjuyā hi parikkhitto,<br>
vaṅkoṭṭho ohitomukho.<br></p>
<p>
<a class="sc" id="3"></a>
<a class="ms" id="p_22J_1408"></a>
<a class="msdiv" id="msdiv79"></a>
Aparampi samma te bālyaṃ,<br>
yo mutto na palāyasi;<br>
So ca bālataro samma,<br>
yaṃ tvaṃ vahasi senakaṃ”.<br></p>
<p>
<a class="sc" id="4"></a>
<a class="ms" id="p_22J_1409"></a>
<a class="msdiv" id="msdiv80"></a>
“Yannu samma ahaṃ bālo,<br>
ajarāja vijānahi;<br>
Atha kena senako bālo,<br>
taṃ me akkhāhi pucchito”.<br></p>
<p>
<a class="sc" id="5"></a>
<a class="ms" id="p_22J_1410"></a>
<a class="msdiv" id="msdiv81"></a>
“Uttamatthaṃ labhitvāna,<br>
bhariyāya yo padassati;<br>
Tena jahissatattānaṃ,<br>
sā cevassa na hessati”.<br></p>
<p>
<a class="sc" id="6"></a>
<a class="ms" id="p_22J_1411"></a>
<a class="msdiv" id="msdiv82"></a>
“Na ve piyammeti janinda tādiso,<br>
Attaṃ niraṃkatvā piyāni sevati;<br>
Attāva seyyo paramā ca seyyo,<br>
Labbhā piyā ocitatthena pacchā”ti.<br></p>
</blockquote>
<p class="endsutta">
<a class="sc" id="7"></a>
<a class="ms" id="p_22J_1412"></a>
Kharaputtajātakaṃ paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>