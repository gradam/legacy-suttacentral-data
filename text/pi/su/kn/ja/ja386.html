<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja386">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Kharaputtavagga</p>
<h1>1 Kharaputtajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts3.278"></a>
<a class="ms" id="p_22J_1406"></a>
<a class="msdiv" id="msdiv77"></a>
“Saccaṃ kirevamāhaṃsu,<br>
<span class="var" title='[{"eds":["bj","pts1"],"var":"bhastaṃ "},{"eds":["s2","s3"],"var":"kalakaṃ "},{"eds":["mr"],"var":"garaṃ "}]'>vastaṃ</span> bāloti paṇḍitā;<br>
Passa bālo rahokammaṃ,<br>
āvikubbaṃ na bujjhati”.</p>
<p>
<a class="sc" id="2"></a>
<a class="ms" id="p_22J_1407"></a>
<a class="msdiv" id="msdiv78"></a>
“<span class="var" title='[{"eds":["bj","s2","s3"],"var":"tvaṃ nu kho "},{"eds":["pts1"],"var":"tvaṃ ca kho "}]'>Tvaṃ khopi</span> samma bālosi,<br>
kharaputta vijānahi;<br>
<span class="var" title='[{"eds":["s2","s3"],"var":"rajjuyāhi "},{"eds":["pts1"],"var":"rajjuyāsi "}]'>Rajjuyā hi</span> parikkhitto,<br>
vaṅkoṭṭho ohitomukho.</p>
<p>
<a class="sc" id="3"></a>
<a class="ms" id="p_22J_1408"></a>
<a class="msdiv" id="msdiv79"></a>
<span class="var" title='[{"eds":["mr"],"var":"ayampi samma te bālo "}]'>Aparampi samma te bālyaṃ</span>,<br>
yo mutto na palāyasi;<br>
So ca bālataro samma,<br>
yaṃ tvaṃ vahasi senakaṃ”.</p>
<p>
<a class="sc" id="4"></a>
<a class="pts" id="pts3.279"></a>
<a class="ms" id="p_22J_1409"></a>
<a class="msdiv" id="msdiv80"></a>
“Yannu samma ahaṃ bālo,<br>
ajarāja vijānahi;<br>
Atha kena senako bālo,<br>
taṃ me akkhāhi pucchito”.</p>
<p>
<a class="sc" id="5"></a>
<a class="ms" id="p_22J_1410"></a>
<a class="msdiv" id="msdiv81"></a>
“Uttamatthaṃ labhitvāna,<br>
<span class="var" title='[{"eds":["pts1"],"var":"bhariyā yo padassati "},{"eds":["mr"],"var":"bhariyā na bhavissati "}]'>bhariyāya yo padassati</span>;<br>
Tena jahissatattānaṃ,<br>
sā cevassa na hessati”.</p>
<p>
<a class="sc" id="6"></a>
<a class="pts" id="pts3.280"></a>
<a class="ms" id="p_22J_1411"></a>
<a class="msdiv" id="msdiv82"></a>
“<span class="var" title='[{"eds":["s2","s3"],"var":"na piyammeti "},{"eds":["mr"],"var":"na piyameti "},{"note":"katthaci","var":"na piyamedanti "}]'>Na ve piyammeti</span> janinda tādiso,<br>
Attaṃ niraṃkatvā piyāni <span class="var" title='[{"note":"?","var":"sevaye "}]'>sevati</span>;<br>
Attāva seyyo paramā ca seyyo,<br>
Labbhā piyā ocitatthena pacchā”ti.</p>
</blockquote>
<p class="endsutta">
<a class="sc" id="7"></a>
<a class="ms" id="p_22J_1412"></a>
<span class="var" title='[{"eds":["s2","s3"],"var":"khuraputtajātakaṃ "}]'>Kharaputtajātakaṃ</span> paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>