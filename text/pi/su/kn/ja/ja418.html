<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja418">
<article>
<div class="hgroup">
<p class="division">Jātaka</p>
<p>Aṭṭhakanipāta</p>
<p>Kaccānivagga</p>
<h1>2 Aṭṭhasaddajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts3.430"></a>
<a class="ms" id="p_22J_1683"></a>
<a class="msdiv" id="msdiv10"></a>
“Idaṃ pure ninnamāhu,<br>
bahumacchaṃ mahodakaṃ;<br>
Āvāso bakarājassa,<br>
pettikaṃ bhavanaṃ mama;<br>
Tyajja <span class="var" title='[{"eds":["s3","mr"],"var":"bhiṅgena "}]'>bhekena</span> yāpema,<br>
<span class="var" title='[{"eds":["s2","s3"],"var":"okaṃ na vijjahāmase "},{"eds":["mr"],"var":"okantaṃ na jahāmase "}]'>okaṃ na vijahāmase</span>”.</p>
<p>
<a class="sc" id="2"></a>
<a class="ms" id="p_22J_1684"></a>
<a class="msdiv" id="msdiv11"></a>
“Ko dutiyaṃ asīlissa,<br>
bandharassakkhi <span class="var" title='[{"eds":["bj","s2","s3","pts1"],"var":"bhejjati "},{"eds":["mr"],"var":"bhindati "}]'>bhecchati</span>;<br>
Ko me putte kulāvakaṃ,<br>
mañca sotthiṃ karissati”.</p>
<p>
<a class="sc" id="3"></a>
<a class="pts" id="pts3.431"></a>
<a class="ms" id="p_22J_1685"></a>
<a class="msdiv" id="msdiv12"></a>
“Sabbā parikkhayā pheggu,<br>
yāva tassā gatī ahu;<br>
Khīṇabhakkho mahārāja,<br>
sāre na ramatī ghuṇo”.</p>
<p>
<a class="sc" id="4"></a>
<a class="pts" id="pts3.432"></a>
<a class="ms" id="p_22J_1686"></a>
<a class="msdiv" id="msdiv13"></a>
“Sā nūnāhaṃ ito gantvā,<br>
rañño muttā nivesanā;<br>
Attānaṃ ramayissāmi,<br>
dumasākhaniketinī”.</p>
<p>
<a class="sc" id="5"></a>
<a class="ms" id="p_22J_1687"></a>
<a class="msdiv" id="msdiv14"></a>
“So nūnāhaṃ ito gantvā,<br>
rañño mutto nivesanā;<br>
Aggodakāni pissāmi,<br>
yūthassa purato vajaṃ”.</p>
<p>
<a class="sc" id="6"></a>
<a class="ms" id="p_22J_1688"></a>
<a class="msdiv" id="msdiv15"></a>
“Taṃ maṃ kāmehi sammattaṃ,<br>
rattaṃ kāmesu mucchitaṃ;<br>
Ānayī <span class="var" title='[{"eds":["mr"],"var":"vanato "}]'>bharato</span> luddo,<br>
bāhiko bhaddamatthu te”.</p>
<p>
<a class="sc" id="7"></a>
<a class="ms" id="p_22J_1689"></a>
<a class="msdiv" id="msdiv16"></a>
“Andhakāratimisāyaṃ,<br>
tuṅge uparipabbate;<br>
Sā maṃ saṇhena mudunā,<br>
mā pādaṃ <span class="var" title='[{"eds":["bj","s2","s3","pts1"],"var":"khaṇi "}]'>khali</span> yasmani”.</p>
<p>
<a class="sc" id="8"></a>
<a class="pts" id="pts3.434"></a>
<a class="ms" id="p_22J_1690"></a>
<a class="msdiv" id="msdiv17"></a>
“Asaṃsayaṃ jātikhayantadassī,<br>
Na gabbhaseyyaṃ punarāvajissaṃ;<br>
<span class="var" title='[{"eds":["bj","pts1"],"var":"ayaṃ hi me antimā gabbhaseyyā "},{"eds":["s2","s3"],"var":"ayamantimā pacchimagabbhaseyyā "}]'>Ayamantimā pacchimā gabbhaseyyā</span>,<br>
Khīṇo me saṃsāro punabbhavāyā”ti.</p>
</blockquote>
<p class="endsutta">
<a class="sc" id="9"></a>
<a class="ms" id="p_22J_1691"></a>
Aṭṭhasaddajātakaṃ dutiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>