<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja418">
<article>
<div class="hgroup">
<p class="division">Jātaka</p>
<p>Aṭṭhakanipāta</p>
<p>Kaccānivagga</p>
<h1>2. Aṭṭha­sadda­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.430"></a><a class="ms" id="p_22J_1683"></a><a class="msdiv" id="msdiv10"></a>“Idaṃ pure ninnamāhu,<br>
bahumacchaṃ mahodakaṃ;<br>
Āvāso bakarājassa,<br>
pettikaṃ bhavanaṃ mama;<br>
Tyajja <span class="var" title="bhiṅgena (s3, mr)" id="note981">bhekena</span> yāpema,<br>
<span class="var" title="okaṃ na vijjahāmase (s2, s3) | okantaṃ na jahāmase (mr)" id="note982">okaṃ na vijahāmase</span>”.</p>
<p><a class="sc" id="2"></a><a class="ms" id="p_22J_1684"></a><a class="msdiv" id="msdiv11"></a>“Ko dutiyaṃ asīlissa,<br>
bandha­rassak­khi <span class="var" title="bhejjati (bj, s2, s3, pts1) | bhindati (mr)" id="note983">bhecchati</span>;<br>
Ko me putte kulāvakaṃ,<br>
mañca sotthiṃ karissati”.</p>
<p><a class="sc" id="3"></a><a class="pts" id="pts3.431"></a><a class="ms" id="p_22J_1685"></a><a class="msdiv" id="msdiv12"></a>“Sabbā parikkhayā pheggu,<br>
yāva tassā gatī ahu;<br>
Khīṇabhakkho mahārāja,<br>
sāre na ramatī ghuṇo”.</p>
<p><a class="sc" id="4"></a><a class="pts" id="pts3.432"></a><a class="ms" id="p_22J_1686"></a><a class="msdiv" id="msdiv13"></a>“Sā nūnāhaṃ ito gantvā,<br>
rañño muttā nivesanā;<br>
Attānaṃ ramayissāmi,<br>
duma­sā­kha­ni­ketinī”.</p>
<p><a class="sc" id="5"></a><a class="ms" id="p_22J_1687"></a><a class="msdiv" id="msdiv14"></a>“So nūnāhaṃ ito gantvā,<br>
rañño mutto nivesanā;<br>
Aggodakāni pissāmi,<br>
yūthassa purato vajaṃ”.</p>
<p><a class="sc" id="6"></a><a class="ms" id="p_22J_1688"></a><a class="msdiv" id="msdiv15"></a>“Taṃ maṃ kāmehi sammattaṃ,<br>
rattaṃ kāmesu mucchitaṃ;<br>
Ānayī <span class="var" title="vanato (mr)" id="note984">bharato</span> luddo,<br>
bāhiko bhaddamatthu te”.</p>
<p><a class="sc" id="7"></a><a class="ms" id="p_22J_1689"></a><a class="msdiv" id="msdiv16"></a>“Andha­kā­ra­timisā­yaṃ,<br>
tuṅge uparipabbate;<br>
Sā maṃ saṇhena mudunā,<br>
mā pādaṃ <span class="var" title="khaṇi (bj, s2, s3, pts1)" id="note985">khali</span> yasmani”.</p>
<p><a class="sc" id="8"></a><a class="pts" id="pts3.434"></a><a class="ms" id="p_22J_1690"></a><a class="msdiv" id="msdiv17"></a>“Asaṃsayaṃ jāti­kha­yan­tadassī,<br>
Na gabbhaseyyaṃ punarāvajissaṃ;<br>
<span class="var" title="ayaṃ hi me antimā gabbhaseyyā (bj, pts1) | ayamantimā pacchi­ma­gabbha­seyyā (s2, s3)" id="note986">Ayamantimā pacchimā gabbhaseyyā</span>,<br>
Khīṇo me saṃsāro punabbhavāyā”ti.</p>
</blockquote>
<p class="endsutta"><a class="sc" id="9"></a><a class="ms" id="p_22J_1691"></a>Aṭṭha­sadda­jātakaṃ dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
