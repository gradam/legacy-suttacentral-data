<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja431">
<article>
<div class="hgroup">
<p class="division">Jātaka</p>
<p>Navakanipāta</p>
<p>Gijjhavagga</p>
<h1>5 Haritacajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.498"></a><a class="ms" id="p_22J_1824"></a><a class="msdiv" id="msdiv40"></a>“Sutaṃ metaṃ mahābrahme,<br>
kāme bhuñjati hārito;<br>
Kaccetaṃ vacanaṃ tucchaṃ,<br>
kacci suddho iriyyasi”.</p>
<p><a class="sc" id="2"></a><a class="pts" id="pts3.499"></a><a class="ms" id="p_22J_1825"></a><a class="msdiv" id="msdiv41"></a>“Evametaṃ mahārāja,<br>
yathā te vacanaṃ sutaṃ;<br>
Kummaggaṃ paṭipannosmi,<br>
mohaneyyesu mucchito”.</p>
<p><a class="sc" id="3"></a><a class="ms" id="p_22J_1826"></a><a class="msdiv" id="msdiv42"></a>“<span class="var" title="ādu (bj, pts1)" id="note1055">Adu</span> paññā kimatthiyā,<br>
nipuṇā <span class="var" title="sādhu cintanī (bj, pts1)" id="note1056">sādhucintinī</span>;<br>
Yāya uppatitaṃ rāgaṃ,<br>
kiṃ mano na vinodaye”.</p>
<p><a class="sc" id="4"></a><a class="ms" id="p_22J_1827"></a><a class="msdiv" id="msdiv43"></a>“Cattārome mahārāja,<br>
loke atibalā bhusā;<br>
Rāgo doso mado moho,<br>
yattha paññā na gādhati”.</p>
<p><a class="sc" id="5"></a><a class="pts" id="pts3.500"></a><a class="ms" id="p_22J_1828"></a><a class="msdiv" id="msdiv44"></a>“Arahā sīlasampanno,<br>
suddho carati hārito;<br>
Medhāvī paṇḍito ceva,<br>
iti no sammato bhavaṃ”.</p>
<p><a class="sc" id="6"></a><a class="ms" id="p_22J_1829"></a><a class="msdiv" id="msdiv45"></a>“Medhāvīnampi hiṃsanti,<br>
isiṃ dhammaguṇe rataṃ;<br>
Vitakkā pāpakā rāja,<br>
subhā rāgūpasaṃhitā”.</p>
<p><a class="sc" id="7"></a><a class="ms" id="p_22J_1830"></a><a class="msdiv" id="msdiv46"></a>“Uppannāyaṃ sarīrajo,<br>
Rāgo vaṇṇavidūsano tava;<br>
Taṃ pajaha bhaddamatthu te,<br>
Bahunnāsi medhāvisammato”.</p>
<p><a class="sc" id="8"></a><a class="ms" id="p_22J_1831"></a><a class="msdiv" id="msdiv47"></a>“Te <span class="var" title="andhakaraṇe (bj, s2, s3, pts1)" id="note1057">andhakārake</span> kāme,<br>
Bahudukkhe mahāvise;<br>
Tesaṃ mūlaṃ gavesissaṃ,<br>
Checchaṃ rāgaṃ sabandhanaṃ”.</p>
<p><a class="sc" id="9"></a><a class="pts" id="pts3.501"></a><a class="ms" id="p_22J_1832"></a><a class="msdiv" id="msdiv48"></a>“Idaṃ vatvāna hārito,<br>
isi saccaparakkamo;<br>
Kāmarāgaṃ virājetvā,<br>
brahmalokūpago ahū”ti.</p>
</blockquote>
<p class="endsutta"><a class="sc" id="10"></a><a class="ms" id="p_22J_1833"></a><span class="var" title="hāritajātakaṃ (bj, pts1)" id="note1058">Harita­ca­jātakaṃ</span> pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
