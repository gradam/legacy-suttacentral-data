<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja431">
<article>
<div class="hgroup">
<p class="division">Jātaka</p>
<p>Navakanipāta</p>
<p>Gijjhavagga</p>
<h1>Haritacajātaka</h1>
</div>
<blockquote class="gatha">
<p>
<a class="msdiv" id="msdiv40"></a>
<a class="ms" id="p_22J_1824"></a>
<a class="sc" id="1"></a>
“Sutaṃ metaṃ mahābrahme,<br>
kāme bhuñjati hārito;<br>
Kaccetaṃ vacanaṃ tucchaṃ,<br>
kacci suddho iriyyasi”.<br>
</p>
<p>
<a class="msdiv" id="msdiv41"></a>
<a class="ms" id="p_22J_1825"></a>
<a class="sc" id="2"></a>
“Evametaṃ mahārāja,<br>
yathā te vacanaṃ sutaṃ;<br>
Kummaggaṃ paṭipannosmi,<br>
mohaneyyesu mucchito”.<br>
</p>
<p>
<a class="msdiv" id="msdiv42"></a>
<a class="ms" id="p_22J_1826"></a>
<a class="sc" id="3"></a>
“Adu paññā kimatthiyā,<br>
nipuṇā sādhucintinī;<br>
Yāya uppatitaṃ rāgaṃ,<br>
kiṃ mano na vinodaye”.<br>
</p>
<p>
<a class="msdiv" id="msdiv43"></a>
<a class="ms" id="p_22J_1827"></a>
<a class="sc" id="4"></a>
“Cattārome mahārāja,<br>
loke atibalā bhusā;<br>
Rāgo doso mado moho,<br>
yattha paññā na gādhati”.<br>
</p>
<p>
<a class="msdiv" id="msdiv44"></a>
<a class="ms" id="p_22J_1828"></a>
<a class="sc" id="5"></a>
“Arahā sīlasampanno,<br>
suddho carati hārito;<br>
Medhāvī paṇḍito ceva,<br>
iti no sammato bhavaṃ”.<br>
</p>
<p>
<a class="msdiv" id="msdiv45"></a>
<a class="ms" id="p_22J_1829"></a>
<a class="sc" id="6"></a>
“Medhāvīnampi hiṃsanti,<br>
isiṃ dhammaguṇe rataṃ;<br>
Vitakkā pāpakā rāja,<br>
subhā rāgūpasaṃhitā”.<br>
</p>
<p>
<a class="msdiv" id="msdiv46"></a>
<a class="ms" id="p_22J_1830"></a>
<a class="sc" id="7"></a>
“Uppannāyaṃ sarīrajo,<br>
Rāgo vaṇṇavidūsano tava;<br>
Taṃ pajaha bhaddamatthu te,<br>
Bahunnāsi medhāvisammato”.<br>
</p>
<p>
<a class="msdiv" id="msdiv47"></a>
<a class="ms" id="p_22J_1831"></a>
<a class="sc" id="8"></a>
“Te andhakārake kāme,<br>
Bahudukkhe mahāvise;<br>
Tesaṃ mūlaṃ gavesissaṃ,<br>
Checchaṃ rāgaṃ sabandhanaṃ”.<br>
</p>
<p>
<a class="msdiv" id="msdiv48"></a>
<a class="ms" id="p_22J_1832"></a>
<a class="sc" id="9"></a>
“Idaṃ vatvāna hārito,<br>
isi saccaparakkamo;<br>
Kāmarāgaṃ virājetvā,<br>
brahmalokūpago ahū”ti.<br>
</p>
</blockquote>
<p class="endsutta">
<a class="ms" id="p_22J_1833"></a>
<a class="sc" id="10"></a>
Haritacajātakaṃ pañcamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>