<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja379">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Avāriyavagga</p>
<h1>4 Nerujātaka</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_22J_1340"></a>
<a class="msdiv" id="msdiv20"></a>
“Kākolā kākasaṅghā ca,<br>
mayañca patataṃ varā;<br>
Sabbeva sadisā homa,<br>
imaṃ āgamma pabbataṃ.<br></p>
<p>
<a class="sc" id="2"></a>
<a class="ms" id="p_22J_1341"></a>
<a class="msdiv" id="msdiv21"></a>
Idha sīhā ca byagghā ca,<br>
siṅgālā ca migādhamā;<br>
Sabbeva sadisā honti,<br>
ayaṃ ko nāma pabbato”.<br></p>
<p>
<a class="sc" id="3"></a>
<a class="ms" id="p_22J_1342"></a>
<a class="msdiv" id="msdiv22"></a>
“Imaṃ nerūti jānanti,<br>
manussā pabbatuttamaṃ;<br>
Idha vaṇṇena sampannā,<br>
vasanti sabbapāṇino”.<br></p>
<p>
<a class="sc" id="4"></a>
<a class="ms" id="p_22J_1343"></a>
<a class="msdiv" id="msdiv23"></a>
“Amānanā yattha siyā,<br>
santānaṃ vā vimānanā;<br>
Hīnasammānanā vāpi,<br>
na tattha vasatiṃ vase.<br></p>
<p>
<a class="sc" id="5"></a>
<a class="ms" id="p_22J_1344"></a>
<a class="msdiv" id="msdiv24"></a>
Yatthālaso ca dakkho ca,<br>
sūro bhīru ca pūjiyā;<br>
Na tattha santo vasanti,<br>
avisesakare nare.<br></p>
<p>
<a class="sc" id="6"></a>
<a class="ms" id="p_22J_1345"></a>
<a class="msdiv" id="msdiv25"></a>
Nāyaṃ neru vibhajati,<br>
hīnaukkaṭṭhamajjhime;<br>
Avisesakaro neru,<br>
handa neruṃ jahāmase”ti.<br></p>
</blockquote>
<p class="endsutta">
<a class="sc" id="7"></a>
<a class="ms" id="p_22J_1346"></a>
Nerujātakaṃ catutthaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>