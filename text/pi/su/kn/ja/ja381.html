<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja381">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Avāriyavagga</p>
<h1>6 Migālopajātaka</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_22J_1356"></a>
<a class="msdiv" id="msdiv34"></a>
“Na me rucci migālopa,<br>
yassa te tādisī gatī;<br>
Atuccaṃ tāta patasi,<br>
abhūmiṃ tāta sevasi.<br></p>
<p>
<a class="sc" id="2"></a>
<a class="ms" id="p_22J_1357"></a>
<a class="msdiv" id="msdiv35"></a>
Catukkaṇṇaṃva kedāraṃ,<br>
yadā te pathavī siyā;<br>
Tato tāta nivattassu,<br>
māssu etto paraṃ gami”.<br></p>
<p>
<a class="sc" id="3"></a>
<a class="ms" id="p_22J_1358"></a>
<a class="msdiv" id="msdiv36"></a>
“Santi aññepi sakuṇā,<br>
pattayānā vihaṅgamā;<br>
Akkhittā vātavegena,<br>
naṭṭhā te sassatīsamā.<br></p>
<p>
<a class="sc" id="4"></a>
<a class="ms" id="p_22J_1359"></a>
<a class="msdiv" id="msdiv37"></a>
Akatvā apanandassa,<br>
pitu vuddhassa sāsanaṃ;<br>
Kālavāte atikkamma,<br>
verambhānaṃ vasaṃ agā.<br></p>
<p>
<a class="sc" id="5"></a>
<a class="ms" id="p_22J_1360"></a>
<a class="msdiv" id="msdiv38"></a>
Tassa puttā ca dārā ca,<br>
ye caññe anujīvino;<br>
Sabbe byasanamāpāduṃ,<br>
anovādakare dije.<br></p>
<p>
<a class="sc" id="6"></a>
<a class="ms" id="p_22J_1361"></a>
<a class="msdiv" id="msdiv39"></a>
Evampi idha vuddhānaṃ,<br>
yo vākyaṃ nāvabujjhati;<br>
Atisīmacaro ditto,<br>
gijjhovātītasāsano;<br>
Sabbe byasanaṃ papponti,<br>
akatvā vuddhasāsanan”ti.<br></p>
</blockquote>
<p class="endsutta">
<a class="sc" id="7"></a>
<a class="ms" id="p_22J_1362"></a>
Migālopajātakaṃ chaṭṭhaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>