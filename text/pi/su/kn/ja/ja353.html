<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja353">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Maṇikuṇḍalavagga</p>
<h1>3 Venasākhajātaka</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_22J_1161"></a>
<a class="msdiv" id="msdiv14"></a>
“Nayidaṃ niccaṃ bhavitabbaṃ brahmadatta,<br>
Khemaṃ subhikkhaṃ sukhatā ca kāye;<br>
Atthaccaye mā ahu sampamūḷho,<br>
Bhinnaplavo sāgarasseva majjhe.<br></p>
<p>
<a class="sc" id="2"></a>
<a class="ms" id="p_22J_1162"></a>
<a class="msdiv" id="msdiv15"></a>
Yāni karoti puriso,<br>
tāni attani passati;<br>
Kalyāṇakārī kalyāṇaṃ,<br>
pāpakārī ca pāpakaṃ;<br>
Yādisaṃ vapate bījaṃ,<br>
tādisaṃ harate phalaṃ”.<br></p>
<p>
<a class="sc" id="3"></a>
<a class="ms" id="p_22J_1163"></a>
<a class="msdiv" id="msdiv16"></a>
“Idaṃ tadācariyavaco,<br>
pārāsariyo yadabravi;<br>
Mā su tvaṃ akari pāpaṃ,<br>
yaṃ tvaṃ pacchā kataṃ tape.<br></p>
<p>
<a class="sc" id="4"></a>
<a class="ms" id="p_22J_1164"></a>
<a class="msdiv" id="msdiv17"></a>
Ayameva so piṅgiya venasākho,<br>
Yamhi ghātayiṃ khattiyānaṃ sahassaṃ;<br>
Alaṅkate candanasārānulitte,<br>
Tameva dukkhaṃ paccāgataṃ mamaṃ.<br></p>
<p>
<a class="sc" id="5"></a>
<a class="ms" id="p_22J_1165"></a>
<a class="msdiv" id="msdiv18"></a>
Sāmā ca kho candanalittagattā,<br>
Laṭṭhīva sobhañjanakassa uggatā;<br>
Adisvā kālaṃ karissāmi ubbariṃ,<br>
Taṃ me ito dukkhataraṃ bhavissatī”ti.<br></p>
</blockquote>
<p class="endsutta">
<a class="sc" id="6"></a>
<a class="ms" id="p_22J_1166"></a>
Venasākhajātakaṃ tatiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>