<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja491">
<article>
<div class="hgroup">
<p class="division">Jātaka</p>
<p>Pakiṇṇakanipāta</p>
<p>Sālikedāravagga</p>
<h1>8 Mahāmorajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts4.337"></a>
<a class="ms" id="p_22J_2697"></a>
<a class="msdiv" id="msdiv143"></a>
“Sace hi tyāhaṃ dhanahetu gāhito,<br>
Mā maṃ vadhī jīvagāhaṃ gahetvā;<br>
<span class="var" title='[{"eds":["pts1"],"var":"raññova "}]'>Rañño ca</span> maṃ samma <span class="var" title='[{"eds":["bj"],"var":"upenti "},{"eds":["s2","s3","pts1"],"var":"upanti "}]'>upantikaṃ</span> nehi,<br>
Maññe dhanaṃ lacchasinapparūpaṃ”.</p>
<p>
<a class="sc" id="2"></a>
<a class="ms" id="p_22J_2698"></a>
<a class="msdiv" id="msdiv144"></a>
“Na me ayaṃ tuyha vadhāya ajja,<br>
Samāhito <span class="var" title='[{"eds":["bj","pts1"],"var":"cāpavare "},{"eds":["s2","s3"],"var":"cāpavaro "}]'>cāpadhure</span> khurappo;<br>
Pāsañca tyāhaṃ adhipātayissaṃ,<br>
Yathāsukhaṃ gacchatu morarājā”.</p>
<p>
<a class="sc" id="3"></a>
<a class="ms" id="p_22J_2699"></a>
<a class="msdiv" id="msdiv145"></a>
“Yaṃ satta vassāni mamānubandhi,<br>
Rattindivaṃ khuppipāsaṃ sahanto;<br>
Atha kissa maṃ pāsavasūpanītaṃ,<br>
Pamuttave icchasi bandhanasmā.</p>
<p>
<a class="sc" id="4"></a>
<a class="ms" id="p_22J_2700"></a>
<a class="msdiv" id="msdiv146"></a>
Pāṇātipātā virato nusajja,<br>
Abhayaṃ nu te sabbabhūtesu dinnaṃ;<br>
Yaṃ maṃ tuvaṃ pāsavasūpanītaṃ,<br>
Pamuttave icchasi bandhanasmā”.</p>
<p>
<a class="sc" id="5"></a>
<a class="pts" id="pts4.338"></a>
<a class="ms" id="p_22J_2701"></a>
<a class="msdiv" id="msdiv147"></a>
“Pāṇātipātā viratassa brūhi,<br>
Abhayañca yo sabbabhūtesu deti;<br>
Pucchāmi taṃ morarājetamatthaṃ,<br>
Ito cuto kiṃ labhate sukhaṃ so”.</p>
<p>
<a class="sc" id="6"></a>
<a class="ms" id="p_22J_2702"></a>
<a class="msdiv" id="msdiv148"></a>
“Pāṇātipātā viratassa brūmi,<br>
Abhayañca yo sabbabhūtesu deti;<br>
Diṭṭheva dhamme labhate pasaṃsaṃ,<br>
Saggañca so yāti sarīrabhedā”.</p>
<p>
<a class="sc" id="7"></a>
<a class="ms" id="p_22J_2703"></a>
<a class="msdiv" id="msdiv149"></a>
“Na santi devā iti <span class="var" title='[{"eds":["bj","pts1"],"var":"iccāhu "}]'>āhu</span> eke,<br>
Idheva jīvo vibhavaṃ upeti;<br>
Tathā phalaṃ sukatadukkaṭānaṃ,<br>
Dattupaññattañca vadanti dānaṃ;<br>
Tesaṃ vaco arahataṃ saddahāno,<br>
Tasmā ahaṃ sakuṇe bādhayāmi”.</p>
<p>
<a class="sc" id="8"></a>
<a class="ms" id="p_22J_2704"></a>
<a class="msdiv" id="msdiv150"></a>
“Cando ca suriyo ca ubho sudassanā,<br>
Gacchanti obhāsayamantalikkhe;<br>
Imassa lokassa parassa vā te,<br>
Kathaṃ nu te āhu manussaloke”.</p>
<p>
<a class="sc" id="9"></a>
<a class="pts" id="pts4.339"></a>
<a class="ms" id="p_22J_2705"></a>
<a class="msdiv" id="msdiv151"></a>
“Cando ca suriyo ca ubho sudassanā,<br>
Gacchanti obhāsayamantalikkhe;<br>
Parassa lokassa na te imassa,<br>
Devāti te āhu manussaloke”.</p>
<p>
<a class="sc" id="10"></a>
<a class="ms" id="p_22J_2706"></a>
<a class="msdiv" id="msdiv152"></a>
“Ettheva te nīhatā hīnavādā,<br>
Ahetukā ye na vadanti kammaṃ;<br>
Tathā phalaṃ sukatadukkaṭānaṃ,<br>
Dattupaññattaṃ ye ca vadanti dānaṃ”.</p>
<p>
<a class="sc" id="11"></a>
<a class="ms" id="p_22J_2707"></a>
<a class="msdiv" id="msdiv153"></a>
“Addhā hi saccaṃ vacanaṃ <span class="var" title='[{"eds":["bj","s2","s3","pts1"],"var":"tavetaṃ "}]'>tavedaṃ</span>,<br>
Kathañhi dānaṃ aphalaṃ <span class="var" title='[{"eds":["bj","pts1"],"var":"vadeyya "}]'>bhaveyya</span>;<br>
Tathā phalaṃ sukatadukkaṭānaṃ,<br>
Dattupaññattañca kathaṃ bhaveyya.</p>
<p>
<a class="sc" id="12"></a>
<a class="ms" id="p_22J_2708"></a>
<a class="msdiv" id="msdiv154"></a>
Kathaṃkaro kintikaro kimācaraṃ,<br>
Kiṃ sevamāno kena tapoguṇena;<br>
<span class="var" title='[{"eds":["mr"],"var":"akkhāhi taṃ dāni "}]'>Akkhāhi</span> me morarājetamatthaṃ,<br>
Yathā ahaṃ no nirayaṃ pateyyaṃ”.</p>
<p>
<a class="sc" id="13"></a>
<a class="pts" id="pts4.340"></a>
<a class="ms" id="p_22J_2709"></a>
<a class="msdiv" id="msdiv155"></a>
“Ye keci atthi samaṇā pathabyā,<br>
Kāsāyavatthā anagāriyā te;<br>
Pātova piṇḍāya caranti kāle,<br>
Vikālacariyā viratā hi santo.</p>
<p>
<a class="sc" id="14"></a>
<a class="ms" id="p_22J_2710"></a>
<a class="msdiv" id="msdiv156"></a>
Te tattha kālenupasaṅkamitvā,<br>
Pucchāhi yaṃ te manaso piyaṃ siyā;<br>
Te te pavakkhanti yathāpajānaṃ,<br>
Imassa lokassa parassa catthaṃ”.</p>
<p>
<a class="sc" id="15"></a>
<a class="pts" id="pts4.341"></a>
<a class="ms" id="p_22J_2711"></a>
<a class="msdiv" id="msdiv157"></a>
“Tacaṃva jiṇṇaṃ urago purāṇaṃ,<br>
Paṇḍūpalāsaṃ harito dumova;<br>
Esappahīno mama luddabhāvo,<br>
Jahāmahaṃ luddakabhāvamajja.</p>
<p>
<a class="sc" id="16"></a>
<a class="ms" id="p_22J_2712"></a>
<a class="msdiv" id="msdiv158"></a>
Ye cāpi me sakuṇā atthi baddhā,<br>
Satāninekāni nivesanasmiṃ;<br>
<span class="var" title='[{"eds":["s2","s3","mr"],"var":"tesaṃ ahaṃ "}]'>Tesampahaṃ</span> jīvitamajja dammi,<br>
Mokkhañca te <span class="var" title='[{"eds":["bj"],"var":"patto "},{"eds":["s2","s3"],"var":"accha "}]'>pattā</span> sakaṃ niketaṃ”.</p>
<p>
<a class="sc" id="17"></a>
<a class="pts" id="pts4.342"></a>
<a class="ms" id="p_22J_2713"></a>
<a class="msdiv" id="msdiv159"></a>
“Luddo carī pāsahattho araññe,<br>
Bādhetu morādhipatiṃ yasassiṃ;<br>
<span class="var" title='[{"eds":["bj","pts1"],"var":"bandhitva "}]'>Bandhitvā</span> morādhipatiṃ yasassiṃ,<br>
<span class="var" title='[{"eds":["bj"],"var":"dukkhā pamucci "},{"eds":["s2","s3"],"var":"dukkhā pamuñci "},{"eds":["pts1"],"var":"dukkhā pamuñcī "}]'>Dukkhā sa pamucci</span> yathāhaṃ pamutto”ti.</p>
</blockquote>
<p class="endsutta">
<a class="sc" id="18"></a>
<a class="ms" id="p_22J_2714"></a>
Mahāmorajātakaṃ aṭṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>