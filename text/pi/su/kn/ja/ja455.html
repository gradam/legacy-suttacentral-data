<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja455">
<article>
<div class="hgroup">
<p class="division">Jātaka</p>
<p>Ekādasakanipāta</p>
<p>Mātuposakavagga</p>
<h1>1 Mātuposakajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts4.92"></a>
<a class="ms" id="p_22J_2107"></a>
<a class="msdiv" id="msdiv1"></a>
<span class="cross" title='[{"bm":"1","desc":"1 Mātuposakacariya","lang":"pi","uid":"cp11"}]'>^</span>

“Tassa nāgassa vippavāsena,<br>
Virūḷhā sallakī ca kuṭajā ca;<br>
<span class="var" title='[{"eds":["bj","s2","s3"],"var":"... karavarā "}]'>Kuruvindakaravīrā</span> bhisasāmā ca,<br>
Nivāte pupphitā ca kaṇikārā.</p>
<p>
<a class="sc" id="2"></a>
<a class="ms" id="p_22J_2108"></a>
<a class="msdiv" id="msdiv2"></a>
Kocideva suvaṇṇakāyurā,<br>
Nāgarājaṃ bharanti piṇḍena;<br>
Yattha rājā rājakumāro vā,<br>
Kavacamabhihessati <span class="var" title='[{"eds":["bj","pts1"],"var":"asambhīto "},{"eds":["s2","s3"],"var":"asambhito "}]'>achambhito</span>”.</p>
<p>
<a class="sc" id="3"></a>
<a class="pts" id="pts4.93"></a>
<a class="ms" id="p_22J_2109"></a>
<a class="msdiv" id="msdiv3"></a>
“Gaṇhāhi nāga kabaḷaṃ,<br>
mā nāga kisako bhava;<br>
Bahūni rājakiccāni,<br>
<span class="var" title='[{"eds":["bj","pts1"],"var":"yāni "}]'>tāni</span> nāga karissasi”.</p>
<p>
<a class="sc" id="4"></a>
<a class="ms" id="p_22J_2110"></a>
<a class="msdiv" id="msdiv4"></a>
“Sā nūnasā kapaṇikā,<br>
andhā apariṇāyikā;<br>
Khāṇuṃ pādena ghaṭṭeti,<br>
giriṃ caṇḍoraṇaṃ pati”.</p>
<p>
<a class="sc" id="5"></a>
<a class="ms" id="p_22J_2111"></a>
<a class="msdiv" id="msdiv5"></a>
“Kā nu te sā mahānāga,<br>
andhā apariṇāyikā;<br>
Khāṇuṃ pādena ghaṭṭeti,<br>
giriṃ caṇḍoraṇaṃ pati”.</p>
<p>
<a class="sc" id="6"></a>
<a class="ms" id="p_22J_2112"></a>
<a class="msdiv" id="msdiv6"></a>
“Mātā me sā mahārāja,<br>
andhā apariṇāyikā;<br>
Khāṇuṃ pādena ghaṭṭeti,<br>
giriṃ caṇḍoraṇaṃ pati”.</p>
<p>
<a class="sc" id="7"></a>
<a class="ms" id="p_22J_2113"></a>
<a class="msdiv" id="msdiv7"></a>
“Muñcathetaṃ mahānāgaṃ,<br>
yoyaṃ bharati mātaraṃ;<br>
Sametu mātarā nāgo,<br>
saha sabbehi ñātibhi”.</p>
<p>
<a class="sc" id="8"></a>
<a class="ms" id="p_22J_2114"></a>
<a class="msdiv" id="msdiv8"></a>
“Mutto ca bandhanā nāgo,<br>
<span class="var" title='[{"eds":["bj","s2","s3"],"var":"kāsirājena pesito "},{"note":"pā1, sī -nissya","var":"mutto dāmāto kuñjaro "}]'>muttamādāya kuñjaro</span>;<br>
Muhuttaṃ <span class="var" title='[{"eds":["bj"],"var":"vissamitvāna "},{"eds":["s2","s3","pts1"],"var":"assasitvāna "}]'>assāsayitvā</span>,<br>
agamā yena pabbato.</p>
<p>
<a class="sc" id="9"></a>
<a class="pts" id="pts4.94"></a>
<a class="ms" id="p_22J_2115"></a>
<a class="msdiv" id="msdiv9"></a>
Tato so <span class="var" title='[{"eds":["bj"],"var":"naliniṃ "},{"eds":["s2","s3"],"var":"nilinaṃ "}]'>naḷiniṃ</span> gantvā,<br>
sītaṃ kuñjarasevitaṃ;<br>
<span class="var" title='[{"eds":["bj","pts1"],"var":"soṇḍāya udakamāhatvā "},{"eds":["s2","s3","mr"],"var":"soṇḍāya udakamāhitvā "}]'>Soṇḍāyūdakamāhatvā</span>,<br>
mātaraṃ abhisiñcatha”.</p>
<p>
<a class="sc" id="10"></a>
<a class="ms" id="p_22J_2116"></a>
<a class="msdiv" id="msdiv10"></a>
“Koyaṃ anariyo devo,<br>
<span class="var" title='[{"eds":["s2","s3","mr"],"var":"akālena pavassati "},{"eds":["pts1"],"var":"akālena\' tivassati>akālenapi vassati</span>;<br>
Gato me atrajo putto,<br>
yo mayhaṃ paricārako”.</p>
<p>
<a class="sc" id="11"></a>
<a class="ms" id="p_22J_2117"></a>
<a class="msdiv" id="msdiv11"></a>
“Uṭṭhehi amma kiṃ sesi,<br>
āgato tyāhamatrajo;<br>
Muttomhi kāsirājena,<br>
vedehena yasassinā”.</p>
<p>
<a class="sc" id="12"></a>
<a class="ms" id="p_22J_2118"></a>
<a class="msdiv" id="msdiv12"></a>
“Ciraṃ jīvatu so rājā,<br>
kāsīnaṃ raṭṭhavaḍḍhano;<br>
Yo me puttaṃ pamocesi,<br>
sadā vuddhāpacāyikan”ti.</p>
</blockquote>
<p class="endsutta">
<a class="sc" id="13"></a>
<a class="ms" id="p_22J_2119"></a>
<span class="var" title='[{"eds":["pts1"],"var":"mātiposakajātakaṃ "}]'>Mātuposakajātakaṃ</span> paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>