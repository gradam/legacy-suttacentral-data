<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja449">
<article>
<div class="hgroup">
<p class="division">Jātaka</p>
<p>Dasakanipāta</p>
<p>Catudvāravagga</p>
<h1>Maṭṭhakuṇḍalījātaka</h1>
</div>
<blockquote class="gatha">
<p>
<a class="msdiv" id="msdiv115"></a>
<a class="ms" id="p_22J_2033"></a>
<a class="sc" id="1"></a>
“Alaṅkato maṭṭhakuṇḍalī,<br>
Māladhārī haricandanussado;<br>
Bāhā paggayha kandasi,<br>
Vanamajjhe kiṃ dukkhito tuvaṃ”.<br>
</p>
<p>
<a class="msdiv" id="msdiv116"></a>
<a class="ms" id="p_22J_2034"></a>
<a class="sc" id="2"></a>
“Sovaṇṇamayo pabhassaro,<br>
Uppanno rathapañjaro mama;<br>
Tassa cakkayugaṃ na vindāmi,<br>
Tena dukkhena jahāmi jīvitaṃ”.<br>
</p>
<p>
<a class="msdiv" id="msdiv117"></a>
<a class="ms" id="p_22J_2035"></a>
<a class="sc" id="3"></a>
“Sovaṇṇamayaṃ maṇīmayaṃ,<br>
Lohamayaṃ atha rūpiyāmayaṃ;<br>
Pāvada rathaṃ karissāmi te,<br>
Cakkayugaṃ paṭipādayāmi taṃ”.<br>
</p>
<p>
<a class="msdiv" id="msdiv118"></a>
<a class="ms" id="p_22J_2036"></a>
<a class="sc" id="4"></a>
“So māṇavo tassa pāvadi,<br>
Candasūriyā ubhayettha bhātaro;<br>
Sovaṇṇamayo ratho mama,<br>
Tena cakkayugena sobhati”.<br>
</p>
<p>
<a class="msdiv" id="msdiv119"></a>
<a class="ms" id="p_22J_2037"></a>
<a class="sc" id="5"></a>
“Bālo kho tvaṃsi māṇava,<br>
Yo tvaṃ patthayase apatthiyaṃ;<br>
Maññāmi tuvaṃ marissasi,<br>
Na hi tvaṃ lacchasi candasūriye”.<br>
</p>
<p>
<a class="msdiv" id="msdiv120"></a>
<a class="ms" id="p_22J_2038"></a>
<a class="sc" id="6"></a>
“Gamanāgamanampi dissati,<br>
Vaṇṇadhātu ubhayettha vīthiyo;<br>
Peto pana neva dissati,<br>
Ko nu kho kandataṃ bālyataro”.<br>
</p>
<p>
<a class="msdiv" id="msdiv121"></a>
<a class="ms" id="p_22J_2039"></a>
<a class="sc" id="7"></a>
“Saccaṃ kho vadesi māṇava,<br>
Ahameva kandataṃ bālyataro;<br>
Candaṃ viya dārako rudaṃ,<br>
Petaṃ kālakatābhipatthaye.<br>
</p>
<p>
<a class="msdiv" id="msdiv122"></a>
<a class="ms" id="p_22J_2040"></a>
<a class="sc" id="8"></a>
Ādittaṃ vata maṃ santaṃ,<br>
ghatasittaṃva pāvakaṃ;<br>
Vārinā viya osiñcaṃ,<br>
sabbaṃ nibbāpaye daraṃ.<br>
</p>
<p>
<a class="msdiv" id="msdiv123"></a>
<a class="ms" id="p_22J_2041"></a>
<a class="sc" id="9"></a>
Abbahī vata me sallaṃ,<br>
yamāsi hadayassitaṃ;<br>
Yo me sokaparetassa,<br>
puttasokaṃ apānudi.<br>
</p>
<p>
<a class="msdiv" id="msdiv124"></a>
<a class="ms" id="p_22J_2042"></a>
<a class="sc" id="10"></a>
Sohaṃ abbūḷhasallosmi,<br>
vītasoko anāvilo;<br>
Na socāmi na rodāmi,<br>
tava sutvāna māṇavā”ti.<br>
</p>
</blockquote>
<p class="endsutta">
<a class="ms" id="p_22J_2043"></a>
<a class="sc" id="11"></a>
Maṭṭhakuṇḍalījātakaṃ ekādasamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>