<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja476">
<article>
<div class="hgroup">
<p class="division">Jātaka</p>
<p>Terasakanipāta</p>
<p>Ambavagga</p>
<h1>3 Javanahaṃsajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts4.214"></a>
<a class="ms" id="p_22J_2412"></a>
<a class="msdiv" id="msdiv27"></a>
“Idheva haṃsa nipata,<br>
piyaṃ me tava dassanaṃ;<br>
Issarosi anuppatto,<br>
yamidhatthi pavedaya”.</p>
<p>
<a class="sc" id="2"></a>
<a class="ms" id="p_22J_2413"></a>
<a class="msdiv" id="msdiv28"></a>
“Savanena ekassa piyā bhavanti,<br>
Disvā panekassa <span class="var" title='[{"eds":["s2","s3"],"var":"vineti "},{"eds":["pts1"],"var":"viheti "},{"note":"[Ma-aka]","var":"vigeti "}]'>viyeti</span> chando;<br>
Disvā ca sutvā ca piyā bhavanti,<br>
Kaccinnu me <span class="var" title='[{"eds":["bj","pts1"],"var":"piyyasi "},{"eds":["s2","s3"],"var":"piyasi "}]'>pīyasi</span> dassanena.</p>
<p>
<a class="sc" id="3"></a>
<a class="ms" id="p_22J_2414"></a>
<a class="msdiv" id="msdiv29"></a>
Savanena piyo mesi,<br>
bhiyyo cāgamma dassanaṃ;<br>
<span class="var" title='[{"eds":["bj","s2","s3","pts1"],"var":"evaṃ piyadassano samāno "}]'>Evaṃ piyadassano me</span>,<br>
vasa haṃsa <span class="var" title='[{"eds":["bj","s2","s3","pts1"],"var":"mama santike "}]'>mamantike</span>”.</p>
<p>
<a class="sc" id="4"></a>
<a class="ms" id="p_22J_2415"></a>
<a class="msdiv" id="msdiv30"></a>
“Vaseyyāma tavāgāre,<br>
niccaṃ sakkatapūjitā;<br>
Matto ca ekadā <span class="var" title='[{"eds":["bj","pts1"],"var":"vajjā "},{"eds":["s2","s3"],"var":"majjaṃ "}]'>vajje</span>,<br>
‘haṃsarājaṃ pacantu me’”.</p>
<p>
<a class="sc" id="5"></a>
<a class="pts" id="pts4.217"></a>
<a class="ms" id="p_22J_2416"></a>
<a class="msdiv" id="msdiv31"></a>
“Dhiratthu taṃ majjapānaṃ,<br>
yaṃ me piyataraṃ tayā;<br>
Na cāpi majjaṃ <span class="var" title='[{"eds":["bj","pts1"],"var":"pāyāmi "},{"eds":["s2","s3"],"var":"pivissāmi "}]'>pissāmi</span>,<br>
yāva me vacchasī ghare”.</p>
<p>
<a class="sc" id="6"></a>
<a class="ms" id="p_22J_2417"></a>
<a class="msdiv" id="msdiv32"></a>
“Suvijānaṃ siṅgālānaṃ,<br>
<span class="var" title='[{"eds":["bj","pts1"],"var":"sakuntānañca "}]'>sakuṇānañca</span> vassitaṃ;<br>
Manussavassitaṃ rāja,<br>
dubbijānataraṃ tato.</p>
<p>
<a class="sc" id="7"></a>
<a class="ms" id="p_22J_2418"></a>
<a class="msdiv" id="msdiv33"></a>
Api ce maññatī poso,<br>
ñāti mitto sakhāti vā;<br>
Yo pubbe sumano hutvā,<br>
pacchā sampajjate diso.</p>
<p>
<a class="sc" id="8"></a>
<a class="ms" id="p_22J_2419"></a>
<a class="msdiv" id="msdiv34"></a>
Yasmiṃ mano nivisati,<br>
avidūre sahāpi so;<br>
Santikepi hi so dūre,<br>
<span class="var" title='[{"eds":["bj","s2","s3","pts1"],"var":"yasmā vivasate "}]'>yasmiṃ nāvisate</span> mano.</p>
<p>
<a class="sc" id="9"></a>
<a class="ms" id="p_22J_2420"></a>
<a class="msdiv" id="msdiv35"></a>
Antopi so hoti pasannacitto,<br>
Pāraṃ samuddassa pasannacitto;<br>
Antopi so hoti paduṭṭhacitto,<br>
Pāraṃ samuddassa paduṭṭhacitto.</p>
<p>
<a class="sc" id="10"></a>
<a class="ms" id="p_22J_2421"></a>
<a class="msdiv" id="msdiv36"></a>
Saṃvasantā vivasanti,<br>
ye disā te rathesabha;<br>
Ārā santo saṃvasanti,<br>
manasā raṭṭhavaḍḍhana.</p>
<p>
<a class="sc" id="11"></a>
<a class="ms" id="p_22J_2422"></a>
<a class="msdiv" id="msdiv37"></a>
Aticiraṃ nivāsena,<br>
piyo bhavati appiyo;<br>
Āmanta kho taṃ <span class="var" title='[{"eds":["s2","s3"],"var":"gacchāmi "}]'>gacchāma</span>,<br>
purā te <span class="var" title='[{"eds":["s2","s3"],"var":"homi appiyo "}]'>homa appiyā</span>”.</p>
<p>
<a class="sc" id="12"></a>
<a class="pts" id="pts4.218"></a>
<a class="ms" id="p_22J_2423"></a>
<a class="msdiv" id="msdiv38"></a>
“Evañce yācamānānaṃ,<br>
Añjaliṃ nāvabujjhasi;<br>
Paricārakānaṃ <span class="var" title='[{"eds":["bj","s2","s3"],"var":"santānaṃ "},{"eds":["pts1"],"var":"sattānaṃ "}]'>sataṃ</span>,<br>
Vacanaṃ na karosi no;<br>
Evaṃ taṃ abhiyācāma,<br>
Puna kayirāsi pariyāyaṃ”.</p>
<p>
<a class="sc" id="13"></a>
<a class="ms" id="p_22J_2424"></a>
<a class="msdiv" id="msdiv39"></a>
“Evañce no viharataṃ,<br>
antarāyo na hessati;<br>
<span class="var" title='[{"eds":["s2","s3","pts1","mr"],"var":"vāpi "}]'>Tuyhañcāpi</span> mahārāja,<br>
<span class="var" title='[{"note":"bahūsu","var":"vā "}]'>mayhañca</span> raṭṭhavaḍḍhana;<br>
Appeva nāma <span class="var" title='[{"eds":["bj","s2","s3","pts1"],"var":"passema "}]'>passemu</span>,<br>
ahorattānamaccaye”ti.</p>
</blockquote>
<p class="endsutta">
<a class="sc" id="14"></a>
<a class="ms" id="p_22J_2425"></a>
Javanahaṃsajātakaṃ tatiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>