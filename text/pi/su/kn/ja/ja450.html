<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja450">
<article>
<div class="hgroup">
<p class="division">Jātaka</p>
<p>Dasakanipāta</p>
<p>Catudvāravagga</p>
<h1>Bilārakosiyajātaka</h1>
</div>
<blockquote class="gatha">
<p>
<a class="msdiv" id="msdiv125"></a>
<a class="ms" id="p_22J_2044"></a>
<a class="sc" id="1"></a>
“Apacantāpi dicchanti,<br>
santo laddhāna bhojanaṃ;<br>
Kimeva tvaṃ pacamāno,<br>
yaṃ na dajjā na taṃ samaṃ.<br>
</p>
<p>
<a class="msdiv" id="msdiv126"></a>
<a class="ms" id="p_22J_2045"></a>
<a class="sc" id="2"></a>
Maccherā ca pamādā ca,<br>
evaṃ dānaṃ na diyyati;<br>
Puññaṃ ākaṅkhamānena,<br>
deyyaṃ hoti vijānatā.<br>
</p>
<p>
<a class="msdiv" id="msdiv127"></a>
<a class="ms" id="p_22J_2046"></a>
<a class="sc" id="3"></a>
Yasseva bhīto na dadāti maccharī,<br>
Tadevādadato bhayaṃ;<br>
Jighacchā ca pipāsā ca,<br>
Yassa bhāyati maccharī;<br>
Tameva bālaṃ phusati,<br>
Asmiṃ loke paramhi ca.<br>
</p>
<p>
<a class="msdiv" id="msdiv128"></a>
<a class="ms" id="p_22J_2047"></a>
<a class="sc" id="4"></a>
Tasmā vineyya maccheraṃ,<br>
dajjā dānaṃ malābhibhū;<br>
Puññāni paralokasmiṃ,<br>
patiṭṭhā honti pāṇinaṃ”.<br>
</p>
<p>
<a class="msdiv" id="msdiv129"></a>
<a class="ms" id="p_22J_2048"></a>
<a class="sc" id="5"></a>
“Duddadaṃ dadamānānaṃ,<br>
dukkaraṃ kamma kubbataṃ;<br>
Asanto nānukubbanti,<br>
sataṃ dhammo durannayo.<br>
</p>
<p>
<a class="msdiv" id="msdiv130"></a>
<a class="ms" id="p_22J_2049"></a>
<a class="sc" id="6"></a>
Tasmā satañca asataṃ,<br>
nānā hoti ito gati;<br>
Asanto nirayaṃ yanti,<br>
santo saggaparāyaṇā”.<br>
</p>
<p>
<a class="msdiv" id="msdiv131"></a>
<a class="ms" id="p_22J_2050"></a>
<a class="sc" id="7"></a>
“Appasmeke pavecchanti,<br>
bahuneke na dicchare;<br>
Appasmā dakkhiṇā dinnā,<br>
sahassena samaṃ mitā”.<br>
</p>
<p>
<a class="msdiv" id="msdiv132"></a>
<a class="ms" id="p_22J_2051"></a>
<a class="sc" id="8"></a>
“Dhammaṃ care yopi samuñchakaṃ care,<br>
Dārañca posaṃ dadamappakasmiṃ;<br>
Sataṃ sahassānaṃ sahassayāginaṃ,<br>
Kalampi nāgghanti tathāvidhassa te”.<br>
</p>
<p>
<a class="msdiv" id="msdiv133"></a>
<a class="ms" id="p_22J_2052"></a>
<a class="sc" id="9"></a>
“Kenesa yañño vipulo mahagghato,<br>
Samena dinnassa na agghameti;<br>
Kathaṃ sataṃ sahassānaṃ sahassayāginaṃ,<br>
Kalampi nāgghanti tathāvidhassa te”.<br>
</p>
<p>
<a class="msdiv" id="msdiv134"></a>
<a class="ms" id="p_22J_2053"></a>
<a class="sc" id="10"></a>
“Dadanti heke visame niviṭṭhā,<br>
Chetvā vadhitvā atha socayitvā;<br>
Sā dakkhiṇā assumukhā sadaṇḍā,<br>
Samena dinnassa na agghameti;<br>
Evaṃ sataṃ sahassānaṃ sahassayāginaṃ,<br>
Kalampi nāgghanti tathāvidhassa te”ti.<br>
</p>
</blockquote>
<p class="endsutta">
<a class="ms" id="p_22J_2054"></a>
<a class="sc" id="11"></a>
Bilārakosiyajātakaṃ dvādasamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>