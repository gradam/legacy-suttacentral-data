<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja485">
<article>
<div class="hgroup">
<p class="division">Jātaka</p>
<p>Pakiṇṇakanipāta</p>
<p>Sālikedāravagga</p>
<h1>2 Candakinnarījātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts4.284"></a>
<a class="ms" id="p_22J_2566"></a>
<a class="msdiv" id="msdiv18"></a>
“Upanīyatidaṃ maññe,<br>
cande <q class="open" style="background: yellow" id="1581" title=" lohitamadena majjāmi; vijahāmi jīvitaṃ pāṇā, (sī , pā1), lohitamaddane; ajjāpi vijahāmi jīvitaṃ pāṇā (syā2, syā3)">lohitamaddane;<br>
Ajja jahāmi jīvitaṃ,<br>
pāṇā</q> me cande nirujjhanti.</p>
<p>
<a class="sc" id="2"></a>
<a class="ms" id="p_22J_2567"></a>
<a class="msdiv" id="msdiv19"></a>
<span class="var" title='[{"eds":["bj","s2","s3","pts1"],"var":"osadhi "},{"eds":["mr"],"var":"osaṭṭhi "},{"note":"abhinavaṭīkā","var":"osati "},{"note":"?","var":"osīdati "}]'>Osīdi</span> me <span class="var" title='[{"eds":["bj","pts1"],"var":"dukkhaṃ me "}]'>dukkhaṃ</span> hadayaṃ,<br>
Me ḍayhate nitammāmi;<br>
Tava candiyā socantiyā,<br>
Na naṃ aññehi sokehi.</p>
<p>
<a class="sc" id="3"></a>
<a class="ms" id="p_22J_2568"></a>
<a class="msdiv" id="msdiv20"></a>
Tiṇamiva vanamiva <span class="var" title='[{"eds":["bj","pts1"],"var":"miyyāmi "}]'>milāyāmi</span>,<br>
Nadī <span class="var" title='[{"eds":["bj","pts1"],"var":"aparipuṇṇiyāva "}]'>aparipuṇṇāva</span> sussāmi;<br>
Tava candiyā socantiyā,<br>
Na naṃ aññehi sokehi.</p>
<p>
<a class="sc" id="4"></a>
<a class="ms" id="p_22J_2569"></a>
<a class="msdiv" id="msdiv21"></a>
<span class="var" title='[{"eds":["bj"],"var":"vassaṃva sare pāde "},{"eds":["pts1"],"var":"vassaṃva sare pabbatapāde "}]'>Vassamiva sare pāde</span>,<br>
Imāni assūni vattare mayhaṃ;<br>
Tava candiyā socantiyā,<br>
Na naṃ aññehi sokehi”.</p>
<p>
<a class="sc" id="5"></a>
<a class="pts" id="pts4.285"></a>
<a class="ms" id="p_22J_2570"></a>
<a class="msdiv" id="msdiv22"></a>
“<span class="var" title='[{"eds":["bj"],"var":"pāposi kho "},{"eds":["s2","s3","pts1"],"var":"pāpo kho "}]'>Pāpo khosi</span> rājaputta,<br>
Yo me <span class="var" title='[{"eds":["bj","s2","s3","pts1"],"var":"icchita "}]'>icchitaṃ</span> patiṃ varākiyā;<br>
Vijjhasi vanamūlasmiṃ,<br>
Soyaṃ viddho chamā seti.</p>
<p>
<a class="sc" id="6"></a>
<a class="ms" id="p_22J_2571"></a>
<a class="msdiv" id="msdiv23"></a>
Imaṃ mayhaṃ hadayasokaṃ,<br>
Paṭimuñcatu rājaputta tava mātā;<br>
Yo mayhaṃ hadayasoko,<br>
Kimpurisaṃ avekkhamānāya.</p>
<p>
<a class="sc" id="7"></a>
<a class="ms" id="p_22J_2572"></a>
<a class="msdiv" id="msdiv24"></a>
Imaṃ mayhaṃ hadayasokaṃ,<br>
Paṭimuñcatu rājaputta tava jāyā;<br>
Yo mayhaṃ hadayasoko,<br>
Kimpurisaṃ avekkhamānāya.</p>
<p>
<a class="sc" id="8"></a>
<a class="ms" id="p_22J_2573"></a>
<a class="msdiv" id="msdiv25"></a>
Mā ca <span class="var" title='[{"eds":["bj","pts1"],"var":"putte "}]'>puttaṃ</span> mā ca patiṃ,<br>
Addakkhi rājaputta tava mātā;<br>
Yo kimpurisaṃ avadhi,<br>
Adūsakaṃ <span class="var" title='[{"eds":["s2","s3"],"var":"mayhaṃ kāmāhi "},{"eds":["mr"],"var":"mayhaṃ kāmā "}]'>mayha kāmā hi</span>.</p>
<p>
<a class="sc" id="9"></a>
<a class="ms" id="p_22J_2574"></a>
<a class="msdiv" id="msdiv26"></a>
Mā ca puttaṃ mā ca patiṃ,<br>
Addakkhi rājaputta tava jāyā;<br>
Yo kimpurisaṃ avadhi,<br>
Adūsakaṃ mayha kāmā hi”.</p>
<p>
<a class="sc" id="10"></a>
<a class="ms" id="p_22J_2575"></a>
<a class="msdiv" id="msdiv27"></a>
“Mā tvaṃ cande rodi,<br>
Mā soci vanatimiramattakkhi;<br>
Mama tvaṃ hehisi bhariyā,<br>
Rājakule pūjitā <span class="var" title='[{"eds":["bj"],"var":"nārī "},{"eds":["pts1"],"var":"narīti "}]'>nārībhi</span>”.</p>
<p>
<a class="sc" id="11"></a>
<a class="pts" id="pts4.286"></a>
<a class="ms" id="p_22J_2576"></a>
<a class="msdiv" id="msdiv28"></a>
“Api nūnahaṃ marissaṃ,<br>
<span class="var" title='[{"eds":["bj","pts1"],"var":"na ca panāhaṃ "}]'>Nāhaṃ</span> rājaputta tava hessaṃ;<br>
Yo kimpurisaṃ avadhi,<br>
Adūsakaṃ mayha kāmā hi”.</p>
<p>
<a class="sc" id="12"></a>
<a class="ms" id="p_22J_2577"></a>
<a class="msdiv" id="msdiv29"></a>
“Api bhīruke api jīvitukāmike,<br>
Kimpurisi gaccha himavantaṃ;<br>
Tālīsatagarabhojanā,<br>
<span class="var" title='[{"eds":["bj","pts1"],"var":"tālissatagarabhojane, araññe "},{"eds":["s2","s3"],"var":"tālisataggarabhojanā, aññe "}]'>Aññe</span> taṃ migā ramissanti”.</p>
<p>
<a class="sc" id="13"></a>
<a class="ms" id="p_22J_2578"></a>
<a class="msdiv" id="msdiv30"></a>
“Te pabbatā tā ca kandarā,<br><q class="open" style="background: yellow" id="1595" title=" tā ca giriguhāyo (sī , syā2, syā3, pā1)">
Tā ca giriguhāyo tatheva tiṭṭhanti</q>;<br>
<span class="var" title='[{"eds":["bj","s2","s3","pts1"],"var":"tattha "}]'>Tattheva</span> taṃ apassantī,<br>
Kimpurisa kathaṃ ahaṃ kassaṃ.</p>
<p>
<a class="sc" id="14"></a>
<a class="ms" id="p_22J_2579"></a>
<a class="msdiv" id="msdiv31"></a>
Te paṇṇasanthatā ramaṇīyā,<br>
Vāḷamigehi anuciṇṇā;<br>
Tattheva taṃ apassantī,<br>
Kimpurisa kathaṃ ahaṃ <span class="var" title='[{"eds":["bj","s2","s3","pts1"],"var":"kāsaṃ "}]'>kassaṃ</span>.</p>
<p>
<a class="sc" id="15"></a>
<a class="ms" id="p_22J_2580"></a>
<a class="msdiv" id="msdiv32"></a>
Te pupphasanthatā ramaṇīyā,<br>
Vāḷamigehi anuciṇṇā;<br>
Tattheva taṃ apassantī,<br>
Kimpurisa kathaṃ ahaṃ kassaṃ.</p>
<p>
<a class="sc" id="16"></a>
<a class="pts" id="pts4.287"></a>
<a class="ms" id="p_22J_2581"></a>
<a class="msdiv" id="msdiv33"></a>
Acchā savanti <span class="var" title='[{"eds":["bj"],"var":"girivaranadiyo "},{"eds":["pts1"],"var":"giricaranadiyo "}]'>girivananadiyo</span>,<br>
Kusumābhikiṇṇasotāyo;<br>
Tattheva taṃ apassantī,<br>
Kimpurisa kathaṃ ahaṃ kassaṃ.</p>
<p>
<a class="sc" id="17"></a>
<a class="ms" id="p_22J_2582"></a>
<a class="msdiv" id="msdiv34"></a>
Nīlāni himavato pabbatassa,<br>
Kūṭāni <span class="var" title='[{"eds":["bj","pts1"],"var":"dassaneyyāni "}]'>dassanīyāni</span>;<br>
Tattheva taṃ apassantī,<br>
Kimpurisa kathaṃ ahaṃ kassaṃ.</p>
<p>
<a class="sc" id="18"></a>
<a class="ms" id="p_22J_2583"></a>
<a class="msdiv" id="msdiv35"></a>
Pītāni himavato pabbatassa,<br>
Kūṭāni dassanīyāni;<br>
Tattheva taṃ apassantī,<br>
Kimpurisa kathaṃ ahaṃ kassaṃ.</p>
<p>
<a class="sc" id="19"></a>
<a class="ms" id="p_22J_2584"></a>
<a class="msdiv" id="msdiv36"></a>
Tambāni himavato pabbatassa,<br>
Kūṭāni dassanīyāni;<br>
Tattheva taṃ apassantī,<br>
Kimpurisa kathaṃ ahaṃ kassaṃ.</p>
<p>
<a class="sc" id="20"></a>
<a class="ms" id="p_22J_2585"></a>
<a class="msdiv" id="msdiv37"></a>
Tuṅgāni himavato pabbatassa,<br>
Kūṭāni dassanīyāni;<br>
Tattheva taṃ apassantī,<br>
Kimpurisa kathaṃ ahaṃ kassaṃ.</p>
<p>
<a class="sc" id="21"></a>
<a class="ms" id="p_22J_2586"></a>
<a class="msdiv" id="msdiv38"></a>
Setāni himavato pabbatassa,<br>
Kūṭāni dassanīyāni;<br>
Tattheva taṃ apassantī,<br>
Kimpurisa kathaṃ ahaṃ kassaṃ.</p>
<p>
<a class="sc" id="22"></a>
<a class="ms" id="p_22J_2587"></a>
<a class="msdiv" id="msdiv39"></a>
Citrāni himavato pabbatassa,<br>
Kūṭāni dassanīyāni;<br>
Tattheva taṃ apassantī,<br>
Kimpurisa kathaṃ ahaṃ kassaṃ.</p>
<p>
<a class="sc" id="23"></a>
<a class="ms" id="p_22J_2588"></a>
<a class="msdiv" id="msdiv40"></a>
Yakkhagaṇasevite gandhamādane,<br>
Osadhebhi sañchanne;<br>
Tattheva taṃ apassantī,<br>
Kimpurisa kathaṃ ahaṃ kassaṃ.</p>
<p>
<a class="sc" id="24"></a>
<a class="ms" id="p_22J_2589"></a>
<a class="msdiv" id="msdiv41"></a>
Kimpurisasevite gandhamādane,<br>
Osadhebhi sañchanne;<br>
Tattheva taṃ apassantī,<br>
Kimpurisa kathaṃ ahaṃ kassaṃ”.</p>
<p>
<a class="sc" id="25"></a>
<a class="pts" id="pts4.288"></a>
<a class="ms" id="p_22J_2590"></a>
<a class="msdiv" id="msdiv42"></a>
“Vande <span class="var" title='[{"eds":["bj","s3"],"var":"te pāde "}]'>te</span> <span class="var" title='[{"eds":["mr"],"var":"ayyire brahme "}]'>ayirabrahme</span>,<br>
Yo me icchitaṃ patiṃ varākiyā;<br>
Amatena abhisiñci,<br>
Samāgatāsmi piyatamena.</p>
<p>
<a class="sc" id="26"></a>
<a class="ms" id="p_22J_2591"></a>
<a class="msdiv" id="msdiv43"></a>
Vicarāma dāni <span class="var" title='[{"eds":["bj","pts1"],"var":"girivara "}]'>girivana</span> nadiyo,<br>
Kusumābhikiṇṇasotāyo;<br>
<span class="var" title='[{"eds":["pts1"],"var":"nānādumasavanāyo "}]'>Nānādumavasanāyo</span>,<br>
Piyaṃvadā aññamaññassā”ti.</p>
</blockquote>
<p class="endsutta">
<a class="sc" id="27"></a>
<a class="ms" id="p_22J_2592"></a>
<span class="var" title='[{"eds":["bj","s2","s3","pts1"],"var":"candakinnarajātakaṃ "}]'>Candakinnarījātakaṃ</span> dutiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>