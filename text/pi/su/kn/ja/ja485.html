<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja485">
<article>
<div class="hgroup">
<p class="division">Jātaka</p>
<p>Pakiṇṇakanipāta</p>
<p>Sālikedāravagga</p>
<h1>2 Candakinnarījātaka</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_22J_2566"></a>
<a class="msdiv" id="msdiv18"></a>
“Upanīyatidaṃ maññe,<br>
cande lohitamaddane;<br>
Ajja jahāmi jīvitaṃ,<br>
pāṇā me cande nirujjhanti.<br></p>
<p>
<a class="sc" id="2"></a>
<a class="ms" id="p_22J_2567"></a>
<a class="msdiv" id="msdiv19"></a>
Osīdi me dukkhaṃ hadayaṃ,<br>
Me ḍayhate nitammāmi;<br>
Tava candiyā socantiyā,<br>
Na naṃ aññehi sokehi.<br></p>
<p>
<a class="sc" id="3"></a>
<a class="ms" id="p_22J_2568"></a>
<a class="msdiv" id="msdiv20"></a>
Tiṇamiva vanamiva milāyāmi,<br>
Nadī aparipuṇṇāva sussāmi;<br>
Tava candiyā socantiyā,<br>
Na naṃ aññehi sokehi.<br></p>
<p>
<a class="sc" id="4"></a>
<a class="ms" id="p_22J_2569"></a>
<a class="msdiv" id="msdiv21"></a>
Vassamiva sare pāde,<br>
Imāni assūni vattare mayhaṃ;<br>
Tava candiyā socantiyā,<br>
Na naṃ aññehi sokehi”.<br></p>
<p>
<a class="sc" id="5"></a>
<a class="ms" id="p_22J_2570"></a>
<a class="msdiv" id="msdiv22"></a>
“Pāpo khosi rājaputta,<br>
Yo me icchitaṃ patiṃ varākiyā;<br>
Vijjhasi vanamūlasmiṃ,<br>
Soyaṃ viddho chamā seti.<br></p>
<p>
<a class="sc" id="6"></a>
<a class="ms" id="p_22J_2571"></a>
<a class="msdiv" id="msdiv23"></a>
Imaṃ mayhaṃ hadayasokaṃ,<br>
Paṭimuñcatu rājaputta tava mātā;<br>
Yo mayhaṃ hadayasoko,<br>
Kimpurisaṃ avekkhamānāya.<br></p>
<p>
<a class="sc" id="7"></a>
<a class="ms" id="p_22J_2572"></a>
<a class="msdiv" id="msdiv24"></a>
Imaṃ mayhaṃ hadayasokaṃ,<br>
Paṭimuñcatu rājaputta tava jāyā;<br>
Yo mayhaṃ hadayasoko,<br>
Kimpurisaṃ avekkhamānāya.<br></p>
<p>
<a class="sc" id="8"></a>
<a class="ms" id="p_22J_2573"></a>
<a class="msdiv" id="msdiv25"></a>
Mā ca puttaṃ mā ca patiṃ,<br>
Addakkhi rājaputta tava mātā;<br>
Yo kimpurisaṃ avadhi,<br>
Adūsakaṃ mayha kāmā hi.<br></p>
<p>
<a class="sc" id="9"></a>
<a class="ms" id="p_22J_2574"></a>
<a class="msdiv" id="msdiv26"></a>
Mā ca puttaṃ mā ca patiṃ,<br>
Addakkhi rājaputta tava jāyā;<br>
Yo kimpurisaṃ avadhi,<br>
Adūsakaṃ mayha kāmā hi”.<br></p>
<p>
<a class="sc" id="10"></a>
<a class="ms" id="p_22J_2575"></a>
<a class="msdiv" id="msdiv27"></a>
“Mā tvaṃ cande rodi,<br>
Mā soci vanatimiramattakkhi;<br>
Mama tvaṃ hehisi bhariyā,<br>
Rājakule pūjitā nārībhi”.<br></p>
<p>
<a class="sc" id="11"></a>
<a class="ms" id="p_22J_2576"></a>
<a class="msdiv" id="msdiv28"></a>
“Api nūnahaṃ marissaṃ,<br>
Nāhaṃ rājaputta tava hessaṃ;<br>
Yo kimpurisaṃ avadhi,<br>
Adūsakaṃ mayha kāmā hi”.<br></p>
<p>
<a class="sc" id="12"></a>
<a class="ms" id="p_22J_2577"></a>
<a class="msdiv" id="msdiv29"></a>
“Api bhīruke api jīvitukāmike,<br>
Kimpurisi gaccha himavantaṃ;<br>
Tālīsatagarabhojanā,<br>
Aññe taṃ migā ramissanti”.<br></p>
<p>
<a class="sc" id="13"></a>
<a class="ms" id="p_22J_2578"></a>
<a class="msdiv" id="msdiv30"></a>
“Te pabbatā tā ca kandarā,<br>
Tā ca giriguhāyo tatheva tiṭṭhanti;<br>
Tattheva taṃ apassantī,<br>
Kimpurisa kathaṃ ahaṃ kassaṃ.<br></p>
<p>
<a class="sc" id="14"></a>
<a class="ms" id="p_22J_2579"></a>
<a class="msdiv" id="msdiv31"></a>
Te paṇṇasanthatā ramaṇīyā,<br>
Vāḷamigehi anuciṇṇā;<br>
Tattheva taṃ apassantī,<br>
Kimpurisa kathaṃ ahaṃ kassaṃ.<br></p>
<p>
<a class="sc" id="15"></a>
<a class="ms" id="p_22J_2580"></a>
<a class="msdiv" id="msdiv32"></a>
Te pupphasanthatā ramaṇīyā,<br>
Vāḷamigehi anuciṇṇā;<br>
Tattheva taṃ apassantī,<br>
Kimpurisa kathaṃ ahaṃ kassaṃ.<br></p>
<p>
<a class="sc" id="16"></a>
<a class="ms" id="p_22J_2581"></a>
<a class="msdiv" id="msdiv33"></a>
Acchā savanti girivananadiyo,<br>
Kusumābhikiṇṇasotāyo;<br>
Tattheva taṃ apassantī,<br>
Kimpurisa kathaṃ ahaṃ kassaṃ.<br></p>
<p>
<a class="sc" id="17"></a>
<a class="ms" id="p_22J_2582"></a>
<a class="msdiv" id="msdiv34"></a>
Nīlāni himavato pabbatassa,<br>
Kūṭāni dassanīyāni;<br>
Tattheva taṃ apassantī,<br>
Kimpurisa kathaṃ ahaṃ kassaṃ.<br></p>
<p>
<a class="sc" id="18"></a>
<a class="ms" id="p_22J_2583"></a>
<a class="msdiv" id="msdiv35"></a>
Pītāni himavato pabbatassa,<br>
Kūṭāni dassanīyāni;<br>
Tattheva taṃ apassantī,<br>
Kimpurisa kathaṃ ahaṃ kassaṃ.<br></p>
<p>
<a class="sc" id="19"></a>
<a class="ms" id="p_22J_2584"></a>
<a class="msdiv" id="msdiv36"></a>
Tambāni himavato pabbatassa,<br>
Kūṭāni dassanīyāni;<br>
Tattheva taṃ apassantī,<br>
Kimpurisa kathaṃ ahaṃ kassaṃ.<br></p>
<p>
<a class="sc" id="20"></a>
<a class="ms" id="p_22J_2585"></a>
<a class="msdiv" id="msdiv37"></a>
Tuṅgāni himavato pabbatassa,<br>
Kūṭāni dassanīyāni;<br>
Tattheva taṃ apassantī,<br>
Kimpurisa kathaṃ ahaṃ kassaṃ.<br></p>
<p>
<a class="sc" id="21"></a>
<a class="ms" id="p_22J_2586"></a>
<a class="msdiv" id="msdiv38"></a>
Setāni himavato pabbatassa,<br>
Kūṭāni dassanīyāni;<br>
Tattheva taṃ apassantī,<br>
Kimpurisa kathaṃ ahaṃ kassaṃ.<br></p>
<p>
<a class="sc" id="22"></a>
<a class="ms" id="p_22J_2587"></a>
<a class="msdiv" id="msdiv39"></a>
Citrāni himavato pabbatassa,<br>
Kūṭāni dassanīyāni;<br>
Tattheva taṃ apassantī,<br>
Kimpurisa kathaṃ ahaṃ kassaṃ.<br></p>
<p>
<a class="sc" id="23"></a>
<a class="ms" id="p_22J_2588"></a>
<a class="msdiv" id="msdiv40"></a>
Yakkhagaṇasevite gandhamādane,<br>
Osadhebhi sañchanne;<br>
Tattheva taṃ apassantī,<br>
Kimpurisa kathaṃ ahaṃ kassaṃ.<br></p>
<p>
<a class="sc" id="24"></a>
<a class="ms" id="p_22J_2589"></a>
<a class="msdiv" id="msdiv41"></a>
Kimpurisasevite gandhamādane,<br>
Osadhebhi sañchanne;<br>
Tattheva taṃ apassantī,<br>
Kimpurisa kathaṃ ahaṃ kassaṃ”.<br></p>
<p>
<a class="sc" id="25"></a>
<a class="ms" id="p_22J_2590"></a>
<a class="msdiv" id="msdiv42"></a>
“Vande te ayirabrahme,<br>
Yo me icchitaṃ patiṃ varākiyā;<br>
Amatena abhisiñci,<br>
Samāgatāsmi piyatamena.<br></p>
<p>
<a class="sc" id="26"></a>
<a class="ms" id="p_22J_2591"></a>
<a class="msdiv" id="msdiv43"></a>
Vicarāma dāni girivana nadiyo,<br>
Kusumābhikiṇṇasotāyo;<br>
Nānādumavasanāyo,<br>
Piyaṃvadā aññamaññassā”ti.<br></p>
</blockquote>
<p class="endsutta">
<a class="sc" id="27"></a>
<a class="ms" id="p_22J_2592"></a>
Candakinnarījātakaṃ dutiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>