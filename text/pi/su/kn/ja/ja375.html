<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja375">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Aḍḍhavagga</p>
<h1>5. Kapotajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.225"></a><a class="ms" id="p_22J_1306"></a><a class="msdiv" id="msdiv135"></a>“Idāni khomhi sukhito arogo,<br>
Nikkaṇṭako nippatito kapoto;<br>
Kāhāmi dānī hadayassa tuṭṭhiṃ,<br>
Tathāhimaṃ maṃsasākaṃ baleti”.</p>
<p><a class="sc" id="2"></a><a class="pts" id="pts3.226"></a><a class="ms" id="p_22J_1307"></a><a class="msdiv" id="msdiv136"></a>“Kāyaṃ balākā sikhinī,<br>
corī laṅghipitāmahā;<br>
Oraṃ balāke āgaccha,<br>
caṇḍo me vāyaso sakhā”.</p>
<p><a class="sc" id="3"></a><a class="ms" id="p_22J_1308"></a><a class="msdiv" id="msdiv137"></a>“Alañhi te jagghitāye,<br>
Mamaṃ disvāna edisaṃ;<br>
Vilūnaṃ sūdaputtena,<br>
<span class="var" title="piṭṭhamaddena (bj) | piṭṭhamaṭṭhena (s2, s3) | pitthimaddena (pts1)" id="note752">Piṭṭhamaṇḍena</span> makkhitaṃ”.</p>
<p><a class="sc" id="4"></a><a class="ms" id="p_22J_1309"></a><a class="msdiv" id="msdiv138"></a>“Sunhāto suvilittosi,<br>
annapānena tappito;<br>
Kaṇṭhe ca te veḷuriyo,<br>
agamā nu kajaṅgalaṃ”.</p>
<p><a class="sc" id="5"></a><a class="ms" id="p_22J_1310"></a><a class="msdiv" id="msdiv139"></a>“Mā te mitto amitto vā,<br>
agamāsi kajaṅgalaṃ;<br>
Piñchāni tattha lāyitvā,<br>
kaṇṭhe bandhanti vaṭṭanaṃ”.</p>
<p><a class="sc" id="6"></a><a class="pts" id="pts3.227"></a><a class="ms" id="p_22J_1311"></a><a class="msdiv" id="msdiv140"></a>“Punapāpajjasī samma,<br>
Sīlañhi tava tādisaṃ;<br>
Na hi mānusakā bhogā,<br>
Subhuñjā honti pakkhinā”ti. (841)</p>
</blockquote>
<p class="endsutta"><a class="sc" id="7"></a><a class="ms" id="p_22J_1312"></a><span class="var" title="kapota­ka­jātakaṃ (s2, s3)" id="note753">Kapotajātakaṃ</span> pañcamaṃ.<br>
Aḍḍhavaggo tatiyo.</p>
<p class="endsection summary"><a class="sc" id="8"></a><a class="ms" id="p_22J_1313"></a>Tassuddānaṃ</p>
<blockquote class="uddanagatha">
<p><a class="sc" id="9"></a><a class="ms" id="p_22J_1314"></a>Atha vaṇṇa sasīla hiri labhate,<br>
Sumukhā visa sāḷi­yamitta­varo;<br>
Atha cakka palāsa sarāja sato,<br>
Yava bāla kapotaka pannarasāti.</p>
</blockquote>
<p class="endsection summary"><a class="sc" id="10"></a><a class="ms" id="p_22J_1315"></a>Atha vagguddānaṃ</p>
<blockquote class="uddanagatha">
<p><a class="sc" id="11"></a><a class="ms" id="p_22J_1316"></a>Jīnañca vaṇṇaṃ asamaṃ­vagup­pari,<br>
Sudesitā <span class="var" title="jātaka pañcavīsati (?)" id="note754">jātakanti santi vīsati</span>;<br>
Mahesino brahma­carit­tamutta-<br>
Mavoca gāthā atthavatī subyañjanāti.</p>
</blockquote>
<p class="endsection"><a class="sc" id="12"></a><a class="ms" id="p_22J_1317"></a>Pañcakanipātaṃ niṭṭhitaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
