<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<section class="sutta" id="ja391">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Kha­ra­putta­vagga</p>
<h1>6 Vijjā­dhara­jātaka</h1>
</div>
<blockquote class="gatha">
<p><a class="sc" id="1"></a>
<a class="pts1" id="pts3.305"></a>
<a class="ms" id="p_22J_1443"></a>
<a class="msdiv" id="msdiv109"></a>
“Dubbaṇṇarūpaṃ tuva­mariya­vaṇṇī,<br>
<span class="var" title="purakkhitvā (s2, s3, mr)" id="note841">Purakkhatvā</span> pañjaliko namassasi;<br>
Seyyo nu te so <span class="var" title="udāhu (s2, s3, mr)" id="note842">udavā</span> sarikkho,<br>
Nāmaṃ parassattano cāpi brūhi”.</p>
<p><a class="sc" id="2"></a>
<a class="ms" id="p_22J_1444"></a>
<a class="msdiv" id="msdiv110"></a>
“Na nāmagottaṃ gaṇhanti rāja,<br>
<span class="var" title="samag­ga­tānuj­ju­gatāna (s2, s3) | ­samug­ga­tānuj­ju­gatāna (mr)" id="note843">Sammag­gatā­nujju­gatāna</span> devā;<br>
Ahañca te nāmadheyyaṃ vadāmi,<br>
Sakkohamasmī tidasānamindo”.</p>
<p><a class="sc" id="3"></a>
<a class="pts1" id="pts3.306"></a>
<a class="ms" id="p_22J_1445"></a>
<a class="msdiv" id="msdiv111"></a>
“Yo disvā bhikkhuṃ caraṇūpapannaṃ,<br>
Purakkhatvā pañjaliko namassati;<br>
Pucchāmi taṃ devarā­je­tamat­thaṃ,<br>
Ito cuto kiṃ labhate sukhaṃ so”.</p>
<p><a class="sc" id="4"></a>
<a class="ms" id="p_22J_1446"></a>
<a class="msdiv" id="msdiv112"></a>
“Yo disvā bhikkhuṃ caraṇūpapannaṃ,<br>
Purakkhatvā pañjaliko namassati;<br>
Diṭṭheva dhamme labhate pasaṃsaṃ,<br>
Saggañca so yāti sarīrabhedā”.</p>
<p><a class="sc" id="5"></a>
<a class="ms" id="p_22J_1447"></a>
<a class="msdiv" id="msdiv113"></a>
“Lakkhī vata me udapādi ajja,<br>
Yaṃ vāsavaṃ bhūta­patid­dasāma;<br>
Bhikkhuñca disvāna tuvañca sakka,<br>
Kāhāmi puññāni anappakāni”.</p>
<p><a class="sc" id="6"></a>
<a class="ms" id="p_22J_1448"></a>
<a class="msdiv" id="msdiv114"></a>
“Addhā have sevitabbā sapaññā,<br>
Bahussutā ye bahu­ṭhāna­cintino;<br>
Bhikkhuñca disvāna mamañca rāja,<br>
Karohi puññāni anappakāni”.</p>
<p><a class="sc" id="7"></a>
<a class="pts1" id="pts3.307"></a>
<a class="ms" id="p_22J_1449"></a>
<a class="msdiv" id="msdiv115"></a>
“Akkodhano nicca­pasan­na­citto,<br>
Sab­bātithī­yā­cayogo bhavitvā;<br>
Nihacca mānaṃ abhivādayissaṃ,<br>
Sutvāna devinda subhāsitānī”ti.</p>
</blockquote>
<p class="endsutta">
<a class="sc" id="8"></a>
<a class="ms" id="p_22J_1450"></a>
<span class="var" title="dhaja­vi­he­ṭha­jātakaṃ (bj, pts1) | pabba­ji­tavi­he­ṭha­ka­jātakaṃ (s2, s3)" id="note844">Vijjā­dhara­jātakaṃ</span> chaṭṭhaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>