<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja385">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Avāriyavagga</p>
<h1>10 Nandiyamigarājajātaka</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_22J_1397"></a>
<a class="msdiv" id="msdiv71"></a>
“Sace brāhmaṇa gacchesi,<br>
sākete ajjunaṃ vanaṃ;<br>
Vajjāsi nandiyaṃ nāma,<br>
puttaṃ asmākamorasaṃ;<br>
Mātā pitā ca te vuddhā,<br>
te taṃ icchanti passituṃ”.<br></p>
<p>
<a class="sc" id="2"></a>
<a class="ms" id="p_22J_1398"></a>
<a class="msdiv" id="msdiv72"></a>
“Bhuttā mayā nivāpāni,<br>
Rājino pānabhojanaṃ;<br>
Taṃ rājapiṇḍaṃ avabhottuṃ,<br>
Nāhaṃ brāhmaṇa mussahe”.<br></p>
<p>
<a class="sc" id="3"></a>
<a class="ms" id="p_22J_1399"></a>
<a class="msdiv" id="msdiv73"></a>
“Odahissāmahaṃ passaṃ,<br>
khurappānissa rājino;<br>
Tadāhaṃ sukhito mutto,<br>
api passeyya mātaraṃ.<br></p>
<p>
<a class="sc" id="4"></a>
<a class="ms" id="p_22J_1400"></a>
<a class="msdiv" id="msdiv74"></a>
Migarājā pure āsiṃ,<br>
kosalassa niketane;<br>
Nandiyo nāma nāmena,<br>
abhirūpo catuppado.<br></p>
<p>
<a class="sc" id="5"></a>
<a class="ms" id="p_22J_1401"></a>
<a class="msdiv" id="msdiv75"></a>
Taṃ maṃ vadhitumāgacchi,<br>
dāyasmiṃ ajjune vane;<br>
Dhanuṃ advejjhaṃ katvāna,<br>
usuṃ sannayha kosalo.<br></p>
<p>
<a class="sc" id="6"></a>
<a class="ms" id="p_22J_1402"></a>
<a class="msdiv" id="msdiv76"></a>
Tassāhaṃ odahiṃ passaṃ,<br>
khurappānissa rājino;<br>
Tadāhaṃ sukhito mutto,<br>
mātaraṃ daṭṭhumāgato”ti.<br></p>
</blockquote>
<p class="endsutta">
<a class="sc" id="7"></a>
<a class="ms" id="p_22J_1403"></a>
Nandiyamigarājajātakaṃ dasamaṃ.<br>
Avāriyavaggo paṭhamo.</p>
<p class="endsection summary">
<a class="sc" id="8"></a>
<a class="ms" id="p_22J_1404"></a>
Tassuddānaṃ</p>
<blockquote class="uddanagatha">
<p>
<a class="sc" id="9"></a>
<a class="ms" id="p_22J_1405"></a>
Atha kujjharathesabha ketuvaro,<br>
Sadarīmukha neru latā ca puna;<br>
Apananda sirī ca sucittavaro,<br>
Atha dhammika nandimigena dasāti.<br></p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>