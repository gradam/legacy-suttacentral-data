<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="ja437">
<article>
<div class="hgroup">
<p class="division">Jātaka</p>
<p>Navakanipāta</p>
<p>Gijjhavagga</p>
<h1>11 Pūtimaṃsajātaka</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts3.534"></a>
<a class="ms" id="p_22J_1886"></a>
<a class="msdiv" id="msdiv96"></a>
“Na kho me ruccati āḷi,<br>
pūtimaṃsassa pekkhanā;<br>
Etādisā sakhārasmā,<br>
ārakā parivajjaye”.</p>
<p>
<a class="sc" id="2"></a>
<a class="ms" id="p_22J_1887"></a>
<a class="msdiv" id="msdiv97"></a>
“Ummattikā ayaṃ veṇī,<br>
vaṇṇeti patino sakhiṃ;<br>
<span class="var" title='[{"eds":["bj","pts1"],"var":"pajjhāti "},{"note":"sī -nissya","var":"pajjhāyati "}]'>Pajjhāyi</span> paṭigacchantiṃ,<br>
āgataṃ <span class="var" title='[{"eds":["bj","pts1"],"var":"meḷamātaraṃ "}]'>meṇḍamātaraṃ</span>”.</p>
<p>
<a class="sc" id="3"></a>
<a class="ms" id="p_22J_1888"></a>
<a class="msdiv" id="msdiv98"></a>
“Tvaṃ khosi samma ummatto,<br>
dummedho avicakkhaṇo;<br>
Yo <span class="var" title='[{"eds":["s2","s3"],"var":"so tvaṃ "}]'>tvaṃ</span> matālayaṃ katvā,<br>
akālena vipekkhasi”.</p>
<p>
<a class="sc" id="4"></a>
<a class="ms" id="p_22J_1889"></a>
<a class="msdiv" id="msdiv99"></a>
“Na akāle vipekkheyya,<br>
kāle pekkheyya paṇḍito;<br>
Pūtimaṃsova <span class="var" title='[{"eds":["bj","pts1"],"var":"pajjhāti "},{"note":"sī -nissya","var":"pajjhāyati "}]'>pajjhāyi</span>,<br>
yo akāle vipekkhati”.</p>
<p>
<a class="sc" id="5"></a>
<a class="pts" id="pts3.535"></a>
<a class="ms" id="p_22J_1890"></a>
<a class="msdiv" id="msdiv100"></a>
“Piyaṃ kho āḷi me hotu,<br>
puṇṇapattaṃ dadāhi me;<br>
Pati sañjīvito mayhaṃ,<br>
eyyāsi <span class="var" title='[{"eds":["s2","s3","mr"],"var":"pucchitā "}]'>piyapucchikā</span>”.</p>
<p>
<a class="sc" id="6"></a>
<a class="ms" id="p_22J_1891"></a>
<a class="msdiv" id="msdiv101"></a>
“Piyaṃ kho āḷi te hotu,<br>
puṇṇapattaṃ dadāmi te;<br>
Mahatā <span class="var" title='[{"eds":["s2"],"var":"parihārena "}]'>parivārena</span>,<br>
<span class="var" title='[{"eds":["si","pts1"],"var":"esaṃ "}]'>essaṃ</span> <span class="var" title='[{"eds":["pts1"],"var":"kayirāsi "}]'>kayirāhi</span> bhojanaṃ”.</p>
<p>
<a class="sc" id="7"></a>
<a class="ms" id="p_22J_1892"></a>
<a class="msdiv" id="msdiv102"></a>
“Kīdiso tuyhaṃ parivāro,<br>
yesaṃ kāhāmi bhojanaṃ;<br>
Kiṃnāmakā ca te sabbe,<br>
<span class="var" title='[{"eds":["si","s2","s3","pts1"],"var":"te "}]'>taṃ</span> me akkhāhi pucchitā”.</p>
<p>
<a class="sc" id="8"></a>
<a class="ms" id="p_22J_1893"></a>
<a class="msdiv" id="msdiv103"></a>
“Māliyo caturakkho ca,<br>
piṅgiyo atha jambuko;<br>
Ediso mayhaṃ parivāro,<br>
tesaṃ <span class="var" title='[{"eds":["pts1"],"var":"kayirāsi "}]'>kayirāhi</span> bhojanaṃ”.</p>
<p>
<a class="sc" id="9"></a>
<a class="pts" id="pts3.536"></a>
<a class="ms" id="p_22J_1894"></a>
<a class="msdiv" id="msdiv104"></a>
“Nikkhantāya agārasmā,<br>
bhaṇḍakampi vinassati;<br>
Ārogyaṃ āḷino <span class="var" title='[{"note":"?","var":"vacchaṃ "}]'>vajjaṃ</span>,<br>
idheva vasa māgamā”ti.</p>
</blockquote>
<p class="endsutta">
<a class="sc" id="10"></a>
<a class="ms" id="p_22J_1895"></a>
Pūtimaṃsajātakaṃ ekādasamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>