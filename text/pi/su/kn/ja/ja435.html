<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja435">
<article>
<div class="hgroup">
<p class="division">Jātaka</p>
<p>Navakanipāta</p>
<p>Gijjhavagga</p>
<h1>9 ­Halid­di­rā­gajā­taka</h1>
</div>
<blockquote class="gatha">
<p><a class="sc" id="1"></a><a class="pts1" id="pts3.524"></a><a class="ms" id="p_22J_1866"></a><a class="msdiv" id="msdiv78"></a>“Sutitikkhaṃ araññamhi,<br>
pantamhi sayanāsane;<br>
Ye ca gāme titikkhanti,<br>
te uḷāratarā tayā”.</p>
<p><span class="cross" title="^ja348#1 [Araññajātaka]" id="note1082">*</span> <a class="sc" id="2"></a><a class="ms" id="p_22J_1867"></a><a class="msdiv" id="msdiv79"></a>“Araññā gāmamāgamma,<br>
kiṃsīlaṃ kiṃvataṃ ahaṃ;<br>
Purisaṃ tāta seveyyaṃ,<br>
taṃ me akkhāhi pucchito”.</p>
<p><a class="sc" id="3"></a><a class="ms" id="p_22J_1868"></a><a class="msdiv" id="msdiv80"></a>“Yo <span class="var" title="yo taṃ (s2, s3)" id="note1083">te</span> vissāsaye tāta,<br>
vissāsañca khameyya te;<br>
Sussūsī ca titikkhī ca,<br>
taṃ bhajehi ito gato.</p>
<p><a class="sc" id="4"></a><a class="ms" id="p_22J_1869"></a><a class="msdiv" id="msdiv81"></a>Yassa kāyena vācāya,<br>
manasā natthi dukkaṭaṃ;<br>
Urasīva patiṭṭhāya,<br>
taṃ bhajehi ito gato.</p>
<p><a class="sc" id="5"></a><a class="ms" id="p_22J_1870"></a><a class="msdiv" id="msdiv82"></a>Yo ca dhammena carati,<br>
carantopi na maññati;<br>
Visuddhakāriṃ sappaññaṃ,<br>
taṃ bhajehi ito gato.</p>
<p><a class="sc" id="6"></a><a class="ms" id="p_22J_1871"></a><a class="msdiv" id="msdiv83"></a>Haliddirāgaṃ kapicittaṃ,<br>
purisaṃ rāgavirāginaṃ;<br>
Tādisaṃ tāta mā sevi,<br>
nimmanussampi ce siyā.</p>
<p><a class="sc" id="7"></a><a class="ms" id="p_22J_1872"></a><a class="msdiv" id="msdiv84"></a>Āsīvisaṃva kupitaṃ,<br>
mīḷhalittaṃ mahāpathaṃ;<br>
Ārakā parivajjehi,<br>
yānīva visamaṃ pathaṃ.</p>
<p><a class="sc" id="8"></a><a class="pts1" id="pts3.526"></a><a class="ms" id="p_22J_1873"></a><a class="msdiv" id="msdiv85"></a>Anatthā tāta vaḍḍhanti,<br>
bālaṃ accupasevato;<br>
Māssu bālena <span class="var" title="saṅgañchi (bj, pts1)" id="note1084">saṃgacchi</span>,<br>
amitteneva sabbadā.</p>
<p><a class="sc" id="9"></a><a class="ms" id="p_22J_1874"></a><a class="msdiv" id="msdiv86"></a>Taṃ tāhaṃ tāta yācāmi,<br>
karassu vacanaṃ mama;<br>
Māssu bālena <span class="var" title="saṅgañchi (bj, pts1)" id="note1085">saṃgacchi</span>,<br>
dukkho bālehi saṅgamo”ti.</p>
</blockquote>
<p class="endsutta"><a class="sc" id="10"></a><a class="ms" id="p_22J_1875"></a><span class="var" title="­haḷid­di­rāga­jātakaṃ (bj) | ­halid­da­rāga­jātakaṃ (s2, s3)" id="note1086">­Halid­di­rāga­jātakaṃ</span> navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
</aside>
</section>
</div>
</body>
</html>
