<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja471">
<article>
<div class="hgroup">
<p class="division">Jātaka</p>
<p>Dvādasakanipāta</p>
<p>Cūḷakuṇālavagga</p>
<h1>Meṇḍakapañhajātaka</h1>
</div>
<blockquote class="gatha">
<p>
<a class="msdiv" id="msdiv94"></a>
<a class="ms" id="p_22J_2339"></a>
<a class="sc" id="1"></a>
“Yesaṃ na kadāci bhūtapubbaṃ,<br>
Sakhyaṃ sattapadampimasmi loke;<br>
Jātā amittā duve sahāyā,<br>
Paṭisandhāya caranti kissa hetu”.<br>
</p>
<p>
<a class="msdiv" id="msdiv95"></a>
<a class="ms" id="p_22J_2340"></a>
<a class="sc" id="2"></a>
“Yadi me ajja pātarāsakāle,<br>
Pañhaṃ na sakkuṇeyyātha vattumetaṃ;<br>
Raṭṭhā pabbājayissāmi vo sabbe,<br>
Na hi mattho duppaññajātikehi”.<br>
</p>
<p>
<a class="msdiv" id="msdiv96"></a>
<a class="ms" id="p_22J_2341"></a>
<a class="sc" id="3"></a>
“Mahājanasamāgamamhi ghore,<br>
Janakolāhalasaṅgamamhi jāte;<br>
Vikkhittamanā anekacittā,<br>
Pañhaṃ na sakkuṇoma vattumetaṃ.<br>
</p>
<p>
<a class="msdiv" id="msdiv97"></a>
<a class="ms" id="p_22J_2342"></a>
<a class="sc" id="4"></a>
Ekaggacittāva ekamekā,<br>
Rahasi gatā atthaṃ nicintayitvā;<br>
Paviveke sammasitvāna dhīrā,<br>
Atha vakkhanti janinda etamatthaṃ”.<br>
</p>
<p>
<a class="msdiv" id="msdiv98"></a>
<a class="ms" id="p_22J_2343"></a>
<a class="sc" id="5"></a>
“Uggaputtarājaputtiyānaṃ,<br>
Urabbhassa maṃsaṃ piyaṃ manāpaṃ;<br>
Na sunakhassa te adenti maṃsaṃ,<br>
Atha meṇḍassa suṇena sakhyamassa”.<br>
</p>
<p>
<a class="msdiv" id="msdiv99"></a>
<a class="ms" id="p_22J_2344"></a>
<a class="sc" id="6"></a>
“Cammaṃ vihananti eḷakassa,<br>
Assapiṭṭhattharassukhassa hetu;<br>
Na ca te sunakhassa attharanti,<br>
Atha meṇḍassa suṇena sakhyamassa”.<br>
</p>
<p>
<a class="msdiv" id="msdiv100"></a>
<a class="ms" id="p_22J_2345"></a>
<a class="sc" id="7"></a>
“Āvellitasiṅgiko hi meṇḍo,<br>
Na ca sunakhassa visāṇakāni atthi;<br>
Tiṇabhakkho maṃsabhojano ca,<br>
Atha meṇḍassa suṇena sakhyamassa”.<br>
</p>
<p>
<a class="msdiv" id="msdiv101"></a>
<a class="ms" id="p_22J_2346"></a>
<a class="sc" id="8"></a>
“Tiṇamāsi palāsamāsi meṇḍo,<br>
Na ca sunakho tiṇamāsi no palāsaṃ;<br>
Gaṇheyya suṇo sasaṃ biḷāraṃ,<br>
Atha meṇḍassa suṇena sakhyamassa”.<br>
</p>
<p>
<a class="msdiv" id="msdiv102"></a>
<a class="ms" id="p_22J_2347"></a>
<a class="sc" id="9"></a>
“Aṭṭhaḍḍhapado catuppadassa,<br>
Meṇḍo aṭṭhanakho adissamāno;<br>
Chādiyamāharatī ayaṃ imassa,<br>
Maṃsaṃ āharatī ayaṃ amussa.<br>
</p>
<p>
<a class="msdiv" id="msdiv103"></a>
<a class="ms" id="p_22J_2348"></a>
<a class="sc" id="10"></a>
Pāsādavaragato videhaseṭṭho,<br>
Vitihāraṃ aññamaññabhojanānaṃ;<br>
Addakkhi kira sakkhikaṃ janindo,<br>
Bubhukkassa puṇṇaṃmukhassa cetaṃ”.<br>
</p>
<p>
<a class="msdiv" id="msdiv104"></a>
<a class="ms" id="p_22J_2349"></a>
<a class="sc" id="11"></a>
“Lābhā vata me anapparūpā,<br>
Yassa medisā paṇḍitā kulamhi;<br>
Pañhassa gambhīragataṃ nipuṇamatthaṃ,<br>
Paṭivijjhanti subhāsitena dhīrā.<br>
</p>
<p>
<a class="msdiv" id="msdiv105"></a>
<a class="ms" id="p_22J_2350"></a>
<a class="sc" id="12"></a>
Assatarirathañca ekamekaṃ,<br>
Phītaṃ gāmavarañca ekamekaṃ;<br>
Sabbesaṃ vo dammi paṇḍitānaṃ,<br>
Paramappatītamano subhāsitenā”ti.<br>
</p>
</blockquote>
<p class="endsutta">
<a class="ms" id="p_22J_2351"></a>
<a class="sc" id="13"></a>
Meṇḍakapañhajātakaṃ aṭṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>