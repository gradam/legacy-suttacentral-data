<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja380">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Avāriyavagga</p>
<h1>5 Āsaṅkajātaka</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_22J_1347"></a>
<a class="msdiv" id="msdiv26"></a>
“Āsāvatī nāma latā,<br>
jātā cittalatāvane;<br>
Tassā vassasahassena,<br>
ekaṃ nibbattate phalaṃ.<br></p>
<p>
<a class="sc" id="2"></a>
<a class="ms" id="p_22J_1348"></a>
<a class="msdiv" id="msdiv27"></a>
Taṃ devā payirupāsanti,<br>
tāva dūraphalaṃ satiṃ;<br>
Āsīseva tuvaṃ rāja,<br>
āsā phalavatī sukhā.<br></p>
<p>
<a class="sc" id="3"></a>
<a class="ms" id="p_22J_1349"></a>
<a class="msdiv" id="msdiv28"></a>
Āsīsateva so pakkhī,<br>
āsīsateva so dijo;<br>
Tassa cāsā samijjhati,<br>
tāva dūragatā satī;<br>
Āsīseva tuvaṃ rāja,<br>
āsā phalavatī sukhā”.<br></p>
<p>
<a class="sc" id="4"></a>
<a class="ms" id="p_22J_1350"></a>
<a class="msdiv" id="msdiv29"></a>
“Sampesi kho maṃ vācāya,<br>
na ca sampesi kammunā;<br>
Mālā sereyyakasseva,<br>
vaṇṇavantā agandhikā.<br></p>
<p>
<a class="sc" id="5"></a>
<a class="ms" id="p_22J_1351"></a>
<a class="msdiv" id="msdiv30"></a>
Aphalaṃ madhuraṃ vācaṃ,<br>
yo mittesu pakubbati;<br>
Adadaṃ avissajaṃ bhogaṃ,<br>
sandhi tenassa jīrati.<br></p>
<p>
<a class="sc" id="6"></a>
<a class="ms" id="p_22J_1352"></a>
<a class="msdiv" id="msdiv31"></a>
Yañhi kayirā tañhi vade,<br>
yaṃ na kayirā na taṃ vade;<br>
Akarontaṃ bhāsamānaṃ,<br>
parijānanti paṇḍitā.<br></p>
<p>
<a class="sc" id="7"></a>
<a class="ms" id="p_22J_1353"></a>
<a class="msdiv" id="msdiv32"></a>
Balañca vata me khīṇaṃ,<br>
pātheyyañca na vijjati;<br>
Saṅke pāṇūparodhāya,<br>
handa dāni vajāmahaṃ”.<br></p>
<p>
<a class="sc" id="8"></a>
<a class="ms" id="p_22J_1354"></a>
<a class="msdiv" id="msdiv33"></a>
“Etadeva hi me nāmaṃ,<br>
Yaṃ nāmasmi rathesabha;<br>
Āgamehi mahārāja,<br>
Pitaraṃ āmantayāmahan”ti.<br></p>
</blockquote>
<p class="endsutta">
<a class="sc" id="9"></a>
<a class="ms" id="p_22J_1355"></a>
Āsaṅkajātakaṃ pañcamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>