<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja463">
<article>
<div class="hgroup">
<p class="division">Jātaka</p>
<p>Ekādasakanipāta</p>
<p>Mātuposakavagga</p>
<h1>9 Suppārakajātaka</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_22J_2222"></a>
<a class="msdiv" id="msdiv108"></a>
“Ummujjanti nimujjanti,<br>
manussā khuranāsikā;<br>
Suppārakaṃ taṃ pucchāma,<br>
samuddo katamo ayaṃ”.<br></p>
<p>
<a class="sc" id="2"></a>
<a class="ms" id="p_22J_2223"></a>
<a class="msdiv" id="msdiv109"></a>
“Kurukacchā payātānaṃ,<br>
vāṇijānaṃ dhanesinaṃ;<br>
Nāvāya vippanaṭṭhāya,<br>
khuramālīti vuccati”.<br></p>
<p>
<a class="sc" id="3"></a>
<a class="ms" id="p_22J_2224"></a>
<a class="msdiv" id="msdiv110"></a>
“Yathā aggīva suriyova,<br>
samuddo paṭidissati;<br>
Suppārakaṃ taṃ pucchāma,<br>
samuddo katamo ayaṃ”.<br></p>
<p>
<a class="sc" id="4"></a>
<a class="ms" id="p_22J_2225"></a>
<a class="msdiv" id="msdiv111"></a>
“Kurukacchā payātānaṃ,<br>
vāṇijānaṃ dhanesinaṃ;<br>
Nāvāya vippanaṭṭhāya,<br>
aggimālīti vuccati”.<br></p>
<p>
<a class="sc" id="5"></a>
<a class="ms" id="p_22J_2226"></a>
<a class="msdiv" id="msdiv112"></a>
“Yathā dadhīva khīraṃva,<br>
samuddo paṭidissati;<br>
Suppārakaṃ taṃ pucchāma,<br>
samuddo katamo ayaṃ”.<br></p>
<p>
<a class="sc" id="6"></a>
<a class="ms" id="p_22J_2227"></a>
<a class="msdiv" id="msdiv113"></a>
“Kurukacchā payātānaṃ,<br>
vāṇijānaṃ dhanesinaṃ;<br>
Nāvāya vippanaṭṭhāya,<br>
dadhimālīti vuccati”.<br></p>
<p>
<a class="sc" id="7"></a>
<a class="ms" id="p_22J_2228"></a>
<a class="msdiv" id="msdiv114"></a>
“Yathā kusova sassova,<br>
samuddo paṭidissati;<br>
Suppārakaṃ taṃ pucchāma,<br>
samuddo katamo ayaṃ”.<br></p>
<p>
<a class="sc" id="8"></a>
<a class="ms" id="p_22J_2229"></a>
<a class="msdiv" id="msdiv115"></a>
“Kurukacchā payātānaṃ,<br>
vāṇijānaṃ dhanesinaṃ;<br>
Nāvāya vippanaṭṭhāya,<br>
kusamālīti vuccati”.<br></p>
<p>
<a class="sc" id="9"></a>
<a class="ms" id="p_22J_2230"></a>
<a class="msdiv" id="msdiv116"></a>
“Yathā naḷova veḷūva,<br>
samuddo paṭidissati;<br>
Suppārakaṃ taṃ pucchāma,<br>
samuddo katamo ayaṃ”.<br></p>
<p>
<a class="sc" id="10"></a>
<a class="ms" id="p_22J_2231"></a>
<a class="msdiv" id="msdiv117"></a>
“Kurukacchā payātānaṃ,<br>
vāṇijānaṃ dhanesinaṃ;<br>
Nāvāya vippanaṭṭhāya,<br>
naḷamālīti vuccati”.<br></p>
<p>
<a class="sc" id="11"></a>
<a class="ms" id="p_22J_2232"></a>
<a class="msdiv" id="msdiv118"></a>
“Mahabbhayo bhiṃsanako,<br>
saddo suyyatimānuso;<br>
Yathā sobbho papātova,<br>
samuddo paṭidissati;<br>
Suppārakaṃ taṃ pucchāma,<br>
samuddo katamo ayaṃ”.<br></p>
<p>
<a class="sc" id="12"></a>
<a class="ms" id="p_22J_2233"></a>
<a class="msdiv" id="msdiv119"></a>
“Kurukacchā payātānaṃ,<br>
vāṇijānaṃ dhanesinaṃ;<br>
Nāvāya vippanaṭṭhāya,<br>
baḷavāmukhīti vuccati.<br></p>
<p>
<a class="sc" id="13"></a>
<a class="ms" id="p_22J_2234"></a>
<a class="msdiv" id="msdiv120"></a>
Yato sarāmi attānaṃ,<br>
Yato pattosmi viññutaṃ;<br>
Nābhijānāmi sañcicca,<br>
Ekapāṇampi hiṃsitaṃ;<br>
Etena saccavajjena,<br>
Sotthiṃ nāvā nivattatū”ti. (1647)<br></p>
</blockquote>
<p class="endsutta">
<a class="sc" id="14"></a>
<a class="ms" id="p_22J_2235"></a>
Suppārakajātakaṃ navamaṃ.</p>
<p class="endsection">
<a class="sc" id="15"></a>
<a class="ms" id="p_22J_2236"></a>
Ekādasakanipātaṃ niṭṭhitaṃ.</p>
<p class="endsection summary">
<a class="sc" id="16"></a>
<a class="ms" id="p_22J_2237"></a>
Tassuddānaṃ</p>
<blockquote class="uddanagatha">
<p>
<a class="sc" id="17"></a>
<a class="ms" id="p_22J_2238"></a>
Sirimātusuposakanāgavaro,<br>
Puna juṇhaka dhammamudayavaro;<br>
Atha pāni yudhañcayako ca dasa-<br>
Ratha saṃvara pāragatena navāti.<br></p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>