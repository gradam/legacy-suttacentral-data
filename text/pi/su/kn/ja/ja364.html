<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="ja364">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Vaṇṇārohavagga</p>
<h1>4 Khajjopanakajātaka</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_22J_1235"></a>
<a class="msdiv" id="msdiv75"></a>
“Ko nu santamhi pajjote,<br>
aggipariyesanaṃ caraṃ;<br>
Addakkhi ratti khajjotaṃ,<br>
jātavedaṃ amaññatha.<br></p>
<p>
<a class="sc" id="2"></a>
<a class="ms" id="p_22J_1236"></a>
<a class="msdiv" id="msdiv76"></a>
Svassa gomayacuṇṇāni,<br>
abhimatthaṃ tiṇāni ca;<br>
Viparītāya saññāya,<br>
nāsakkhi pajjaletave.<br></p>
<p>
<a class="sc" id="3"></a>
<a class="ms" id="p_22J_1237"></a>
<a class="msdiv" id="msdiv77"></a>
Evampi anupāyena,<br>
atthaṃ na labhate migo;<br>
Visāṇato gavaṃ dohaṃ,<br>
yattha khīraṃ na vindati.<br></p>
<p>
<a class="sc" id="4"></a>
<a class="ms" id="p_22J_1238"></a>
<a class="msdiv" id="msdiv78"></a>
Vividhehi upāyehi,<br>
atthaṃ papponti māṇavā;<br>
Niggahena amittānaṃ,<br>
mittānaṃ paggahena ca.<br></p>
<p>
<a class="sc" id="5"></a>
<a class="ms" id="p_22J_1239"></a>
<a class="msdiv" id="msdiv79"></a>
Senāmokkhapalābhena,<br>
vallabhānaṃ nayena ca;<br>
Jagatiṃ jagatipālā,<br>
āvasanti vasundharan”ti.<br></p>
</blockquote>
<p class="endsutta">
<a class="sc" id="6"></a>
<a class="ms" id="p_22J_1240"></a>
Khajjopanakajātakaṃ catutthaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>