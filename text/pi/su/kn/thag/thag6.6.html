<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="thag6.6">
<article>
<div class="hgroup">
<p class="division">Theragāthā</p>
<p>Chakkanipāta</p>
<p>Paṭhamavagga</p>
<h1>6 Sappadāsattheragāthā</h1>
</div>
<blockquote class="gatha">
<p><a class="msdiv" id="msdiv405"></a>
<a class="ms" id="p_19Th1_678"></a>
<a class="sc" id="1"></a>
“Paṇṇavīsativassāni, <br>
yato pabbajito ahaṃ; <br>
Accharāsaṅghātamattampi, <br>
cetosantimanajjhagaṃ. <br>
</p>
<p><a class="msdiv" id="msdiv406"></a>
<a class="ms" id="p_19Th1_679"></a>
<a class="sc" id="2"></a>
Aladdhā cittassekaggaṃ, <br>
kāmarāgena aṭṭito; <br>
Bāhā paggayha kandanto, <br>
vihārā upanikkhamiṃ. <br>
</p>
<p><a class="msdiv" id="msdiv407"></a>
<a class="ms" id="p_19Th1_680"></a>
<a class="sc" id="3"></a>
Satthaṃ vā āharissāmi, <br>
Ko attho jīvitena me; <br>
Kathaṃ hi sikkhaṃ paccakkhaṃ, <br>
Kālaṃ kubbetha mādiso. <br>
</p>
<p><a class="msdiv" id="msdiv408"></a>
<a class="ms" id="p_19Th1_681"></a>
<a class="sc" id="4"></a>
Tadāhaṃ khuramādāya, <br>
mañcakamhi upāvisiṃ; <br>
Parinīto khuro āsi, <br>
dhamaniṃ chettumattano. <br>
</p>
<p><a class="msdiv" id="msdiv409"></a>
<a class="ms" id="p_19Th1_682"></a>
<a class="sc" id="5"></a>
Tato me manasīkāro, <br>
yoniso udapajjatha; <br>
Ādīnavo pāturahu, <br>
nibbidā samatiṭṭhatha. <br>
</p>
<p><a class="msdiv" id="msdiv410"></a>
<a class="ms" id="p_19Th1_683"></a>
<a class="sc" id="6"></a>
Tato cittaṃ vimucci me, <br>
passa dhammasudhammataṃ; <br>
Tisso vijjā anuppattā, <br>
kataṃ buddhassa sāsanan”ti. <br>
</p>
</blockquote>
<p class="endsutta"><a class="sc" id="7"></a>
<a class="ms" id="p_19Th1_684"></a>
… Sappadāso thero ….</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>