<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="thag12.1">
<article>
<div class="hgroup">
<p class="division">Theragāthā</p>
<p>Dvādasakanipāta</p>
<p>Paṭhamavagga</p>
<h1>1 Sīlavattheragāthā</h1>
</div>
<blockquote class="gatha">
<p><a class="msdiv" id="msdiv608"></a>
<a class="ms" id="p_19Th1_925"></a>
<a class="sc" id="1"></a>
“Sīlamevidha sikkhetha, <br>
asmiṃ loke susikkhitaṃ; <br>
Sīlañhi sabbasampattiṃ, <br>
upanāmeti sevitaṃ. <br>
</p>
<p><a class="msdiv" id="msdiv609"></a>
<a class="ms" id="p_19Th1_926"></a>
<a class="sc" id="2"></a>
Sīlaṃ rakkheyya medhāvī, <br>
patthayāno tayo sukhe; <br>
Pasaṃsaṃ vittilābhañca, <br>
pecca sagge pamodanaṃ. <br>
</p>
<p><a class="msdiv" id="msdiv610"></a>
<a class="ms" id="p_19Th1_927"></a>
<a class="sc" id="3"></a>
Sīlavā hi bahū mitte, <br>
saññamenādhigacchati; <br>
Dussīlo pana mittehi, <br>
dhaṃsate pāpamācaraṃ. <br>
</p>
<p><a class="msdiv" id="msdiv611"></a>
<a class="ms" id="p_19Th1_928"></a>
<a class="sc" id="4"></a>
Avaṇṇañca akittiñca, <br>
dussīlo labhate naro; <br>
Vaṇṇaṃ kittiṃ pasaṃsañca, <br>
sadā labhati sīlavā. <br>
</p>
<p><a class="msdiv" id="msdiv612"></a>
<a class="ms" id="p_19Th1_929"></a>
<a class="sc" id="5"></a>
Ādi sīlaṃ patiṭṭhā ca, <br>
kalyāṇānañca mātukaṃ; <br>
Pamukhaṃ sabbadhammānaṃ, <br>
tasmā sīlaṃ visodhaye. <br>
</p>
<p><a class="msdiv" id="msdiv613"></a>
<a class="ms" id="p_19Th1_930"></a>
<a class="sc" id="6"></a>
Velā ca saṃvaraṃ sīlaṃ, <br>
cittassa abhihāsanaṃ; <br>
Titthañca sabbabuddhānaṃ, <br>
tasmā sīlaṃ visodhaye. <br>
</p>
<p><a class="msdiv" id="msdiv614"></a>
<a class="ms" id="p_19Th1_931"></a>
<a class="sc" id="7"></a>
Sīlaṃ balaṃ appaṭimaṃ, <br>
sīlaṃ āvudhamuttamaṃ; <br>
Sīlamābharaṇaṃ seṭṭhaṃ, <br>
sīlaṃ kavacamabbhutaṃ. <br>
</p>
<p><a class="msdiv" id="msdiv615"></a>
<a class="ms" id="p_19Th1_932"></a>
<a class="sc" id="8"></a>
Sīlaṃ setu mahesakkho, <br>
sīlaṃ gandho anuttaro; <br>
Sīlaṃ vilepanaṃ seṭṭhaṃ, <br>
yena vāti disodisaṃ. <br>
</p>
<p><a class="msdiv" id="msdiv616"></a>
<a class="ms" id="p_19Th1_933"></a>
<a class="sc" id="9"></a>
Sīlaṃ sambalamevaggaṃ, <br>
sīlaṃ pātheyyamuttamaṃ; <br>
Sīlaṃ seṭṭho ativāho, <br>
yena yāti disodisaṃ. <br>
</p>
<p><a class="msdiv" id="msdiv617"></a>
<a class="ms" id="p_19Th1_934"></a>
<a class="sc" id="10"></a>
Idheva nindaṃ labhati, <br>
peccāpāye ca dummano; <br>
Sabbattha dummano bālo, <br>
sīlesu asamāhito. <br>
</p>
<p><a class="msdiv" id="msdiv618"></a>
<a class="ms" id="p_19Th1_935"></a>
<a class="sc" id="11"></a>
Idheva kittiṃ labhati, <br>
pecca sagge ca summano; <br>
Sabbattha sumano dhīro, <br>
sīlesu susamāhito. <br>
</p>
<p><a class="msdiv" id="msdiv619"></a>
<a class="ms" id="p_19Th1_936"></a>
<a class="sc" id="12"></a>
Sīlameva idha aggaṃ, <br>
paññavā pana uttamo; <br>
Manussesu ca devesu, <br>
sīlapaññāṇato jayan”ti. <br>
</p>
</blockquote>
<p class="endsutta"><a class="sc" id="13"></a>
<a class="ms" id="p_19Th1_937"></a>
… Sīlavo thero ….</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>