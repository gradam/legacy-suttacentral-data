<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="thag4.5">
<article>
<div class="hgroup">
<p class="division">Theragāthā</p>
<p>Catukkanipāta</p>
<p>Paṭhamavagga</p>
<h1>Jambukattheragāthā</h1>
</div>
<blockquote class="gatha">
<p>
<a class="msdiv" id="msdiv283"></a>
<a class="ms" id="p_19Th1_523"></a>
<a class="sc" id="1"></a>
“Pañcapaññāsavassāni,<br>
rajojallamadhārayiṃ;<br>
Bhuñjanto māsikaṃ bhattaṃ,<br>
kesamassuṃ alocayiṃ.<br>
</p>
<p>
<a class="msdiv" id="msdiv284"></a>
<a class="ms" id="p_19Th1_524"></a>
<a class="sc" id="2"></a>
Ekapādena aṭṭhāsiṃ,<br>
āsanaṃ parivajjayiṃ;<br>
Sukkhagūthāni ca khādiṃ,<br>
uddesañca na sādiyiṃ.<br>
</p>
<p>
<a class="msdiv" id="msdiv285"></a>
<a class="ms" id="p_19Th1_525"></a>
<a class="sc" id="3"></a>
Etādisaṃ karitvāna,<br>
bahuṃ duggatigāminaṃ;<br>
Vuyhamāno mahoghena,<br>
buddhaṃ saraṇamāgamaṃ.<br>
</p>
<p>
<a class="msdiv" id="msdiv286"></a>
<a class="ms" id="p_19Th1_526"></a>
<a class="sc" id="4"></a>
Saraṇagamanaṃ passa,<br>
passa dhammasudhammataṃ;<br>
Tisso vijjā anuppattā,<br>
kataṃ buddhassa sāsanan”ti.<br>
</p>
</blockquote>
<p class="endsutta">
<a class="ms" id="p_19Th1_527"></a>
<a class="sc" id="5"></a>
…  Jambuko thero… .</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>