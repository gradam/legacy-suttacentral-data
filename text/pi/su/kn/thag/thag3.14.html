<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="thag3.14">
<article>
<div class="hgroup">
<p class="division">Theragāthā</p>
<p>Tikanipāta</p>
<p>Paṭhamavagga</p>
<h1>14 Gotamattheragāthā</h1>
</div>
<blockquote class="gatha">
<p><a class="msdiv" id="msdiv258"></a>
<a class="ms" id="p_19Th1_486"></a>
<a class="sc" id="1"></a>
“Saṃsaraṃ hi nirayaṃ agacchissaṃ, <br>
Petalokamagamaṃ punappunaṃ; <br>
Dukkhamamhipi tiracchānayoniyaṃ, <br>
Nekadhā hi vusitaṃ ciraṃ mayā. <br>
</p>
<p><a class="msdiv" id="msdiv259"></a>
<a class="ms" id="p_19Th1_487"></a>
<a class="sc" id="2"></a>
Mānusopi ca bhavobhirādhito, <br>
Saggakāyamagamaṃ sakiṃ sakiṃ; <br>
Rūpadhātusu arūpadhātusu, <br>
Nevasaññisu asaññisuṭṭhitaṃ. <br>
</p>
<p><a class="msdiv" id="msdiv260"></a>
<a class="ms" id="p_19Th1_488"></a>
<a class="sc" id="3"></a>
Sambhavā suviditā asārakā, <br>
Saṅkhatā pacalitā saderitā; <br>
Taṃ viditvā mahamattasambhavaṃ, <br>
Santimeva satimā samajjhagan”ti. <br>
</p>
</blockquote>
<p class="endsutta"><a class="sc" id="4"></a>
<a class="ms" id="p_19Th1_489"></a>
… Gotamo thero ….</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>