<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="thag7.2">
<article>
<div class="hgroup">
<p class="division">Theragāthā</p>
<p>Sattakanipāta</p>
<p>Paṭhamavagga</p>
<h1>Lakuṇḍakabhaddiyattheragāthā</h1>
</div>
<blockquote class="gatha">
<p>
<a class="msdiv" id="msdiv466"></a>
<a class="ms" id="p_19Th1_752"></a>
<a class="sc" id="1"></a>
“Pare ambāṭakārāme,<br>
vanasaṇḍamhi bhaddiyo;<br>
Samūlaṃ taṇhamabbuyha,<br>
tattha bhaddova jhāyati.<br>
</p>
<p>
<a class="msdiv" id="msdiv467"></a>
<a class="ms" id="p_19Th1_753"></a>
<a class="sc" id="2"></a>
Ramanteke mudiṅgehi,<br>
vīṇāhi paṇavehi ca;<br>
Ahañca rukkhamūlasmiṃ,<br>
rato buddhassa sāsane.<br>
</p>
<p>
<a class="msdiv" id="msdiv468"></a>
<a class="ms" id="p_19Th1_754"></a>
<a class="sc" id="3"></a>
Buddho ce me varaṃ dajjā,<br>
so ca labbhetha me varo;<br>
Gaṇhehaṃ sabbalokassa,<br>
niccaṃ kāyagataṃ satiṃ.<br>
</p>
<p>
<a class="msdiv" id="msdiv469"></a>
<a class="ms" id="p_19Th1_755"></a>
<a class="sc" id="4"></a>
Ye maṃ rūpena pāmiṃsu,<br>
ye ca ghosena anvagū;<br>
Chandarāgavasūpetā,<br>
na maṃ jānanti te janā.<br>
</p>
<p>
<a class="msdiv" id="msdiv470"></a>
<a class="ms" id="p_19Th1_756"></a>
<a class="sc" id="5"></a>
Ajjhattañca na jānāti,<br>
bahiddhā ca na passati;<br>
Samantāvaraṇo bālo,<br>
sa ve ghosena vuyhati.<br>
</p>
<p>
<a class="msdiv" id="msdiv471"></a>
<a class="ms" id="p_19Th1_757"></a>
<a class="sc" id="6"></a>
Ajjhattañca na jānāti,<br>
bahiddhā ca vipassati;<br>
Bahiddhā phaladassāvī,<br>
sopi ghosena vuyhati.<br>
</p>
<p>
<a class="msdiv" id="msdiv472"></a>
<a class="ms" id="p_19Th1_758"></a>
<a class="sc" id="7"></a>
Ajjhattañca pajānāti,<br>
bahiddhā ca vipassati;<br>
Anāvaraṇadassāvī,<br>
na so ghosena vuyhatī”ti.<br>
</p>
</blockquote>
<p class="endsutta">
<a class="ms" id="p_19Th1_759"></a>
<a class="sc" id="8"></a>
…  Lakuṇḍakabhaddiyo thero… .</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>