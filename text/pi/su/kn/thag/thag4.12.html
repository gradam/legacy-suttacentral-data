<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="thag4.12">
<article>
<div class="hgroup">
<p class="division">Theragāthā</p>
<p>Catukkanipāta</p>
<p>Paṭhamavagga</p>
<h1>Muditattheragāthā</h1>
</div>
<blockquote class="gatha">
<p>
<a class="msdiv" id="msdiv311"></a>
<a class="ms" id="p_19Th1_558"></a>
<a class="sc" id="1"></a>
“Pabbajiṃ jīvikatthohaṃ,<br>
laddhāna upasampadaṃ;<br>
Tato saddhaṃ paṭilabhiṃ,<br>
daḷhavīriyo parakkamiṃ.<br>
</p>
<p>
<a class="msdiv" id="msdiv312"></a>
<a class="ms" id="p_19Th1_559"></a>
<a class="sc" id="2"></a>
Kāmaṃ bhijjatuyaṃ kāyo,<br>
maṃsapesī visīyaruṃ;<br>
Ubho jaṇṇukasandhīhi,<br>
jaṅghāyo papatantu me.<br>
</p>
<p>
<a class="msdiv" id="msdiv313"></a>
<a class="ms" id="p_19Th1_560"></a>
<a class="sc" id="3"></a>
Nāsissaṃ na pivissāmi,<br>
vihārā ca na nikkhame;<br>
Napi passaṃ nipātessaṃ,<br>
taṇhāsalle anūhate.<br>
</p>
<p>
<a class="msdiv" id="msdiv314"></a>
<a class="ms" id="p_19Th1_561"></a>
<a class="sc" id="4"></a>
Tassa mevaṃ viharato,<br>
passa vīriyaparakkamaṃ;<br>
Tisso vijjā anuppattā,<br>
kataṃ buddhassa sāsanan”ti.<br>
</p>
</blockquote>
<p class="endsutta">
<a class="ms" id="p_19Th1_562"></a>
<a class="sc" id="5"></a>
…  Mudito thero… .</p>
<p class="endsection">
<a class="ms" id="p_19Th1_563"></a>
<a class="sc" id="6"></a>
Catukkanipāto niṭṭhito.</p>
<p class="endsection summary">
<a class="ms" id="p_19Th1_564"></a>
<a class="sc" id="7"></a>
Tatruddānaṃ</p>
<blockquote class="uddanagatha">
<p>
<a class="ms" id="p_19Th1_565"></a>
<a class="sc" id="8"></a>
Nāgasamālo bhagu ca,<br>
sabhiyo nandakopi ca;<br>
Jambuko senako thero,<br>
sambhūto rāhulopi ca.<br>
</p>
<p>
<a class="ms" id="p_19Th1_566"></a>
<a class="sc" id="9"></a>
Bhavati candano thero,<br>
dasete buddhasāvakā;<br>
Dhammiko sappako thero,<br>
mudito cāpi te tayo;<br>
Gāthāyo dve ca paññāsa,<br>
therā sabbepi terasāti.<br>
</p>
</blockquote>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>