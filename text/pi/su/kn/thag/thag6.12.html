<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="thag6.12">
<article>
<div class="hgroup">
<p class="division">Theragāthā</p>
<p>Chakkanipāta</p>
<p>Paṭhamavagga</p>
<h1>12 Brahmadattattheragāthā</h1>
</div>
<blockquote class="gatha">
<p><a class="msdiv" id="msdiv441"></a>
<a class="ms" id="p_19Th1_720"></a>
<a class="sc" id="1"></a>
“Akkodhassa kuto kodho, <br>
dantassa samajīvino; <br>
Sammadaññāvimuttassa, <br>
upasantassa tādino. <br>
</p>
<p><a class="msdiv" id="msdiv442"></a>
<a class="ms" id="p_19Th1_721"></a>
<a class="sc" id="2"></a>
Tasseva tena pāpiyo, <br>
yo kuddhaṃ paṭikujjhati; <br>
Kuddhaṃ appaṭikujjhanto, <br>
saṅgāmaṃ jeti dujjayaṃ. <br>
</p>
<p><a class="msdiv" id="msdiv443"></a>
<a class="ms" id="p_19Th1_722"></a>
<a class="sc" id="3"></a>
Ubhinnamatthaṃ carati, <br>
attano ca parassa ca; <br>
Paraṃ saṅkupitaṃ ñatvā, <br>
yo sato upasammati. <br>
</p>
<p><a class="msdiv" id="msdiv444"></a>
<a class="ms" id="p_19Th1_723"></a>
<a class="sc" id="4"></a>
Ubhinnaṃ tikicchantaṃ taṃ, <br>
attano ca parassa ca; <br>
Janā maññanti bāloti, <br>
ye dhammassa akovidā. <br>
</p>
<p><a class="msdiv" id="msdiv445"></a>
<a class="ms" id="p_19Th1_724"></a>
<a class="sc" id="5"></a>
Uppajje te sace kodho, <br>
āvajja kakacūpamaṃ; <br>
Uppajje ce rase taṇhā, <br>
puttamaṃsūpamaṃ sara. <br>
</p>
<p><a class="msdiv" id="msdiv446"></a>
<a class="ms" id="p_19Th1_725"></a>
<a class="sc" id="6"></a>
Sace dhāvati cittaṃ te, <br>
kāmesu ca bhavesu ca; <br>
Khippaṃ niggaṇha satiyā, <br>
kiṭṭhādaṃ viya duppasun”ti. <br>
</p>
</blockquote>
<p class="endsutta"><a class="sc" id="7"></a>
<a class="ms" id="p_19Th1_726"></a>
… Brahmadatto thero ….</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>