<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi"><section class="sutta" id="thag6.8"><article>
<div class="hgroup"><p class="division">Theragāthā</p>
<p>Chakkanipāta</p>
<p>Paṭhamavagga</p>
<h1>6.8 Migajā­lat­thera­gāthā</h1></div><blockquote class="gatha">
<p><a class="sc" id="sc417"></a><a class="verse-num-pts" id="verse-num-pts417"></a><a class="ms" id="p_19Th1_692"></a><a class="msdiv" id="msdiv417"></a>“Sudesito cakkhumatā,<br>bud­dhe­nādicca­bandhunā;<br>Sabba­saṃ­yoja­nā­tīto,<br>sab­bavaṭṭa­vināsano.</p>
<p><a class="sc" id="sc418"></a><a class="verse-num-pts" id="verse-num-pts418"></a><a class="ms" id="p_19Th1_693"></a><a class="msdiv" id="msdiv418"></a>Niyyāniko uttaraṇo,<br>taṇhā­mūlavi­sosano;<br>Visamūlaṃ āghātanaṃ,<br>chetvā pāpeti nibbutiṃ.</p>
<p><a class="sc" id="sc419"></a><a class="verse-num-pts" id="verse-num-pts419"></a><a class="ms" id="p_19Th1_694"></a><a class="msdiv" id="msdiv419"></a>Aññāṇa­mūla­bhedāya,<br>kamma­yanta­vighā­ṭano;<br>Viññāṇānaṃ pariggahe,<br>ñāṇava­jira­nipātano.</p>
<p><a class="sc" id="sc420"></a><a class="verse-num-pts" id="verse-num-pts420"></a><a class="ms" id="p_19Th1_695"></a><a class="msdiv" id="msdiv420"></a>Vedanānaṃ viññāpano,<br>upādā­nap­pa­mocano;<br>Bhavaṃ aṅgārakāsuṃva,<br>ñāṇena <span class="var" title="anupassako (bj, pts1-2)" id="note218">anupassano</span>.</p>
<p><a class="sc" id="sc421"></a><a class="verse-num-pts" id="verse-num-pts421"></a><a class="ms" id="p_19Th1_696"></a><a class="msdiv" id="msdiv421"></a>Mahāraso sugambhīro,<br>­jarāmac­cu­nivāraṇo;<br>Ariyo aṭṭhaṅgiko maggo,<br>dukkhūpasamano sivo.</p>
<p><a class="sc" id="sc422"></a><a class="verse-num-pts" id="verse-num-pts422"></a><a class="ms" id="p_19Th1_697"></a><a class="msdiv" id="msdiv422"></a>Kammaṃ kammanti ñatvāna,<br>vipākañca vipākato;<br>Paṭic­cup­pan­na­dhammānaṃ,<br>yathā­vā­loka­dassano;<br>Mahākhemaṅgamo santo,<br>pari­yosāna­bhaddako”ti.</p></blockquote><p class="endsutta"><a class="ms" id="p_19Th1_698"></a>… Migajālo thero ….</p></article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p></div></section></div></body></html>
