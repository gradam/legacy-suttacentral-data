<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="thag5.1">
<article>
<div class="hgroup">
<p class="division">Theragāthā</p>
<p>Pañcakanipāta</p>
<p>Paṭhamavagga</p>
<h1>1 Rāja­dattat­thera­gāthā</h1>
</div>
<blockquote class="gatha">
<p><a class="sc" id="1"></a>
<a class="pts1" id="pts37"></a>
<a class="ms" id="p_19Th1_567"></a>
<a class="msdiv" id="msdiv315"></a>
“Bhikkhu <span class="var" title="sīvathikaṃ (bj, s2, s3, pts1-2)" id="note184">sivathikaṃ</span> gantvā,<br>
Addasa itthimujjhitaṃ;<br>
Apaviddhaṃ susānasmiṃ,<br>
Khajjantiṃ kimihī phuṭaṃ.</p>
<p><a class="sc" id="2"></a>
<a class="ms" id="p_19Th1_568"></a>
<a class="msdiv" id="msdiv316"></a>
Yañhi eke jigucchanti,<br>
mataṃ disvāna pāpakaṃ;<br>
Kāmarāgo pāturahu,<br>
andhova <span class="var" title="vasatī (bj, pts2)" id="note185">savatī</span> ahuṃ.</p>
<p><a class="sc" id="3"></a>
<a class="ms" id="p_19Th1_569"></a>
<a class="msdiv" id="msdiv317"></a>
Oraṃ odanapākamhā,<br>
tamhā ṭhānā apakkamiṃ;<br>
Satimā sampajānohaṃ,<br>
ekamantaṃ upāvisiṃ.</p>
<p><a class="sc" id="4"></a>
<a class="ms" id="p_19Th1_570"></a>
<a class="msdiv" id="msdiv318"></a>
Tato me manasīkāro,<br>
yoniso udapajjatha;<br>
Ādīnavo pāturahu,<br>
nibbidā samatiṭṭhatha.</p>
<p><a class="sc" id="5"></a>
<a class="ms" id="p_19Th1_571"></a>
<a class="msdiv" id="msdiv319"></a>
Tato cittaṃ vimucci me,<br>
passa dhamma­su­dhamma­taṃ;<br>
Tisso vijjā anuppattā,<br>
kataṃ buddhassa sāsanan”ti.</p>
</blockquote>
<p class="endsutta">
<a class="sc" id="6"></a>
<a class="ms" id="p_19Th1_572"></a>
… Rājadatto thero ….</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>