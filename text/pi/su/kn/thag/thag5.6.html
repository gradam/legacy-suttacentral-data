<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="thag5.6">
<article>
<div class="hgroup">
<p class="division">Theragāthā</p>
<p>Pañcakanipāta</p>
<p>Paṭhamavagga</p>
<h1>Nadīkassapattheragāthā</h1>
</div>
<blockquote class="gatha">
<p>
<a class="msdiv" id="msdiv340"></a>
<a class="ms" id="p_19Th1_597"></a>
<a class="sc" id="1"></a>
“Atthāya vata me buddho,<br>
nadiṃ nerañjaraṃ agā;<br>
Yassāhaṃ dhammaṃ sutvāna,<br>
micchādiṭṭhiṃ vivajjayiṃ.<br>
</p>
<p>
<a class="msdiv" id="msdiv341"></a>
<a class="ms" id="p_19Th1_598"></a>
<a class="sc" id="2"></a>
Yajiṃ uccāvace yaññe,<br>
aggihuttaṃ juhiṃ ahaṃ;<br>
‘Esā suddhī’ti maññanto,<br>
andhabhūto puthujjano.<br>
</p>
<p>
<a class="msdiv" id="msdiv342"></a>
<a class="ms" id="p_19Th1_599"></a>
<a class="sc" id="3"></a>
Diṭṭhigahanapakkhando,<br>
parāmāsena mohito;<br>
Asuddhiṃ maññisaṃ suddhiṃ,<br>
andhabhūto aviddasu.<br>
</p>
<p>
<a class="msdiv" id="msdiv343"></a>
<a class="ms" id="p_19Th1_600"></a>
<a class="sc" id="4"></a>
Micchādiṭṭhi pahīnā me,<br>
bhavā sabbe padālitā;<br>
Juhāmi dakkhiṇeyyaggiṃ,<br>
namassāmi tathāgataṃ.<br>
</p>
<p>
<a class="msdiv" id="msdiv344"></a>
<a class="ms" id="p_19Th1_601"></a>
<a class="sc" id="5"></a>
Mohā sabbe pahīnā me,<br>
bhavataṇhā padālitā;<br>
Vikkhīṇo jātisaṃsāro,<br>
natthi dāni punabbhavo”ti.<br>
</p>
</blockquote>
<p class="endsutta">
<a class="ms" id="p_19Th1_602"></a>
<a class="sc" id="6"></a>
…  Nadīkassapo thero… .</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>