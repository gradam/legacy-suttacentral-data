<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thag6.13">
<article>
<div class="hgroup">
<p class="division">Theragāthā</p>
<p>Chakkanipāta</p>
<p>Paṭhamavagga</p>
<h1><span class="var" title="siri­mandat­thera­gāthā (bj)" id="note226">6.13 Siri­maṇḍat­thera­gāthā</span></h1>
</div>
<blockquote class="gatha">
<p><a class="sc" id="sc447"></a><a class="verse-num-pts" id="verse-num-pts447"></a><a class="ms" id="p_19Th1_727"></a><a class="msdiv" id="msdiv447"></a><span class="cross" title="^pi-tv-kd19#15 [Pāti­mokkhaṭ­ṭhapa­nak­khan­dhaka/ Imasmiṃ­dhamma­vina­yeaṭ­ṭhaccha­riya] | ^pi-tv-pvr10#63 [Gāthāsaṅgaṇika/ Pārāji­kā­di­āpatti] | ^ud5.5#1 [Uposathasutta] | ^ne6#265 [Sāsanapaṭṭhāna] | ^pe2#15 [Sāsana­paṭṭhā­na­dutiya­bhūmi]" id="note227">*</span>“Channa­mativas­sati,<br>
vivaṭaṃ nātivassati;<br>
Tasmā channaṃ vivaretha,<br>
evaṃ taṃ nātivassati.</p>
<p><span class="cross" title="^sn1.66#1 [66.&nbsp;Attahatasutta] | ^ne4#106 [Vibhaṅga/ Yutti­hā­ravi­bhaṅga]" id="note228">*</span> <a class="sc" id="sc448"></a><a class="verse-num-pts" id="verse-num-pts448"></a><a class="ms" id="p_19Th1_728"></a><a class="msdiv" id="msdiv448"></a>Maccu­nābbha­hato loko,<br>
jarāya parivārito;<br>
Taṇhāsallena otiṇṇo,<br>
<span class="var" title="icchādhūmāyito (pts2)" id="note229">icchādhūpāyito</span> sadā.</p>
<p><a class="sc" id="sc449"></a><a class="verse-num-pts" id="verse-num-pts449"></a><a class="ms" id="p_19Th1_729"></a><a class="msdiv" id="msdiv449"></a>Maccu­nābbha­hato loko,<br>
parikkhitto jarāya ca;<br>
Haññati niccamattāṇo,<br>
pattadaṇḍova takkaro.</p>
<p><a class="sc" id="sc450"></a><a class="verse-num-pts" id="verse-num-pts450"></a><a class="ms" id="p_19Th1_730"></a><a class="msdiv" id="msdiv450"></a>Āgacchan­tag­gi­khan­dhāva,<br>
maccu byādhi jarā tayo;<br>
Paccuggantuṃ balaṃ natthi,<br>
javo natthi palāyituṃ.</p>
<p><a class="sc" id="sc451"></a><a class="verse-num-pts" id="verse-num-pts451"></a><a class="ms" id="p_19Th1_731"></a><a class="msdiv" id="msdiv451"></a>Amoghaṃ divasaṃ kayirā,<br>
appena bahukena vā;<br>
Yaṃ yaṃ <span class="var" title="virahate (bj) | vivahate (s2, s3) | viharate (pts2)" id="note230">vijahate</span> <span class="var" title="ratti (s2, s3)" id="note231">rattiṃ</span>,<br>
tadūnaṃ tassa jīvitaṃ.</p>
<p><a class="sc" id="sc452"></a><a class="verse-num-pts" id="verse-num-pts452"></a><a class="ms" id="p_19Th1_732"></a><a class="msdiv" id="msdiv452"></a>Carato tiṭṭhato vāpi,<br>
āsīnasayanassa vā;<br>
Upeti carimā ratti,<br>
na te kālo pamajjitun”ti.</p>
</blockquote>
<p class="endsutta"><a class="ms" id="p_19Th1_733"></a>… <span class="var" title="sirimandat (bj)" id="note232">Sirimaṇḍo</span> thero ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
