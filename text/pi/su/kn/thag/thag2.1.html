<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi"><section class="sutta" id="thag2.1"><article>
<div class="hgroup"><p class="division">Theragāthā</p>
<p>Dukanipāta</p>
<p>Paṭhamavagga</p>
<h1>2.1 Uttarat­thera­gāthā</h1></div><blockquote class="gatha">
<p><a class="sc" id="sc121"></a><a class="verse-num-pts" id="verse-num-pts121"></a><a class="pts1" id="pts18"></a><a class="ms" id="p_19Th1_274"></a><a class="msdiv" id="msdiv121"></a>“Natthi koci bhavo nicco,<br>saṅkhārā vāpi sassatā;<br>Uppajjanti ca te khandhā,<br>cavanti aparāparaṃ.</p>
<p><a class="sc" id="sc122"></a><a class="verse-num-pts" id="verse-num-pts122"></a><a class="ms" id="p_19Th1_275"></a><a class="msdiv" id="msdiv122"></a>Etamādīnavaṃ ñatvā,<br>bhavenamhi anatthiko;<br>Nissaṭo sabbakāmehi,<br>patto me āsavakkhayo”ti.</p></blockquote><p class="endsutta"><a class="ms" id="p_19Th1_276"></a>Itthaṃ sudaṃ āyasmā uttaro thero gāthāyo abhāsitthāti.</p></article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p></aside></section></div></body></html>