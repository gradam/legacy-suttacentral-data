<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="thag5.12">
<article>
<div class="hgroup">
<p class="division">Theragāthā</p>
<p>Pañcakanipāta</p>
<p>Paṭhamavagga</p>
<h1>Kosiyattheragāthā</h1>
</div>
<blockquote class="gatha">
<p>
<a class="msdiv" id="msdiv370"></a>
<a class="ms" id="p_19Th1_633"></a>
<a class="sc" id="1"></a>
“Yo ve garūnaṃ vacanaññu dhīro,<br>
Vase ca tamhi janayetha pemaṃ;<br>
So bhattimā nāma ca hoti paṇḍito,<br>
Ñatvā ca dhammesu visesi assa.<br>
</p>
<p>
<a class="msdiv" id="msdiv371"></a>
<a class="ms" id="p_19Th1_634"></a>
<a class="sc" id="2"></a>
Yaṃ āpadā uppatitā uḷārā,<br>
Nakkhambhayante paṭisaṅkhayantaṃ;<br>
So thāmavā nāma ca hoti paṇḍito,<br>
Ñatvā ca dhammesu visesi assa.<br>
</p>
<p>
<a class="msdiv" id="msdiv372"></a>
<a class="ms" id="p_19Th1_635"></a>
<a class="sc" id="3"></a>
Yo ve samuddova ṭhito anejo,<br>
Gambhīrapañño nipuṇatthadassī;<br>
Asaṃhāriyo nāma ca hoti paṇḍito,<br>
Ñatvā ca dhammesu visesi assa.<br>
</p>
<p>
<a class="msdiv" id="msdiv373"></a>
<a class="ms" id="p_19Th1_636"></a>
<a class="sc" id="4"></a>
Bahussuto dhammadharo ca hoti,<br>
Dhammassa hoti anudhammacārī;<br>
So tādiso nāma ca hoti paṇḍito,<br>
Ñatvā ca dhammesu visesi assa.<br>
</p>
<p>
<a class="msdiv" id="msdiv374"></a>
<a class="ms" id="p_19Th1_637"></a>
<a class="sc" id="5"></a>
Atthañca yo jānāti bhāsitassa,<br>
Atthañca ñatvāna tathā karoti;<br>
Atthantaro nāma sa hoti paṇḍito,<br>
Ñatvā ca dhammesu visesi assā”ti.<br>
</p>
</blockquote>
<p class="endsutta">
<a class="ms" id="p_19Th1_638"></a>
<a class="sc" id="6"></a>
…  Kosiyo thero… .</p>
<p class="endsection">
<a class="ms" id="p_19Th1_639"></a>
<a class="sc" id="7"></a>
Pañcakanipāto niṭṭhito.</p>
<p class="endsection summary">
<a class="ms" id="p_19Th1_640"></a>
<a class="sc" id="8"></a>
Tatruddānaṃ</p>
<blockquote class="uddanagatha">
<p>
<a class="ms" id="p_19Th1_641"></a>
<a class="sc" id="9"></a>
Rājadatto subhūto ca,<br>
girimānandasumanā;<br>
Vaḍḍho ca kassapo thero,<br>
gayākassapavakkalī.<br>
</p>
<p>
<a class="ms" id="p_19Th1_642"></a>
<a class="sc" id="10"></a>
Vijito yasadatto ca,<br>
soṇo kosiyasavhayo;<br>
Saṭṭhi ca pañca gāthāyo,<br>
therā ca ettha dvādasāti.<br>
</p>
</blockquote>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>