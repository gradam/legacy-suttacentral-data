<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thag3.1">
<article>
<div class="hgroup">
<p class="division">Theragāthā</p>
<p>Tikanipāta</p>
<p>Paṭhamavagga</p>
<h1><span class="var" id="note148" title="aggika­bhārad­vājat­thera­gāthā (bj)">3.1 Aṅgaṇika­bhārad­vājat­thera­gāthā</span></h1>
</div>
<blockquote class="gatha">
<p><a class="sc" id="sc219"></a><a class="verse-num-pts" id="verse-num-pts219"></a><a class="pts" id="pts29"></a><a class="ms" id="p_19Th1_434"></a><a class="msdiv" id="msdiv219"></a>“Ayoni suddhimanvesaṃ,<br>
aggiṃ paricariṃ vane;<br>
Suddhimaggaṃ ajānanto,<br>
<span class="var" title="akāsiṃ aparaṃ tapaṃ (s2, s3) | akāsiṃ amataṃ tapaṃ (mr)" id="note149">akāsiṃ amaraṃ tapaṃ</span>.</p>
<p><a class="sc" id="sc220"></a><a class="verse-num-pts" id="verse-num-pts220"></a><a class="ms" id="p_19Th1_435"></a><a class="msdiv" id="msdiv220"></a>Taṃ sukhena sukhaṃ laddhaṃ,<br>
passa dhamma­su­dhamma­taṃ;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class="sc" id="sc221"></a><a class="verse-num-pts" id="verse-num-pts221"></a><a class="ms" id="p_19Th1_436"></a><a class="msdiv" id="msdiv221"></a>Brahmabandhu pure āsiṃ,<br>
idāni khomhi brāhmaṇo;<br>
Tevijjo <span class="var" title="nahātako (bj)" id="note150">nhātako</span> camhi,<br>
sottiyo camhi vedagū”ti.</p>
</blockquote>
<p class="endsutta"><a class="ms" id="p_19Th1_437"></a>… <span class="var" title="aggika­bhārad­vājo (bj)" id="note151">Aṅgaṇika­bhārad­vājo</span> thero ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
</aside>
</section>
</div>
</body>
</html>
