<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="thag4.10">
<article>
<div class="hgroup">
<p class="division">Theragāthā</p>
<p>Catukkanipāta</p>
<p>Paṭhamavagga</p>
<h1>Dhammikattheragāthā</h1>
</div>
<blockquote class="gatha">
<p>
<a class="msdiv" id="msdiv303"></a>
<a class="ms" id="p_19Th1_548"></a>
<a class="sc" id="1"></a>
“Dhammo have rakkhati dhammacāriṃ,<br>
Dhammo suciṇṇo sukhamāvahati;<br>
Esānisaṃso dhamme suciṇṇe,<br>
Na duggatiṃ gacchati dhammacārī.<br>
</p>
<p>
<a class="msdiv" id="msdiv304"></a>
<a class="ms" id="p_19Th1_549"></a>
<a class="sc" id="2"></a>
Na hi dhammo adhammo ca,<br>
ubho samavipākino;<br>
Adhammo nirayaṃ neti,<br>
dhammo pāpeti suggatiṃ.<br>
</p>
<p>
<a class="msdiv" id="msdiv305"></a>
<a class="ms" id="p_19Th1_550"></a>
<a class="sc" id="3"></a>
Tasmā hi dhammesu kareyya chandaṃ,<br>
Iti modamāno sugatena tādinā;<br>
Dhamme ṭhitā sugatavarassa sāvakā,<br>
Nīyanti dhīrā saraṇavaraggagāmino”.<br>
</p>
<p>
<a class="msdiv" id="msdiv306"></a>
<a class="ms" id="p_19Th1_551"></a>
<a class="sc" id="4"></a>
“Vipphoṭito gaṇḍamūlo,<br>
Taṇhājālo samūhato;<br>
So khīṇasaṃsāro na catthi kiñcanaṃ,<br>
Cando yathā dosinā puṇṇamāsiyan”ti.<br>
</p>
</blockquote>
<p class="endsutta">
<a class="ms" id="p_19Th1_552"></a>
<a class="sc" id="5"></a>
…  Dhammiko thero… .</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>