<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thag17.3">
<article>
<div class="hgroup">
<p class="division">Theragāthā</p>
<p>Tiṃsanipāta</p>
<p>Paṭhamavagga</p>
<h1>17.3. Ānandat­thera­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc1018"></a><a class="verse-num-pts" id="verse-num-pts1018"></a><a class="ms" id="p_19Th1_1368"></a><a class="msdiv" id="msdiv1017"></a>“Pisuṇena ca kodhanena ca,<br>
Maccharinā ca vibhūtanandinā;<br>
Sakhitaṃ na kareyya paṇḍito,<br>
Pāpo kāpurisena saṅgamo.</p>
<p><a class="sc" id="2"></a><a class="verse-num-sc" id="verse-num-sc1019"></a><a class="verse-num-pts" id="verse-num-pts1019"></a><a class="ms" id="p_19Th1_1369"></a><a class="msdiv" id="msdiv1018"></a>Saddhena ca pesalena ca,<br>
Paññavatā bahussutena ca;<br>
Sakhitaṃ kareyya paṇḍito,<br>
Bhaddo sappurisena saṅgamo.</p>
<p><a class="sc" id="3"></a><a class="verse-num-sc" id="verse-num-sc1020"></a><a class="verse-num-pts" id="verse-num-pts1020"></a><a class="ms" id="p_19Th1_1370"></a><a class="msdiv" id="msdiv1019"></a>Passa cittakataṃ bimbaṃ,<br>
… pe …<br>
yassa natthi dhuvaṃ ṭhiti.</p>
<p><a class="sc" id="4"></a><a class="verse-num-sc" id="verse-num-sc1021"></a><a class="ms" id="p_19Th1_1371"></a><a class="msdiv" id="msdiv1020"></a>Passa cittakataṃ bimbaṃ,<br>
… pe …<br>
vatthehi sobhati.</p>
<p><a class="sc" id="5"></a><a class="verse-num-sc" id="verse-num-sc1022"></a><a class="ms" id="p_19Th1_1372"></a><a class="msdiv" id="msdiv1021"></a>Alattakakatā,<br>
… pe …<br>
no ca pāragavesino.</p>
<p><a class="sc" id="6"></a><a class="verse-num-sc" id="verse-num-sc1023"></a><a class="ms" id="p_19Th1_1373"></a><a class="msdiv" id="msdiv1022"></a>Aṭṭhapadakatā,<br>
… pe …<br>
no ca pāragavesino.</p>
<p><a class="sc" id="7"></a><a class="verse-num-sc" id="verse-num-sc1024"></a><a class="ms" id="p_19Th1_1374"></a><a class="msdiv" id="msdiv1023"></a>Añjanīva navā,<br>
… pe …<br>
no ca pāragavesino.</p>
<p><a class="sc" id="8"></a><a class="verse-num-sc" id="verse-num-sc1025"></a><a class="verse-num-pts" id="verse-num-pts1021"></a><a class="ms" id="p_19Th1_1375"></a><a class="msdiv" id="msdiv1024"></a>Bahussuto cittakathī,<br>
buddhassa paricārako;<br>
Pannabhāro visaññutto,<br>
seyyaṃ kappeti gotamo.</p>
<p><a class="sc" id="9"></a><a class="verse-num-sc" id="verse-num-sc1026"></a><a class="verse-num-pts" id="verse-num-pts1022"></a><a class="ms" id="p_19Th1_1376"></a><a class="msdiv" id="msdiv1025"></a>Khīṇāsavo visaññutto,<br>
saṅgātīto sunibbuto;<br>
Dhāreti antimaṃ dehaṃ,<br>
jāti­maraṇa­pāragū.</p>
<p><a class="sc" id="10"></a><a class="verse-num-sc" id="verse-num-sc1027"></a><a class="verse-num-pts" id="verse-num-pts1023"></a><a class="pts" id="pts92"></a><a class="ms" id="p_19Th1_1377"></a><a class="msdiv" id="msdiv1026"></a>Yasmiṃ patiṭṭhitā dhammā,<br>
buddhas­sādicca­bandhuno;<br>
Nibbānagamane magge,<br>
soyaṃ tiṭṭhati gotamo.</p>
<p><a class="sc" id="11"></a><a class="verse-num-sc" id="verse-num-sc1028"></a><a class="verse-num-pts" id="verse-num-pts1024"></a><a class="ms" id="p_19Th1_1378"></a><a class="msdiv" id="msdiv1027"></a>Dvāsīti buddhato gaṇhiṃ,<br>
dve sahassāni bhikkhuto;<br>
Caturā­sīti­sahas­sāni,<br>
ye me dhammā pavattino.</p>
<p><a class="sc" id="12"></a><a class="verse-num-sc" id="verse-num-sc1029"></a><a class="verse-num-pts" id="verse-num-pts1025"></a><a class="ms" id="p_19Th1_1379"></a><a class="msdiv" id="msdiv1028"></a>Appassutāyaṃ puriso,<br>
balibaddova jīrati;<br>
Maṃsāni tassa vaḍḍhanti,<br>
paññā tassa na vaḍḍhati.</p>
<p><a class="sc" id="13"></a><a class="verse-num-sc" id="verse-num-sc1030"></a><a class="verse-num-pts" id="verse-num-pts1026"></a><a class="ms" id="p_19Th1_1380"></a><a class="msdiv" id="msdiv1029"></a>Bahussuto appassutaṃ,<br>
yo sutenā­ti­maññati;<br>
Andho padīpadhārova,<br>
tatheva paṭibhāti maṃ.</p>
<p><a class="sc" id="14"></a><a class="verse-num-sc" id="verse-num-sc1031"></a><a class="verse-num-pts" id="verse-num-pts1027"></a><a class="ms" id="p_19Th1_1381"></a><a class="msdiv" id="msdiv1030"></a>Bahussutaṃ upāseyya,<br>
sutañca na vināsaye;<br>
Taṃ mūlaṃ brahma­cari­yassa,<br>
tasmā dhammadharo siyā.</p>
<p><a class="sc" id="15"></a><a class="verse-num-sc" id="verse-num-sc1032"></a><a class="verse-num-pts" id="verse-num-pts1028"></a><a class="ms" id="p_19Th1_1382"></a><a class="msdiv" id="msdiv1031"></a>Pubbāparaññū atthaññū,<br>
nirutti­pada­kovido;<br>
Suggahītañca gaṇhāti,<br>
atthañ­copa­parik­khati.</p>
<p><a class="sc" id="16"></a><a class="verse-num-sc" id="verse-num-sc1033"></a><a class="verse-num-pts" id="verse-num-pts1029"></a><a class="ms" id="p_19Th1_1383"></a><a class="msdiv" id="msdiv1032"></a><span class="var" title="khantiyā chandito (?)" id="note450">Khantyā chandikato</span> hoti,<br>
ussahitvā tuleti taṃ;<br>
Samaye so padahati,<br>
ajjhattaṃ susamāhito.</p>
<p><a class="sc" id="17"></a><a class="verse-num-sc" id="verse-num-sc1034"></a><a class="verse-num-pts" id="verse-num-pts1030"></a><a class="ms" id="p_19Th1_1384"></a><a class="msdiv" id="msdiv1033"></a>Bahussutaṃ dhammadharaṃ,<br>
sappaññaṃ buddhasāvakaṃ;<br>
Dhamma­viñ­ñā­ṇa­mākaṅ­khaṃ,<br>
taṃ bhajetha tathāvidhaṃ.</p>
<p><a class="sc" id="18"></a><a class="verse-num-sc" id="verse-num-sc1035"></a><a class="verse-num-pts" id="verse-num-pts1031"></a><a class="ms" id="p_19Th1_1385"></a><a class="msdiv" id="msdiv1034"></a>Bahussuto dhammadharo,<br>
kosārakkho mahesino;<br>
Cakkhu sabbassa lokassa,<br>
pūjanīyo bahussuto.</p>
<p><a class="sc" id="19"></a><a class="verse-num-sc" id="verse-num-sc1036"></a><a class="verse-num-pts" id="verse-num-pts1032"></a><a class="ms" id="p_19Th1_1386"></a><a class="msdiv" id="msdiv1035"></a>Dhammārāmo dhammarato,<br>
dhammaṃ anuvicintayaṃ;<br>
Dhammaṃ anussaraṃ bhikkhu,<br>
saddhammā na parihāyati.</p>
<p><a class="sc" id="20"></a><a class="verse-num-sc" id="verse-num-sc1037"></a><a class="verse-num-pts" id="verse-num-pts1033"></a><a class="ms" id="p_19Th1_1387"></a><a class="msdiv" id="msdiv1036"></a><span class="var" title="... garuko (bj)" id="note451">Kāya­mac­chera­garuno</span>,<br>
<span class="var" title="hiyyamāno (si)" id="note452">hiyyamāne</span> anuṭṭhahe;<br>
Sarīra­su­kha­giddhassa,<br>
kuto samaṇaphāsutā.</p>
<p><a class="sc" id="21"></a><a class="verse-num-sc" id="verse-num-sc1038"></a><a class="verse-num-pts" id="verse-num-pts1034"></a><a class="ms" id="p_19Th1_1388"></a><a class="msdiv" id="msdiv1037"></a>Na pakkhanti disā sabbā,<br>
dhammā na paṭibhanti maṃ;<br>
Gate kal­yāṇa­mittamhi,<br>
andhakāraṃva khāyati.</p>
<p><a class="sc" id="22"></a><a class="verse-num-sc" id="verse-num-sc1039"></a><a class="verse-num-pts" id="verse-num-pts1035"></a><a class="ms" id="p_19Th1_1389"></a><a class="msdiv" id="msdiv1038"></a>Abbhatī­ta­sahāyassa,<br>
atīta­gata­satthuno;<br>
Natthi etādisaṃ mittaṃ,<br>
yathā kāyagatā sati.</p>
<p><a class="sc" id="23"></a><a class="verse-num-sc" id="verse-num-sc1040"></a><a class="verse-num-pts" id="verse-num-pts1036"></a><a class="ms" id="p_19Th1_1390"></a><a class="msdiv" id="msdiv1039"></a>Ye purāṇā atītā te,<br>
navehi na sameti me;<br>
Svajja ekova jhāyāmi,<br>
vassupetova pakkhimā”.</p>
<p><a class="sc" id="24"></a><a class="verse-num-sc" id="verse-num-sc1041"></a><a class="verse-num-pts" id="verse-num-pts1037"></a><a class="ms" id="p_19Th1_1391"></a><a class="msdiv" id="msdiv1040"></a>“Dassanāya <span class="var" title="atikkante (s2, s3, pts1)" id="note453">abhikkante</span>,<br>
nānāverajjake bahū;<br>
Mā vārayittha sotāro,<br>
passantu samayo mamaṃ”.</p>
<p><a class="sc" id="25"></a><a class="verse-num-sc" id="verse-num-sc1042"></a><a class="verse-num-pts" id="verse-num-pts1038"></a><a class="pts" id="pts93"></a><a class="ms" id="p_19Th1_1392"></a><a class="msdiv" id="msdiv1041"></a>“Dassanāya <span class="var" title="atikkante (s2, s3, pts1)" id="note454">abhikkante</span>,<br>
nānāverajjake puthu;<br>
Karoti satthā okāsaṃ,<br>
na nivāreti cakkhumā.</p>
<p><a class="sc" id="26"></a><a class="verse-num-sc" id="verse-num-sc1043"></a><a class="verse-num-pts" id="verse-num-pts1039"></a><a class="ms" id="p_19Th1_1393"></a><a class="msdiv" id="msdiv1042"></a>Paṇ­ṇa­vīsa­ti­vassāni,<br>
sekhabhūtassa me sato;<br>
Na kāmasaññā uppajji,<br>
passa dhamma­su­dhamma­taṃ.</p>
<p><a class="sc" id="27"></a><a class="verse-num-sc" id="verse-num-sc1044"></a><a class="verse-num-pts" id="verse-num-pts1040"></a><a class="ms" id="p_19Th1_1394"></a><a class="msdiv" id="msdiv1043"></a>Paṇ­ṇa­vīsa­ti­vassāni,<br>
sekhabhūtassa me sato;<br>
Na dosasaññā uppajji,<br>
passa dhamma­su­dhamma­taṃ.</p>
<p><a class="sc" id="28"></a><a class="verse-num-sc" id="verse-num-sc1045"></a><a class="verse-num-pts" id="verse-num-pts1041"></a><a class="ms" id="p_19Th1_1395"></a><a class="msdiv" id="msdiv1044"></a>Paṇ­ṇa­vīsa­ti­vassāni,<br>
bhagavantaṃ upaṭṭhahiṃ;<br>
Mettena kāyakammena,<br>
chāyāva <span class="var" title="anupāyinī (s2, s3, mr)" id="note455">anapāyinī</span>.</p>
<p><a class="sc" id="29"></a><a class="verse-num-sc" id="verse-num-sc1046"></a><a class="verse-num-pts" id="verse-num-pts1042"></a><a class="ms" id="p_19Th1_1396"></a><a class="msdiv" id="msdiv1045"></a>Paṇ­ṇa­vīsa­ti­vassāni,<br>
bhagavantaṃ upaṭṭhahiṃ;<br>
Mettena vacīkammena,<br>
chāyāva anapāyinī.</p>
<p><a class="sc" id="30"></a><a class="verse-num-sc" id="verse-num-sc1047"></a><a class="verse-num-pts" id="verse-num-pts1043"></a><a class="ms" id="p_19Th1_1397"></a><a class="msdiv" id="msdiv1046"></a>Paṇ­ṇa­vīsa­ti­vassāni,<br>
bhagavantaṃ upaṭṭhahiṃ;<br>
Mettena manokammena,<br>
chāyāva anapāyinī.</p>
<p><a class="sc" id="31"></a><a class="verse-num-sc" id="verse-num-sc1048"></a><a class="verse-num-pts" id="verse-num-pts1044"></a><a class="ms" id="p_19Th1_1398"></a><a class="msdiv" id="msdiv1047"></a>Buddhassa caṅkamantassa,<br>
piṭṭhito anucaṅkamiṃ;<br>
Dhamme desiyamānamhi,<br>
ñāṇaṃ me udapajjatha.</p>
<p><a class="sc" id="32"></a><a class="verse-num-sc" id="verse-num-sc1049"></a><a class="verse-num-pts" id="verse-num-pts1045"></a><a class="ms" id="p_19Th1_1399"></a><a class="msdiv" id="msdiv1048"></a>Ahaṃ sakaraṇīyomhi,<br>
sekho appattamānaso;<br>
Satthu ca parinibbānaṃ,<br>
yo amhaṃ anukampako.</p>
<p><a class="sc" id="33"></a><a class="verse-num-sc" id="verse-num-sc1050"></a><a class="verse-num-pts" id="verse-num-pts1046"></a><a class="ms" id="p_19Th1_1400"></a><a class="msdiv" id="msdiv1049"></a>Tadāsi yaṃ bhiṃsanakaṃ,<br>
tadāsi lomahaṃsanaṃ;<br>
Sab­bākāra­varū­pete,<br>
sambuddhe parinibbute”.</p>
<p><a class="sc" id="34"></a><a class="verse-num-sc" id="verse-num-sc1051"></a><a class="verse-num-pts" id="verse-num-pts1047"></a><a class="ms" id="p_19Th1_1401"></a><a class="msdiv" id="msdiv1050"></a>“Bahussuto dhammadharo,<br>
kosārakkho mahesino;<br>
Cakkhu sabbassa lokassa,<br>
ānando parinibbuto.</p>
<p><a class="sc" id="35"></a><a class="verse-num-sc" id="verse-num-sc1052"></a><a class="verse-num-pts" id="verse-num-pts1048"></a><a class="ms" id="p_19Th1_1402"></a><a class="msdiv" id="msdiv1051"></a>Bahussuto dhammadharo,<br>
kosārakkho mahesino;<br>
Cakkhu sabbassa lokassa,<br>
andhakāre tamonudo.</p>
<p><a class="sc" id="36"></a><a class="verse-num-sc" id="verse-num-sc1053"></a><a class="verse-num-pts" id="verse-num-pts1049"></a><a class="ms" id="p_19Th1_1403"></a><a class="msdiv" id="msdiv1052"></a>Gatimanto satimanto,<br>
dhitimanto ca yo isi;<br>
Sad­dhamma­dhārako thero,<br>
ānando ratanākaro”.</p>
<p><a class="sc" id="37"></a><a class="verse-num-sc" id="verse-num-sc1054"></a><a class="verse-num-pts" id="verse-num-pts1050"></a><a class="ms" id="p_19Th1_1404"></a><a class="msdiv" id="msdiv1053"></a>“Pariciṇṇo mayā satthā,<br>
kataṃ buddhassa sāsanaṃ;<br>
Ohito garuko bhāro,<br>
natthi dāni punabbhavo”ti.</p>
</blockquote>
<p class="endsutta"><a class="ms" id="p_19Th1_1405"></a>… Ānando thero ….</p>
<p class="endsection"><a class="ms" id="p_19Th1_1406"></a>Tiṃsanipāto niṭṭhito.</p>
<p class="uddana"><a class="ms" id="p_19Th1_1407"></a>Tatruddānaṃ</p>
<blockquote class="uddanagatha">
<p><a class="sc" id="38"></a><a class="ms" id="p_19Th1_1408"></a>Phusso patisso ānando,<br>
tayotime pakittitā;<br>
Gāthāyo tattha saṅkhātā,<br>
sataṃ pañca ca uttarīti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
