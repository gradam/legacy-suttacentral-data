<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="thag16.6">
<article>
<div class="hgroup">
<p class="division">Theragāthā</p>
<p>Vīsatinipāta</p>
<p>Paṭhamavagga</p>
<h1>7 Kāḷigodhāputtabhaddiyattheragāthā</h1>
</div>
<blockquote class="gatha">
<p><a class="msdiv" id="msdiv842"></a>
<a class="ms" id="p_19Th1_1184"></a>
<a class="sc" id="1"></a>
“Yātaṃ me hatthigīvāya, <br>
sukhumā vatthā padhāritā; <br>
Sālīnaṃ odano bhutto, <br>
sucimaṃsūpasecano. <br>
</p>
<p><a class="msdiv" id="msdiv843"></a>
<a class="ms" id="p_19Th1_1185"></a>
<a class="sc" id="2"></a>
Sojja bhaddo sātatiko, <br>
uñchāpattāgate rato; <br>
Jhāyati anupādāno, <br>
putto godhāya bhaddiyo. <br>
</p>
<p><a class="msdiv" id="msdiv844"></a>
<a class="ms" id="p_19Th1_1186"></a>
<a class="sc" id="3"></a>
Paṃsukūlī sātatiko, <br>
uñchāpattāgate rato; <br>
Jhāyati anupādāno, <br>
putto godhāya bhaddiyo. <br>
</p>
<p><a class="msdiv" id="msdiv845"></a>
<a class="ms" id="p_19Th1_1187"></a>
<a class="sc" id="4"></a>
Piṇḍapātī sātatiko, <br>
… pe … <br>
</p>
<p><a class="msdiv" id="msdiv846"></a>
<a class="ms" id="p_19Th1_1188"></a>
<a class="sc" id="5"></a>
Tecīvarī sātatiko, <br>
… pe … <br>
</p>
<p><a class="msdiv" id="msdiv847"></a>
<a class="ms" id="p_19Th1_1189"></a>
<a class="sc" id="6"></a>
Sapadānacārī sātatiko, <br>
… pe … <br>
</p>
<p><a class="msdiv" id="msdiv848"></a>
<a class="ms" id="p_19Th1_1190"></a>
<a class="sc" id="7"></a>
Ekāsanī sātatiko, <br>
… pe … <br>
</p>
<p><a class="msdiv" id="msdiv849"></a>
<a class="ms" id="p_19Th1_1191"></a>
<a class="sc" id="8"></a>
Pattapiṇḍī sātatiko, <br>
… pe … <br>
</p>
<p><a class="msdiv" id="msdiv850"></a>
<a class="ms" id="p_19Th1_1192"></a>
<a class="sc" id="9"></a>
Khalupacchābhattī sātatiko, <br>
… pe … <br>
</p>
<p><a class="msdiv" id="msdiv851"></a>
<a class="ms" id="p_19Th1_1193"></a>
<a class="sc" id="10"></a>
Āraññiko sātatiko, <br>
… pe … <br>
</p>
<p><a class="msdiv" id="msdiv852"></a>
<a class="ms" id="p_19Th1_1194"></a>
<a class="sc" id="11"></a>
Rukkhamūliko sātatiko, <br>
… pe … <br>
</p>
<p><a class="msdiv" id="msdiv853"></a>
<a class="ms" id="p_19Th1_1195"></a>
<a class="sc" id="12"></a>
Abbhokāsī sātatiko, <br>
… pe … <br>
</p>
<p><a class="msdiv" id="msdiv854"></a>
<a class="ms" id="p_19Th1_1196"></a>
<a class="sc" id="13"></a>
Sosāniko sātatiko, <br>
… pe … <br>
</p>
<p><a class="msdiv" id="msdiv855"></a>
<a class="ms" id="p_19Th1_1197"></a>
<a class="sc" id="14"></a>
Yathāsanthatiko sātatiko, <br>
… pe … <br>
</p>
<p><a class="msdiv" id="msdiv856"></a>
<a class="ms" id="p_19Th1_1198"></a>
<a class="sc" id="15"></a>
Nesajjiko sātatiko, <br>
… pe … <br>
</p>
<p><a class="msdiv" id="msdiv857"></a>
<a class="ms" id="p_19Th1_1199"></a>
<a class="sc" id="16"></a>
Appiccho sātatiko, <br>
… pe … <br>
</p>
<p><a class="msdiv" id="msdiv858"></a>
<a class="ms" id="p_19Th1_1200"></a>
<a class="sc" id="17"></a>
Santuṭṭho sātatiko, <br>
… pe … <br>
</p>
<p><a class="msdiv" id="msdiv859"></a>
<a class="ms" id="p_19Th1_1201"></a>
<a class="sc" id="18"></a>
Pavivitto sātatiko, <br>
… pe … <br>
</p>
<p><a class="msdiv" id="msdiv860"></a>
<a class="ms" id="p_19Th1_1202"></a>
<a class="sc" id="19"></a>
Asaṃsaṭṭho sātatiko, <br>
… pe … <br>
</p>
<p><a class="msdiv" id="msdiv861"></a>
<a class="ms" id="p_19Th1_1203"></a>
<a class="sc" id="20"></a>
Āraddhavīriyo sātatiko, <br>
… pe … <br>
</p>
<p><a class="msdiv" id="msdiv862"></a>
<a class="ms" id="p_19Th1_1204"></a>
<a class="sc" id="21"></a>
Hitvā satapalaṃ kaṃsaṃ, <br>
sovaṇṇaṃ satarājikaṃ; <br>
Aggahiṃ mattikāpattaṃ, <br>
idaṃ dutiyābhisecanaṃ. <br>
</p>
<p><a class="msdiv" id="msdiv863"></a>
<a class="ms" id="p_19Th1_1205"></a>
<a class="sc" id="22"></a>
Ucce maṇḍalipākāre, <br>
daḷhamaṭṭālakoṭṭhake; <br>
Rakkhito khaggahatthehi, <br>
uttasaṃ vihariṃ pure. <br>
</p>
<p><a class="msdiv" id="msdiv864"></a>
<a class="ms" id="p_19Th1_1206"></a>
<a class="sc" id="23"></a>
Sojja bhaddo anutrāsī, <br>
pahīnabhayabheravo; <br>
Jhāyati vanamoggayha, <br>
putto godhāya bhaddiyo. <br>
</p>
<p><a class="msdiv" id="msdiv865"></a>
<a class="ms" id="p_19Th1_1207"></a>
<a class="sc" id="24"></a>
Sīlakkhandhe patiṭṭhāya, <br>
satiṃ paññañca bhāvayaṃ; <br>
Pāpuṇiṃ anupubbena, <br>
sabbasaṃyojanakkhayan”ti. <br>
</p>
</blockquote>
<p class="endsutta"><a class="sc" id="25"></a>
<a class="ms" id="p_19Th1_1208"></a>
… Bhaddiyo kāḷigodhāya putto thero ….</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>