<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thag7.3">
<article>
<div class="hgroup">
<p class="division">Theragāthā</p>
<p>Sattakanipāta</p>
<p>Paṭhamavagga</p>
<h1>7.3. Bhaddat­thera­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc473"></a><a class="verse-num-pts" id="verse-num-pts473"></a><a class="pts" id="pts50"></a><a class="ms" id="p_19Th1_760"></a><a class="msdiv" id="msdiv473"></a>“Ekaputto ahaṃ āsiṃ,<br>
piyo mātu piyo pitu;<br>
Bahūhi vatacariyāhi,<br>
laddho āyācanāhi ca.</p>
<p><a class="sc" id="2"></a><a class="verse-num-sc" id="verse-num-sc474"></a><a class="verse-num-pts" id="verse-num-pts474"></a><a class="ms" id="p_19Th1_761"></a><a class="msdiv" id="msdiv474"></a>Te ca maṃ anukampāya,<br>
atthakāmā hitesino;<br>
Ubho pitā ca mātā ca,<br>
buddhassa upanāmayuṃ.</p>
<p><a class="sc" id="3"></a><a class="verse-num-sc" id="verse-num-sc475"></a><a class="verse-num-pts" id="verse-num-pts475"></a><a class="ms" id="p_19Th1_762"></a><a class="msdiv" id="msdiv475"></a>‘Kicchā laddho ayaṃ putto,<br>
sukhumālo sukhedhito;<br>
Imaṃ dadāma te nātha,<br>
jinassa paricārakaṃ’.</p>
<p><a class="sc" id="4"></a><a class="verse-num-sc" id="verse-num-sc476"></a><a class="verse-num-pts" id="verse-num-pts476"></a><a class="ms" id="p_19Th1_763"></a><a class="msdiv" id="msdiv476"></a>Satthā ca maṃ paṭiggayha,<br>
ānandaṃ etadabravi;<br>
‘Pabbājehi imaṃ khippaṃ,<br>
hessatyājāniyo ayaṃ’.</p>
<p><a class="sc" id="5"></a><a class="verse-num-sc" id="verse-num-sc477"></a><a class="verse-num-pts" id="verse-num-pts477"></a><a class="ms" id="p_19Th1_764"></a><a class="msdiv" id="msdiv477"></a>Pabbājetvāna maṃ satthā,<br>
vihāraṃ pāvisī jino;<br>
Anoggatasmiṃ sūriyasmiṃ,<br>
tato cittaṃ vimucci me.</p>
<p><a class="sc" id="6"></a><a class="verse-num-sc" id="verse-num-sc478"></a><a class="verse-num-pts" id="verse-num-pts478"></a><a class="ms" id="p_19Th1_765"></a><a class="msdiv" id="msdiv478"></a>Tato satthā nirākatvā,<br>
paṭi­sallā­na­vuṭṭhito;<br>
‘Ehi bhaddā’ti maṃ āha,<br>
sā me āsūpasampadā.</p>
<p><a class="sc" id="7"></a><a class="verse-num-sc" id="verse-num-sc479"></a><a class="verse-num-pts" id="verse-num-pts479"></a><a class="ms" id="p_19Th1_766"></a><a class="msdiv" id="msdiv479"></a>Jātiyā sattavassena,<br>
laddhā me upasampadā;<br>
Tisso vijjā anuppattā,<br>
aho dhamma­su­dhammatā”ti.</p>
</blockquote>
<p class="endsutta"><a class="ms" id="p_19Th1_767"></a>… Bhaddo thero ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
