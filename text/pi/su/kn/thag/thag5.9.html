<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="thag5.9">
<article>
<div class="hgroup">
<p class="division">Theragāthā</p>
<p>Pañcakanipāta</p>
<p>Paṭhamavagga</p>
<h1>9 Vijitasenattheragāthā</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_19Th1_615"></a>
<a class="msdiv" id="msdiv355"></a>
“Olaggessāmi te citta,<br>
āṇidvāreva hatthinaṃ;<br>
Na taṃ pāpe niyojessaṃ,<br>
kāmajāla sarīraja.<br></p>
<p>
<a class="sc" id="2"></a>
<a class="ms" id="p_19Th1_616"></a>
<a class="msdiv" id="msdiv356"></a>
Tvaṃ olaggo na gacchasi,<br>
Dvāravivaraṃ gajova alabhanto;<br>
Na ca cittakali punappunaṃ,<br>
Pasakka pāparato carissasi.<br></p>
<p>
<a class="sc" id="3"></a>
<a class="ms" id="p_19Th1_617"></a>
<a class="msdiv" id="msdiv357"></a>
Yathā kuñjaraṃ adantaṃ,<br>
Navaggahamaṅkusaggaho;<br>
Balavā āvatteti akāmaṃ,<br>
Evaṃ āvattayissaṃ taṃ.<br></p>
<p>
<a class="sc" id="4"></a>
<a class="ms" id="p_19Th1_618"></a>
<a class="msdiv" id="msdiv358"></a>
Yathā varahayadamakusalo,<br>
Sārathi pavaro dameti ājaññaṃ;<br>
Evaṃ damayissaṃ taṃ,<br>
Patiṭṭhito pañcasu balesu.<br></p>
<p>
<a class="sc" id="5"></a>
<a class="ms" id="p_19Th1_619"></a>
<a class="msdiv" id="msdiv359"></a>
Satiyā taṃ nibandhissaṃ,<br>
Payutto te damessāmi;<br>
Vīriyadhuraniggahito,<br>
Na yito dūraṃ gamissase cittā”ti.<br></p>
</blockquote>
<p class="endsutta">
<a class="sc" id="6"></a>
<a class="ms" id="p_19Th1_620"></a>
…  Vijitaseno thero… .</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>