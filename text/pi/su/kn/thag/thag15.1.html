<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="thag15.1">
<article>
<div class="hgroup">
<p class="division">Theragāthā</p>
<p>Soḷasakanipāta</p>
<h1>Paṭhamavagga</h1>
</div>
<h2><span class="var" id="309" title="aññākoṇḍaññattheragāthā (bj)">1 Aññāsikoṇḍaññattheragāthā</span></h2>
<blockquote class="gatha">
<p><a class="sc" id="1"></a>
<a class="pts1" id="pts69"></a>
<a class="ms" id="p_19Th1_1004"></a>
<a class="msdiv" id="msdiv673"></a>
“Esa bhiyyo pasīdāmi,<br>
sutvā dhammaṃ mahārasaṃ;<br>
Virāgo desito dhammo,<br>
anupādāya sabbaso”.</p>
<p><a class="sc" id="2"></a>
<a class="ms" id="p_19Th1_1005"></a>
<a class="msdiv" id="msdiv674"></a>
“Bahūni loke citrāni,<br>
asmiṃ pathavimaṇḍale;<br>
Mathenti maññe saṅkappaṃ,<br>
subhaṃ rāgūpasaṃhitaṃ.</p>
<p><a class="sc" id="3"></a>
<a class="ms" id="p_19Th1_1006"></a>
<a class="msdiv" id="msdiv675"></a>
<span class="var" title="rajamūhataṃ ca (bj) | rajamuhataṃ (s2, s3) | rajam upātaṃ (pts1) | rajam ūhataṃ (pts2)" id="note310">Rajamuhatañca</span> vātena,<br>
yathā meghopasammaye;<br>
Evaṃ sammanti saṅkappā,<br>
yadā paññāya passati.</p>
<p><span class="cross" title="(gāthā 676--678) ^dhp273-289#274.1 [273. Pañcasatabhikkhuvatthu/274. Aniccalakkhaṇavatthu]-301 | ^ne4#1 [Vibhaṅga/ Desanāhāravibhaṅga]" id="note311">^</span>
<a class="sc" id="4"></a>
<a class="ms" id="p_19Th1_1007"></a>
<a class="msdiv" id="msdiv676"></a>
Sabbe saṅkhārā aniccāti,<br>
yadā paññāya passati;<br>
Atha nibbindati dukkhe,<br>
esa maggo visuddhiyā.</p>
<p><a class="sc" id="5"></a>
<a class="ms" id="p_19Th1_1008"></a>
<a class="msdiv" id="msdiv677"></a>
Sabbe saṅkhārā dukkhāti,<q class="open" id="note312" title=" ...pe... (cha1-2)"><br>
yadā paññāya passati;<br>
Atha nibbindati dukkhe</q>,<br>
esa maggo visuddhiyā.</p>
<p><span class="cross" title="^dhp273-289#276.1 [273. Pañcasatabhikkhuvatthu/276. Anattalakkhaṇavatthu] | ^ne4#1 [Vibhaṅga/ Desanāhāravibhaṅga] | ^pe2#55 [Sāsanapaṭṭhānadutiyabhūmi], ^pe2#129 [Sāsanapaṭṭhānadutiyabhūmi]" id="note314">^</span>
<a class="sc" id="6"></a>
<a class="ms" id="p_19Th1_1009"></a>
<a class="msdiv" id="msdiv678"></a>
Sabbe dhammā anattāti,<br>
yadā paññāya passati;<br>
Atha nibbindati dukkhe,<br>
esa maggo visuddhiyā.</p>
<p><a class="sc" id="7"></a>
<a class="ms" id="p_19Th1_1010"></a>
<a class="msdiv" id="msdiv679"></a>
Buddhānubuddho yo thero,<br>
koṇḍañño tibbanikkamo;<br>
Pahīnajātimaraṇo,<br>
brahmacariyassa kevalī.</p>
<p><a class="sc" id="8"></a>
<a class="ms" id="p_19Th1_1011"></a>
<a class="msdiv" id="msdiv680"></a>
Oghapāso <span class="var" title="daḷho khīlo (s2, s3, pts1) | daḷhakhīlo (pts2) | daḷho khilo (mr)" id="note315">daḷhakhilo</span>,<br>
Pabbato duppadālayo;<br>
Chetvā khilañca pāsañca,<br>
Selaṃ <span class="var" title="chetvāna (s2, s3, pts1, mr)" id="note316">bhetvāna</span> dubbhidaṃ;<br>
Tiṇṇo pāraṅgato jhāyī,<br>
Mutto so mārabandhanā.</p>
<p><a class="sc" id="9"></a>
<a class="ms" id="p_19Th1_1012"></a>
<a class="msdiv" id="msdiv681"></a>
Uddhato capalo bhikkhu,<br>
mitte āgamma pāpake;<br>
Saṃsīdati mahoghasmiṃ,<br>
<span class="var" title="ummiyā (s2, s3, pts1)" id="note317">ūmiyā</span> paṭikujjito.</p>
<p><a class="sc" id="10"></a>
<a class="ms" id="p_19Th1_1013"></a>
<a class="msdiv" id="msdiv682"></a>
Anuddhato acapalo,<br>
nipako saṃvutindriyo;<br>
Kalyāṇamitto medhāvī,<br>
dukkhassantakaro siyā.</p>
<p><a class="sc" id="11"></a>
<a class="ms" id="p_19Th1_1014"></a>
<a class="msdiv" id="msdiv683"></a>
Kālapabbaṅgasaṅkāso,<br>
kiso dhamanisanthato;<br>
Mattaññū annapānasmiṃ,<br>
adīnamanaso naro.</p>
<p><a class="sc" id="12"></a>
<a class="ms" id="p_19Th1_1015"></a>
<a class="msdiv" id="msdiv684"></a>
Phuṭṭho ḍaṃsehi makasehi,<br>
araññasmiṃ brahāvane;<br>
Nāgo saṅgāmasīseva,<br>
sato tatrādhivāsaye.</p>
<p><a class="sc" id="13"></a>
<a class="ms" id="p_19Th1_1016"></a>
<a class="msdiv" id="msdiv685"></a>
Nābhinandāmi maraṇaṃ,<br>
… pe …<br>
nibbisaṃ bhatako yathā.</p>
<p><a class="sc" id="14"></a>
<a class="ms" id="p_19Th1_1017"></a>
<a class="msdiv" id="msdiv686"></a>
Nābhinandāmi maraṇaṃ,<br>
… pe …<br>
sampajāno patissato.</p>
<p><a class="sc" id="15"></a>
<a class="ms" id="p_19Th1_1018"></a>
<a class="msdiv" id="msdiv687"></a>
Pariciṇṇo mayā satthā,<br>
… pe …<br>
bhavanetti samūhatā.</p>
<p><a class="sc" id="16"></a>
<a class="ms" id="p_19Th1_1019"></a>
<a class="msdiv" id="msdiv688"></a>
<span class="var" title="yassatthāya (bj, pts2)" id="note318">Yassa catthāya</span> pabbajito,<br>
agārasmānagāriyaṃ;<br>
So me attho anuppatto,<br>
kiṃ me saddhivihārinā”ti.</p>
</blockquote>
<p class="endsutta">
<a class="sc" id="17"></a>
<a class="ms" id="p_19Th1_1020"></a>
… <span class="var" title="aññākoṇḍañño (bj, s2, s3, pts1-2)" id="note319">Aññāsikoṇḍañño</span> thero ….</p>
<h2>2 Udāyittheragāthā</h2>
<blockquote class="gatha">
<p><span class="cross" title="^an6.43#1 [43. Nāgasutta]" id="note320">^</span>
<a class="sc" id="18"></a>
<a class="ms" id="p_19Th1_1021"></a>
<a class="msdiv" id="msdiv689"></a>
“Manussabhūtaṃ sambuddhaṃ,<br>
Attadantaṃ samāhitaṃ;<br>
Iriyamānaṃ brahmapathe,<br>
Cittassūpasame rataṃ.</p>
<p><a class="sc" id="19"></a>
<a class="ms" id="p_19Th1_1022"></a>
<a class="msdiv" id="msdiv690"></a>
Yaṃ manussā namassanti,<br>
sabbadhammāna pāraguṃ;<br>
Devāpi taṃ namassanti,<br>
iti me arahato sutaṃ.</p>
<p><a class="sc" id="20"></a>
<a class="pts1" id="pts70"></a>
<a class="ms" id="p_19Th1_1023"></a>
<a class="msdiv" id="msdiv691"></a>
Sabbasaṃyojanātītaṃ,<br>
vanā nibbanamāgataṃ;<br>
Kāmehi <span class="var" title="nikkhammarataṃ (pts1-2, mr)" id="note321">nekkhammarataṃ</span>,<br>
<span class="var" title="muttaselā va (pts1)" id="note322">muttaṃ selāva</span> kañcanaṃ.</p>
<p><a class="sc" id="21"></a>
<a class="ms" id="p_19Th1_1024"></a>
<a class="msdiv" id="msdiv692"></a>
Sa ve <span class="var" title="accantaruci (bj) | accantarucī (pts1)" id="note323">accaruci</span> nāgo,<br>
himavāvaññe siluccaye;<br>
Sabbesaṃ nāganāmānaṃ,<br>
saccanāmo anuttaro.</p>
<p><a class="sc" id="22"></a>
<a class="ms" id="p_19Th1_1025"></a>
<a class="msdiv" id="msdiv693"></a>
Nāgaṃ vo kittayissāmi,<br>
na hi āguṃ karoti so;<br>
Soraccaṃ avihiṃsā ca,<br>
pādā nāgassa te duve.</p>
<p><a class="sc" id="23"></a>
<a class="ms" id="p_19Th1_1026"></a>
<a class="msdiv" id="msdiv694"></a>
Sati ca sampajaññañca,<br>
caraṇā nāgassa tepare;<br>
Saddhāhattho mahānāgo,<br>
upekkhāsetadantavā.</p>
<p><a class="sc" id="24"></a>
<a class="ms" id="p_19Th1_1027"></a>
<a class="msdiv" id="msdiv695"></a>
Sati gīvā siro paññā,<br>
vīmaṃsā dhammacintanā;<br>
Dhammakucchisamāvāso,<br>
viveko tassa vāladhi.</p>
<p><a class="sc" id="25"></a>
<a class="ms" id="p_19Th1_1028"></a>
<a class="msdiv" id="msdiv696"></a>
So jhāyī assāsarato,<br>
ajjhattaṃ susamāhito;<br>
Gacchaṃ samāhito nāgo,<br>
ṭhito nāgo samāhito.</p>
<p><a class="sc" id="26"></a>
<a class="ms" id="p_19Th1_1029"></a>
<a class="msdiv" id="msdiv697"></a>
Sayaṃ samāhito nāgo,<br>
nisinnopi samāhito;<br>
Sabbattha saṃvuto nāgo,<br>
esā nāgassa sampadā.</p>
<p><a class="sc" id="27"></a>
<a class="ms" id="p_19Th1_1030"></a>
<a class="msdiv" id="msdiv698"></a>
Bhuñjati anavajjāni,<br>
sāvajjāni na bhuñjati;<br>
Ghāsamacchādanaṃ laddhā,<br>
sannidhiṃ parivajjayaṃ.</p>
<p><a class="sc" id="28"></a>
<a class="ms" id="p_19Th1_1031"></a>
<a class="msdiv" id="msdiv699"></a>
Saṃyojanaṃ aṇuṃ thūlaṃ,<br>
sabbaṃ chetvāna bandhanaṃ;<br>
Yena yeneva gacchati,<br>
anapekkhova gacchati.</p>
<p><a class="sc" id="29"></a>
<a class="ms" id="p_19Th1_1032"></a>
<a class="msdiv" id="msdiv700"></a>
Yathāpi udake jātaṃ,<br>
puṇḍarīkaṃ pavaḍḍhati;<br>
Nopalippati toyena,<br>
sucigandhaṃ manoramaṃ.</p>
<p><a class="sc" id="30"></a>
<a class="ms" id="p_19Th1_1033"></a>
<a class="msdiv" id="msdiv701"></a>
Tatheva ca loke jāto,<br>
buddho loke <span class="var" title="virajjati (pts2)" id="note324">viharati</span>;<br>
Nopalippati lokena,<br>
toyena padumaṃ yathā.</p>
<p><a class="sc" id="31"></a>
<a class="ms" id="p_19Th1_1034"></a>
<a class="msdiv" id="msdiv702"></a>
Mahāgini pajjalito,<br>
anāhāropasammati;<br>
Aṅgāresu ca santesu,<br>
nibbutoti pavuccati.</p>
<p><a class="sc" id="32"></a>
<a class="ms" id="p_19Th1_1035"></a>
<a class="msdiv" id="msdiv703"></a>
Atthassāyaṃ viññāpanī,<br>
upamā viññūhi desitā;<br>
Viññissanti mahānāgā,<br>
nāgaṃ nāgena desitaṃ.</p>
<p><a class="sc" id="33"></a>
<a class="ms" id="p_19Th1_1036"></a>
<a class="msdiv" id="msdiv704"></a>
Vītarāgo vītadoso,<br>
Vītamoho anāsavo;<br>
Sarīraṃ vijahaṃ nāgo,<br>
<span class="var" title="parinibbissattyanāsavoti (bj) | parinibbātyanāsavo (pts2)" id="note325">Parinibbissatyanāsavo”ti</span>.</p>
</blockquote>
<p class="endsutta">
<a class="sc" id="34"></a>
<a class="ms" id="p_19Th1_1037"></a>
… Udāyī thero ….</p>
<p class="endsection">
<a class="sc" id="35"></a>
<a class="ms" id="p_19Th1_1038"></a>
Soḷasakanipāto niṭṭhito.</p>
<p class="endsection summary">
<a class="sc" id="36"></a>
<a class="ms" id="p_19Th1_1039"></a>
Tatruddānaṃ</p>
<blockquote class="uddanagatha">
<p><a class="sc" id="37"></a>
<a class="ms" id="p_19Th1_1040"></a>
Koṇḍañño ca udāyī ca,<br>
therā dve te mahiddhikā;<br>
Soḷasamhi nipātamhi,<br>
gāthāyo dve ca tiṃsa cāti.</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>