<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<section class="sutta" id="thag4.11">
<article>
<div class="hgroup">
<p class="division">Theragāthā</p>
<p>Catukkanipāta</p>
<p>Paṭhamavagga</p>
<h1>11 ­Sappakat­thera­gāthā</h1>
</div>
<blockquote class="gatha">
<p><a class="sc" id="1"></a>
<a class="ms" id="p_19Th1_553"></a>
<a class="msdiv" id="msdiv307"></a>
“Yadā balākā suci­paṇḍa­rac­chadā,<br>
Kāḷassa meghassa bhayena tajjitā;<br>
Palehiti āla­yamāla­yesinī,<br>
Tadā nadī ajakaraṇī rameti maṃ.</p>
<p><a class="sc" id="2"></a>
<a class="pts1" id="pts36"></a>
<a class="ms" id="p_19Th1_554"></a>
<a class="msdiv" id="msdiv308"></a>
Yadā balākā suvi­sud­dha­paṇḍarā,<br>
Kāḷassa meghassa bhayena tajjitā;<br>
Pariyesati leṇa­maleṇa­dassinī,<br>
Tadā nadī ajakaraṇī rameti maṃ.</p>
<p><a class="sc" id="3"></a>
<a class="ms" id="p_19Th1_555"></a>
<a class="msdiv" id="msdiv309"></a>
Kaṃ nu tattha na ramenti,<br>
jambuyo ubhato tahiṃ;<br>
Sobhenti āpagākūlaṃ,<br>
<span class="var" title="mahāleṇassa (s2, s3, mr) | mahālenassa (pts1)" id="note179">mama leṇassa</span> pacchato.</p>
<p><a class="sc" id="4"></a>
<a class="ms" id="p_19Th1_556"></a>
<a class="msdiv" id="msdiv310"></a>
<span class="var" title="tā mata ... (bj) | ta'mata ... (pts2)" id="note180">­Tāmata­madasaṃ­gha­suppa­hīnā</span>,<br>
Bhekā mandavatī panādayanti;<br>
‘Nājja girinadīhi vippa­vāsa­samayo,<br>
Khemā ajakaraṇī sivā surammā’”ti.</p>
</blockquote>
<p class="endsutta">
<a class="sc" id="5"></a>
<a class="ms" id="p_19Th1_557"></a>
… Sappako thero ….</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>