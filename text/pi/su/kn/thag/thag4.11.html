<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="thag4.11">
<article>
<div class="hgroup">
<p class="division">Theragāthā</p>
<p>Catukkanipāta</p>
<p>Paṭhamavagga</p>
<h1>Sappakattheragāthā</h1>
</div>
<blockquote class="gatha">
<p>
<a class="msdiv" id="msdiv307"></a>
<a class="ms" id="p_19Th1_553"></a>
<a class="sc" id="1"></a>
“Yadā balākā sucipaṇḍaracchadā,<br>
Kāḷassa meghassa bhayena tajjitā;<br>
Palehiti ālayamālayesinī,<br>
Tadā nadī ajakaraṇī rameti maṃ.<br>
</p>
<p>
<a class="msdiv" id="msdiv308"></a>
<a class="ms" id="p_19Th1_554"></a>
<a class="sc" id="2"></a>
Yadā balākā suvisuddhapaṇḍarā,<br>
Kāḷassa meghassa bhayena tajjitā;<br>
Pariyesati leṇamaleṇadassinī,<br>
Tadā nadī ajakaraṇī rameti maṃ.<br>
</p>
<p>
<a class="msdiv" id="msdiv309"></a>
<a class="ms" id="p_19Th1_555"></a>
<a class="sc" id="3"></a>
Kaṃ nu tattha na ramenti,<br>
jambuyo ubhato tahiṃ;<br>
Sobhenti āpagākūlaṃ,<br>
mama leṇassa pacchato.<br>
</p>
<p>
<a class="msdiv" id="msdiv310"></a>
<a class="ms" id="p_19Th1_556"></a>
<a class="sc" id="4"></a>
Tāmatamadasaṃghasuppahīnā,<br>
Bhekā mandavatī panādayanti;<br>
‘Nājja girinadīhi vippavāsasamayo,<br>
Khemā ajakaraṇī sivā surammā’”ti.<br>
</p>
</blockquote>
<p class="endsutta">
<a class="ms" id="p_19Th1_557"></a>
<a class="sc" id="5"></a>
…  Sappako thero… .</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>