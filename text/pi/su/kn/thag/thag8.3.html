<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="thag8.3">
<article>
<div class="hgroup">
<p class="division">Theragāthā</p>
<p>Aṭṭhakanipāta</p>
<p>Paṭhamavagga</p>
<h1>3 Mahāpanthakattheragāthā</h1>
</div>
<blockquote class="gatha">
<p><a class="msdiv" id="msdiv510"></a>
<a class="ms" id="p_19Th1_805"></a>
<a class="sc" id="1"></a>
“Yadā paṭhamamaddakkhiṃ, <br>
satthāramakutobhayaṃ; <br>
Tato me ahu saṃvego, <br>
passitvā purisuttamaṃ. <br>
</p>
<p><a class="msdiv" id="msdiv511"></a>
<a class="ms" id="p_19Th1_806"></a>
<a class="sc" id="2"></a>
Siriṃ hatthehi pādehi, <br>
yo paṇāmeyya āgataṃ; <br>
Etādisaṃ so satthāraṃ, <br>
ārādhetvā virādhaye. <br>
</p>
<p><a class="msdiv" id="msdiv512"></a>
<a class="ms" id="p_19Th1_807"></a>
<a class="sc" id="3"></a>
Tadāhaṃ puttadārañca, <br>
dhanadhaññañca chaḍḍayiṃ; <br>
Kesamassūni chedetvā, <br>
pabbajiṃ anagāriyaṃ. <br>
</p>
<p><a class="msdiv" id="msdiv513"></a>
<a class="ms" id="p_19Th1_808"></a>
<a class="sc" id="4"></a>
Sikkhāsājīvasampanno, <br>
indriyesu susaṃvuto; <br>
Namassamāno sambuddhaṃ, <br>
vihāsiṃ aparājito. <br>
</p>
<p><a class="msdiv" id="msdiv514"></a>
<a class="ms" id="p_19Th1_809"></a>
<a class="sc" id="5"></a>
Tato me paṇidhī āsi, <br>
cetaso abhipatthito; <br>
Na nisīde muhuttampi, <br>
taṇhāsalle anūhate. <br>
</p>
<p><a class="msdiv" id="msdiv515"></a>
<a class="ms" id="p_19Th1_810"></a>
<a class="sc" id="6"></a>
Tassa mevaṃ viharato, <br>
passa vīriyaparakkamaṃ; <br>
Tisso vijjā anuppattā, <br>
kataṃ buddhassa sāsanaṃ. <br>
</p>
<p><a class="msdiv" id="msdiv516"></a>
<a class="ms" id="p_19Th1_811"></a>
<a class="sc" id="7"></a>
Pubbenivāsaṃ jānāmi, <br>
dibbacakkhu visodhitaṃ; <br>
Arahā dakkhiṇeyyomhi, <br>
vippamutto nirūpadhi. <br>
</p>
<p><a class="msdiv" id="msdiv517"></a>
<a class="ms" id="p_19Th1_812"></a>
<a class="sc" id="8"></a>
Tato ratyā vivasāne, <br>
sūriyuggamanaṃ pati; <br>
Sabbaṃ taṇhaṃ visosetvā, <br>
pallaṅkena upāvisin”ti. <br>
</p>
</blockquote>
<p class="endsutta"><a class="sc" id="9"></a>
<a class="ms" id="p_19Th1_813"></a>
… Mahāpanthako thero ….</p>
<p class="endsection"><a class="sc" id="10"></a>
<a class="ms" id="p_19Th1_814"></a>
Aṭṭhakanipāto niṭṭhito.</p>
<p class="endsection summary"><a class="sc" id="11"></a>
<a class="ms" id="p_19Th1_815"></a>
Tatruddānaṃ</p>
<blockquote class="uddanagatha">
<p><a class="ms" id="p_19Th1_816"></a>
<a class="sc" id="12"></a>
Mahākaccāyano thero, <br>
sirimitto mahāpanthako; <br>
Ete aṭṭhanipātamhi, <br>
gāthāyo catuvīsatīti. <br>
</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>