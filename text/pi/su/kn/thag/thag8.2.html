<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="thag8.2">
<article>
<div class="hgroup">
<p class="division">Theragāthā</p>
<p>Aṭṭhakanipāta</p>
<p>Paṭhamavagga</p>
<h1>Sirimittattheragāthā</h1>
</div>
<blockquote class="gatha">
<p>
<a class="msdiv" id="msdiv502"></a>
<a class="ms" id="p_19Th1_796"></a>
<a class="sc" id="1"></a>
“Akkodhanonupanāhī,<br>
amāyo rittapesuṇo;<br>
Sa ve tādisako bhikkhu,<br>
evaṃ pecca na socati.<br>
</p>
<p>
<a class="msdiv" id="msdiv503"></a>
<a class="ms" id="p_19Th1_797"></a>
<a class="sc" id="2"></a>
Akkodhanonupanāhī,<br>
amāyo rittapesuṇo;<br>
Guttadvāro sadā bhikkhu,<br>
evaṃ pecca na socati.<br>
</p>
<p>
<a class="msdiv" id="msdiv504"></a>
<a class="ms" id="p_19Th1_798"></a>
<a class="sc" id="3"></a>
Akkodhanonupanāhī,<br>
amāyo rittapesuṇo;<br>
Kalyāṇasīlo so bhikkhu,<br>
evaṃ pecca na socati.<br>
</p>
<p>
<a class="msdiv" id="msdiv505"></a>
<a class="ms" id="p_19Th1_799"></a>
<a class="sc" id="4"></a>
Akkodhanonupanāhī,<br>
amāyo rittapesuṇo;<br>
Kalyāṇamitto so bhikkhu,<br>
evaṃ pecca na socati.<br>
</p>
<p>
<a class="msdiv" id="msdiv506"></a>
<a class="ms" id="p_19Th1_800"></a>
<a class="sc" id="5"></a>
Akkodhanonupanāhī,<br>
amāyo rittapesuṇo;<br>
Kalyāṇapañño so bhikkhu,<br>
evaṃ pecca na socati.<br>
</p>
<p>
<a class="msdiv" id="msdiv507"></a>
<a class="ms" id="p_19Th1_801"></a>
<a class="sc" id="6"></a>
Yassa saddhā tathāgate,<br>
acalā suppatiṭṭhitā;<br>
Sīlañca yassa kalyāṇaṃ,<br>
ariyakantaṃ pasaṃsitaṃ.<br>
</p>
<p>
<a class="msdiv" id="msdiv508"></a>
<a class="ms" id="p_19Th1_802"></a>
<a class="sc" id="7"></a>
Saṃghe pasādo yassatthi,<br>
ujubhūtañca dassanaṃ;<br>
‘Adaliddo’ti taṃ āhu,<br>
amoghaṃ tassa jīvitaṃ.<br>
</p>
<p>
<a class="msdiv" id="msdiv509"></a>
<a class="ms" id="p_19Th1_803"></a>
<a class="sc" id="8"></a>
Tasmā saddhañca sīlañca,<br>
pasādaṃ dhammadassanaṃ;<br>
Anuyuñjetha medhāvī,<br>
saraṃ buddhāna sāsanan”ti.<br>
</p>
</blockquote>
<p class="endsutta">
<a class="ms" id="p_19Th1_804"></a>
<a class="sc" id="9"></a>
…  Sirimitto thero… .</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>