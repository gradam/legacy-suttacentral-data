<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thag5.11">
<article>
<div class="hgroup">
<p class="division">Theragāthā</p>
<p>Pañcakanipāta</p>
<p>Paṭhamavagga</p>
<h1>5.11. Soṇa­kuṭikaṇ­ṇat­thera­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc365"></a><a class="verse-num-pts" id="verse-num-pts365"></a><a class="ms" id="p_19Th1_627"></a><a class="msdiv" id="msdiv365"></a>“Upasampadā ca me laddhā,<br>
vimutto camhi anāsavo;<br>
So ca me bhagavā diṭṭho,<br>
vihāre ca sahāvasiṃ.</p>
<p><a class="sc" id="2"></a><a class="verse-num-sc" id="verse-num-sc366"></a><a class="verse-num-pts" id="verse-num-pts366"></a><a class="ms" id="p_19Th1_628"></a><a class="msdiv" id="msdiv366"></a>Bahudeva rattiṃ bhagavā,<br>
abbho­kāse­tinā­mayi;<br>
Vihārakusalo satthā,<br>
vihāraṃ pāvisī tadā.</p>
<p><a class="sc" id="3"></a><a class="verse-num-sc" id="verse-num-sc367"></a><a class="verse-num-pts" id="verse-num-pts367"></a><a class="ms" id="p_19Th1_629"></a><a class="msdiv" id="msdiv367"></a>Santharitvāna saṅghāṭiṃ,<br>
seyyaṃ kappesi gotamo;<br>
Sīho selaguhāyaṃva,<br>
pahīna­bhaya­bhe­ravo.</p>
<p><a class="sc" id="4"></a><a class="verse-num-sc" id="verse-num-sc368"></a><a class="verse-num-pts" id="verse-num-pts368"></a><a class="ms" id="p_19Th1_630"></a><a class="msdiv" id="msdiv368"></a>Tato kalyā­ṇa­vākka­raṇo,<br>
sammā­sambud­dha­sāvako;<br>
Soṇo abhāsi saddhammaṃ,<br>
buddha­seṭṭhassa sammukhā.</p>
<p><a class="sc" id="5"></a><a class="verse-num-sc" id="verse-num-sc369"></a><a class="verse-num-pts" id="verse-num-pts369"></a><a class="ms" id="p_19Th1_631"></a><a class="msdiv" id="msdiv369"></a>Pañcakkhandhe pariññāya,<br>
Bhāvayitvāna añjasaṃ;<br>
Pappuyya paramaṃ santiṃ,<br>
<span class="var" title="pari­nib­bā­yis­satya­nāsa­voti (s2, s3) | pari­nib­bāt­ya­nāsa­voti (pts2)" id="note200">Pari­nib­bissat­ya­nāsavo”ti</span>.</p>
</blockquote>
<p class="endsutta"><a class="ms" id="p_19Th1_632"></a>… Soṇo kuṭikaṇ­ṇat­thero ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
