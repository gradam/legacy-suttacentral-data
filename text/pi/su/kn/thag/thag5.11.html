<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="thag5.11">
<article>
<div class="hgroup">
<p class="division">Theragāthā</p>
<p>Pañcakanipāta</p>
<p>Paṭhamavagga</p>
<h1>11 Soṇakuṭikaṇṇattheragāthā</h1>
</div>
<blockquote class="gatha">
<p><a class="sc" id="1"></a>
<a class="ms" id="p_19Th1_627"></a>
<a class="msdiv" id="msdiv365"></a>
“Upasampadā ca me laddhā,<br>
vimutto camhi anāsavo;<br>
So ca me bhagavā diṭṭho,<br>
vihāre ca sahāvasiṃ.</p>
<p><a class="sc" id="2"></a>
<a class="ms" id="p_19Th1_628"></a>
<a class="msdiv" id="msdiv366"></a>
Bahudeva rattiṃ bhagavā,<br>
abbhokāsetināmayi;<br>
Vihārakusalo satthā,<br>
vihāraṃ pāvisī tadā.</p>
<p><a class="sc" id="3"></a>
<a class="ms" id="p_19Th1_629"></a>
<a class="msdiv" id="msdiv367"></a>
Santharitvāna saṅghāṭiṃ,<br>
seyyaṃ kappesi gotamo;<br>
Sīho selaguhāyaṃva,<br>
pahīnabhayabheravo.</p>
<p><a class="sc" id="4"></a>
<a class="ms" id="p_19Th1_630"></a>
<a class="msdiv" id="msdiv368"></a>
Tato kalyāṇavākkaraṇo,<br>
sammāsambuddhasāvako;<br>
Soṇo abhāsi saddhammaṃ,<br>
buddhaseṭṭhassa sammukhā.</p>
<p><a class="sc" id="5"></a>
<a class="ms" id="p_19Th1_631"></a>
<a class="msdiv" id="msdiv369"></a>
Pañcakkhandhe pariññāya,<br>
Bhāvayitvāna añjasaṃ;<br>
Pappuyya paramaṃ santiṃ,<br>
<span class="var" title="parinibbāyissatyanāsavoti (s2, s3) | parinibbātyanāsavoti (pts2)" id="note200">Parinibbissatyanāsavo”ti</span>.</p>
</blockquote>
<p class="endsutta">
<a class="sc" id="6"></a>
<a class="ms" id="p_19Th1_632"></a>
… Soṇo kuṭikaṇṇatthero ….</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>