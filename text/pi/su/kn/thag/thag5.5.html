<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="thag5.5">
<article>
<div class="hgroup">
<p class="division">Theragāthā</p>
<p>Pañcakanipāta</p>
<p>Paṭhamavagga</p>
<h1>5 Vaḍḍhattheragāthā</h1>
</div>
<blockquote class="gatha">
<p><a class="msdiv" id="msdiv335"></a>
<a class="ms" id="p_19Th1_591"></a>
<a class="sc" id="1"></a>
“Sādhū hi kira me mātā, <br>
Patodaṃ upadaṃsayi; <br>
Yassāhaṃ vacanaṃ sutvā, <br>
Anusiṭṭho janettiyā; <br>
Āraddhavīriyo pahitatto, <br>
Patto sambodhimuttamaṃ. <br>
</p>
<p><a class="msdiv" id="msdiv336"></a>
<a class="ms" id="p_19Th1_592"></a>
<a class="sc" id="2"></a>
Arahā dakkhiṇeyyomhi, <br>
tevijjo amataddaso; <br>
Jetvā namucino senaṃ, <br>
viharāmi anāsavo. <br>
</p>
<p><a class="msdiv" id="msdiv337"></a>
<a class="ms" id="p_19Th1_593"></a>
<a class="sc" id="3"></a>
Ajjhattañca bahiddhā ca, <br>
ye me vijjiṃsu āsavā; <br>
Sabbe asesā ucchinnā, <br>
na ca uppajjare puna. <br>
</p>
<p><a class="msdiv" id="msdiv338"></a>
<a class="ms" id="p_19Th1_594"></a>
<a class="sc" id="4"></a>
Visāradā kho bhaginī, <br>
etamatthaṃ abhāsayi; <br>
‘Apihā nūna mayipi, <br>
vanatho te na vijjati’. <br>
</p>
<p><a class="msdiv" id="msdiv339"></a>
<a class="ms" id="p_19Th1_595"></a>
<a class="sc" id="5"></a>
Pariyantakataṃ dukkhaṃ, <br>
antimoyaṃ samussayo; <br>
Jātimaraṇasaṃsāro, <br>
natthi dāni punabbhavo”ti. <br>
</p>
</blockquote>
<p class="endsutta"><a class="sc" id="6"></a>
<a class="ms" id="p_19Th1_596"></a>
… Vaḍḍho thero ….</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>