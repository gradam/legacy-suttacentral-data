<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="thag6.7">
<article>
<div class="hgroup">
<p class="division">Theragāthā</p>
<p>Chakkanipāta</p>
<p>Paṭhamavagga</p>
<h1>7 Kātiyānattheragāthā</h1>
</div>
<blockquote class="gatha">
<p><a class="msdiv" id="msdiv411"></a>
<a class="ms" id="p_19Th1_685"></a>
<a class="sc" id="1"></a>
“Uṭṭhehi nisīda kātiyāna, <br>
Mā niddābahulo ahu jāgarassu; <br>
Mā taṃ alasaṃ pamattabandhu, <br>
Kūṭeneva jinātu maccurājā. <br>
</p>
<p><a class="msdiv" id="msdiv412"></a>
<a class="ms" id="p_19Th1_686"></a>
<a class="sc" id="2"></a>
Seyyathāpi mahāsamuddavego, <br>
Evaṃ jātijarātivattate taṃ; <br>
So karohi sudīpamattano tvaṃ, <br>
Na hi tāṇaṃ tava vijjateva aññaṃ. <br>
</p>
<p><a class="msdiv" id="msdiv413"></a>
<a class="ms" id="p_19Th1_687"></a>
<a class="sc" id="3"></a>
Satthā hi vijesi maggametaṃ, <br>
Saṅgā jātijarābhayā atītaṃ; <br>
Pubbāpararattamappamatto, <br>
Anuyuñjassu daḷhaṃ karohi yogaṃ. <br>
</p>
<p><a class="msdiv" id="msdiv414"></a>
<a class="ms" id="p_19Th1_688"></a>
<a class="sc" id="4"></a>
Purimāni pamuñca bandhanāni, <br>
Saṅghāṭikhuramuṇḍabhikkhabhojī; <br>
Mā khiḍḍāratiñca mā niddaṃ, <br>
Anuyuñjittha jhāya kātiyāna. <br>
</p>
<p><a class="msdiv" id="msdiv415"></a>
<a class="ms" id="p_19Th1_689"></a>
<a class="sc" id="5"></a>
Jhāyāhi jināhi kātiyāna, <br>
Yogakkhemapathesu kovidosi; <br>
Pappuyya anuttaraṃ visuddhiṃ, <br>
Parinibbāhisi vārināva joti. <br>
</p>
<p><a class="msdiv" id="msdiv416"></a>
<a class="ms" id="p_19Th1_690"></a>
<a class="sc" id="6"></a>
Pajjotakaro parittaraṃso, <br>
Vātena vinamyate latāva; <br>
Evampi tuvaṃ anādiyāno, <br>
Māraṃ indasagotta niddhunāhi; <br>
So vedayitāsu vītarāgo, <br>
Kālaṃ kaṅkha idheva sītibhūto”ti. <br>
</p>
</blockquote>
<p class="endsutta"><a class="sc" id="7"></a>
<a class="ms" id="p_19Th1_691"></a>
… Kātiyāno thero ….</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>