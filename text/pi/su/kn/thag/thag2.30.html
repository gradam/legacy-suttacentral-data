<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="thag2.30">
<article>
<div class="hgroup">
<p class="division">Theragāthā</p>
<p>Dukanipāta</p>
<p>Tatiyavagga</p>
<h1>10 Kaṇhadinnattheragāthā</h1>
</div>
<blockquote class="gatha">
<p><a class="msdiv" id="msdiv179"></a>
<a class="ms" id="p_19Th1_365"></a>
<a class="sc" id="1"></a>
“Upāsitā sappurisā, <br>
sutā dhammā abhiṇhaso; <br>
Sutvāna paṭipajjissaṃ, <br>
añjasaṃ amatogadhaṃ. <br>
</p>
<p><a class="msdiv" id="msdiv180"></a>
<a class="ms" id="p_19Th1_366"></a>
<a class="sc" id="2"></a>
Bhavarāgahatassa me sato, <br>
Bhavarāgo puna me na vijjati; <br>
Na cāhu na ca me bhavissati, <br>
Na ca me etarahi vijjatī”ti. <br>
</p>
</blockquote>
<p class="endsutta"><a class="sc" id="3"></a>
<a class="ms" id="p_19Th1_367"></a>
… Kaṇhadinno thero ….<br>
Vaggo tatiyo.</p>
<p class="endsection summary"><a class="sc" id="4"></a>
<a class="ms" id="p_19Th1_368"></a>
Tassuddānaṃ</p>
<blockquote class="uddanagatha">
<p><a class="ms" id="p_19Th1_369"></a>
<a class="sc" id="5"></a>
Uttaro bhaddajitthero, <br>
sobhito valliyo isi; <br>
Vītasoko ca yo thero, <br>
puṇṇamāso ca nandako; <br>
Bharato bhāradvājo ca, <br>
kaṇhadinno mahāmunīti. <br>
</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>