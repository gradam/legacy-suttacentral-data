<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi"><section class="sutta" id="thag2.30"><article>
<div class="hgroup"><p class="division">Theragāthā</p>
<p>Dukanipāta</p>
<p>Tatiyavagga</p>
<h1>2.30 Kaṇ­hadinnat­thera­gāthā</h1></div><blockquote class="gatha">
<p><a class="sc" id="sc179"></a><a class="verse-num-pts" id="verse-num-pts179"></a><a class="ms" id="p_19Th1_365"></a><a class="msdiv" id="msdiv179"></a>“Upāsitā sappurisā,<br>sutā dhammā abhiṇhaso;<br>Sutvāna paṭipajjissaṃ,<br>añjasaṃ amatogadhaṃ.</p>
<p><a class="sc" id="sc180"></a><a class="verse-num-pts" id="verse-num-pts180"></a><a class="ms" id="p_19Th1_366"></a><a class="msdiv" id="msdiv180"></a>Bhava­rā­gahatassa me sato,<br>Bhavarāgo puna me na vijjati;<br>Na cāhu na ca me bhavissati,<br>Na ca me etarahi vijjatī”ti.</p></blockquote><p class="endsutta"><a class="ms" id="p_19Th1_367"></a>… Kaṇhadinno thero ….<br>Vaggo tatiyo.</p><p class="uddana"><a class="ms" id="p_19Th1_368"></a>Tassuddānaṃ</p><blockquote class="uddanagatha">
<p><a class="ms" id="p_19Th1_369"></a>Uttaro bhaddajitthero,<br>sobhito valliyo isi;<br>Vītasoko ca yo thero,<br>puṇṇamāso ca nandako;<br>Bharato bhāradvājo ca,<br>kaṇhadinno mahāmunīti.</p></blockquote></article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p></div></section></div></body></html>
