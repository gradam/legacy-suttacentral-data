<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thag6.4">
<article>
<div class="hgroup">
<p class="division">Theragāthā</p>
<p>Chakkanipāta</p>
<p>Paṭhamavagga</p>
<h1>6.4. Kullat­thera­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc393"></a><a class="verse-num-pts" id="verse-num-pts393"></a><a class="ms" id="p_19Th1_664"></a><a class="msdiv" id="msdiv393"></a>“Kullo sivathikaṃ gantvā,<br>
addasa itthimujjhitaṃ;<br>
Apaviddhaṃ susānasmiṃ,<br>
khajjantiṃ kimihī phuṭaṃ.</p>
<p><a class="sc" id="2"></a><a class="verse-num-sc" id="verse-num-sc394"></a><a class="verse-num-pts" id="verse-num-pts394"></a><a class="ms" id="p_19Th1_665"></a><a class="msdiv" id="msdiv394"></a>Āturaṃ asuciṃ pūtiṃ,<br>
passa kulla samussayaṃ;<br>
Uggharantaṃ paggharantaṃ,<br>
bālānaṃ abhinanditaṃ.</p>
<p><a class="sc" id="3"></a><a class="verse-num-sc" id="verse-num-sc395"></a><a class="verse-num-pts" id="verse-num-pts395"></a><a class="ms" id="p_19Th1_666"></a><a class="msdiv" id="msdiv395"></a>Dhammādāsaṃ gahetvāna,<br>
­ñāṇadas­sana­pattiyā;<br>
Paccavekkhiṃ imaṃ kāyaṃ,<br>
tucchaṃ santarabāhiraṃ.</p>
<p><a class="sc" id="4"></a> <a class="verse-num-sc" id="verse-num-sc396"></a><a class="verse-num-pts" id="verse-num-pts396"></a><a class="ms" id="p_19Th1_667"></a><a class="msdiv" id="msdiv396"></a>Yathā idaṃ tathā etaṃ,<br>
yathā etaṃ tathā idaṃ;<br>
Yathā adho tathā uddhaṃ,<br>
yathā uddhaṃ tathā adho.</p>
<p><a class="sc" id="5"></a><a class="verse-num-sc" id="verse-num-sc397"></a><a class="verse-num-pts" id="verse-num-pts397"></a><a class="ms" id="p_19Th1_668"></a><a class="msdiv" id="msdiv397"></a>Yathā divā tathā rattiṃ,<br>
yathā rattiṃ tathā divā;<br>
Yathā pure tathā pacchā,<br>
yathā pacchā tathā pure.</p>
<p><a class="sc" id="6"></a><a class="verse-num-sc" id="verse-num-sc398"></a><a class="verse-num-pts" id="verse-num-pts398"></a><a class="ms" id="p_19Th1_669"></a><a class="msdiv" id="msdiv398"></a>Pañcaṅgikena turiyena,<br>
Na ratī hoti tādisī;<br>
Yathā ekaggacittassa,<br>
Sammā dhammaṃ vipassato”ti.</p>
</blockquote>
<p class="endsutta"><a class="ms" id="p_19Th1_670"></a>… Kullo thero ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
