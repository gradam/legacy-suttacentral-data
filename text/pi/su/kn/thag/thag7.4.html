<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="thag7.4">
<article>
<div class="hgroup">
<p class="division">Theragāthā</p>
<p>Sattakanipāta</p>
<p>Paṭhamavagga</p>
<h1>4 Sopākattheragāthā</h1>
</div>
<blockquote class="gatha">
<p><a class="msdiv" id="msdiv480"></a>
<a class="ms" id="p_19Th1_768"></a>
<a class="sc" id="1"></a>
“Disvā pāsādachāyāyaṃ, <br>
caṅkamantaṃ naruttamaṃ; <br>
Tattha naṃ upasaṅkamma, <br>
vandissaṃ purisuttamaṃ. <br>
</p>
<p><a class="msdiv" id="msdiv481"></a>
<a class="ms" id="p_19Th1_769"></a>
<a class="sc" id="2"></a>
Ekaṃsaṃ cīvaraṃ katvā, <br>
saṃharitvāna pāṇayo; <br>
Anucaṅkamissaṃ virajaṃ, <br>
sabbasattānamuttamaṃ. <br>
</p>
<p><a class="msdiv" id="msdiv482"></a>
<a class="ms" id="p_19Th1_770"></a>
<a class="sc" id="3"></a>
Tato pañhe apucchi maṃ, <br>
pañhānaṃ kovido vidū; <br>
Acchambhī ca abhīto ca, <br>
byākāsiṃ satthuno ahaṃ. <br>
</p>
<p><a class="msdiv" id="msdiv483"></a>
<a class="ms" id="p_19Th1_771"></a>
<a class="sc" id="4"></a>
Vissajjitesu pañhesu, <br>
anumodi tathāgato; <br>
Bhikkhusaṃghaṃ viloketvā, <br>
imamatthaṃ abhāsatha. <br>
</p>
<p><a class="msdiv" id="msdiv484"></a>
<a class="ms" id="p_19Th1_772"></a>
<a class="sc" id="5"></a>
‘Lābhā aṅgānaṃ magadhānaṃ, <br>
Yesāyaṃ paribhuñjati; <br>
Cīvaraṃ piṇḍapātañca, <br>
Paccayaṃ sayanāsanaṃ; <br>
Paccuṭṭhānañca sāmīciṃ, <br>
Tesaṃ lābhāti cābravi. <br>
</p>
<p><a class="msdiv" id="msdiv485"></a>
<a class="ms" id="p_19Th1_773"></a>
<a class="sc" id="6"></a>
Ajjatagge maṃ sopāka, <br>
dassanāyopasaṅkama; <br>
Esā ceva te sopāka, <br>
bhavatu upasampadā’. <br>
</p>
<p><a class="msdiv" id="msdiv486"></a>
<a class="ms" id="p_19Th1_774"></a>
<a class="sc" id="7"></a>
Jātiyā sattavassohaṃ, <br>
laddhāna upasampadaṃ; <br>
Dhāremi antimaṃ dehaṃ, <br>
aho dhammasudhammatā”ti. <br>
</p>
</blockquote>
<p class="endsutta"><a class="sc" id="8"></a>
<a class="ms" id="p_19Th1_775"></a>
… Sopāko thero ….</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>