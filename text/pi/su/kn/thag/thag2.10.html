<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thag2.10">
<article>
<div class="hgroup">
<p class="division">Theragāthā</p>
<p>Dukanipāta</p>
<p>Paṭhamavagga</p>
<h1>2.10 ­Vasabhat­thera­gāthā</h1>
</div>
<blockquote class="gatha">
<p><a class="sc" id="sc139"></a><a class="verse-num-pts" id="verse-num-pts139"></a><a class="ms" id="p_19Th1_301"></a><a class="msdiv" id="msdiv139"></a>“Pubbe hanati attānaṃ,<br>
pacchā hanati so pare;<br>
Suhataṃ hanti attānaṃ,<br>
vītaṃseneva pakkhimā.</p>
<p><a class="sc" id="sc140"></a><a class="verse-num-pts" id="verse-num-pts140"></a><a class="ms" id="p_19Th1_302"></a><a class="msdiv" id="msdiv140"></a>Na brāhmaṇo bahivaṇṇo,<br>
anto vaṇṇo hi brāhmaṇo;<br>
Yasmiṃ pāpāni kammāni,<br>
sa ve kaṇho sujampatī”ti.</p>
</blockquote>
<p class="endsutta"><a class="ms" id="p_19Th1_303"></a>… Vasabho thero ….<br>
Vaggo paṭhamo.</p>
<p class="uddana"><a class="ms" id="p_19Th1_304"></a>Tassuddānaṃ</p>
<blockquote class="uddanagatha">
<p><a class="ms" id="p_19Th1_305"></a>Uttaro ceva piṇḍolo,<br>
valliyo tīriyo isi;<br>
Ajino ca meḷajino,<br>
rādho surādho gotamo;<br>
Vasabhena ime honti,<br>
dasa therā mahiddhikāti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
</aside>
</section>
</div>
</body>
</html>
