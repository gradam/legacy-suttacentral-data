<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="thag10.7">
<article>
<div class="hgroup">
<p class="division">Theragāthā</p>
<p>Dasakanipāta</p>
<p>Paṭhamavagga</p>
<h1>7 (Apara) Gotamattheragāthā</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_19Th1_896"></a>
<a class="msdiv" id="msdiv587"></a>
“Vijāneyya sakaṃ atthaṃ,<br>
Avalokeyyātha pāvacanaṃ;<br>
Yañcettha assa patirūpaṃ,<br>
Sāmaññaṃ ajjhupagatassa.<br></p>
<p>
<a class="sc" id="2"></a>
<a class="ms" id="p_19Th1_897"></a>
<a class="msdiv" id="msdiv588"></a>
Mittaṃ idha ca kalyāṇaṃ,<br>
Sikkhā vipulaṃ samādānaṃ;<br>
Sussūsā ca garūnaṃ,<br>
Etaṃ samaṇassa patirūpaṃ.<br></p>
<p>
<a class="sc" id="3"></a>
<a class="ms" id="p_19Th1_898"></a>
<a class="msdiv" id="msdiv589"></a>
Buddhesu sagāravatā,<br>
Dhamme apaciti yathābhūtaṃ;<br>
Saṃghe ca cittikāro,<br>
Etaṃ samaṇassa patirūpaṃ.<br></p>
<p>
<a class="sc" id="4"></a>
<a class="ms" id="p_19Th1_899"></a>
<a class="msdiv" id="msdiv590"></a>
Ācāragocare yutto,<br>
Ājīvo sodhito agārayho;<br>
Cittassa ca saṇṭhapanaṃ,<br>
Etaṃ samaṇassa patirūpaṃ.<br></p>
<p>
<a class="sc" id="5"></a>
<a class="ms" id="p_19Th1_900"></a>
<a class="msdiv" id="msdiv591"></a>
Cārittaṃ atha vārittaṃ,<br>
Iriyāpathiyaṃ pasādaniyaṃ;<br>
Adhicitte ca āyogo,<br>
Etaṃ samaṇassa patirūpaṃ.<br></p>
<p>
<a class="sc" id="6"></a>
<a class="ms" id="p_19Th1_901"></a>
<a class="msdiv" id="msdiv592"></a>
Āraññakāni senāsanāni,<br>
Pantāni appasaddāni;<br>
Bhajitabbāni muninā,<br>
Etaṃ samaṇassa patirūpaṃ.<br></p>
<p>
<a class="sc" id="7"></a>
<a class="ms" id="p_19Th1_902"></a>
<a class="msdiv" id="msdiv593"></a>
Sīlañca bāhusaccañca,<br>
Dhammānaṃ pavicayo yathābhūtaṃ;<br>
Saccānaṃ abhisamayo,<br>
Etaṃ samaṇassa patirūpaṃ.<br></p>
<p>
<a class="sc" id="8"></a>
<a class="ms" id="p_19Th1_903"></a>
<a class="msdiv" id="msdiv594"></a>
Bhāveyya ca aniccanti,<br>
Anattasaññaṃ asubhasaññañca;<br>
Lokamhi ca anabhiratiṃ,<br>
Etaṃ samaṇassa patirūpaṃ.<br></p>
<p>
<a class="sc" id="9"></a>
<a class="ms" id="p_19Th1_904"></a>
<a class="msdiv" id="msdiv595"></a>
Bhāveyya ca bojjhaṅge,<br>
Iddhipādāni indriyāni balāni;<br>
Aṭṭhaṅgamaggamariyaṃ,<br>
Etaṃ samaṇassa patirūpaṃ.<br></p>
<p>
<a class="sc" id="10"></a>
<a class="ms" id="p_19Th1_905"></a>
<a class="msdiv" id="msdiv596"></a>
Taṇhaṃ pajaheyya muni,<br>
Samūlake āsave padāleyya;<br>
Vihareyya vippamutto,<br>
Etaṃ samaṇassa patirūpan”ti.<br></p>
</blockquote>
<p class="endsutta">
<a class="sc" id="11"></a>
<a class="ms" id="p_19Th1_906"></a>
…  Gotamo thero… .</p>
<p class="endsection">
<a class="sc" id="12"></a>
<a class="ms" id="p_19Th1_907"></a>
Dasakanipāto niṭṭhito.</p>
<p class="endsection summary">
<a class="sc" id="13"></a>
<a class="ms" id="p_19Th1_908"></a>
Tatruddānaṃ</p>
<blockquote class="uddanagatha">
<p>
<a class="sc" id="14"></a>
<a class="ms" id="p_19Th1_909"></a>
Kāḷudāyī ca so thero,<br>
ekavihārī ca kappino;<br>
Cūḷapanthako kappo ca,<br>
upaseno ca gotamo;<br>
Sattime dasake therā,<br>
gāthāyo cettha sattatīti.<br></p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>