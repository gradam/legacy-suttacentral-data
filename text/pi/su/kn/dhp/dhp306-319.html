<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section id="vagga">
<section class="sutta" id="306" data-uid="dhp306">
<article>
<div class="hgroup">
<p class="division">Dhammapada 306–​319.</p>
<p>Nirayavagga</p>
<h1>306. Sundarīparibbājikāvatthu</h1>
</div>
<blockquote class="gatha">
<p><span class="cross" title="^ud4.8#1 [Sundarīsutta] | ^it48#1 [Āpāyikasutta] | ^snp3.10#595 [Kokālikasutta]" id="note193">^</span>
<a class="sc" id="306.1"></a>
<a class="pts2" id="pts86"></a>
<a id="p_18Dh_330" class="ms"></a>
<a class="msdiv" id="msdiv_306"></a>
Abhūtavādī nirayaṃ upeti,<br>
Yo <span class="var" title="yo cāpi (bj, mr)" id="note194">vāpi</span> katvā <span class="var" title="na karomīti cāha (bj, s1-3, pts1)" id="note195">na karomi cāha</span>;<br>
Ubhopi te pecca samā bhavanti,<br>
Nihīnakammā manujā parattha.
</p>
</blockquote>
</article>
</section>
<section class="sutta" id="307" data-uid="dhp307">
<article>
<div class="hgroup">
<h1>307. Duccaritaphalapīḷitavatthu</h1>
</div>
<blockquote class="gatha">
<p><span class="cross" title="(gāthā 307--308) ^pi-tv-bu-vb-pj4#9 [Pārājika 4: Catutthapārājikasikkhāpada] | ^it48#1 [Āpāyikasutta], ^it91#1 [Jīvikasutta]" id="note196">^</span>
<a class="sc" id="307.1"></a>
<a id="p_18Dh_331" class="ms"></a>
<a class="msdiv" id="msdiv_307"></a>
Kāsāvakaṇṭhā bahavo,<br>
pāpadhammā asaññatā;<br>
Pāpā pāpehi kammehi,<br>
nirayaṃ te upapajjare.
</p>
</blockquote>
</article>
</section>
<section class="sutta" id="308" data-uid="dhp308">
<article>
<div class="hgroup">
<h1>308. Vaggumudātīriyabhikkhuvatthu</h1>
</div>
<blockquote class="gatha">
<p><a class="sc" id="308.1"></a>
<a id="p_18Dh_332" class="ms"></a>
<a class="msdiv" id="msdiv_308"></a>
Seyyo ayoguḷo bhutto,<br>
tatto aggisikhūpamo;<br>
Yañce bhuñjeyya dussīlo,<br>
raṭṭhapiṇḍamasaññato.
</p>
</blockquote>
</article>
</section>
<section class="sutta" id="309" data-uid="dhp309">
<article>
<div class="hgroup">
<h1>309. Khemakaseṭṭhiputtavatthu</h1>
</div>
<blockquote class="gatha">
<p><a class="sc" id="309.1"></a>
<a id="p_18Dh_333" class="ms"></a>
<a class="msdiv" id="msdiv_309"></a>
Cattāri ṭhānāni naro pamatto,<br>
Āpajjati paradārūpasevī;<br>
Apuññalābhaṃ na nikāmaseyyaṃ,<br>
Nindaṃ tatīyaṃ nirayaṃ catutthaṃ.
</p>
<p><a class="sc" id="309.2"></a>
<a class="pts1" id="pts45"></a>
<a class="pts2" id="pts87"></a>
<a id="p_18Dh_334" class="ms"></a>
<a class="msdiv" id="msdiv_310"></a>
Apuññalābho ca gatī ca pāpikā,<br>
Bhītassa bhītāya ratī ca thokikā;<br>
Rājā ca daṇḍaṃ garukaṃ paṇeti,<br>
Tasmā naro paradāraṃ na seve.
</p>
</blockquote>
</article>
</section>
<section class="sutta" id="310" data-uid="dhp310">
<article>
<div class="hgroup">
<h1>310. Dubbacabhikkhuvatthu</h1>
</div>
<blockquote class="gatha">
<p><a class="sc" id="310.1"></a>
<a id="p_18Dh_335" class="ms"></a>
<a class="msdiv" id="msdiv_311"></a>
Kuso yathā duggahito,<br>
hatthamevānukantati;<br>
Sāmaññaṃ dupparāmaṭṭhaṃ,<br>
nirayāyupakaḍḍhati.
</p>
<p><a class="sc" id="310.2"></a>
<a id="p_18Dh_336" class="ms"></a>
<a class="msdiv" id="msdiv_312"></a>
Yaṃ kiñci sithilaṃ kammaṃ,<br>
saṅkiliṭṭhañca yaṃ vataṃ;<br>
Saṅkassaraṃ brahmacariyaṃ,<br>
na taṃ hoti mahapphalaṃ.
</p>
<p><a class="sc" id="310.3"></a>
<a class="pts2" id="pts88"></a>
<a id="p_18Dh_337" class="ms"></a>
<a class="msdiv" id="msdiv_313"></a>
<span class="var" title="kayirañce kayirathenaṃ (s1-3) | kayirā ce kayirā naṃ (mr)" id="note197">Kayirā ce kayirāthenaṃ</span>,<br>
daḷhamenaṃ parakkame;<br>
Sithilo hi paribbājo,<br>
bhiyyo ākirate rajaṃ.
</p>
</blockquote>
</article>
</section>
<section class="sutta" id="311" data-uid="dhp311">
<article>
<div class="hgroup">
<h1>311. Issāpakataitthivatthu</h1>
</div>
<blockquote class="gatha">
<p><a class="sc" id="311.1"></a>
<a id="p_18Dh_338" class="ms"></a>
<a class="msdiv" id="msdiv_314"></a>
Akataṃ dukkaṭaṃ seyyo,<br>
pacchā tappati dukkaṭaṃ;<br>
Katañca sukataṃ seyyo,<br>
yaṃ katvā nānutappati.
</p>
</blockquote>
</article>
</section>
<section class="sutta" id="312" data-uid="dhp312">
<article>
<div class="hgroup">
<h1>312. Sambahulabhikkhuvatthu</h1>
</div>
<blockquote class="gatha">
<p><a class="sc" id="312.1"></a>
<a id="p_18Dh_339" class="ms"></a>
<a class="msdiv" id="msdiv_315"></a>
Nagaraṃ yathā paccantaṃ,<br>
guttaṃ santarabāhiraṃ;<br>
Evaṃ gopetha attānaṃ,<br>
<span class="var" title="khaṇo ve (pts1-2, mr)" id="note198">khaṇo vo</span> mā upaccagā;<br>
Khaṇātītā hi socanti,<br>
nirayamhi samappitā.
</p>
</blockquote>
</article>
</section>
<section class="sutta" id="313" data-uid="dhp313">
<article>
<div class="hgroup">
<h1>313. Nigaṇṭhavatthu</h1>
</div>
<blockquote class="gatha">
<p><a class="sc" id="313.1"></a>
<a id="p_18Dh_340" class="ms"></a>
<a class="msdiv" id="msdiv_316"></a>
Alajjitāye lajjanti,<br>
lajjitāye na lajjare;<br>
Micchādiṭṭhisamādānā,<br>
sattā gacchanti duggatiṃ.
</p>
<p><a class="sc" id="313.2"></a>
<a class="pts2" id="pts89"></a>
<a id="p_18Dh_341" class="ms"></a>
<a class="msdiv" id="msdiv_317"></a>
Abhaye bhayadassino,<br>
bhaye cābhayadassino;<br>
Micchādiṭṭhisamādānā,<br>
sattā gacchanti duggatiṃ.
</p>
</blockquote>
</article>
</section>
<section class="sutta" id="314" data-uid="dhp314">
<article>
<div class="hgroup">
<h1>314. Titthiyasāvakavatthu</h1>
</div>
<blockquote class="gatha">
<p><a class="sc" id="314.1"></a>
<a class="pts1" id="pts46"></a>
<a id="p_18Dh_342" class="ms"></a>
<a class="msdiv" id="msdiv_318"></a>
Avajje vajjamatino,<br>
vajje cāvajjadassino;<br>
Micchādiṭṭhisamādānā,<br>
sattā gacchanti duggatiṃ.
</p>
<p><a class="sc" id="314.2"></a>
<a id="p_18Dh_343" class="ms"></a>
<a class="msdiv" id="msdiv_319"></a>
Vajjañca vajjato ñatvā,<br>
avajjañca avajjato;<br>
Sammādiṭṭhisamādānā,<br>
sattā gacchanti suggatiṃ.
</p>
</blockquote>
<p class="endsection">Nirayavaggo dvāvīsatimo.</p>
</article>
</section>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Nirayavagga</span>
<span class="hidden">Sundarīparibbājikāvatthu</span>
</div>
</section>
<a class="previous" href="/pi/dhp290-305">◀ Dhammapada  290–​305</a><a class="top" href="#"> ▲ TOP </a><a class="next" href="/pi/dhp320-333">Dhammapada  320–​333 ▶</a>
</div>
</body>
</html>