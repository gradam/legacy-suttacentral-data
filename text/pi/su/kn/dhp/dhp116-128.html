<!DOCTYPE html>
<html>
<head>
<meta charset="utf8">
<meta name ="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section id="vagga">
<section class="sutta" id="116" data-uid="dhp116">
<article>
<div class="hgroup">
<p class="division">Dhammapada 116–​128.</p>
<p>Pāpavagga</p>
<h1>116. Cūḷe­kasāṭa­kab­rāhma­ṇa­vatthu</h1>
</div>
<blockquote class="gatha">
<p><a class="sc" id="116.1"></a>
<a class="pts2" id="pts33"></a>
<a id="p_18Dh_125" class="ms"></a>
<a class="msdiv" id="msdiv_116"></a>
Abhittharetha kalyāṇe,<br>
pāpā cittaṃ nivāraye;<br>
Dandhañhi karoto puññaṃ,<br>
pāpasmiṃ ramatī mano.
</p>
</blockquote>
</article>
</section>
<section class="sutta" id="117" data-uid="dhp117">
<article>
<div class="hgroup">
<h1>117. Seyya­sakat­thera­vatthu</h1>
</div>
<blockquote class="gatha">
<p><a class="sc" id="117.1"></a>
<a id="p_18Dh_126" class="ms"></a>
<a class="msdiv" id="msdiv_117"></a>
Pāpañce puriso kayirā,<br>
<span class="var" title="na taṃ (bj, pts1-2)" id="note73">Na naṃ</span> kayirā punappunaṃ;<br>
Na tamhi chandaṃ kayirātha,<br>
Dukkho pāpassa uccayo.
</p>
</blockquote>
</article>
</section>
<section class="sutta" id="118" data-uid="dhp118">
<article>
<div class="hgroup">
<h1>118. Lājade­vadhī­tā­vatthu</h1>
</div>
<blockquote class="gatha">
<p><a class="sc" id="118.1"></a>
<a id="p_18Dh_127" class="ms"></a>
<a class="msdiv" id="msdiv_118"></a>
Puññañce puriso kayirā,<br>
<span class="var" title="kayirāthetaṃ (bj) | kayirāthenaṃ (s1-3, pts1-2)" id="note74">kayirā naṃ</span> punappunaṃ;<br>
Tamhi chandaṃ kayirātha,<br>
sukho puññassa uccayo.
</p>
</blockquote>
</article>
</section>
<section class="sutta" id="119" data-uid="dhp119">
<article>
<div class="hgroup">
<h1>119. Anātha­piṇḍi­ka­seṭṭhi­vatthu</h1>
</div>
<blockquote class="gatha">
<p><a class="sc" id="119.1"></a>
<a id="p_18Dh_128" class="ms"></a>
<a class="msdiv" id="msdiv_119"></a>
Pāpopi passati bhadraṃ,<br>
Yāva pāpaṃ na paccati;<br>
Yadā ca paccati pāpaṃ,<br>
<span class="var" title="atha pāpāni (?)" id="note75">Atha pāpo pāpāni</span> passati.
</p>
<p><a class="sc" id="119.2"></a>
<a class="pts1" id="pts18"></a>
<a class="pts2" id="pts34"></a>
<a id="p_18Dh_129" class="ms"></a>
<a class="msdiv" id="msdiv_120"></a>
Bhadropi passati pāpaṃ,<br>
Yāva bhadraṃ na paccati;<br>
Yadā ca paccati bhadraṃ,<br>
Atha <span class="var" title="atha bhadrāni (?)" id="note76">bhadro bhadrāni</span> passati.
</p>
</blockquote>
</article>
</section>
<section class="sutta" id="120" data-uid="dhp120">
<article>
<div class="hgroup">
<h1>120. Asañña­ta­parik­khā­ra­vatthu</h1>
</div>
<blockquote class="gatha">
<p><a class="sc" id="120.1"></a>
<a id="p_18Dh_130" class="ms"></a>
<a class="msdiv" id="msdiv_121"></a>
<span class="var" title="māpamaññetha (bj) | māppamaññetha (pts1-2)" id="note77">Māvamaññetha</span> pāpassa,<br>
<span class="var" title="na mattaṃ (s1-3)" id="note78">na mantaṃ</span> āgamissati;<br>
Uda­bindu­nipā­tena,<br>
udakumbhopi pūrati;<br>
Bālo <span class="var" title="pūrati bālo (bj, mr) | āpūrati bālo (s1-3)" id="note79">pūrati</span> pāpassa,<br>
<span class="var" title="thokathokampi (bj, pts1-2)" id="note80">thokaṃ thokampi</span> ācinaṃ.
</p>
</blockquote>
</article>
</section>
<section class="sutta" id="121" data-uid="dhp121">
<article>
<div class="hgroup">
<h1>121. Biḷā­lapāda­ka­seṭṭhi­vatthu</h1>
</div>
<blockquote class="gatha">
<p><a class="sc" id="121.1"></a>
<a id="p_18Dh_131" class="ms"></a>
<a class="msdiv" id="msdiv_122"></a>
Māvamaññetha puññassa,<br>
na mandaṃ āgamissati;<br>
Uda­bindu­nipā­tena,<br>
udakumbhopi pūrati;<br>
Dhīro pūrati puññassa,<br>
thokaṃ thokampi ācinaṃ.
</p>
</blockquote>
</article>
</section>
<section class="sutta" id="122" data-uid="dhp122">
<article>
<div class="hgroup">
<h1>122. Mahā­dhana­vāṇija­vatthu</h1>
</div>
<blockquote class="gatha">
<p><a class="sc" id="122.1"></a>
<a class="pts2" id="pts35"></a>
<a id="p_18Dh_132" class="ms"></a>
<a class="msdiv" id="msdiv_123"></a>
Vāṇijova bhayaṃ maggaṃ,<br>
appasattho mahaddhano;<br>
Visaṃ jīvitukāmova,<br>
pāpāni parivajjaye.
</p>
</blockquote>
</article>
</section>
<section class="sutta" id="123" data-uid="dhp123">
<article>
<div class="hgroup">
<h1>123. Kukku­ṭa­mitta­nesāda­vatthu</h1>
</div>
<blockquote class="gatha">
<p><a class="sc" id="123.1"></a>
<a id="p_18Dh_133" class="ms"></a>
<a class="msdiv" id="msdiv_124"></a>
Pāṇimhi ce vaṇo nāssa,<br>
hareyya pāṇinā visaṃ;<br>
Nābbaṇaṃ visamanveti,<br>
natthi pāpaṃ akubbato.
</p>
</blockquote>
</article>
</section>
<section class="sutta" id="124" data-uid="dhp124">
<article>
<div class="hgroup">
<h1>124. Koka­suna­kha­ludda­ka­vatthu</h1>
</div>
<blockquote class="gatha">
<p><span class="cross" title="^snp3.10#596 [Kokālikasutta] | ^ja367#5 [Sāḷiyajātaka]" id="note81">^</span>
<a class="sc" id="124.1"></a>
<a id="p_18Dh_134" class="ms"></a>
<a class="msdiv" id="msdiv_125"></a>
Yo appaduṭṭhassa narassa dussati,<br>
Suddhassa posassa anaṅgaṇassa;<br>
Tameva bālaṃ pacceti pāpaṃ,<br>
Sukhumo rajo paṭivātaṃva khitto.
</p>
</blockquote>
</article>
</section>
<section class="sutta" id="125" data-uid="dhp125">
<article>
<div class="hgroup">
<h1>125. Maṇikā­ra­kulū­pakatis­sat­thera­vatthu</h1>
</div>
<blockquote class="gatha">
<p><a class="sc" id="125.1"></a>
<a id="p_18Dh_135" class="ms"></a>
<a class="msdiv" id="msdiv_126"></a>
Gabbhameke uppajjanti,<br>
nirayaṃ pāpakammino;<br>
Saggaṃ sugatino yanti,<br>
parinibbanti anāsavā.
</p>
</blockquote>
</article>
</section>
<section class="sutta" id="126" data-uid="dhp126">
<article>
<div class="hgroup">
<h1>126. Tayojanavatthu</h1>
</div>
<blockquote class="gatha">
<p><span class="cross" title="^mi5.2.4#1 [Maccu­pāsa­mutti­pañha]" id="note82">^</span>
<a class="sc" id="126.1"></a>
<a class="pts1" id="pts19"></a>
<a class="pts2" id="pts36"></a>
<a id="p_18Dh_136" class="ms"></a>
<a class="msdiv" id="msdiv_127"></a>
Na antalikkhe na samuddamajjhe,<br>
Na pabbatānaṃ vivaraṃ <span class="var" title="pavīsaṃ (s1-3)" id="note83">pavissa</span>;<br>
<span class="var" title="na vijjati (si, mr)" id="note84">Na vijjatī</span> so jagatippadeso,<br>
<span class="var" title="yatraṭṭhito (s1-3)" id="note85">Yatthaṭṭhito</span> mucceyya pāpakammā.
</p>
</blockquote>
</article>
</section>
<section class="sutta" id="127" data-uid="dhp127">
<article>
<div class="hgroup">
<h1>127. Sup­pa­buddha­sakya­vatthu</h1>
</div>
<blockquote class="gatha">
<p><a class="sc" id="127.1"></a>
<a id="p_18Dh_137" class="ms"></a>
<a class="msdiv" id="msdiv_128"></a>
Na antalikkhe na samuddamajjhe,<br>
Na pabbatānaṃ vivaraṃ pavissa;<br>
Na vijjatī so jagatippadeso,<br>
<span class="var" title="yatraṭṭhitaṃ (s1-3)" id="note86">Yatthaṭṭhitaṃ</span> nappasaheyya maccu.
</p>
</blockquote>
<p class="endsection">Pāpavaggo navamo.</p>
</article>
</section>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Pāpavagga</span>
<span class="hidden">Cūḷe­kasāṭa­kab­rāhma­ṇa­vatthu</span>
</div>
</section>
<a class="previous" href="/pi/dhp100-115">◀ Dhammapada  100–​115</a><a class="top" href="#"> ▲ TOP </a><a class="next" href="/pi/dhp129-145">Dhammapada  129–​145 ▶</a>
</div>
</body>
</html>