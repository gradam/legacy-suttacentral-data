<!DOCTYPE html>
<html>
<head>
<meta charset="utf8">
<meta name ="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section id="vagga">
<section class="sutta" id="360" data-uid="dhp360">
<article>
<div class="hgroup">
<p class="division">Dhammapada 360–​382.</p>
<p>Bhikkhuvagga</p>
<h1>360. Pañca­bhik­khu­vatthu</h1>
</div>
<blockquote class="gatha">
<p><a class="sc" id="360.1"></a>
<a class="pts2" id="pts102"></a>
<a id="p_18Dh_387" class="ms"></a>
<a class="msdiv" id="msdiv_360"></a>
Cakkhunā saṃvaro sādhu,<br>
sādhu sotena saṃvaro;<br>
Ghānena saṃvaro sādhu,<br>
sādhu jivhāya saṃvaro.
</p>
<p><span class="cross" title="^sn3.5#1 [5. Atta­rak­khi­ta­sutta] | ^pe2#178 [Sāsana­paṭṭhā­na­dutiya­bhūmi] | ^mi5.3.3#1 [Vattha­guyha­ni­dassa­na­pañha], ^mi7.3.10#1 [­Samud­daṅ­gapañha]" id="note226">^</span>
<a class="sc" id="360.2"></a>
<a id="p_18Dh_388" class="ms"></a>
<a class="msdiv" id="msdiv_361"></a>
Kāyena saṃvaro sādhu,<br>
sādhu vācāya saṃvaro;<br>
Manasā saṃvaro sādhu,<br>
sādhu sabbattha saṃvaro;<br>
Sabbattha saṃvuto bhikkhu,<br>
sabbadukkhā pamuccati.
</p>
</blockquote>
</article>
</section>
<section class="sutta" id="361" data-uid="dhp361">
<article>
<div class="hgroup">
<h1>361. Haṃ­saghāta­ka­bhik­khu­vatthu</h1>
</div>
<blockquote class="gatha">
<p><a class="sc" id="361.1"></a>
<a id="p_18Dh_389" class="ms"></a>
<a class="msdiv" id="msdiv_362"></a>
Hatthasaṃyato pādasaṃyato,<br>
Vācāsaṃyato saṃyatuttamo;<br>
Ajjhattarato samāhito,<br>
Eko santusito tamāhu bhikkhuṃ.
</p>
</blockquote>
</article>
</section>
<section class="sutta" id="362" data-uid="dhp362">
<article>
<div class="hgroup">
<h1>362. Kokālikavatthu</h1>
</div>
<blockquote class="gatha">
<p><a class="sc" id="362.1"></a>
<a id="p_18Dh_390" class="ms"></a>
<a class="msdiv" id="msdiv_363"></a>
Yo mukhasaṃyato bhikkhu,<br>
mantabhāṇī anuddhato;<br>
Atthaṃ dhammañca dīpeti,<br>
madhuraṃ tassa bhāsitaṃ.
</p>
</blockquote>
</article>
</section>
<section class="sutta" id="363" data-uid="dhp363">
<article>
<div class="hgroup">
<h1>363. Dhammā­rāmat­thera­vatthu</h1>
</div>
<blockquote class="gatha">
<p><a class="sc" id="363.1"></a>
<a class="pts1" id="pts53"></a>
<a class="pts2" id="pts103"></a>
<a id="p_18Dh_391" class="ms"></a>
<a class="msdiv" id="msdiv_364"></a>
Dhammārāmo dhammarato,<br>
dhammaṃ anuvicintayaṃ;<br>
Dhammaṃ anussaraṃ bhikkhu,<br>
saddhammā na parihāyati.
</p>
</blockquote>
</article>
</section>
<section class="sutta" id="364" data-uid="dhp364">
<article>
<div class="hgroup">
<h1>364. Vipak­kha­sevaka­bhik­khu­vatthu</h1>
</div>
<blockquote class="gatha">
<p><a class="sc" id="364.1"></a>
<a id="p_18Dh_392" class="ms"></a>
<a class="msdiv" id="msdiv_365"></a>
Salābhaṃ nātimaññeyya,<br>
nāññesaṃ pihayaṃ care;<br>
Aññesaṃ pihayaṃ bhikkhu,<br>
samādhiṃ nādhigacchati.
</p>
<p><a class="sc" id="364.2"></a>
<a id="p_18Dh_393" class="ms"></a>
<a class="msdiv" id="msdiv_366"></a>
Appalābhopi ce bhikkhu,<br>
salābhaṃ nātimaññati;<br>
Taṃ ve devā pasaṃsanti,<br>
suddhājīviṃ atanditaṃ.
</p>
</blockquote>
</article>
</section>
<section class="sutta" id="365" data-uid="dhp365">
<article>
<div class="hgroup">
<h1>365. Pañcag­gadāya­kab­rāhma­ṇa­vatthu</h1>
</div>
<blockquote class="gatha">
<p><a class="sc" id="365.1"></a>
<a id="p_18Dh_394" class="ms"></a>
<a class="msdiv" id="msdiv_367"></a>
Sabbaso nāmarūpasmiṃ,<br>
yassa natthi mamāyitaṃ;<br>
Asatā ca na socati,<br>
sa ve “bhikkhū”ti vuccati.
</p>
</blockquote>
</article>
</section>
<section class="sutta" id="366" data-uid="dhp366">
<article>
<div class="hgroup">
<h1>366. Sam­bahu­la­bhik­khu­vatthu</h1>
</div>
<blockquote class="gatha">
<p><a class="sc" id="366.1"></a>
<a class="pts2" id="pts104"></a>
<a id="p_18Dh_395" class="ms"></a>
<a class="msdiv" id="msdiv_368"></a>
Mettāvihārī yo bhikkhu,<br>
pasanno buddhasāsane;<br>
Adhigacche padaṃ santaṃ,<br>
saṅ­khā­rū­pasa­maṃ sukhaṃ.
</p>
<p><a class="sc" id="366.2"></a>
<a id="p_18Dh_396" class="ms"></a>
<a class="msdiv" id="msdiv_369"></a>
Siñca bhikkhu imaṃ nāvaṃ,<br>
sittā te lahumessati;<br>
Chetvā rāgañca dosañca,<br>
tato nibbānamehisi.
</p>
<p><span class="cross" title="^ne6#381 [Sāsanapaṭṭhāna]" id="note227">^</span>
<a class="sc" id="366.3"></a>
<a id="p_18Dh_397" class="ms"></a>
<a class="msdiv" id="msdiv_370"></a>
Pañca chinde pañca jahe,<br>
pañca cuttari bhāvaye;<br>
Pañca saṅgātigo bhikkhu,<br>
<span class="dquo">“</span> oghatiṇṇo”ti vuccati.</p>
<p><a class="sc" id="366.4"></a>
<a id="p_18Dh_398" class="ms"></a>
<a class="msdiv" id="msdiv_371"></a>
<span class="var" title="jhāya tuvaṃ bhikkhu (?)" id="note228">Jhāya bhikkhu</span> mā <span class="var" title="mā ca pamādo (bj, s1-3, pts1) | mā ca pāmado (pts2)" id="note229">pamādo</span>,<br>
Mā te kāmaguṇe <span class="var" title="bhamassu (bj, s3, pts1-2) | bhavassu (s1, s2) | ramassu (mr)" id="note230">ramessu</span> cittaṃ;<br>
Mā lohaguḷaṃ gilī pamatto,<br>
Mā kandi “dukkhamidan”ti dayhamāno.
</p>
<p><a class="sc" id="366.5"></a>
<a class="pts2" id="pts105"></a>
<a id="p_18Dh_399" class="ms"></a>
<a class="msdiv" id="msdiv_372"></a>
Natthi jhānaṃ apaññassa,<br>
paññā natthi <span class="var" title="ajjhāyato (pts1) | ajhāyino (mr)" id="note231">ajhāyato</span>;<br>
Yamhi jhānañca paññā ca,<br>
sa ve nibbānasantike.
</p>
<p><a class="sc" id="366.6"></a>
<a class="pts1" id="pts54"></a>
<a id="p_18Dh_400" class="ms"></a>
<a class="msdiv" id="msdiv_373"></a>
Suññāgāraṃ paviṭṭhassa,<br>
santacittassa bhikkhuno;<br>
Amānusī rati hoti,<br>
sammā dhammaṃ vipassato.
</p>
<p><a class="sc" id="366.7"></a>
<a id="p_18Dh_401" class="ms"></a>
<a class="msdiv" id="msdiv_374"></a>
Yato yato sammasati,<br>
khandhānaṃ udayabbayaṃ;<br>
<span class="var" title="labhati (bj) | labhate (mr)" id="note232">Labhatī</span> pītipāmojjaṃ,<br>
amataṃ taṃ vijānataṃ.
</p>
<p><a class="sc" id="366.8"></a>
<a id="p_18Dh_402" class="ms"></a>
<a class="msdiv" id="msdiv_375"></a>
Tatrāyamādi bhavati,<br>
idha paññassa bhikkhuno;<br>
Indriyagutti santuṭṭhi,<br>
pātimokkhe ca saṃvaro.
</p>
<p><a class="sc" id="366.9"></a>
<a class="pts2" id="pts106"></a>
<a id="p_18Dh_403" class="ms"></a>
<a class="msdiv" id="msdiv_376"></a>
Mitte bhajassu kalyāṇe,<br>
suddhājīve atandite;<br>
<span class="var" title="paṭi­san­thā­ra­vutt­yassa (s1-3) | paṭi­san­thā­ra­vutt'assa (pts1-2) | paṭi­sandhā­ravut­yassa (mr)" id="note233">Paṭi­san­thā­ra­vut­yassa</span>,<br>
ācārakusalo siyā;<br>
Tato pāmojjabahulo,<br>
dukkhassantaṃ karissati.
</p>
</blockquote>
</article>
</section>
<section class="sutta" id="367" data-uid="dhp367">
<article>
<div class="hgroup">
<h1>367. Pañca­sata­bhik­khu­vatthu</h1>
</div>
<blockquote class="gatha">
<p><a class="sc" id="367.1"></a>
<a id="p_18Dh_404" class="ms"></a>
<a class="msdiv" id="msdiv_377"></a>
Vassikā viya pupphāni,<br>
<span class="var" title="majjavāni (mr ṭīkā) | paccavāni (mr aṭṭha.)" id="note234">maddavāni</span> pamuñcati;<br>
Evaṃ rāgañca dosañca,<br>
vippamuñcetha bhikkhavo.
</p>
</blockquote>
</article>
</section>
<section class="sutta" id="368" data-uid="dhp368">
<article>
<div class="hgroup">
<h1>368. Santa­kā­yat­thera­vatthu</h1>
</div>
<blockquote class="gatha">
<p><a class="sc" id="368.1"></a>
<a id="p_18Dh_405" class="ms"></a>
<a class="msdiv" id="msdiv_378"></a>
Santakāyo santavāco,<br>
<span class="var" title="santamano susamāhito (s1-3) | santamano samāhito (mr)" id="note235">santavā susamāhito</span>;<br>
Vantalokāmiso bhikkhu,<br>
<span class="dquo">“</span> upasanto”ti vuccati.</p>
</blockquote>
</article>
</section>
<section class="sutta" id="369" data-uid="dhp369">
<article>
<div class="hgroup">
<h1>369. ­Naṅga­la­kulat­thera­vatthu</h1>
</div>
<blockquote class="gatha">
<p><a class="sc" id="369.1"></a>
<a id="p_18Dh_406" class="ms"></a>
<a class="msdiv" id="msdiv_379"></a>
Attanā codayattānaṃ,<br>
<span class="var" title="paṭimā­set­tamattanā (bj, s1, pts1) | paṭimaṃ­se­tamattanā (s2, s3) | paṭimāse attamattanā (pts2)" id="note236">paṭimaṃsetha attanā</span>;<br>
So attagutto satimā,<br>
sukhaṃ bhikkhu vihāhisi.
</p>
<p><a class="sc" id="369.2"></a>
<a class="pts2" id="pts107"></a>
<a id="p_18Dh_407" class="ms"></a>
<a class="msdiv" id="msdiv_380"></a>
Attā hi attano nātho,<q class="open" id="note237" title=" etthantare pāṭho videsa­pottha­kesu"><br>
ko hi nātho paro siyā</q>;<br>
Attā hi attano gati,<br>
tasmā <span class="var" title="saññamaya'ttānaṃ (bj, s1) | saññama attānaṃ (s2, s3) | aññamay'attānaṃ (pts1) | saññāmay'attānaṃ (pts2)" id="note239">saṃ­ya­ma­mattānaṃ</span>;<br>
Assaṃ bhadraṃva vāṇijo.
</p>
</blockquote>
</article>
</section>
<section class="sutta" id="370" data-uid="dhp370">
<article>
<div class="hgroup">
<h1>370. Vakka­lit­thera­vatthu</h1>
</div>
<blockquote class="gatha">
<p><a class="sc" id="370.1"></a>
<a id="p_18Dh_408" class="ms"></a>
<a class="msdiv" id="msdiv_381"></a>
Pāmojjabahulo bhikkhu,<br>
pasanno buddhasāsane;<br>
Adhigacche padaṃ santaṃ,<br>
saṅ­khā­rū­pasa­maṃ sukhaṃ.
</p>
</blockquote>
</article>
</section>
<section class="sutta" id="371" data-uid="dhp371">
<article>
<div class="hgroup">
<h1>371. Sumana­sā­maṇe­ravat­thu</h1>
</div>
<blockquote class="gatha">
<p><a class="sc" id="371.1"></a>
<a class="pts1" id="pts55"></a>
<a id="p_18Dh_409" class="ms"></a>
<a class="msdiv" id="msdiv_382"></a>
Yo have daharo bhikkhu,<br>
yuñjati buddhasāsane;<br>
<span class="var" title="so imaṃ (bj, s1-3, km, pts1)" id="note240">Somaṃ</span> lokaṃ pabhāseti,<br>
abbhā muttova candimā.
</p>
</blockquote>
<p class="endsection">Bhikkhuvaggo pañcavīsatimo.</p>
</article>
</section>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Bhikkhuvagga</span>
<span class="hidden">Pañca­bhik­khu­vatthu</span>
</div>
</section>
<a class="previous" href="/pi/dhp334-359">◀ Dhammapada  334–​359</a><a class="top" href="#"> ▲ TOP</a>
</div>
</body>
</html>