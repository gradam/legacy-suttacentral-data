<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section id="vagga">
<section class="sutta" id="221" data-uid="dhp221">
<article>
<div class="hgroup">
<p class="division">Dhammapada 221–​234.</p>
<p>Kodhavagga</p>
<h1>221. Rohinīkhattiyakaññāvatthu</h1>
</div>
<blockquote class="gatha">
<p><a class="sc" id="221.1"></a>
<a class="pts2" id="pts63"></a>
<a id="p_18Dh_240" class="ms"></a>
<a class="msdiv" id="msdiv_221"></a>
Kodhaṃ jahe vippajaheyya mānaṃ,<br>
Saṃyojanaṃ sabbamatikkameyya;<br>
Taṃ nāmarūpasmimasajjamānaṃ,<br>
Akiñcanaṃ nānupatanti dukkhā.
</p>
</blockquote>
</article>
</section>
<section class="sutta" id="222" data-uid="dhp222">
<article>
<div class="hgroup">
<h1>222. Aññatarabhikkhuvatthu</h1>
</div>
<blockquote class="gatha">
<p><a class="sc" id="222.1"></a>
<a id="p_18Dh_241" class="ms"></a>
<a class="msdiv" id="msdiv_222"></a>
Yo ve uppatitaṃ kodhaṃ,<br>
rathaṃ bhantaṃva <span class="var" title="dhāraye (bj, s1-3, pts1-2)" id="note147">vāraye</span>;<br>
Tamahaṃ sārathiṃ brūmi,<br>
rasmiggāho itaro jano.
</p>
</blockquote>
</article>
</section>
<section class="sutta" id="223" data-uid="dhp223">
<article>
<div class="hgroup">
<h1>223. Uttarāupāsikavatthu</h1>
</div>
<blockquote class="gatha">
<p><a class="sc" id="223.1"></a>
<a id="p_18Dh_242" class="ms"></a>
<a class="msdiv" id="msdiv_223"></a>
Akkodhena jine kodhaṃ,<br>
asādhuṃ sādhunā jine;<br>
Jine kadariyaṃ dānena,<br>
saccenālikavādinaṃ.
</p>
</blockquote>
</article>
</section>
<section class="sutta" id="224" data-uid="dhp224">
<article>
<div class="hgroup">
<h1>224. Mahāmoggallānapañhavatthu</h1>
</div>
<blockquote class="gatha">
<p><a class="sc" id="224.1"></a>
<a id="p_18Dh_243" class="ms"></a>
<a class="msdiv" id="msdiv_224"></a>
Saccaṃ bhaṇe na kujjheyya,<br>
<span class="var" title="dajjā'ppasmimpi (bj) | dajjā appasmi (s1-3, pts2, mr) | dajjā appasmiṃ (pts1)" id="note148">dajjā appampi</span> yācito;<br>
Etehi tīhi ṭhānehi,<br>
gacche devāna santike.
</p>
</blockquote>
</article>
</section>
<section class="sutta" id="225" data-uid="dhp225">
<article>
<div class="hgroup">
<h1>225. Buddhapitubrāhmaṇavatthu</h1>
</div>
<blockquote class="gatha">
<p><a class="sc" id="225.1"></a>
<a class="pts1" id="pts34"></a>
<a class="pts2" id="pts64"></a>
<a id="p_18Dh_244" class="ms"></a>
<a class="msdiv" id="msdiv_225"></a>
<span class="var" title="ahiṃsakāyā munayo (mr)" id="note149">Ahiṃsakā ye munayo</span>,<br>
niccaṃ kāyena saṃvutā;<br>
Te yanti accutaṃ ṭhānaṃ,<br>
yattha gantvā na socare.
</p>
</blockquote>
</article>
</section>
<section class="sutta" id="226" data-uid="dhp226">
<article>
<div class="hgroup">
<h1>226. Puṇṇadāsīvatthu</h1>
</div>
<blockquote class="gatha">
<p><a class="sc" id="226.1"></a>
<a id="p_18Dh_245" class="ms"></a>
<a class="msdiv" id="msdiv_226"></a>
Sadā jāgaramānānaṃ,<br>
ahorattānusikkhinaṃ;<br>
Nibbānaṃ adhimuttānaṃ,<br>
atthaṃ gacchanti āsavā.
</p>
</blockquote>
</article>
</section>
<section class="sutta" id="227" data-uid="dhp227">
<article>
<div class="hgroup">
<h1>227. Atulaupāsakavatthu</h1>
</div>
<blockquote class="gatha">
<p><a class="sc" id="227.1"></a>
<a id="p_18Dh_246" class="ms"></a>
<a class="msdiv" id="msdiv_227"></a>
Porāṇametaṃ atula,<br>
netaṃ ajjatanāmiva;<br>
Nindanti tuṇhimāsīnaṃ,<br>
nindanti bahubhāṇinaṃ;<br>
Mitabhāṇimpi nindanti,<br>
natthi loke anindito.
</p>
<p><a class="sc" id="227.2"></a>
<a class="pts2" id="pts65"></a>
<a id="p_18Dh_247" class="ms"></a>
<a class="msdiv" id="msdiv_228"></a>
Na cāhu na ca bhavissati,<br>
na cetarahi vijjati;<br>
Ekantaṃ nindito poso,<br>
ekantaṃ vā pasaṃsito.
</p>
<p><a class="sc" id="227.3"></a>
<a id="p_18Dh_248" class="ms"></a>
<a class="msdiv" id="msdiv_229"></a>
Yañce viññū pasaṃsanti,<br>
anuvicca suve suve;<br>
<span class="var" title="acchinnavuttiṃ (mr)" id="note150">Acchiddavuttiṃ</span> medhāviṃ,<br>
paññāsīlasamāhitaṃ.
</p>
<p><a class="sc" id="227.4"></a>
<a id="p_18Dh_249" class="ms"></a>
<a class="msdiv" id="msdiv_230"></a>
<span class="var" title="nekkhaṃ (bj, s1-3, pts1-2)" id="note151">Nikkhaṃ</span> jambonadasseva,<br>
ko taṃ ninditumarahati;<br>
Devāpi naṃ pasaṃsanti,<br>
brahmunāpi pasaṃsito.
</p>
</blockquote>
</article>
</section>
<section class="sutta" id="228" data-uid="dhp228">
<article>
<div class="hgroup">
<h1>228. Chabbaggiyavatthu</h1>
</div>
<blockquote class="gatha">
<p><a class="sc" id="228.1"></a>
<a id="p_18Dh_250" class="ms"></a>
<a class="msdiv" id="msdiv_231"></a>
Kāyappakopaṃ rakkheyya,<br>
kāyena saṃvuto siyā;<br>
Kāyaduccaritaṃ hitvā,<br>
kāyena sucaritaṃ care.
</p>
<p><a class="sc" id="228.2"></a>
<a id="p_18Dh_251" class="ms"></a>
<a class="msdiv" id="msdiv_232"></a>
Vacīpakopaṃ rakkheyya,<br>
vācāya saṃvuto siyā;<br>
Vacīduccaritaṃ hitvā,<br>
vācāya sucaritaṃ care.
</p>
<p><a class="sc" id="228.3"></a>
<a class="pts2" id="pts66"></a>
<a id="p_18Dh_252" class="ms"></a>
<a class="msdiv" id="msdiv_233"></a>
Manopakopaṃ rakkheyya,<br>
manasā saṃvuto siyā;<br>
Manoduccaritaṃ hitvā,<br>
manasā sucaritaṃ care.
</p>
<p><a class="sc" id="228.4"></a>
<a id="p_18Dh_253" class="ms"></a>
<a class="msdiv" id="msdiv_234"></a>
Kāyena saṃvutā dhīrā,<br>
atho vācāya saṃvutā;<br>
Manasā saṃvutā dhīrā,<br>
te ve suparisaṃvutā.
</p>
</blockquote>
<p class="endsection">Kodhavaggo sattarasamo.</p>
</article>
</section>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Kodhavagga</span>
<span class="hidden">Rohinīkhattiyakaññāvatthu</span>
</div>
</section>
<a class="previous" href="/pi/dhp209-220">◀ Dhammapada  209–​220</a><a class="top" href="#"> ▲ TOP </a><a class="next" href="/pi/dhp235-255">Dhammapada  235–​255 ▶</a>
</div>
</body>
</html>