<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
<div id="menu">
<ul><li><a href="#dhp60">60. Aññatarapurisavatthu</a></li>
<li><a href="#dhp61">61. Mahākassa­pasaddhi­vihā­rika­vatthu</a></li>
<li><a href="#dhp62">62. Ānandaseṭṭhivatthu</a></li>
<li><a href="#dhp63">63. Gaṇṭhibhedakacoravatthu</a></li>
<li><a href="#dhp64">64. Udāyittheravatthu</a></li>
<li><a href="#dhp65">65. Tiṃsa­pāveyya­kabhikkhu­vatthu</a></li>
<li><a href="#dhp66">66. Suppabuddhakuṭṭhivatthu</a></li>
<li><a href="#dhp67">67. Kassakavatthu</a></li>
<li><a href="#dhp68">68. Sumanamālākāravatthu</a></li>
<li><a href="#dhp69">69. Uppalavaṇṇattherīvatthu</a></li>
<li><a href="#dhp70">70. Jambukattheravatthu</a></li>
<li><a href="#dhp71">71. Ahipetavatthu</a></li>
<li><a href="#dhp72">72. Saṭṭhikūṭapetavatthu</a></li>
<li><a href="#dhp73">73. Cittagahapativatthu</a></li>
<li><a href="#dhp74">74. Vanavā­sitissa­sāma­ṇera­vatthu</a></li>
</ul></div>
</div>
<section id="vagga">
<section class="sutta" id="60" data-uid="dhp60">
<article>
<div class="hgroup"><p class="division">Dhammapada 60–⁠75.</p>
<p>Bālavagga</p><h1>60. Aññatarapurisavatthu</h1></div>
<blockquote class="gatha"><p><a id="p_18Dh_65" class="ms"></a><a class="msdiv" id="msdiv_60"></a><a class="sc" id="60.1"></a> Dīghā jāgarato ratti,<br> dīghaṃ santassa yojanaṃ;<br>
Dīgho bālāna saṃsāro,<br>
saddhammaṃ avijānataṃ.
</p>
</blockquote></article>
</section>
<section class="sutta" id="61" data-uid="dhp61">
<article>
<div class="hgroup"><h1>61. Mahākassa­pasaddhi­vihā­rika­vatthu</h1></div>
<blockquote class="gatha"><p><a id="p_18Dh_66" class="ms"></a><a class="msdiv" id="msdiv_61"></a><a class="sc" id="61.1"></a>
Carañce nādhigaccheyya,<br> Seyyaṃ sadisamattano;<br>
Ekacariyaṃ daḷhaṃ kayirā,<br>
Natthi bāle sahāyatā.
</p>
</blockquote></article>
</section>
<section class="sutta" id="62" data-uid="dhp62">
<article>
<div class="hgroup"><h1>62. Ānandaseṭṭhivatthu</h1></div>
<blockquote class="gatha"><p><a id="p_18Dh_67" class="ms"></a><a class="msdiv" id="msdiv_62"></a><a class="sc" id="62.1"></a>
Puttā matthi dhanaṃ matthi,<br> iti bālo vihaññati;<br>
Attā hi attano natthi,<br>
kuto puttā kuto dhanaṃ.
</p>
</blockquote></article>
</section>
<section class="sutta" id="63" data-uid="dhp63">
<article>
<div class="hgroup"><h1>63. Gaṇṭhibhedakacoravatthu</h1></div>
<blockquote class="gatha"><p><a id="p_18Dh_68" class="ms"></a><a class="msdiv" id="msdiv_63"></a><a class="sc" id="63.1"></a>
Yo bālo maññati bālyaṃ,<br> paṇḍito vāpi tena so;<br>
Bālo ca paṇḍitamānī,<br>
sa ve “bālo”ti vuccati.
</p>
</blockquote></article>
</section>
<section class="sutta" id="64" data-uid="dhp64">
<article>
<div class="hgroup"><h1>64. Udāyittheravatthu</h1></div>
<blockquote class="gatha"><p><a id="p_18Dh_69" class="ms"></a><a class="msdiv" id="msdiv_64"></a><a class="sc" id="64.1"></a>
Yāvajīvampi ce bālo,<br> paṇḍitaṃ payirupāsati;<br>
Na so dhammaṃ vijānāti,<br>
dabbī sūparasaṃ yathā.
</p>
</blockquote></article>
</section>
<section class="sutta" id="65" data-uid="dhp65">
<article>
<div class="hgroup"><h1>65. Tiṃsa­pāveyya­kabhikkhu­vatthu</h1></div>
<blockquote class="gatha"><p><a id="p_18Dh_70" class="ms"></a><a class="msdiv" id="msdiv_65"></a><a class="sc" id="65.1"></a>
Muhuttamapi ce viññū,<br> paṇḍitaṃ payirupāsati;<br>
Khippaṃ dhammaṃ vijānāti,<br>
jivhā sūparasaṃ yathā.
</p>
</blockquote></article>
</section>
<section class="sutta" id="66" data-uid="dhp66">
<article>
<div class="hgroup"><h1>66. Suppabuddhakuṭṭhivatthu</h1></div>
<blockquote class="gatha"><p><a id="p_18Dh_71" class="ms"></a><a class="msdiv" id="msdiv_66"></a><a class="sc" id="66.1"></a>
Caranti bālā dummedhā,<br> amitteneva attanā;<br>
Karontā pāpakaṃ kammaṃ,<br>
yaṃ hoti kaṭukapphalaṃ.
</p>
</blockquote></article>
</section>
<section class="sutta" id="67" data-uid="dhp67">
<article>
<div class="hgroup"><h1>67. Kassakavatthu</h1></div>
<blockquote class="gatha"><p><a id="p_18Dh_72" class="ms"></a><a class="msdiv" id="msdiv_67"></a><a class="sc" id="67.1"></a>
Na taṃ kammaṃ kataṃ sādhu,<br> yaṃ katvā anutappati;<br>
Yassa assumukho rodaṃ,<br>
vipākaṃ paṭisevati.
</p>
</blockquote></article>
</section>
<section class="sutta" id="68" data-uid="dhp68">
<article>
<div class="hgroup"><h1>68. Sumanamālākāravatthu</h1></div>
<blockquote class="gatha"><p><a id="p_18Dh_73" class="ms"></a><a class="msdiv" id="msdiv_68"></a><a class="sc" id="68.1"></a>
Tañca kammaṃ kataṃ sādhu,<br> yaṃ katvā nānutappati;<br>
Yassa patīto sumano,<br>
vipākaṃ paṭisevati.
</p>
</blockquote></article>
</section>
<section class="sutta" id="69" data-uid="dhp69">
<article>
<div class="hgroup"><h1>69. Uppalavaṇṇattherīvatthu</h1></div>
<blockquote class="gatha"><p><a id="p_18Dh_74" class="ms"></a><a class="msdiv" id="msdiv_69"></a><a class="sc" id="69.1"></a>
Madhuṃvā maññati bālo,<br> yāva pāpaṃ na paccati;<br>
Yadā ca paccati pāpaṃ,<br>
atha dukkhaṃ nigacchati.
</p>
</blockquote></article>
</section>
<section class="sutta" id="70" data-uid="dhp70">
<article>
<div class="hgroup"><h1>70. Jambukattheravatthu</h1></div>
<blockquote class="gatha"><p><a id="p_18Dh_75" class="ms"></a><a class="msdiv" id="msdiv_70"></a><a class="sc" id="70.1"></a>
Māse māse kusaggena,<br> bālo bhuñjeyya bhojanaṃ;<br>
Na so saṅkhātadhammānaṃ,<br>
kalaṃ agghati soḷasiṃ.
</p>
</blockquote></article>
</section>
<section class="sutta" id="71" data-uid="dhp71">
<article>
<div class="hgroup"><h1>71. Ahipetavatthu</h1></div>
<blockquote class="gatha"><p><a id="p_18Dh_76" class="ms"></a><a class="msdiv" id="msdiv_71"></a><a class="sc" id="71.1"></a>
Na hi pāpaṃ kataṃ kammaṃ,<br> Sajjukhīraṃva muccati;<br>
Ḍahantaṃ bālamanveti,<br>
Bhasmacchannova pāvako.
</p>
</blockquote></article>
</section>
<section class="sutta" id="72" data-uid="dhp72">
<article>
<div class="hgroup"><h1>72. Saṭṭhikūṭapetavatthu</h1></div>
<blockquote class="gatha"><p><a id="p_18Dh_77" class="ms"></a><a class="msdiv" id="msdiv_72"></a><a class="sc" id="72.1"></a>
Yāvadeva anatthāya,<br> ñattaṃ bālassa jāyati;<br>
Hanti bālassa sukkaṃsaṃ,<br>
muddhamassa vipātayaṃ.
</p>
</blockquote></article>
</section>
<section class="sutta" id="73" data-uid="dhp73">
<article>
<div class="hgroup"><h1>73. Cittagahapativatthu</h1></div>
<blockquote class="gatha"><p><a id="p_18Dh_78" class="ms"></a><a class="msdiv" id="msdiv_73"></a><a class="sc" id="73.1"></a>
Asantaṃ bhāvanamiccheyya,<br> Purekkhārañca bhikkhusu;<br>
Āvāsesu ca issariyaṃ,<br>
Pūjaṃ parakulesu ca.
</p><p><a id="p_18Dh_79" class="ms"></a><a class="msdiv" id="msdiv_74"></a><a class="sc" id="73.2"></a>
Mameva kata maññantu,<br> gihī pabbajitā ubho;<br>
Mamevātivasā assu,<br>
kiccākiccesu kismici;<br>
Iti bālassa saṅkappo,<br>
icchā māno ca vaḍḍhati.
</p>
</blockquote></article>
</section>
<section class="sutta" id="74" data-uid="dhp74">
<article>
<div class="hgroup"><h1>74. Vanavā­sitissa­sāma­ṇera­vatthu</h1></div>
<blockquote class="gatha"><p><a id="p_18Dh_80" class="ms"></a><a class="msdiv" id="msdiv_75"></a><a class="sc" id="74.1"></a>
Aññā hi lābhūpanisā,<br> aññā nibbānagāminī;<br>
Evametaṃ abhiññāya,<br>
bhikkhu buddhassa sāvako;<br>
Sakkāraṃ nābhinandeyya,<br>
vivekamanubrūhaye.
</p>
</blockquote>
<p class="endsection">Bālavaggo pañcamo.</p>
</article>
</section>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">
Bālavagga</span>
<span class="hidden">
Aññatarapurisavatthu</span>
</div>
</section>
<a class="previous" href="/pi/dhp44-59">◀ Dhammapada  44–⁠59</a><a class="top" href="#"> ▲ TOP </a><a class="next" href="/pi/dhp76-89">Dhammapada  76–⁠89 ▶</a></div>
</body>
</html>