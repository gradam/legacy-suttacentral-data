<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section id="vagga">
<section class="sutta" id="209" data-uid="dhp209">
<article>
<div class="hgroup">
<p class="division">Dhammapada 209–​220.</p>
<p>Piyavagga</p>
<h1>209. Tayo­jana­pabba­ji­ta­vatthu</h1>
</div>
<blockquote class="gatha">
<p><a class="sc" id="209.1"></a>
<a class="pts2" id="pts60"></a>
<a id="p_18Dh_227" class="ms"></a>
<a class="msdiv" id="msdiv_209"></a>
Ayoge yuñjamattānaṃ,<br>
yogasmiñca ayojayaṃ;<br>
Atthaṃ hitvā piyaggāhī,<br>
pihetat­tānu­yogi­naṃ.
</p>
<p><a class="sc" id="209.2"></a>
<a class="pts1" id="pts32"></a>
<a id="p_18Dh_228" class="ms"></a>
<a class="msdiv" id="msdiv_210"></a>
Mā piyehi samāgañchi,<br>
appiyehi kudācanaṃ;<br>
Piyānaṃ adassanaṃ dukkhaṃ,<br>
appiyānañca dassanaṃ.
</p>
<p><a class="sc" id="209.3"></a>
<a id="p_18Dh_229" class="ms"></a>
<a class="msdiv" id="msdiv_211"></a>
Tasmā piyaṃ na kayirātha,<br>
piyāpāyo hi pāpako;<br>
Ganthā tesaṃ na vijjanti,<br>
yesaṃ natthi piyāppiyaṃ.
</p>
</blockquote>
</article>
</section>
<section class="sutta" id="210" data-uid="dhp210">
<article>
<div class="hgroup">
<h1>210. Aññata­ra­ku­ṭumbi­ka­vatthu</h1>
</div>
<blockquote class="gatha">
<p><a class="sc" id="210.1"></a>
<a id="p_18Dh_230" class="ms"></a>
<a class="msdiv" id="msdiv_212"></a>
Piyato <span class="var" title="jāyate (mr)" id="note141">jāyatī</span> soko,<br>
piyato <span class="var" title="jāyate (mr)" id="note142">jāyatī</span> bhayaṃ;<br>
Piyato vippamuttassa,<br>
natthi soko kuto bhayaṃ.
</p>
</blockquote>
</article>
</section>
<section class="sutta" id="211" data-uid="dhp211">
<article>
<div class="hgroup">
<h1>211. Visākhāvatthu</h1>
</div>
<blockquote class="gatha">
<p><a class="sc" id="211.1"></a>
<a class="pts2" id="pts61"></a>
<a id="p_18Dh_231" class="ms"></a>
<a class="msdiv" id="msdiv_213"></a>
Pemato jāyatī soko,<br>
pemato jāyatī bhayaṃ;<br>
Pemato vippamuttassa,<br>
natthi soko kuto bhayaṃ.
</p>
</blockquote>
</article>
</section>
<section class="sutta" id="212" data-uid="dhp212">
<article>
<div class="hgroup">
<h1>212. Licchavīvatthu</h1>
</div>
<blockquote class="gatha">
<p><a class="sc" id="212.1"></a>
<a id="p_18Dh_232" class="ms"></a>
<a class="msdiv" id="msdiv_214"></a>
Ratiyā jāyatī soko,<br>
ratiyā jāyatī bhayaṃ;<br>
Ratiyā vippamuttassa,<br>
natthi soko kuto bhayaṃ.
</p>
</blockquote>
</article>
</section>
<section class="sutta" id="213" data-uid="dhp213">
<article>
<div class="hgroup">
<h1>213. Anitthi­gandha­kumāra­vatthu</h1>
</div>
<blockquote class="gatha">
<p><a class="sc" id="213.1"></a>
<a id="p_18Dh_233" class="ms"></a>
<a class="msdiv" id="msdiv_215"></a>
Kāmato jāyatī soko,<br>
kāmato jāyatī bhayaṃ;<br>
Kāmato vippamuttassa,<br>
natthi soko kuto bhayaṃ.
</p>
</blockquote>
</article>
</section>
<section class="sutta" id="214" data-uid="dhp214">
<article>
<div class="hgroup">
<h1>214. Aññata­rab­rāhma­ṇa­vatthu</h1>
</div>
<blockquote class="gatha">
<p><a class="sc" id="214.1"></a>
<a id="p_18Dh_234" class="ms"></a>
<a class="msdiv" id="msdiv_216"></a>
Taṇhāya <span class="var" title="jāyate (mr)" id="note143">jāyatī</span> soko,<br>
taṇhāya <span class="var" title="jāyate (mr)" id="note144">jāyatī</span> bhayaṃ;<br>
Taṇhāya vippamuttassa,<br>
natthi soko kuto bhayaṃ.
</p>
</blockquote>
</article>
</section>
<section class="sutta" id="215" data-uid="dhp215">
<article>
<div class="hgroup">
<h1>215. Pañca­sata­dāraka­vatthu</h1>
</div>
<blockquote class="gatha">
<p><a class="sc" id="215.1"></a>
<a class="pts2" id="pts62"></a>
<a id="p_18Dh_235" class="ms"></a>
<a class="msdiv" id="msdiv_217"></a>
Sīla­das­sa­nasam­pannaṃ,<br>
dhammaṭṭhaṃ saccavedinaṃ;<br>
Attano kamma kubbānaṃ,<br>
taṃ jano kurute piyaṃ.
</p>
</blockquote>
</article>
</section>
<section class="sutta" id="216" data-uid="dhp216">
<article>
<div class="hgroup">
<h1>216. Eka­a­nāgā­mit­thera­vatthu</h1>
</div>
<blockquote class="gatha">
<p><a class="sc" id="216.1"></a>
<a id="p_18Dh_236" class="ms"></a>
<a class="msdiv" id="msdiv_218"></a>
Chandajāto anakkhāte,<br>
Manasā ca phuṭo siyā;<br>
Kāmesu ca <span class="var" title="apaṭi­baddha­citto (s1, s2) | appaṭi­bandha­citto (mr)" id="note145">appaṭi­baddha­citto</span>,<br>
Uddhaṃsototi vuccati.
</p>
</blockquote>
</article>
</section>
<section class="sutta" id="217" data-uid="dhp217">
<article>
<div class="hgroup">
<h1>217. Nandiyavatthu</h1>
</div>
<blockquote class="gatha">
<p><span class="cross" title="(gāthā 219--220) ^vv52#1 [Revatī­vi­mānavat­thu]-706" id="note146">^</span>
<a class="sc" id="217.1"></a>
<a id="p_18Dh_237" class="ms"></a>
<a class="msdiv" id="msdiv_219"></a>
Cirappavāsiṃ purisaṃ,<br>
dūrato sotthimāgataṃ;<br>
Ñātimittā suhajjā ca,<br>
abhinandanti āgataṃ.
</p>
<p><a class="sc" id="217.2"></a>
<a class="pts1" id="pts33"></a>
<a id="p_18Dh_238" class="ms"></a>
<a class="msdiv" id="msdiv_220"></a>
Tatheva katapuññampi,<br>
asmā lokā paraṃ gataṃ;<br>
Puññāni paṭigaṇhanti,<br>
piyaṃ ñātīva āgataṃ.
</p>
</blockquote>
<p class="endsection">Piyavaggo soḷasamo.</p>
</article>
</section>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Piyavagga</span>
<span class="hidden">Tayo­jana­pabba­ji­ta­vatthu</span>
</div>
</section>
<a class="previous" href="/pi/dhp197-208">◀ Dhammapada  197–​208</a><a class="top" href="#"> ▲ TOP </a><a class="next" href="/pi/dhp221-234">Dhammapada  221–​234 ▶</a>
</div>
</body>
</html>