<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
<div id="menu">
<ul><li><a href="#dhp209">209. Tayojanapabbajitavatthu</a></li>
<li><a href="#dhp210">210. Aññatarakuṭumbikavatthu</a></li>
<li><a href="#dhp211">211. Visākhāvatthu</a></li>
<li><a href="#dhp212">212. Licchavīvatthu</a></li>
<li><a href="#dhp213">213. Anitthi­gandha­kumā­ravatthu</a></li>
<li><a href="#dhp214">214. Aññatarabrāhmaṇavatthu</a></li>
<li><a href="#dhp215">215. Pañcasatadārakavatthu</a></li>
<li><a href="#dhp216">216. Ekaanāgāmittheravatthu</a></li>
<li><a href="#dhp217">217. Nandiyavatthu</a></li>
</ul></div>
</div>
<section id="vagga">
<section class="sutta" id="209" data-uid="dhp209">
<article>
<div class="hgroup"><p class="division">Dhammapada 209–​220.</p>
<p>Piyavagga</p><h1>209. Tayojanapabbajitavatthu</h1></div>
<blockquote class="gatha"><p><a id="p_18Dh_227" class="ms"></a><a class="msdiv" id="msdiv_209"></a><a class="sc" id="209.1"></a> Ayoge yuñjamattānaṃ,<br> yogasmiñca ayojayaṃ;<br>
Atthaṃ hitvā piyaggāhī,<br>
pihetattānuyoginaṃ.
</p><p><a id="p_18Dh_228" class="ms"></a><a class="msdiv" id="msdiv_210"></a><a class="sc" id="209.2"></a>
Mā piyehi samāgañchi,<br> appiyehi kudācanaṃ;<br>
Piyānaṃ adassanaṃ dukkhaṃ,<br>
appiyānañca dassanaṃ.
</p><p><a id="p_18Dh_229" class="ms"></a><a class="msdiv" id="msdiv_211"></a><a class="sc" id="209.3"></a>
Tasmā piyaṃ na kayirātha,<br> piyāpāyo hi pāpako;<br>
Ganthā tesaṃ na vijjanti,<br>
yesaṃ natthi piyāppiyaṃ.
</p>
</blockquote></article>
</section>
<section class="sutta" id="210" data-uid="dhp210">
<article>
<div class="hgroup"><h1>210. Aññatarakuṭumbikavatthu</h1></div>
<blockquote class="gatha"><p><a id="p_18Dh_230" class="ms"></a><a class="msdiv" id="msdiv_212"></a><a class="sc" id="210.1"></a>
Piyato jāyatī soko,<br> piyato jāyatī bhayaṃ;<br>
Piyato vippamuttassa,<br>
natthi soko kuto bhayaṃ.
</p>
</blockquote></article>
</section>
<section class="sutta" id="211" data-uid="dhp211">
<article>
<div class="hgroup"><h1>211. Visākhāvatthu</h1></div>
<blockquote class="gatha"><p><a id="p_18Dh_231" class="ms"></a><a class="msdiv" id="msdiv_213"></a><a class="sc" id="211.1"></a>
Pemato jāyatī soko,<br> pemato jāyatī bhayaṃ;<br>
Pemato vippamuttassa,<br>
natthi soko kuto bhayaṃ.
</p>
</blockquote></article>
</section>
<section class="sutta" id="212" data-uid="dhp212">
<article>
<div class="hgroup"><h1>212. Licchavīvatthu</h1></div>
<blockquote class="gatha"><p><a id="p_18Dh_232" class="ms"></a><a class="msdiv" id="msdiv_214"></a><a class="sc" id="212.1"></a>
Ratiyā jāyatī soko,<br> ratiyā jāyatī bhayaṃ;<br>
Ratiyā vippamuttassa,<br>
natthi soko kuto bhayaṃ.
</p>
</blockquote></article>
</section>
<section class="sutta" id="213" data-uid="dhp213">
<article>
<div class="hgroup"><h1>213. Anitthi­gandha­kumā­ravatthu</h1></div>
<blockquote class="gatha"><p><a id="p_18Dh_233" class="ms"></a><a class="msdiv" id="msdiv_215"></a><a class="sc" id="213.1"></a>
Kāmato jāyatī soko,<br> kāmato jāyatī bhayaṃ;<br>
Kāmato vippamuttassa,<br>
natthi soko kuto bhayaṃ.
</p>
</blockquote></article>
</section>
<section class="sutta" id="214" data-uid="dhp214">
<article>
<div class="hgroup"><h1>214. Aññatarabrāhmaṇavatthu</h1></div>
<blockquote class="gatha"><p><a id="p_18Dh_234" class="ms"></a><a class="msdiv" id="msdiv_216"></a><a class="sc" id="214.1"></a>
Taṇhāya jāyatī soko,<br> taṇhāya jāyatī bhayaṃ;<br>
Taṇhāya vippamuttassa,<br>
natthi soko kuto bhayaṃ.
</p>
</blockquote></article>
</section>
<section class="sutta" id="215" data-uid="dhp215">
<article>
<div class="hgroup"><h1>215. Pañcasatadārakavatthu</h1></div>
<blockquote class="gatha"><p><a id="p_18Dh_235" class="ms"></a><a class="msdiv" id="msdiv_217"></a><a class="sc" id="215.1"></a>
Sīladassanasampannaṃ,<br> dhammaṭṭhaṃ saccavedinaṃ;<br>
Attano kamma kubbānaṃ,<br>
taṃ jano kurute piyaṃ.
</p>
</blockquote></article>
</section>
<section class="sutta" id="216" data-uid="dhp216">
<article>
<div class="hgroup"><h1>216. Ekaanāgāmittheravatthu</h1></div>
<blockquote class="gatha"><p><a id="p_18Dh_236" class="ms"></a><a class="msdiv" id="msdiv_218"></a><a class="sc" id="216.1"></a>
Chandajāto anakkhāte,<br> Manasā ca phuṭo siyā;<br>
Kāmesu ca appaṭibaddhacitto,<br>
Uddhaṃsototi vuccati.
</p>
</blockquote></article>
</section>
<section class="sutta" id="217" data-uid="dhp217">
<article>
<div class="hgroup"><h1>217. Nandiyavatthu</h1></div>
<blockquote class="gatha"><p><a id="p_18Dh_237" class="ms"></a><a class="msdiv" id="msdiv_219"></a><a class="sc" id="217.1"></a>
Cirappavāsiṃ purisaṃ,<br> dūrato sotthimāgataṃ;<br>
Ñātimittā suhajjā ca,<br>
abhinandanti āgataṃ.
</p><p><a id="p_18Dh_238" class="ms"></a><a class="msdiv" id="msdiv_220"></a><a class="sc" id="217.2"></a>
Tatheva katapuññampi,<br> asmā lokā paraṃ gataṃ;<br>
Puññāni paṭigaṇhanti,<br>
piyaṃ ñātīva āgataṃ.
</p>
</blockquote>
<p class="endsection">Piyavaggo soḷasamo.</p>
</article>
</section>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">
Piyavagga</span>
<span class="hidden">
Tayojanapabbajitavatthu</span>
</div>
</section>
<a class="previous" href="/pi/dhp197-208">◀ Dhammapada  197–​208</a><a class="top" href="#"> ▲ TOP </a><a class="next" href="/pi/dhp221-234">Dhammapada  221–​234 ▶</a></div>
</body>
</html>