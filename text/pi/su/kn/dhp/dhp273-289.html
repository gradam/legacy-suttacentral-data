<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
<div id="menu">
<ul><li><a href="#dhp273">273. Pañcasatabhikkhuvatthu</a></li>
<li><a href="#dhp274">274. Aniccalakkhaṇavatthu</a></li>
<li><a href="#dhp275">275. Dukkhalakkhaṇavatthu</a></li>
<li><a href="#dhp276">276. Anattalakkhaṇavatthu</a></li>
<li><a href="#dhp277">277. Padhā­nakammi­katissatthe­ravatthu</a></li>
<li><a href="#dhp278">278. Sūkarapetavatthu</a></li>
<li><a href="#dhp279">279. Poṭṭhilattheravatthu</a></li>
<li><a href="#dhp280">280. Pañca­mahalla­kabhikkhu­vatthu</a></li>
<li><a href="#dhp281">281. Suvaṇṇakārattheravatthu</a></li>
<li><a href="#dhp282">282. Mahādhanavāṇijavatthu</a></li>
<li><a href="#dhp283">283. Kisāgotamīvatthu</a></li>
<li><a href="#dhp284">284. Paṭācārāvatthu</a></li>
</ul></div>
</div>
<section id="vagga">
<section class="sutta" id="273" data-uid="dhp273">
<article>
<div class="hgroup"><p class="division">Dhammapada 273–⁠289.</p>
<p>Maggavagga</p><h1>273. Pañcasatabhikkhuvatthu</h1></div>
<blockquote class="gatha"><p><a id="p_18Dh_295" class="ms"></a><a class="msdiv" id="msdiv_273"></a><a class="sc" id="273.1"></a> Maggānaṭṭhaṅgiko seṭṭho,<br> saccānaṃ caturo padā;<br>
Virāgo seṭṭho dhammānaṃ,<br>
dvipadānañca cakkhumā.
</p><p><a id="p_18Dh_296" class="ms"></a><a class="msdiv" id="msdiv_274"></a><a class="sc" id="273.2"></a>
Eseva maggo natthañño,<br> Dassanassa visuddhiyā;<br>
Etañhi tumhe paṭipajjatha,<br>
Mārassetaṃ pamohanaṃ.
</p><p><a id="p_18Dh_297" class="ms"></a><a class="msdiv" id="msdiv_275"></a><a class="sc" id="273.3"></a>
Etañhi tumhe paṭipannā,<br> dukkhassantaṃ karissatha;<br>
Akkhāto vo mayā maggo,<br>
aññāya sallakantanaṃ.
</p><p><a id="p_18Dh_298" class="ms"></a><a class="msdiv" id="msdiv_276"></a><a class="sc" id="273.4"></a>
Tumhehi kiccamātappaṃ,<br> akkhātāro tathāgatā;<br>
Paṭipannā pamokkhanti,<br>
jhāyino mārabandhanā.
</p>
</blockquote></article>
</section>
<section class="sutta" id="274" data-uid="dhp274">
<article>
<div class="hgroup"><h1>274. Aniccalakkhaṇavatthu</h1></div>
<blockquote class="gatha"><p><a id="p_18Dh_299" class="ms"></a><a class="msdiv" id="msdiv_277"></a><a class="sc" id="274.1"></a>
“Sabbe saṅkhārā aniccā”ti,<br> yadā paññāya passati;<br>
Atha nibbindati dukkhe,<br>
esa maggo visuddhiyā.
</p>
</blockquote></article>
</section>
<section class="sutta" id="275" data-uid="dhp275">
<article>
<div class="hgroup"><h1>275. Dukkhalakkhaṇavatthu</h1></div>
<blockquote class="gatha"><p><a id="p_18Dh_300" class="ms"></a><a class="msdiv" id="msdiv_278"></a><a class="sc" id="275.1"></a>
“Sabbe saṅkhārā dukkhā”ti,<br> yadā paññāya passati;<br>
Atha nibbindati dukkhe,<br>
esa maggo visuddhiyā.
</p>
</blockquote></article>
</section>
<section class="sutta" id="276" data-uid="dhp276">
<article>
<div class="hgroup"><h1>276. Anattalakkhaṇavatthu</h1></div>
<blockquote class="gatha"><p><a id="p_18Dh_301" class="ms"></a><a class="msdiv" id="msdiv_279"></a><a class="sc" id="276.1"></a>
“Sabbe dhammā anattā”ti,<br> yadā paññāya passati;<br>
Atha nibbindati dukkhe,<br>
esa maggo visuddhiyā.
</p>
</blockquote></article>
</section>
<section class="sutta" id="277" data-uid="dhp277">
<article>
<div class="hgroup"><h1>277. Padhā­nakammi­katissatthe­ravatthu</h1></div>
<blockquote class="gatha"><p><a id="p_18Dh_302" class="ms"></a><a class="msdiv" id="msdiv_280"></a><a class="sc" id="277.1"></a>
Uṭṭhānakālamhi anuṭṭhahāno,<br> Yuvā balī ālasiyaṃ upeto;<br>
Saṃsannasaṅkappamano kusīto,<br>
Paññāya maggaṃ alaso na vindati.
</p>
</blockquote></article>
</section>
<section class="sutta" id="278" data-uid="dhp278">
<article>
<div class="hgroup"><h1>278. Sūkarapetavatthu</h1></div>
<blockquote class="gatha"><p><a id="p_18Dh_303" class="ms"></a><a class="msdiv" id="msdiv_281"></a><a class="sc" id="278.1"></a>
Vācānurakkhī manasā susaṃvuto,<br> Kāyena ca nākusalaṃ kayirā;<br>
Ete tayo kammapathe visodhaye,<br>
Ārādhaye maggamisippaveditaṃ.
</p>
</blockquote></article>
</section>
<section class="sutta" id="279" data-uid="dhp279">
<article>
<div class="hgroup"><h1>279. Poṭṭhilattheravatthu</h1></div>
<blockquote class="gatha"><p><a id="p_18Dh_304" class="ms"></a><a class="msdiv" id="msdiv_282"></a><a class="sc" id="279.1"></a>
Yogā ve jāyatī bhūri,<br> ayogā bhūrisaṅkhayo;<br>
Etaṃ dvedhāpathaṃ ñatvā,<br>
bhavāya vibhavāya ca;<br>
Tathāttānaṃ niveseyya,<br>
yathā bhūri pavaḍḍhati.
</p>
</blockquote></article>
</section>
<section class="sutta" id="280" data-uid="dhp280">
<article>
<div class="hgroup"><h1>280. Pañca­mahalla­kabhikkhu­vatthu</h1></div>
<blockquote class="gatha"><p><a id="p_18Dh_305" class="ms"></a><a class="msdiv" id="msdiv_283"></a><a class="sc" id="280.1"></a>
Vanaṃ chindatha mā rukkhaṃ,<br> vanato jāyate bhayaṃ;<br>
Chetvā vanañca vanathañca,<br>
nibbanā hotha bhikkhavo.
</p><p><a id="p_18Dh_306" class="ms"></a><a class="msdiv" id="msdiv_284"></a><a class="sc" id="280.2"></a>
Yāva hi vanatho na chijjati,<br> Aṇumattopi narassa nārisu;<br>
Paṭibaddhamanova tāva so,<br>
Vaccho khīrapakova mātari.
</p>
</blockquote></article>
</section>
<section class="sutta" id="281" data-uid="dhp281">
<article>
<div class="hgroup"><h1>281. Suvaṇṇakārattheravatthu</h1></div>
<blockquote class="gatha"><p><a id="p_18Dh_307" class="ms"></a><a class="msdiv" id="msdiv_285"></a><a class="sc" id="281.1"></a>
Ucchinda sinehamattano,<br> Kumudaṃ sāradikaṃva pāṇinā;<br>
Santimaggameva brūhaya,<br>
Nibbānaṃ sugatena desitaṃ.
</p>
</blockquote></article>
</section>
<section class="sutta" id="282" data-uid="dhp282">
<article>
<div class="hgroup"><h1>282. Mahādhanavāṇijavatthu</h1></div>
<blockquote class="gatha"><p><a id="p_18Dh_308" class="ms"></a><a class="msdiv" id="msdiv_286"></a><a class="sc" id="282.1"></a>
Idha vassaṃ vasissāmi,<br> idha hemantagimhisu;<br>
Iti bālo vicinteti,<br>
antarāyaṃ na bujjhati.
</p>
</blockquote></article>
</section>
<section class="sutta" id="283" data-uid="dhp283">
<article>
<div class="hgroup"><h1>283. Kisāgotamīvatthu</h1></div>
<blockquote class="gatha"><p><a id="p_18Dh_309" class="ms"></a><a class="msdiv" id="msdiv_287"></a><a class="sc" id="283.1"></a>
Taṃ puttapasusammattaṃ,<br> byāsattamanasaṃ naraṃ;<br>
Suttaṃ gāmaṃ mahoghova,<br>
maccu ādāya gacchati.
</p>
</blockquote></article>
</section>
<section class="sutta" id="284" data-uid="dhp284">
<article>
<div class="hgroup"><h1>284. Paṭācārāvatthu</h1></div>
<blockquote class="gatha"><p><a id="p_18Dh_310" class="ms"></a><a class="msdiv" id="msdiv_288"></a><a class="sc" id="284.1"></a>
Na santi puttā tāṇāya,<br> na pitā nāpi bandhavā;<br>
Antakenādhipannassa,<br>
natthi ñātīsu tāṇatā.
</p><p><a id="p_18Dh_311" class="ms"></a><a class="msdiv" id="msdiv_289"></a><a class="sc" id="284.2"></a>
Etamatthavasaṃ ñatvā,<br> paṇḍito sīlasaṃvuto;<br>
Nibbānagamanaṃ maggaṃ,<br>
khippameva visodhaye.
</p>
</blockquote>
<p class="endsection">Maggavaggo vīsatimo.</p>
</article>
</section>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">
Maggavagga</span>
<span class="hidden">
Pañcasatabhikkhuvatthu</span>
</div>
</section>
<a class="previous" href="/pi/dhp256-272">◀ Dhammapada  256–⁠272</a><a class="top" href="#"> ▲ TOP </a><a class="next" href="/pi/dhp290-305">Dhammapada  290–⁠305 ▶</a></div>
</body>
</html>