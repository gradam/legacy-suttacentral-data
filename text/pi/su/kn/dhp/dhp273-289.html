<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
<div id="menu">
<ul>
<li><a href="#dhp273">273. Pañcasatabhikkhuvatthu</a></li>
<li><a href="#dhp274">274. Aniccalakkhaṇavatthu</a></li>
<li><a href="#dhp275">275. Dukkhalakkhaṇavatthu</a></li>
<li><a href="#dhp276">276. Anattalakkhaṇavatthu</a></li>
<li><a href="#dhp277">277. Padhānakammikatissattheravatthu</a></li>
<li><a href="#dhp278">278. Sūkarapetavatthu</a></li>
<li><a href="#dhp279">279. Poṭṭhilattheravatthu</a></li>
<li><a href="#dhp280">280. Pañcamahallakabhikkhuvatthu</a></li>
<li><a href="#dhp281">281. Suvaṇṇakārattheravatthu</a></li>
<li><a href="#dhp282">282. Mahādhanavāṇijavatthu</a></li>
<li><a href="#dhp283">283. Kisāgotamīvatthu</a></li>
<li><a href="#dhp284">284. Paṭācārāvatthu</a></li>
</ul>
</div>
</div>
<section id="vagga">
<section class="sutta" id="273" data-uid="dhp273">
<article>
<div class="hgroup">
<p class="division">Dhammapada 273–​289.</p>
<p>Maggavagga</p>
<h1>273. Pañcasatabhikkhuvatthu</h1>
</div>
<blockquote class="gatha">
<p>
<a class="sc" id="273.1"></a>
<a class="pts" id="pts77"></a>
<a id="p_18Dh_295" class="ms"></a>
<a class="msdiv" id="msdiv_273"></a>
<span class="cross" title='[{"bm":"508","desc":"6 Sāsanapaṭṭhāna","lang":"pi","uid":"ne6"},{"bm":"168","desc":"2 Sāsanapaṭṭhānadutiyabhūmi","lang":"pi","uid":"pe2"},{"bm":"34","desc":"Vīsatimavagga","lang":"pi","uid":"kv4.6"}]'>^</span>

Maggānaṭṭhaṅgiko seṭṭho,<br>
saccānaṃ caturo padā;<br>
Virāgo seṭṭho dhammānaṃ,<br>
dvipadānañca cakkhumā.
</p>
<p>
<a class="sc" id="273.2"></a>
<a id="p_18Dh_296" class="ms"></a>
<a class="msdiv" id="msdiv_274"></a>
<span class="cross" title='[{"bm":"139","desc":"2 Sāsanapaṭṭhānadutiyabhūmi","lang":"pi","uid":"pe2"}]'>^</span>

<span class="var" title='[{"eds":["bj"],"var":"esova "}]'>Eseva</span> maggo natthañño,<br>
Dassanassa visuddhiyā;<br>
Etañhi tumhe paṭipajjatha,<br>
Mārassetaṃ pamohanaṃ.
</p>
<p>
<a class="sc" id="273.3"></a>
<a id="p_18Dh_297" class="ms"></a>
<a class="msdiv" id="msdiv_275"></a>
Etañhi tumhe paṭipannā,<br>
dukkhassantaṃ karissatha;<br>
<span class="var" title='[{"eds":["bj","pts1","pts2"],"var":"akkhāto ve "}]'>Akkhāto vo</span> mayā maggo,<br>
aññāya <span class="var" title='[{"eds":["bj","pts1","pts2"],"var":"sallasanthanaṃ "},{"eds":["s1","s2","s3"],"var":"sallasatthanaṃ "}]'>sallakantanaṃ</span>.
</p>
<p>
<a class="sc" id="273.4"></a>
<a id="p_18Dh_298" class="ms"></a>
<a class="msdiv" id="msdiv_276"></a>
Tumhehi kiccamātappaṃ,<br>
akkhātāro tathāgatā;<br>
Paṭipannā pamokkhanti,<br>
jhāyino mārabandhanā.
</p>
</blockquote>
</article>
</section>
<section class="sutta" id="274" data-uid="dhp274">
<article>
<div class="hgroup">
<h1>274. Aniccalakkhaṇavatthu</h1>
</div>
<blockquote class="gatha">
<p>
<a class="sc" id="274.1"></a>
<a class="pts" id="pts78"></a>
<a id="p_18Dh_299" class="ms"></a>
<a class="msdiv" id="msdiv_277"></a>
<span class="cross" title='[{"bm":"4","desc":"Paṭhamavagga","lang":"pi","uid":"thag15.1"},{"bm":"1","desc":"Vibhaṅga","lang":"pi","uid":"ne4"}]'>^</span>

“Sabbe saṅkhārā aniccā”ti,<br>
yadā paññāya passati;<br>
Atha nibbindati dukkhe,<br>
esa maggo visuddhiyā.
</p>
</blockquote>
</article>
</section>
<section class="sutta" id="275" data-uid="dhp275">
<article>
<div class="hgroup">
<h1>275. Dukkhalakkhaṇavatthu</h1>
</div>
<blockquote class="gatha">
<p>
<a class="sc" id="275.1"></a>
<a id="p_18Dh_300" class="ms"></a>
<a class="msdiv" id="msdiv_278"></a>
“Sabbe saṅkhārā dukkhā”ti,<br>
yadā paññāya passati;<br>
Atha nibbindati dukkhe,<br>
esa maggo visuddhiyā.
</p>
</blockquote>
</article>
</section>
<section class="sutta" id="276" data-uid="dhp276">
<article>
<div class="hgroup">
<h1>276. Anattalakkhaṇavatthu</h1>
</div>
<blockquote class="gatha">
<p>
<a class="sc" id="276.1"></a>
<a id="p_18Dh_301" class="ms"></a>
<a class="msdiv" id="msdiv_279"></a>
<span class="cross" title='[{"bm":"6","desc":"Paṭhamavagga","lang":"pi","uid":"thag15.1"},{"bm":"1","desc":"Vibhaṅga","lang":"pi","uid":"ne4"},{"bm":"55","desc":"2 Sāsanapaṭṭhānadutiyabhūmi","lang":"pi","uid":"pe2"},{"bm":"129","desc":"2 Sāsanapaṭṭhānadutiyabhūmi","lang":"pi","uid":"pe2"}]'>^</span>

“Sabbe dhammā anattā”ti,<br>
yadā paññāya passati;<br>
Atha nibbindati dukkhe,<br>
esa maggo visuddhiyā.
</p>
</blockquote>
</article>
</section>
<section class="sutta" id="277" data-uid="dhp277">
<article>
<div class="hgroup">
<h1>277. Padhānakammikatissattheravatthu</h1>
</div>
<blockquote class="gatha">
<p>
<a class="sc" id="277.1"></a>
<a id="p_18Dh_302" class="ms"></a>
<a class="msdiv" id="msdiv_280"></a>
Uṭṭhānakālamhi anuṭṭhahāno,<br>
Yuvā balī ālasiyaṃ upeto;<br>
<span class="var" title='[{"eds":["mr"],"var":"asampannasaṅkappamano "}]'>Saṃsannasaṅkappamano</span> kusīto,<br>
Paññāya maggaṃ alaso na vindati.
</p>
</blockquote>
</article>
</section>
<section class="sutta" id="278" data-uid="dhp278">
<article>
<div class="hgroup">
<h1>278. Sūkarapetavatthu</h1>
</div>
<blockquote class="gatha">
<p>
<a class="sc" id="278.1"></a>
<a class="pts" id="pts79"></a>
<a id="p_18Dh_303" class="ms"></a>
<a class="msdiv" id="msdiv_281"></a>
<span class="cross" title='[{"bm":"466","desc":"6 Sāsanapaṭṭhāna","lang":"pi","uid":"ne6"},{"bm":"42","desc":"3 Suttādhiṭṭhānatatiyabhūmi","lang":"pi","uid":"pe3"}]'>^</span>

Vācānurakkhī manasā susaṃvuto,<br>
Kāyena ca <span class="var" title='[{"eds":["bj","s1","s2","s3","km","pts1","pts2"],"var":"akusalaṃ na kayirā "}]'>nākusalaṃ kayirā</span>;<br>
Ete tayo kammapathe visodhaye,<br>
Ārādhaye maggamisippaveditaṃ.
</p>
</blockquote>
</article>
</section>
<section class="sutta" id="279" data-uid="dhp279">
<article>
<div class="hgroup">
<h1>279. Poṭṭhilattheravatthu</h1>
</div>
<blockquote class="gatha">
<p>
<a class="sc" id="279.1"></a>
<a id="p_18Dh_304" class="ms"></a>
<a class="msdiv" id="msdiv_282"></a>
Yogā ve <span class="var" title='[{"eds":["pts1"],"var":"jāyati "},{"note":"katthaci","var":"jāyate "}]'>jāyatī</span> bhūri,<br>
ayogā bhūrisaṅkhayo;<br>
Etaṃ dvedhāpathaṃ ñatvā,<br>
bhavāya vibhavāya ca;<br>
Tathāttānaṃ niveseyya,<br>
yathā bhūri pavaḍḍhati.
</p>
</blockquote>
</article>
</section>
<section class="sutta" id="280" data-uid="dhp280">
<article>
<div class="hgroup">
<h1>280. Pañcamahallakabhikkhuvatthu</h1>
</div>
<blockquote class="gatha">
<p>
<a class="sc" id="280.1"></a>
<a id="p_18Dh_305" class="ms"></a>
<a class="msdiv" id="msdiv_283"></a>
Vanaṃ chindatha mā rukkhaṃ,<br>
vanato jāyate bhayaṃ;<br>
Chetvā vanañca vanathañca,<br>
nibbanā hotha bhikkhavo.
</p>
<p>
<a class="sc" id="280.2"></a>
<a class="pts" id="pts80"></a>
<a id="p_18Dh_306" class="ms"></a>
<a class="msdiv" id="msdiv_284"></a>
Yāva hi vanatho na chijjati,<br>
Aṇumattopi narassa nārisu;<br>
<span class="var" title='[{"eds":["mr"],"var":"paṭibandhamanova "}]'>Paṭibaddhamanova</span> tāva so,<br>
Vaccho <span class="var" title='[{"eds":["si"],"var":"khīrapānova "}]'>khīrapakova</span> mātari.
</p>
</blockquote>
</article>
</section>
<section class="sutta" id="281" data-uid="dhp281">
<article>
<div class="hgroup">
<h1>281. Suvaṇṇakārattheravatthu</h1>
</div>
<blockquote class="gatha">
<p>
<a class="sc" id="281.1"></a>
<a id="p_18Dh_307" class="ms"></a>
<a class="msdiv" id="msdiv_285"></a>
<span class="cross" title='[{"bm":"152","desc":"Vibhaṅga","lang":"pi","uid":"ne4"}]'>^</span>

Ucchinda sinehamattano,<br>
Kumudaṃ sāradikaṃva pāṇinā;<br>
Santimaggameva brūhaya,<br>
Nibbānaṃ sugatena desitaṃ.
</p>
</blockquote>
</article>
</section>
<section class="sutta" id="282" data-uid="dhp282">
<article>
<div class="hgroup">
<h1>282. Mahādhanavāṇijavatthu</h1>
</div>
<blockquote class="gatha">
<p>
<a class="sc" id="282.1"></a>
<a id="p_18Dh_308" class="ms"></a>
<a class="msdiv" id="msdiv_286"></a>
Idha vassaṃ vasissāmi,<br>
idha hemantagimhisu;<br>
Iti bālo vicinteti,<br>
antarāyaṃ na bujjhati.
</p>
</blockquote>
</article>
</section>
<section class="sutta" id="283" data-uid="dhp283">
<article>
<div class="hgroup">
<h1>283. Kisāgotamīvatthu</h1>
</div>
<blockquote class="gatha">
<p>
<a class="sc" id="283.1"></a>
<a class="pts" id="pts81"></a>
<a id="p_18Dh_309" class="ms"></a>
<a class="msdiv" id="msdiv_287"></a>
Taṃ puttapasusammattaṃ,<br>
byāsattamanasaṃ naraṃ;<br>
Suttaṃ gāmaṃ mahoghova,<br>
maccu ādāya gacchati.
</p>
</blockquote>
</article>
</section>
<section class="sutta" id="284" data-uid="dhp284">
<article>
<div class="hgroup">
<h1>284. Paṭācārāvatthu</h1>
</div>
<blockquote class="gatha">
<p>
<a class="sc" id="284.1"></a>
<a class="pts" id="pts42"></a>
<a id="p_18Dh_310" class="ms"></a>
<a class="msdiv" id="msdiv_288"></a>
<span class="cross" title="null">^</span>

Na santi puttā tāṇāya,<br>
na pitā nāpi bandhavā;<br>
Antakenādhipannassa,<br>
natthi ñātīsu tāṇatā.
</p>
<p>
<a class="sc" id="284.2"></a>
<a id="p_18Dh_311" class="ms"></a>
<a class="msdiv" id="msdiv_289"></a>
Etamatthavasaṃ ñatvā,<br>
paṇḍito sīlasaṃvuto;<br>
Nibbānagamanaṃ maggaṃ,<br>
khippameva visodhaye.
</p>
</blockquote>
<p class="endsection">Maggavaggo vīsatimo.</p>
</article>
</section>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Maggavagga</span>
<span class="hidden">Pañcasatabhikkhuvatthu</span>
</div>
</section>
<a class="previous" href="/pi/dhp256-272">◀ Dhammapada  256–​272</a><a class="top" href="#"> ▲ TOP </a><a class="next" href="/pi/dhp290-305">Dhammapada  290–​305 ▶</a>
</div>
</body>
</html>