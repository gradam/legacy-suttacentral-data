<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
<div id="menu">
<ul>
<li><a href="#dhp76">76. Rādhattheravatthu</a></li>
<li><a href="#dhp77">77. Assajipunabbasukavatthu</a></li>
<li><a href="#dhp78">78. Channattheravatthu</a></li>
<li><a href="#dhp79">79. Mahākappinattheravatthu</a></li>
<li><a href="#dhp80">80. Paṇḍitasāmaṇeravatthu</a></li>
<li><a href="#dhp81">81. Lakuṇḍakabhaddiyattheravatthu</a></li>
<li><a href="#dhp82">82. Kāṇamātāvatthu</a></li>
<li><a href="#dhp83">83. Pañcasatabhikkhuvatthu</a></li>
<li><a href="#dhp84">84. Dhammikattheravatthu</a></li>
<li><a href="#dhp85">85. Dhammassavanattheravatthu</a></li>
<li><a href="#dhp86">86. Pañcasataāgantukabhikkhuvatthu</a></li>
</ul>
</div>
</div>
<section id="vagga">
<section class="sutta" id="76" data-uid="dhp76">
<article>
<div class="hgroup">
<p class="division">Dhammapada 76–​89.</p>
<p>Paṇḍitavagga</p>
<h1>76. Rādhattheravatthu</h1>
</div>
<blockquote class="gatha">
<p>
<a class="sc" id="76.1"></a>
<a class="pts" id="pts22"></a>
<a id="p_18Dh_82" class="ms"></a>
<a class="msdiv" id="msdiv_76"></a>
<span class="cross" title='[{"bm":"13-14","desc":"2 Sāriputtattheragāthā","lang":"pi","uid":"thag17.2"},{"bm":"252","desc":"16 Sāriputtasuttaniddesa","lang":"pi","uid":"mnd16"}]'>^</span>

Nidhīnaṃva pavattāraṃ,<br>
yaṃ passe vajjadassinaṃ;<br>
Niggayhavādiṃ medhāviṃ,<br>
tādisaṃ paṇḍitaṃ bhaje;<br>
Tādisaṃ bhajamānassa,<br>
seyyo hoti na pāpiyo.
</p>
</blockquote>
</article>
</section>
<section class="sutta" id="77" data-uid="dhp77">
<article>
<div class="hgroup">
<h1>77. Assajipunabbasukavatthu</h1>
</div>
<blockquote class="gatha">
<p>
<a class="sc" id="77.1"></a>
<a id="p_18Dh_83" class="ms"></a>
<a class="msdiv" id="msdiv_77"></a>
Ovadeyyānusāseyya,<br>
asabbhā ca nivāraye;<br>
Satañhi so piyo hoti,<br>
asataṃ hoti appiyo.
</p>
</blockquote>
</article>
</section>
<section class="sutta" id="78" data-uid="dhp78">
<article>
<div class="hgroup">
<h1>78. Channattheravatthu</h1>
</div>
<blockquote class="gatha">
<p>
<a class="sc" id="78.1"></a>
<a id="p_18Dh_84" class="ms"></a>
<a class="msdiv" id="msdiv_78"></a>
Na bhaje pāpake mitte,<br>
na bhaje purisādhame;<br>
Bhajetha mitte kalyāṇe,<br>
bhajetha purisuttame.
</p>
</blockquote>
</article>
</section>
<section class="sutta" id="79" data-uid="dhp79">
<article>
<div class="hgroup">
<h1>79. Mahākappinattheravatthu</h1>
</div>
<blockquote class="gatha">
<p>
<a class="sc" id="79.1"></a>
<a class="pts" id="pts12"></a>
<a id="p_18Dh_85" class="ms"></a>
<a class="msdiv" id="msdiv_79"></a>
Dhammapīti sukhaṃ seti,<br>
vippasannena cetasā;<br>
Ariyappavedite dhamme,<br>
sadā ramati paṇḍito.
</p>
</blockquote>
</article>
</section>
<section class="sutta" id="80" data-uid="dhp80">
<article>
<div class="hgroup">
<h1>80. Paṇḍitasāmaṇeravatthu</h1>
</div>
<blockquote class="gatha">
<p>
<a class="sc" id="80.1"></a>
<a class="pts" id="pts23"></a>
<a id="p_18Dh_86" class="ms"></a>
<a class="msdiv" id="msdiv_80"></a>
<span class="cross" title='[{"bm":"139.1","desc":"129. Chabbaggiyabhikkhuvatthu","lang":"pi","uid":"dhp129-145"},{"bm":"1","desc":"9 Kulattheragāthā","lang":"pi","uid":"thag1.19"},{"bm":"12","desc":"8 Aṅgulimālattheragāthā","lang":"pi","uid":"thag16.7"}]'>^</span>

Udakañhi nayanti nettikā,<br>
Usukārā <span class="var" title='[{"eds":["mr"],"var":"damayanti "}]'>namayanti</span> tejanaṃ;<br>
Dāruṃ namayanti tacchakā,<br>
Attānaṃ damayanti paṇḍitā.
</p>
</blockquote>
</article>
</section>
<section class="sutta" id="81" data-uid="dhp81">
<article>
<div class="hgroup">
<h1>81. Lakuṇḍakabhaddiyattheravatthu</h1>
</div>
<blockquote class="gatha">
<p>
<a class="sc" id="81.1"></a>
<a id="p_18Dh_87" class="ms"></a>
<a class="msdiv" id="msdiv_81"></a>
<span class="cross" title='[{"bm":"1","desc":"5 Pabbataṅgapañha","lang":"pi","uid":"mi7.4.5"}]'>^</span>

Selo yathā <span class="var" title='[{"eds":["mr"],"var":"ekagghano "}]'>ekaghano</span>,<br>
vātena na samīrati;<br>
Evaṃ nindāpasaṃsāsu,<br>
na samiñjanti paṇḍitā.
</p>
</blockquote>
</article>
</section>
<section class="sutta" id="82" data-uid="dhp82">
<article>
<div class="hgroup">
<h1>82. Kāṇamātāvatthu</h1>
</div>
<blockquote class="gatha">
<p>
<a class="sc" id="82.1"></a>
<a id="p_18Dh_88" class="ms"></a>
<a class="msdiv" id="msdiv_82"></a>
Yathāpi rahado gambhīro,<br>
vippasanno anāvilo;<br>
Evaṃ dhammāni sutvāna,<br>
vippasīdanti paṇḍitā.
</p>
</blockquote>
</article>
</section>
<section class="sutta" id="83" data-uid="dhp83">
<article>
<div class="hgroup">
<h1>83. Pañcasatabhikkhuvatthu</h1>
</div>
<blockquote class="gatha">
<p>
<a class="sc" id="83.1"></a>
<a id="p_18Dh_89" class="ms"></a>
<a class="msdiv" id="msdiv_83"></a>
Sabbattha ve sappurisā cajanti,<br>
Na kāmakāmā lapayanti santo;<br>
Sukhena phuṭṭhā atha vā dukhena,<br>
Na <span class="var" title='[{"eds":["bj"],"var":"noccāvacaṃ "}]'>uccāvacaṃ</span> paṇḍitā dassayanti.
</p>
</blockquote>
</article>
</section>
<section class="sutta" id="84" data-uid="dhp84">
<article>
<div class="hgroup">
<h1>84. Dhammikattheravatthu</h1>
</div>
<blockquote class="gatha">
<p>
<a class="sc" id="84.1"></a>
<a class="pts" id="pts24"></a>
<a id="p_18Dh_90" class="ms"></a>
<a class="msdiv" id="msdiv_84"></a>
Na attahetu na parassa hetu,<br>
Na puttamicche na dhanaṃ na raṭṭhaṃ;<br>
Na <span class="var" title='[{"note":"?","var":"nicche "}]'>iccheyya</span> adhammena samiddhimattano,<br>
Sa sīlavā paññavā dhammiko siyā.
</p>
</blockquote>
</article>
</section>
<section class="sutta" id="85" data-uid="dhp85">
<article>
<div class="hgroup">
<h1>85. Dhammassavanattheravatthu</h1>
</div>
<blockquote class="gatha">
<p>
<a class="sc" id="85.1"></a>
<a id="p_18Dh_91" class="ms"></a>
<a class="msdiv" id="msdiv_85"></a>
Appakā te manussesu,<br>
ye janā pāragāmino;<br>
Athāyaṃ itarā pajā,<br>
tīramevānudhāvati.
</p>
<p>
<a class="sc" id="85.2"></a>
<a class="pts" id="pts13"></a>
<a id="p_18Dh_92" class="ms"></a>
<a class="msdiv" id="msdiv_86"></a>
Ye ca kho sammadakkhāte,<br>
dhamme dhammānuvattino;<br>
Te janā pāramessanti,<br>
maccudheyyaṃ suduttaraṃ.
</p>
</blockquote>
</article>
</section>
<section class="sutta" id="86" data-uid="dhp86">
<article>
<div class="hgroup">
<h1>86. Pañcasataāgantukabhikkhuvatthu</h1>
</div>
<blockquote class="gatha">
<p>
<a class="sc" id="86.1"></a>
<a id="p_18Dh_93" class="ms"></a>
<a class="msdiv" id="msdiv_87"></a>
<span class="cross" title='[{"bm":"1","desc":"117. Saṅgāravasutta","lang":"pi","uid":"an10.117"},{"bm":"1","desc":"169. Saṅgāravasutta","lang":"pi","uid":"an10.169"}]'>^</span>

Kaṇhaṃ dhammaṃ vippahāya,<br>
Sukkaṃ bhāvetha paṇḍito;<br>
Okā anokamāgamma,<br>
Viveke yattha dūramaṃ.
</p>
<p>
<a class="sc" id="86.2"></a>
<a class="pts" id="pts25"></a>
<a id="p_18Dh_94" class="ms"></a>
<a class="msdiv" id="msdiv_88"></a>
Tatrābhiratimiccheyya,<br>
hitvā kāme akiñcano;<br>
<span class="var" title='[{"note":"?","var":"pariyodāpeyya "}]'>Pariyodapeyya</span> attānaṃ,<br>
cittaklesehi paṇḍito.
</p>
<p>
<a class="sc" id="86.3"></a>
<a id="p_18Dh_95" class="ms"></a>
<a class="msdiv" id="msdiv_89"></a>
Yesaṃ sambodhiyaṅgesu,<br>
sammā cittaṃ subhāvitaṃ;<br>
Ādānapaṭinissagge,<br>
anupādāya ye ratā;<br>
Khīṇāsavā jutimanto,<br>
te loke parinibbutā.
</p>
</blockquote>
<p class="endsection">Paṇḍitavaggo chaṭṭho.</p>
</article>
</section>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṇḍitavagga</span>
<span class="hidden">Rādhattheravatthu</span>
</div>
</section>
<a class="previous" href="/pi/dhp60-75">◀ Dhammapada  60–​75</a><a class="top" href="#"> ▲ TOP </a><a class="next" href="/pi/dhp90-99">Dhammapada  90–​99 ▶</a>
</div>
</body>
</html>