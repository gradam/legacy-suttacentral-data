<!DOCTYPE html>
<html>
<head>
<meta charset="utf8">
<meta name ="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section id="vagga">
<section class="sutta" id="197" data-uid="dhp197">
<article>
<div class="hgroup">
<p class="division">Dhammapada 197–​208.</p>
<p>Sukhavagga</p>
<h1>197. Ñātika­laha­vū­pasa­ma­na­vatthu</h1>
</div>
<blockquote class="gatha">
<p><a class="sc" id="197.1"></a>
<a class="pts1" id="pts30"></a>
<a class="pts2" id="pts56"></a>
<a id="p_18Dh_213" class="ms"></a>
<a class="msdiv" id="msdiv_197"></a>
Susukhaṃ vata jīvāma,<br>
verinesu averino;<br>
Verinesu manussesu,<br>
viharāma averino.
</p>
<p><a class="sc" id="197.2"></a>
<a id="p_18Dh_214" class="ms"></a>
<a class="msdiv" id="msdiv_198"></a>
Susukhaṃ vata jīvāma,<br>
āturesu anāturā;<br>
Āturesu manussesu,<br>
viharāma anāturā.
</p>
<p><a class="sc" id="197.3"></a>
<a id="p_18Dh_215" class="ms"></a>
<a class="msdiv" id="msdiv_199"></a>
Susukhaṃ vata jīvāma,<br>
ussukesu anussukā;<br>
Ussukesu manussesu,<br>
viharāma anussukā.
</p>
</blockquote>
</article>
</section>
<section class="sutta" id="198" data-uid="dhp198">
<article>
<div class="hgroup">
<h1>198. Māravatthu</h1>
</div>
<blockquote class="gatha">
<p><a class="sc" id="198.1"></a>
<a id="p_18Dh_216" class="ms"></a>
<a class="msdiv" id="msdiv_200"></a>
Susukhaṃ vata jīvāma,<br>
yesaṃ no natthi kiñcanaṃ;<br>
Pītibhakkhā bhavissāma,<br>
devā ābhassarā yathā.
</p>
</blockquote>
</article>
</section>
<section class="sutta" id="199" data-uid="dhp199">
<article>
<div class="hgroup">
<h1>199. Kosala­rañño­parāja­ya­vatthu</h1>
</div>
<blockquote class="gatha">
<p><a class="sc" id="199.1"></a>
<a class="pts2" id="pts57"></a>
<a id="p_18Dh_217" class="ms"></a>
<a class="msdiv" id="msdiv_201"></a>
Jayaṃ veraṃ pasavati,<br>
dukkhaṃ seti parājito;<br>
Upasanto sukhaṃ seti,<br>
hitvā jayaparājayaṃ.
</p>
</blockquote>
</article>
</section>
<section class="sutta" id="200" data-uid="dhp200">
<article>
<div class="hgroup">
<h1>200. Aññata­ra­kula­dārikā­vatthu</h1>
</div>
<blockquote class="gatha">
<p><a class="sc" id="200.1"></a>
<a id="p_18Dh_218" class="ms"></a>
<a class="msdiv" id="msdiv_202"></a>
Natthi rāgasamo aggi,<br>
Natthi dosasamo kali;<br>
Natthi <span class="var" title="khandhādisā (s1-3, pts1-2 rūpasiddhiyā sameti)" id="note133">khandhasamā</span> dukkhā,<br>
Natthi santiparaṃ sukhaṃ.
</p>
</blockquote>
</article>
</section>
<section class="sutta" id="201" data-uid="dhp201">
<article>
<div class="hgroup">
<h1>201. Eka­u­pāsa­ka­vatthu</h1>
</div>
<blockquote class="gatha">
<p><a class="sc" id="201.1"></a>
<a id="p_18Dh_219" class="ms"></a>
<a class="msdiv" id="msdiv_203"></a>
­Jighac­chā­paramā rogā,<br>
<span class="var" title="saṅkhārā paramā (bahūsu)" id="note134">saṅkhāraparamā</span> dukhā;<br>
Etaṃ ñatvā yathābhūtaṃ,<br>
nibbānaṃ paramaṃ sukhaṃ.
</p>
</blockquote>
</article>
</section>
<section class="sutta" id="202" data-uid="dhp202">
<article>
<div class="hgroup">
<h1>202. Pase­nadi­ko­salavat­thu</h1>
</div>
<blockquote class="gatha">
<p><a class="sc" id="202.1"></a>
<a id="p_18Dh_220" class="ms"></a>
<a class="msdiv" id="msdiv_204"></a>
Ārogyaparamā lābhā,<br>
San­tuṭ­ṭhi­paramaṃ dhanaṃ;<br>
<span class="var" title="vissāsaparamā ñātī (bj, pts2) | vissāsaparamo ñāti (si) | vissāsā paramā ñāti (mr)" id="note135">Vissāsaparamā ñāti</span>,<br>
<span class="var" title="nibbāṇaparamaṃ (bj)" id="note136">Nibbānaṃ paramaṃ</span> sukhaṃ.
</p>
</blockquote>
</article>
</section>
<section class="sutta" id="203" data-uid="dhp203">
<article>
<div class="hgroup">
<h1>203. Tissat­thera­vatthu</h1>
</div>
<blockquote class="gatha">
<p><a class="sc" id="203.1"></a>
<a class="pts1" id="pts31"></a>
<a class="pts2" id="pts58"></a>
<a id="p_18Dh_221" class="ms"></a>
<a class="msdiv" id="msdiv_205"></a>
Pavivekarasaṃ <span class="var" title="pītvā (bj, km, pts1-2)" id="note137">pitvā</span>,<br>
rasaṃ upasamassa ca;<br>
Niddaro hoti nippāpo,<br>
dhamma­pīti­rasaṃ pivaṃ.
</p>
</blockquote>
</article>
</section>
<section class="sutta" id="204" data-uid="dhp204">
<article>
<div class="hgroup">
<h1>204. Sakkavatthu</h1>
</div>
<blockquote class="gatha">
<p><a class="sc" id="204.1"></a>
<a id="p_18Dh_222" class="ms"></a>
<a class="msdiv" id="msdiv_206"></a>
Sāhu ­dassa­na­mariyā­naṃ,<br>
sannivāso sadā sukho;<br>
Adassanena bālānaṃ,<br>
niccameva sukhī siyā.
</p>
<p><a class="sc" id="204.2"></a>
<a id="p_18Dh_223" class="ms"></a>
<a class="msdiv" id="msdiv_207"></a>
<span class="var" title="bāla­saṅga­ti­cārī (mr)" id="note138">Bāla­saṅga­ta­cārī</span> hi,<br>
dīghamaddhāna socati;<br>
Dukkho bālehi saṃvāso,<br>
amitteneva sabbadā;<br>
Dhīro ca sukhasaṃvāso,<br>
ñātīnaṃva samāgamo.
</p>
</blockquote>
<div class="var long-var" title=" tasmā hi dhīraṃ paññañca, bahussutañca dhorayhaṃ; sīlaṃ dhu­tavata­mariyaṃ, taṃ tādisaṃ sappurisaṃ; sumedhaṃ bhajetha ­nak­khat­ta­pathaṃva candimā. (ka-ma)">
<p><a class="sc" id="204.3"></a>
<a id="p_18Dh_224" class="ms"></a>
<a class="msdiv" id="msdiv_208"></a>
Tasmā hi– </p>
<blockquote class="gatha">
<p><a class="sc" id="204.4"></a>
<a id="p_18Dh_225" class="ms"></a>
Dhīrañca paññañca bahussutañca,<br>
Dhorayhasīlaṃ vatavan­ta­mariyaṃ;<br>
Taṃ tādisaṃ sappurisaṃ sumedhaṃ,<br>
Bhajetha ­nak­khat­ta­pathaṃva candimā.
</p>
</blockquote>
<p class="endsection">Sukhavaggo pannarasamo.</p>
</div></article>
</section>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Sukhavagga</span>
<span class="hidden">Ñātika­laha­vū­pasa­ma­na­vatthu</span>
</div>
</section>
<a class="previous" href="/pi/dhp179-196">◀ Dhammapada  179–​196</a><a class="top" href="#"> ▲ TOP </a><a class="next" href="/pi/dhp209-220">Dhammapada  209–​220 ▶</a>
</div>
</body>
</html>