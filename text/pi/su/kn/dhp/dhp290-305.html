<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section id="vagga">
<section class="sutta" id="290" data-uid="dhp290">
<article>
<div class="hgroup">
<p class="division">Dhammapada 290–​305.</p>
<p>Pakiṇṇakavagga</p>
<h1>290. Attanopubbakammavatthu</h1>
</div>
<blockquote class="gatha">
<p><a class="sc" id="290.1"></a>
<a class="pts2" id="pts82"></a>
<a id="p_18Dh_313" class="ms"></a>
<a class="msdiv" id="msdiv_290"></a>
Mattāsukhapariccāgā,<br>
passe ce vipulaṃ sukhaṃ;<br>
Caje mattāsukhaṃ dhīro,<br>
sampassaṃ vipulaṃ sukhaṃ.
</p>
</blockquote>
</article>
</section>
<section class="sutta" id="291" data-uid="dhp291">
<article>
<div class="hgroup">
<h1>291. Kukkuṭaṇḍakhādikāvatthu</h1>
</div>
<blockquote class="gatha">
<p><a class="sc" id="291.1"></a>
<a id="p_18Dh_314" class="ms"></a>
<a class="msdiv" id="msdiv_291"></a>
Paradukkhūpadhānena,<br>
<span class="var" title="yo attano (s1-3, pts1-2, mr)" id="note185">attano</span> sukhamicchati;<br>
Verasaṃsaggasaṃsaṭṭho,<br>
verā so na parimuccati.
</p>
</blockquote>
</article>
</section>
<section class="sutta" id="292" data-uid="dhp292">
<article>
<div class="hgroup">
<h1>292. Bhaddiyānaṃbhikkhūnaṃvatthu</h1>
</div>
<blockquote class="gatha">
<p><a class="sc" id="292.1"></a>
<a id="p_18Dh_315" class="ms"></a>
<a class="msdiv" id="msdiv_292"></a>
Yañhi kiccaṃ <span class="var" title="tadapaviddhaṃ (bj, s1-3)" id="note186">apaviddhaṃ</span>,<br>
akiccaṃ pana karīyati;<br>
Unnaḷānaṃ pamattānaṃ,<br>
tesaṃ vaḍḍhanti āsavā.
</p>
<p><span class="cross" title="^ne4#129 [Vibhaṅga/ Lakkhaṇahāravibhaṅga]" id="note187">^</span>
<a class="sc" id="292.2"></a>
<a id="p_18Dh_316" class="ms"></a>
<a class="msdiv" id="msdiv_293"></a>
Yesañca susamāraddhā,<br>
niccaṃ kāyagatā sati;<br>
Akiccaṃ te na sevanti,<br>
kicce sātaccakārino;<br>
Satānaṃ sampajānānaṃ,<br>
atthaṃ gacchanti āsavā.
</p>
</blockquote>
</article>
</section>
<section class="sutta" id="293" data-uid="dhp293">
<article>
<div class="hgroup">
<h1>293. Lakuṇḍakabhaddiyavatthu</h1>
</div>
<blockquote class="gatha">
<p><span class="cross" title="^ne6#336 [Sāsanapaṭṭhāna]" id="note188">^</span>
<a class="sc" id="293.1"></a>
<a class="pts1" id="pts43"></a>
<a class="pts2" id="pts83"></a>
<a id="p_18Dh_317" class="ms"></a>
<a class="msdiv" id="msdiv_294"></a>
Mātaraṃ pitaraṃ hantvā,<br>
rājāno dve ca khattiye;<br>
Raṭṭhaṃ sānucaraṃ hantvā,<br>
anīgho yāti brāhmaṇo.
</p>
<p><a class="sc" id="293.2"></a>
<a id="p_18Dh_318" class="ms"></a>
<a class="msdiv" id="msdiv_295"></a>
Mātaraṃ pitaraṃ hantvā,<br>
rājāno dve ca sotthiye;<br>
Veyagghapañcamaṃ hantvā,<br>
anīgho yāti brāhmaṇo.
</p>
</blockquote>
</article>
</section>
<section class="sutta" id="294" data-uid="dhp294">
<article>
<div class="hgroup">
<h1>294. Dārusākaṭikaputtavatthu</h1>
</div>
<blockquote class="gatha">
<p><a class="sc" id="294.1"></a>
<a id="p_18Dh_319" class="ms"></a>
<a class="msdiv" id="msdiv_296"></a>
Suppabuddhaṃ pabujjhanti,<br>
sadā gotamasāvakā;<br>
Yesaṃ divā ca ratto ca,<br>
niccaṃ buddhagatā sati.
</p>
<p><a class="sc" id="294.2"></a>
<a id="p_18Dh_320" class="ms"></a>
<a class="msdiv" id="msdiv_297"></a>
Suppabuddhaṃ pabujjhanti,<br>
sadā gotamasāvakā;<br>
Yesaṃ divā ca ratto ca,<br>
niccaṃ dhammagatā sati.
</p>
<p><a class="sc" id="294.3"></a>
<a id="p_18Dh_321" class="ms"></a>
<a class="msdiv" id="msdiv_298"></a>
Suppabuddhaṃ pabujjhanti,<br>
sadā gotamasāvakā;<br>
Yesaṃ divā ca ratto ca,<br>
niccaṃ saṅghagatā sati.
</p>
<p><a class="sc" id="294.4"></a>
<a class="pts2" id="pts84"></a>
<a id="p_18Dh_322" class="ms"></a>
<a class="msdiv" id="msdiv_299"></a>
Suppabuddhaṃ pabujjhanti,<br>
sadā gotamasāvakā;<br>
Yesaṃ divā ca ratto ca,<br>
niccaṃ kāyagatā sati.
</p>
<p><a class="sc" id="294.5"></a>
<a id="p_18Dh_323" class="ms"></a>
<a class="msdiv" id="msdiv_300"></a>
Suppabuddhaṃ pabujjhanti,<br>
sadā gotamasāvakā;<br>
Yesaṃ divā ca ratto ca,<br>
ahiṃsāya rato mano.
</p>
<p><a class="sc" id="294.6"></a>
<a id="p_18Dh_324" class="ms"></a>
<a class="msdiv" id="msdiv_301"></a>
Suppabuddhaṃ pabujjhanti,<br>
sadā gotamasāvakā;<br>
Yesaṃ divā ca ratto ca,<br>
bhāvanāya rato mano.
</p>
</blockquote>
</article>
</section>
<section class="sutta" id="295" data-uid="dhp295">
<article>
<div class="hgroup">
<h1>295. Vajjiputtakabhikkhuvatthu</h1>
</div>
<blockquote class="gatha">
<p><a class="sc" id="295.1"></a>
<a id="p_18Dh_325" class="ms"></a>
<a class="msdiv" id="msdiv_302"></a>
Duppabbajjaṃ durabhiramaṃ,<br>
Durāvāsā gharā dukhā;<br>
Dukkhosamānasaṃvāso,<br>
Dukkhānupatitaddhagū;<q class="open" id="note189" title=" tasmā na caddhagū siyā (sī ), tasmā na caddhagū na ca (ka-ma)"><br>
Tasmā na caddhagū siyā,<br>
Na ca</q> <span class="var" title="dukkhānupātito (?)" id="note191">dukkhānupatito</span> siyā.
</p>
</blockquote>
</article>
</section>
<section class="sutta" id="296" data-uid="dhp296">
<article>
<div class="hgroup">
<h1>296. Cittagahapativatthu</h1>
</div>
<blockquote class="gatha">
<p><a class="sc" id="296.1"></a>
<a id="p_18Dh_326" class="ms"></a>
<a class="msdiv" id="msdiv_303"></a>
Saddho sīlena sampanno,<br>
yasobhogasamappito;<br>
Yaṃ yaṃ padesaṃ bhajati,<br>
tattha tattheva pūjito.
</p>
</blockquote>
</article>
</section>
<section class="sutta" id="297" data-uid="dhp297">
<article>
<div class="hgroup">
<h1>297. Cūḷasubhaddāvatthu</h1>
</div>
<blockquote class="gatha">
<p><span class="cross" title="^ne4#51 [Vibhaṅga/ Vicayahāravibhaṅga]" id="note192">^</span>
<a class="sc" id="297.1"></a>
<a class="pts2" id="pts85"></a>
<a id="p_18Dh_327" class="ms"></a>
<a class="msdiv" id="msdiv_304"></a>
Dūre santo pakāsenti,<br>
himavantova pabbato;<br>
Asantettha na dissanti,<br>
rattiṃ khittā yathā sarā.
</p>
</blockquote>
</article>
</section>
<section class="sutta" id="298" data-uid="dhp298">
<article>
<div class="hgroup">
<h1>298. Ekavihārittheravatthu</h1>
</div>
<blockquote class="gatha">
<p><a class="sc" id="298.1"></a>
<a class="pts1" id="pts44"></a>
<a id="p_18Dh_328" class="ms"></a>
<a class="msdiv" id="msdiv_305"></a>
Ekāsanaṃ ekaseyyaṃ,<br>
eko caramatandito;<br>
Eko damayamattānaṃ,<br>
vanante ramito siyā.
</p>
</blockquote>
<p class="endsection">Pakiṇṇakavaggo ekavīsatimo.</p>
</article>
</section>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Pakiṇṇakavagga</span>
<span class="hidden">Attanopubbakammavatthu</span>
</div>
</section>
<a class="previous" href="/pi/dhp273-289">◀ Dhammapada  273–​289</a><a class="top" href="#"> ▲ TOP </a><a class="next" href="/pi/dhp306-319">Dhammapada  306–​319 ▶</a>
</div>
</body>
</html>