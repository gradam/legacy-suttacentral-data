<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
<div id="menu">
<ul>
<li><a href="#dhp100">100. Tambadāṭhikacoraghātakavatthu</a></li>
<li><a href="#dhp101">101. Bāhiyadārucīriyattheravatthu</a></li>
<li><a href="#dhp102">102. Kuṇḍalakesitherīvatthu</a></li>
<li><a href="#dhp103">103. Anatthapucchakabrāhmaṇavatthu</a></li>
<li><a href="#dhp104">104. Sāriputtattherassa mātulabrāhmaṇavatthu</a></li>
<li><a href="#dhp105">105. Sāriputtattherassa bhāgineyyavatthu</a></li>
<li><a href="#dhp106">106. Sāriputtatherassa sahāyakabrāhmaṇavatthu</a></li>
<li><a href="#dhp107">107. Āyuvaḍḍhanakumāravatthu</a></li>
<li><a href="#dhp108">108. Saṅkiccasāmaṇeravatthu</a></li>
<li><a href="#dhp109">109. Khāṇukoṇḍaññattheravatthu</a></li>
<li><a href="#dhp110">110. Sabbadāsattheravatthu</a></li>
<li><a href="#dhp111">111. Paṭācārātherīvatthu</a></li>
<li><a href="#dhp112">112. Kisāgotamīvatthu</a></li>
<li><a href="#dhp113">113. Bahuputtikattherīvatthu</a></li>
</ul>
</div>
</div>
<section id="vagga">
<section class="sutta" id="100" data-uid="dhp100">
<article>
<div class="hgroup">
<p class="division">Dhammapada 100–​115.</p>
<p>Sahassavagga</p>
<h1>100. Tambadāṭhikacoraghātakavatthu</h1>
</div>
<blockquote class="gatha">
<p><a class="sc" id="100.1"></a>
<a class="pts2" id="pts29"></a>
<a id="p_18Dh_108" class="ms"></a>
<a class="msdiv" id="msdiv_100"></a>
Sahassamapi ce vācā,<br>
anatthapadasaṃhitā;<br>
Ekaṃ atthapadaṃ seyyo,<br>
yaṃ sutvā upasammati.
</p>
</blockquote>
</article>
</section>
<section class="sutta" id="101" data-uid="dhp101">
<article>
<div class="hgroup">
<h1>101. Bāhiyadārucīriyattheravatthu</h1>
</div>
<blockquote class="gatha">
<p><span class="cross" title="^tha-ap538#40 [Bāhiyattheraapadāna]" id="note68">^</span>
<a class="sc" id="101.1"></a>
<a id="p_18Dh_109" class="ms"></a>
<a class="msdiv" id="msdiv_101"></a>
Sahassamapi ce gāthā,<br>
anatthapadasaṃhitā;<br>
Ekaṃ gāthāpadaṃ seyyo,<br>
yaṃ sutvā upasammati.
</p>
</blockquote>
</article>
</section>
<section class="sutta" id="102" data-uid="dhp102">
<article>
<div class="hgroup">
<h1>102. Kuṇḍalakesitherīvatthu</h1>
</div>
<blockquote class="gatha">
<p><a class="sc" id="102.1"></a>
<a id="p_18Dh_110" class="ms"></a>
<a class="msdiv" id="msdiv_102"></a>
Yo ca gāthā sataṃ bhāse,<br>
<span class="var" title="anatthapadasañhitaṃ (bj, mr)" id="note69">anatthapadasaṃhitā</span>;<br>
Ekaṃ dhammapadaṃ seyyo,<br>
yaṃ sutvā upasammati.
</p>
<p><a class="sc" id="102.2"></a>
<a id="p_18Dh_111" class="ms"></a>
<a class="msdiv" id="msdiv_103"></a>
Yo sahassaṃ sahassena,<br>
saṅgāme mānuse jine;<br>
Ekañca <span class="var" title="jeyya attānaṃ (bj)" id="note70">jeyyamattānaṃ</span>,<br>
sa ve saṅgāmajuttamo.
</p>
</blockquote>
</article>
</section>
<section class="sutta" id="103" data-uid="dhp103">
<article>
<div class="hgroup">
<h1>103. Anatthapucchakabrāhmaṇavatthu</h1>
</div>
<blockquote class="gatha">
<p><a class="sc" id="103.1"></a>
<a class="pts2" id="pts30"></a>
<a id="p_18Dh_112" class="ms"></a>
<a class="msdiv" id="msdiv_104"></a>
Attā have jitaṃ seyyo,<br>
yā cāyaṃ itarā pajā;<br>
Attadantassa posassa,<br>
niccaṃ saññatacārino.
</p>
<p><a class="sc" id="103.2"></a>
<a id="p_18Dh_113" class="ms"></a>
<a class="msdiv" id="msdiv_105"></a>
Neva devo na gandhabbo,<br>
na māro saha brahmunā;<br>
Jitaṃ apajitaṃ kayirā,<br>
tathārūpassa jantuno.
</p>
</blockquote>
</article>
</section>
<section class="sutta" id="104" data-uid="dhp104">
<article>
<div class="hgroup">
<h1>104. Sāriputtattherassa mātulabrāhmaṇavatthu</h1>
</div>
<blockquote class="gatha">
<p><a class="sc" id="104.1"></a>
<a class="pts1" id="pts16"></a>
<a id="p_18Dh_114" class="ms"></a>
<a class="msdiv" id="msdiv_106"></a>
Māse māse sahassena,<br>
yo yajetha sataṃ samaṃ;<br>
Ekañca bhāvitattānaṃ,<br>
muhuttamapi pūjaye;<br>
Sāyeva pūjanā seyyo,<br>
yañce vassasataṃ hutaṃ.
</p>
</blockquote>
</article>
</section>
<section class="sutta" id="105" data-uid="dhp105">
<article>
<div class="hgroup">
<h1>105. Sāriputtattherassa bhāgineyyavatthu</h1>
</div>
<blockquote class="gatha">
<p><a class="sc" id="105.1"></a>
<a id="p_18Dh_115" class="ms"></a>
<a class="msdiv" id="msdiv_107"></a>
Yo ca vassasataṃ jantu,<br>
aggiṃ paricare vane;<br>
Ekañca bhāvitattānaṃ,<br>
muhuttamapi pūjaye;<br>
Sāyeva pūjanā seyyo,<br>
yañce vassasataṃ hutaṃ.
</p>
</blockquote>
</article>
</section>
<section class="sutta" id="106" data-uid="dhp106">
<article>
<div class="hgroup">
<h1>106. Sāriputtatherassa sahāyakabrāhmaṇavatthu</h1>
</div>
<blockquote class="gatha">
<p><a class="sc" id="106.1"></a>
<a class="pts2" id="pts31"></a>
<a id="p_18Dh_116" class="ms"></a>
<a class="msdiv" id="msdiv_108"></a>
Yaṃ kiñci <span class="var" title="yiṭṭhañca hutañca (pts1, mr)" id="note71">yiṭṭhaṃ va hutaṃ va</span> loke,<br>
Saṃvaccharaṃ yajetha puññapekkho;<br>
Sabbampi taṃ na catubhāgameti,<br>
Abhivādanā ujjugatesu seyyo.
</p>
</blockquote>
</article>
</section>
<section class="sutta" id="107" data-uid="dhp107">
<article>
<div class="hgroup">
<h1>107. Āyuvaḍḍhanakumāravatthu</h1>
</div>
<blockquote class="gatha">
<p><a class="sc" id="107.1"></a>
<a id="p_18Dh_117" class="ms"></a>
<a class="msdiv" id="msdiv_109"></a>
Abhivādanasīlissa,<br>
niccaṃ <span class="var" title="vaddhāpacāyino (bj, pts1-2)" id="note72">vuḍḍhāpacāyino</span>;<br>
Cattāro dhammā vaḍḍhanti,<br>
āyu vaṇṇo sukhaṃ balaṃ.
</p>
</blockquote>
</article>
</section>
<section class="sutta" id="108" data-uid="dhp108">
<article>
<div class="hgroup">
<h1>108. Saṅkiccasāmaṇeravatthu</h1>
</div>
<blockquote class="gatha">
<p><a class="sc" id="108.1"></a>
<a id="p_18Dh_118" class="ms"></a>
<a class="msdiv" id="msdiv_110"></a>
Yo ca vassasataṃ jīve,<br>
dussīlo asamāhito;<br>
Ekāhaṃ jīvitaṃ seyyo,<br>
sīlavantassa jhāyino.
</p>
</blockquote>
</article>
</section>
<section class="sutta" id="109" data-uid="dhp109">
<article>
<div class="hgroup">
<h1>109. Khāṇukoṇḍaññattheravatthu</h1>
</div>
<blockquote class="gatha">
<p><a class="sc" id="109.1"></a>
<a id="p_18Dh_119" class="ms"></a>
<a class="msdiv" id="msdiv_111"></a>
Yo ca vassasataṃ jīve,<br>
duppañño asamāhito;<br>
Ekāhaṃ jīvitaṃ seyyo,<br>
paññavantassa jhāyino.
</p>
</blockquote>
</article>
</section>
<section class="sutta" id="110" data-uid="dhp110">
<article>
<div class="hgroup">
<h1>110. Sabbadāsattheravatthu</h1>
</div>
<blockquote class="gatha">
<p><a class="sc" id="110.1"></a>
<a class="pts2" id="pts32"></a>
<a id="p_18Dh_120" class="ms"></a>
<a class="msdiv" id="msdiv_112"></a>
Yo ca vassasataṃ jīve,<br>
kusīto hīnavīriyo;<br>
Ekāhaṃ jīvitaṃ seyyo,<br>
vīriyamārabhato daḷhaṃ.
</p>
</blockquote>
</article>
</section>
<section class="sutta" id="111" data-uid="dhp111">
<article>
<div class="hgroup">
<h1>111. Paṭācārātherīvatthu</h1>
</div>
<blockquote class="gatha">
<p><a class="sc" id="111.1"></a>
<a id="p_18Dh_121" class="ms"></a>
<a class="msdiv" id="msdiv_113"></a>
Yo ca vassasataṃ jīve,<br>
apassaṃ udayabbayaṃ;<br>
Ekāhaṃ jīvitaṃ seyyo,<br>
passato udayabbayaṃ.
</p>
</blockquote>
</article>
</section>
<section class="sutta" id="112" data-uid="dhp112">
<article>
<div class="hgroup">
<h1>112. Kisāgotamīvatthu</h1>
</div>
<blockquote class="gatha">
<p><a class="sc" id="112.1"></a>
<a class="pts1" id="pts17"></a>
<a id="p_18Dh_122" class="ms"></a>
<a class="msdiv" id="msdiv_114"></a>
Yo ca vassasataṃ jīve,<br>
apassaṃ amataṃ padaṃ;<br>
Ekāhaṃ jīvitaṃ seyyo,<br>
passato amataṃ padaṃ.
</p>
</blockquote>
</article>
</section>
<section class="sutta" id="113" data-uid="dhp113">
<article>
<div class="hgroup">
<h1>113. Bahuputtikattherīvatthu</h1>
</div>
<blockquote class="gatha">
<p><a class="sc" id="113.1"></a>
<a id="p_18Dh_123" class="ms"></a>
<a class="msdiv" id="msdiv_115"></a>
Yo ca vassasataṃ jīve,<br>
apassaṃ dhammamuttamaṃ;<br>
Ekāhaṃ jīvitaṃ seyyo,<br>
passato dhammamuttamaṃ.
</p>
</blockquote>
<p class="endsection">Sahassavaggo aṭṭhamo.</p>
</article>
</section>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Sahassavagga</span>
<span class="hidden">Tambadāṭhikacoraghātakavatthu</span>
</div>
</section>
<a class="previous" href="/pi/dhp90-99">◀ Dhammapada  90–​99</a><a class="top" href="#"> ▲ TOP </a><a class="next" href="/pi/dhp116-128">Dhammapada  116–​128 ▶</a>
</div>
</body>
</html>