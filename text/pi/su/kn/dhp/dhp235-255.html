<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
<div id="menu">
<ul><li><a href="#dhp235">235. Goghātakaputtavatthu</a></li>
<li><a href="#dhp236">236. Aññatarabrāhmaṇavatthu</a></li>
<li><a href="#dhp237">237. Tissattheravatthu</a></li>
<li><a href="#dhp238">238. Lāḷudāyīvatthu</a></li>
<li><a href="#dhp239">239. Aññatarakulaputtavatthu</a></li>
<li><a href="#dhp240">240. Cūḷasāribhikkhuvatthu</a></li>
<li><a href="#dhp241">241. Pañcaupāsakavatthu</a></li>
<li><a href="#dhp242">242. Tissadaharavatthu</a></li>
<li><a href="#dhp243">243. Pañcaupāsakavatthu</a></li>
<li><a href="#dhp244">244. Meṇḍakaseṭṭhivatthu</a></li>
<li><a href="#dhp245">245. Ujjhānasaññittheravatthu</a></li>
<li><a href="#dhp246">246. Subhadda­paribbā­jaka­vatthu</a></li>
</ul></div>
</div>
<section id="vagga">
<section class="sutta" id="235" data-uid="dhp235">
<article>
<div class="hgroup"><p class="division">Dhammapada 235–⁠255.</p>
<p>Malavagga</p><h1>235. Goghātakaputtavatthu</h1></div>
<blockquote class="gatha"><p><a id="p_18Dh_255" class="ms"></a><a class="msdiv" id="msdiv_235"></a><a class="sc" id="235.1"></a> Paṇḍupalāsova dānisi,<br> Yamapurisāpi ca te upaṭṭhitā;<br>
Uyyogamukhe ca tiṭṭhasi,<br>
Pātheyyampi ca te na vijjati.
</p><p><a id="p_18Dh_256" class="ms"></a><a class="msdiv" id="msdiv_236"></a><a class="sc" id="235.2"></a>
So karohi dīpamattano,<br> Khippaṃ vāyama paṇḍito bhava;<br>
Niddhantamalo anaṅgaṇo,<br>
Dibbaṃ ariyabhūmiṃ upehisi.
</p><p><a id="p_18Dh_257" class="ms"></a><a class="msdiv" id="msdiv_237"></a><a class="sc" id="235.3"></a>
Upanītavayo ca dānisi,<br> Sampayātosi yamassa santikaṃ;<br>
Vāso te natthi antarā,<br>
Pātheyyampi ca te na vijjati.
</p><p><a id="p_18Dh_258" class="ms"></a><a class="msdiv" id="msdiv_238"></a><a class="sc" id="235.4"></a>
So karohi dīpamattano,<br> Khippaṃ vāyama paṇḍito bhava;<br>
Niddhantamalo anaṅgaṇo,<br>
Na punaṃ jātijaraṃ upehisi.
</p>
</blockquote></article>
</section>
<section class="sutta" id="236" data-uid="dhp236">
<article>
<div class="hgroup"><h1>236. Aññatarabrāhmaṇavatthu</h1></div>
<blockquote class="gatha"><p><a id="p_18Dh_259" class="ms"></a><a class="msdiv" id="msdiv_239"></a><a class="sc" id="236.1"></a>
Anupubbena medhāvī,<br> thokaṃ thokaṃ khaṇe khaṇe;<br>
Kammāro rajatasseva,<br>
niddhame malamattano.
</p>
</blockquote></article>
</section>
<section class="sutta" id="237" data-uid="dhp237">
<article>
<div class="hgroup"><h1>237. Tissattheravatthu</h1></div>
<blockquote class="gatha"><p><a id="p_18Dh_260" class="ms"></a><a class="msdiv" id="msdiv_240"></a><a class="sc" id="237.1"></a>
Ayasāva malaṃ samuṭṭhitaṃ,<br> Tatuṭṭhāya tameva khādati;<br>
Evaṃ atidhonacārinaṃ,<br>
Sāni kammāni nayanti duggatiṃ.
</p>
</blockquote></article>
</section>
<section class="sutta" id="238" data-uid="dhp238">
<article>
<div class="hgroup"><h1>238. Lāḷudāyīvatthu</h1></div>
<blockquote class="gatha"><p><a id="p_18Dh_261" class="ms"></a><a class="msdiv" id="msdiv_241"></a><a class="sc" id="238.1"></a>
Asajjhāyamalā mantā,<br> anuṭṭhānamalā gharā;<br>
Malaṃ vaṇṇassa kosajjaṃ,<br>
pamādo rakkhato malaṃ.
</p>
</blockquote></article>
</section>
<section class="sutta" id="239" data-uid="dhp239">
<article>
<div class="hgroup"><h1>239. Aññatarakulaputtavatthu</h1></div>
<blockquote class="gatha"><p><a id="p_18Dh_262" class="ms"></a><a class="msdiv" id="msdiv_242"></a><a class="sc" id="239.1"></a>
Malitthiyā duccaritaṃ,<br> maccheraṃ dadato malaṃ;<br>
Malā ve pāpakā dhammā,<br>
asmiṃ loke paramhi ca.
</p><p><a id="p_18Dh_263" class="ms"></a><a class="msdiv" id="msdiv_243"></a><a class="sc" id="239.2"></a>
Tato malā malataraṃ,<br> avijjā paramaṃ malaṃ;<br>
Etaṃ malaṃ pahantvāna,<br>
nimmalā hotha bhikkhavo.
</p>
</blockquote></article>
</section>
<section class="sutta" id="240" data-uid="dhp240">
<article>
<div class="hgroup"><h1>240. Cūḷasāribhikkhuvatthu</h1></div>
<blockquote class="gatha"><p><a id="p_18Dh_264" class="ms"></a><a class="msdiv" id="msdiv_244"></a><a class="sc" id="240.1"></a>
Sujīvaṃ ahirikena,<br> kākasūrena dhaṃsinā;<br>
Pakkhandinā pagabbhena,<br>
saṅkiliṭṭhena jīvitaṃ.
</p><p><a id="p_18Dh_265" class="ms"></a><a class="msdiv" id="msdiv_245"></a><a class="sc" id="240.2"></a>
Hirīmatā ca dujjīvaṃ,<br> niccaṃ sucigavesinā;<br>
Alīnenāppagabbhena,<br>
suddhājīvena passatā.
</p>
</blockquote></article>
</section>
<section class="sutta" id="241" data-uid="dhp241">
<article>
<div class="hgroup"><h1>241. Pañcaupāsakavatthu</h1></div>
<blockquote class="gatha"><p><a id="p_18Dh_266" class="ms"></a><a class="msdiv" id="msdiv_246"></a><a class="sc" id="241.1"></a>
Yo pāṇamatipāteti,<br> musāvādañca bhāsati;<br>
Loke adinnamādiyati,<br>
paradārañca gacchati.
</p><p><a id="p_18Dh_267" class="ms"></a><a class="msdiv" id="msdiv_247"></a><a class="sc" id="241.2"></a>
Surāmerayapānañca,<br> yo naro anuyuñjati;<br>
Idheva meso lokasmiṃ,<br>
mūlaṃ khaṇati attano.
</p><p><a id="p_18Dh_268" class="ms"></a><a class="msdiv" id="msdiv_248"></a><a class="sc" id="241.3"></a>
Evaṃ bho purisa jānāhi,<br> pāpadhammā asaññatā;<br>
Mā taṃ lobho adhammo ca,<br>
ciraṃ dukkhāya randhayuṃ.
</p>
</blockquote></article>
</section>
<section class="sutta" id="242" data-uid="dhp242">
<article>
<div class="hgroup"><h1>242. Tissadaharavatthu</h1></div>
<blockquote class="gatha"><p><a id="p_18Dh_269" class="ms"></a><a class="msdiv" id="msdiv_249"></a><a class="sc" id="242.1"></a>
Dadāti ve yathāsaddhaṃ,<br> yathāpasādanaṃ jano;<br>
Tattha yo ca maṅku bhavati,<br>
paresaṃ pānabhojane;<br>
Na so divā vā rattiṃ vā,<br>
samādhimadhigacchati.
</p><p><a id="p_18Dh_270" class="ms"></a><a class="msdiv" id="msdiv_250"></a><a class="sc" id="242.2"></a>
Yassa cetaṃ samucchinnaṃ,<br> mūlaghaccaṃ samūhataṃ;<br>
Sa ve divā vā rattiṃ vā,<br>
samādhimadhigacchati.
</p>
</blockquote></article>
</section>
<section class="sutta" id="243" data-uid="dhp243">
<article>
<div class="hgroup"><h1>243. Pañcaupāsakavatthu</h1></div>
<blockquote class="gatha"><p><a id="p_18Dh_271" class="ms"></a><a class="msdiv" id="msdiv_251"></a><a class="sc" id="243.1"></a>
Natthi rāgasamo aggi,<br> natthi dosasamo gaho;<br>
Natthi mohasamaṃ jālaṃ,<br>
natthi taṇhāsamā nadī.
</p>
</blockquote></article>
</section>
<section class="sutta" id="244" data-uid="dhp244">
<article>
<div class="hgroup"><h1>244. Meṇḍakaseṭṭhivatthu</h1></div>
<blockquote class="gatha"><p><a id="p_18Dh_272" class="ms"></a><a class="msdiv" id="msdiv_252"></a><a class="sc" id="244.1"></a>
Sudassaṃ vajjamaññesaṃ,<br> attano pana duddasaṃ;<br>
Paresaṃ hi so vajjāni,<br>
opunāti yathā bhusaṃ;<br>
Attano pana chādeti,<br>
kaliṃva kitavā saṭho.
</p>
</blockquote></article>
</section>
<section class="sutta" id="245" data-uid="dhp245">
<article>
<div class="hgroup"><h1>245. Ujjhānasaññittheravatthu</h1></div>
<blockquote class="gatha"><p><a id="p_18Dh_273" class="ms"></a><a class="msdiv" id="msdiv_253"></a><a class="sc" id="245.1"></a>
Paravajjānupassissa,<br> niccaṃ ujjhānasaññino;<br>
Āsavā tassa vaḍḍhanti,<br>
ārā so āsavakkhayā.
</p>
</blockquote></article>
</section>
<section class="sutta" id="246" data-uid="dhp246">
<article>
<div class="hgroup"><h1>246. Subhadda­paribbā­jaka­vatthu</h1></div>
<blockquote class="gatha"><p><a id="p_18Dh_274" class="ms"></a><a class="msdiv" id="msdiv_254"></a><a class="sc" id="246.1"></a>
Ākāseva padaṃ natthi,<br> samaṇo natthi bāhire;<br>
Papañcābhiratā pajā,<br>
nippapañcā tathāgatā.
</p><p><a id="p_18Dh_275" class="ms"></a><a class="msdiv" id="msdiv_255"></a><a class="sc" id="246.2"></a>
Ākāseva padaṃ natthi,<br> samaṇo natthi bāhire;<br>
Saṅkhārā sassatā natthi,<br>
natthi buddhānamiñjitaṃ.
</p>
</blockquote>
<p class="endsection">Malavaggo aṭṭhārasamo.</p>
</article>
</section>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">
Malavagga</span>
<span class="hidden">
Goghātakaputtavatthu</span>
</div>
</section>
<a class="previous" href="/pi/dhp221-234">◀ Dhammapada  221–⁠234</a><a class="top" href="#"> ▲ TOP </a><a class="next" href="/pi/dhp256-272">Dhammapada  256–⁠272 ▶</a></div>
</body>
</html>