<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section id="vagga">
<section class="sutta" id="44" data-uid="dhp44">
<article>
<div class="hgroup">
<p class="division">Dhammapada 44–​59.</p>
<p>Pupphavagga</p>
<h1>44. Pathavi­ka­thā­pasuta­pañca­sata­bhik­khu­vatthu</h1>
</div>
<blockquote class="gatha">
<p><a class="sc" id="44.1"></a>
<a class="pts1" id="pts7"></a>
<a class="pts2" id="pts13"></a>
<a id="p_18Dh_48" class="ms"></a>
<a class="msdiv" id="msdiv_44"></a>
Ko <span class="var" title="komaṃ (mr)" id="note27">imaṃ</span> pathaviṃ <span class="var" title="vijessati (s1-3, pts1-2)" id="note28">vicessati</span>,<br>
Yamalokañca imaṃ sadevakaṃ;<br>
Ko dhammapadaṃ sudesitaṃ,<br>
Kusalo <span class="var" title="puppha­mi­vappa­ces­sati (pts2, mr)" id="note29">pupphamiva pacessati</span>.
</p>
<p><a class="sc" id="44.2"></a>
<a id="p_18Dh_49" class="ms"></a>
<a class="msdiv" id="msdiv_45"></a>
Sekho pathaviṃ vicessati,<br>
Yamalokañca imaṃ sadevakaṃ;<br>
Sekho dhammapadaṃ sudesitaṃ,<br>
Kusalo pupphamiva pacessati.
</p>
</blockquote>
</article>
</section>
<section class="sutta" id="45" data-uid="dhp45">
<article>
<div class="hgroup">
<h1>45. Marīci­kam­maṭṭhā­nika­bhik­khu­vatthu</h1>
</div>
<blockquote class="gatha">
<p><a class="sc" id="45.1"></a>
<a id="p_18Dh_50" class="ms"></a>
<a class="msdiv" id="msdiv_46"></a>
Pheṇūpamaṃ kāyamimaṃ viditvā,<br>
Marīcidhammaṃ abhisambudhāno;<br>
Chetvāna mārassa <span class="var" title="sapupphakāni (ṭīkā)" id="note30">papupphakāni</span>,<br>
Adassanaṃ maccurājassa gacche.
</p>
</blockquote>
</article>
</section>
<section class="sutta" id="46" data-uid="dhp46">
<article>
<div class="hgroup">
<h1>46. Viṭaṭū­bhavat­thu</h1>
</div>
<blockquote class="gatha">
<p><a class="sc" id="46.1"></a>
<a class="pts2" id="pts14"></a>
<a id="p_18Dh_51" class="ms"></a>
<a class="msdiv" id="msdiv_47"></a>
Pupphāni heva pacinantaṃ,<br>
<span class="var" title="­byāsat­ta­mānasaṃ (mr)" id="note31">­byāsat­ta­manasaṃ</span> naraṃ;<br>
Suttaṃ gāmaṃ mahoghova,<br>
maccu ādāya gacchati.
</p>
</blockquote>
</article>
</section>
<section class="sutta" id="47" data-uid="dhp47">
<article>
<div class="hgroup">
<h1>47. Pati­pūjika­kumāri­vatthu</h1>
</div>
<blockquote class="gatha">
<p><a class="sc" id="47.1"></a>
<a id="p_18Dh_52" class="ms"></a>
<a class="msdiv" id="msdiv_48"></a>
Pupphāni heva pacinantaṃ,<br>
­byāsat­ta­manasaṃ naraṃ;<br>
Atittaññeva kāmesu,<br>
antako kurute vasaṃ.
</p>
</blockquote>
</article>
</section>
<section class="sutta" id="48" data-uid="dhp48">
<article>
<div class="hgroup">
<h1>48. Maccha­ri­ya­kosiya­seṭṭhi­vatthu</h1>
</div>
<blockquote class="gatha">
<p><span class="cross" title="^ne6#485 [Sāsanapaṭṭhāna]" id="note32">^</span>
<a class="sc" id="48.1"></a>
<a id="p_18Dh_53" class="ms"></a>
<a class="msdiv" id="msdiv_49"></a>
Yathāpi bhamaro pupphaṃ,<br>
<span class="var" title="vaṇṇagandhaṃ aheṭhayaṃ (bj, pts1-2) | vaṇṇavantaṃ agandhakaṃ (s1) | vaṇṇavantaṃ aheṭhayaṃ (s2, s3) | vaṇṇa­gandha­mapo­ṭhayaṃ (mr)" id="note33">vaṇṇa­gandha­mahe­ṭhayaṃ</span>;<br>
Paleti rasamādāya,<br>
evaṃ gāme munī care.
</p>
</blockquote>
</article>
</section>
<section class="sutta" id="49" data-uid="dhp49">
<article>
<div class="hgroup">
<h1>49. Pāvey­ya­ājīva­ka­vatthu</h1>
</div>
<blockquote class="gatha">
<p><a class="sc" id="49.1"></a>
<a id="p_18Dh_54" class="ms"></a>
<a class="msdiv" id="msdiv_50"></a>
Na paresaṃ vilomāni,<br>
na paresaṃ katākataṃ;<br>
Attanova avekkheyya,<br>
katāni akatāni ca.
</p>
</blockquote>
</article>
</section>
<section class="sutta" id="50" data-uid="dhp50">
<article>
<div class="hgroup">
<h1>50. Chatta­pāṇi­u­pāsa­ka­vatthu</h1>
</div>
<blockquote class="gatha">
<p><span class="cross" title="^thag5.2#4 [Subhūtat­thera­gāthā]" id="note34">^</span>
<a class="sc" id="50.1"></a>
<a class="pts1" id="pts8"></a>
<a class="pts2" id="pts15"></a>
<a id="p_18Dh_55" class="ms"></a>
<a class="msdiv" id="msdiv_51"></a>
Yathāpi ruciraṃ pupphaṃ,<br>
vaṇṇavantaṃ agandhakaṃ;<br>
Evaṃ subhāsitā vācā,<br>
aphalā hoti akubbato.
</p>
<p><a class="sc" id="50.2"></a>
<a id="p_18Dh_56" class="ms"></a>
<a class="msdiv" id="msdiv_52"></a>
Yathāpi ruciraṃ pupphaṃ,<br>
Vaṇṇavantaṃ <span class="var" title="sugandhakaṃ (c1 ^thag5.2#5 [Subhūtat­thera­gāthā])" id="note35">sagandhakaṃ</span>;<br>
Evaṃ subhāsitā vācā,<br>
Saphalā <span class="var" title="pakubbato (bj) | sukubbato (s1-3, km) | sakubbato (pts1-2)" id="note36">hoti kubbato</span>.
</p>
</blockquote>
</article>
</section>
<section class="sutta" id="51" data-uid="dhp51">
<article>
<div class="hgroup">
<h1>51. Visākhāvatthu</h1>
</div>
<blockquote class="gatha">
<p><a class="sc" id="51.1"></a>
<a id="p_18Dh_57" class="ms"></a>
<a class="msdiv" id="msdiv_53"></a>
Yathāpi puppharāsimhā,<br>
kayirā mālāguṇe bahū;<br>
Evaṃ jātena maccena,<br>
kattabbaṃ kusalaṃ bahuṃ.
</p>
</blockquote>
</article>
</section>
<section class="sutta" id="52" data-uid="dhp52">
<article>
<div class="hgroup">
<h1>52. Ānandat­thera­pañha­vatthu</h1>
</div>
<blockquote class="gatha">
<p><span class="cross" title="^an3.79#1 [79. Gandha­jāta­sutta] | ^mi6.5.1#9 [Anumānapañha]" id="note37">^</span>
<a class="sc" id="52.1"></a>
<a id="p_18Dh_58" class="ms"></a>
<a class="msdiv" id="msdiv_54"></a>
Na pupphagandho paṭivātameti,<br>
Na candanaṃ <span class="var" title="taggaramallikā (c1)" id="note38">tagaramallikā</span> vā;<br>
Satañca gandho paṭivātameti,<br>
Sabbā disā sappuriso pavāyati.
</p>
<p><a class="sc" id="52.2"></a>
<a class="pts2" id="pts16"></a>
<a id="p_18Dh_59" class="ms"></a>
<a class="msdiv" id="msdiv_55"></a>
Candanaṃ tagaraṃ vāpi,<br>
uppalaṃ atha vassikī;<br>
Etesaṃ gandhajātānaṃ,<br>
sīlagandho anuttaro.
</p>
</blockquote>
</article>
</section>
<section class="sutta" id="53" data-uid="dhp53">
<article>
<div class="hgroup">
<h1>53. Mahā­kassa­pat­the­ra­piṇḍa­pāta­dinna­vatthu</h1>
</div>
<blockquote class="gatha">
<p><a class="sc" id="53.1"></a>
<a id="p_18Dh_60" class="ms"></a>
<a class="msdiv" id="msdiv_56"></a>
Appamatto ayaṃ gandho,<br>
<span class="var" title="yvāyaṃ tagaracandanī (s1-3) | yvāyaṃ tagaracandanaṃ (c1)" id="note39">yāyaṃ tagaracandanī</span>;<br>
Yo ca sīlavataṃ gandho,<br>
vāti devesu uttamo.
</p>
</blockquote>
</article>
</section>
<section class="sutta" id="54" data-uid="dhp54">
<article>
<div class="hgroup">
<h1>54. ­Godhi­kat­the­ra­pari­nib­bā­na­vatthu</h1>
</div>
<blockquote class="gatha">
<p><a class="sc" id="54.1"></a>
<a id="p_18Dh_61" class="ms"></a>
<a class="msdiv" id="msdiv_57"></a>
Tesaṃ sam­panna­sīlānaṃ,<br>
appa­māda­vihāri­naṃ;<br>
Samma­dañ­ñā­vimuttā­naṃ,<br>
māro maggaṃ na vindati.
</p>
</blockquote>
</article>
</section>
<section class="sutta" id="55" data-uid="dhp55">
<article>
<div class="hgroup">
<h1>55. Garaha­dinna­vatthu</h1>
</div>
<blockquote class="gatha">
<p><a class="sc" id="55.1"></a>
<a id="p_18Dh_62" class="ms"></a>
<a class="msdiv" id="msdiv_58"></a>
Yathā <span class="var" title="­saṅkā­ra­ṭhānas­miṃ (mr)" id="note40">saṅ­kāra­dhānas­miṃ</span>,<br>
ujjhitasmiṃ mahāpathe;<br>
Padumaṃ tattha jāyetha,<br>
sucigandhaṃ manoramaṃ.
</p>
<p><a class="sc" id="55.2"></a>
<a class="pts1" id="pts9"></a>
<a id="p_18Dh_63" class="ms"></a>
<a class="msdiv" id="msdiv_59"></a>
Evaṃ saṅkārabhūtesu,<br>
<span class="var" title="andhībhūte (mr)" id="note41">andhabhūte</span> puthujjane;<br>
Atirocati paññāya,<br>
sammā­sambud­dha­sāvako.
</p>
</blockquote>
<p class="endsection">Pupphavaggo catuttho.</p>
</article>
</section>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Pupphavagga</span>
<span class="hidden">Pathavi­ka­thā­pasuta­pañca­sata­bhik­khu­vatthu</span>
</div>
</section>
<a class="previous" href="/pi/dhp33-43">◀ Dhammapada  33–​43</a><a class="top" href="#"> ▲ TOP </a><a class="next" href="/pi/dhp60-75">Dhammapada  60–​75 ▶</a>
</div>
</body>
</html>