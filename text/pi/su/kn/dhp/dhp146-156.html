<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section id="vagga">
<section class="sutta" id="146" data-uid="dhp146">
<article>
<div class="hgroup">
<p class="division">Dhammapada 146–​156.</p>
<p>Jarāvagga</p>
<h1>146. Visākhāyasahāyikānaṃvatthu</h1>
</div>
<blockquote class="gatha">
<p><q class="open" id="note104" title=" kinnu hāso (ka-ma)">
<a class="sc" id="146.1"></a>
<a class="pts1" id="pts22"></a>
<a class="pts2" id="pts42"></a>
<a id="p_18Dh_157" class="ms"></a>
<a class="msdiv" id="msdiv_146"></a>
Ko nu hāso</q> kimānando,<br>
niccaṃ pajjalite sati;<br>
Andhakārena onaddhā,<br>
padīpaṃ na gavesatha.
</p>
</blockquote>
</article>
</section>
<section class="sutta" id="147" data-uid="dhp147">
<article>
<div class="hgroup">
<h1>147. Sirimāvatthu</h1>
</div>
<blockquote class="gatha">
<p><a class="sc" id="147.1"></a>
<a id="p_18Dh_158" class="ms"></a>
<a class="msdiv" id="msdiv_147"></a>
Passa cittakataṃ bimbaṃ,<br>
arukāyaṃ samussitaṃ;<br>
Āturaṃ bahusaṅkappaṃ,<br>
yassa natthi dhuvaṃ ṭhiti.
</p>
</blockquote>
</article>
</section>
<section class="sutta" id="148" data-uid="dhp148">
<article>
<div class="hgroup">
<h1>148. Uttarātherīvatthu</h1>
</div>
<blockquote class="gatha">
<p><a class="sc" id="148.1"></a>
<a id="p_18Dh_159" class="ms"></a>
<a class="msdiv" id="msdiv_148"></a>
Parijiṇṇamidaṃ rūpaṃ,<br>
<span class="var" title="roganiḍḍhaṃ (bj, pts1) | roganiddhaṃ (s1-3) | roganiḍḍaṃ (pts2)" id="note106">roganīḷaṃ</span> pabhaṅguraṃ;<br>
Bhijjati pūtisandeho,<br>
maraṇantañhi jīvitaṃ.
</p>
</blockquote>
</article>
</section>
<section class="sutta" id="149" data-uid="dhp149">
<article>
<div class="hgroup">
<h1>149. Sambahulaadhimānikabhikkhuvatthu</h1>
</div>
<blockquote class="gatha">
<p><a class="sc" id="149.1"></a>
<a id="p_18Dh_160" class="ms"></a>
<a class="msdiv" id="msdiv_149"></a>
Yānimāni <span class="var" title="yānimāni apattāni (mr) | yānimāni'paviddhāni (?)" id="note107">apatthāni</span>,<br>
<span class="var" title="alāpūneva (bj, s1-3, pts1-2)" id="note108">alābūneva</span> sārade;<br>
Kāpotakāni aṭṭhīni,<br>
tāni disvāna kā rati.
</p>
</blockquote>
</article>
</section>
<section class="sutta" id="150" data-uid="dhp150">
<article>
<div class="hgroup">
<h1>150. Janapadakalyāṇīrūpanandātherīvatthu</h1>
</div>
<blockquote class="gatha">
<p><a class="sc" id="150.1"></a>
<a class="pts2" id="pts43"></a>
<a id="p_18Dh_161" class="ms"></a>
<a class="msdiv" id="msdiv_150"></a>
Aṭṭhīnaṃ nagaraṃ kataṃ,<br>
maṃsalohitalepanaṃ;<br>
Yattha jarā ca maccu ca,<br>
māno makkho ca ohito.
</p>
</blockquote>
</article>
</section>
<section class="sutta" id="151" data-uid="dhp151">
<article>
<div class="hgroup">
<h1>151. Mallikādevīvatthu</h1>
</div>
<blockquote class="gatha">
<p><a class="sc" id="151.1"></a>
<a id="p_18Dh_162" class="ms"></a>
<a class="msdiv" id="msdiv_151"></a>
Jīranti ve rājarathā sucittā,<br>
Atho sarīrampi jaraṃ upeti;<br>
Satañca dhammo na jaraṃ upeti,<br>
Santo have sabbhi pavedayanti.
</p>
</blockquote>
</article>
</section>
<section class="sutta" id="152" data-uid="dhp152">
<article>
<div class="hgroup">
<h1>152. Lāḷudāyītheravatthu</h1>
</div>
<blockquote class="gatha">
<p><a class="sc" id="152.1"></a>
<a id="p_18Dh_163" class="ms"></a>
<a class="msdiv" id="msdiv_152"></a>
Appassutāyaṃ puriso,<br>
<span class="var" title="balivaddova (bj, s1-3, pts1-2) | balibaddhova (mr)" id="note109">balībaddhova</span> jīrati;<br>
Maṃsāni tassa vaḍḍhanti,<br>
paññā tassa na vaḍḍhati.
</p>
</blockquote>
</article>
</section>
<section class="sutta" id="153" data-uid="dhp153">
<article>
<div class="hgroup">
<h1>153. Udānavatthu</h1>
</div>
<blockquote class="gatha">
<p><a class="sc" id="153.1"></a>
<a class="pts1" id="pts23"></a>
<a id="p_18Dh_164" class="ms"></a>
<a class="msdiv" id="msdiv_153"></a>
Anekajātisaṃsāraṃ,<br>
sandhāvissaṃ anibbisaṃ;<br>
<span class="var" title="gahakārakaṃ (bj, s1-3, pts1-2)" id="note110">Gahakāraṃ</span> gavesanto,<br>
dukkhā jāti punappunaṃ.
</p>
<p><a class="sc" id="153.2"></a>
<a class="pts2" id="pts44"></a>
<a id="p_18Dh_165" class="ms"></a>
<a class="msdiv" id="msdiv_154"></a>
Gahakāraka diṭṭhosi,<br>
puna gehaṃ na kāhasi;<br>
Sabbā te phāsukā bhaggā,<br>
gahakūṭaṃ visaṅkhataṃ;<br>
Visaṅkhāragataṃ cittaṃ,<br>
taṇhānaṃ khayamajjhagā.
</p>
</blockquote>
</article>
</section>
<section class="sutta" id="154" data-uid="dhp154">
<article>
<div class="hgroup">
<h1>154. Mahādhanaseṭṭhiputtavatthu</h1>
</div>
<blockquote class="gatha">
<p><span class="cross" title="^pe1#35 [Ariyasaccappakāsanapaṭhamabhūmi]" id="note111">^</span>
<a class="sc" id="154.1"></a>
<a id="p_18Dh_166" class="ms"></a>
<a class="msdiv" id="msdiv_155"></a>
Acaritvā brahmacariyaṃ,<br>
aladdhā yobbane dhanaṃ;<br>
Jiṇṇakoñcāva jhāyanti,<br>
khīṇamaccheva pallale.
</p>
<p><a class="sc" id="154.2"></a>
<a id="p_18Dh_167" class="ms"></a>
<a class="msdiv" id="msdiv_156"></a>
Acaritvā brahmacariyaṃ,<br>
aladdhā yobbane dhanaṃ;<br>
Senti cāpātikhīṇāva,<br>
purāṇāni anutthunaṃ.
</p>
</blockquote>
<p class="endsection">Jarāvaggo ekādasamo.</p>
</article>
</section>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Jarāvagga</span>
<span class="hidden">Visākhāyasahāyikānaṃvatthu</span>
</div>
</section>
<a class="previous" href="/pi/dhp129-145">◀ Dhammapada  129–​145</a><a class="top" href="#"> ▲ TOP </a><a class="next" href="/pi/dhp157-166">Dhammapada  157–​166 ▶</a>
</div>
</body>
</html>