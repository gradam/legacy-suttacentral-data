<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section id="vagga">
<section class="sutta" id="157" data-uid="dhp157">
<article>
<div class="hgroup">
<p class="division">Dhammapada 157–​166.</p>
<p>Attavagga</p>
<h1>157. Bodhi­rāja­kumāra­vatthu</h1>
</div>
<blockquote class="gatha">
<p><a class="sc" id="157.1"></a>
<a class="pts2" id="pts45"></a>
<a id="p_18Dh_169" class="ms"></a>
<a class="msdiv" id="msdiv_157"></a>
Attānañce piyaṃ jaññā,<br>
rakkheyya naṃ surakkhitaṃ;<br>
Tiṇṇaṃ aññataraṃ yāmaṃ,<br>
paṭijaggeyya paṇḍito.
</p>
</blockquote>
</article>
</section>
<section class="sutta" id="158" data-uid="dhp158">
<article>
<div class="hgroup">
<h1>158. Upananda­sakya­puttat­thera­vatthu</h1>
</div>
<blockquote class="gatha">
<p><a class="sc" id="158.1"></a>
<a id="p_18Dh_170" class="ms"></a>
<a class="msdiv" id="msdiv_158"></a>
Attānameva paṭhamaṃ,<br>
patirūpe nivesaye;<br>
Athañ­ña­manu­sā­seyya,<br>
na kilisseyya paṇḍito.
</p>
</blockquote>
</article>
</section>
<section class="sutta" id="159" data-uid="dhp159">
<article>
<div class="hgroup">
<h1>159. Padhāni­ka­tissat­thera­vatthu</h1>
</div>
<blockquote class="gatha">
<p><a class="sc" id="159.1"></a>
<a class="pts1" id="pts24"></a>
<a id="p_18Dh_171" class="ms"></a>
<a class="msdiv" id="msdiv_159"></a>
Attānañce tathā kayirā,<br>
yathāñ­ña­manu­sā­sati;<br>
Sudanto vata dametha,<br>
attā hi kira duddamo.
</p>
</blockquote>
</article>
</section>
<section class="sutta" id="160" data-uid="dhp160">
<article>
<div class="hgroup">
<h1>160. Kumāra­kas­sapa­mātut­theri­vatthu</h1>
</div>
<blockquote class="gatha">
<p><a class="sc" id="160.1"></a>
<a id="p_18Dh_172" class="ms"></a>
<a class="msdiv" id="msdiv_160"></a>
Attā hi attano nātho,<br>
ko hi nātho paro siyā;<br>
Attanā hi sudantena,<br>
nāthaṃ labhati dullabhaṃ.
</p>
</blockquote>
</article>
</section>
<section class="sutta" id="161" data-uid="dhp161">
<article>
<div class="hgroup">
<h1>161. Mahā­kāla­u­pāsa­ka­vatthu</h1>
</div>
<blockquote class="gatha">
<p><span class="cross" title="^ne6#466 [Sāsanapaṭṭhāna]" id="note112">^</span>
<a class="sc" id="161.1"></a>
<a class="pts2" id="pts46"></a>
<a id="p_18Dh_173" class="ms"></a>
<a class="msdiv" id="msdiv_161"></a>
<span class="var" title="attanā va (bj, s1-3, pts1-2)" id="note113">Attanā hi</span> kataṃ pāpaṃ,<br>
Attajaṃ attasambhavaṃ;<br>
<span class="var" title="abhimanthati (bj)" id="note114">Abhimatthati</span> dummedhaṃ,<br>
<span class="var" title="vajiraṃ­vam­hayaṃ (s1-3) | vajiraṃva'mhamayaṃ (pts1-2, mr)" id="note115">Vajiraṃ­vas­mamayaṃ</span> maṇiṃ.
</p>
</blockquote>
</article>
</section>
<section class="sutta" id="162" data-uid="dhp162">
<article>
<div class="hgroup">
<h1>162. Deva­datta­vatthu</h1>
</div>
<blockquote class="gatha">
<p><a class="sc" id="162.1"></a>
<a id="p_18Dh_174" class="ms"></a>
<a class="msdiv" id="msdiv_162"></a>
Yassa accan­ta­dussil­yaṃ,<br>
māluvā sāla­mi­vottha­taṃ;<br>
Karoti so tathattānaṃ,<br>
yathā naṃ icchatī diso.
</p>
</blockquote>
</article>
</section>
<section class="sutta" id="163" data-uid="dhp163">
<article>
<div class="hgroup">
<h1>163. Saṅgha­bheda­parisak­kana­vatthu</h1>
</div>
<blockquote class="gatha">
<p><a class="sc" id="163.1"></a>
<a id="p_18Dh_175" class="ms"></a>
<a class="msdiv" id="msdiv_163"></a>
Sukarāni asādhūni,<br>
attano ahitāni ca;<br>
Yaṃ ve hitañca sādhuñca,<br>
taṃ ve paramadukkaraṃ.
</p>
</blockquote>
</article>
</section>
<section class="sutta" id="164" data-uid="dhp164">
<article>
<div class="hgroup">
<h1>164. Kālat­thera­vatthu</h1>
</div>
<blockquote class="gatha">
<p><a class="sc" id="164.1"></a>
<a id="p_18Dh_176" class="ms"></a>
<a class="msdiv" id="msdiv_164"></a>
Yo sāsanaṃ arahataṃ,<br>
ariyānaṃ dhammajīvinaṃ;<br>
Paṭikkosati dummedho,<br>
diṭṭhiṃ nissāya pāpikaṃ;<br>
Phalāni kaṭṭhakasseva,<br>
<span class="var" title="attaghaññāya (bj, s1-3, pts1-2)" id="note116">attaghātāya</span> phallati.
</p>
</blockquote>
</article>
</section>
<section class="sutta" id="165" data-uid="dhp165">
<article>
<div class="hgroup">
<h1>165. Cūḷa­kāla­u­pāsa­ka­vatthu</h1>
</div>
<blockquote class="gatha">
<p><span class="cross" title="^mnd2#21 [Guhaṭṭha­ka­sutta­niddesa] | ^cnd5#311 [Pucchāniddesa/ Dhota­ka­māṇa­va­pucchā­niddesa] | ^kv4.1#1 [Niggahakathā]" id="note117">^</span>
<a class="sc" id="165.1"></a>
<a class="pts2" id="pts47"></a>
<a id="p_18Dh_177" class="ms"></a>
<a class="msdiv" id="msdiv_165"></a>
<span class="var" title="attanā va (bj, s1-3, pts1-2)" id="note118">Attanā hi</span> kataṃ pāpaṃ,<br>
attanā saṅkilissati;<br>
Attanā akataṃ pāpaṃ,<br>
attanāva visujjhati;<br>
Suddhī asuddhi paccattaṃ,<br>
nāñño <span class="var" title="nāññamañño (bj)" id="note119">aññaṃ</span> visodhaye.
</p>
</blockquote>
</article>
</section>
<section class="sutta" id="166" data-uid="dhp166">
<article>
<div class="hgroup">
<h1>166. Atta­datthat­thera­vatthu</h1>
</div>
<blockquote class="gatha">
<p><a class="sc" id="166.1"></a>
<a class="pts1" id="pts25"></a>
<a id="p_18Dh_178" class="ms"></a>
<a class="msdiv" id="msdiv_166"></a>
Attadatthaṃ paratthena,<br>
bahunāpi na hāpaye;<br>
Atta­dattha­ma­bhiñ­ñāya,<br>
sadatthapasuto siyā.
</p>
</blockquote>
<p class="endsection">Attavaggo dvādasamo.</p>
</article>
</section>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Attavagga</span>
<span class="hidden">Bodhi­rāja­kumāra­vatthu</span>
</div>
</section>
<a class="previous" href="/pi/dhp146-156">◀ Dhammapada  146–​156</a><a class="top" href="#"> ▲ TOP </a><a class="next" href="/pi/dhp167-178">Dhammapada  167–​178 ▶</a>
</div>
</body>
</html>