<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section id="vagga">
<section class="sutta" id="90" data-uid="dhp90">
<article>
<div class="hgroup">
<p class="division">Dhammapada 90–​99.</p>
<p>Arahantavagga</p>
<h1>90. Jīvakapañhavatthu</h1>
</div>
<blockquote class="gatha">
<p><a class="sc" id="90.1"></a>
<a class="pts2" id="pts26"></a>
<a id="p_18Dh_97" class="ms"></a>
<a class="msdiv" id="msdiv_90"></a>
Gataddhino visokassa,<br>
vippamuttassa sabbadhi;<br>
Sabbaganthappahīnassa,<br>
pariḷāho na vijjati.
</p>
</blockquote>
</article>
</section>
<section class="sutta" id="91" data-uid="dhp91">
<article>
<div class="hgroup">
<h1>91. Mahākassapattheravatthu</h1>
</div>
<blockquote class="gatha">
<p><a class="sc" id="91.1"></a>
<a id="p_18Dh_98" class="ms"></a>
<a class="msdiv" id="msdiv_91"></a>
Uyyuñjanti satīmanto,<br>
na nikete ramanti te;<br>
Haṃsāva pallalaṃ hitvā,<br>
okamokaṃ jahanti te.
</p>
</blockquote>
</article>
</section>
<section class="sutta" id="92" data-uid="dhp92">
<article>
<div class="hgroup">
<h1>92. Belaṭṭhasīsattheravatthu</h1>
</div>
<blockquote class="gatha">
<p><a class="sc" id="92.1"></a>
<a class="pts1" id="pts14"></a>
<a id="p_18Dh_99" class="ms"></a>
<a class="msdiv" id="msdiv_92"></a>
Yesaṃ sannicayo natthi,<br>
ye pariññātabhojanā;<br>
Suññato animitto ca,<br>
vimokkho yesaṃ gocaro;<br>
Ākāseva <span class="var" title="sakuṇānaṃ (mr)" id="note62">sakuntānaṃ</span>,<br>
gati tesaṃ durannayā.
</p>
</blockquote>
</article>
</section>
<section class="sutta" id="93" data-uid="dhp93">
<article>
<div class="hgroup">
<h1>93. Anuruddhattheravatthu</h1>
</div>
<blockquote class="gatha">
<p><a class="sc" id="93.1"></a>
<a id="p_18Dh_100" class="ms"></a>
<a class="msdiv" id="msdiv_93"></a>
Yassāsavā parikkhīṇā,<br>
āhāre ca anissito;<br>
Suññato animitto ca,<br>
vimokkho yassa gocaro;<br>
Ākāseva sakuntānaṃ,<br>
padaṃ tassa durannayaṃ.
</p>
</blockquote>
</article>
</section>
<section class="sutta" id="94" data-uid="dhp94">
<article>
<div class="hgroup">
<h1>94. Mahākaccāyanattheravatthu</h1>
</div>
<blockquote class="gatha">
<p><span class="cross" title="^thag2.43#1 [Brahmālittheragāthā]-409 | ^ne6#321 [Sāsanapaṭṭhāna] | ^pe2#97 [Sāsanapaṭṭhānadutiyabhūmi]" id="note63">^</span>
<a class="sc" id="94.1"></a>
<a class="pts2" id="pts27"></a>
<a id="p_18Dh_101" class="ms"></a>
<a class="msdiv" id="msdiv_94"></a>
<span class="var" title="kassindriyāni (^thag2.43#1 [Brahmālittheragāthā])" id="note64">Yassindriyāni</span> <span class="var" title="samathaṃ gatāni (bj, pts1-2)" id="note65">samathaṅgatāni</span>,<br>
Assā yathā sārathinā sudantā;<br>
Pahīnamānassa anāsavassa,<br>
Devāpi tassa pihayanti tādino.
</p>
</blockquote>
</article>
</section>
<section class="sutta" id="95" data-uid="dhp95">
<article>
<div class="hgroup">
<h1>95. Sāriputtattheravatthu</h1>
</div>
<blockquote class="gatha">
<p><a class="sc" id="95.1"></a>
<a id="p_18Dh_102" class="ms"></a>
<a class="msdiv" id="msdiv_95"></a>
Pathavisamo no virujjhati,<br>
<span class="var" title="indakhīlūpamo (bj, s1-3, pts1-2)" id="note66">Indakhilupamo</span> tādi subbato;<br>
Rahadova apetakaddamo,<br>
Saṃsārā na bhavanti tādino.
</p>
</blockquote>
</article>
</section>
<section class="sutta" id="96" data-uid="dhp96">
<article>
<div class="hgroup">
<h1>96. Kosambivāsitissattherasāmaṇeravatthu</h1>
</div>
<blockquote class="gatha">
<p><a class="sc" id="96.1"></a>
<a id="p_18Dh_103" class="ms"></a>
<a class="msdiv" id="msdiv_96"></a>
Santaṃ tassa manaṃ hoti,<br>
santā vācā ca kamma ca;<br>
Sammadaññāvimuttassa,<br>
upasantassa tādino.
</p>
</blockquote>
</article>
</section>
<section class="sutta" id="97" data-uid="dhp97">
<article>
<div class="hgroup">
<h1>97. Sāriputtattheravatthu</h1>
</div>
<blockquote class="gatha">
<p><a class="sc" id="97.1"></a>
<a id="p_18Dh_104" class="ms"></a>
<a class="msdiv" id="msdiv_97"></a>
Assaddho akataññū ca,<br>
sandhicchedo ca yo naro;<br>
Hatāvakāso vantāso,<br>
sa ve uttamaporiso.
</p>
</blockquote>
</article>
</section>
<section class="sutta" id="98" data-uid="dhp98">
<article>
<div class="hgroup">
<h1>98. Khadiravaniyarevatattheravatthu</h1>
</div>
<blockquote class="gatha">
<p><span class="cross" title="^thag17.2#11 [Sāriputtattheragāthā]" id="note67">^</span>
<a class="sc" id="98.1"></a>
<a class="pts2" id="pts28"></a>
<a id="p_18Dh_105" class="ms"></a>
<a class="msdiv" id="msdiv_98"></a>
Gāme vā yadi vāraññe,<br>
Ninne vā yadi vā thale;<br>
Yattha arahanto viharanti,<br>
Taṃ bhūmirāmaṇeyyakaṃ.
</p>
</blockquote>
</article>
</section>
<section class="sutta" id="99" data-uid="dhp99">
<article>
<div class="hgroup">
<h1>99. Aññataraitthivatthu</h1>
</div>
<blockquote class="gatha">
<p><a class="sc" id="99.1"></a>
<a class="pts1" id="pts15"></a>
<a id="p_18Dh_106" class="ms"></a>
<a class="msdiv" id="msdiv_99"></a>
Ramaṇīyāni araññāni,<br>
yattha na ramatī jano;<br>
Vītarāgā ramissanti,<br>
na te kāmagavesino.
</p>
</blockquote>
<p class="endsection">Arahantavaggo sattamo.</p>
</article>
</section>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Arahantavagga</span>
<span class="hidden">Jīvakapañhavatthu</span>
</div>
</section>
<a class="previous" href="/pi/dhp76-89">◀ Dhammapada  76–​89</a><a class="top" href="#"> ▲ TOP </a><a class="next" href="/pi/dhp100-115">Dhammapada  100–​115 ▶</a>
</div>
</body>
</html>