<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section id="vagga">
<section class="sutta" id="320" data-uid="dhp320">
<article>
<div class="hgroup">
<p class="division">Dhammapada 320–​333.</p>
<p>Nāgavagga</p>
<h1>320. Atta­danta­vatthu</h1>
</div>
<blockquote class="gatha">
<p><a class="sc" id="320.1"></a>
<a class="pts2" id="pts90"></a>
<a id="p_18Dh_345" class="ms"></a>
<a class="msdiv" id="msdiv_320"></a>
Ahaṃ nāgova saṅgāme,<br>
cāpato patitaṃ saraṃ;<br>
Ativākyaṃ titikkhissaṃ,<br>
dussīlo hi bahujjano.
</p>
<p><span class="cross" title="(gāthā 321--323) ^mnd10#91 [Purā­bheda­sutta­niddesa] | ^cnd5#168 [Pucchāniddesa/ Metta­gū­māṇa­va­pucchā­niddesa]" id="note199">^</span>
<a class="sc" id="320.2"></a>
<a id="p_18Dh_346" class="ms"></a>
<a class="msdiv" id="msdiv_321"></a>
Dantaṃ nayanti samitiṃ,<br>
dantaṃ rājābhirūhati;<br>
Danto seṭṭho manussesu,<br>
yotivākyaṃ titikkhati.
</p>
<p><a class="sc" id="320.3"></a>
<a id="p_18Dh_347" class="ms"></a>
<a class="msdiv" id="msdiv_322"></a>
Varamassatarā dantā,<br>
ājānīyā <span class="var" title="ājānīyāva (s1, s2) | ājānīyā vā (pts1)" id="note200">ca</span> sindhavā;<br>
<span class="var" title="kuñjarāva (s1, s2) | kuñjarā vā (pts1)" id="note201">Kuñjarā ca</span> mahānāgā,<br>
attadanto tato varaṃ.
</p>
</blockquote>
</article>
</section>
<section class="sutta" id="321" data-uid="dhp321">
<article>
<div class="hgroup">
<h1>321. Hatthā­cariya­pubba­ka­bhik­khu­vatthu</h1>
</div>
<blockquote class="gatha">
<p><a class="sc" id="321.1"></a>
<a id="p_18Dh_348" class="ms"></a>
<a class="msdiv" id="msdiv_323"></a>
Na hi etehi yānehi,<br>
gaccheyya agataṃ disaṃ;<br>
Yathāttanā sudantena,<br>
danto dantena gacchati.
</p>
</blockquote>
</article>
</section>
<section class="sutta" id="322" data-uid="dhp322">
<article>
<div class="hgroup">
<h1>322. Pari­jiṇṇab­rāhma­ṇa­putta­vatthu</h1>
</div>
<blockquote class="gatha">
<p><a class="sc" id="322.1"></a>
<a class="pts2" id="pts91"></a>
<a id="p_18Dh_349" class="ms"></a>
<a class="msdiv" id="msdiv_324"></a>
<span class="var" title="dhanapālako (bj, s1-3, km, pts1-2)" id="note202">Dhanapālo</span> nāma kuñjaro,<br>
<span class="var" title="kaṭukap­pa­bhe­dano (bj, s1-3, pts1) | kaṭuka­pa­bhe­dano (pts2)" id="note203">Kaṭukabhedano</span> dunnivārayo;<br>
Baddho kabaḷaṃ na bhuñjati,<br>
<span class="var" title="susarati (mr)" id="note204">Sumarati</span> nāgavanassa kuñjaro.
</p>
</blockquote>
</article>
</section>
<section class="sutta" id="323" data-uid="dhp323">
<article>
<div class="hgroup">
<h1>323. Pase­nadi­ko­salavat­thu</h1>
</div>
<blockquote class="gatha">
<p><span class="cross" title="^ne4#141 [Vibhaṅga/ Catub­yūha­hā­ravi­bhaṅga], ^ne6#4 [Sāsanapaṭṭhāna]" id="note205">^</span>
<a class="sc" id="323.1"></a>
<a class="pts1" id="pts47"></a>
<a id="p_18Dh_350" class="ms"></a>
<a class="msdiv" id="msdiv_325"></a>
Middhī yadā hoti mahagghaso ca,<br>
Niddāyitā sam­pari­vatta­sāyī;<br>
Mahāvarāhova nivāpapuṭṭho,<br>
Punappunaṃ gabbhamupeti mando.
</p>
</blockquote>
</article>
</section>
<section class="sutta" id="324" data-uid="dhp324">
<article>
<div class="hgroup">
<h1>324. Sānu­sāma­ṇera­vatthu</h1>
</div>
<blockquote class="gatha">
<p><a class="sc" id="324.1"></a>
<a id="p_18Dh_351" class="ms"></a>
<a class="msdiv" id="msdiv_326"></a>
Idaṃ pure cittamacāri cārikaṃ,<br>
Yenicchakaṃ yatthakāmaṃ yathāsukhaṃ;<br>
Tadajjahaṃ niggahessāmi yoniso,<br>
Hatthip­pa­bhin­naṃ viya aṅkusaggaho.
</p>
</blockquote>
</article>
</section>
<section class="sutta" id="325" data-uid="dhp325">
<article>
<div class="hgroup">
<h1>325. Pāvey­yaka­hatthi­vatthu</h1>
</div>
<blockquote class="gatha">
<p><span class="cross" title="^mi7.3.8#1 [Niyāma­kaṅ­gapañha]" id="note206">^</span>
<a class="sc" id="325.1"></a>
<a id="p_18Dh_352" class="ms"></a>
<a class="msdiv" id="msdiv_327"></a>
Appamādaratā hotha,<br>
sacitta­ma­nurak­kha­tha;<br>
Duggā uddha­ra­thattānaṃ,<br>
paṅke sannova kuñjaro.
</p>
</blockquote>
</article>
</section>
<section class="sutta" id="326" data-uid="dhp326">
<article>
<div class="hgroup">
<h1>326. Sam­bahu­la­bhik­khu­vatthu</h1>
</div>
<blockquote class="gatha">
<p><span class="cross" title="(gāthā 328--330) ^pi-tv-kd10#35 [Kosam­bakak­khan­dhaka/ Dīghāvuvatthu] | ^mn128#4 [Upak­kilesa­sutta] | ^snp1.3#326 [Khag­ga­visāṇa­sutta]-49" id="note207">^</span>
<a class="sc" id="326.1"></a>
<a class="pts2" id="pts92"></a>
<a id="p_18Dh_353" class="ms"></a>
<a class="msdiv" id="msdiv_328"></a>
Sace labhetha nipakaṃ sahāyaṃ,<br>
Saddhiṃ caraṃ sādhu­vihāri­dhīraṃ;<br>
Abhibhuyya sabbāni parissayāni,<br>
Careyya tenattamano satīmā.
</p>
<p><a class="sc" id="326.2"></a>
<a id="p_18Dh_354" class="ms"></a>
<a class="msdiv" id="msdiv_329"></a>
No ce labhetha nipakaṃ sahāyaṃ,<br>
Saddhiṃ caraṃ sādhu­vihāri­dhīraṃ;<br>
Rājāva raṭṭhaṃ vijitaṃ pahāya,<br>
Eko care mātaṅgaraññeva nāgo.
</p>
<p><a class="sc" id="326.3"></a>
<a id="p_18Dh_355" class="ms"></a>
<a class="msdiv" id="msdiv_330"></a>
Ekassa caritaṃ seyyo,<br>
Natthi bāle sahāyatā;<br>
Eko care na ca pāpāni kayirā,<br>
Appossukko mātaṅgaraññeva nāgo.
</p>
</blockquote>
</article>
</section>
<section class="sutta" id="327" data-uid="dhp327">
<article>
<div class="hgroup">
<h1>327. Māravatthu</h1>
</div>
<blockquote class="gatha">
<p><a class="sc" id="327.1"></a>
<a class="pts2" id="pts93"></a>
<a id="p_18Dh_356" class="ms"></a>
<a class="msdiv" id="msdiv_331"></a>
Atthamhi jātamhi sukhā sahāyā,<br>
Tuṭṭhī sukhā yā itarītarena;<br>
Puññaṃ sukhaṃ jīvita­saṅ­kha­yamhi,<br>
Sabbassa dukkhassa sukhaṃ pahānaṃ.
</p>
<p><a class="sc" id="327.2"></a>
<a class="pts1" id="pts48"></a>
<a id="p_18Dh_357" class="ms"></a>
<a class="msdiv" id="msdiv_332"></a>
Sukhā matteyyatā loke,<br>
atho petteyyatā sukhā;<br>
Sukhā sāmaññatā loke,<br>
atho brahmaññatā sukhā.
</p>
<p><a class="sc" id="327.3"></a>
<a id="p_18Dh_358" class="ms"></a>
<a class="msdiv" id="msdiv_333"></a>
Sukhaṃ yāva jarā sīlaṃ,<br>
sukhā saddhā patiṭṭhitā;<br>
Sukho paññāya paṭilābho,<br>
pāpānaṃ akaraṇaṃ sukhaṃ.
</p>
</blockquote>
<p class="endsection">Nāgavaggo tevīsatimo.</p>
</article>
</section>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Nāgavagga</span>
<span class="hidden">Atta­danta­vatthu</span>
</div>
</section>
<a class="previous" href="/pi/dhp306-319">◀ Dhammapada  306–​319</a><a class="top" href="#"> ▲ TOP </a><a class="next" href="/pi/dhp334-359">Dhammapada  334–​359 ▶</a>
</div>
</body>
</html>