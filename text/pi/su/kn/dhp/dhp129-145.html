<!DOCTYPE html>
<html>
<head>
<meta charset="utf8">
<meta name ="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section id="vagga">
<section class="sutta" id="129" data-uid="dhp129">
<article>
<div class="hgroup">
<p class="division">Dhammapada 129–​145.</p>
<p>Daṇḍavagga</p>
<h1>129. Chab­baggi­ya­bhik­khu­vatthu</h1>
</div>
<blockquote class="gatha">
<p><span class="cross" title="^mi5.2.3#1 [Mac­cubhāya­nā­bhāyana­pañha]" id="note87">^</span>
<a class="sc" id="129.1"></a>
<a class="pts2" id="pts37"></a>
<a id="p_18Dh_139" class="ms"></a>
<a class="msdiv" id="msdiv_129"></a>
Sabbe tasanti daṇḍassa,<br>
sabbe bhāyanti maccuno;<br>
Attānaṃ upamaṃ katvā,<br>
na haneyya na ghātaye.
</p>
</blockquote>
</article>
</section>
<section class="sutta" id="130" data-uid="dhp130">
<article>
<div class="hgroup">
<h1>130. Chab­baggi­ya­vatthu</h1>
</div>
<blockquote class="gatha">
<p><a class="sc" id="130.1"></a>
<a id="p_18Dh_140" class="ms"></a>
<a class="msdiv" id="msdiv_130"></a>
Sabbe tasanti daṇḍassa,<br>
sabbesaṃ jīvitaṃ piyaṃ;<br>
Attānaṃ upamaṃ katvā,<br>
na haneyya na ghātaye.
</p>
</blockquote>
</article>
</section>
<section class="sutta" id="131" data-uid="dhp131">
<article>
<div class="hgroup">
<h1>131. Sam­bahu­la­kumāra­ka­vatthu</h1>
</div>
<blockquote class="gatha">
<p><span class="cross" title="^ud2.3#1 [Daṇḍasutta] | ^ne4#141 [Vibhaṅga/ Catub­yūha­hā­ravi­bhaṅga], ^ne6#4 [Sāsanapaṭṭhāna], ^ne6#67 [Sāsanapaṭṭhāna]" id="note88">^</span>
<a class="sc" id="131.1"></a>
<a id="p_18Dh_141" class="ms"></a>
<a class="msdiv" id="msdiv_131"></a>
Sukhakāmāni bhūtāni,<br>
yo daṇḍena vihiṃsati;<br>
Attano sukhamesāno,<br>
pecca so na labhate sukhaṃ.
</p>
<p><a class="sc" id="131.2"></a>
<a class="pts1" id="pts20"></a>
<a id="p_18Dh_142" class="ms"></a>
<a class="msdiv" id="msdiv_132"></a>
Sukhakāmāni bhūtāni,<br>
yo daṇḍena na hiṃsati;<br>
Attano sukhamesāno,<br>
pecca so labhate sukhaṃ.
</p>
</blockquote>
</article>
</section>
<section class="sutta" id="132" data-uid="dhp132">
<article>
<div class="hgroup">
<h1>132. Koṇ­ḍadhānat­thera­vatthu</h1>
</div>
<blockquote class="gatha">
<p><a class="sc" id="132.1"></a>
<a class="pts2" id="pts38"></a>
<a id="p_18Dh_143" class="ms"></a>
<a class="msdiv" id="msdiv_133"></a>
Māvoca pharusaṃ kañci,<br>
vuttā <span class="var" title="paṭivadeyyuṃ taṃ (mr)" id="note89">paṭivadeyyu taṃ</span>;<br>
Dukkhā hi sārambhakathā,<br>
<span class="var" title="phuseyyuṃ taṃ (mr)" id="note90">paṭidaṇḍā phuseyyu taṃ</span>.
</p>
<p><a class="sc" id="132.2"></a>
<a id="p_18Dh_144" class="ms"></a>
<a class="msdiv" id="msdiv_134"></a>
Sace neresi attānaṃ,<br>
kaṃso upahato yathā;<br>
Esa pattosi nibbānaṃ,<br>
sārambho te na vijjati.
</p>
</blockquote>
</article>
</section>
<section class="sutta" id="133" data-uid="dhp133">
<article>
<div class="hgroup">
<h1>133. Uposa­thika­it­thīnaṃ­vat­thu</h1>
</div>
<blockquote class="gatha">
<p><a class="sc" id="133.1"></a>
<a id="p_18Dh_145" class="ms"></a>
<a class="msdiv" id="msdiv_135"></a>
Yathā daṇḍena gopālo,<br>
gāvo pājeti gocaraṃ;<br>
Evaṃ jarā ca maccu ca,<br>
āyuṃ pājenti pāṇinaṃ.
</p>
</blockquote>
</article>
</section>
<section class="sutta" id="134" data-uid="dhp134">
<article>
<div class="hgroup">
<h1>134. Ajaga­ra­peta­vatthu</h1>
</div>
<blockquote class="gatha">
<p><a class="sc" id="134.1"></a>
<a id="p_18Dh_146" class="ms"></a>
<a class="msdiv" id="msdiv_136"></a>
Atha pāpāni kammāni,<br>
karaṃ bālo na bujjhati;<br>
Sehi kammehi dummedho,<br>
aggidaḍḍhova tappati.
</p>
</blockquote>
</article>
</section>
<section class="sutta" id="135" data-uid="dhp135">
<article>
<div class="hgroup">
<h1>135. ­Mahā­mog­gallā­nat­thera­vatthu</h1>
</div>
<blockquote class="gatha">
<p><a class="sc" id="135.1"></a>
<a id="p_18Dh_147" class="ms"></a>
<a class="msdiv" id="msdiv_137"></a>
Yo daṇḍena adaṇḍesu,<br>
appaduṭṭhesu dussati;<br>
Dasanna­mañña­taraṃ ṭhānaṃ,<br>
khippameva nigacchati.
</p>
<p><a class="sc" id="135.2"></a>
<a class="pts2" id="pts39"></a>
<a id="p_18Dh_148" class="ms"></a>
<a class="msdiv" id="msdiv_138"></a>
Vedanaṃ pharusaṃ jāniṃ,<br>
<span class="var" title="sarīrassa pabhedanaṃ (s1)" id="note91">sarīrassa va bhedanaṃ</span>;<br>
Garukaṃ vāpi ābādhaṃ,<br>
<span class="var" title="cittakkhepañca (pts1-2, c1)" id="note92">cittakkhepaṃ va</span> pāpuṇe.
</p>
<p><a class="sc" id="135.3"></a>
<a id="p_18Dh_149" class="ms"></a>
<a class="msdiv" id="msdiv_139"></a>
Rājato vā <span class="var" title="upassaggaṃ (bj, pts1-2)" id="note93">upasaggaṃ</span>,<br>
<span class="var" title="abbhakkhānañca (c1)" id="note94">Abbhakkhānaṃ va</span> dāruṇaṃ;<br>
<span class="var" title="parikkhayañca (c1)" id="note95">Parikkhayaṃ va</span> ñātīnaṃ,<br>
<span class="var" title="bhogānañca (c1)" id="note96">Bhogānaṃ va</span> <span class="var" title="pabhaṅguṇaṃ (s1-3, pts1-2) | pabhaṅgunaṃ (mr)" id="note97">pabhaṅguraṃ</span>.
</p>
<p><a class="sc" id="135.4"></a>
<a id="p_18Dh_150" class="ms"></a>
<a class="msdiv" id="msdiv_140"></a>
Atha vāssa agārāni,<br>
aggi <span class="var" title="ḍayhati (mr)" id="note98">ḍahati</span> pāvako;<br>
Kāyassa bhedā duppañño,<br>
nirayaṃ <span class="var" title="so upapajjati (bj, s1-3, pts1)" id="note99">sopapajjati</span>.
</p>
</blockquote>
</article>
</section>
<section class="sutta" id="136" data-uid="dhp136">
<article>
<div class="hgroup">
<h1>136. Bahu­bhaṇḍi­ka­bhik­khu­vatthu</h1>
</div>
<blockquote class="gatha">
<p><a class="sc" id="136.1"></a>
<a class="pts1" id="pts21"></a>
<a class="pts2" id="pts40"></a>
<a id="p_18Dh_151" class="ms"></a>
<a class="msdiv" id="msdiv_141"></a>
Na naggacariyā na jaṭā na paṅkā,<br>
Nānāsakā thaṇḍilasāyikā vā;<br>
Rajojallaṃ ukkuṭi­kap­pa­dhā­naṃ,<br>
Sodhenti maccaṃ avi­tiṇ­ṇakaṅ­khaṃ.
</p>
</blockquote>
</article>
</section>
<section class="sutta" id="137" data-uid="dhp137">
<article>
<div class="hgroup">
<h1>137. Santa­ti­mahā­matta­vatthu</h1>
</div>
<blockquote class="gatha">
<p><a class="sc" id="137.1"></a>
<a id="p_18Dh_152" class="ms"></a>
<a class="msdiv" id="msdiv_142"></a>
Alaṅkato cepi samaṃ careyya,<br>
Santo danto niyato brahmacārī;<br>
Sabbesu bhūtesu nidhāya daṇḍaṃ,<br>
So brāhmaṇo so samaṇo sa bhikkhu.
</p>
</blockquote>
</article>
</section>
<section class="sutta" id="138" data-uid="dhp138">
<article>
<div class="hgroup">
<h1>138. Pilotika­tissat­thera­vatthu</h1>
</div>
<blockquote class="gatha">
<p><a class="sc" id="138.1"></a>
<a id="p_18Dh_153" class="ms"></a>
<a class="msdiv" id="msdiv_143"></a>
Hirīnisedho puriso,<br>
koci lokasmi vijjati;<br>
Yo <span class="var" title="nindaṃ (bj, pts1-2 ^sn1.18#1 [18. Hirīsutta])" id="note100">niddaṃ</span> <span class="var" title="apabodhati (bj ^sn1.18#1 [18. Hirīsutta]) | appabodheti (s1) | appabodhati (pts1-2)" id="note101">apabodheti</span>,<br>
asso bhadro kasāmiva.
</p>
<p><a class="sc" id="138.2"></a>
<a class="pts2" id="pts41"></a>
<a id="p_18Dh_154" class="ms"></a>
<a class="msdiv" id="msdiv_144"></a>
Asso yathā bhadro kasāniviṭṭho,<br>
Ātāpino saṃvegino bhavātha;<br>
Saddhāya sīlena ca vīriyena ca,<br>
Samādhinā dhamma­vi­niccha­yena ca;<br>
Sam­panna­vij­jācaraṇā patissatā,<br>
<span class="var" title="pahassatha (bj, s1-3, pts1-2)" id="note102">Jahissatha</span> dukkhamidaṃ anappakaṃ.
</p>
</blockquote>
</article>
</section>
<section class="sutta" id="139" data-uid="dhp139">
<article>
<div class="hgroup">
<h1>139. Sukha­sāma­ṇera­vatthu</h1>
</div>
<blockquote class="gatha">
<p><span class="cross" title="^dhp76-89#80.1 [76. Rādhat­thera­vatthu/80. ­Paṇ­ḍita­sāma­ṇera­vatthu] | ^thag1.19#1 [Kulat­thera­gāthā], ^thag16.7#12 [Aṅguli­mālat­thera­gāthā]" id="note103">^</span>
<a class="sc" id="139.1"></a>
<a id="p_18Dh_155" class="ms"></a>
<a class="msdiv" id="msdiv_145"></a>
Udakañhi nayanti nettikā,<br>
Usukārā namayanti tejanaṃ;<br>
Dāruṃ namayanti tacchakā,<br>
Attānaṃ damayanti subbatā.
</p>
</blockquote>
<p class="endsection">Daṇḍavaggo dasamo.</p>
</article>
</section>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Daṇḍavagga</span>
<span class="hidden">Chab­baggi­ya­bhik­khu­vatthu</span>
</div>
</section>
<a class="previous" href="/pi/dhp116-128">◀ Dhammapada  116–​128</a><a class="top" href="#"> ▲ TOP </a><a class="next" href="/pi/dhp146-156">Dhammapada  146–​156 ▶</a>
</div>
</body>
</html>