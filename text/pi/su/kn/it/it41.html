<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="it41">
<article>
<div class="hgroup">
<p class="division">Itivuttaka 41</p>
<h1><span class="var" title="paññā­pari­hāni­suttaṃ (bj)" id="note85">Paññā­pari­hīna­sutta</span></h1>
</div>
<p><a class="sc" id="1"></a><a id="p_18It_259" class="ms"></a>Vuttañhetaṃ bhagavatā ­vuttama­rahatāti me sutaṃ:</p>
<p><a class="sc" id="2"></a><a id="p_18It_260" class="ms"></a>“Te, bhikkhave, sattā suparihīnā ye ariyāya paññāya parihīnā. Te diṭṭheva dhamme dukkhaṃ viharanti savighātaṃ saupāyāsaṃ sapariḷāhaṃ; kāyassa bhedā paraṃ maraṇā duggati pāṭikaṅkhā. <span class="var" title="te ca kho (?)" id="note86">Te</span>, bhikkhave, sattā aparihīnā ye ariyāya paññāya aparihīnā. Te diṭṭheva dhamme sukhaṃ viharanti avighātaṃ anupāyāsaṃ apariḷāhaṃ; kāyassa bhedā paraṃ maraṇā sugati pāṭikaṅkhā”ti. Etamatthaṃ bhagavā avoca. Tatthetaṃ iti vuccati:</p>
<blockquote class="gatha">
<p><a class="sc" id="3"></a><a id="p_18It_261" class="ms"></a>“Paññāya parihānena,<br>
passa lokaṃ sadevakaṃ;<br>
Niviṭṭhaṃ nāmarūpasmiṃ,<br>
idaṃ saccanti maññati.</p>
<p><span class="cross" title="^ne6#357 [Sāsanapaṭṭhāna] | ^pe2#129 [Sāsana­paṭṭhā­na­dutiya­bhūmi] | ^pe3#32 [Sut­tā­dhiṭṭhā­na­tatiya­bhūmi]" id="note87">*</span> <a class="sc" id="4"></a><a id="p_18It_262" class="ms"></a>Paññā hi seṭṭhā lokasmiṃ,<br>
yāyaṃ <span class="var" title="nibbānagāminī (^ne4#302 [Vibhaṅga/ Otara­ṇa­hā­ravi­bhaṅga])" id="note88">nibbedhagāminī</span>;<br>
Yāya sammā pajānāti,<br>
jāti­bhava­parik­kha­yaṃ.</p>
<p><a class="sc" id="5"></a><a class="pts" id="pts36"></a><a id="p_18It_263" class="ms"></a>Tesaṃ devā manussā ca,<br>
sambuddhānaṃ satīmataṃ;<br>
Pihayanti <span class="var" title="sapaññānaṃ (pts1) | hāsupaññānaṃ (aṭṭha.)" id="note89">hāsapaññānaṃ</span>,<br>
sarīran­tima­dhārinan”ti.</p>
</blockquote>
<p><a class="sc" id="6"></a><a id="p_18It_264" class="ms"></a>Ayampi attho vutto bhagavatā, iti me sutanti.</p>
<p class="endsection">Catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Dukanipāta</span> <span class="hidden">Dutiyavagga</span> <span class="hidden">Paññā­pari­hīna­sutta</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>