<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta">
<article>
<div id="it101" class="hgroup">
<p class="division">Itivuttaka 101</p>
<h1>Sulabhasutta</h1>
</div>
<p>
<a class="sc" id="1"></a>
<a id="p_18It_735" class="ms"></a>


Vuttañhetaṃ bhagavatā vuttamarahatāti me sutaṃ:</p>
<p>
<a class="sc" id="2"></a>
<a class="pts" id="pts103"></a>
<a id="p_18It_736" class="ms"></a>
“Cattārimāni, bhikkhave, appāni ceva sulabhāni ca, tāni ca anavajjāni. Katamāni
cattāri? Paṃsukūlaṃ, bhikkhave, cīvarānaṃ appañca sulabhañca, tañca anavajjaṃ.
Piṇḍiyālopo, bhikkhave, bhojanānaṃ appañca sulabhañca, tañca anavajjaṃ.
Rukkhamūlaṃ, bhikkhave, senāsanānaṃ appañca sulabhañca, tañca anavajjaṃ.
Pūtimuttaṃ, bhikkhave, bhesajjānaṃ appañca sulabhañca tañca anavajjaṃ. Imāni
kho, bhikkhave, cattāri appāni ceva sulabhāni ca, tāni ca anavajjāni. Yato kho,
bhikkhave, bhikkhu appena ca tuṭṭho hoti sulabhena ca <q class="open" style="background: yellow" id="215" title=" etthantare pāṭho sī , pā1, ka-ma potthakesu ca 15A4:184 ca">anavajjena ca</q>,
idamassāhaṃ aññataraṃ sāmaññaṅganti vadāmī”ti. Etamatthaṃ bhagavā avoca.
Tatthetaṃ iti vuccati:</p>
<blockquote class="gatha">
<p>
<a class="sc" id="3"></a>
<a id="p_18It_737" class="ms"></a>
“Anavajjena tuṭṭhassa,<br>
appena sulabhena ca;<br>
Na senāsanamārabbha,<br>
cīvaraṃ pānabhojanaṃ;<br>
Vighāto hoti cittassa,<br>
disā nappaṭihaññati.
</p>
<p>
<a class="sc" id="4"></a>
<a id="p_18It_738" class="ms"></a>
Ye <span class="var" title='[{"eds":["s1","s2","s3"],"var":"yepassa "}]'>cassa</span> dhammā akkhātā,<br>
sāmaññassānulomikā;<br>
Adhiggahitā tuṭṭhassa,<br>
appamattassa <span class="var" title='[{"eds":["si","mr"],"var":"sikkhatoti "}]'>bhikkhuno”ti</span>.
</p>
</blockquote>
<p>
<a class="sc" id="5"></a>
<a id="p_18It_739" class="ms"></a>
Ayampi attho vutto bhagavatā, iti me sutanti.</p>
<p class="endsection">Dutiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Catukkanipāta</span>
<span class="hidden">Brāhmaṇadhammayāgavagga</span>
<span class="hidden">Sulabhasutta</span>
</div>
</section>
<a class="previous" href="/pi/it100">◀ Itivuttaka  100</a><a class="top" href="#"> ▲ TOP </a><a class="next" href="/pi/it102">Itivuttaka  102 ▶</a>
</div>
</body>
</html>