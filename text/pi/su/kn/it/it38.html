<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta">
<article>
<div id="it38" class="hgroup">
<p class="division">Itivuttaka 38</p>
<h1>Vitakkasutta</h1>
</div>
<p>
<a class="sc" id="1"></a>
<a id="p_18It_235" class="ms"></a>
Vuttañhetaṃ bhagavatā vuttamarahatāti me sutaṃ: </p>
<p>
<a class="sc" id="2"></a>
<a id="p_18It_236" class="ms"></a>
“Tathāgataṃ, bhikkhave, arahantaṃ sammāsambuddhaṃ dve vitakkā bahulaṃ
samudācaranti–  khemo ca <span class="var" title='[{"eds":["s1","s2","s3"],"var":"viveko ca "}]'>vitakko, paviveko ca</span>. <span class="var" title='[{"eds":["pts1"],"var":"avyāpajjharato "},{"eds":["mr"],"var":"abyāpajjārāmo "},{"note":"?","var":"abyābajjhārāmo "}]'>Abyāpajjhārāmo</span>, bhikkhave,
tathāgato abyāpajjharato. Tamenaṃ, bhikkhave, tathāgataṃ abyāpajjhārāmaṃ
abyāpajjharataṃ eseva vitakko bahulaṃ samudācarati: ‘imāyāhaṃ iriyāya na <span class="var" title='[{"eds":["s1","s2","s3","pts1","c1"],"var":"kiñci "}]'>kañci</span>
byābādhemi tasaṃ vā thāvaraṃ vā’ti.</p>
<p>
<a class="sc" id="3"></a>
<a id="p_18It_237" class="ms"></a>
Pavivekārāmo, bhikkhave, tathāgato pavivekarato. Tamenaṃ, bhikkhave, tathāgataṃ
pavivekārāmaṃ pavivekarataṃ eseva vitakko bahulaṃ samudācarati: ‘yaṃ akusalaṃ
taṃ pahīnan’ti.</p>
<p>
<a class="sc" id="4"></a>
<a class="pts" id="pts32"></a>
<a id="p_18It_238" class="ms"></a>
Tasmātiha, bhikkhave, tumhepi abyāpajjhārāmā viharatha abyāpajjharatā. Tesaṃ
vo, bhikkhave, tumhākaṃ abyāpajjhārāmānaṃ viharataṃ abyāpajjharatānaṃ eseva
vitakko bahulaṃ samudācarissati: ‘imāya mayaṃ iriyāya na <span class="var" title='[{"eds":["s1","s2","s3","pts1","c1"],"var":"kiñci "}]'>kañci</span> byābādhema tasaṃ
vā thāvaraṃ vā’ti.</p>
<p>
<a class="sc" id="5"></a>
<a id="p_18It_239" class="ms"></a>
Pavivekārāmā, bhikkhave, viharatha pavivekaratā. Tesaṃ vo, bhikkhave, tumhākaṃ
pavivekārāmānaṃ viharataṃ pavivekaratānaṃ eseva vitakko bahulaṃ
samudācarissati: ‘kiṃ akusalaṃ, kiṃ appahīnaṃ, kiṃ pajahāmā’”ti. Etamatthaṃ
bhagavā avoca. Tatthetaṃ iti vuccati: </p>
<blockquote class="gatha">
<p>
<a class="sc" id="6"></a>
<a id="p_18It_240" class="ms"></a>
“Tathāgataṃ buddhamasayhasāhinaṃ,<br>
Duve vitakkā samudācaranti naṃ;<br>
Khemo vitakko paṭhamo udīrito,<br>
Tato viveko dutiyo pakāsito.
</p>
<p>
<a class="sc" id="7"></a>
<a class="pts" id="pts33"></a>
<a id="p_18It_241" class="ms"></a>
Tamonudaṃ pāragataṃ mahesiṃ,<br>
Taṃ pattipattaṃ vasimaṃ anāsavaṃ;<br>
<span class="var" title='[{"eds":["bj","pts1","mr"],"var":"vessantaraṃ "}]'>Visantaraṃ</span> taṇhakkhaye vimuttaṃ,<br>
Taṃ ve muniṃ antimadehadhāriṃ;<br>
<span class="var" title='[{"eds":["si","mr"],"var":"mānajahaṃ "},{"eds":["s1","s2","s3"],"var":"mārajahaṃ "},{"eds":["pts1"],"var":"mānaṃjahaṃ "}]'>Mārañjahaṃ</span> brūmi jarāya pāraguṃ.
</p>
<p>
<a class="sc" id="8"></a>
<a id="p_18It_242" class="ms"></a>
<span class="cross" title='[{"bm":"29","desc":"Mahākhandhaka","lang":"pi","uid":"pi-tv-kd1"},{"bm":"148","desc":"Mahāpadānasutta","lang":"pi","uid":"dn14"},{"bm":"37","desc":"Pāsarāsisutta","lang":"pi","uid":"mn26"},{"bm":"40","desc":"Bodhirājakumārasutta","lang":"pi","uid":"mn85"},{"bm":"1","desc":"1. Brahmāyācanasutta","lang":"pi","uid":"sn6.1"}]'>^</span>

Sele yathā pabbatamuddhaniṭṭhito,<br>
Yathāpi passe janataṃ samantato;<br>
Tathūpamaṃ dhammamayaṃ sumedho,<br>
Pāsādamāruyha samantacakkhu;<br>
Sokāvatiṇṇaṃ janatamapetasoko,<br>
Avekkhati jātijarābhibhūtan”ti.
</p>
</blockquote>
<p>
<a class="sc" id="9"></a>
<a id="p_18It_243" class="ms"></a>
Ayampi attho vutto bhagavatā, iti me sutanti.</p>
<p class="endsection">Paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dukanipāta</span>
<span class="hidden">Dutiyavagga</span>
<span class="hidden">Vitakkasutta</span>
</div>
</section>
<a class="previous" href="/pi/it37">◀ Itivuttaka  37</a><a class="top" href="#"> ▲ TOP </a><a class="next" href="/pi/it39">Itivuttaka  39 ▶</a>
</div>
</body>
</html>