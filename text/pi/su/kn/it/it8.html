<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta">
<article>
<div id="it8" class="hgroup">
<p class="division">Itivuttaka 8</p>
<h1>Mānapariññāsutta</h1>
</div>
<p>
<a class="sc" id="1"></a>
<a id="p_18It_37" class="ms"></a>
Vuttañhetaṃ bhagavatā vuttamarahatāti me sutaṃ: </p>
<p>
<a class="sc" id="2"></a>
<a id="p_18It_38" class="ms"></a>
“Mānaṃ, bhikkhave, anabhijānaṃ aparijānaṃ tattha cittaṃ avirājayaṃ appajahaṃ
abhabbo dukkhakkhayāya. Mānañca kho, bhikkhave, abhijānaṃ parijānaṃ tattha
cittaṃ virājayaṃ pajahaṃ bhabbo dukkhakkhayāyā”ti. Etamatthaṃ bhagavā avoca.
Tatthetaṃ iti vuccati: </p>
<blockquote class="gatha">
<p>
<a class="sc" id="3"></a>
<a id="p_18It_39" class="ms"></a>
“Mānupetā ayaṃ pajā,<br>
mānaganthā bhave ratā;<br>
Mānaṃ aparijānantā,<br>
āgantāro punabbhavaṃ.
</p>
<p>
<a class="sc" id="4"></a>
<a class="pts" id="pts5"></a>
<a id="p_18It_40" class="ms"></a>
Ye ca mānaṃ pahantvāna,<br>
vimuttā mānasaṅkhaye;<br>
Te mānaganthābhibhuno,<br>
<span class="var" title='[{"eds":["s1","s2","s3"],"var":"sabbaṃ ganthaṃ upaccagunti "},{"eds":["pts1"],"var":"sabbadukkhaṃ upaccagunti "},{"note":"aṭṭha.","var":"sabbaṃ dukkhaṃ upaccagunti "}]'>sabbadukkhamupaccagun”ti</span>.
</p>
</blockquote>
<p>
<a class="sc" id="5"></a>
<a id="p_18It_41" class="ms"></a>
Ayampi attho vutto bhagavatā, iti me sutanti.</p>
<p class="endsection">Aṭṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Ekakanipāta</span>
<span class="hidden">Paṭhamavagga</span>
<span class="hidden">Mānapariññāsutta</span>
</div>
</section>
<a class="previous" href="/pi/it7">◀ Itivuttaka  7</a><a class="top" href="#"> ▲ TOP </a><a class="next" href="/pi/it9">Itivuttaka  9 ▶</a>
</div>
</body>
</html>