<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta">
<article>
<div id="it53" class="hgroup">
<p class="division">Itivuttaka 53</p>
<h1>Dutiya­vedanā­sutta</h1>
</div>
<p><a class="sc" id="1"></a>
<a class="pts1" id="pts47"></a>
<a id="p_18It_344" class="ms"></a>
Vuttañhetaṃ bhagavatā ­vuttama­rahatāti me sutaṃ: </p>
<p><a class="sc" id="2"></a>
<a id="p_18It_345" class="ms"></a>
“Tisso imā, bhikkhave, vedanā. Katamā tisso? Sukhā vedanā, dukkhā vedanā,
adukkhamasukhā vedanā. Sukhā, bhikkhave, vedanā dukkhato daṭṭhabbā; dukkhā
vedanā sallato daṭṭhabbā; adukkhamasukhā vedanā aniccato daṭṭhabbā. Yato kho,
bhikkhave, bhikkhuno sukhā vedanā dukkhato diṭṭhā hoti, dukkhā vedanā sallato
diṭṭhā hoti, adukkhamasukhā vedanā aniccato diṭṭhā hoti; ayaṃ vuccati,
bhikkhave, ‘bhikkhu ariyo sammaddaso <span class="var" title="acchejji (pts1) | acchijji (mr)" id="note111">acchecchi</span>, taṇhaṃ, <span class="var" title="vāvattayi (bj) | vivaṭṭayi (pts1)" id="note112">vivattayi</span> saṃyojanaṃ,
sammā mānābhisamayā antamakāsi dukkhassā’”ti. Etamatthaṃ bhagavā avoca.
Tatthetaṃ iti vuccati:</p>
<blockquote class="gatha">
<p><span class="cross" title="^sn36.5#1 [5. Daṭṭhabbasutta] | ^thag17.2#6 [Sāri­puttat­thera­gāthā]" id="note113">^</span>
<a class="sc" id="3"></a>
<a id="p_18It_346" class="ms"></a>
“Yo sukhaṃ dukkhato <span class="var" title="ddakkhi (bj) | addakkhi (s1-3) | dakkhi (pts1, mr)" id="note114">adda</span>,<br>
Duk­kha­maddak­khi sallato;<br>
Aduk­kha­ma­su­khaṃ santaṃ,<br>
Adakkhi naṃ aniccato.
</p>
<p><a class="sc" id="4"></a>
<a id="p_18It_347" class="ms"></a>
Sa ve sammaddaso bhikkhu,<br>
yato tattha vimuccati;<br>
Abhiññāvosito santo,<br>
sa ve yogātigo munī”ti.
</p>
</blockquote>
<p><a class="sc" id="5"></a>
<a id="p_18It_348" class="ms"></a>
Ayampi attho vutto bhagavatā, iti me sutanti.</p>
<p class="endsection">Catutthaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Tikanipāta</span>
<span class="hidden">Paṭhamavagga</span>
<span class="hidden">Dutiya­vedanā­sutta</span>
</div>
</section>
<a class="previous" href="/pi/it52">◀ Itivuttaka  52</a><a class="top" href="#"> ▲ TOP </a><a class="next" href="/pi/it54">Itivuttaka  54 ▶</a>
</div>
</body>
</html>