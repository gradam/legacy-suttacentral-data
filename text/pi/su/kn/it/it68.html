<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta">
<article>
<div id="it68" class="hgroup">
<p class="division">Itivuttaka 68</p>
<h1>Paṭhamarāgasutta</h1>
</div>
<p>
<a class="sc" id="1"></a>
<a id="p_18It_435" class="ms"></a>
Vuttañhetaṃ bhagavatā vuttamarahatāti me sutaṃ: </p>
<p>
<a class="sc" id="2"></a>
<a id="p_18It_436" class="ms"></a>
“Yassa kassaci, bhikkhave, rāgo appahīno, doso appahīno, moho appahīno–  ayaṃ
vuccati, bhikkhave, ‘<span class="var" title='[{"eds":["si","s1","s2","s3","pts1"],"var":"bandho "}]'>baddho</span> mārassa paṭimukkassa mārapāso <span class="var" title='[{"eds":["bj","s1","s2","s3","pts1","mr"],"var":"yathākāmakaraṇīyo ca "}]'>yathākāmakaraṇīyo</span>
pāpimato’. Yassa kassaci, bhikkhave, rāgo pahīno, doso pahīno, moho pahīno– 
ayaṃ vuccati, bhikkhave, ‘abaddho mārassa omukkassa mārapāso <span class="var" title='[{"eds":["s1","s2","s3","pts1"],"var":"na yathākāmakaraṇīyo ca "}]'>na
yathākāmakaraṇīyo</span> pāpimato’”ti. Etamatthaṃ bhagavā avoca. Tatthetaṃ iti
vuccati:</p>
<blockquote class="gatha">
<p>
<a class="sc" id="3"></a>
<a class="pts" id="pts57"></a>
<a id="p_18It_437" class="ms"></a>
“Yassa rāgo ca doso ca,<br>
avijjā ca virājitā;<br>
Taṃ bhāvitattaññataraṃ,<br>
brahmabhūtaṃ tathāgataṃ;<br>
Buddhaṃ verabhayātītaṃ,<br>
āhu sabbappahāyinan”ti.
</p>
</blockquote>
<p>
<a class="sc" id="4"></a>
<a id="p_18It_438" class="ms"></a>
Ayampi attho vutto bhagavatā, iti me sutanti.</p>
<p class="endsection">Navamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Tikanipāta</span>
<span class="hidden">Dutiyavagga</span>
<span class="hidden">Paṭhamarāgasutta</span>
</div>
</section>
<a class="previous" href="/pi/it67">◀ Itivuttaka  67</a><a class="top" href="#"> ▲ TOP </a><a class="next" href="/pi/it69">Itivuttaka  69 ▶</a>
</div>
</body>
</html>