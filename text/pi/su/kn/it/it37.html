<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta">
<article>
<div id="it37" class="hgroup">
<p class="division">Itivuttaka 37</p>
<h1>Somanassasutta</h1>
</div>
<p>
<a class="sc" id="1"></a>
<a id="p_18It_226" class="ms"></a>
Vuttañhetaṃ bhagavatā vuttamarahatāti me sutaṃ: </p>
<p>
<a class="sc" id="2"></a>
<a class="pts" id="pts30"></a>
<a id="p_18It_227" class="ms"></a>
“Dvīhi, bhikkhave, dhammehi samannāgato bhikkhu diṭṭheva dhamme
sukhasomanassabahulo viharati, yoni <span class="var" title='[{"eds":["s1","s2","s3","pts1"],"var":"yoniso "},{"eds":["mr"],"var":"yonissa "}]'>cassa</span> āraddhā hoti āsavānaṃ khayāya.
Katamehi dvīhi? Saṃvejanīyesu ṭhānesu saṃvejanena, saṃviggassa ca yoniso
padhānena. Imehi kho, bhikkhave, dvīhi dhammehi samannāgato bhikkhu diṭṭheva
dhamme sukhasomanassabahulo viharati, yoni cassa āraddhā hoti āsavānaṃ
khayāyā”ti. Etamatthaṃ bhagavā avoca. Tatthetaṃ iti vuccati:</p>
<blockquote class="gatha">
<p>
<a class="sc" id="3"></a>
<a id="p_18It_228" class="ms"></a>
“<span class="var" title='[{"eds":["s1","s2","s3","pts1"],"var":"saṃvejanīyesu ṭhānesu "}]'>Saṃvejanīyaṭṭhānesu</span>,<br>
saṃvijjetheva paṇḍito;<br>
Ātāpī nipako bhikkhu,<br>
paññāya samavekkhiya.
</p>
<p>
<a class="sc" id="4"></a>
<a id="p_18It_229" class="ms"></a>
Evaṃ vihārī ātāpī,<br>
santavutti anuddhato;<br>
Cetosamathamanuyutto,<br>
khayaṃ dukkhassa pāpuṇe”ti.
</p>
</blockquote>
<p>
<a class="sc" id="5"></a>
<a id="p_18It_230" class="ms"></a>
Ayampi attho vutto bhagavatā, iti me sutanti.</p>
<p class="endsection">Dasamaṃ.</p>
<p class="endsection">Paṭhamo vaggo.</p>
<blockquote class="uddanagatha">
<p>
<a class="sc" id="6"></a>
<a class="pts" id="pts31"></a>
<a id="p_18It_234" class="ms"></a>
Dve ca bhikkhū tapanīyā,<br>
tapanīyā <span class="var" title='[{"eds":["bj"],"var":"apare duve "},{"note":"ka-sī, cha1-2"}]'>paratthehi</span>;<br>
<span class="var" title='[{"eds":["bj"],"var":"anātāpī dve "},{"eds":["mr"],"var":"dve pādā "}]'>Ātāpī</span> <span class="var" title='[{"eds":["bj"],"var":"kuhanā ca "},{"eds":["s1","s2","s3","pts1","mr"],"var":"na kuhanā ca "}]'>nakuhanā dve</span>,<br>
somanassena te dasāti.
</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dukanipāta</span>
<span class="hidden">Paṭhamavagga</span>
<span class="hidden">Somanassasutta</span>
</div>
</section>
<a class="previous" href="/pi/it36">◀ Itivuttaka  36</a><a class="top" href="#"> ▲ TOP </a><a class="next" href="/pi/it38">Itivuttaka  38 ▶</a>
</div>
</body>
</html>