<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta">
<article>
<div id="it60" class="hgroup">
<p class="division">Itivuttaka 60</p>
<h1>Puññakiriyavatthusutta</h1>
</div>
<p><a class="sc" id="1"></a>
<a id="p_18It_387" class="ms"></a>
Vuttañhetaṃ bhagavatā vuttamarahatāti me sutaṃ: </p>
<p><span class="cross" title="^an8.36#1 [36. Puññakiriyavatthusutta]" id="note122">^</span>
<a class="sc" id="2"></a>
<a id="p_18It_388" class="ms"></a>
“Tīṇimāni, bhikkhave, puññakiriyavatthūni. Katamāni tīṇi? Dānamayaṃ
puññakiriyavatthu, sīlamayaṃ puññakiriyavatthu, bhāvanāmayaṃ
puññakiriyavatthu–  imāni kho, bhikkhave, tīṇi puññakiriyavatthūnī”ti.
Etamatthaṃ bhagavā avoca. Tatthetaṃ iti vuccati:</p>
<blockquote class="gatha">
<p><span class="cross" title="^it22#1 [Mettasutta]" id="note123">^</span>
<a class="sc" id="3"></a>
<a class="pts1" id="pts52"></a>
<a id="p_18It_389" class="ms"></a>
“Puññameva so sikkheyya,<br>
āyataggaṃ sukhudrayaṃ;<br>
Dānañca samacariyañca,<br>
mettacittañca bhāvaye.
</p>
<p><a class="sc" id="4"></a>
<a id="p_18It_390" class="ms"></a>
Ete dhamme bhāvayitvā,<br>
tayo sukhasamuddaye;<br>
<span class="var" title="abyāpajjaṃ (^an6.37#1 [37. Chaḷaṅgadānasutta]; ^it22#1 [Mettasutta])" id="note124">Abyābajjhaṃ</span> sukhaṃ lokaṃ,<br>
paṇḍito upapajjatī”ti.
</p>
</blockquote>
<p><a class="sc" id="5"></a>
<a id="p_18It_391" class="ms"></a>
Ayampi attho vutto bhagavatā, iti me sutanti.</p>
<p class="endsection">Paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Tikanipāta</span>
<span class="hidden">Dutiyavagga</span>
<span class="hidden">Puññakiriyavatthusutta</span>
</div>
</section>
<a class="previous" href="/pi/it59">◀ Itivuttaka  59</a><a class="top" href="#"> ▲ TOP </a><a class="next" href="/pi/it61">Itivuttaka  61 ▶</a>
</div>
</body>
</html>