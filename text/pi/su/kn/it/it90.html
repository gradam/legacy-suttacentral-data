<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta">
<article>
<div id="it90" class="hgroup">
<p class="division">Itivuttaka 90</p>
<h1>Aggappasādasutta</h1>
</div>
<p>
<a class="sc" id="1"></a>
<a id="p_18It_636" class="ms"></a>
Vuttañhetaṃ bhagavatā vuttamarahatāti me sutaṃ: </p>
<p>
<a class="sc" id="2"></a>
<a class="pts" id="pts88"></a>
<a id="p_18It_637" class="ms"></a>
“Tayome, bhikkhave, aggappasādā. Katame tayo? <span class="cross" title='[{"bm":"1","desc":"139. Tathāgatasutta","lang":"pi","uid":"sn45.139"},{"bm":"1","desc":"34. Aggappasādasutta","lang":"pi","uid":"an4.34"},{"bm":"1","desc":"32. Cundīsutta","lang":"pi","uid":"an5.32"},{"bm":"508","desc":"6 Sāsanapaṭṭhāna","lang":"pi","uid":"ne6"},{"bm":"1","desc":"3 Buddhaappābādhapañha","lang":"pi","uid":"mi5.5.3"}]'>^</span>Yāvatā, bhikkhave, sattā apadā vā
dvipadā vā catuppadā vā <span class="var" title='[{"eds":["mr"],"var":"bahupadā "}]'>bahuppadā</span> vā rūpino vā arūpino vā saññino vā asaññino
vā nevasaññināsaññino vā, tathāgato tesaṃ aggamakkhāyati arahaṃ sammāsambuddho.
Ye, bhikkhave, buddhe pasannā, agge te pasannā. Agge kho pana pasannānaṃ aggo
vipāko hoti.</p>
<p>
<a class="sc" id="3"></a>
<a id="p_18It_638" class="ms"></a>
Yāvatā, bhikkhave, dhammā saṅkhatā vā asaṅkhatā vā, virāgo tesaṃ
aggamakkhāyati, yadidaṃ madanimmadano pipāsavinayo ālayasamugghāto
vaṭṭupacchedo taṇhakkhayo virāgo nirodho nibbānaṃ. Ye, bhikkhave, virāge dhamme
pasannā, agge te pasannā. Agge kho pana pasannānaṃ aggo vipāko hoti.</p>
<p>
<a class="sc" id="4"></a>
<a id="p_18It_639" class="ms"></a>
Yāvatā, bhikkhave, saṅghā vā gaṇā vā, tathāgatasāvakasaṅgho tesaṃ
aggamakkhāyati, yadidaṃ cattāri purisayugāni aṭṭha purisapuggalā esa bhagavato
sāvakasaṅgho āhuneyyo pāhuneyyo dakkhiṇeyyo añjalikaraṇīyo anuttaraṃ
puññakkhettaṃ lokassa. Ye, bhikkhave, saṅghe pasannā, agge te pasannā. Agge kho
pana pasannānaṃ aggo vipāko hoti. Ime kho, bhikkhave, tayo aggappasādā”ti.
Etamatthaṃ bhagavā avoca. Tatthetaṃ iti vuccati: </p>
<blockquote class="gatha">
<p>
<a class="sc" id="5"></a>
<a id="p_18It_640" class="ms"></a>
<span class="cross" title='[{"bm":"1","desc":"34. Aggappasādasutta","lang":"pi","uid":"an4.34"},{"bm":"1","desc":"30. Nāgitasutta","lang":"pi","uid":"an5.30"}]'>^</span>

“Aggato ve pasannānaṃ,<br>
aggaṃ dhammaṃ vijānataṃ;<br>
Agge buddhe pasannānaṃ,<br>
dakkhiṇeyye anuttare.
</p>
<p>
<a class="sc" id="6"></a>
<a id="p_18It_641" class="ms"></a>
Agge dhamme pasannānaṃ,<br>
virāgūpasame sukhe;<br>
Agge saṅghe pasannānaṃ,<br>
puññakkhette anuttare.
</p>
<p>
<a class="sc" id="7"></a>
<a class="pts" id="pts89"></a>
<a id="p_18It_642" class="ms"></a>
Aggasmiṃ dānaṃ dadataṃ,<br>
aggaṃ puññaṃ pavaḍḍhati;<br>
Aggaṃ āyu ca vaṇṇo ca,<br>
yaso kitti sukhaṃ balaṃ.
</p>
<p>
<a class="sc" id="8"></a>
<a id="p_18It_643" class="ms"></a>
Aggassa dātā medhāvī,<br>
aggadhammasamāhito;<br>
Devabhūto manusso vā,<br>
aggappatto pamodatī”ti.
</p>
</blockquote>
<p>
<a class="sc" id="9"></a>
<a id="p_18It_644" class="ms"></a>
Ayampi attho vutto bhagavatā, iti me sutanti.</p>
<p class="endsection">Paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Tikanipāta</span>
<span class="hidden">Pañcamavagga</span>
<span class="hidden">Aggappasādasutta</span>
</div>
</section>
<a class="previous" href="/pi/it89">◀ Itivuttaka  89</a><a class="top" href="#"> ▲ TOP </a><a class="next" href="/pi/it91">Itivuttaka  91 ▶</a>
</div>
</body>
</html>