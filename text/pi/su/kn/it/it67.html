<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="it67">
<article>
<div class="hgroup">
<p class="division">Itivuttaka 67</p>
<h1>Moneyyasutta</h1>
</div>
<p><a class="sc" id="1"></a><a id="p_18It_430" class="ms"></a>Vuttañhetaṃ bhagavatā ­vuttama­rahatāti me sutaṃ: </p>
<p><a class="sc" id="2"></a><a id="p_18It_431" class="ms"></a>“Tīṇimāni, bhikkhave, moneyyāni. Katamāni tīṇi? Kāyamoneyyaṃ, vacīmoneyyaṃ, manomoneyyaṃ—imāni kho, bhikkhave, tīṇi moneyyānī”ti. Etamatthaṃ bhagavā avoca. Tatthetaṃ iti vuccati: </p>
<blockquote class="gatha">
<p><span class="cross" title="^mnd2#110 [Guhaṭṭha­ka­sutta­niddesa] | ^mnd13#139 [Mahāb­yūha­sutta­niddesa] | ^cnd5#210 [Pucchāniddesa/ Metta­gū­māṇa­va­pucchā­niddesa]" id="note131">*</span> <a class="sc" id="3"></a><a id="p_18It_432" class="ms"></a>“Kāyamuniṃ vacīmuniṃ,<br>
mano­muni­ma­nāsa­vaṃ;<br>
Muniṃ moneyya­sam­pannaṃ,<br>
<span class="var" title="āhu niṇ­hā­ta­pāpakanti (pts1) | āhu sabbap­pahāyi­nanti (^an3.122#1 [122. Moneyyasutta])" id="note132">āhu ninhātapāpakan”ti</span>.</p>
</blockquote>
<p><a class="sc" id="4"></a><a id="p_18It_433" class="ms"></a>Ayampi attho vutto bhagavatā, iti me sutanti.</p>
<p class="endsection">Aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Tikanipāta</span> <span class="hidden">Dutiyavagga</span> <span class="hidden">Moneyyasutta</span></aside>
</section>
 
</div>
</body>
</html>