<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta">
<article>
<div id="it108" class="hgroup">
<p class="division">Itivuttaka 108</p>
<h1>Kuhasutta</h1>
</div>
<p>
<a class="sc" id="1"></a>
<a id="p_18It_786" class="ms"></a>
Vuttañhetaṃ bhagavatā vuttamarahatāti me sutaṃ: </p>
<p>
<a class="sc" id="2"></a>
<a class="pts" id="pts113"></a>
<a id="p_18It_787" class="ms"></a>
<span class="cross" title='[{"bm":"1","desc":"26. Kuhasutta","lang":"pi","uid":"an4.26"},{"bm":"38","desc":"6 Jarāsuttaniddesa","lang":"pi","uid":"mnd6"}]'>^</span>

“Ye keci, bhikkhave, bhikkhū kuhā thaddhā lapā siṅgī unnaḷā asamāhitā, na me
te, bhikkhave, bhikkhū māmakā. Apagatā ca te, bhikkhave, bhikkhū imasmā
dhammavinayā; <span class="var" title='[{"eds":["bj","pts1","mr"],"var":"na ca te bhikkhave bhikkhū "}]'>na ca te</span> imasmiṃ dhammavinaye vuddhiṃ virūḷhiṃ vepullaṃ
āpajjanti. Ye ca kho, bhikkhave, bhikkhū nikkuhā nillapā dhīrā atthaddhā
susamāhitā, te kho me, bhikkhave, bhikkhū māmakā. Anapagatā ca te, bhikkhave,
bhikkhū imasmā dhammavinayā; te ca <span class="var" title='[{"eds":["bj","mr"],"var":"te bhikkhave bhikkhū imasmiṃ dhammavinaye "},{"eds":["s1","s2","s3"],"var":"imasmiṃ ca te dhammavinaye "}]'>imasmiṃ dhammavinaye</span> vuddhiṃ virūḷhiṃ
vepullaṃ āpajjantī”ti. Etamatthaṃ bhagavā avoca. Tatthetaṃ iti vuccati:</p>
<blockquote class="gatha">
<p>
<a class="sc" id="3"></a>
<a id="p_18It_788" class="ms"></a>
<span class="cross" title='[{"bm":"1","desc":"26. Kuhasutta","lang":"pi","uid":"an4.26"},{"bm":"38","desc":"6 Jarāsuttaniddesa","lang":"pi","uid":"mnd6"}]'>^</span>

“Kuhā thaddhā lapā siṅgī,<br>
unnaḷā asamāhitā;<br>
Na te dhamme virūhanti,<br>
sammāsambuddhadesite.
</p>
<p>
<a class="sc" id="4"></a>
<a id="p_18It_789" class="ms"></a>
Nikkuhā nillapā dhīrā,<br>
atthaddhā susamāhitā;<br>
Te ve dhamme virūhanti,<br>
sammāsambuddhadesite”ti.
</p>
</blockquote>
<p>
<a class="sc" id="5"></a>
<a id="p_18It_790" class="ms"></a>
Ayampi attho vutto bhagavatā, iti me sutanti.</p>
<p class="endsection">Navamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Catukkanipāta</span>
<span class="hidden">Brāhmaṇadhammayāgavagga</span>
<span class="hidden">Kuhasutta</span>
</div>
</section>
<a class="previous" href="/pi/it107">◀ Itivuttaka  107</a><a class="top" href="#"> ▲ TOP </a><a class="next" href="/pi/it109">Itivuttaka  109 ▶</a>
</div>
</body>
</html>