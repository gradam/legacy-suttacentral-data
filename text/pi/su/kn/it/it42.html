<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta">
<article>
<div id="it42" class="hgroup">
<p class="division">Itivuttaka 42</p>
<h1>Sukkadhammasutta</h1>
</div>
<p>
<a class="sc" id="1"></a>
<a id="p_18It_266" class="ms"></a>
Vuttañhetaṃ bhagavatā vuttamarahatāti me sutaṃ: </p>
<p>
<a class="sc" id="2"></a>
<a id="p_18It_267" class="ms"></a>
<span class="cross" title='[{"bm":"8.1","desc":"1. Vajjasutta","lang":"pi","uid":"an2.1-10"}]'>^</span>

“Dveme, bhikkhave, sukkā dhammā lokaṃ pālenti. Katame dve? <span class="var" title='[{"eds":["bj","s1","s2","s3","km","pts1"],"var":"hiri "}]'>Hirī</span> ca, ottappañca.
Ime ce, bhikkhave, dve sukkā dhammā lokaṃ na pāleyyuṃ, nayidha paññāyetha
mātāti vā mātucchāti vā mātulānīti vā ācariyabhariyāti vā garūnaṃ dārāti vā.
Sambhedaṃ loko agamissa yathā ajeḷakā kukkuṭasūkarā <span class="var" title='[{"eds":["bj"],"var":"soṇasigālā "},{"eds":["pts1"],"var":"sonasiṅgālā "}]'>soṇasiṅgālā</span>. Yasmā ca kho,
bhikkhave, ime dve sukkā dhammā lokaṃ pālenti tasmā paññāyati mātāti vā
mātucchāti vā mātulānīti vā ācariyabhariyāti vā garūnaṃ dārāti vā”ti.
Etamatthaṃ bhagavā avoca. Tatthetaṃ iti vuccati:</p>
<blockquote class="gatha">
<p>
<a class="sc" id="3"></a>
<a id="p_18It_268" class="ms"></a>
“Yesañce hiriottappaṃ,<br>
sabbadā ca na vijjati;<br>
Vokkantā sukkamūlā te,<br>
jātimaraṇagāmino.
</p>
<p>
<a class="sc" id="4"></a>
<a class="pts" id="pts37"></a>
<a id="p_18It_269" class="ms"></a>
Yesañca hiriottappaṃ,<br>
sadā sammā upaṭṭhitā;<br>
Virūḷhabrahmacariyā te,<br>
santo khīṇapunabbhavā”ti.
</p>
</blockquote>
<p>
<a class="sc" id="5"></a>
<a id="p_18It_270" class="ms"></a>
Ayampi attho vutto bhagavatā, iti me sutanti.</p>
<p class="endsection">Pañcamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dukanipāta</span>
<span class="hidden">Dutiyavagga</span>
<span class="hidden">Sukkadhammasutta</span>
</div>
</section>
<a class="previous" href="/pi/it41">◀ Itivuttaka  41</a><a class="top" href="#"> ▲ TOP </a><a class="next" href="/pi/it43">Itivuttaka  43 ▶</a>
</div>
</body>
</html>