<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="bv28">
<article>
<div class="hgroup">
<p class="division">Buddhavaṃsa</p>
<h1>Buddhapakiṇṇakakaṇḍa</h1>
</div>
<blockquote class="gatha">
<p>
<a class="msdiv" id="msdiv1"></a>
<a class="ms" id="p_21Bu_1061"></a>
<a class="sc" id="1"></a>
Aparimeyyito kappe,<br>
caturo āsuṃ vināyakā;<br>
Taṇhaṅkaro medhaṅkaro,<br>
athopi saraṇaṅkaro;<br>
Dīpaṅkaro ca sambuddho,<br>
ekakappamhi te jinā.<br>
</p>
<p>
<a class="msdiv" id="msdiv2"></a>
<a class="ms" id="p_21Bu_1062"></a>
<a class="sc" id="2"></a>
Dīpaṅkarassa aparena,<br>
koṇḍañño nāma nāyako;<br>
Ekova ekakappamhi,<br>
tāresi janataṃ bahuṃ.<br>
</p>
<p>
<a class="msdiv" id="msdiv3"></a>
<a class="ms" id="p_21Bu_1063"></a>
<a class="sc" id="3"></a>
Dīpaṅkarassa bhagavato,<br>
koṇḍaññassa ca satthuno;<br>
Etesaṃ antarā kappā,<br>
gaṇanāto asaṅkhiyā.<br>
</p>
<p>
<a class="msdiv" id="msdiv4"></a>
<a class="ms" id="p_21Bu_1064"></a>
<a class="sc" id="4"></a>
Koṇḍaññassa aparena,<br>
maṅgalo nāma nāyako;<br>
Tesampi antarā kappā,<br>
gaṇanāto asaṅkhiyā.<br>
</p>
<p>
<a class="msdiv" id="msdiv5"></a>
<a class="ms" id="p_21Bu_1065"></a>
<a class="sc" id="5"></a>
Maṅgalo ca sumano ca,<br>
revato sobhito muni;<br>
Tepi buddhā ekakappe,<br>
cakkhumanto pabhaṅkarā.<br>
</p>
<p>
<a class="msdiv" id="msdiv6"></a>
<a class="ms" id="p_21Bu_1066"></a>
<a class="sc" id="6"></a>
Sobhitassa aparena,<br>
anomadassī mahāyaso;<br>
Tesampi antarā kappā,<br>
gaṇanāto asaṅkhiyā.<br>
</p>
<p>
<a class="msdiv" id="msdiv7"></a>
<a class="ms" id="p_21Bu_1067"></a>
<a class="sc" id="7"></a>
Anomadassī padumo,<br>
nārado cāpi nāyako;<br>
Tepi buddhā ekakappe,<br>
tamantakārakā munī.<br>
</p>
<p>
<a class="msdiv" id="msdiv8"></a>
<a class="ms" id="p_21Bu_1068"></a>
<a class="sc" id="8"></a>
Nāradassa aparena,<br>
Padumuttaro nāma nāyako;<br>
Ekakappamhi uppanno,<br>
Tāresi janataṃ bahuṃ.<br>
</p>
<p>
<a class="msdiv" id="msdiv9"></a>
<a class="ms" id="p_21Bu_1069"></a>
<a class="sc" id="9"></a>
Nāradassa bhagavato,<br>
padumuttarassa satthuno;<br>
Tesampi antarā kappā,<br>
gaṇanāto asaṅkhiyā.<br>
</p>
<p>
<a class="msdiv" id="msdiv10"></a>
<a class="ms" id="p_21Bu_1070"></a>
<a class="sc" id="10"></a>
Kappasatasahassamhi,<br>
eko āsi mahāmuni;<br>
Padumuttaro lokavidū,<br>
āhutīnaṃ paṭiggaho.<br>
</p>
<p>
<a class="msdiv" id="msdiv11"></a>
<a class="ms" id="p_21Bu_1071"></a>
<a class="sc" id="11"></a>
Tiṃsakappasahassamhi,<br>
duve āsuṃ vināyakā;<br>
Sumedho ca sujāto ca,<br>
orato padumuttarā.<br>
</p>
<p>
<a class="msdiv" id="msdiv12"></a>
<a class="ms" id="p_21Bu_1072"></a>
<a class="sc" id="12"></a>
Aṭṭhārase kappasate,<br>
tayo āsuṃ vināyakā;<br>
Piyadassī atthadassī,<br>
dhammadassī ca nāyakā.<br>
</p>
<p>
<a class="msdiv" id="msdiv13"></a>
<a class="ms" id="p_21Bu_1073"></a>
<a class="sc" id="13"></a>
Orato ca sujātassa,<br>
sambuddhā dvipaduttamā;<br>
Ekakappamhi te buddhā,<br>
loke appaṭipuggalā.<br>
</p>
<p>
<a class="msdiv" id="msdiv14"></a>
<a class="ms" id="p_21Bu_1074"></a>
<a class="sc" id="14"></a>
Catunnavutito kappe,<br>
eko āsi mahāmuni;<br>
Siddhattho so lokavidū,<br>
sallakatto anuttaro.<br>
</p>
<p>
<a class="msdiv" id="msdiv15"></a>
<a class="ms" id="p_21Bu_1075"></a>
<a class="sc" id="15"></a>
Dvenavute ito kappe,<br>
duve āsuṃ vināyakā;<br>
Tisso phusso ca sambuddhā,<br>
asamā appaṭipuggalā.<br>
</p>
<p>
<a class="msdiv" id="msdiv16"></a>
<a class="ms" id="p_21Bu_1076"></a>
<a class="sc" id="16"></a>
Ekanavutito kappe,<br>
vipassī nāma nāyako;<br>
Sopi buddho kāruṇiko,<br>
satte mocesi bandhanā.<br>
</p>
<p>
<a class="msdiv" id="msdiv17"></a>
<a class="ms" id="p_21Bu_1077"></a>
<a class="sc" id="17"></a>
Ekatiṃse ito kappe,<br>
duve āsuṃ vināyakā;<br>
Sikhī ca vessabhū ceva,<br>
asamā appaṭipuggalā.<br>
</p>
<p>
<a class="msdiv" id="msdiv18"></a>
<a class="ms" id="p_21Bu_1078"></a>
<a class="sc" id="18"></a>
Imamhi bhaddake kappe,<br>
tayo āsuṃ vināyakā;<br>
Kakusandho koṇāgamano,<br>
kassapo cāpi nāyako.<br>
</p>
<p>
<a class="msdiv" id="msdiv19"></a>
<a class="ms" id="p_21Bu_1079"></a>
<a class="sc" id="19"></a>
Ahametarahi sambuddho,<br>
metteyyo cāpi hessati;<br>
Etepime pañca buddhā,<br>
dhīrā lokānukampakā.<br>
</p>
<p>
<a class="msdiv" id="msdiv20"></a>
<a class="ms" id="p_21Bu_1080"></a>
<a class="sc" id="20"></a>
Etesaṃ dhammarājūnaṃ,<br>
Aññesaṃnekakoṭinaṃ;<br>
Ācikkhitvāna taṃ maggaṃ,<br>
Nibbutā te sasāvakāti. (1052)<br>
</p>
</blockquote>
<p class="endsutta">
<a class="ms" id="p_21Bu_1081"></a>
<a class="sc" id="21"></a>
Buddhapakiṇṇakakaṇḍaṃ niṭṭhitaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>