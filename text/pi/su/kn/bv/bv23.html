<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="bv23">
<article>
<div class="hgroup">
<p class="division">Buddhavaṃsa</p>
<h1>23 Vessabhūbuddhavaṃsa</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_21Bu_895"></a>
<a class="msdiv" id="msdiv1"></a>
“Tattheva maṇḍakappamhi,<br>
asamo appaṭipuggalo;<br>
Vessabhū nāma nāmena,<br>
loke uppajji nāyako.<br></p>
<p>
<a class="sc" id="2"></a>
<a class="ms" id="p_21Bu_896"></a>
<a class="msdiv" id="msdiv2"></a>
Ādittaṃ vata rāgaggi,<br>
taṇhānaṃ vijitaṃ tadā;<br>
Nāgova bandhanaṃ chetvā,<br>
patto sambodhimuttamaṃ.<br></p>
<p>
<a class="sc" id="3"></a>
<a class="ms" id="p_21Bu_897"></a>
<a class="msdiv" id="msdiv3"></a>
Dhammacakkaṃ pavattente,<br>
vessabhūlokanāyake;<br>
Asītikoṭisahassānaṃ,<br>
paṭhamābhisamayo ahu.<br></p>
<p>
<a class="sc" id="4"></a>
<a class="ms" id="p_21Bu_898"></a>
<a class="msdiv" id="msdiv4"></a>
Pakkante cārikaṃ raṭṭhe,<br>
lokajeṭṭhe narāsabhe;<br>
Sattatikoṭisahassānaṃ,<br>
dutiyābhisamayo ahu.<br></p>
<p>
<a class="sc" id="5"></a>
<a class="ms" id="p_21Bu_899"></a>
<a class="msdiv" id="msdiv5"></a>
Mahādiṭṭhiṃ vinodento,<br>
pāṭiheraṃ karoti so;<br>
Samāgatā naramarū,<br>
dasasahassī sadevake.<br></p>
<p>
<a class="sc" id="6"></a>
<a class="ms" id="p_21Bu_900"></a>
<a class="msdiv" id="msdiv6"></a>
Mahāacchariyaṃ disvā,<br>
abbhutaṃ lomahaṃsanaṃ;<br>
Devā ceva manussā ca,<br>
bujjhare saṭṭhikoṭiyo.<br></p>
<p>
<a class="sc" id="7"></a>
<a class="ms" id="p_21Bu_901"></a>
<a class="msdiv" id="msdiv7"></a>
Sannipātā tayo āsuṃ,<br>
vessabhussa mahesino;<br>
Khīṇāsavānaṃ vimalānaṃ,<br>
santacittāna tādinaṃ.<br></p>
<p>
<a class="sc" id="8"></a>
<a class="ms" id="p_21Bu_902"></a>
<a class="msdiv" id="msdiv8"></a>
Asītibhikkhusahassānaṃ,<br>
paṭhamo āsi samāgamo;<br>
Sattatibhikkhusahassānaṃ,<br>
dutiyo āsi samāgamo.<br></p>
<p>
<a class="sc" id="9"></a>
<a class="ms" id="p_21Bu_903"></a>
<a class="msdiv" id="msdiv9"></a>
Saṭṭhibhikkhusahassānaṃ,<br>
tatiyo āsi samāgamo;<br>
Jarādibhayabhītānaṃ,<br>
orasānaṃ mahesino.<br></p>
<p>
<a class="sc" id="10"></a>
<a class="ms" id="p_21Bu_904"></a>
<a class="msdiv" id="msdiv10"></a>
Ahaṃ tena samayena,<br>
sudassano nāma khattiyo;<br>
Nimantetvā mahāvīraṃ,<br>
dānaṃ datvā mahārahaṃ;<br>
Annapānena vatthena,<br>
sasaṃghaṃ jinapūjayiṃ.<br></p>
<p>
<a class="sc" id="11"></a>
<a class="ms" id="p_21Bu_905"></a>
<a class="msdiv" id="msdiv11"></a>
Tassa buddhassa asamassa,<br>
cakkaṃ vattitamuttamaṃ;<br>
Sutvāna paṇitaṃ dhammaṃ,<br>
pabbajjamabhirocayiṃ.<br></p>
<p>
<a class="sc" id="12"></a>
<a class="ms" id="p_21Bu_906"></a>
<a class="msdiv" id="msdiv12"></a>
Mahādānaṃ pavattetvā,<br>
rattindivamatandito;<br>
Pabbajjaṃ guṇasampannaṃ,<br>
pabbajiṃ jinasantike.<br></p>
<p>
<a class="sc" id="13"></a>
<a class="ms" id="p_21Bu_907"></a>
<a class="msdiv" id="msdiv13"></a>
Ācāraguṇasampanno,<br>
vattasīlasamāhito;<br>
Sabbaññutaṃ gavesanto,<br>
ramāmi jinasāsane.<br></p>
<p>
<a class="sc" id="14"></a>
<a class="ms" id="p_21Bu_908"></a>
<a class="msdiv" id="msdiv14"></a>
Saddhāpītiṃ upagantvā,<br>
buddhaṃ vandāmi sattharaṃ;<br>
Pīti uppajjati mayhaṃ,<br>
bodhiyāyeva kāraṇā.<br></p>
<p>
<a class="sc" id="15"></a>
<a class="ms" id="p_21Bu_909"></a>
<a class="msdiv" id="msdiv15"></a>
Anivattamānasaṃ ñatvā,<br>
sambuddho etadabravi;<br>
‘Ekatiṃse ito kappe,<br>
ayaṃ buddho bhavissati.<br></p>
<p>
<a class="sc" id="16"></a>
<a class="ms" id="p_21Bu_910"></a>
<a class="msdiv" id="msdiv16"></a>
Ahu kapilavhayā rammā,<br>
…pe… <br>
hessāma sammukhā imaṃ’.<br></p>
<p>
<a class="sc" id="17"></a>
<a class="ms" id="p_21Bu_911"></a>
<a class="msdiv" id="msdiv17"></a>
Tassāhaṃ vacanaṃ sutvā,<br>
bhiyyo cittaṃ pasādayiṃ;<br>
Uttariṃ vatamadhiṭṭhāsiṃ,<br>
dasapāramipūriyā.<br></p>
<p>
<a class="sc" id="18"></a>
<a class="ms" id="p_21Bu_912"></a>
<a class="msdiv" id="msdiv18"></a>
Anomaṃ nāma nagaraṃ,<br>
suppatīto nāma khattiyo;<br>
Mātā yasavatī nāma,<br>
vessabhussa mahesino.<br></p>
<p>
<a class="sc" id="19"></a>
<a class="ms" id="p_21Bu_913"></a>
<a class="msdiv" id="msdiv19"></a>
Cha ca vassasahassāni,<br>
Agāraṃ ajjha so vasi;<br>
Ruci suruci rativaḍḍhano,<br>
Tayo pāsādamuttamā.<br></p>
<p>
<a class="sc" id="20"></a>
<a class="ms" id="p_21Bu_914"></a>
<a class="msdiv" id="msdiv20"></a>
Anūnatiṃsasahassāni,<br>
nāriyo samalaṅkatā;<br>
Sucittā nāma sā nārī,<br>
suppabuddho nāma atrajo.<br></p>
<p>
<a class="sc" id="21"></a>
<a class="ms" id="p_21Bu_915"></a>
<a class="msdiv" id="msdiv21"></a>
Nimitte caturo disvā,<br>
sivikāyābhinikkhami;<br>
Chamāsaṃ padhānacāraṃ,<br>
acarī purisuttamo.<br></p>
<p>
<a class="sc" id="22"></a>
<a class="ms" id="p_21Bu_916"></a>
<a class="msdiv" id="msdiv22"></a>
Brahmunā yācito santo,<br>
vessabhūlokanāyako;<br>
Vatti cakkaṃ mahāvīro,<br>
aruṇārāme naruttamo.<br></p>
<p>
<a class="sc" id="23"></a>
<a class="ms" id="p_21Bu_917"></a>
<a class="msdiv" id="msdiv23"></a>
Soṇo ca uttaro ceva,<br>
ahesuṃ aggasāvakā;<br>
Upasanto nāmupaṭṭhāko,<br>
vessabhussa mahesino.<br></p>
<p>
<a class="sc" id="24"></a>
<a class="ms" id="p_21Bu_918"></a>
<a class="msdiv" id="msdiv24"></a>
Rāmā ceva samālā ca,<br>
ahesuṃ aggasāvikā;<br>
Bodhi tassa bhagavato,<br>
mahāsāloti vuccati.<br></p>
<p>
<a class="sc" id="25"></a>
<a class="ms" id="p_21Bu_919"></a>
<a class="msdiv" id="msdiv25"></a>
Sotthiko ceva rambho ca,<br>
ahesuṃ aggupaṭṭhakā;<br>
Gotamī sirimā ceva,<br>
ahesuṃ aggupaṭṭhikā.<br></p>
<p>
<a class="sc" id="26"></a>
<a class="ms" id="p_21Bu_920"></a>
<a class="msdiv" id="msdiv26"></a>
Saṭṭhiratanamubbedho,<br>
hemayūpasamūpamo;<br>
Kāyā niccharati rasmi,<br>
rattiṃva pabbate sikhī.<br></p>
<p>
<a class="sc" id="27"></a>
<a class="ms" id="p_21Bu_921"></a>
<a class="msdiv" id="msdiv27"></a>
Saṭṭhivassasahassāni,<br>
āyu tassa mahesino;<br>
Tāvatā tiṭṭhamāno so,<br>
tāresi janataṃ bahuṃ.<br></p>
<p>
<a class="sc" id="28"></a>
<a class="ms" id="p_21Bu_922"></a>
<a class="msdiv" id="msdiv28"></a>
Dhammaṃ vitthārikaṃ katvā,<br>
vibhajitvā mahājanaṃ;<br>
Dhammanāvaṃ ṭhapetvāna,<br>
nibbuto so sasāvako.<br></p>
<p>
<a class="sc" id="29"></a>
<a class="ms" id="p_21Bu_923"></a>
<a class="msdiv" id="msdiv29"></a>
Dassaneyyaṃ sabbajanaṃ,<br>
vihāraṃ iriyāpathaṃ;<br>
Sabbaṃ tamantarahitaṃ,<br>
nanu rittā sabbasaṅkhārā.<br></p>
<p>
<a class="sc" id="30"></a>
<a class="ms" id="p_21Bu_924"></a>
<a class="msdiv" id="msdiv30"></a>
Vessabhū jinavaro satthā,<br>
Khemārāmamhi nibbuto;<br>
Dhātuvitthārikaṃ āsi,<br>
Tesu tesu padesato”ti. (901)<br></p>
</blockquote>
<p class="endsutta">
<a class="sc" id="31"></a>
<a class="ms" id="p_21Bu_925"></a>
Vessabhussa bhagavato vaṃso ekavīsatimo.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>