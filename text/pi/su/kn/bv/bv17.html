<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="bv17">
<article>
<div class="hgroup">
<p class="division">Buddhavaṃsa</p>
<h1><span class="var" id="note88" title="dhamma­dassi­buddha­vaṃso (s2, s3, pts1-2)">17 Dhamma­dassī­buddha­vaṃsa</span></h1>
</div>
<blockquote class="gatha">
<p><a class="sc" id="1"></a><a class="pts1" id="pts1.45"></a><a class="pts2" id="pts21.65"></a><a class="ms" id="p_21Bu_722"></a><a class="msdiv" id="msdiv1"></a>“Tattheva maṇḍakappamhi,<br>
dhammadassī mahāyaso;<br>
Tamandhakāraṃ vidhamitvā,<br>
atirocati sadevake.</p>
<p><a class="sc" id="2"></a><a class="ms" id="p_21Bu_723"></a><a class="msdiv" id="msdiv2"></a>Tassāpi atulatejassa,<br>
dhamma­cakkap­pa­vat­tane;<br>
Koṭi­sata­sahas­sā­naṃ,<br>
paṭha­mā­bhisa­mayo ahu.</p>
<p><a class="sc" id="3"></a><a class="ms" id="p_21Bu_724"></a><a class="msdiv" id="msdiv3"></a>Yadā buddho dhammadassī,<br>
vinesi sañjayaṃ isiṃ;<br>
Tadā navutikoṭīnaṃ,<br>
dutiyā­bhisa­mayo ahu.</p>
<p><a class="sc" id="4"></a><a class="ms" id="p_21Bu_725"></a><a class="msdiv" id="msdiv4"></a>Yadā sakko upāgañchi,<br>
sapariso vināyakaṃ;<br>
Tadā asītikoṭīnaṃ,<br>
tatiyā­bhisa­mayo ahu.</p>
<p><a class="sc" id="5"></a><a class="ms" id="p_21Bu_726"></a><a class="msdiv" id="msdiv5"></a>Tassāpi devadevassa,<br>
sannipātā tayo <span class="var" title="ahu (bj) | āsuṃ (s2, s3)" id="note89">ahuṃ</span>;<br>
Khīṇāsavānaṃ vimalānaṃ,<br>
santacittāna tādinaṃ.</p>
<p><a class="sc" id="6"></a><a class="ms" id="p_21Bu_727"></a><a class="msdiv" id="msdiv6"></a>Yadā buddho dhammadassī,<br>
Saraṇe vassaṃ upāgami;<br>
Tadā <span class="var" title="koṭisahassānaṃ (bj, s2, s3, km, pts1-2)" id="note90">koṭi­sata­sahas­sā­naṃ</span>,<br>
Paṭhamo āsi samāgamo.</p>
<p><a class="sc" id="7"></a><a class="ms" id="p_21Bu_728"></a><a class="msdiv" id="msdiv7"></a>Punāparaṃ yadā buddho,<br>
devato eti mānusaṃ;<br>
Tadāpi satakoṭīnaṃ,<br>
dutiyo āsi samāgamo.</p>
<p><a class="sc" id="8"></a><a class="ms" id="p_21Bu_729"></a><a class="msdiv" id="msdiv8"></a>Punāparaṃ yadā buddho,<br>
pakāsesi dhute guṇe;<br>
Tadā asītikoṭīnaṃ,<br>
tatiyo āsi samāgamo.</p>
<p><a class="sc" id="9"></a><a class="ms" id="p_21Bu_730"></a><a class="msdiv" id="msdiv9"></a>Ahaṃ tena samayena,<br>
sakko āsiṃ purindado;<br>
Dibbena gandhamālena,<br>
tūriye­nābhi­pū­jayiṃ.</p>
<p><a class="sc" id="10"></a><a class="ms" id="p_21Bu_731"></a><a class="msdiv" id="msdiv10"></a>Sopi maṃ buddho byākāsi,<br>
devamajjhe nisīdiya;<br>
‘Aṭṭhārase kappasate,<br>
ayaṃ buddho bhavissati.</p>
<p><a class="sc" id="11"></a><a class="ms" id="p_21Bu_732"></a><a class="msdiv" id="msdiv11"></a>Padhānaṃ padahitvāna,<br>
… pe …<br>
hessāma sammukhā imaṃ’.</p>
<p><a class="sc" id="12"></a><a class="ms" id="p_21Bu_733"></a><a class="msdiv" id="msdiv12"></a>Tassāpi vacanaṃ sutvā,<br>
bhiyyo cittaṃ pasādayiṃ;<br>
Uttariṃ vata­ma­dhiṭṭhā­siṃ,<br>
dasa­pārami­pūriyā.</p>
<p><a class="sc" id="13"></a><a class="ms" id="p_21Bu_734"></a><a class="msdiv" id="msdiv13"></a>Saraṇaṃ nāma nagaraṃ,<br>
saraṇo nāma khattiyo;<br>
Sunandā nāma janikā,<br>
dhammadassissa satthuno.</p>
<p><a class="sc" id="14"></a><a class="pts2" id="pts21.66"></a><a class="ms" id="p_21Bu_735"></a><a class="msdiv" id="msdiv14"></a>Aṭṭhavas­sa­sahas­sāni,<br>
Agāraṃ ajjha so vasi;<br>
Arajo virajo sudassano,<br>
Tayo pāsādamuttamā.</p>
<p><a class="sc" id="15"></a><a class="ms" id="p_21Bu_736"></a><a class="msdiv" id="msdiv15"></a><span class="var" title="cattā­līsa­sahas­sāni (s2, km) | cattā­ḷī­sahas­sāni (s3)" id="note91">Ticattā­rīsa­sahas­sāni</span>,<br>
nāriyo samalaṅkatā;<br>
Vicikoḷi nāma nārī,<br>
atrajo puññavaḍḍhano.</p>
<p><a class="sc" id="16"></a><a class="pts1" id="pts1.46"></a><a class="ms" id="p_21Bu_737"></a><a class="msdiv" id="msdiv16"></a>Nimitte caturo disvā,<br>
pāsā­denā­bhi­nikkhami;<br>
Sattāhaṃ padhānacāraṃ,<br>
acarī purisuttamo.</p>
<p><a class="sc" id="17"></a><a class="ms" id="p_21Bu_738"></a><a class="msdiv" id="msdiv17"></a>Brahmunā yācito santo,<br>
dhammadassī narāsabho;<br>
Vatti cakkaṃ mahāvīro,<br>
migadāye naruttamo.</p>
<p><a class="sc" id="18"></a><a class="ms" id="p_21Bu_739"></a><a class="msdiv" id="msdiv18"></a>Padumo phussadevo ca,<br>
ahesuṃ aggasāvakā;<br>
<span class="var" title="sudatto (s2, s3, km)" id="note92">Sunetto</span> nāmupaṭṭhāko,<br>
dhammadassissa satthuno.</p>
<p><a class="sc" id="19"></a><a class="ms" id="p_21Bu_740"></a><a class="msdiv" id="msdiv19"></a>Khemā ca saccanāmā ca,<br>
ahesuṃ aggasāvikā;<br>
Bodhi tassa bhagavato,<br>
bimbijāloti vuccati.</p>
<p><a class="sc" id="20"></a><a class="ms" id="p_21Bu_741"></a><a class="msdiv" id="msdiv20"></a>Subhaddo kaṭissaho ceva,<br>
ahesuṃ aggupaṭṭhakā;<br>
<span class="var" title="sāḷisā (s2, s3, km) | sāliyā (pts1-2)" id="note93">Sāḷiyā</span> ca kaḷiyā ca,<br>
ahesuṃ aggupaṭṭhikā.</p>
<p><a class="sc" id="21"></a><a class="ms" id="p_21Bu_742"></a><a class="msdiv" id="msdiv21"></a>Sopi buddho asamasamo,<br>
asīti­hattha­muggato;<br>
Atirocati tejena,<br>
dasasahassimhi dhātuyā.</p>
<p><a class="sc" id="22"></a><a class="ms" id="p_21Bu_743"></a><a class="msdiv" id="msdiv22"></a>Suphullo sālarājāva,<br>
vijjūva gagane yathā;<br>
Majjhanhikeva sūriyo,<br>
evaṃ so upasobhatha.</p>
<p><a class="sc" id="23"></a><a class="ms" id="p_21Bu_744"></a><a class="msdiv" id="msdiv23"></a>Tassāpi atulatejassa,<br>
samakaṃ āsi jīvitaṃ;<br>
Vassa­sata­sahas­sāni,<br>
loke aṭṭhāsi cakkhumā.</p>
<p><a class="sc" id="24"></a><a class="ms" id="p_21Bu_745"></a><a class="msdiv" id="msdiv24"></a>Obhāsaṃ dassayitvāna,<br>
vimalaṃ katvāna sāsanaṃ;<br>
Cavi candova gagane,<br>
nibbuto so sasāvako.</p>
<p><a class="sc" id="25"></a><a class="ms" id="p_21Bu_746"></a><a class="msdiv" id="msdiv25"></a>Dhammadassī mahāvīro,<br>
Sālārāmamhi nibbuto;<br>
Tatthevassa thūpavaro,<br>
Tīṇi­yoja­na­muggato”ti. (729)</p>
</blockquote>
<p class="endsutta"><a class="sc" id="26"></a><a class="ms" id="p_21Bu_747"></a><span class="var" title="dhamma­dassi­buddha­vaṃso (s2, s3)" id="note94">Dhammadassissa bhagavato vaṃso</span> pannarasamo.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
</aside>
</section>
</div>
</body>
</html>
