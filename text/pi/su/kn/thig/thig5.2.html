<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="thig5.2">
<article>
<div class="hgroup">
<p class="division">Therīgāthā</p>
<p>Pañcakanipāta</p>
<h1>2 Vimalātherīgāthā</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_19Th2_115"></a>
<a class="msdiv" id="msdiv72"></a>
“Mattā vaṇṇena rūpena,<br>
sobhaggena yasena ca;<br>
Yobbanena cupatthaddhā,<br>
aññāsamatimaññihaṃ.<br></p>
<p>
<a class="sc" id="2"></a>
<a class="ms" id="p_19Th2_116"></a>
<a class="msdiv" id="msdiv73"></a>
Vibhūsetvā imaṃ kāyaṃ,<br>
sucittaṃ bālalāpanaṃ;<br>
Aṭṭhāsiṃ vesidvāramhi,<br>
luddo pāsamivoḍḍiya.<br></p>
<p>
<a class="sc" id="3"></a>
<a class="ms" id="p_19Th2_117"></a>
<a class="msdiv" id="msdiv74"></a>
Piḷandhanaṃ vidaṃsentī,<br>
guyhaṃ pakāsikaṃ bahuṃ;<br>
Akāsiṃ vividhaṃ māyaṃ,<br>
ujjagghantī bahuṃ janaṃ.<br></p>
<p>
<a class="sc" id="4"></a>
<a class="ms" id="p_19Th2_118"></a>
<a class="msdiv" id="msdiv75"></a>
Sājja piṇḍaṃ caritvāna,<br>
muṇḍā saṅghāṭipārutā;<br>
Nisinnā rukkhamūlamhi,<br>
avitakkassa lābhinī.<br></p>
<p>
<a class="sc" id="5"></a>
<a class="ms" id="p_19Th2_119"></a>
<a class="msdiv" id="msdiv76"></a>
Sabbe yogā samucchinnā,<br>
ye dibbā ye ca mānusā;<br>
Khepetvā āsave sabbe,<br>
sītibhūtāmhi nibbutā”ti.<br></p>
</blockquote>
<p class="endsutta">
<a class="sc" id="6"></a>
<a class="ms" id="p_19Th2_120"></a>
…  Vimalā purāṇagaṇikā therī… .</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>