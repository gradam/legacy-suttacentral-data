<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="thig5.6">
<article>
<div class="hgroup">
<p class="division">Therīgāthā</p>
<p>Pañcakanipāta</p>
<h1>6 Mittākāḷītherīgāthā</h1>
</div>
<blockquote class="gatha">
<p><a class="msdiv" id="msdiv92"></a>
<a class="ms" id="p_19Th2_139"></a>
<a class="sc" id="1"></a>
“Saddhāya pabbajitvāna, <br>
agārasmānagāriyaṃ; <br>
Vicariṃhaṃ tena tena, <br>
lābhasakkāraussukā. <br>
</p>
<p><a class="msdiv" id="msdiv93"></a>
<a class="ms" id="p_19Th2_140"></a>
<a class="sc" id="2"></a>
Riñcitvā paramaṃ atthaṃ, <br>
hīnamatthaṃ asevihaṃ; <br>
Kilesānaṃ vasaṃ gantvā, <br>
sāmaññatthaṃ na bujjhihaṃ. <br>
</p>
<p><a class="msdiv" id="msdiv94"></a>
<a class="ms" id="p_19Th2_141"></a>
<a class="sc" id="3"></a>
Tassā me ahu saṃvego, <br>
nisinnāya vihārake; <br>
Ummaggapaṭipannāmhi, <br>
taṇhāya vasamāgatā. <br>
</p>
<p><a class="msdiv" id="msdiv95"></a>
<a class="ms" id="p_19Th2_142"></a>
<a class="sc" id="4"></a>
Appakaṃ jīvitaṃ mayhaṃ, <br>
jarā byādhi ca maddati; <br>
Purāyaṃ bhijjati kāyo, <br>
na me kālo pamajjituṃ. <br>
</p>
<p><a class="msdiv" id="msdiv96"></a>
<a class="ms" id="p_19Th2_143"></a>
<a class="sc" id="5"></a>
Yathābhūtamavekkhantī, <br>
khandhānaṃ udayabbayaṃ; <br>
Vimuttacittā uṭṭhāsiṃ, <br>
kataṃ buddhassa sāsanan”ti. <br>
</p>
</blockquote>
<p class="endsutta"><a class="sc" id="6"></a>
<a class="ms" id="p_19Th2_144"></a>
… Mittā kāḷī therī ….</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>