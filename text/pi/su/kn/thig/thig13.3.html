<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="thig13.3">
<article>
<div class="hgroup">
<p class="division">Therīgāthā</p>
<p>Vīsatinipāta</p>
<h1>3 Cāpātherīgāthā</h1>
</div>
<blockquote class="gatha">
<p><a class="sc" id="1"></a>
<a class="ms" id="p_19Th2_372"></a>
<a class="msdiv" id="msdiv292"></a>
“Laṭṭhihattho pure āsi,<br>
so dāni migaluddako;<br>
Āsāya palipā ghorā,<br>
nāsakkhi pārametave.</p>
<p><a class="sc" id="2"></a>
<a class="ms" id="p_19Th2_373"></a>
<a class="msdiv" id="msdiv293"></a>
Sumattaṃ maṃ maññamānā,<br>
cāpā puttamatosayi;<br>
Cāpāya bandhanaṃ chetvā,<br>
pabbajissaṃ punopahaṃ”.</p>
<p><a class="sc" id="3"></a>
<a class="ms" id="p_19Th2_374"></a>
<a class="msdiv" id="msdiv294"></a>
“Mā me kujjhi mahāvīra,<br>
mā me kujjhi mahāmuni;<br>
Na hi kodhaparetassa,<br>
suddhi atthi kuto tapo”.</p>
<p><a class="sc" id="4"></a>
<a class="pts1" id="pts152"></a>
<a class="ms" id="p_19Th2_375"></a>
<a class="msdiv" id="msdiv295"></a>
“Pakkamissañca nāḷāto,<br>
kodha nāḷāya vacchati;<br>
Bandhantī itthirūpena,<br>
samaṇe <span class="var" title="dhammajīvine (mr)" id="note92">dhammajīvino</span>”.</p>
<p><a class="sc" id="5"></a>
<a class="ms" id="p_19Th2_376"></a>
<a class="msdiv" id="msdiv296"></a>
“Ehi kāḷa nivattassu,<br>
bhuñja kāme yathā pure;<br>
Ahañca te vasīkatā,<br>
ye ca me santi ñātakā”.</p>
<p><a class="sc" id="6"></a>
<a class="ms" id="p_19Th2_377"></a>
<a class="msdiv" id="msdiv297"></a>
“Etto cāpe catubbhāgaṃ,<br>
yathā bhāsasi tvañca me;<br>
Tayi rattassa posassa,<br>
uḷāraṃ vata taṃ siyā”.</p>
<p><a class="sc" id="7"></a>
<a class="ms" id="p_19Th2_378"></a>
<a class="msdiv" id="msdiv298"></a>
“Kāḷaṅginiṃva takkāriṃ,<br>
pupphitaṃ girimuddhani;<br>
Phullaṃ dālima­laṭṭhiṃva,<br>
antodīpeva pāṭaliṃ.</p>
<p><a class="sc" id="8"></a>
<a class="ms" id="p_19Th2_379"></a>
<a class="msdiv" id="msdiv299"></a>
Hari­canda­na­littaṅ­giṃ,<br>
kāsi­kuttama­dhāri­niṃ;<br>
Taṃ maṃ rūpavatiṃ santiṃ,<br>
kassa ohāya gacchasi”.</p>
<p><a class="sc" id="9"></a>
<a class="ms" id="p_19Th2_380"></a>
<a class="msdiv" id="msdiv300"></a>
“Sākuntikova <span class="var" title="sakuṇaṃ (s2, s3)" id="note93">sakuṇiṃ</span>,<br>
yathā bandhi­tu­micchati;<br>
Āharimena rūpena,<br>
na maṃ tvaṃ bādhayissasi”.</p>
<p><a class="sc" id="10"></a>
<a class="ms" id="p_19Th2_381"></a>
<a class="msdiv" id="msdiv301"></a>
“Imañca me puttaphalaṃ,<br>
kāḷa uppāditaṃ tayā;<br>
Taṃ maṃ puttavatiṃ santiṃ,<br>
kassa ohāya gacchasi”.</p>
<p><a class="sc" id="11"></a>
<a class="ms" id="p_19Th2_382"></a>
<a class="msdiv" id="msdiv302"></a>
“Jahanti putte sappaññā,<br>
tato ñātī tato dhanaṃ;<br>
Pabbajanti mahāvīrā,<br>
nāgo chetvāva bandhanaṃ”.</p>
<p><a class="sc" id="12"></a>
<a class="ms" id="p_19Th2_383"></a>
<a class="msdiv" id="msdiv303"></a>
“Idāni te imaṃ puttaṃ,<br>
Daṇḍena churikāya vā;<br>
Bhūmiyaṃ vā <span class="var" title="nisumbheyyaṃ (bj, s2, s3, pts1-2)" id="note94">nisumbhissaṃ</span>,<br>
Puttasokā na gacchasi”.</p>
<p><a class="sc" id="13"></a>
<a class="ms" id="p_19Th2_384"></a>
<a class="msdiv" id="msdiv304"></a>
“Sace puttaṃ siṅgālānaṃ,<br>
kukkurānaṃ padāhisi;<br>
Na maṃ puttakatte jammi,<br>
puna­rāvatta­yissasi”.</p>
<p><a class="sc" id="14"></a>
<a class="pts1" id="pts153"></a>
<a class="ms" id="p_19Th2_385"></a>
<a class="msdiv" id="msdiv305"></a>
“Handa kho dāni bhaddante,<br>
kuhiṃ kāḷa gamissasi;<br>
Katamaṃ gāmanigamaṃ,<br>
nagaraṃ rājadhāniyo”.</p>
<p><a class="sc" id="15"></a>
<a class="ms" id="p_19Th2_386"></a>
<a class="msdiv" id="msdiv306"></a>
“Ahumha pubbe gaṇino,<br>
Assamaṇā samaṇamānino;<br>
Gāmena gāmaṃ vicarimha,<br>
Nagare rājadhāniyo.</p>
<p><a class="sc" id="16"></a>
<a class="ms" id="p_19Th2_387"></a>
<a class="msdiv" id="msdiv307"></a>
Eso hi bhagavā buddho,<br>
nadiṃ nerañjaraṃ pati;<br>
Sabba­duk­khap­pahā­nāya,<br>
dhammaṃ deseti pāṇinaṃ;<br>
Tassāhaṃ santikaṃ gacchaṃ,<br>
so me satthā bhavissati”.</p>
<p><a class="sc" id="17"></a>
<a class="ms" id="p_19Th2_388"></a>
<a class="msdiv" id="msdiv308"></a>
“Vandanaṃ dāni vajjāsi,<br>
lokanāthaṃ anuttaraṃ;<br>
Padakkhiṇañca katvāna,<br>
ādiseyyāsi dakkhiṇaṃ”.</p>
<p><a class="sc" id="18"></a>
<a class="ms" id="p_19Th2_389"></a>
<a class="msdiv" id="msdiv309"></a>
“Etaṃ kho labbhamamhehi,<br>
yathā bhāsasi tvañca me;<br>
Vandanaṃ dāni te vajjaṃ,<br>
lokanāthaṃ anuttaraṃ;<br>
Padakkhiṇañca katvāna,<br>
ādisissāmi dakkhiṇaṃ”.</p>
<p><a class="sc" id="19"></a>
<a class="ms" id="p_19Th2_390"></a>
<a class="msdiv" id="msdiv310"></a>
Tato ca kāḷo pakkāmi,<br>
nadiṃ nerañjaraṃ pati;<br>
So addasāsi sambuddhaṃ,<br>
desentaṃ amataṃ padaṃ.</p>
<p><a class="sc" id="20"></a>
<a class="ms" id="p_19Th2_391"></a>
<a class="msdiv" id="msdiv311"></a>
Dukkhaṃ duk­kha­sa­muppādaṃ,<br>
dukkhassa ca atikkamaṃ;<br>
Ariyaṃ caṭṭhaṅgikaṃ maggaṃ,<br>
duk­khū­pasa­ma­gā­minaṃ.</p>
<p><a class="sc" id="21"></a>
<a class="ms" id="p_19Th2_392"></a>
<a class="msdiv" id="msdiv312"></a>
Tassa pādāni vanditvā,<br>
Katvāna <span class="var" title="taṃ (bj)" id="note95">naṃ</span> padakkhiṇaṃ;<br>
Cāpāya ādisitvāna,<br>
Pabbajiṃ anagāriyaṃ;<br>
Tisso vijjā anuppattā,<br>
Kataṃ buddhassa sāsanaṃ.</p>
</blockquote>
<p class="endsutta">
<a class="sc" id="22"></a>
<a class="ms" id="p_19Th2_393"></a>
… Cāpā therī ….</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>