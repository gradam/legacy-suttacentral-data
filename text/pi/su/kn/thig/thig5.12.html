<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="thig5.12">
<article>
<div class="hgroup">
<p class="division">Therīgāthā</p>
<p>Pañcakanipāta</p>
<h1>Candātherīgāthā</h1>
</div>
<blockquote class="gatha">
<p>
<a class="msdiv" id="msdiv122"></a>
<a class="ms" id="p_19Th2_175"></a>
<a class="sc" id="1"></a>
“Duggatāhaṃ pure āsiṃ,<br>
vidhavā ca aputtikā;<br>
Vinā mittehi ñātīhi,<br>
bhattacoḷassa nādhigaṃ.<br>
</p>
<p>
<a class="msdiv" id="msdiv123"></a>
<a class="ms" id="p_19Th2_176"></a>
<a class="sc" id="2"></a>
Pattaṃ daṇḍañca gaṇhitvā,<br>
bhikkhamānā kulā kulaṃ;<br>
Sītuṇhena ca ḍayhantī,<br>
satta vassāni cārihaṃ.<br>
</p>
<p>
<a class="msdiv" id="msdiv124"></a>
<a class="ms" id="p_19Th2_177"></a>
<a class="sc" id="3"></a>
Bhikkhuniṃ puna disvāna,<br>
annapānassa lābhiniṃ;<br>
Upasaṅkamma avocaṃ,<br>
‘pabbajjaṃ anagāriyaṃ’.<br>
</p>
<p>
<a class="msdiv" id="msdiv125"></a>
<a class="ms" id="p_19Th2_178"></a>
<a class="sc" id="4"></a>
Sā ca maṃ anukampāya,<br>
pabbājesi paṭācārā;<br>
Tato maṃ ovaditvāna,<br>
paramatthe niyojayi.<br>
</p>
<p>
<a class="msdiv" id="msdiv126"></a>
<a class="ms" id="p_19Th2_179"></a>
<a class="sc" id="5"></a>
Tassāhaṃ vacanaṃ sutvā,<br>
akāsiṃ anusāsaniṃ;<br>
Amogho ayyāyovādo,<br>
tevijjāmhi anāsavā”ti.<br>
</p>
</blockquote>
<p class="endsutta">
<a class="ms" id="p_19Th2_180"></a>
<a class="sc" id="6"></a>
…  Candā therī… .</p>
<p class="endsection">
<a class="ms" id="p_19Th2_181"></a>
<a class="sc" id="7"></a>
Pañcakanipāto niṭṭhito.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>