<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="thig6.7">
<article>
<div class="hgroup">
<p class="division">Therīgāthā</p>
<p>Chakkanipāta</p>
<h1>7 Guttā­therī­gāthā</h1>
</div>
<blockquote class="gatha">
<p><a class="sc" id="1"></a>
<a class="ms" id="p_19Th2_224"></a>
<a class="msdiv" id="msdiv163"></a>
“Gutte yadatthaṃ pabbajjā,<br>
hitvā puttaṃ vasuṃ piyaṃ;<br>
Tameva anubrūhehi,<br>
mā cittassa vasaṃ gami.</p>
<p><a class="sc" id="2"></a>
<a class="ms" id="p_19Th2_225"></a>
<a class="msdiv" id="msdiv164"></a>
Cittena vañcitā sattā,<br>
mārassa visaye ratā;<br>
Aneka­jāti­saṃsā­raṃ,<br>
sandhāvanti aviddasū.</p>
<p><a class="sc" id="3"></a>
<a class="ms" id="p_19Th2_226"></a>
<a class="msdiv" id="msdiv165"></a>
Kāmacchandañca byāpādaṃ,<br>
sakkā­ya­diṭṭhi­meva ca;<br>
Sīlab­bata­parāmā­saṃ,<br>
vicikicchañca pañcamaṃ.</p>
<p><a class="sc" id="4"></a>
<a class="ms" id="p_19Th2_227"></a>
<a class="msdiv" id="msdiv166"></a>
Saṃyojanāni etāni,<br>
pajahitvāna bhikkhunī;<br>
Oram­bhā­gamanī­yāni,<br>
nayidaṃ punarehisi.</p>
<p><a class="sc" id="5"></a>
<a class="ms" id="p_19Th2_228"></a>
<a class="msdiv" id="msdiv167"></a>
Rāgaṃ mānaṃ avijjañca,<br>
uddhaccañca vivajjiya;<br>
Saṃyojanāni chetvāna,<br>
dukkhassantaṃ karissasi.</p>
<p><a class="sc" id="6"></a>
<a class="ms" id="p_19Th2_229"></a>
<a class="msdiv" id="msdiv168"></a>
Khepetvā jātisaṃsāraṃ,<br>
pariññāya punabbhavaṃ;<br>
Diṭṭheva dhamme nicchātā,<br>
upasantā carissatī”ti.</p>
</blockquote>
<p class="endsutta">
<a class="sc" id="7"></a>
<a class="ms" id="p_19Th2_230"></a>
… Guttā therī ….</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>