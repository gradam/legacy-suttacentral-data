<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="thig6.1">
<article>
<div class="hgroup">
<p class="division">Therīgāthā</p>
<p>Chakkanipāta</p>
<h1>Pañcasatamattātherīgāthā</h1>
</div>
<blockquote class="gatha">
<p>
<a class="msdiv" id="msdiv127"></a>
<a class="ms" id="p_19Th2_182"></a>
<a class="sc" id="1"></a>
“Yassa maggaṃ na jānāsi,<br>
āgatassa gatassa vā;<br>
Taṃ kuto cāgataṃ sattaṃ,<br>
‘mama putto’ti rodasi.<br>
</p>
<p>
<a class="msdiv" id="msdiv128"></a>
<a class="ms" id="p_19Th2_183"></a>
<a class="sc" id="2"></a>
Maggañca khossa jānāsi,<br>
āgatassa gatassa vā;<br>
Na naṃ samanusocesi,<br>
evaṃdhammā hi pāṇino.<br>
</p>
<p>
<a class="msdiv" id="msdiv129"></a>
<a class="ms" id="p_19Th2_184"></a>
<a class="sc" id="3"></a>
Ayācito tatāgacchi,<br>
nānuññāto ito gato;<br>
Kutoci nūna āgantvā,<br>
vasitvā katipāhakaṃ;<br>
Itopi aññena gato,<br>
tatopaññena gacchati.<br>
</p>
<p>
<a class="msdiv" id="msdiv130"></a>
<a class="ms" id="p_19Th2_185"></a>
<a class="sc" id="4"></a>
Peto manussarūpena,<br>
saṃsaranto gamissati;<br>
Yathāgato tathā gato,<br>
kā tattha paridevanā”.<br>
</p>
<p>
<a class="msdiv" id="msdiv131"></a>
<a class="ms" id="p_19Th2_186"></a>
<a class="sc" id="5"></a>
“Abbahī vata me sallaṃ,<br>
duddasaṃ hadayassitaṃ;<br>
Yā me sokaparetāya,<br>
puttasokaṃ byapānudi.<br>
</p>
<p>
<a class="msdiv" id="msdiv132"></a>
<a class="ms" id="p_19Th2_187"></a>
<a class="sc" id="6"></a>
Sājja abbūḷhasallāhaṃ,<br>
Nicchātā parinibbutā;<br>
Buddhaṃ dhammañca saṃghañca,<br>
Upemi saraṇaṃ muniṃ”.<br>
</p>
</blockquote>
<p>
<a class="ms" id="p_19Th2_188"></a><a class="sc" id="7"></a>Itthaṃ sudaṃ
pañcasatamattā therī bhikkhuniyo…pe… .</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>