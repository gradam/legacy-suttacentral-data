<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="thig5.7">
<article>
<div class="hgroup">
<p class="division">Therīgāthā</p>
<p>Pañcakanipāta</p>
<h1>7 Sakulātherīgāthā</h1>
</div>
<blockquote class="gatha">
<p><a class="msdiv" id="msdiv97"></a>
<a class="ms" id="p_19Th2_145"></a>
<a class="sc" id="1"></a>
“Agārasmiṃ vasantīhaṃ, <br>
dhammaṃ sutvāna bhikkhuno; <br>
Addasaṃ virajaṃ dhammaṃ, <br>
nibbānaṃ padamaccutaṃ. <br>
</p>
<p><a class="msdiv" id="msdiv98"></a>
<a class="ms" id="p_19Th2_146"></a>
<a class="sc" id="2"></a>
Sāhaṃ puttaṃ dhītarañca, <br>
dhanadhaññañca chaḍḍiya; <br>
Kese chedāpayitvāna, <br>
pabbajiṃ anagāriyaṃ. <br>
</p>
<p><a class="msdiv" id="msdiv99"></a>
<a class="ms" id="p_19Th2_147"></a>
<a class="sc" id="3"></a>
Sikkhamānā ahaṃ santī, <br>
bhāventī maggamañjasaṃ; <br>
Pahāsiṃ rāgadosañca, <br>
tadekaṭṭhe ca āsave. <br>
</p>
<p><a class="msdiv" id="msdiv100"></a>
<a class="ms" id="p_19Th2_148"></a>
<a class="sc" id="4"></a>
Bhikkhunī upasampajja, <br>
pubbajātimanussariṃ; <br>
Dibbacakkhu visodhitaṃ, <br>
vimalaṃ sādhubhāvitaṃ. <br>
</p>
<p><a class="msdiv" id="msdiv101"></a>
<a class="ms" id="p_19Th2_149"></a>
<a class="sc" id="5"></a>
Saṅkhāre parato disvā, <br>
hetujāte palokite; <br>
Pahāsiṃ āsave sabbe, <br>
sītibhūtāmhi nibbutā”ti. <br>
</p>
</blockquote>
<p class="endsutta"><a class="sc" id="6"></a>
<a class="ms" id="p_19Th2_150"></a>
… Sakulā therī ….</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>