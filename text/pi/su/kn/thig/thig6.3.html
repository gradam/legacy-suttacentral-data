<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="thig6.3">
<article>
<div class="hgroup">
<p class="division">Therīgāthā</p>
<p>Chakkanipāta</p>
<h1>3 Khemātherīgāthā</h1>
</div>
<blockquote class="gatha">
<p><a class="msdiv" id="msdiv139"></a>
<a class="ms" id="p_19Th2_196"></a>
<a class="sc" id="1"></a>
“Daharā tvaṃ rūpavatī, <br>
ahampi daharo yuvā; <br>
Pañcaṅgikena turiyena, <br>
ehi kheme ramāmase”. <br>
</p>
<p><a class="msdiv" id="msdiv140"></a>
<a class="ms" id="p_19Th2_197"></a>
<a class="sc" id="2"></a>
“Iminā pūtikāyena, <br>
āturena pabhaṅgunā; <br>
Aṭṭiyāmi harāyāmi, <br>
kāmataṇhā samūhatā. <br>
</p>
<p><a class="msdiv" id="msdiv141"></a>
<a class="ms" id="p_19Th2_198"></a>
<a class="sc" id="3"></a>
Sattisūlūpamā kāmā, <br>
khandhāsaṃ adhikuṭṭanā; <br>
Yaṃ ‘tvaṃ kāmaratiṃ’ brūsi, <br>
‘aratī’ dāni sā mama. <br>
</p>
<p><a class="msdiv" id="msdiv142"></a>
<a class="ms" id="p_19Th2_199"></a>
<a class="sc" id="4"></a>
Sabbattha vihatā nandī, <br>
tamokhandho padālito; <br>
Evaṃ jānāhi pāpima, <br>
nihato tvamasi antaka. <br>
</p>
<p><a class="msdiv" id="msdiv143"></a>
<a class="ms" id="p_19Th2_200"></a>
<a class="sc" id="5"></a>
Nakkhattāni namassantā, <br>
aggiṃ paricaraṃ vane; <br>
Yathābhuccamajānantā, <br>
bālā suddhimamaññatha. <br>
</p>
<p><a class="msdiv" id="msdiv144"></a>
<a class="ms" id="p_19Th2_201"></a>
<a class="sc" id="6"></a>
Ahañca kho namassantī, <br>
sambuddhaṃ purisuttamaṃ; <br>
Pamuttā sabbadukkhehi, <br>
satthusāsanakārikā”ti. <br>
</p>
</blockquote>
<p class="endsutta"><a class="sc" id="7"></a>
<a class="ms" id="p_19Th2_202"></a>
… Khemā therī ….</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>