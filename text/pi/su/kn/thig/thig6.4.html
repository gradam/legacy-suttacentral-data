<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="thig6.4">
<article>
<div class="hgroup">
<p class="division">Therīgāthā</p>
<p>Chakkanipāta</p>
<h1>Sujātātherīgāthā</h1>
</div>
<blockquote class="gatha">
<p>
<a class="msdiv" id="msdiv145"></a>
<a class="ms" id="p_19Th2_203"></a>
<a class="sc" id="1"></a>
“Alaṅkatā suvasanā,<br>
mālinī candanokkhitā;<br>
Sabbābharaṇasañchannā,<br>
dāsīgaṇapurakkhatā.<br>
</p>
<p>
<a class="msdiv" id="msdiv146"></a>
<a class="ms" id="p_19Th2_204"></a>
<a class="sc" id="2"></a>
Annaṃ pānañca ādāya,<br>
khajjaṃ bhojjaṃ anappakaṃ;<br>
Gehato nikkhamitvāna,<br>
uyyānamabhihārayiṃ.<br>
</p>
<p>
<a class="msdiv" id="msdiv147"></a>
<a class="ms" id="p_19Th2_205"></a>
<a class="sc" id="3"></a>
Tattha ramitvā kīḷitvā,<br>
āgacchantī sakaṃ gharaṃ;<br>
Vihāraṃ daṭṭhuṃ pāvisiṃ,<br>
sākete añjanaṃ vanaṃ.<br>
</p>
<p>
<a class="msdiv" id="msdiv148"></a>
<a class="ms" id="p_19Th2_206"></a>
<a class="sc" id="4"></a>
Disvāna lokapajjotaṃ,<br>
vanditvāna upāvisiṃ;<br>
So me dhammamadesesi,<br>
anukampāya cakkhumā.<br>
</p>
<p>
<a class="msdiv" id="msdiv149"></a>
<a class="ms" id="p_19Th2_207"></a>
<a class="sc" id="5"></a>
Sutvā ca kho mahesissa,<br>
saccaṃ sampaṭivijjhahaṃ;<br>
Tattheva virajaṃ dhammaṃ,<br>
phusayiṃ amataṃ padaṃ.<br>
</p>
<p>
<a class="msdiv" id="msdiv150"></a>
<a class="ms" id="p_19Th2_208"></a>
<a class="sc" id="6"></a>
Tato viññātasaddhammā,<br>
pabbajiṃ anagāriyaṃ;<br>
Tisso vijjā anuppattā,<br>
amoghaṃ buddhasāsanan”ti.<br>
</p>
</blockquote>
<p class="endsutta">
<a class="ms" id="p_19Th2_209"></a>
<a class="sc" id="7"></a>
…  Sujātā therī… .</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>