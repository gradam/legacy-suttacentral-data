<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="thig6.8">
<article>
<div class="hgroup">
<p class="division">Therīgāthā</p>
<p>Chakkanipāta</p>
<h1>Vijayātherīgāthā</h1>
</div>
<blockquote class="gatha">
<p>
<a class="msdiv" id="msdiv169"></a>
<a class="ms" id="p_19Th2_231"></a>
<a class="sc" id="1"></a>
“Catukkhattuṃ pañcakkhattuṃ,<br>
vihārā upanikkhamiṃ;<br>
Aladdhā cetaso santiṃ,<br>
citte avasavattinī.<br>
</p>
<p>
<a class="msdiv" id="msdiv170"></a>
<a class="ms" id="p_19Th2_232"></a>
<a class="sc" id="2"></a>
Bhikkhuniṃ upasaṅkamma,<br>
sakkaccaṃ paripucchahaṃ;<br>
Sā me dhammamadesesi,<br>
dhātuāyatanāni ca.<br>
</p>
<p>
<a class="msdiv" id="msdiv171"></a>
<a class="ms" id="p_19Th2_233"></a>
<a class="sc" id="3"></a>
Cattāri ariyasaccāni,<br>
indriyāni balāni ca;<br>
Bojjhaṅgaṭṭhaṅgikaṃ maggaṃ,<br>
uttamatthassa pattiyā.<br>
</p>
<p>
<a class="msdiv" id="msdiv172"></a>
<a class="ms" id="p_19Th2_234"></a>
<a class="sc" id="4"></a>
Tassāhaṃ vacanaṃ sutvā,<br>
karontī anusāsaniṃ;<br>
Rattiyā purime yāme,<br>
pubbajātimanussariṃ.<br>
</p>
<p>
<a class="msdiv" id="msdiv173"></a>
<a class="ms" id="p_19Th2_235"></a>
<a class="sc" id="5"></a>
Rattiyā majjhime yāme,<br>
dibbacakkhuṃ visodhayiṃ;<br>
Rattiyā pacchime yāme,<br>
tamokhandhaṃ padālayiṃ.<br>
</p>
<p>
<a class="msdiv" id="msdiv174"></a>
<a class="ms" id="p_19Th2_236"></a>
<a class="sc" id="6"></a>
Pītisukhena ca kāyaṃ,<br>
Pharitvā vihariṃ tadā;<br>
Sattamiyā pāde pasāresiṃ,<br>
Tamokhandhaṃ padāliyā”ti.<br>
</p>
</blockquote>
<p class="endsutta">
<a class="ms" id="p_19Th2_237"></a>
<a class="sc" id="7"></a>
…  Vijayā therī… .</p>
<p class="endsection">
<a class="ms" id="p_19Th2_238"></a>
<a class="sc" id="8"></a>
Chakkanipāto niṭṭhito.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>