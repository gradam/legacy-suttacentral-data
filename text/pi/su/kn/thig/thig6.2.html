<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="thig6.2">
<article>
<div class="hgroup">
<p class="division">Therīgāthā</p>
<p>Chakkanipāta</p>
<h1>2 Vāseṭṭhītherīgāthā</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_19Th2_189"></a>
<a class="msdiv" id="msdiv133"></a>
“Puttasokenahaṃ aṭṭā,<br>
khittacittā visaññinī;<br>
Naggā pakiṇṇakesī ca,<br>
tena tena vicārihaṃ.<br></p>
<p>
<a class="sc" id="2"></a>
<a class="ms" id="p_19Th2_190"></a>
<a class="msdiv" id="msdiv134"></a>
Vīthi saṅkārakūṭesu,<br>
susāne rathiyāsu ca;<br>
Acariṃ tīṇi vassāni,<br>
khuppipāsāsamappitā.<br></p>
<p>
<a class="sc" id="3"></a>
<a class="ms" id="p_19Th2_191"></a>
<a class="msdiv" id="msdiv135"></a>
Athaddasāsiṃ sugataṃ,<br>
nagaraṃ mithilaṃ pati;<br>
Adantānaṃ dametāraṃ,<br>
sambuddhamakutobhayaṃ.<br></p>
<p>
<a class="sc" id="4"></a>
<a class="ms" id="p_19Th2_192"></a>
<a class="msdiv" id="msdiv136"></a>
Sacittaṃ paṭiladdhāna,<br>
vanditvāna upāvisiṃ;<br>
So me dhammamadesesi,<br>
anukampāya gotamo.<br></p>
<p>
<a class="sc" id="5"></a>
<a class="ms" id="p_19Th2_193"></a>
<a class="msdiv" id="msdiv137"></a>
Tassa dhammaṃ suṇitvāna,<br>
pabbajiṃ anagāriyaṃ;<br>
Yuñjantī satthuvacane,<br>
sacchākāsiṃ padaṃ sivaṃ.<br></p>
<p>
<a class="sc" id="6"></a>
<a class="ms" id="p_19Th2_194"></a>
<a class="msdiv" id="msdiv138"></a>
Sabbe sokā samucchinnā,<br>
pahīnā etadantikā;<br>
Pariññātā hi me vatthū,<br>
yato sokāna sambhavo”ti.<br></p>
</blockquote>
<p class="endsutta">
<a class="sc" id="7"></a>
<a class="ms" id="p_19Th2_195"></a>
…  Vāseṭṭhī therī… .</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>