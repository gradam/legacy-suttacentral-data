<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="thig5.9">
<article>
<div class="hgroup">
<p class="division">Therīgāthā</p>
<p>Pañcakanipāta</p>
<h1>9 Bhaddākuṇḍalakesātherīgāthā</h1>
</div>
<blockquote class="gatha">
<p><a class="msdiv" id="msdiv107"></a>
<a class="ms" id="p_19Th2_157"></a>
<a class="sc" id="1"></a>
“Lūnakesī paṅkadharī, <br>
ekasāṭī pure cariṃ; <br>
Avajje vajjamatinī, <br>
vajje cāvajjadassinī. <br>
</p>
<p><a class="msdiv" id="msdiv108"></a>
<a class="ms" id="p_19Th2_158"></a>
<a class="sc" id="2"></a>
Divāvihārā nikkhamma, <br>
gijjhakūṭamhi pabbate; <br>
Addasaṃ virajaṃ buddhaṃ, <br>
bhikkhusaṃghapurakkhataṃ. <br>
</p>
<p><a class="msdiv" id="msdiv109"></a>
<a class="ms" id="p_19Th2_159"></a>
<a class="sc" id="3"></a>
Nihacca jāṇuṃ vanditvā, <br>
sammukhā añjaliṃ akaṃ; <br>
‘Ehi bhadde’ti maṃ avaca, <br>
sā me āsūpasampadā. <br>
</p>
<p><a class="msdiv" id="msdiv110"></a>
<a class="ms" id="p_19Th2_160"></a>
<a class="sc" id="4"></a>
Ciṇṇā aṅgā ca magadhā, <br>
vajjī kāsī ca kosalā; <br>
Anaṇā paṇṇāsa vassāni, <br>
raṭṭhapiṇḍaṃ abhuñjahaṃ. <br>
</p>
<p><a class="msdiv" id="msdiv111"></a>
<a class="ms" id="p_19Th2_161"></a>
<a class="sc" id="5"></a>
Puññaṃ vata pasavi bahuṃ, <br>
Sappañño vatāyaṃ upāsako; <br>
Yo bhaddāya cīvaraṃ adāsi, <br>
Vippamuttāya sabbaganthehī”ti. <br>
</p>
</blockquote>
<p class="endsutta"><a class="sc" id="6"></a>
<a class="ms" id="p_19Th2_162"></a>
… Bhaddā kuṇḍalakesā therī ….</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>