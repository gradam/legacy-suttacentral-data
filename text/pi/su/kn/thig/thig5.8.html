<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thig5.8">
<article>
<div class="hgroup">
<p class="division">Therīgāthā</p>
<p>Pañcakanipāta</p>
<h1>8. Soṇātherīgāthā</h1>
</div>
<blockquote class="gatha">
<p><a class="sc" id="1"></a><a class="ms" id="p_19Th2_151"></a><a class="msdiv" id="msdiv102"></a>“Dasa putte vijāyitvā,<br>
asmiṃ rūpasamussaye;<br>
Tatohaṃ dubbalā jiṇṇā,<br>
bhikkhuniṃ upasaṅkamiṃ.</p>
<p><a class="sc" id="2"></a><a class="ms" id="p_19Th2_152"></a><a class="msdiv" id="msdiv103"></a>Sā me dhammamadesesi,<br>
khan­dhā­yatana­dhātuyo;<br>
Tassā dhammaṃ suṇitvāna,<br>
kese chetvāna pabbajiṃ.</p>
<p><a class="sc" id="3"></a><a class="ms" id="p_19Th2_153"></a><a class="msdiv" id="msdiv104"></a>Tassā me sikkhamānāya,<br>
dibbacakkhu visodhitaṃ;<br>
Pubbenivāsaṃ jānāmi,<br>
yattha me vusitaṃ pure.</p>
<p><a class="sc" id="4"></a><a class="pts" id="pts134"></a><a class="ms" id="p_19Th2_154"></a><a class="msdiv" id="msdiv105"></a>Animittañca bhāvemi,<br>
ekaggā susamāhitā;<br>
Ananta­rā­vimokkhā­siṃ,<br>
anupādāya nibbutā.</p>
<p><a class="sc" id="5"></a><a class="ms" id="p_19Th2_155"></a><a class="msdiv" id="msdiv106"></a>Pañcakkhandhā pariññātā,<br>
tiṭṭhanti chinnamūlakā;<br>
Dhi tavatthu jare jamme,<br>
natthi dāni punabbhavo”ti.</p>
</blockquote>
<p class="endsutta"><a class="sc" id="6"></a><a class="ms" id="p_19Th2_156"></a>… Soṇā therī ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
