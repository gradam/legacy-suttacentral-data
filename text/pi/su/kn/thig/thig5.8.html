<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="thig5.8">
<article>
<div class="hgroup">
<p class="division">Therīgāthā</p>
<p>Pañcakanipāta</p>
<h1>8 Soṇātherīgāthā</h1>
</div>
<blockquote class="gatha">
<p><a class="msdiv" id="msdiv102"></a>
<a class="ms" id="p_19Th2_151"></a>
<a class="sc" id="1"></a>
“Dasa putte vijāyitvā, <br>
asmiṃ rūpasamussaye; <br>
Tatohaṃ dubbalā jiṇṇā, <br>
bhikkhuniṃ upasaṅkamiṃ. <br>
</p>
<p><a class="msdiv" id="msdiv103"></a>
<a class="ms" id="p_19Th2_152"></a>
<a class="sc" id="2"></a>
Sā me dhammamadesesi, <br>
khandhāyatanadhātuyo; <br>
Tassā dhammaṃ suṇitvāna, <br>
kese chetvāna pabbajiṃ. <br>
</p>
<p><a class="msdiv" id="msdiv104"></a>
<a class="ms" id="p_19Th2_153"></a>
<a class="sc" id="3"></a>
Tassā me sikkhamānāya, <br>
dibbacakkhu visodhitaṃ; <br>
Pubbenivāsaṃ jānāmi, <br>
yattha me vusitaṃ pure. <br>
</p>
<p><a class="msdiv" id="msdiv105"></a>
<a class="ms" id="p_19Th2_154"></a>
<a class="sc" id="4"></a>
Animittañca bhāvemi, <br>
ekaggā susamāhitā; <br>
Anantarāvimokkhāsiṃ, <br>
anupādāya nibbutā. <br>
</p>
<p><a class="msdiv" id="msdiv106"></a>
<a class="ms" id="p_19Th2_155"></a>
<a class="sc" id="5"></a>
Pañcakkhandhā pariññātā, <br>
tiṭṭhanti chinnamūlakā; <br>
Dhi tavatthu jare jamme, <br>
natthi dāni punabbhavo”ti. <br>
</p>
</blockquote>
<p class="endsutta"><a class="sc" id="6"></a>
<a class="ms" id="p_19Th2_156"></a>
… Soṇā therī ….</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>