<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="thig6.5">
<article>
<div class="hgroup">
<p class="division">Therīgāthā</p>
<p>Chakkanipāta</p>
<h1>Anopamātherīgāthā</h1>
</div>
<blockquote class="gatha">
<p>
<a class="msdiv" id="msdiv151"></a>
<a class="ms" id="p_19Th2_210"></a>
<a class="sc" id="1"></a>
“Ucce kule ahaṃ jātā,<br>
bahuvitte mahaddhane;<br>
Vaṇṇarūpena sampannā,<br>
dhītā majjhassa atrajā.<br>
</p>
<p>
<a class="msdiv" id="msdiv152"></a>
<a class="ms" id="p_19Th2_211"></a>
<a class="sc" id="2"></a>
Patthitā rājaputtehi,<br>
seṭṭhiputtehi gijjhitā;<br>
Pitu me pesayī dūtaṃ,<br>
detha mayhaṃ anopamaṃ.<br>
</p>
<p>
<a class="msdiv" id="msdiv153"></a>
<a class="ms" id="p_19Th2_212"></a>
<a class="sc" id="3"></a>
Yattakaṃ tulitā esā,<br>
tuyhaṃ dhītā anopamā;<br>
Tato aṭṭhaguṇaṃ dassaṃ,<br>
hiraññaṃ ratanāni ca.<br>
</p>
<p>
<a class="msdiv" id="msdiv154"></a>
<a class="ms" id="p_19Th2_213"></a>
<a class="sc" id="4"></a>
Sāhaṃ disvāna sambuddhaṃ,<br>
lokajeṭṭhaṃ anuttaraṃ;<br>
Tassa pādāni vanditvā,<br>
ekamantaṃ upāvisiṃ.<br>
</p>
<p>
<a class="msdiv" id="msdiv155"></a>
<a class="ms" id="p_19Th2_214"></a>
<a class="sc" id="5"></a>
So me dhammamadesesi,<br>
anukampāya gotamo;<br>
Nisinnā āsane tasmiṃ,<br>
phusayiṃ tatiyaṃ phalaṃ.<br>
</p>
<p>
<a class="msdiv" id="msdiv156"></a>
<a class="ms" id="p_19Th2_215"></a>
<a class="sc" id="6"></a>
Tato kesāni chetvāna,<br>
pabbajiṃ anagāriyaṃ;<br>
Ajja me sattamī ratti,<br>
yato taṇhā visositā”ti.<br>
</p>
</blockquote>
<p class="endsutta">
<a class="ms" id="p_19Th2_216"></a>
<a class="sc" id="7"></a>
…  Anopamā therī… .</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>