<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="thig5.11">
<article>
<div class="hgroup">
<p class="division">Therīgāthā</p>
<p>Pañcakanipāta</p>
<h1>11 Tiṃsamattātherīgāthā</h1>
</div>
<blockquote class="gatha">
<p><a class="msdiv" id="msdiv117"></a>
<a class="ms" id="p_19Th2_169"></a>
<a class="sc" id="1"></a>
“Musalāni gahetvāna, <br>
dhaññaṃ koṭṭenti māṇavā; <br>
Puttadārāni posentā, <br>
dhanaṃ vindanti māṇavā. <br>
</p>
<p><a class="msdiv" id="msdiv118"></a>
<a class="ms" id="p_19Th2_170"></a>
<a class="sc" id="2"></a>
Karotha buddhasāsanaṃ, <br>
yaṃ katvā nānutappati; <br>
Khippaṃ pādāni dhovitvā, <br>
ekamante nisīdatha; <br>
Cetosamathamanuyuttā, <br>
karotha buddhasāsanaṃ”. <br>
</p>
<p><a class="msdiv" id="msdiv119"></a>
<a class="ms" id="p_19Th2_171"></a>
<a class="sc" id="3"></a>
Tassā tā vacanaṃ sutvā, <br>
paṭācārāya sāsanaṃ; <br>
Pāde pakkhālayitvāna, <br>
ekamantaṃ upāvisuṃ; <br>
Cetosamathamanuyuttā, <br>
akaṃsu buddhasāsanaṃ. <br>
</p>
<p><a class="msdiv" id="msdiv120"></a>
<a class="ms" id="p_19Th2_172"></a>
<a class="sc" id="4"></a>
Rattiyā purime yāme, <br>
pubbajātimanussaruṃ; <br>
Rattiyā majjhime yāme, <br>
dibbacakkhuṃ visodhayuṃ; <br>
Rattiyā pacchime yāme, <br>
tamokhandhaṃ padālayuṃ. <br>
</p>
<p><a class="msdiv" id="msdiv121"></a>
<a class="ms" id="p_19Th2_173"></a>
<a class="sc" id="5"></a>
Uṭṭhāya pāde vandiṃsu, <br>
“katā te anusāsanī; <br>
Indaṃva devā tidasā, <br>
saṅgāme aparājitaṃ; <br>
Purakkhatvā vihassāma, <br>
tevijjāmha anāsavā”ti. <br>
</p>
</blockquote>
<p><a class="sc" id="6"></a>
<a class="ms" id="p_19Th2_174"></a>
Itthaṃ sudaṃ tiṃsamattā therī bhikkhuniyo paṭācārāya santike aññaṃ
byākariṃsūti.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>