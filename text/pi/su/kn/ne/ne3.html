<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="ne3">
<article>
<div class="hgroup">
<p class="division">Netti</p>
<h1>Niddesavāra</h1>
</div>
<p>
<a class="ms" id="p_27Ne_24"></a><a class="msdiv" id="msdiv4"></a>
<a class="sc" id="1"></a>Tattha saṅkhepato netti kittitā.</p>
<h2>1 Hārasaṅkhepa</h2>
<blockquote class="gatha">
<p>
<a class="ms" id="p_27Ne_25"></a>
<a class="sc" id="2"></a>
Assādādīnavatā,<br>
Nissaraṇampi ca phalaṃ upāyo ca;<br>
Āṇattī ca bhagavato,<br>
Yogīnaṃ
<strong>desanāhāro</strong>.<br>
</p>
<p>
<a class="ms" id="p_27Ne_26"></a>
<a class="sc" id="3"></a>
Yaṃ pucchitañca vissajjitañca,<br>
Suttassa yā ca anugīti;<br>
Suttassa yo pavicayo,<br>
Hāro
<strong>vicayo</strong>ti niddiṭṭho.<br>
</p>
<p>
<a class="ms" id="p_27Ne_27"></a>
<a class="sc" id="4"></a>
Sabbesaṃ hārānaṃ,<br>
Yā bhūmī yo ca gocaro tesaṃ;<br>
Yuttāyuttaparikkhā,<br>
Hāro
<strong>yuttī</strong>ti niddiṭṭho.<br>
</p>
<p>
<a class="ms" id="p_27Ne_28"></a>
<a class="sc" id="5"></a>
Dhammaṃ deseti jino,<br>
Tassa ca dhammassa yaṃ padaṭṭhānaṃ;<br>
Iti yāva sabbadhammā,<br>
Eso hāro
<strong>padaṭṭhāno</strong>.<br>
</p>
<p>
<a class="ms" id="p_27Ne_29"></a>
<a class="sc" id="6"></a>
Vuttamhi ekadhamme,<br>
Ye dhammā ekalakkhaṇā keci;<br>
Vuttā bhavanti sabbe,<br>
So hāro
<strong>lakkhaṇo</strong> nāma.<br>
</p>
<p>
<a class="ms" id="p_27Ne_30"></a>
<a class="sc" id="7"></a>
Neruttamadhippāyo,<br>
Byañjanamatha desanānidānañca;<br>
Pubbāparānusandhī,<br>
Eso hāro
<strong>catubyūho</strong>.<br>
</p>
<p>
<a class="ms" id="p_27Ne_31"></a>
<a class="sc" id="8"></a>
Ekamhi padaṭṭhāne,<br>
Pariyesati sesakaṃ padaṭṭhānaṃ;<br>
Āvaṭṭati paṭipakkhe,<br>
<strong>Āvaṭṭo</strong>
nāma so hāro.<br>
</p>
<p>
<a class="ms" id="p_27Ne_32"></a>
<a class="sc" id="9"></a>
Dhammañca padaṭṭhānaṃ,<br>
Bhūmiñca vibhajjate ayaṃ hāro;<br>
Sādhāraṇe asādhā-<br>
Raṇe ca neyyo
<strong>vibhattī</strong>ti.<br>
</p>
<p>
<a class="ms" id="p_27Ne_33"></a>
<a class="sc" id="10"></a>
Kusalākusale dhamme,<br>
Niddiṭṭhe bhāvite pahīne ca;<br>
Parivattati paṭipakkhe,<br>
Hāro
<strong>parivattano</strong> nāma.<br>
</p>
<p>
<a class="ms" id="p_27Ne_34"></a>
<a class="sc" id="11"></a>
Vevacanāni bahūni tu,<br>
Sutte vuttāni ekadhammassa;<br>
Yo jānāti suttavidū,<br>
<strong>Vevacano</strong>
nāma so hāro.<br>
</p>
<p>
<a class="ms" id="p_27Ne_35"></a>
<a class="sc" id="12"></a>
Ekaṃ bhagavā dhammaṃ,<br>
Paññattīhi vividhāhi deseti;<br>
So ākāro ñeyyo,<br>
<strong>Paññattī</strong>
nāma hāroti.<br>
</p>
<p>
<a class="ms" id="p_27Ne_36"></a>
<a class="sc" id="13"></a>
Yo ca paṭiccuppādo,<br>
Indriyakhandhā ca dhātu āyatanā;<br>
Etehi otarati yo,<br>
<strong>Otaraṇo</strong>
nāma so hāro.<br>
</p>
<p>
<a class="ms" id="p_27Ne_37"></a>
<a class="sc" id="14"></a>
Vissajjitamhi pañhe,<br>
Gāthāyaṃ pucchitā yamārabbha;<br>
Suddhāsuddhaparikkhā,<br>
Hāro so
<strong>sodhano</strong> nāma.<br>
</p>
<p>
<a class="ms" id="p_27Ne_38"></a>
<a class="sc" id="15"></a>
Ekattatāya dhammā,<br>
Yepi ca vemattatāya niddiṭṭhā;<br>
Te na vikappayitabbā,<br>
Eso hāro
<strong>adhiṭṭhāno</strong>.<br>
</p>
<p>
<a class="ms" id="p_27Ne_39"></a>
<a class="sc" id="16"></a>
Ye dhammā yaṃ dhammaṃ,<br>
Janayantippaccayā paramparato;<br>
Hetumavakaḍḍhayitvā,<br>
Eso hāro
<strong>parikkhāro</strong>.<br>
</p>
<p>
<a class="ms" id="p_27Ne_40"></a>
<a class="sc" id="17"></a>
Ye dhammā yaṃmūlā,<br>
Ye cekatthā pakāsitā muninā;<br>
Te samaropayitabbā,<br>
Esa
<strong>samāropano</strong> hāro.<br>
</p>
</blockquote>
<h2>2 Nayasaṅkhepa</h2>
<blockquote class="gatha">
<p>
<a class="ms" id="p_27Ne_41"></a>
<a class="sc" id="18"></a>
Taṇhañca avijjampi ca,<br>
Samathena vipassanāya yo neti;<br>
Saccehi yojayitvā,<br>
Ayaṃ nayo
<strong>nandiyāvaṭṭo</strong>.<br>
</p>
<p>
<a class="ms" id="p_27Ne_42"></a>
<a class="sc" id="19"></a>
Yo akusale samūlehi,<br>
Neti kusale ca kusalamūlehi;<br>
Bhūtaṃ tathaṃ avitathaṃ,<br>
<strong>Tipukkhalaṃ</strong>
taṃ nayaṃ āhu.<br>
</p>
<p>
<a class="ms" id="p_27Ne_43"></a>
<a class="sc" id="20"></a>
Yo neti vipallāsehi,<br>
Kilese indriyehi saddhamme;<br>
Etaṃ nayaṃ nayavidū,<br>
<strong>Sīhavikkīḷitaṃ</strong>
āhu.<br>
</p>
<p>
<a class="ms" id="p_27Ne_44"></a>
<a class="sc" id="21"></a>
Veyyākaraṇesu hi ye,<br>
Kusalākusalā tahiṃ tahiṃ vuttā;<br>
Manasā volokayate,<br>
Taṃ khu
<strong>disālocanaṃ</strong> āhu.<br>
</p>
<p>
<a class="ms" id="p_27Ne_45"></a>
<a class="sc" id="22"></a>
Oloketvā disalocanena,<br>
Ukkhipiya yaṃ samāneti;<br>
Sabbe kusalākusale,<br>
Ayaṃ nayo
<strong>aṅkuso</strong> nāma.<br>
</p>
<p>
<a class="ms" id="p_27Ne_46"></a>
<a class="sc" id="23"></a>
Soḷasa hārā paṭhamaṃ,<br>
Disalocanato disā viloketvā;<br>
Saṅkhipiya aṅkusena hi,<br>
Nayehi tīhi niddise suttaṃ.<br>
</p>
</blockquote>
<h2>3 Dvādasapada</h2>
<blockquote class="gatha">
<p>
<a class="ms" id="p_27Ne_47"></a>
<a class="sc" id="24"></a>
Akkharaṃ padaṃ byañjanaṃ,<br>
nirutti tatheva niddeso;<br>
Ākārachaṭṭhavacanaṃ,<br>
ettāva byañjanaṃ sabbaṃ.<br>
</p>
<p>
<a class="ms" id="p_27Ne_48"></a>
<a class="sc" id="25"></a>
Saṅkāsanā pakāsanā,<br>
Vivaraṇā vibhajanuttānīkammapaññatti;<br>
Etehi chahi padehi,<br>
Attho kammañca niddiṭṭhaṃ.<br>
</p>
<p>
<a class="ms" id="p_27Ne_49"></a>
<a class="sc" id="26"></a>
Tīṇi ca nayā anūnā,<br>
Atthassa ca chappadāni gaṇitāni;<br>
Navahi padehi bhagavato,<br>
Vacanassattho samāyutto.<br>
</p>
<p>
<a class="ms" id="p_27Ne_50"></a>
<a class="sc" id="27"></a>
Atthassa navappadāni,<br>
Byañjanapariyeṭṭhiyā catubbīsa;<br>
Ubhayaṃ saṅkalayitvā,<br>
Tettiṃsā ettikā nettīti.<br>
</p>
</blockquote>
<p class="endsutta">
<a class="ms" id="p_27Ne_51"></a>
<a class="sc" id="28"></a>
Niddesavāro.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>