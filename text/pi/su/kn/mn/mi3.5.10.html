<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="mi3.5.10">
<article>
<div class="hgroup">
<p class="division">Milindapañha</p>
<p>Milindapañha</p>
<p>Buddhavagga</p>
<h1>Buddhanidassanapañha</h1>
</div>
<p>
<a class="ms" id="p_28Mi_391"></a><a class="msdiv" id="msdiv82"></a>
<a class="sc" id="1"></a>Rājā āha—  “bhante nāgasena, buddho atthī”ti? “Āma,
mahārāja, bhagavā atthī”ti. “Sakkā pana, bhante nāgasena, buddho nidassetuṃ
idha vā idha vā”ti? “Parinibbuto, mahārāja, bhagavā anupādisesāya
nibbānadhātuyā, na sakkā bhagavā nidassetuṃ ‘idha vā idha vā’”ti.</p>
<p>
<a class="ms" id="p_28Mi_392"></a><a class="sc" id="2"></a>“Opammaṃ karohī”ti.
“Taṃ kiṃ maññasi, mahārāja, mahato aggikkhandhassa jalamānassa yā acci
atthaṅgatā, sakkā sā acci dassetuṃ ‘idha vā idha vā’”ti? “Na hi, bhante,
niruddhā sā acci appaññattiṃ gatā”ti. “Evameva kho, mahārāja, bhagavā
anupādisesāya nibbānadhātuyā parinibbuto atthaṅgato, na sakkā bhagavā
nidassetuṃ ‘idha vā idha vā’ti, dhammakāyena pana kho, mahārāja, sakkā bhagavā
nidassetuṃ. Dhammo hi, mahārāja, bhagavatā desito”ti.</p>
<p>
<a class="ms" id="p_28Mi_393"></a><a class="sc" id="3"></a>“Kallosi, bhante
nāgasenā”ti.</p>
<p class="endsutta">
<a class="ms" id="p_28Mi_394"></a>
<a class="sc" id="4"></a>
Buddhanidassanapañho dasamo.</p>
<p class="endsection">
<a class="ms" id="p_28Mi_395"></a>
<a class="sc" id="5"></a>
Buddhavaggo pañcamo.</p>
<p class="endsutta">
<a class="ms" id="p_28Mi_396"></a>
<a class="sc" id="6"></a>
Imasmiṃ vagge dasa pañhā.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>