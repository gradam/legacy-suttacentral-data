<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="mi3.4.4">
<article>
<div class="hgroup">
<p class="division">Milindapañha</p>
<p>Milindapañha</p>
<p>Nibbānavagga</p>
<h1>Kammanānākaraṇapañha</h1>
</div>
<p>
<a class="ms" id="p_28Mi_327"></a><a class="msdiv" id="msdiv66"></a>
<a class="sc" id="1"></a>Rājā āha—  “bhante nāgasena, kena kāraṇena manussā na
sabbe samakā, aññe appāyukā, aññe dīghāyukā, aññe bahvābādhā aññe appābādhā,
aññe dubbaṇṇā, aññe vaṇṇavanto, aññe appesakkhā, aññe mahesakkhā, aññe
appabhogā, aññe mahābhogā, aññe nīcakulīnā, aññe mahākulīnā, aññe duppaññā,
aññe paññavanto”ti?</p>
<p>
<a class="ms" id="p_28Mi_328"></a><a class="sc" id="2"></a>Thero āha—  “kissa
pana, mahārāja, rukkhā na sabbe samakā, aññe ambilā, aññe lavaṇā, aññe tittakā,
aññe kaṭukā, aññe kasāvā, aññe madhurā”ti? “Maññāmi, bhante, bījānaṃ
nānākaraṇenā”ti. “Evameva kho, mahārāja, kammānaṃ nānākaraṇena manussā na sabbe
samakā, aññe appāyukā, aññe dīghāyukā, aññe bahvābādhā, aññe appābādhā, aññe
dubbaṇṇā, aññe vaṇṇavanto, aññe appesakkhā, aññe mahesakkhā, aññe appabhogā,
aññe mahābhogā, aññe nīcakulīnā, aññe mahākulīnā, aññe duppaññā, aññe
paññavanto. Bhāsitampetaṃ, mahārāja, bhagavatā—  ‘kammassakā, māṇava, sattā
kammadāyādā kammayonī kammabandhū kammappaṭisaraṇā, kammaṃ satte vibhajati
yadidaṃ hīnappaṇītatāyā’”ti.</p>
<p>
<a class="ms" id="p_28Mi_329"></a><a class="sc" id="3"></a>“Kallosi, bhante
nāgasenā”ti.</p>
<p class="endsutta">
<a class="ms" id="p_28Mi_330"></a>
<a class="sc" id="4"></a>
Kammanānākaraṇapañho catuttho.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>