<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="mi3.1.15">
<article>
<div class="hgroup">
<p class="division">Milindapañha</p>
<p>Milindapañha</p>
<p>Mahāvagga</p>
<h1>Nānādhammānaṃekakiccaabhinipphādanapañha</h1>
</div>
<p>
<a class="ms" id="p_28Mi_172"></a><a class="msdiv" id="msdiv39"></a>
<a class="sc" id="1"></a>Rājā āha—  “bhante nāgasena, ime dhammā nānā santā
ekaṃ atthaṃ abhinipphādentī”ti? “Āma, mahārāja, ime dhammā nānā santā ekaṃ
atthaṃ abhinipphādenti, kilese hanantī”ti.</p>
<p>
<a class="ms" id="p_28Mi_173"></a><a class="sc" id="2"></a>“Kathaṃ, bhante, ime
dhammā nānā santā ekaṃ atthaṃ abhinipphādenti, kilese hananti? Opammaṃ
karohī”ti. “Yathā, mahārāja, senā nānā santā hatthī ca assā ca rathā ca pattī
ca ekaṃ atthaṃ abhinipphādenti, saṅgāme parasenaṃ abhivijinanti; evameva kho,
mahārāja, ime dhammā nānā santā ekaṃ atthaṃ abhinipphādenti, kilese hanantī”ti.
</p>
<p>
<a class="ms" id="p_28Mi_174"></a><a class="sc" id="3"></a>“Kallosi, bhante
nāgasenā”ti.</p>
<p class="endsutta">
<a class="ms" id="p_28Mi_175"></a>
<a class="sc" id="4"></a>
Nānādhammānaṃ ekakiccaabhinipphādanapañho soḷasamo.</p>
<p class="endsection">
<a class="ms" id="p_28Mi_176"></a>
<a class="sc" id="5"></a>
Mahāvaggo paṭhamo.</p>
<p class="endsutta">
<a class="ms" id="p_28Mi_177"></a>
<a class="sc" id="6"></a>
Imasmiṃ vagge soḷasa pañhā.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>