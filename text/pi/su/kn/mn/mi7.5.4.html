<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="mi7.5.4">
<article>
<div class="hgroup">
<p class="division">Milindapañha</p>
<p>Opammakathāpañha</p>
<p>Upacikāvagga</p>
<h1>Vicchikaṅgapañha</h1>
</div>
<p>
<a class="ms" id="p_28Mi_1846"></a><a class="msdiv" id="msdiv258"></a>
<a class="sc" id="1"></a>“Bhante nāgasena, ‘vicchikassa ekaṃ aṅgaṃ
gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā,
mahārāja, vicchiko naṅgulāvudho naṅgulaṃ ussāpetvā carati; evameva kho,
mahārāja, yoginā yogāvacarena ñāṇāvudhena bhavitabbaṃ, ñāṇaṃ ussāpetvā
viharitabbaṃ. Idaṃ, mahārāja, vicchikassa ekaṃ aṅgaṃ gahetabbaṃ. Bhāsitampetaṃ,
mahārāja, therena upasenena vaṅgantaputtena— </p>
<blockquote class="gatha">
<p>
<a class="ms" id="p_28Mi_1847"></a>
<a class="sc" id="2"></a>
‘Ñāṇakhaggaṃ gahetvāna,<br>
viharanto vipassako;<br>
Parimuccati sabbabhayā,<br>
duppasaho ca so bhave’”ti.<br>
</p>
</blockquote>
<p class="endsutta">
<a class="ms" id="p_28Mi_1848"></a>
<a class="sc" id="3"></a>
Vicchikaṅgapañho catuttho.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>