<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pv43">
<article>
<div class="hgroup">
<p class="division">Petavatthu</p>
<p>Mahāvagga</p>
<h1>Gūthakhādakapetavatthu</h1>
</div>
<blockquote class="gatha">
<p>
<a class="msdiv" id="msdiv766"></a>
<a class="ms" id="p_19Pv_821"></a>
<a class="sc" id="1"></a>
“Gūthakūpato uggantvā,<br>
ko nu dīno patiṭṭhasi;<br>
Nissaṃsayaṃ pāpakammanto,<br>
kiṃ nu saddahase tuvan”ti.<br>
</p>
<p>
<a class="msdiv" id="msdiv767"></a>
<a class="ms" id="p_19Pv_822"></a>
<a class="sc" id="2"></a>
“Ahaṃ bhadante petomhi,<br>
duggato yamalokiko;<br>
Pāpakammaṃ karitvāna,<br>
petalokaṃ ito gato”.<br>
</p>
<p>
<a class="msdiv" id="msdiv768"></a>
<a class="ms" id="p_19Pv_823"></a>
<a class="sc" id="3"></a>
“Kiṃ nu kāyena vācāya,<br>
manasā dukkaṭaṃ kataṃ;<br>
Kissa kammavipākena,<br>
idaṃ dukkhaṃ nigacchasī”ti.<br>
</p>
<p>
<a class="msdiv" id="msdiv769"></a>
<a class="ms" id="p_19Pv_824"></a>
<a class="sc" id="4"></a>
“Ahu āvāsiko mayhaṃ,<br>
issukī kulamaccharī;<br>
Ajjhāsito mayhaṃ ghare,<br>
kadariyo paribhāsako.<br>
</p>
<p>
<a class="msdiv" id="msdiv770"></a>
<a class="ms" id="p_19Pv_825"></a>
<a class="sc" id="5"></a>
Tassāhaṃ vacanaṃ sutvā,<br>
bhikkhavo paribhāsisaṃ;<br>
Tassa kammavipākena,<br>
petalokaṃ ito gato”ti.<br>
</p>
<p>
<a class="msdiv" id="msdiv771"></a>
<a class="ms" id="p_19Pv_826"></a>
<a class="sc" id="6"></a>
“Amitto mittavaṇṇena,<br>
yo te āsi kulūpako;<br>
Kāyassa bhedā duppañño,<br>
kiṃ nu pecca gatiṃ gato”ti.<br>
</p>
<p>
<a class="msdiv" id="msdiv772"></a>
<a class="ms" id="p_19Pv_827"></a>
<a class="sc" id="7"></a>
“Tassevāhaṃ pāpakammassa,<br>
sīse tiṭṭhāmi matthake;<br>
So ca paravisayaṃ patto,<br>
mameva paricārako.<br>
</p>
<p>
<a class="msdiv" id="msdiv773"></a>
<a class="ms" id="p_19Pv_828"></a>
<a class="sc" id="8"></a>
Yaṃ bhadante hadantaññe,<br>
etaṃ me hoti bhojanaṃ;<br>
Ahañca kho yaṃ hadāmi,<br>
etaṃ so upajīvatī”ti.<br>
</p>
</blockquote>
<p class="endsutta">
<a class="ms" id="p_19Pv_829"></a>
<a class="sc" id="9"></a>
Gūthakhādakapetavatthu aṭṭhamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>