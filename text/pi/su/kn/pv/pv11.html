<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="pv11">
<article>
<div class="hgroup">
<p class="division">Petavatthu</p>
<p>Uragavagga</p>
<h1>11 Nāgapetavatthu</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts11"></a>
<a class="ms" id="p_19Pv_84"></a>
<a class="msdiv" id="msdiv73"></a>
“<span class="var" title='[{"eds":["s2","s3"],"var":"purato ca "}]'>Puratova</span> setena paleti hatthinā,<br>
Majjhe pana assatarīrathena;<br>
Pacchā ca kaññā sivikāya nīyati,<br>
Obhāsayantī dasa <span class="var" title='[{"eds":["s2","s3","pts1","mr"],"var":"sabbato "}]'>sabbaso</span> disā.</p>
<p>
<a class="sc" id="2"></a>
<a class="ms" id="p_19Pv_85"></a>
<a class="msdiv" id="msdiv74"></a>
Tumhe pana muggarahatthapāṇino,<br>
Rudammukhā chinnapabhinnagattā;<br>
Manussabhūtā kimakattha pāpaṃ,<br>
Yenaññamaññassa pivātha lohitan”ti.</p>
<p>
<a class="sc" id="3"></a>
<a class="ms" id="p_19Pv_86"></a>
<a class="msdiv" id="msdiv75"></a>
“Puratova yo gacchati kuñjarena,<br>
Setena nāgena catukkamena;<br>
Amhāka putto <span class="var" title='[{"eds":["s2","s3"],"var":"so pajeṭṭhako "},{"eds":["mr"],"var":"sova jeṭṭho "}]'>ahu jeṭṭhako so</span>,<br>
Dānāni datvāna sukhī pamodati.</p>
<p>
<a class="sc" id="4"></a>
<a class="ms" id="p_19Pv_87"></a>
<a class="msdiv" id="msdiv76"></a>
Yo so majjhe assatarīrathena,<br>
Catubbhi yuttena suvaggitena;<br>
Amhāka putto ahu majjhimo so,<br>
Amaccharī dānavatī virocati.</p>
<p>
<a class="sc" id="5"></a>
<a class="ms" id="p_19Pv_88"></a>
<a class="msdiv" id="msdiv77"></a>
Yā sā ca pacchā sivikāya nīyati,<br>
Nārī sapaññā migamandalocanā;<br>
Amhāka dhītā ahu sā kaniṭṭhikā,<br>
Bhāgaḍḍhabhāgena sukhī pamodati.</p>
<p>
<a class="sc" id="6"></a>
<a class="ms" id="p_19Pv_89"></a>
<a class="msdiv" id="msdiv78"></a>
Ete ca dānāni adaṃsu pubbe,<br>
Pasannacittā samaṇabrāhmaṇānaṃ;<br>
Mayaṃ pana maccharino ahumha,<br>
Paribhāsakā samaṇabrāhmaṇānaṃ;<br>
Ete ca datvā paricārayanti,<br>
Mayañca sussāma naḷova <span class="var" title='[{"eds":["bj"],"var":"khittoti "},{"eds":["s2","s3","pts1"],"var":"dittoti "}]'>chinno”ti</span>.</p>
<p>
<a class="sc" id="7"></a>
<a class="ms" id="p_19Pv_90"></a>
<a class="msdiv" id="msdiv79"></a>
“Kiṃ tumhākaṃ bhojanaṃ kiṃ sayānaṃ,<br>
Kathañca yāpetha supāpadhammino;<br>
Pahūtabhogesu anappakesu,<br>
Sukhaṃ <span class="var" title='[{"eds":["s2","s3","pts1","mr"],"var":"virāgāya "}]'>virādhāya</span> dukkhajja pattā”ti.</p>
<p>
<a class="sc" id="8"></a>
<a class="ms" id="p_19Pv_91"></a>
<a class="msdiv" id="msdiv80"></a>
“Aññamaññaṃ vadhitvāna,<br>
pivāma pubbalohitaṃ;<br>
Bahuṃ pitvā na dhātā homa,<br>
<span class="var" title='[{"eds":["s2","s3"],"var":"nacchādimhamhase "},{"eds":["mr"],"var":"na ruccādimhase "}]'>nacchādimhase</span> mayaṃ.</p>
<p>
<a class="sc" id="9"></a>
<a class="ms" id="p_19Pv_92"></a>
<a class="msdiv" id="msdiv81"></a>
Icceva maccā paridevayanti,<br>
<span class="var" title='[{"eds":["s2","s3"],"var":"adāyikā pecca "}]'>Adāyakā pecca</span> yamassa ṭhāyino;<br>
Ye te <span class="var" title='[{"eds":["bj","pts2"],"var":"viditvā "},{"eds":["s2","s3"],"var":"viriccā "},{"eds":["pts1"],"var":"viviccā "}]'>vidicca</span> adhigamma bhoge,<br>
Na bhuñjare nāpi karonti puññaṃ.</p>
<p>
<a class="sc" id="10"></a>
<a class="pts" id="pts12"></a>
<a class="ms" id="p_19Pv_93"></a>
<a class="msdiv" id="msdiv82"></a>
Te khuppipāsūpagatā parattha,<br>
<span class="var" title='[{"eds":["bj","pts1","pts2"],"var":"petā "}]'>Pacchā</span> ciraṃ jhāyare ḍayhamānā;<br>
Kammāni katvāna dukhudrāni,<br>
Anubhonti dukkhaṃ kaṭukapphalāni.</p>
<p>
<a class="sc" id="11"></a>
<a class="ms" id="p_19Pv_94"></a>
<a class="msdiv" id="msdiv83"></a>
Ittaraṃ hi dhanaṃ dhaññaṃ,<br>
ittaraṃ idha jīvitaṃ;<br>
Ittaraṃ ittarato ñatvā,<br>
dīpaṃ kayirātha paṇḍito.</p>
<p>
<a class="sc" id="12"></a>
<a class="ms" id="p_19Pv_95"></a>
<a class="msdiv" id="msdiv84"></a>
Ye te evaṃ pajānanti,<br>
narā dhammassa kovidā;<br>
Te dāne nappamajjanti,<br>
sutvā arahataṃ vaco”ti.</p>
</blockquote>
<p class="endsutta">
<a class="sc" id="13"></a>
<a class="ms" id="p_19Pv_96"></a>
Nāgapetavatthu ekādasamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>