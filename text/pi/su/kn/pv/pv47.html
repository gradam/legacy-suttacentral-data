<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pv47">
<article>
<div class="hgroup">
<p class="division">Petavatthu</p>
<p>Mahāvagga</p>
<h1>Ambavanapetavatthu</h1>
</div>
<blockquote class="gatha">
<p>
<a class="msdiv" id="msdiv796"></a>
<a class="ms" id="p_19Pv_855"></a>
<a class="sc" id="1"></a>
“Ayañca te pokkharaṇī surammā,<br>
Samā sutitthā ca mahodakā ca;<br>
Supupphitā bhamaragaṇānukiṇṇā,<br>
Kathaṃ tayā laddhā ayaṃ manuññā.<br>
</p>
<p>
<a class="msdiv" id="msdiv797"></a>
<a class="ms" id="p_19Pv_856"></a>
<a class="sc" id="2"></a>
Idañca te ambavanaṃ surammaṃ,<br>
Sabbotukaṃ dhārayate phalāni;<br>
Supupphitaṃ bhamaragaṇānukiṇṇaṃ,<br>
Kathaṃ tayā laddhamidaṃ vimānaṃ”.<br>
</p>
<p>
<a class="msdiv" id="msdiv798"></a>
<a class="ms" id="p_19Pv_857"></a>
<a class="sc" id="3"></a>
“Ambapakkaṃ dakaṃ yāgu,<br>
sītacchāyā manoramā;<br>
Dhītāya dinnadānena,<br>
tena me idha labbhati”.<br>
</p>
<p>
<a class="msdiv" id="msdiv799"></a>
<a class="ms" id="p_19Pv_858"></a>
<a class="sc" id="4"></a>
“Sandiṭṭhikaṃ kammaṃ evaṃ passatha,<br>
Dānassa damassa saṃyamassa vipākaṃ;<br>
Dāsī ahaṃ ayyakulesu hutvā,<br>
Suṇisā homi agārassa issarā”ti.<br>
</p>
</blockquote>
<p class="endsutta">
<a class="ms" id="p_19Pv_859"></a>
<a class="sc" id="5"></a>
Ambavanapetavatthu dvādasamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>