<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pv9">
<article>
<div class="hgroup">
<p class="division">Petavatthu</p>
<p>Uragavagga</p>
<h1>9 Mahāpesakārapetivatthu</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_19Pv_63"></a>
<a class="msdiv" id="msdiv54"></a>
“Gūthañca muttaṃ ruhirañca pubbaṃ,<br>
Paribhuñjati kissa ayaṃ vipāko;<br>
Ayaṃ nu kiṃ kammamakāsi nārī,<br>
Yā sabbadā lohitapubbabhakkhā.<br></p>
<p>
<a class="sc" id="2"></a>
<a class="ms" id="p_19Pv_64"></a>
<a class="msdiv" id="msdiv55"></a>
Navāni vatthāni subhāni ceva,<br>
Mudūni suddhāni ca lomasāni;<br>
Dinnānimissā kitakā bhavanti,<br>
Ayaṃ nu kiṃ kammamakāsi nārī”ti.<br></p>
<p>
<a class="sc" id="3"></a>
<a class="ms" id="p_19Pv_65"></a>
<a class="msdiv" id="msdiv56"></a>
“Bhariyā mamesā ahū bhadante,<br>
Adāyikā maccharinī kadariyā;<br>
Sā maṃ dadantaṃ samaṇabrāhmaṇānaṃ,<br>
Akkosati ca paribhāsati ca.<br></p>
<p>
<a class="sc" id="4"></a>
<a class="ms" id="p_19Pv_66"></a>
<a class="msdiv" id="msdiv57"></a>
‘Gūthañca muttaṃ ruhirañca pubbaṃ,<br>
Paribhuñja tvaṃ asuciṃ sabbakālaṃ;<br>
Etaṃ te paralokasmiṃ hotu,<br>
Vatthā ca te kitakasamā bhavantu’;<br>
Etādisaṃ duccaritaṃ caritvā,<br>
Idhāgatā cirarattāya khādatī”ti.<br></p>
</blockquote>
<p class="endsutta">
<a class="sc" id="5"></a>
<a class="ms" id="p_19Pv_67"></a>
Mahāpesakārapetivatthu navamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>