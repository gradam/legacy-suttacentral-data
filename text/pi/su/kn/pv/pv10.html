<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="pv10">
<article>
<div class="hgroup">
<p class="division">Petavatthu</p>
<p>Uragavagga</p>
<h1>10 Khallāṭiyapetivatthu</h1>
</div>
<blockquote class="gatha">
<p>
<a class="sc" id="1"></a>
<a class="pts" id="pts9"></a>
<a class="ms" id="p_19Pv_68"></a>
<a class="msdiv" id="msdiv58"></a>
“Kā nu antovimānasmiṃ,<br>
tiṭṭhantī nūpanikkhami;<br>
Upanikkhamassu bhadde,<br>
passāma taṃ bahiṭṭhitan”ti.</p>
<p>
<a class="sc" id="2"></a>
<a class="ms" id="p_19Pv_69"></a>
<a class="msdiv" id="msdiv59"></a>
“Aṭṭīyāmi harāyāmi,<br>
naggā nikkhamituṃ bahi;<br>
Kesehamhi paṭicchannā,<br>
puññaṃ me appakaṃ katan”ti.</p>
<p>
<a class="sc" id="3"></a>
<a class="ms" id="p_19Pv_70"></a>
<a class="msdiv" id="msdiv60"></a>
“Handuttarīyaṃ dadāmi te,<br>
idaṃ dussaṃ nivāsaya;<br>
Idaṃ dussaṃ nivāsetvā,<br>
ehi nikkhama sobhane;<br>
Upanikkhamassu bhadde,<br>
passāma taṃ bahiṭṭhitan”ti.</p>
<p>
<a class="sc" id="4"></a>
<a class="ms" id="p_19Pv_71"></a>
<a class="msdiv" id="msdiv61"></a>
“Hatthena hatthe te dinnaṃ,<br>
na mayhaṃ upakappati;<br>
Esetthupāsako saddho,<br>
sammāsambuddhasāvako.</p>
<p>
<a class="sc" id="5"></a>
<a class="ms" id="p_19Pv_72"></a>
<a class="msdiv" id="msdiv62"></a>
Etaṃ acchādayitvāna,<br>
mama dakkhiṇamādisa;<br>
<span class="var" title='[{"eds":["bj"],"var":"athāhaṃ "},{"eds":["pts1"],"var":"tadāhaṃ "}]'>Tathāhaṃ</span> sukhitā hessaṃ,<br>
sabbakāmasamiddhinī”ti.</p>
<p>
<a class="sc" id="6"></a>
<a class="ms" id="p_19Pv_73"></a>
<a class="msdiv" id="msdiv63"></a>
Tañca te nhāpayitvāna,<br>
vilimpetvāna vāṇijā;<br>
Vatthehacchādayitvāna,<br>
tassā dakkhiṇamādisuṃ.</p>
<p>
<a class="sc" id="7"></a>
<a class="ms" id="p_19Pv_74"></a>
<a class="msdiv" id="msdiv64"></a>
<span class="var" title='[{"eds":["s2","s3"],"var":"samanantarānudiṭṭhe "},{"eds":["mr"],"var":"samanantarā anuddiṭṭhe "}]'>Samanantarānuddiṭṭhe</span>,<br>
vipāko <span class="var" title='[{"eds":["s2","s3","pts1","pts2"],"var":"upapajjatha "}]'>udapajjatha</span>;<br>
<span class="var" title='[{"eds":["mr"],"var":"bhojanacchādanaṃ pānīyaṃ "}]'>Bhojanacchādanapānīyaṃ</span>,<br>
dakkhiṇāya idaṃ phalaṃ.</p>
<p>
<a class="sc" id="8"></a>
<a class="ms" id="p_19Pv_75"></a>
<a class="msdiv" id="msdiv65"></a>
Tato suddhā sucivasanā,<br>
kāsikuttamadhārinī;<br>
Hasantī vimānā nikkhami,<br>
dakkhiṇāya idaṃ phalanti.</p>
<p>
<a class="sc" id="9"></a>
<a class="ms" id="p_19Pv_76"></a>
<a class="msdiv" id="msdiv66"></a>
“Sucittarūpaṃ ruciraṃ,<br>
vimānaṃ te pabhāsati;<br>
Devate pucchitācikkha,<br>
kissa kammassidaṃ phalan”ti.</p>
<p>
<a class="sc" id="10"></a>
<a class="ms" id="p_19Pv_77"></a>
<a class="msdiv" id="msdiv67"></a>
“Bhikkhuno caramānassa,<br>
doṇinimmajjaniṃ ahaṃ;<br>
Adāsiṃ ujubhūtassa,<br>
vippasannena cetasā.</p>
<p>
<a class="sc" id="11"></a>
<a class="ms" id="p_19Pv_78"></a>
<a class="msdiv" id="msdiv68"></a>
Tassa kammassa kusalassa,<br>
vipākaṃ dīghamantaraṃ;<br>
Anubhomi vimānasmiṃ,<br>
tañca dāni parittakaṃ.</p>
<p>
<a class="sc" id="12"></a>
<a class="pts" id="pts10"></a>
<a class="ms" id="p_19Pv_79"></a>
<a class="msdiv" id="msdiv69"></a>
Uddhaṃ catūhi māsehi,<br>
<span class="var" title='[{"eds":["mr"],"var":"kālaṃkiriyā "}]'>kālakiriyā</span> bhavissati;<br>
Ekantakaṭukaṃ ghoraṃ,<br>
nirayaṃ papatissahaṃ.</p>
<p>
<a class="sc" id="13"></a>
<a class="ms" id="p_19Pv_80"></a>
<a class="msdiv" id="msdiv70"></a>
<span class="cross" title='[{"bm":"8","desc":"Bālapaṇḍitasutta","lang":"pi","uid":"mn129"},{"bm":"23","desc":"Devadūtasutta","lang":"pi","uid":"mn130"},{"bm":"1","desc":"36. Devadūtasutta","lang":"pi","uid":"an3.36"},{"bm":"14-15","desc":"7 Dhanapālaseṭṭhipetavatthu","lang":"pi","uid":"pv19"},{"bm":"37-38","desc":"3 Nandakapetavatthu","lang":"pi","uid":"pv38"},{"bm":"18-19","desc":"2 Saṅkiccajātaka","lang":"pi","uid":"ja530"},{"bm":"2","desc":"15 Attadaṇḍasuttaniddesa","lang":"pi","uid":"mnd15"},{"bm":"22","desc":"1 Paṭhamavagga","lang":"pi","uid":"cnd8"},{"bm":"24","desc":"Vīsatimavagga","lang":"pi","uid":"kv4.6"}]'>^</span>

Catukkaṇṇaṃ catudvāraṃ,<br>
vibhattaṃ bhāgaso mitaṃ;<br>
Ayopākārapariyantaṃ,<br>
ayasā paṭikujjitaṃ.</p>
<p>
<a class="sc" id="14"></a>
<a class="ms" id="p_19Pv_81"></a>
<a class="msdiv" id="msdiv71"></a>
Tassa ayomayā bhūmi,<br>
jalitā tejasā yutā;<br>
Samantā yojanasataṃ,<br>
pharitvā tiṭṭhati sabbadā.</p>
<p>
<a class="sc" id="15"></a>
<a class="ms" id="p_19Pv_82"></a>
<a class="msdiv" id="msdiv72"></a>
Tatthāhaṃ dīghamaddhānaṃ,<br>
dukkhaṃ vedissa vedanaṃ;<br>
Phalañca pāpakammassa,<br>
tasmā socāmahaṃ bhusan”ti.</p>
</blockquote>
<p class="endsutta">
<a class="sc" id="16"></a>
<a class="ms" id="p_19Pv_83"></a>
<span class="var" title='[{"eds":["s2","s3"],"var":"khalātiyapetavatthu "}]'>Khallāṭiyapetivatthu</span> dasamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>