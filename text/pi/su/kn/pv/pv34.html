<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pv34">
<article>
<div class="hgroup">
<p class="division">Petavatthu</p>
<p>Cūḷavagga</p>
<h1>Kūṭavinicchayikapetavatthu</h1>
</div>
<blockquote class="gatha">
<p>
<a class="msdiv" id="msdiv499"></a>
<a class="ms" id="p_19Pv_541"></a>
<a class="sc" id="1"></a>
“Mālī kiriṭī kāyūrī,<br>
gattā te candanussadā;<br>
Pasannamukhavaṇṇosi,<br>
sūriyavaṇṇova sobhasi.<br>
</p>
<p>
<a class="msdiv" id="msdiv500"></a>
<a class="ms" id="p_19Pv_542"></a>
<a class="sc" id="2"></a>
Amānusā pārisajjā,<br>
ye teme paricārakā;<br>
Dasa kaññāsahassāni,<br>
yā temā paricārikā;<br>
Tā kambukāyūradharā,<br>
kañcanāveḷabhūsitā.<br>
</p>
<p>
<a class="msdiv" id="msdiv501"></a>
<a class="ms" id="p_19Pv_543"></a>
<a class="sc" id="3"></a>
Mahānubhāvosi tuvaṃ,<br>
lomahaṃsanarūpavā;<br>
Piṭṭhimaṃsāni attano,<br>
sāmaṃ ukkacca khādasi.<br>
</p>
<p>
<a class="msdiv" id="msdiv502"></a>
<a class="ms" id="p_19Pv_544"></a>
<a class="sc" id="4"></a>
Kiṃ nu kāyena vācāya,<br>
manasā dukkuṭaṃ kataṃ;<br>
Kissa kammavipākena,<br>
piṭṭhimaṃsāni attano;<br>
Sāmaṃ ukkacca khādasī”ti.<br>
</p>
<p>
<a class="msdiv" id="msdiv503"></a>
<a class="ms" id="p_19Pv_545"></a>
<a class="sc" id="5"></a>
“Attanohaṃ anatthāya,<br>
jīvaloke acārisaṃ;<br>
Pesuññamusāvādena,<br>
nikativañcanāya ca.<br>
</p>
<p>
<a class="msdiv" id="msdiv504"></a>
<a class="ms" id="p_19Pv_546"></a>
<a class="sc" id="6"></a>
Tatthāhaṃ parisaṃ gantvā,<br>
Saccakāle upaṭṭhite;<br>
Atthaṃ dhammaṃ nirākatvā,<br>
Adhammamanuvattisaṃ.<br>
</p>
<p>
<a class="msdiv" id="msdiv505"></a>
<a class="ms" id="p_19Pv_547"></a>
<a class="sc" id="7"></a>
Evaṃ so khādatattānaṃ,<br>
yo hoti piṭṭhimaṃsiko;<br>
Yathāhaṃ ajja khādāmi,<br>
piṭṭhimaṃsāni attano.<br>
</p>
<p>
<a class="msdiv" id="msdiv506"></a>
<a class="ms" id="p_19Pv_548"></a>
<a class="sc" id="8"></a>
Tayidaṃ tayā nārada sāmaṃ diṭṭhaṃ,<br>
Anukampakā ye kusalā vadeyyuṃ;<br>
Mā pesuṇaṃ mā ca musā abhāṇi,<br>
Mā khosi piṭṭhimaṃsiko tuvan”ti.<br>
</p>
</blockquote>
<p class="endsutta">
<a class="ms" id="p_19Pv_549"></a>
<a class="sc" id="9"></a>
Kūṭavinicchayikapetavatthu navamaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>