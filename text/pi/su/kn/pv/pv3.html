<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pv3">
<article>
<div class="hgroup">
<p class="division">Petavatthu</p>
<p>Uragavagga</p>
<h1>Pūtimukhapetavatthu</h1>
</div>
<blockquote class="gatha">
<p>
<a class="msdiv" id="msdiv7"></a>
<a class="ms" id="p_19Pv_10"></a>
<a class="sc" id="1"></a>
“Dibbaṃ subhaṃ dhāresi vaṇṇadhātuṃ,<br>
Vehāyasaṃ tiṭṭhasi antalikkhe;<br>
Mukhañca te kimayo pūtigandhaṃ,<br>
Khādanti kiṃ kammamakāsi pubbe”.<br>
</p>
<p>
<a class="msdiv" id="msdiv8"></a>
<a class="ms" id="p_19Pv_11"></a>
<a class="sc" id="2"></a>
“Samaṇo ahaṃ pāpotiduṭṭhavāco,<br>
Tapassirūpo mukhasā asaññato;<br>
Laddhā ca me tapasā vaṇṇadhātu,<br>
Mukhañca me pesuṇiyena pūti.<br>
</p>
<p>
<a class="msdiv" id="msdiv9"></a>
<a class="ms" id="p_19Pv_12"></a>
<a class="sc" id="3"></a>
Tayidaṃ tayā nārada sāmaṃ diṭṭhaṃ,<br>
Anukampakā ye kusalā vadeyyuṃ;<br>
‘Mā pesuṇaṃ mā ca musā abhāṇi,<br>
Yakkho tuvaṃ hohisi kāmakāmī’”ti.<br>
</p>
</blockquote>
<p class="endsutta">
<a class="ms" id="p_19Pv_13"></a>
<a class="sc" id="4"></a>
Pūtimukhapetavatthu tatiyaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>