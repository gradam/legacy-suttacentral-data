<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pv4">
<article>
<div class="hgroup">
<p class="division">Petavatthu</p>
<p>Uragavagga</p>
<h1>Piṭṭhadhītalikapetavatthu</h1>
</div>
<blockquote class="gatha">
<p>
<a class="msdiv" id="msdiv10"></a>
<a class="ms" id="p_19Pv_14"></a>
<a class="sc" id="1"></a>
“Yaṃ kiñcārammaṇaṃ katvā,<br>
dajjā dānaṃ amaccharī;<br>
Pubbapete ca ārabbha,<br>
atha vā vatthudevatā.<br>
</p>
<p>
<a class="msdiv" id="msdiv11"></a>
<a class="ms" id="p_19Pv_15"></a>
<a class="sc" id="2"></a>
Cattāro ca mahārāje,<br>
lokapāle yasassine;<br>
Kuveraṃ dhataraṭṭhañca,<br>
virūpakkhaṃ virūḷhakaṃ;<br>
Te ceva pūjitā honti,<br>
dāyakā ca anipphalā.<br>
</p>
<p>
<a class="msdiv" id="msdiv12"></a>
<a class="ms" id="p_19Pv_16"></a>
<a class="sc" id="3"></a>
Na hi ruṇṇaṃ vā soko vā,<br>
yā caññā paridevanā;<br>
Na taṃ petassa atthāya,<br>
evaṃ tiṭṭhanti ñātayo.<br>
</p>
<p>
<a class="msdiv" id="msdiv13"></a>
<a class="ms" id="p_19Pv_17"></a>
<a class="sc" id="4"></a>
Ayañca kho dakkhiṇā dinnā,<br>
saṃghamhi suppatiṭṭhitā;<br>
Dīgharattaṃ hitāyassa,<br>
ṭhānaso upakappatī”ti.<br>
</p>
</blockquote>
<p class="endsutta">
<a class="ms" id="p_19Pv_18"></a>
<a class="sc" id="5"></a>
Piṭṭhadhītalikapetavatthu catutthaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>