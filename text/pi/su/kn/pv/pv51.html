<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pv51">
<article>
<div class="hgroup">
<p class="division">Petavatthu</p>
<p>Mahāvagga</p>
<h1>Saṭṭhikūṭapetavatthu</h1>
</div>
<blockquote class="gatha">
<p>
<a class="msdiv" id="msdiv806"></a>
<a class="ms" id="p_19Pv_869"></a>
<a class="sc" id="1"></a>
“Kiṃ nu ummattarūpova,<br>
Migo bhantova dhāvasi;<br>
Nissaṃsayaṃ pāpakammanto,<br>
Kiṃ nu saddāyase tuvan”ti.<br>
</p>
<p>
<a class="msdiv" id="msdiv807"></a>
<a class="ms" id="p_19Pv_870"></a>
<a class="sc" id="2"></a>
“Ahaṃ bhadante petomhi,<br>
duggato yamalokiko;<br>
Pāpakammaṃ karitvāna,<br>
petalokaṃ ito gato.<br>
</p>
<p>
<a class="msdiv" id="msdiv808"></a>
<a class="ms" id="p_19Pv_871"></a>
<a class="sc" id="3"></a>
Saṭṭhi kūṭasahassāni,<br>
paripuṇṇāni sabbaso;<br>
Sīse mayhaṃ nipatanti,<br>
te bhindanti ca matthakan”ti.<br>
</p>
<p>
<a class="msdiv" id="msdiv809"></a>
<a class="ms" id="p_19Pv_872"></a>
<a class="sc" id="4"></a>
“Kiṃ nu kāyena vācāya,<br>
manasā dukkaṭaṃ kataṃ;<br>
Kissa kammavipākena,<br>
idaṃ dukkhaṃ nigacchasi.<br>
</p>
<p>
<a class="msdiv" id="msdiv810"></a>
<a class="ms" id="p_19Pv_873"></a>
<a class="sc" id="5"></a>
Saṭṭhi kūṭasahassāni,<br>
paripuṇṇāni sabbaso;<br>
Sīse tuyhaṃ nipatanti,<br>
te bhindanti ca matthakan”ti.<br>
</p>
<p>
<a class="msdiv" id="msdiv811"></a>
<a class="ms" id="p_19Pv_874"></a>
<a class="sc" id="6"></a>
“Athaddasāsiṃ sambuddhaṃ,<br>
sunettaṃ bhāvitindriyaṃ;<br>
Nisinnaṃ rukkhamūlasmiṃ,<br>
jhāyantaṃ akutobhayaṃ.<br>
</p>
<p>
<a class="msdiv" id="msdiv812"></a>
<a class="ms" id="p_19Pv_875"></a>
<a class="sc" id="7"></a>
Sālittakappahārena,<br>
bhindissaṃ tassa matthakaṃ;<br>
Tassa kammavipākena,<br>
idaṃ dukkhaṃ nigacchisaṃ.<br>
</p>
<p>
<a class="msdiv" id="msdiv813"></a>
<a class="ms" id="p_19Pv_876"></a>
<a class="sc" id="8"></a>
Saṭṭhi kūṭasahassāni,<br>
Paripuṇṇāni sabbaso;<br>
Sīse mayhaṃ nipatanti,<br>
Te bhindanti ca matthakan”ti.<br>
</p>
<p>
<a class="msdiv" id="msdiv814"></a>
<a class="ms" id="p_19Pv_877"></a>
<a class="sc" id="9"></a>
“Dhammena te kāpurisa,<br>
saṭṭhikūṭasahassāni;<br>
Paripuṇṇāni sabbaso,<br>
sīse tuyhaṃ nipatanti;<br>
Te bhindanti ca matthakan”ti.<br>
</p>
</blockquote>
<p class="endsutta">
<a class="ms" id="p_19Pv_878"></a>
<a class="sc" id="10"></a>
Saṭṭhikūṭapetavatthu soḷasamaṃ.</p>
<p class="endsection">
<a class="ms" id="p_19Pv_879"></a>
<a class="sc" id="11"></a>
Mahāvaggo catuttho.</p>
<p class="endsection summary">
<a class="ms" id="p_19Pv_880"></a>
<a class="sc" id="12"></a>
Tassuddānaṃ</p>
<blockquote class="uddanagatha">
<p>
<a class="ms" id="p_19Pv_881"></a>
<a class="sc" id="13"></a>
Ambasakkaro serīsako,<br>
piṅgalo revati ucchu;<br>
Dve kumārā duve gūthā,<br>
gaṇapāṭaliambavanaṃ.<br>
</p>
<p>
<a class="ms" id="p_19Pv_882"></a>
<a class="sc" id="14"></a>
Akkharukkhabhogasaṃharā,<br>
seṭṭhiputtasaṭṭhikūṭā;<br>
Iti soḷasavatthūni,<br>
vaggo tena pavuccati.<br>
</p>
</blockquote>
<p class="endsection summary">
<a class="ms" id="p_19Pv_883"></a>
<a class="sc" id="15"></a>
Atha vagguddānaṃ</p>
<blockquote class="uddanagatha">
<p>
<a class="ms" id="p_19Pv_884"></a>
<a class="sc" id="16"></a>
Urago uparivaggo,<br>
cūḷamahāti catudhā;<br>
Vatthūni ekapaññāsaṃ,<br>
catudhā bhāṇavārato.<br>
</p>
</blockquote>
<p class="endbook">
<a class="ms" id="p_19Pv_885"></a>
<a class="sc" id="17"></a>
Petavatthupāḷi niṭṭhitā.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>