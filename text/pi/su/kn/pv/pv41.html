<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="pv41">
<article>
<div class="hgroup">
<p class="division">Petavatthu</p>
<p>Mahāvagga</p>
<h1>Kumārapetavatthu</h1>
</div>
<blockquote class="gatha">
<p>
<a class="msdiv" id="msdiv746"></a>
<a class="ms" id="p_19Pv_799"></a>
<a class="sc" id="1"></a>
“Sāvatthi nāma nagaraṃ,<br>
himavantassa passato;<br>
Tattha āsuṃ dve kumārā,<br>
rājaputtāti me sutaṃ.<br>
</p>
<p>
<a class="msdiv" id="msdiv747"></a>
<a class="ms" id="p_19Pv_800"></a>
<a class="sc" id="2"></a>
Sammattā rajanīyesu,<br>
kāmassādābhinandino;<br>
Paccuppannasukhe giddhā,<br>
na te passiṃsunāgataṃ.<br>
</p>
<p>
<a class="msdiv" id="msdiv748"></a>
<a class="ms" id="p_19Pv_801"></a>
<a class="sc" id="3"></a>
Te cutā ca manussattā,<br>
paralokaṃ ito gatā;<br>
Tedha ghosentyadissantā,<br>
pubbe dukkaṭamattano.<br>
</p>
<p>
<a class="msdiv" id="msdiv749"></a>
<a class="ms" id="p_19Pv_802"></a>
<a class="sc" id="4"></a>
Bahūsu vata santesu,<br>
deyyadhamme upaṭṭhite;<br>
Nāsakkhimhā ca attānaṃ,<br>
parittaṃ kātuṃ sukhāvahaṃ.<br>
</p>
<p>
<a class="msdiv" id="msdiv750"></a>
<a class="ms" id="p_19Pv_803"></a>
<a class="sc" id="5"></a>
Kiṃ tato pāpakaṃ assa,<br>
yaṃ no rājakulā cutā;<br>
Upapannā pettivisayaṃ,<br>
khuppipāsasamappitā.<br>
</p>
<p>
<a class="msdiv" id="msdiv751"></a>
<a class="ms" id="p_19Pv_804"></a>
<a class="sc" id="6"></a>
Sāmino idha hutvāna,<br>
honti asāmino tahiṃ;<br>
Bhamanti khuppipāsāya,<br>
manussā unnatonatā.<br>
</p>
<p>
<a class="msdiv" id="msdiv752"></a>
<a class="ms" id="p_19Pv_805"></a>
<a class="sc" id="7"></a>
Etamādīnavaṃ ñatvā,<br>
issaramadasambhavaṃ;<br>
Pahāya issaramadaṃ,<br>
bhave saggagato naro;<br>
Kāyassa bhedā sappañño,<br>
saggaṃ so upapajjatī”ti.<br>
</p>
</blockquote>
<p class="endsutta">
<a class="ms" id="p_19Pv_806"></a>
<a class="sc" id="8"></a>
Kumārapetavatthu chaṭṭhaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>