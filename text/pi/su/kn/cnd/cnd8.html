<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="cnd8">
<article>
<div class="hgroup">
<p class="division">Cūḷaniddesa</p>
<p>Khaggavisāṇasuttaniddesa</p>
<h1>1 Paṭhamavagga</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_25Cn_1214"></a>
<a class="msdiv" id="msdiv121"></a>
⩹
<strong>Sabbesu bhūtesu nidhāya daṇḍaṃ,</strong><strong>Aviheṭhayaṃ⩺ aññatarampi tesaṃ;</strong><strong>Na puttamiccheyya kuto sahāyaṃ,</strong><strong>Eko care khaggavisāṇakappo.</strong> (1)</p>
</blockquote>
<p>
<a class="sc" id="2"></a>
<a class="ms" id="p_25Cn_1215"></a>
<strong>Sabbesu bhūtesu nidhāya daṇḍan</strong>ti.
<strong>Sabbesū</strong>ti sabbena sabbaṃ sabbathā sabbaṃ asesaṃ nissesaṃ <span class="var" title='[{"eds":["bj","s1","s2","s3"],"var":"pariyādāyavacanametaṃ "}]'>pariyādiyanavacanametaṃ</span>—
sabbesūti. <strong>Bhūtesū</strong>ti bhūtā vuccanti tasā ca thāvarā ca.
<strong>Tasā</strong>ti yesaṃ <span class="var" title='[{"eds":["bj"],"var":"tasitā taṇhā "},{"eds":["s1","s2","s3"],"var":"taṇhā "}]'>tasitataṇhā</span> appahīnā, yesañca bhayabheravā appahīnā. Kiṃkāraṇā
vuccanti tasā? Te tasanti uttasanti paritasanti bhāyanti santāsaṃ āpajjanti,
taṃkāraṇā vuccanti tasā. <strong>Thāvarā</strong>ti yesaṃ tasitataṇhā pahīnā, yesañca bhayabheravā pahīnā. Kiṃkāraṇā vuccanti
thāvarā? Te na tasanti na uttasanti na paritasanti na bhāyanti na santāsaṃ
āpajjanti, taṃkāraṇā vuccanti thāvarā. <strong>Daṇḍan</strong><span class="var" title='[{"eds":["bj","s1","s2","s3"],"var":"daṇḍāti "}]'>ti</span> tayo daṇḍā—kāyadaṇḍo vacīdaṇḍo manodaṇḍo. Tividhaṃ kāyaduccaritaṃ kāyadaṇḍo,
catubbidhaṃ vacīduccaritaṃ vacīdaṇḍo, tividhaṃ manoduccaritaṃ manodaṇḍo. <strong>Sabbesu bhūtesu nidhāya daṇḍan</strong>ti sabbesu bhūtesu daṇḍaṃ nidhāya nidahitvā. Oropayitvā samoropayitvā
nikkhipitvā paṭippassambhitvāti sabbesu bhūtesu nidhāya daṇḍaṃ.</p>
<p>
<a class="sc" id="3"></a>
<a class="ms" id="p_25Cn_1216"></a>
<strong>Aviheṭhayaṃ aññatarampi tesan</strong>ti ekamekampi sattaṃ pāṇinā vā leḍḍunā vā daṇḍena vā satthena vā <span class="var" title='[{"eds":["s1","s2","s3"],"var":"aruyā "},{"eds":["mr"],"var":"adduyā "}]'>anduyā</span> vā
rajjuyā vā aviheṭhayanto, sabbepi satte pāṇinā vā leḍḍunā vā daṇḍena vā
satthena vā anduyā vā rajjuyā vā aviheṭhayantoti—aviheṭhayaṃ aññatarampi
tesaṃ.</p>
<p>
<a class="sc" id="4"></a>
<a class="ms" id="p_25Cn_1217"></a>
<strong>Na puttamiccheyya kuto sahāyan</strong>ti.
<strong>Nā</strong>ti paṭikkhepo;
<strong>puttā</strong>ti cattāro puttā—<span class="var" title='[{"eds":["s1","s2","s3"],"var":"attajo "}]'>atrajo</span> putto, khettajo putto, dinnako putto, antevāsiko putto.
<strong>Sahāyan</strong>ti sahāyā vuccanti yehi saha āgamanaṃ phāsu, gamanaṃ phāsu, gamanāgamanaṃ
phāsu, ṭhānaṃ phāsu, <span class="var" title='[{"eds":["bj"],"var":"nisajjā "}]'>nisajjanaṃ</span> phāsu, <span class="var" title='[{"eds":["s1","s2","s3"],"var":"nipajjanaṃ "}]'>sayanaṃ</span> phāsu, ālapanaṃ phāsu,
sallapanaṃ phāsu, ullapanaṃ phāsu, samullapanaṃ phāsu. <strong>Na puttamiccheyya kuto sahāyan</strong>ti puttampi na iccheyya na sādiyeyya na patthayeyya na pihayeyya nābhijappeyya,
kuto mittaṃ vā sandiṭṭhaṃ vā sambhattaṃ vā sahāyaṃ vā <span class="var" title='[{"eds":["s1","s2","s3"],"var":"icchissati "}]'>iccheyya</span> sādiyeyya
patthayeyya pihayeyya abhijappeyyāti—na puttamiccheyya kuto sahāyaṃ.</p>
<p>
<a class="sc" id="5"></a>
<a class="ms" id="p_25Cn_1218"></a>
<strong>Eko care khaggavisāṇakappo</strong>ti.
<strong><span class="cross" title='[{"bm":"14","desc":"16 Sāriputtasuttaniddesa","lang":"pi","uid":"mnd16"},{"bm":"36","desc":"3 Pārāyanānugītigāthāniddesa","lang":"pi","uid":"cnd7"}]'>^</span>Eko</strong>ti so paccekasambuddho pabbajjāsaṅkhātena eko, adutiyaṭṭhena eko, <span class="var" title='[{"eds":["s1","s2","s3"],"var":"taṇhāpahānaṭṭhena "}]'>taṇhāya
pahānaṭṭhena</span> eko, ekantavītarāgoti eko, ekantavītadosoti eko, ekantavītamohoti
eko, ekantanikkilesoti eko, ekāyanamaggaṃ gatoti eko, eko anuttaraṃ
paccekasambodhiṃ abhisambuddhoti eko.</p>
<p>
<a class="sc" id="6"></a>
<a class="ms" id="p_25Cn_1219"></a>
Kathaṃ so paccekasambuddho pabbajjāsaṅkhātena eko? So paccekasambuddho sabbaṃ
gharāvāsapalibodhaṃ chinditvā puttadārapalibodhaṃ chinditvā ñātipalibodhaṃ
chinditvā sannidhipalibodhaṃ chinditvā kesamassuṃ ohāretvā kāsāyāni vatthāni
acchādetvā agārasmā anagāriyaṃ pabbajitvā akiñcanabhāvaṃ upagantvā eko carati
viharati iriyati vatteti pāleti yapeti yāpetīti—evaṃ so paccekasambuddho
pabbajjāsaṅkhātena eko.</p>
<p>
<a class="sc" id="7"></a>
<a class="ms" id="p_25Cn_1220"></a>
Kathaṃ so paccekasambuddho adutiyaṭṭhena eko? So evaṃ pabbajito samāno eko
araññavanapatthāni pantāni senāsanāni paṭisevati appasaddāni appanigghosāni
vijanavātāni manussarāhasseyyakāni paṭisallānasāruppāni. So eko gacchati, eko
tiṭṭhati, eko nisīdati, eko seyyaṃ kappeti, eko gāmaṃ piṇḍāya pavisati, eko
abhikkamati, eko paṭikkamati, eko raho nisīdati, eko caṅkamaṃ adhiṭṭhāti, eko
carati viharati iriyati vatteti pāleti yapeti yāpetīti—evaṃ so paccekasambuddho
adutiyaṭṭhena eko.</p>
<p>
<a class="sc" id="8"></a>
<a class="ms" id="p_25Cn_1221"></a>
Kathaṃ so paccekasambuddho taṇhāya pahānaṭṭhena eko? So evaṃ eko adutiyo
appamatto ātāpī pahitatto viharanto mahāpadhānaṃ padahanto māraṃ <span class="var" title='[{"eds":["bj","s1","s2","s3"],"var":"sasenaṃ "}]'>sasenakaṃ</span>
namuciṃ kaṇhaṃ pamattabandhuṃ <span class="var" title='[{"eds":["bj"],"var":"idhametvā "}]'>vidhametvā ca</span> <span class="var" title='[{"eds":["s1","s2","s3"],"var":"taṇhaṃ jāliniṃ "}]'>taṇhājāliniṃ</span> visaritaṃ visattikaṃ
pajahi vinodesi byantīakāsi anabhāvaṃgamesi.</p>
<blockquote class="gatha">
<p>
<a class="sc" id="9"></a>
<a class="ms" id="p_25Cn_1222"></a>
<span class="cross" title='[{"bm":"1","desc":"9. Taṇhuppādasutta","lang":"pi","uid":"an4.9"},{"bm":"1","desc":"Taṇhāsaṃyojanasutta","lang":"pi","uid":"it15"},{"bm":"1","desc":"Taṇhuppādasutta","lang":"pi","uid":"it105"},{"bm":"835-836","desc":"Dvayatānupassanāsutta","lang":"pi","uid":"snp3.12"},{"bm":"14","desc":"16 Sāriputtasuttaniddesa","lang":"pi","uid":"mnd16"},{"bm":"36","desc":"3 Pārāyanānugītigāthāniddesa","lang":"pi","uid":"cnd7"}]'>^</span>

“Taṇhādutiyo puriso,<br>
dīghamaddhāna saṃsaraṃ;<br>
Itthabhāvaññathābhāvaṃ,<br>
saṃsāraṃ nātivattati.</p>
<p>
<a class="sc" id="10"></a>
<a class="ms" id="p_25Cn_1223"></a>
Etamādīnavaṃ ñatvā,<br>
Taṇhaṃ dukkhassa sambhavaṃ;<br>
Vītataṇho anādāno,<br>
Sato bhikkhu paribbaje”ti.</p>
</blockquote>
<p>
<a class="sc" id="11"></a>
<a class="ms" id="p_25Cn_1224"></a>
Evaṃ so paccekasambuddho taṇhāya pahānaṭṭhena eko.</p>
<p>
<a class="sc" id="12"></a>
<a class="ms" id="p_25Cn_1225"></a>
Kathaṃ so paccekasambuddho ekantavītarāgoti eko? Rāgassa pahīnattā
ekantavītarāgoti eko, dosassa pahīnattā ekantavītadosoti eko, mohassa pahīnattā
ekantavītamohoti eko, kilesānaṃ pahīnattā ekantanikkilesoti eko. Evaṃ so
paccekasambuddho ekantavītarāgoti eko.</p>
<p>
<a class="sc" id="13"></a>
<a class="ms" id="p_25Cn_1226"></a>
Kathaṃ so paccekasambuddho ekāyanamaggaṃ gatoti eko? Ekāyanamaggo vuccati
cattāro satipaṭṭhānā, cattāro sammappadhānā, cattāro iddhipādā, pañcindriyāni,
pañca balāni, satta bojjhaṅgā ariyo aṭṭhaṅgiko maggo.</p>
<blockquote class="gatha">
<p>
<a class="sc" id="14"></a>
<a class="ms" id="p_25Cn_1227"></a>
<span class="cross" title='[{"bm":"1","desc":"18. Brahmasutta","lang":"pi","uid":"sn47.18"},{"bm":"14","desc":"16 Sāriputtasuttaniddesa","lang":"pi","uid":"mnd16"},{"bm":"36","desc":"3 Pārāyanānugītigāthāniddesa","lang":"pi","uid":"cnd7"},{"bm":"508","desc":"6 Sāsanapaṭṭhāna","lang":"pi","uid":"ne6"}]'>^</span>

“Ekāyanaṃ jātikhayantadassī,<br>
Maggaṃ pajānāti hitānukampī;<br>
Etena maggena tariṃsu pubbe,<br>
Tarissanti ye ca taranti oghan”ti.</p>
</blockquote>
<p>
<a class="sc" id="15"></a>
<a class="ms" id="p_25Cn_1228"></a>
Evaṃ so paccekasambuddho ekāyanamaggaṃ gatoti eko.</p>
<p>
<a class="sc" id="16"></a>
<a class="ms" id="p_25Cn_1229"></a>
Kathaṃ so paccekasambuddho eko anuttaraṃ paccekasambodhiṃ abhisambuddhoti eko?
Bodhi vuccati catūsu maggesu ñāṇaṃ. Paññā paññindriyaṃ paññābalaṃ
dhammavicayasambojjhaṅgo vīmaṃsā vipassanā sammādiṭṭhi. So paccekasambuddho
maggapaccekasambuddho ñāṇapaccekasambuddho “sabbe saṅkhārā aniccā”ti bujjhi,
“sabbe saṅkhārā dukkhā”ti bujjhi, “sabbe dhammā anattā”ti bujjhi,
“avijjāpaccayā saṅkhārā”ti bujjhi, “saṅkhārapaccayā viññāṇan”ti bujjhi,
“viññāṇapaccayā nāmarūpan”ti bujjhi, “nāmarūpapaccayā saḷāyatanan”ti bujjhi,
“saḷāyatanapaccayā phasso”ti bujjhi, “phassapaccayā vedanā”ti bujjhi,
“vedanāpaccayā taṇhā”ti bujjhi, “taṇhāpaccayā upādānan”ti bujjhi,
“upādānapaccayā bhavo”ti bujjhi, “bhavapaccayā jātī”ti bujjhi, “jātipaccayā
jarāmaraṇan”ti bujjhi; “avijjānirodhā saṅkhāranirodho”ti bujjhi,
“saṅkhāranirodhā viññāṇanirodho”ti bujjhi, “viññāṇanirodhā nāmarūpanirodho”ti
bujjhi, “nāmarūpanirodhā saḷāyatananirodho”ti bujjhi, “saḷāyatananirodhā
phassanirodho”ti bujjhi, “phassanirodhā vedanānirodho”ti bujjhi, “vedanānirodhā
taṇhānirodho”ti bujjhi, “taṇhānirodhā upādānanirodho”ti bujjhi, “upādānanirodhā
bhavanirodho”ti bujjhi, “bhavanirodhā jātinirodho”ti bujjhi, “jātinirodhā
jarāmaraṇanirodho”ti bujjhi; “idaṃ dukkhan”ti bujjhi, “ayaṃ dukkhasamudayo”ti
bujjhi, “ayaṃ dukkhanirodho”ti bujjhi, “ayaṃ dukkhanirodhagāminī paṭipadā”ti
bujjhi; “ime āsavā”ti bujjhi, “ayaṃ āsavasamudayo”ti bujjhi … pe … “ayaṃ
āsavanirodhagāminī paṭipadā”ti bujjhi; “ime dhammā abhiññeyyā”ti bujjhi, “ime
dhammā pahātabbā”ti bujjhi, “ime dhammā sacchikātabbā”ti bujjhi, “ime dhammā
bhāvetabbā”ti bujjhi; channaṃ phassāyatanānaṃ samudayañca atthaṅgamañca
assādañca ādīnavañca nissaraṇañca bujjhi, pañcannaṃ upādānakkhandhānaṃ
samudayañca … pe … nissaraṇañca bujjhi, catunnaṃ mahābhūtānaṃ samudayañca
atthaṅgamañca assādañca ādīnavañca nissaraṇañca bujjhi, “yaṃ kiñci
samudayadhammaṃ sabbaṃ taṃ nirodhadhamman”ti bujjhi.</p>
<p>
<a class="sc" id="17"></a>
<a class="ms" id="p_25Cn_1230"></a>
Atha vā yaṃ bujjhitabbaṃ anubujjhitabbaṃ paṭibujjhitabbaṃ sambujjhitabbaṃ
adhigantabbaṃ phassitabbaṃ sacchikātabbaṃ, sabbaṃ taṃ tena paccekabodhiñāṇena
bujjhi anubujjhi paṭibujjhi sambujjhi adhigacchi phassesi sacchākāsīti evaṃ so
paccekasambuddho eko anuttaraṃ paccekasambodhiṃ abhisambuddhoti—eko.</p>
<p>
<a class="sc" id="18"></a>
<a class="ms" id="p_25Cn_1231"></a>
<span class="cross" title='[{"bm":"61","desc":"Indriyakathā","lang":"pi","uid":"ps1.4"}]'>^</span>
<strong>Care</strong>ti aṭṭha cariyāyo—iriyāpathacariyā, āyatanacariyā, saticariyā, samādhicariyā,
ñāṇacariyā, maggacariyā, patticariyā, lokatthacariyā. <strong>Iriyāpathacariyā</strong>ti catūsu iriyāpathesu.
<strong>Āyatanacariyā</strong>ti chasu ajjhattikabāhiresu āyatanesu.
<strong>Saticariyā</strong>ti catūsu satipaṭṭhānesu.
<strong>Samādhicariyā</strong>ti catūsu jhānesu.
<strong>Ñāṇacariyā</strong>ti catūsu ariyasaccesu.
<strong>Maggacariyā</strong>ti catūsu ariyamaggesu.
<strong>Patticariyā</strong>ti catūsu sāmaññaphalesu.
<strong>Lokatthacariyā</strong>ti tathāgatesu arahantesu sammāsambuddhesu padesato paccekasambuddhesu padesato
sāvakesu. Iriyāpathacariyā ca paṇidhisampannānaṃ, āyatanacariyā ca indriyesu
guttadvārānaṃ, saticariyā ca appamādavihārīnaṃ, samādhicariyā ca
adhicittamanuyuttānaṃ, ñāṇacariyā ca buddhisampannānaṃ, maggacariyā ca
sammāpaṭipannānaṃ, patticariyā ca adhigataphalānaṃ, lokatthacariyā ca
tathāgatānaṃ arahantānaṃ sammāsambuddhānaṃ padesato paccekabuddhānaṃ <span class="var" title='[{"eds":["bj"],"var":"padese "}]'>padesato</span>
sāvakānaṃ. Imā aṭṭha cariyāyo. Aparāpi aṭṭha cariyāyo—adhimuccanto saddhāya
carati, paggaṇhanto vīriyena carati, <span class="var" title='[{"eds":["bj","s1","s2","s3","c1"],"var":"upaṭṭhapento "}]'>upaṭṭhāpento</span> satiyā carati, avikkhepaṃ
karonto samādhinā carati, pajānanto paññāya carati, vijānanto viññāṇacariyāya
carati. Evaṃ paṭipannassa kusalā dhammā āyāpentīti—āyatanacariyāya carati. Evaṃ
paṭipanno visesamadhigacchatīti—visesacariyāya carati. Imā aṭṭha cariyāyo.</p>
<p>
<a class="sc" id="19"></a>
<a class="ms" id="p_25Cn_1232"></a>
Aparāpi aṭṭha cariyāyo—dassanacariyā ca sammādiṭṭhiyā, <span class="var" title='[{"eds":["s1","s2","s3","c1"],"var":"abhiropanacariyā "}]'>abhiniropanacariyā</span> ca
sammāsaṅkappassa, pariggahacariyā ca sammāvācāya, samuṭṭhānacariyā ca
sammākammantassa, vodānacariyā ca sammāājīvassa, paggahacariyā ca
sammāvāyāmassa, upaṭṭhānacariyā ca sammāsatiyā, avikkhepacariyā ca
sammāsamādhissa. Imā aṭṭha cariyāyo.</p>
<p>
<a class="sc" id="20"></a>
<a class="ms" id="p_25Cn_1233"></a>
<strong>Khaggavisāṇakappo</strong>ti yathā khaggassa nāma visāṇaṃ ekaṃ hoti adutiyaṃ, evameva so paccekasambuddho
<span class="var" title='[{"eds":["bj"],"var":"taṃkappo taṃsadiso "}]'>takkappo tassadiso</span> tappaṭibhāgo. Yathā atiloṇaṃ vuccati loṇakappo, atitittakaṃ
vuccati tittakappo, atimadhuraṃ vuccati madhurakappo, atiuṇhaṃ vuccati
aggikappo, atisītalaṃ vuccati himakappo, mahāudakakkhandho vuccati
samuddakappo, mahābhiññābalappatto sāvako vuccati satthukappoti; evameva so
paccekasambuddho tattha takkappo tassadiso tappaṭibhāgo eko adutiyo
muttabandhano sammā loke carati viharati iriyati vatteti pāleti yapeti
yāpetīti—eko care khaggavisāṇakappo. Tenāha so paccekasambuddho—</p>
<blockquote class="gatha">
<p>
<a class="sc" id="21"></a>
<a class="ms" id="p_25Cn_1234"></a>
“Sabbesu bhūtesu nidhāya daṇḍaṃ,<br>
Aviheṭhayaṃ aññatarampi tesaṃ;<br>
Na puttamiccheyya kuto sahāyaṃ,<br>
Eko care khaggavisāṇakappo”ti.</p>
<p>
<a class="sc" id="22"></a>
<a class="pts" id="pts57"></a>
<a class="ms" id="p_25Cn_1235"></a>
<a class="msdiv" id="msdiv122"></a>
<span class="cross" title='[{"bm":"317","desc":"Khaggavisāṇasutta","lang":"pi","uid":"snp1.3"}]'>^</span>
<strong>Saṃsaggajātassa bhavanti snehā,</strong><strong>Snehanvayaṃ dukkhamidaṃ pahoti;</strong><strong>Ādīnavaṃ snehajaṃ pekkhamāno,</strong><strong>Eko care khaggavisāṇakappo.</strong> (2)</p>
</blockquote>
<p>
<a class="sc" id="23"></a>
<a class="ms" id="p_25Cn_1236"></a>
<strong>Saṃsaggajātassa bhavanti snehā</strong>ti.
<strong>Saṃsaggā</strong>ti dve saṃsaggā—dassanasaṃsaggo ca savanasaṃsaggo ca. Katamo dassanasaṃsaggo?
Idhekacco passati itthiṃ vā kumāriṃ vā abhirūpaṃ dassanīyaṃ pāsādikaṃ paramāya
vaṇṇapokkharatāya samannāgataṃ. Disvā passitvā anubyañjanaso nimittaṃ gaṇhāti—
kesā vā <span class="var" title='[{"eds":["s1","s2","s3"],"var":"sobhaṇā "}]'>sobhanā</span> mukhaṃ vā sobhanaṃ akkhī vā sobhanā kaṇṇā vā sobhanā nāsā vā
sobhanā oṭṭhā vā sobhanā dantā vā sobhanā mukhaṃ vā sobhanaṃ gīvā vā sobhanā
thanā vā sobhanā uraṃ vā sobhanaṃ udaraṃ vā sobhanaṃ kaṭi vā sobhanā ūrū vā
sobhanā jaṅghā vā sobhanā hatthā vā sobhanā pādā vā sobhanā aṅguliyo vā sobhanā
nakhā vā sobhanāti. Disvā passitvā abhinandati abhivadati <span class="var" title='[{"eds":["bj","mr"],"var":"anussarati anuppādeti "}]'>abhipattheti
anuppādeti</span> anubandhati rāgabandhanaṃ—ayaṃ dassanasaṃsaggo.</p>
<p>
<a class="sc" id="24"></a>
<a class="ms" id="p_25Cn_1237"></a>
Katamo savanasaṃsaggo? Idhekacco suṇāti—“asukasmiṃ nāma gāme vā nigame vā itthī
vā kumārī vā abhirūpā dassanīyā pāsādikā paramāya vaṇṇapokkharatāya
samannāgatā”ti. Sutvā suṇitvā abhinandati abhivadati abhipattheti anuppādeti
anubandhati rāgabandhanaṃ—ayaṃ savanasaṃsaggo.</p>
<p>
<a class="sc" id="25"></a>
<a class="ms" id="p_25Cn_1238"></a>
<strong>Snehā</strong>ti dve snehā—taṇhāsneho ca diṭṭhisneho ca. Katamo taṇhāsneho? Yāvatā
<span class="var" title='[{"note":"idaṃ padaṃ ka-sī, cha1 potthakesu"}]'>taṇhāsaṅkhātena sīmakataṃ mariyādikataṃ</span> odhikataṃ <span class="var" title='[{"eds":["s1","s2","s3","c1"],"var":"pariyantikataṃ "}]'>pariyantakataṃ</span> pariggahitaṃ
<span class="var" title='[{"note":"idaṃ padaṃ sī , cha1 potthakesu"}]'>mamāyitaṃ—idaṃ mama, etaṃ mama, ettakaṃ mama, ettāvatā mama. Mama</span> rūpā saddā
gandhā rasā phoṭṭhabbā attharaṇā pāvuraṇā dāsidāsā ajeḷakā kukkuṭasūkarā
hatthigavāssavaḷavā khettaṃ vatthu hiraññaṃ suvaṇṇaṃ gāmanigamarājadhāniyo
raṭṭhañca janapado ca koso ca koṭṭhāgārañca, kevalampi mahāpathaviṃ taṇhāvasena
mamāyati, yāvatā aṭṭhasataṃ taṇhāvicaritaṃ—ayaṃ taṇhāsneho.</p>
<p>
<a class="sc" id="26"></a>
<a class="ms" id="p_25Cn_1239"></a>
Katamo diṭṭhisneho? <span class="cross" title='[{"bm":"93","desc":"2 Guhaṭṭhakasuttaniddesa","lang":"pi","uid":"mnd2"},{"bm":"87","desc":"Pucchāniddesa","lang":"pi","uid":"cnd5"}]'>^</span>Vīsativatthukā sakkāyadiṭṭhi, dasavatthukā micchādiṭṭhi,
dasavatthukā antaggāhikādiṭṭhi. Yā evarūpā diṭṭhi diṭṭhigataṃ diṭṭhigahanaṃ
diṭṭhikantāro diṭṭhivisūkāyikaṃ diṭṭhivipphanditaṃ diṭṭhisaṃyojanaṃ gāho
<span class="var" title='[{"eds":["bj","mr"],"var":"patiṭṭhāho "}]'>paṭiggāho</span> abhiniveso parāmāso kummaggo micchāpatho micchattaṃ titthāyatanaṃ
<span class="var" title='[{"eds":["c1"],"var":"vipariyāsaggāho "}]'>vipariyesaggāho</span> viparītaggāho vipallāsaggāho micchāgāho ayāthāvakasmiṃ
yāthāvakanti gāho, yāvatā dvāsaṭṭhi diṭṭhigatāni—ayaṃ diṭṭhisneho.</p>
<p>
<a class="sc" id="27"></a>
<a class="ms" id="p_25Cn_1240"></a>
<strong>Saṃsaggajātassa bhavanti snehā</strong>ti dassanasaṃsaggapaccayā ca savanasaṃsaggapaccayā ca taṇhāsneho ca diṭṭhisneho
ca bhavanti sambhavanti jāyanti sañjāyanti nibbattanti abhinibbattanti
pātubhavantīti—saṃsaggajātassa bhavanti snehā.</p>
<p>
<a class="sc" id="28"></a>
<a class="ms" id="p_25Cn_1241"></a>
<strong>Snehanvayaṃ dukkhamidaṃ pahotī</strong>ti.
<strong>Sneho</strong>ti dve snehā—taṇhāsneho ca diṭṭhisneho ca … pe … ayaṃ taṇhāsneho … pe … ayaṃ
diṭṭhisneho. <strong>Dukkhamidaṃ pahotī</strong>ti <span class="cross" title='[{"bm":"2","desc":"15 Attadaṇḍasuttaniddesa","lang":"pi","uid":"mnd15"}]'>^</span>idhekacco kāyena duccaritaṃ carati, vācāya duccaritaṃ carati, manasā
duccaritaṃ carati, pāṇampi hanati, adinnampi ādiyati, sandhimpi chindati,
<span class="var" title='[{"eds":["s1","s2","s3"],"var":"vilopampi "}]'>nillopampi</span> harati, ekāgārikampi karoti, paripanthepi tiṭṭhati, paradārampi
gacchati, musāpi bhaṇati. Tamenaṃ gahetvā rañño dassenti—“ayaṃ, deva, coro
āgucārī. Imassa yaṃ icchasi taṃ daṇḍaṃ paṇehī”ti. Tamenaṃ rājā taṃ paribhāsati.
So paribhāsapaccayāpi <span class="var" title='[{"eds":["s1","s2","s3"],"var":"dukkhadomanassaṃ "}]'>dukkhaṃ domanassaṃ</span> paṭisaṃvedeti. Etaṃ bhayaṃ dukkhaṃ
domanassaṃ kuto jātaṃ? Tassa snehapaccayā ca nandipaccayā ca rāgapaccayā ca
nandirāgapaccayā ca jātaṃ.</p>
<p>
<a class="sc" id="29"></a>
<a class="ms" id="p_25Cn_1242"></a>
Ettakenapi rājā na tussati. Tamenaṃ rājā bandhāpeti—andubandhanena vā
rajjubandhanena vā saṅkhalikabandhanena vā vettabandhanena vā latābandhanena vā
pakkhepabandhanena vā parikkhepabandhanena vā gāmabandhanena vā
nigamabandhanena vā nagarabandhanena vā raṭṭhabandhanena vā janapadabandhanena
vā, antamaso savacanīyampi karoti—“na te labbhā ito pakkamitun”ti. So
bandhanapaccayāpi dukkhaṃ domanassaṃ paṭisaṃvedeti. Etaṃ bhayaṃ dukkhaṃ
domanassaṃ kuto jātaṃ? Tassa snehapaccayā ca nandipaccayā ca rāgapaccayā ca
nandirāgapaccayā ca jātaṃ.</p>
<p>
<a class="sc" id="30"></a>
<a class="ms" id="p_25Cn_1243"></a>
Ettakenapi rājā na tussati. Tamenaṃ rājā <span class="var" title='[{"eds":["bj","s1","s2","s3"],"var":"tassa "}]'>tasseva</span> dhanaṃ āharāpeti—sataṃ vā
sahassaṃ vā satasahassaṃ vā. So dhanajānipaccayāpi dukkhaṃ domanassaṃ
paṭisaṃvedeti. Etaṃ bhayaṃ dukkhaṃ domanassaṃ kuto jātaṃ? Tassa snehapaccayā ca
nandipaccayā ca rāgapaccayā ca nandirāgapaccayā ca jātaṃ.</p>
<p>
<a class="sc" id="31"></a>
<a class="ms" id="p_25Cn_1244"></a>
Ettakenapi rājā na tussati. Tamenaṃ rājā <span class="var" title='[{"eds":["mr"],"var":"vividhāni kammakaraṇāni "}]'>vividhā kammakāraṇā</span> kārāpeti— <span class="cross" title='[{"bm":"11","desc":"Mahādukkhakkhandhasutta","lang":"pi","uid":"mn13"},{"bm":"4","desc":"Bālapaṇḍitasutta","lang":"pi","uid":"mn129"},{"bm":"1.1","desc":"1. Vajjasutta","lang":"pi","uid":"an2.1-10"},{"bm":"52","desc":"7 Tissametteyyasuttaniddesa","lang":"pi","uid":"mnd7"},{"bm":"811","desc":"Pucchāniddesa","lang":"pi","uid":"cnd5"}]'>^</span>kasāhipi
tāḷeti, vettehipi tāḷeti, aḍḍhadaṇḍakehipi tāḷeti, hatthampi chindati, pādampi
chindati, hatthapādampi chindati, kaṇṇampi chindati, nāsampi chindati,
kaṇṇanāsampi chindati, bilaṅgathālikampi karoti, saṅkhamuṇḍikampi karoti,
rāhumukhampi karoti, jotimālikampi karoti, hatthapajjotikampi karoti,
<span class="var" title='[{"eds":["s1","s2","s3","mr"],"var":"erakavaṭṭikampi "}]'>erakavattikampi</span> karoti, cīrakavāsikampi karoti, eṇeyyakampi karoti,
baḷisamaṃsikampi karoti, kahāpaṇikampi karoti, <span class="var" title='[{"eds":["mr"],"var":"khārāpaṭicchikampi "}]'>khārāpatacchikampi</span> karoti,
palighaparivattikampi karoti, palālapīṭhakampi karoti, tattenapi telena
osiñcati, sunakhehipi khādāpeti, jīvantampi sūle uttāseti, asināpi sīsaṃ
chindati. So kammakāraṇapaccayāpi dukkhaṃ domanassaṃ paṭisaṃvedeti. Etaṃ bhayaṃ
dukkhaṃ domanassaṃ kuto jātaṃ? Tassa snehapaccayā ca nandipaccayā ca
rāgapaccayā ca nandirāgapaccayā ca jātaṃ. Rājā imesaṃ catunnaṃ daṇḍānaṃ
issaro.</p>
<p>
<a class="sc" id="32"></a>
<a class="ms" id="p_25Cn_1245"></a>
So sakena kammena kāyassa bhedā paraṃ maraṇā apāyaṃ duggatiṃ vinipātaṃ nirayaṃ
upapajjati. <span class="cross" title='[{"bm":"23","desc":"Devadūtasutta","lang":"pi","uid":"mn130"}]'>^</span>Tamenaṃ nirayapālā pañcavidhabandhanaṃ nāma kammakāraṇaṃ <span class="var" title='[{"eds":["s1","s2","s3","mr"],"var":"kārenti "}]'>karonti</span>—
tattaṃ ayokhilaṃ hatthe gamenti, tattaṃ ayokhilaṃ dutiye hatthe gamenti, tattaṃ
ayokhilaṃ pāde gamenti, tattaṃ ayokhilaṃ dutiye pāde gamenti, tattaṃ ayokhilaṃ
majjhe urasmiṃ gamenti. So tattha dukkhā <span class="var" title='[{"eds":["bj","s1","s2","s3"],"var":"tippā "}]'>tibbā</span> kharā kaṭukā vedanā vedeti; na
ca tāva kālaṃ karoti yāva na taṃ pāpakammaṃ byantīhoti. Etaṃ bhayaṃ dukkhaṃ
domanassaṃ kuto jātaṃ? Tassa snehapaccayā ca nandipaccayā ca rāgapaccayā ca
nandirāgapaccayā ca jātaṃ.</p>
<p>
<a class="sc" id="33"></a>
<a class="ms" id="p_25Cn_1246"></a>
Tamenaṃ nirayapālā <span class="var" title='[{"eds":["s1","s2","s3","mr"],"var":"saṃvesitvā "}]'>saṃvesetvā</span> <span class="var" title='[{"eds":["s1","s2","s3","mr"],"var":"kudhārīhi "}]'>kuṭhārīhi</span> tacchanti … pe … tamenaṃ nirayapālā
uddhampādaṃ adhosiraṃ gahetvā vāsīhi tacchanti. Tamenaṃ nirayapālā rathe
yojetvā ādittāya pathaviyā sampajjalitāya <span class="var" title='[{"eds":["s1","s2","s3"],"var":"sañjotibhūtāya "}]'>sajotibhūtāya</span> sārentipi
paccāsārentipi. Tamenaṃ nirayapālā mahantaṃ aṅgārapabbataṃ ādittaṃ
sampajjalitaṃ sajotibhūtaṃ āropentipi oropentipi. Tamenaṃ nirayapālā
uddhampādaṃ adhosiraṃ gahetvā tattāya lohakumbhiyā pakkhipanti ādittāya
sampajjalitāya sajotibhūtāya. So tattha pheṇuddehakaṃ paccati. So tattha
pheṇuddehakaṃ paccamāno sakimpi uddhaṃ gacchati, sakimpi adho gacchati, sakimpi
tiriyaṃ gacchati. So tattha dukkhā <span class="var" title='[{"eds":["bj","s1","s2","s3"],"var":"tippā "}]'>tibbā</span> kharā kaṭukā vedanā vedeti; na ca tāva
kālaṃ karoti yāva na taṃ pāpakammaṃ byantīhoti. Etaṃ bhayaṃ dukkhaṃ domanassaṃ
kuto jātaṃ? Tassa snehapaccayā ca nandipaccayā ca rāgapaccayā ca
nandirāgapaccayā ca jātaṃ.</p>
<p>
<a class="sc" id="34"></a>
<a class="ms" id="p_25Cn_1247"></a>
Tamenaṃ nirayapālā mahāniraye pakkhipanti. So kho pana mahānirayo—</p>
<blockquote class="gatha">
<p>
<a class="sc" id="35"></a>
<a class="ms" id="p_25Cn_1248"></a>
<span class="cross" title='[{"bm":"8","desc":"Bālapaṇḍitasutta","lang":"pi","uid":"mn129"},{"bm":"23","desc":"Devadūtasutta","lang":"pi","uid":"mn130"},{"bm":"1","desc":"36. Devadūtasutta","lang":"pi","uid":"an3.36"},{"bm":"13-14","desc":"10 Khallāṭiyapetivatthu","lang":"pi","uid":"pv10"},{"bm":"14-15","desc":"7 Dhanapālaseṭṭhipetavatthu","lang":"pi","uid":"pv19"},{"bm":"37-38","desc":"3 Nandakapetavatthu","lang":"pi","uid":"pv38"},{"bm":"18-19","desc":"2 Saṅkiccajātaka","lang":"pi","uid":"ja530"},{"bm":"2","desc":"15 Attadaṇḍasuttaniddesa","lang":"pi","uid":"mnd15"},{"bm":"24","desc":"Vīsatimavagga","lang":"pi","uid":"kv4.6"}]'>^</span>

Catukkaṇṇo catudvāro,<br>
vibhatto bhāgaso mito;<br>
Ayopākārapariyanto,<br>
ayasā paṭikujjito.</p>
<p>
<a class="sc" id="36"></a>
<a class="ms" id="p_25Cn_1249"></a>
Tassa ayomayā bhūmi,<br>
jalitā tejasā yutā;<br>
Samantā yojanasataṃ,<br>
pharitvā tiṭṭhati sabbadā.</p>
<p>
<a class="sc" id="37"></a>
<a class="ms" id="p_25Cn_1250"></a>
<span class="cross" title='[{"bm":"2","desc":"15 Attadaṇḍasuttaniddesa","lang":"pi","uid":"mnd15"}]'>^</span>

<span class="var" title='[{"eds":["bj","mr"],"var":"kadariyā tāpanā "}]'>Kadariyātapanā</span> ghorā,<br>
accimanto durāsadā;<br>
Lomahaṃsanarūpā ca,<br>
bhesmā paṭibhayā dukhā.</p>
<p>
<a class="sc" id="38"></a>
<a class="ms" id="p_25Cn_1251"></a>
Puratthimāya ca bhittiyā,<br>
accikkhandho samuṭṭhito;<br>
Ḍahanto pāpakammante,<br>
pacchimāya paṭihaññati.</p>
<p>
<a class="sc" id="39"></a>
<a class="ms" id="p_25Cn_1252"></a>
Pacchimāya ca bhittiyā,<br>
accikkhandho samuṭṭhito;<br>
Ḍahanto pāpakammante,<br>
purimāya paṭihaññati.</p>
<p>
<a class="sc" id="40"></a>
<a class="ms" id="p_25Cn_1253"></a>
Dakkhiṇāya ca bhittiyā,<br>
accikkhandho samuṭṭhito;<br>
Ḍahanto pāpakammante,<br>
uttarāya paṭihaññati.</p>
<p>
<a class="sc" id="41"></a>
<a class="ms" id="p_25Cn_1254"></a>
Uttarāya ca bhittiyā,<br>
accikkhandho samuṭṭhito;<br>
Ḍahanto pāpakammante,<br>
dakkhiṇāya paṭihaññati.</p>
<p>
<a class="sc" id="42"></a>
<a class="ms" id="p_25Cn_1255"></a>
Heṭṭhato ca samuṭṭhāya,<br>
accikkhandho bhayānako;<br>
Ḍahanto pāpakammante,<br>
chadanasmiṃ paṭihaññati.</p>
<p>
<a class="sc" id="43"></a>
<a class="ms" id="p_25Cn_1256"></a>
Chadanamhā samuṭṭhāya,<br>
accikkhandho bhayānako;<br>
Ḍahanto pāpakammante,<br>
bhūmiyaṃ paṭihaññati.</p>
<p>
<a class="sc" id="44"></a>
<a class="ms" id="p_25Cn_1257"></a>
Ayokapālamādittaṃ,<br>
santattaṃ jalitaṃ yathā;<br>
Evaṃ avīcinirayo,<br>
heṭṭhā upari passato.</p>
<p>
<a class="sc" id="45"></a>
<a class="ms" id="p_25Cn_1258"></a>
Tattha sattā mahāluddā,<br>
mahākibbisakārino;<br>
Accantapāpakammantā,<br>
paccanti na ca <span class="var" title='[{"eds":["bj","mr"],"var":"mīyare "}]'>miyyare</span>.</p>
<p>
<a class="sc" id="46"></a>
<a class="ms" id="p_25Cn_1259"></a>
Jātavedasamo kāyo,<br>
tesaṃ nirayavāsinaṃ;<br>
Passa kammānaṃ daḷhattaṃ,<br>
na bhasmā hoti napi masi.</p>
<p>
<a class="sc" id="47"></a>
<a class="ms" id="p_25Cn_1260"></a>
Puratthimenapi dhāvanti,<br>
tato dhāvanti pacchimaṃ;<br>
Uttarenapi dhāvanti,<br>
tato dhāvanti dakkhiṇaṃ.</p>
<p>
<a class="sc" id="48"></a>
<a class="ms" id="p_25Cn_1261"></a>
Yaṃ yaṃ disaṃ padhāvanti,<br>
taṃ taṃ dvāraṃ pidhīyati;<br>
Abhinikkhamitāsā te,<br>
sattā mokkhagavesino.</p>
<p>
<a class="sc" id="49"></a>
<a class="ms" id="p_25Cn_1262"></a>
Na te tato nikkhamituṃ,<br>
labhanti kammapaccayā;<br>
Tesañca pāpakammantaṃ,<br>
avipakkaṃ kataṃ bahunti.</p>
</blockquote>
<p>
<a class="sc" id="50"></a>
<a class="ms" id="p_25Cn_1263"></a>
Etaṃ bhayaṃ dukkhaṃ domanassaṃ kuto jātaṃ? Tassa snehapaccayā ca nandipaccayā
ca rāgapaccayā ca nandirāgapaccayā ca jātaṃ.</p>
<p>
<a class="sc" id="51"></a>
<a class="ms" id="p_25Cn_1264"></a>
Yāni ca nerayikāni dukkhāni yāni ca tiracchānayonikāni dukkhāni yāni ca
pettivisayikāni dukkhāni yāni ca mānusikāni dukkhāni, tāni kuto jātāni kuto
sañjātāni kuto nibbattāni kuto abhinibbattāni kuto pātubhūtāni? Tassa
snehapaccayā ca nandipaccayā ca rāgapaccayā ca nandirāgapaccayā ca bhavanti
sambhavanti jāyanti sañjāyanti nibbattanti abhinibbattanti pātubhavantīti—
snehanvayaṃ dukkhamidaṃ pahoti.</p>
<p>
<a class="sc" id="52"></a>
<a class="ms" id="p_25Cn_1265"></a>
<strong>Ādīnavaṃ snehajaṃ pekkhamāno</strong>ti.
<strong>Sneho</strong>ti dve snehā—taṇhāsneho ca diṭṭhisneho ca … pe … ayaṃ taṇhāsneho … pe … ayaṃ
diṭṭhisneho. <strong>Ādīnavaṃ snehajaṃ pekkhamāno</strong>ti taṇhāsneho ca diṭṭhisneho ca ādīnavaṃ snehajaṃ pekkhamāno dakkhamāno
olokayamāno nijjhāyamāno upaparikkhamānoti—ādīnavaṃ snehajaṃ pekkhamāno, eko
care khaggavisāṇakappo. Tenāha so paccekasambuddho—</p>
<blockquote class="gatha">
<p>
<a class="sc" id="53"></a>
<a class="ms" id="p_25Cn_1266"></a>
“Saṃsaggajātassa bhavanti snehā,<br>
Snehanvayaṃ dukkhamidaṃ pahoti;<br>
Ādīnavaṃ snehajaṃ pekkhamāno,<br>
Eko care khaggavisāṇakappo”ti.</p>
<p>
<a class="sc" id="54"></a>
<a class="ms" id="p_25Cn_1267"></a>
<a class="msdiv" id="msdiv123"></a>
<span class="cross" title='[{"bm":"318","desc":"Khaggavisāṇasutta","lang":"pi","uid":"snp1.3"}]'>^</span>
<strong>Mitte suhajje anukampamāno,</strong><strong>Hāpeti atthaṃ <span class="var" title='[{"eds":["mr"],"var":"paṭibandhacitto "}]'>paṭibaddhacitto</span>;</strong><strong>Etaṃ bhayaṃ <span class="var" title='[{"eds":["mr"],"var":"sandhave "}]'>santhave</span> pekkhamāno,</strong><strong>Eko care khaggavisāṇakappo.</strong> (3)</p>
</blockquote>
<p>
<a class="sc" id="55"></a>
<a class="ms" id="p_25Cn_1268"></a>
<strong>Mitte suhajje anukampamāno, hāpeti atthaṃ paṭibaddhacitto</strong>ti.
<strong>Mittā</strong>ti dve mittā—agārikamitto ca <span class="var" title='[{"eds":["mr"],"var":"pabbajitamitto "}]'>anāgārikamitto</span> ca. Katamo agārikamitto? Idhekacco
duddadaṃ dadāti, duccajaṃ cajati, dukkaraṃ karoti, dukkhamaṃ khamati,
guyhamassa ācikkhati, guyhamassa <span class="var" title='[{"eds":["bj","s1","s2","s3","mr"],"var":"pariguyhati "}]'>parigūhati</span>, āpadāsu na vijahati, jīvitampissa
atthāya pariccattaṃ hoti, khīṇe nātimaññati—ayaṃ agārikamitto.</p>
<p>
<a class="sc" id="56"></a>
<a class="ms" id="p_25Cn_1269"></a>
Katamo anāgārikamitto? Idha bhikkhu piyo ca hoti manāpo ca garu ca bhāvanīyo ca
vattā ca vacanakkhamo ca gambhīrañca kathaṃ kattā, no ca aṭṭhāne niyojeti
adhisīle samādapeti, catunnaṃ satipaṭṭhānānaṃ bhāvanānuyoge samādapeti,
catunnaṃ sammappadhānānaṃ … pe … catunnaṃ iddhipādānaṃ … pañcannaṃ indriyānaṃ …
pañcannaṃ balānaṃ … sattannaṃ bojjhaṅgānaṃ … ariyassa aṭṭhaṅgikassa maggassa
bhāvanānuyoge samādapeti—ayaṃ anāgārikamitto.</p>
<p>
<a class="sc" id="57"></a>
<a class="ms" id="p_25Cn_1270"></a>
Suhajjā vuccanti yehi saha āgamanaṃ phāsu gamanaṃ phāsu ṭhānaṃ phāsu <span class="var" title='[{"eds":["bj","mr"],"var":"nisajjā "},{"eds":["s1","s2","s3"],"var":"nissajjanaṃ "}]'>nisajjanaṃ</span>
phāsu sayanaṃ phāsu ālapanaṃ phāsu sallapanaṃ phāsu ullapanaṃ phāsu
samullapanaṃ phāsu. <strong>Mitte suhajje anukampamāno hāpeti atthan</strong>ti mitte ca suhajje ca sandiṭṭhe ca sambhatte ca sahāye ca anukampamāno
anupekkhamāno anugaṇhamāno attatthampi paratthampi ubhayatthampi hāpeti,
diṭṭhadhammikampi atthaṃ hāpeti, samparāyikampi atthaṃ hāpeti, paramatthampi
hāpeti pahāpeti parihāpeti paridhaṃseti <span class="var" title='[{"eds":["s1","s2","s3"],"var":"parisajjeti "}]'>parivajjeti</span> antaradhāpetīti—mitte
suhajje anukampamāno hāpeti atthaṃ.</p>
<p>
<a class="sc" id="58"></a>
<a class="ms" id="p_25Cn_1271"></a>
<strong>Paṭibaddhacitto</strong>ti <span class="cross" title="null">^</span>dvīhi kāraṇehi paṭibaddhacitto hoti—attānaṃ vā nīcaṃ ṭhapento paraṃ uccaṃ
ṭhapento paṭibaddhacitto hoti, attānaṃ vā uccaṃ ṭhapento paraṃ nīcaṃ ṭhapento
paṭibaddhacitto hoti. Kathaṃ attānaṃ nīcaṃ ṭhapento paraṃ uccaṃ ṭhapento
paṭibaddhacitto hoti? Tumhe me bahūpakārā, ahaṃ tumhe nissāya labhāmi
cīvarapiṇḍapātasenāsanagilānapaccayabhesajjaparikkhāraṃ. <span class="var" title='[{"eds":["bj","mr"],"var":"yepi "}]'>Yampi</span> me aññe dātuṃ vā
kātuṃ vā maññanti tumhe nissāya tumhe sampassantā. Yampi me porāṇaṃ
mātāpettikaṃ nāmagottaṃ, tampi me antarahitaṃ. Tumhehi ahaṃ ñāyāmi—asukassa
kulupako, asukāya kulupakoti. Evaṃ attānaṃ nīcaṃ ṭhapento paraṃ uccaṃ ṭhapento
paṭibaddhacitto hoti.</p>
<p>
<a class="sc" id="59"></a>
<a class="ms" id="p_25Cn_1272"></a>
Kathaṃ attānaṃ uccaṃ ṭhapento paraṃ nīcaṃ ṭhapento paṭibaddhacitto hoti? Ahaṃ
tumhākaṃ bahūpakāro, tumhe maṃ āgamma buddhaṃ saraṇaṃ gatā, dhammaṃ saraṇaṃ
gatā, saṃghaṃ saraṇaṃ gatā, pāṇātipātā paṭiviratā, adinnādānā paṭiviratā,
kāmesumicchācārā paṭiviratā, musāvādā paṭiviratā, surāmerayamajjapamādaṭṭhānā
paṭiviratā; ahaṃ tumhākaṃ uddesaṃ demi, paripucchaṃ demi, uposathaṃ ācikkhāmi,
navakammaṃ adhiṭṭhāmi. <span class="var" title='[{"eds":["bj","s1","s2","s3"],"var":"atha ca "}]'>Atha</span> pana tumhe <span class="var" title='[{"eds":["s1","s2","s3"],"var":"pariccajitvā "}]'>maṃ ujjhitvā</span> aññe sakkarotha <span class="var" title='[{"eds":["bj","s1","s2","s3"],"var":"garukarotha "}]'>garuṃ
karotha</span> mānetha pūjethāti. Evaṃ attānaṃ uccaṃ ṭhapento paraṃ nīcaṃ ṭhapento
paṭibaddhacitto hotīti—mitte suhajje anukampamāno, hāpeti atthaṃ
paṭibaddhacitto.</p>
<p>
<a class="sc" id="60"></a>
<a class="ms" id="p_25Cn_1273"></a>
<strong>Etaṃ bhayaṃ santhave pekkhamāno</strong>ti.
<strong>Bhayan</strong>ti jātibhayaṃ jarābhayaṃ byādhibhayaṃ maraṇabhayaṃ rājabhayaṃ corabhayaṃ
aggibhayaṃ udakabhayaṃ attānuvādabhayaṃ parānuvādabhayaṃ daṇḍabhayaṃ
duggatibhayaṃ ūmibhayaṃ kumbhilabhayaṃ <span class="var" title='[{"eds":["bj"],"var":"ācaṭṭhabhayaṃ "}]'>āvaṭṭabhayaṃ</span> <span class="var" title='[{"eds":["bj"],"var":"susukābhayaṃ "},{"eds":["s1","s2","s3"],"var":"suṃsumārabhayaṃ "}]'>susumārabhayaṃ</span>
ājīvikabhayaṃ asilokabhayaṃ parisasārajjabhayaṃ madanabhayaṃ bhayānakaṃ
chambhitattaṃ lomahaṃso cetaso ubbego utrāso. <strong>Santhave</strong>ti dve santhavā—taṇhāsanthavo ca diṭṭhisanthavo ca … pe … ayaṃ taṇhāsanthavo …
pe … ayaṃ diṭṭhisanthavo. <strong>Etaṃ bhayaṃ santhave pekkhamāno</strong>ti etaṃ bhayaṃ santhave pekkhamāno dakkhamāno olokayamāno nijjhāyamāno
upaparikkhamānoti—etaṃ bhayaṃ santhave pekkhamāno, eko care khaggavisāṇakappo.
Tenāha so paccekasambuddho—</p>
<blockquote class="gatha">
<p>
<a class="sc" id="61"></a>
<a class="ms" id="p_25Cn_1274"></a>
“Mitte suhajje anukampamāno,<br>
Hāpeti atthaṃ paṭibaddhacitto;<br>
Etaṃ bhayaṃ santhave pekkhamāno,<br>
Eko care khaggavisāṇakappo”ti.</p>
<p>
<a class="sc" id="62"></a>
<a class="pts" id="pts58"></a>
<a class="ms" id="p_25Cn_1275"></a>
<a class="msdiv" id="msdiv124"></a>
<span class="cross" title='[{"bm":"319","desc":"Khaggavisāṇasutta","lang":"pi","uid":"snp1.3"}]'>^</span>
<strong>Vaṃso visālova yathā visatto,</strong><strong>Puttesu dāresu ca yā apekkhā;</strong><strong><span class="var" title='[{"eds":["bj","s1","s2","s3"],"var":"vaṃsakaḷīrova "},{"eds":["pts1"],"var":"vaṃsākalīrova "},{"eds":["mr"],"var":"vaṃse kaḷīrova "}]'>Vaṃsakkaḷīrova</span> asajjamāno,</strong><strong>Eko care khaggavisāṇakappo.</strong> (4)</p>
</blockquote>
<p>
<a class="sc" id="63"></a>
<a class="ms" id="p_25Cn_1276"></a>
<strong>Vaṃso visālova yathā visatto</strong>ti vaṃso vuccati veḷugumbo. Yathā <span class="var" title='[{"eds":["s1","s2","s3"],"var":"veḷugumbasmiṃ kaṇṭakā jaṭitā saṃsibbitā "}]'>veḷugumbasmiṃ porāṇakā vaṃsā sattā</span> visattā
āsattā laggā laggitā palibuddhā, evameva visattikā vuccati taṇhā. Yo rāgo
sārāgo anunayo anurodho nandī nandirāgo cittassa sārāgo icchā mucchā ajjhosānaṃ
gedho paligedho saṅgo paṅko ejā māyā janikā sañjananī sibbinī jālinī saritā
visattikā suttaṃ visaṭā āyūhanī dutiyā paṇidhi bhavanetti vanaṃ vanatho
santhavo sineho apekkhā paṭibandhu āsā āsīsanā āsīsitattaṃ rūpāsā saddāsā
gandhāsā rasāsā phoṭṭhabbāsā lābhāsā dhanāsā puttāsā jīvitāsā jappā pajappā
abhijappā jappanā jappitattaṃ loluppaṃ loluppāyanā loluppāyitattaṃ
pucchañjikatā sādhukamyatā adhammarāgo visamalobho nikanti nikāmanā patthanā
pihanā sampatthanā kāmataṇhā bhavataṇhā vibhavataṇhā rūpataṇhā arūpataṇhā
nirodhataṇhā rūpataṇhā saddataṇhā gandhataṇhā rasataṇhā phoṭṭhabbataṇhā
dhammataṇhā ogho yogo gantho upādānaṃ āvaraṇaṃ nīvaraṇaṃ chadanaṃ bandhanaṃ
upakkileso anusayo pariyuṭṭhānaṃ latā vevicchaṃ dukkhamūlaṃ dukkhanidānaṃ
dukkhappabhavo mārapāso mārabaḷisaṃ māravisayo māranivāso mārabandhanaṃ
taṇhānadī taṇhājālaṃ taṇhāgaddulaṃ taṇhāsamuddo abhijjhā lobho akusalamūlaṃ.</p>
<p>
<a class="sc" id="64"></a>
<a class="ms" id="p_25Cn_1277"></a>
<span class="cross" title='[{"bm":"22","desc":"1 Kāmasuttaniddesa","lang":"pi","uid":"mnd1"},{"bm":"114","desc":"10 Purābhedasuttaniddesa","lang":"pi","uid":"mnd10"},{"bm":"227","desc":"Pucchāniddesa","lang":"pi","uid":"cnd5"}]'>^</span>
<strong>Visattikā</strong>ti kenaṭṭhena visattikā? Visālāti visattikā visatāti visattikā, visaṭāti
visattikā, visamāti visattikā, visakkatīti visattikā, visaṃharatīti visattikā,
visaṃvādikāti visattikā, visamūlāti visattikā, visaphalāti visattikā,
visaparibhogāti visattikā. Visālā vā pana taṇhā rūpe sadde gandhe rase
phoṭṭhabbe kule gaṇe āvāse lābhe yase pasaṃsāya sukhe cīvare piṇḍapāte senāsane
gilānapaccayabhesajjaparikkhāre kāmadhātuyā rūpadhātuyā arūpadhātuyā kāmabhave
rūpabhave arūpabhave saññābhave asaññābhave nevasaññānāsaññābhave
ekavokārabhave catuvokārabhave pañcavokārabhave atīte anāgate paccuppanne
diṭṭhasutamutaviññātabbesu dhammesu visatā vitthatāti—visattikāti—vaṃso
visālova yathā visatto.</p>
<p>
<a class="sc" id="65"></a>
<a class="ms" id="p_25Cn_1278"></a>
<strong>Puttesu dāresu ca yā apekkhā</strong>ti.
<strong>Puttā</strong>ti cattāro puttā—atrajo putto, khettajo putto, dinnako putto, antevāsiko putto.
<strong>Dārā</strong> vuccanti bhariyāyo.
<strong>Apekkhā</strong> <span class="var" title='[{"eds":["bj","s1","s2","s3"],"var":"vuccati "}]'>vuccanti</span> taṇhā. Yo rāgo sārāgo … pe … abhijjhā lobho akusalamūlanti—puttesu
dāresu ca yā apekkhā.</p>
<p>
<a class="sc" id="66"></a>
<a class="ms" id="p_25Cn_1279"></a>
<strong>Vaṃsakkaḷīrova asajjamāno</strong>ti vaṃso vuccati veḷugumbo. Yathā veḷugumbasmiṃ <span class="var" title='[{"eds":["bj"],"var":"taruṇakā kaḷīrā "},{"eds":["s1","s2","s3"],"var":"taruṇakaḷīrā "}]'>taruṇakā kaḷīrakā</span> asattā <span class="var" title='[{"eds":["bj"],"var":"asattā alaggā "},{"eds":["s1","s2","s3"],"var":"asattā alaggā apaliveṭṭhitā "}]'>alaggā
agadhitā</span> apalibuddhā nikkhantā nissaṭā vippamuttā evameva. <strong>Sajjā</strong>ti dve <span class="var" title='[{"eds":["bj"],"var":"sajjā "}]'>sajjanā</span>—<span class="var" title='[{"eds":["bj"],"var":"taṇhāsajjā ca diṭṭhisajjā ca "}]'>taṇhāsajjanā ca diṭṭhisajjanā ca</span> … pe … ayaṃ taṇhāsajjanā … pe …
ayaṃ diṭṭhisajjanā. Tassa paccekasambuddhassa taṇhāsajjanā pahīnā,
diṭṭhisajjanā paṭinissaṭṭhā. <span class="var" title='[{"eds":["bj"],"var":"taṇhāsajjāya "}]'>Taṇhāsajjanāya</span> pahīnattā diṭṭhisajjanāya
paṭinissaṭṭhattā so paccekasambuddho rūpe na sajjati sadde na sajjati gandhe na
sajjati rase na sajjati phoṭṭhabbe na sajjati kule … pe … gaṇe … āvāse … lābhe
… yase … pasaṃsāya … sukhe … cīvare … piṇḍapāte … senāsane …
gilānapaccayabhesajjaparikkhāre … kāmadhātuyā … rūpadhātuyā … arūpadhātuyā …
kāmabhave … rūpabhave … arūpabhave … saññābhave … asaññābhave …
nevasaññānāsaññābhave … ekavokārabhave … catuvokārabhave … pañcavokārabhave …
atīte … anāgate … paccuppanne … diṭṭhasutamutaviññātabbesu dhammesu na sajjati
na gaṇhāti na bajjhati na palibajjhati na mucchati; nikkhanto nissaṭo
vippamutto visaññutto vimariyādikatena cetasā viharatīti—vaṃsakkaḷīrova
asajjamāno, eko care khaggavisāṇakappo. Tenāha so paccekasambuddho—</p>
<blockquote class="gatha">
<p>
<a class="sc" id="67"></a>
<a class="ms" id="p_25Cn_1280"></a>
“Vaṃso visālova yathā visatto,<br>
Puttesu dāresu ca yā apekkhā;<br>
Vaṃsakkaḷīrova asajjamāno,<br>
Eko care khaggavisāṇakappo”ti.</p>
<p>
<a class="sc" id="68"></a>
<a class="ms" id="p_25Cn_1281"></a>
<a class="msdiv" id="msdiv125"></a>
<span class="cross" title='[{"bm":"320","desc":"Khaggavisāṇasutta","lang":"pi","uid":"snp1.3"}]'>^</span>
<strong>Migo araññamhi yathā abaddho</strong>,<strong>Yenicchakaṃ gacchati gocarāya;</strong><strong>Viññū naro seritaṃ pekkhamāno,</strong><strong>Eko care khaggavisāṇakappo.</strong> (5)</p>
</blockquote>
<p>
<a class="sc" id="69"></a>
<a class="ms" id="p_25Cn_1282"></a>
<strong>Migo araññamhi yathā abaddho, yenicchakaṃ gacchati gocarāyā</strong>ti.
<strong>Migo</strong>ti dve migā—eṇimigo ca <span class="var" title='[{"eds":["s1"],"var":"sarabhāmigo "},{"eds":["s2","s3"],"var":"sarabhamigo "}]'>pasadamigo</span> ca. Yathā <span class="var" title='[{"eds":["bj","s1","s2","s3","mr"],"var":"āraññako "}]'>āraññiko</span> migo araññe <span class="var" title='[{"eds":["bj"],"var":"araññe pavane ca caramāno "},{"eds":["s1","s2","s3"],"var":"araññe vasamāno "}]'>pavane
caramāno</span> vissattho gacchati vissattho tiṭṭhati vissattho nisīdati vissattho
seyyaṃ kappeti.</p>
<p>
<a class="sc" id="70"></a>
<a class="ms" id="p_25Cn_1283"></a>
Vuttañhetaṃ bhagavatā—“seyyathāpi, bhikkhave, āraññiko migo araññe pavane
caramāno vissattho gacchati vissattho tiṭṭhati vissattho nisīdati vissattho
seyyaṃ kappeti. Taṃ kissa hetu? Anāpāthagato, bhikkhave, luddassa. Evameva kho,
bhikkhave, <span class="cross" title='[{"bm":"28","desc":"Sabbāsavasutta","lang":"pi","uid":"mn2"},{"bm":"768","desc":"Pucchāniddesa","lang":"pi","uid":"cnd5"}]'>^</span>bhikkhu vivicceva kāmehi vivicca akusalehi dhammehi savitakkaṃ
savicāraṃ vivekajaṃ pītisukhaṃ paṭhamaṃ jhānaṃ upasampajja viharati. Ayaṃ
vuccati, bhikkhave, ‘bhikkhu andhamakāsi māraṃ, <span class="var" title='[{"eds":["mr"],"var":"paraṃ "}]'>apadaṃ</span> vadhitvā māracakkhuṃ
adassanaṃ gato pāpimato’.</p>
<p>
<a class="sc" id="71"></a>
<a class="ms" id="p_25Cn_1284"></a>
Puna caparaṃ, bhikkhave, bhikkhu vitakkavicārānaṃ vūpasamā ajjhattaṃ
sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ
dutiyaṃ jhānaṃ upasampajja viharati. Ayaṃ vuccati, bhikkhave, ‘bhikkhu
andhamakāsi māraṃ, apadaṃ vadhitvā māracakkhuṃ adassanaṃ gato pāpimato’.</p>
<p>
<a class="sc" id="72"></a>
<a class="ms" id="p_25Cn_1285"></a>
Puna caparaṃ, bhikkhave, bhikkhu pītiyā ca virāgā upekkhako ca viharati sato ca
sampajāno sukhañca kāyena paṭisaṃvedeti, yaṃ taṃ ariyā ācikkhanti ‘upekkhako
satimā sukhavihārī’ti tatiyaṃ jhānaṃ upasampajja viharati. Ayaṃ vuccati,
bhikkhave, ‘bhikkhu andhamakāsi māraṃ, apadaṃ vadhitvā māracakkhuṃ adassanaṃ
gato pāpimato’.</p>
<p>
<a class="sc" id="73"></a>
<a class="ms" id="p_25Cn_1286"></a>
Puna caparaṃ, bhikkhave, bhikkhu sukhassa ca pahānā dukkhassa ca pahānā pubbeva
somanassadomanassānaṃ atthaṅgamā adukkhamasukhaṃ upekkhāsatipārisuddhiṃ
catutthaṃ jhānaṃ upasampajja viharati. Ayaṃ vuccati, bhikkhave, ‘bhikkhu
andhamakāsi māraṃ, apadaṃ vadhitvā māracakkhuṃ adassanaṃ gato pāpimato’.</p>
<p>
<a class="sc" id="74"></a>
<a class="ms" id="p_25Cn_1287"></a>
Puna caparaṃ, bhikkhave, bhikkhu sabbaso rūpasaññānaṃ samatikkamā
paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti
ākāsānañcāyatanaṃ upasampajja viharati. Ayaṃ vuccati, bhikkhave, ‘bhikkhu
andhamakāsi māraṃ, apadaṃ vadhitvā māracakkhuṃ adassanaṃ gato pāpimato’.</p>
<p>
<a class="sc" id="75"></a>
<a class="ms" id="p_25Cn_1288"></a>
Puna caparaṃ, bhikkhave, bhikkhu sabbaso ākāsānañcāyatanaṃ samatikkamma
‘anantaṃ viññāṇan’ti viññāṇañcāyatanaṃ upasampajja viharati … pe ….</p>
<p>
<a class="sc" id="76"></a>
<a class="ms" id="p_25Cn_1289"></a>
Puna caparaṃ, bhikkhave, sabbaso viññāṇañcāyatanaṃ samatikkamma ‘natthi
kiñcī’ti ākiñcaññāyatanaṃ upasampajja viharati … pe ….</p>
<p>
<a class="sc" id="77"></a>
<a class="ms" id="p_25Cn_1290"></a>
Puna caparaṃ, bhikkhave, sabbaso ākiñcaññāyatanaṃ samatikkamma
nevasaññānāsaññāyatanaṃ upasampajja viharati … pe ….</p>
<p>
<a class="sc" id="78"></a>
<a class="ms" id="p_25Cn_1291"></a>
Puna caparaṃ, bhikkhave, sabbaso nevasaññānāsaññāyatanaṃ samatikkamma
saññāvedayitanirodhaṃ upasampajja viharati, paññāya cassa disvā āsavā
parikkhīṇā honti. Ayaṃ vuccati, bhikkhave, ‘bhikkhu andhamakāsi māraṃ, apadaṃ
vadhitvā māracakkhuṃ adassanaṃ gato pāpimato’, tiṇṇo loke visattikaṃ. So
vissattho gacchati vissattho tiṭṭhati vissattho nisīdati vissattho seyyaṃ
kappeti. Taṃ kissa hetu? Anāpāthagato, bhikkhave, pāpimato”ti—migo araññamhi
yathā abaddho, yenicchakaṃ gacchati gocarāya.</p>
<p>
<a class="sc" id="79"></a>
<a class="ms" id="p_25Cn_1292"></a>
<strong>Viññū naro seritaṃ pekkhamāno</strong>ti.
<strong>Viññū</strong>ti paṇḍito paññavā buddhimā ñāṇī vibhāvī medhāvī.
<strong>Naro</strong>ti satto māṇavo poso puggalo jīvo jāgu jantu indagu manujo.
<strong>Serī</strong>ti dve serī—dhammopi serī puggalopi serī. Katamo dhammo serī? Cattāro
satipaṭṭhānā cattāro sammappadhānā cattāro iddhipādā pañcindriyāni pañca balāni
satta bojjhaṅgā ariyo aṭṭhaṅgiko maggo—ayaṃ dhammo serī. Katamo puggalo serī?
Yo iminā serinā dhammena samannāgato, so vuccati puggalo serī. <strong>Viññū naro seritaṃ pekkhamāno</strong>ti viññū naro seritaṃ dhammaṃ pekkhamāno, dakkhamāno olokayamāno nijjhāyamāno
upaparikkhamānoti—viññū naro seritaṃ pekkhamāno, eko care khaggavisāṇakappo.
Tenāha so paccekasambuddho—</p>
<blockquote class="gatha">
<p>
<a class="sc" id="80"></a>
<a class="ms" id="p_25Cn_1293"></a>
“Migo araññamhi yathā abaddho,<br>
Yenicchakaṃ gacchati gocarāya;<br>
Viññū naro seritaṃ pekkhamāno,<br>
Eko care khaggavisāṇakappo”ti.</p>
<p>
<a class="sc" id="81"></a>
<a class="ms" id="p_25Cn_1294"></a>
<a class="msdiv" id="msdiv126"></a>
<span class="cross" title='[{"bm":"321","desc":"Khaggavisāṇasutta","lang":"pi","uid":"snp1.3"}]'>^</span>
<strong>Āmantanā hoti sahāyamajjhe,</strong><strong>Vāse ṭhāne gamane cārikāya;</strong><strong>Anabhijjhitaṃ seritaṃ pekkhamāno,</strong><strong>Eko care khaggavisāṇakappo.</strong> (6)</p>
</blockquote>
<p>
<a class="sc" id="82"></a>
<a class="ms" id="p_25Cn_1295"></a>
<strong>Āmantanā hoti sahāyamajjhe, vāse ṭhāne gamane cārikāyā</strong>ti
<strong>sahāyā</strong> vuccanti yehi saha āgamanaṃ phāsu gamanaṃ phāsu gamanāgamanaṃ phāsu ṭhānaṃ
phāsu <span class="var" title='[{"eds":["bj"],"var":"nisajjaṃ "}]'>nisajjanaṃ</span> phāsu sayanaṃ phāsu ālapanaṃ phāsu sallapanaṃ phāsu ullapanaṃ
phāsu samullapanaṃ phāsu. <strong>Āmantanā hoti sahāyamajjhe, vāse ṭhāne gamane cārikāyā</strong>ti sahāyamajjhe vāsepi ṭhānepi gamanepi cārikāyapi attatthamantanā
paratthamantanā ubhayatthamantanā diṭṭhadhammikatthamantanā samparāyikatthamantanā <span class="var" title='[{"eds":["mr"],"var":"ubhayatthamantanā "}]'>paramatthamantanā</span> ti—āmantanā hoti sahāyamajjhe, vāse ṭhāne gamane cārikāya.</p>
<p>
<a class="sc" id="83"></a>
<a class="ms" id="p_25Cn_1296"></a>
<strong>Anabhijjhitaṃ seritaṃ pekkhamāno</strong>ti anabhijjhitaṃ etaṃ vatthu bālānaṃ asappurisānaṃ titthiyānaṃ
titthayasāvakānaṃ, yadidaṃ—bhaṇḍukāsāyavatthavasanatā. Abhijjhitaṃ etaṃ vatthu
paṇḍitānaṃ sappurisānaṃ buddhasāvakānaṃ paccekabuddhānaṃ, yadidaṃ—
bhaṇḍukāsāyavatthavasanatā. <strong>Serī</strong>ti dve serī—dhammopi serī puggalopi serī. Katamo dhammo serī? Cattāro
satipaṭṭhānā … pe … ariyo aṭṭhaṅgiko maggo—ayaṃ dhammo serī. Katamo puggalo
serī? Yo iminā serinā dhammena samannāgato, so vuccati puggalo serī. <strong>Anabhijjhitaṃ seritaṃ pekkhamāno</strong>ti seritaṃ dhammaṃ pekkhamāno dakkhamāno olokayamāno nijjhāyamāno
upaparikkhamānoti—anabhijjhitaṃ seritaṃ pekkhamāno, eko care khaggavisāṇakappo.
Tenāha so paccekasambuddho—</p>
<blockquote class="gatha">
<p>
<a class="sc" id="84"></a>
<a class="ms" id="p_25Cn_1297"></a>
“Āmantanā hoti sahāyamajjhe,<br>
Vāse ṭhāne gamane cārikāya;<br>
Anabhijjhitaṃ seritaṃ pekkhamāno,<br>
Eko care khaggavisāṇakappo”ti.</p>
<p>
<a class="sc" id="85"></a>
<a class="pts" id="pts59"></a>
<a class="ms" id="p_25Cn_1298"></a>
<a class="msdiv" id="msdiv127"></a>
<span class="cross" title='[{"bm":"322","desc":"Khaggavisāṇasutta","lang":"pi","uid":"snp1.3"}]'>^</span>
<strong><span class="var" title='[{"eds":["mr"],"var":"khiṭṭā "}]'>Khiḍḍā</span> ratī hoti sahāyamajjhe,</strong><strong>Puttesu ca vipulaṃ hoti pemaṃ;</strong><strong><span class="var" title='[{"eds":["mr"],"var":"vippayogampi "}]'>Piyavippayogaṃ</span> vijigucchamāno,</strong><strong>Eko care khaggavisāṇakappo.</strong> (7)</p>
</blockquote>
<p>
<a class="sc" id="86"></a>
<a class="ms" id="p_25Cn_1299"></a>
<strong>Khiḍḍā ratī hoti sahāyamajjhe</strong>ti.
<strong><span class="cross" title='[{"bm":"1","desc":"Saṅghādisesā 13: Kuladūsakasikkhāpada","lang":"pi","uid":"pi-tv-bu-vb-ss13"},{"bm":"118","desc":"Kammakkhandhaka","lang":"pi","uid":"pi-tv-kd11"},{"bm":"195","desc":"1 Khuddakavatthu","lang":"pi","uid":"pi-tv-kd15"},{"bm":"138","desc":"14 Tuvaṭakasuttaniddesa","lang":"pi","uid":"mnd14"}]'>^</span>Khiḍḍā</strong>ti dve khiḍḍā—kāyikā ca khiḍḍā vācasikā ca khiḍḍā. Katamā kāyikā khiḍḍā?
Hatthīhipi kīḷanti, assehipi kīḷanti, rathehipi kīḷanti, dhanūhipi kīḷanti,
tharūhipi kīḷanti, aṭṭhapadehipi kīḷanti, dasapadehipi kīḷanti, ākāsepi
kīḷanti, parihārapathepi kīḷanti, santikāyapi kīḷanti, khalikāyapi kīḷanti,
ghaṭikāyapi kīḷanti, salākahatthenapi kīḷanti, akkhenapi kīḷanti, paṅgacīrenapi
kīḷanti, vaṅkakenapi kīḷanti, mokkhacikāyapi kīḷanti, ciṅgulakenapi kīḷanti,
pattāḷhakenapi kīḷanti, rathakenapi kīḷanti, dhanukenapi kīḷanti, akkharikāyapi
kīḷanti, manesikāyapi kīḷanti, yathāvajjenapi kīḷanti. Ayaṃ kāyikā khiḍḍā.</p>
<p>
<a class="sc" id="87"></a>
<a class="ms" id="p_25Cn_1300"></a>
Katamā vācasikā khiḍḍā? Mukhabherikaṃ mukhālambaraṃ <span class="var" title='[{"eds":["bj","s1","s2","s3"],"var":"mukhadeṇḍimakaṃ "},{"eds":["mr"],"var":"mukhadindimakaṃ "}]'>mukhaḍiṇḍimakaṃ</span>
mukhacalimakaṃ <span class="var" title='[{"eds":["bj"],"var":"mukhabherūlakaṃ "},{"eds":["s1","s2","s3"],"var":"mukhabheruḷakaṃ "}]'>mukhakerakaṃ</span> mukhadaddarikaṃ nāṭakaṃ lāsaṃ gītaṃ davakammaṃ.
Ayaṃ vācasikā khiḍḍā.</p>
<p>
<a class="sc" id="88"></a>
<a class="ms" id="p_25Cn_1301"></a>
<strong>Ratī</strong>ti anukkaṇṭhitādhivacanametaṃ ratīti.
<strong>Sahāyā</strong> vuccanti yehi saha āgamanaṃ phāsu gamanaṃ phāsu gamanāgamanaṃ phāsu ṭhānaṃ
phāsu nisajjanaṃ phāsu sayanaṃ phāsu ālapanaṃ phāsu sallapanaṃ phāsu ullapanaṃ
phāsu samullapanaṃ phāsu. <strong>Khiḍḍā ratī hoti sahāyamajjhe</strong>ti khiḍḍā ca rati ca sahāyamajjhe hotīti—khiḍḍā ratī hoti sahāyamajjhe.</p>
<p>
<a class="sc" id="89"></a>
<a class="ms" id="p_25Cn_1302"></a>
<strong>Puttesu ca vipulaṃ hoti peman</strong>ti.
<strong>Puttā</strong>ti cattāro puttā—atrajo putto, khettajo putto, dinnako putto, antevāsiko putto.
<strong>Puttesu ca vipulaṃ hoti peman</strong>ti puttesu ca adhimattaṃ hoti pemanti—puttesu ca vipulaṃ hoti pemaṃ.</p>
<p>
<a class="sc" id="90"></a>
<a class="ms" id="p_25Cn_1303"></a>
<strong>Piyavippayogaṃ vijigucchamāno</strong>ti dve piyā—sattā vā saṅkhārā vā. Katame sattā piyā? Idha yassa te honti
atthakāmā hitakāmā phāsukāmā yogakkhemakāmā mātā vā pitā vā bhātā vā bhaginī vā
putto vā dhītā vā mittā vā amaccā vā ñātī vā sālohitā vā, ime sattā piyā.</p>
<p>
<a class="sc" id="91"></a>
<a class="ms" id="p_25Cn_1304"></a>
Katame saṅkhārā piyā? Manāpikā rūpā manāpikā saddā manāpikā gandhā manāpikā
rasā manāpikā phoṭṭhabbā, ime saṅkhārā piyā. <strong>Piyavippayogaṃ vijigucchamāno</strong>ti piyānaṃ vippayogaṃ vijigucchamāno aṭṭiyamāno harāyamānoti—piyavippayogaṃ
vijigucchamāno, eko care khaggavisāṇakappo. Tenāha so paccekasambuddho—</p>
<blockquote class="gatha">
<p>
<a class="sc" id="92"></a>
<a class="ms" id="p_25Cn_1305"></a>
“Khiḍḍā ratī hoti sahāyamajjhe,<br>
Puttesu ca vipulaṃ hoti pemaṃ;<br>
Piyavippayogaṃ vijigucchamāno,<br>
Eko care khaggavisāṇakappo”ti.</p>
<p>
<a class="sc" id="93"></a>
<a class="ms" id="p_25Cn_1306"></a>
<a class="msdiv" id="msdiv128"></a>
<span class="cross" title='[{"bm":"323","desc":"Khaggavisāṇasutta","lang":"pi","uid":"snp1.3"}]'>^</span>
<strong>Cātuddiso appaṭigho ca hoti,</strong><strong>Santussamāno itarītarena;</strong><strong>Parissayānaṃ sahitā achambhī,</strong><strong>Eko care khaggavisāṇakappo.</strong> (8)</p>
</blockquote>
<p>
<a class="sc" id="94"></a>
<a class="ms" id="p_25Cn_1307"></a>
<strong>Cātuddiso appaṭigho ca hotī</strong>ti.
<strong><span class="cross" title='[{"bm":"118","desc":"Saṅgītisutta","lang":"pi","uid":"dn33"}]'>^</span>Cātuddiso</strong>ti so paccekasambuddho mettāsahagatena cetasā ekaṃ disaṃ pharitvā viharati,
tathā dutiyaṃ, tathā tatiyaṃ, tathā catutthaṃ. Iti uddhamadho tiriyaṃ sabbadhi
sabbattatāya sabbāvantaṃ lokaṃ mettāsahagatena cetasā vipulena mahaggatena
appamāṇena averena <span class="var" title='[{"eds":["bj","s1","s2","s3"],"var":"abyāpajjhena "}]'>abyāpajjena</span> pharitvā viharati. Karuṇāsahagatena … pe …
muditāsahagatena … pe … upekkhāsahagatena cetasā ekaṃ disaṃ pharitvā viharati,
tathā dutiyaṃ, tathā tatiyaṃ … pe … abyāpajjena pharitvā viharati. <strong>Cātuddiso appaṭigho ca hotī</strong>ti mettāya bhāvitattā ye puratthimāya disāya sattā te <span class="var" title='[{"eds":["s1","s2","s3","pts1"],"var":"appaṭikulā "}]'>appaṭikūlā</span> honti, ye
dakkhiṇāya disāya sattā te appaṭikūlā honti, ye pacchimāya disāya sattā te
appaṭikūlā honti, ye uttarāya disāya sattā te appaṭikūlā honti, ye puratthimāya
anudisāya sattā te appaṭikūlā honti, ye dakkhiṇāya anudisāya sattā te
appaṭikūlā honti, ye pacchimāya anudisāya sattā te appaṭikūlā honti, ye
uttarāya anudisāya sattā te appaṭikūlā honti, ye heṭṭhimāya disāya sattā te
appaṭikūlā honti, ye uparimāya disāya sattā te appaṭikūlā honti, ye disāsu
vidisāsu sattā te appaṭikūlā honti; karuṇāya bhāvitattā muditāya bhāvitattā
upekkhāya bhāvitattā ye puratthimāya disāya sattā te appaṭikūlā honti … pe … ye
disāsu vidisāsu sattā te appaṭikūlā hontīti—cātuddiso appaṭigho ca hoti.</p>
<p>
<a class="sc" id="95"></a>
<a class="ms" id="p_25Cn_1308"></a>
<strong>Santussamāno itarītarenā</strong>ti so paccekasambuddho santuṭṭho hoti itarītarena cīvarena, itarītaracīvarasantuṭṭhiyā ca vaṇṇavādī, na ca cīvarahetu anesanaṃ <span class="var" title='[{"eds":["s1","s2","s3"],"var":"appaṭirūpaṃ "}]'>appatirūpaṃ</span> āpajjati. Aladdhā ca cīvaraṃ na paritassati, laddhā ca cīvaraṃ <span class="var" title='[{"eds":["bj"],"var":"agathito "}]'>agadhito</span> amucchito <span class="var" title='[{"eds":["bj","c1"],"var":"anajjhāpanno "},{"eds":["s1","s2","s3"],"var":"anajjhopanno "}]'>anajjhosanno</span> ādīnavadassāvī nissaraṇapañño paribhuñjati. Tāya ca pana itarītaracīvarasantuṭṭhiyā nevattānukkaṃseti na paraṃ vambheti. Yo hi tattha dakkho analaso sampajāno patissato, ayaṃ vuccati paccekasambuddho porāṇe aggaññe ariyavaṃse ṭhito. Santuṭṭho hoti itarītarena piṇḍapātena … pe …</p>
<p>
<a class="sc" id="96"></a>
<a class="ms" id="p_25Cn_1309"></a>
Santuṭṭho hoti itarītarena senāsanena … pe … santuṭṭho hoti itarītarena
gilānapaccayabhesajjaparikkhārena, itarītaragilānapaccayabhesajjaparikkhārasantuṭṭhiyā ca vaṇṇavādī, na ca gilānapaccayabhesajjaparikkhārahetu anesanaṃ appatirūpaṃ āpajjati. Aladdhā ca gilānapaccayabhesajjaparikkhārānaṃ na paritassati. Laddhā ca gilānapaccayabhesajjaparikkhāraṃ agadhito amucchito anajjhosanno ādīnavadassāvī nissaraṇapañño paribhuñjati. Tāya ca itarītaragilānapaccayabhesajjaparikkhārasantuṭṭhiyā nevattānukkaṃseti na paraṃ vambheti. Yo hi tattha dakkho analaso sampajāno patissato, ayaṃ vuccati paccekasambuddho porāṇe aggaññe ariyavaṃse ṭhitoti—santussamāno itarītarena.</p>
<p>
<a class="sc" id="97"></a>
<a class="ms" id="p_25Cn_1310"></a>
<strong>Parissayānaṃ sahitā achambhī</strong>ti.
<strong><span class="cross" title='[{"bm":"46","desc":"1 Kāmasuttaniddesa","lang":"pi","uid":"mnd1"},{"bm":"56","desc":"14 Tuvaṭakasuttaniddesa","lang":"pi","uid":"mnd14"}]'>^</span>Parissayā</strong>ti dve parissayā—pākaṭaparissayā ca paṭicchannaparissayā ca. Katame
<strong>pākaṭaparissayā</strong>? Sīhā byagghā dīpī acchā taracchā kokā <span class="var" title='[{"eds":["bj"],"var":"mahisā "},{"eds":["s1","s2","s3"],"var":"gomahisā "}]'>mahiṃsā</span> hatthī ahī vicchikā satapadī,
corā vā assu mānavā vā katakammā vā akatakammā vā, cakkhurogo sotarogo
ghānarogo jivhārogo kāyarogo sīsarogo kaṇṇarogo mukharogo dantarogo kāso sāso
pināso ḍāho jaro kucchirogo mucchā pakkhandikā sūlā visūcikā kuṭṭhaṃ gaṇḍo
kilāso soso apamāro daddu kaṇḍu kacchu rakhasā vitacchikā lohitapittaṃ
madhumeho aṃsā piḷakā bhagandalā, pittasamuṭṭhānā ābādhā semhasamuṭṭhānā ābādhā
vātasamuṭṭhānā ābādhā sannipātikā ābādhā utupariṇāmajā ābādhā visamaparihārajā
ābādhā opakkamikā ābādhā kammavipākajā ābādhā, sītaṃ uṇhaṃ jighacchā pipāsā
uccāro passāvo ḍaṃsamakasavātātapasarīsapasamphassā iti vā. Ime vuccanti
pākaṭaparissayā.</p>
<p>
<a class="sc" id="98"></a>
<a class="ms" id="p_25Cn_1311"></a>
Katame
<strong>paṭicchannaparissayā</strong>? Kāyaduccaritaṃ vacīduccaritaṃ manoduccaritaṃ kāmacchandanīvaraṇaṃ
byāpādanīvaraṇaṃ thinamiddhanīvaraṇaṃ uddhaccakukkuccanīvaraṇaṃ
vicikicchānīvaraṇaṃ rāgo doso moho kodho upanāho makkho paḷāso issā macchariyaṃ
māyā sāṭheyyaṃ thambho sārambho māno atimāno mado pamādo, sabbe kilesā sabbe
duccaritā sabbe darathā sabbe pariḷāhā sabbe santāpā sabbākusalābhisaṅkhārā.
Ime vuccanti paṭicchannaparissayā.</p>
<p>
<a class="sc" id="99"></a>
<a class="ms" id="p_25Cn_1312"></a>
<strong>Parissayā</strong>ti kenaṭṭhena parissayā? Parisahantīti parissayā, parihānāya saṃvattantīti
parissayā, tatrāsayāti parissayā. Kathaṃ parisahantīti parissayā? Te parissayā
taṃ puggalaṃ sahanti parisahanti abhibhavanti ajjhottharanti pariyādiyanti
<span class="var" title='[{"eds":["bj"],"var":"parimaddanti "},{"eds":["s1"],"var":"piḷenti "},{"eds":["s2","s3"],"var":"pīḷenti "}]'>maddanti</span>. Evaṃ parisahantīti—parissayā.</p>
<p>
<a class="sc" id="100"></a>
<a class="ms" id="p_25Cn_1313"></a>
Kathaṃ parihānāya saṃvattantīti parissayā? Te parissayā kusalānaṃ dhammānaṃ
antarāyāya parihānāya saṃvattanti. Katamesaṃ kusalānaṃ dhammānaṃ?
Sammāpaṭipadāya anulomapaṭipadāya apaccanīkapaṭipadāya anvatthapaṭipadāya
dhammānudhammapaṭipadāya sīlesu paripūrakāritāya indriyesu guttadvāratāya
bhojane mattaññutāya jāgariyānuyogassa satisampajaññassa catunnaṃ
satipaṭṭhānānaṃ bhāvanānuyogassa, catunnaṃ sammappadhānānaṃ … catunnaṃ
iddhipādānaṃ … pañcannaṃ indriyānaṃ … pañcannaṃ balānaṃ … sattannaṃ
bojjhaṅgānaṃ … ariyassa aṭṭhaṅgikassa maggassa bhāvanānuyogassa—imesaṃ
kusalānaṃ dhammānaṃ antarāyāya parihānāya saṃvattanti. Evaṃ parihānāya
saṃvattantīti—parissayā.</p>
<p>
<a class="sc" id="101"></a>
<a class="ms" id="p_25Cn_1314"></a>
Kathaṃ tatrāsayāti parissayā? <span class="var" title='[{"eds":["mr"],"var":"tatra te "}]'>Tatthete</span> pāpakā akusalā dhammā uppajjanti
attabhāvasannissayā. Yathā bile bilāsayā pāṇā sayanti, <span class="var" title='[{"eds":["s1","s2","s3"],"var":"udake udakāsayā "}]'>dake dakāsayā</span> pāṇā
sayanti, vane vanāsayā pāṇā sayanti, rukkhe rukkhāsayā pāṇā sayanti; evameva
tatthete pāpakā akusalā dhammā uppajjanti attabhāvasannissayāti. Evampi
tatrāsayāti—parissayā.</p>
<p>
<a class="sc" id="102"></a>
<a class="ms" id="p_25Cn_1315"></a>
Vuttañhetaṃ bhagavatā—“<span class="cross" title='[{"bm":"1","desc":"151. Antevāsikasutta","lang":"pi","uid":"sn35.151"},{"bm":"46","desc":"1 Kāmasuttaniddesa","lang":"pi","uid":"mnd1"},{"bm":"56","desc":"14 Tuvaṭakasuttaniddesa","lang":"pi","uid":"mnd14"},{"bm":"88","desc":"16 Sāriputtasuttaniddesa","lang":"pi","uid":"mnd16"}]'>^</span> sāntevāsiko, bhikkhave, bhikkhu sācariyako dukkhaṃ na
phāsu viharati. Kathañca, bhikkhave, bhikkhu sāntevāsiko sācariyako dukkhaṃ na
phāsu viharati? Idha, bhikkhave, bhikkhu cakkhunā rūpaṃ disvā uppajjanti ye
pāpakā akusalā dhammā, sarasaṅkappā <span class="var" title='[{"eds":["bj"],"var":"saññojaniyā "},{"eds":["mr"],"var":"saṃyojanikā "}]'>saṃyojanīyā</span>, tyassa anto vasanti
anvāssavanti pāpakā akusalā dhammāti. Tasmā sāntevāsiko vuccati. Tena
samudācarena <span class="var" title='[{"eds":["bj"],"var":"te na samudācaranti "},{"eds":["s1","s2","s3"],"var":"te naṃ samudācaranti "}]'>samudācaranti naṃ</span> pāpakā akusalā dhammāti. Tasmā sācariyakoti
vuccati.</p>
<p>
<a class="sc" id="103"></a>
<a class="ms" id="p_25Cn_1316"></a>
Puna caparaṃ, bhikkhave, bhikkhuno sotena saddaṃ sutvā … pe … ghānena gandhaṃ
ghāyitvā … pe … jivhāya rasaṃ sāyitvā … pe … kāyena phoṭṭhabbaṃ phusitvā … pe …
manasā dhammaṃ viññāya uppajjanti ye pāpakā akusalā dhammā sarasaṅkappā
saṃyojanīyā, tyassa anto vasanti anvāssavanti pāpakā akusalā dhammāti. Tasmā
sāntevāsikoti vuccati. Tena samudācarena samudācaranti naṃ pāpakā akusalā
dhammāti. Tasmā sācariyakoti vuccati. Evaṃ kho, bhikkhave, bhikkhu sāntevāsiko
sācariyako dukkhaṃ na phāsu viharatī”ti. Evampi, tatrāsayāti—parissayā.</p>
<p>
<a class="sc" id="104"></a>
<a class="ms" id="p_25Cn_1317"></a>
Vuttañhetaṃ bhagavatā—“<span class="cross" title='[{"bm":"1","desc":"64. Kodhanasutta","lang":"pi","uid":"an7.64"},{"bm":"1","desc":"Antarāmalasutta","lang":"pi","uid":"it88"},{"bm":"46","desc":"1 Kāmasuttaniddesa","lang":"pi","uid":"mnd1"},{"bm":"56","desc":"14 Tuvaṭakasuttaniddesa","lang":"pi","uid":"mnd14"},{"bm":"88","desc":"16 Sāriputtasuttaniddesa","lang":"pi","uid":"mnd16"}]'>^</span> tayome, bhikkhave, antarāmalā antarāamittā antarāsapattā
antarāvadhakā antarāpaccatthikā. Katame tayo? Lobho, bhikkhave, <span class="var" title='[{"eds":["bj","s1","s2","mr"],"var":"antarāmalaṃ "}]'>antarāmalo</span>
antarāamitto antarāsapatto antarāvadhako antarāpaccatthiko, doso, bhikkhave …
pe … moho, bhikkhave, antarāmalo antarāamitto antarāsapatto antarāvadhako
antarāpaccatthiko. Ime kho, bhikkhave, tayo antarāmalā antarāamittā
antarāsapattā antarāvadhakā antarāpaccatthikāti.</p>
<blockquote class="gatha">
<p>
<a class="sc" id="105"></a>
<a class="ms" id="p_25Cn_1318"></a>
Anatthajanano lobho,<br>
lobho cittappakopano;<br>
Bhayamantarato jātaṃ,<br>
taṃ jano nāvabujjhati.</p>
<p>
<a class="sc" id="106"></a>
<a class="ms" id="p_25Cn_1319"></a>
Luddho atthaṃ na jānāti,<br>
luddho dhammaṃ na passati;<br>
Andhatamaṃ tadā hoti,<br>
yaṃ lobho sahate naraṃ.</p>
<p>
<a class="sc" id="107"></a>
<a class="ms" id="p_25Cn_1320"></a>
Anatthajanano doso,<br>
doso cittappakopano;<br>
Bhayamantarato jātaṃ,<br>
taṃ jano nāvabujjhati.</p>
<p>
<a class="sc" id="108"></a>
<a class="ms" id="p_25Cn_1321"></a>
Duṭṭho atthaṃ na jānāti,<br>
duṭṭho dhammaṃ na passati;<br>
Andhatamaṃ tadā hoti,<br>
yaṃ doso sahate naraṃ.</p>
<p>
<a class="sc" id="109"></a>
<a class="ms" id="p_25Cn_1322"></a>
Anatthajanano moho,<br>
moho cittappakopano;<br>
Bhayamantarato jātaṃ,<br>
taṃ jano nāvabujjhati.</p>
<p>
<a class="sc" id="110"></a>
<a class="ms" id="p_25Cn_1323"></a>
Mūḷho atthaṃ na jānāti,<br>
mūḷho dhammaṃ na passati;<br>
Andhatamaṃ tadā hoti,<br>
yaṃ moho sahate naran”ti.</p>
</blockquote>
<p>
<a class="sc" id="111"></a>
<a class="ms" id="p_25Cn_1324"></a>
Evampi, tatrāsayāti—parissayā.</p>
<p>
<a class="sc" id="112"></a>
<a class="ms" id="p_25Cn_1325"></a>
Vuttañhetaṃ bhagavatā—“<span class="cross" title='[{"bm":"1","desc":"2. Purisasutta","lang":"pi","uid":"sn3.2"},{"bm":"46","desc":"1 Kāmasuttaniddesa","lang":"pi","uid":"mnd1"},{"bm":"88","desc":"16 Sāriputtasuttaniddesa","lang":"pi","uid":"mnd16"}]'>^</span> tayo kho, mahārāja, purisassa dhammā ajjhattaṃ
uppajjamānā uppajjanti ahitāya dukkhāya aphāsuvihārāya. Katame tayo? Lobho kho,
mahārāja, purisassa dhammo ajjhattaṃ uppajjamāno uppajjati ahitāya dukkhāya
aphāsuvihārāya; doso kho, mahārāja … pe … moho kho, mahārāja, purisassa dhammo
ajjhattaṃ uppajjamāno uppajjati ahitāya dukkhāya aphāsuvihārāya. Ime kho,
mahārāja, tayo purisassa dhammā ajjhattaṃ uppajjamānā uppajjanti ahitāya
dukkhāya aphāsuvihārāya.</p>
<blockquote class="gatha">
<p>
<a class="sc" id="113"></a>
<a class="ms" id="p_25Cn_1326"></a>
<span class="cross" title='[{"bm":"1","desc":"Mūlasutta","lang":"pi","uid":"it50"},{"bm":"46","desc":"1 Kāmasuttaniddesa","lang":"pi","uid":"mnd1"},{"bm":"88","desc":"16 Sāriputtasuttaniddesa","lang":"pi","uid":"mnd16"}]'>^</span>

Lobho doso ca moho ca,<br>
purisaṃ pāpacetasaṃ;<br>
Hiṃsanti attasambhūtā,<br>
tacasāraṃva <span class="var" title='[{"eds":["mr"],"var":"saphalanti "}]'>samphalan”ti</span>.</p>
</blockquote>
<p>
<a class="sc" id="114"></a>
<a class="ms" id="p_25Cn_1327"></a>
Evampi, tatrāsayāti—parissayā.</p>
<p>
<a class="sc" id="115"></a>
<a class="ms" id="p_25Cn_1328"></a>
Vuttañhetaṃ bhagavatā—</p>
<blockquote class="gatha">
<p>
<a class="sc" id="116"></a>
<a class="ms" id="p_25Cn_1329"></a>
<span class="cross" title='[{"bm":"1","desc":"3. Sūcilomasutta","lang":"pi","uid":"sn10.3"},{"bm":"663-664","desc":"Sūcilomasutta","lang":"pi","uid":"snp2.5"},{"bm":"46","desc":"1 Kāmasuttaniddesa","lang":"pi","uid":"mnd1"},{"bm":"88","desc":"16 Sāriputtasuttaniddesa","lang":"pi","uid":"mnd16"},{"bm":"197","desc":"6 Sāsanapaṭṭhāna","lang":"pi","uid":"ne6"}]'>^</span>

“Rāgo ca doso ca itonidānā,<br>
Aratī ratī lomahaṃso itojā;<br>
Ito samuṭṭhāya manovitakkā,<br>
Kumārakā <span class="var" title='[{"eds":["s1","s2","s3","mr"],"var":"dhaṅkamivossajjantīti "}]'>dhaṅkamivossajantī”ti</span>.</p>
</blockquote>
<p>
<a class="sc" id="117"></a>
<a class="ms" id="p_25Cn_1330"></a>
Evampi, tatrāsayāti—parissayā.</p>
<p>
<a class="sc" id="118"></a>
<a class="ms" id="p_25Cn_1331"></a>
<strong>Parissayānaṃ sahitā</strong>ti parissaye sahitā ārādhitā ajjhottharitā pariyāditā paṭinissatāti—
parissayānaṃ sahitā.</p>
<p>
<a class="sc" id="119"></a>
<a class="ms" id="p_25Cn_1332"></a>
<strong>Achambhī</strong>ti so paccekasambuddho abhīrū acchambhī anutrāsī apalāyī pahīnabhayabheravo
vigatalomahaṃso viharatīti—parissayānaṃ sahitā acchambhī, eko care
khaggavisāṇakappo. Tenāha so paccekasambuddho—</p>
<blockquote class="gatha">
<p>
<a class="sc" id="120"></a>
<a class="ms" id="p_25Cn_1333"></a>
“Cātuddiso appaṭigho ca hoti,<br>
Santussamāno itarītarena;<br>
Parissayānaṃ sahitā achambhī,<br>
Eko care khaggavisāṇakappo”ti.</p>
<p>
<a class="sc" id="121"></a>
<a class="ms" id="p_25Cn_1334"></a>
<a class="msdiv" id="msdiv129"></a>
<span class="cross" title='[{"bm":"324","desc":"Khaggavisāṇasutta","lang":"pi","uid":"snp1.3"}]'>^</span>
<strong>Dussaṅgahā pabbajitāpi eke,</strong><strong>Atho gahaṭṭhā gharamāvasantā;</strong><strong>Appossukko paraputtesu hutvā,</strong><strong>Eko care khaggavisāṇakappo.</strong> (9)</p>
</blockquote>
<p>
<a class="sc" id="122"></a>
<a class="ms" id="p_25Cn_1335"></a>
<strong>Dussaṅgahā pabbajitāpi eke</strong>ti pabbajitāpi idhekacce nissayepi diyyamāne uddesepi diyyamāne <span class="var" title='[{"eds":["mr"],"var":"paripucchepi "}]'>paripucchāyapi</span>
diyyamāne cīvarepi diyyamāne pattepi diyyamāne lohathālakepi diyyamāne
<span class="var" title='[{"eds":["s1","s2","s3"],"var":"dhammakarakepi "}]'>dhammakaraṇepi</span> diyyamāne parissāvanepi diyyamāne thavikepi diyyamāne upāhanepi
diyyamāne kāyabandhanepi diyyamāne na suṇanti na sotaṃ odahanti na aññācittaṃ
upaṭṭhapenti, anassavā avacanakarā paṭilomavuttino aññeneva mukhaṃ karontīti—
dussaṅgahā pabbajitāpi eke.</p>
<p>
<a class="sc" id="123"></a>
<a class="ms" id="p_25Cn_1336"></a>
<strong>Atho gahaṭṭhā gharamāvasantā</strong>ti gahaṭṭhāpi idhekacce hatthimhipi diyyamāne … pe … rathepi khettepi
vatthumhipi hiraññepi suvaṇṇepi diyyamāne gāmepi … pe … nigamepi nagarepi …
raṭṭhepi … janapadepi diyyamāne na <span class="var" title='[{"eds":["bj"],"var":"sussuyanti "}]'>suṇanti</span> na sotaṃ odahanti na aññācittaṃ
upaṭṭhapenti, anassavā avacanakarā paṭilomavuttino aññeneva mukhaṃ
karontīti—atho gahaṭṭhā gharamāvasantā.</p>
<p>
<a class="sc" id="124"></a>
<a class="ms" id="p_25Cn_1337"></a>
<strong>Appossukko paraputtesu hutvā</strong>ti attānaṃ ṭhapetvā sabbe imasmiṃ atthe paraputtā. Tesu paraputtesu appossukko
hutvā abyāvaṭo hutvā anapekkho hutvāti—appossukko paraputtesu hutvā, eko care
khaggavisāṇakappo. Tenāha so paccekasambuddho—</p>
<blockquote class="gatha">
<p>
<a class="sc" id="125"></a>
<a class="ms" id="p_25Cn_1338"></a>
“Dussaṅgahā pabbajitāpi eke,<br>
Atho gahaṭṭhā gharamāvasantā;<br>
Appossukko paraputtesu hutvā,<br>
Eko care khaggavisāṇakappo”ti.</p>
<p>
<a class="sc" id="126"></a>
<a class="pts" id="pts60"></a>
<a class="ms" id="p_25Cn_1339"></a>
<a class="msdiv" id="msdiv130"></a>
<span class="cross" title='[{"bm":"325","desc":"Khaggavisāṇasutta","lang":"pi","uid":"snp1.3"}]'>^</span>
<strong><span class="var" title='[{"eds":["bj","s1","s2","s3"],"var":"voropayitvā "}]'>Oropayitvā</span> gihibyañjanāni,</strong><strong><span class="var" title='[{"eds":["bj"],"var":"saṃsīnapatto "}]'>Sañchinnapatto</span> yathā koviḷāro;</strong><strong>Chetvāna vīro gihibandhanāni,</strong><strong>Eko care khaggavisāṇakappo.</strong> (10)</p>
</blockquote>
<p>
<a class="sc" id="127"></a>
<a class="ms" id="p_25Cn_1340"></a>
<strong>Oropayitvā gihibyañjanānī</strong>ti gihibyañjanāni vuccanti <span class="cross" title="null">^</span>kesā ca massū ca mālā ca gandhañca vilepanañca
ābharaṇañca pilandhanañca vatthañca pārupanañca veṭhanañca <span class="cross" title='[{"bm":"40","desc":"Brahmajālasutta","lang":"pi","uid":"dn1"}]'>^</span>ucchādanaṃ
parimaddanaṃ <span class="var" title='[{"eds":["bj","s1","s2","s3"],"var":"nahāpanaṃ "}]'>nhāpanaṃ</span> sambāhanaṃ ādāsaṃ añjanaṃ mālāgandhavilepanaṃ mukhacuṇṇaṃ
mukhalepanaṃ hatthabandhaṃ sikhābandhaṃ daṇḍaṃ <span class="var" title='[{"eds":["bj","mr"],"var":"nālikaṃ "}]'>nāḷikaṃ</span> khaggaṃ chattaṃ
citrupāhanaṃ uṇhīsaṃ maṇiṃ vāḷabījaniṃ odātāni vatthāni <span class="var" title='[{"eds":["s1","s2","s3"],"var":"dīgharassāni "}]'>dīghadasāni</span> iti vā. <strong>Oropayitvā gihibyañjanānī</strong>ti gihibyañjanāni oropayitvā samoropayitvā nikkhipitvā paṭipassambhayitvāti—
oropayitvā gihibyañjanāni.</p>
<p>
<a class="sc" id="128"></a>
<a class="ms" id="p_25Cn_1341"></a>
<strong>Sañchinnapatto yathā koviḷāro</strong>ti yathā koviḷārassa pattāni chinnāni sañchinnāni patitāni paripatitāni,
evameva tassa paccekasambuddhassa gihibyañjanāni chinnāni sañchinnāni
patitānīti—sañchinnapatto yathā koviḷāro.</p>
<p>
<a class="sc" id="129"></a>
<a class="ms" id="p_25Cn_1342"></a>
<strong>Chetvāna vīro gihibandhanānī</strong>ti.
<strong>Vīro</strong>ti vīriyavāti vīro, pahūti vīro, visavīti vīro, alamattoti vīro, sūroti vīro,
vikkanto abhīrū acchambhī anutrāsī apalāyī pahīnabhayabheravoti vīro,
vigatalomahaṃsoti vīro.</p>
<blockquote class="gatha">
<p>
<a class="sc" id="130"></a>
<a class="ms" id="p_25Cn_1343"></a>
<span class="cross" title='[{"bm":"1110","desc":"Sabhiyasutta","lang":"pi","uid":"snp3.6"},{"bm":"564","desc":"Pucchāniddesa","lang":"pi","uid":"cnd5"},{"bm":"606","desc":"Pucchāniddesa","lang":"pi","uid":"cnd5"}]'>^</span>

<span class="var" title='[{"eds":["s1","s2","s3"],"var":"ārato idheva "}]'>Virato idha</span> sabbapāpakehi,<br>
Nirayadukkhaṃ aticca <span class="var" title='[{"eds":["c1"],"var":"viriyavā so "}]'>vīriyavāso</span>;<br>
So vīriyavā padhānavā,<br>
<span class="var" title='[{"eds":["bj","s1","s2","s3","mr"],"var":"vīro "}]'>Dhīro</span> tādi pavuccate tathattā.</p>
</blockquote>
<p>
<a class="sc" id="131"></a>
<a class="ms" id="p_25Cn_1344"></a>
Gihibandhanāni vuccanti puttā ca bhariyā ca dāsā ca dāsī ca ajeḷakā ca
kukkuṭasūkarā ca hatthigavāssavaḷavā ca khettañca vatthu ca hiraññañca
suvaṇṇañca gāmanigamarājadhāniyo ca raṭṭhañca janapado ca koso ca
koṭṭhāgārañca, yaṃ kiñci rajanīyavatthu.</p>
<p>
<a class="sc" id="132"></a>
<a class="ms" id="p_25Cn_1345"></a>
<strong>Chetvāna vīro gihibandhanānī</strong>ti so paccekasambuddho vīro gihibandhanāni chinditvā samucchinditvā jahitvā
vinodetvā byantīkaritvā anabhāvaṃ gametvāti—chetvāna vīro gihibandhanāni, eko
care khaggavisāṇakappo. Tenāha so paccekasambuddho—</p>
<blockquote class="gatha">
<p>
<a class="sc" id="133"></a>
<a class="ms" id="p_25Cn_1346"></a>
“Oropayitvā gihibyañjanāni,<br>
Sañchinnapatto yathā koviḷāro;<br>
Chetvāna vīro gihibandhanāni,<br>
Eko care khaggavisāṇakappo”ti.</p>
</blockquote>
<p class="endsutta">
<a class="sc" id="134"></a>
<a class="ms" id="p_25Cn_1347"></a>
Paṭhamo vaggo.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>