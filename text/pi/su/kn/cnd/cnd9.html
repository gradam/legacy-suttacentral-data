<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="cnd9">
<article>
<div class="hgroup">
<p class="division">Cūḷaniddesa</p>
<p>Khaggavisāṇasuttaniddesa</p>
<h1>2 Dutiyavagga</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_25Cn_1348"></a>
<a class="msdiv" id="msdiv131"></a>
<span class="cross" title='[{"bm":"326","desc":"Khaggavisāṇasutta","lang":"pi","uid":"snp1.3"}]'>^</span>
<strong>Sace labhetha nipakaṃ sahāyaṃ,</strong><strong>Saddhiṃ caraṃ sādhuvihāri dhīraṃ;</strong><strong>Abhibhuyya sabbāni parissayāni,</strong><strong>Careyya tenattamano satīmā.</strong> (1)</p>
</blockquote>
<p>
<a class="sc" id="2"></a>
<a class="ms" id="p_25Cn_1349"></a>
<strong>Sace labhetha nipakaṃ sahāyan</strong>ti sace nipakaṃ paṇḍitaṃ paññavantaṃ buddhimantaṃ ñāṇiṃ vibhāviṃ medhāviṃ
sahāyaṃ labheyya paṭilabheyya adhigaccheyya vindeyyāti—sace labhetha nipakaṃ
sahāyaṃ.</p>
<p>
<a class="sc" id="3"></a>
<a class="ms" id="p_25Cn_1350"></a>
<strong>Saddhiṃ caraṃ sādhuvihāri dhīran</strong>ti.
<strong>Saddhiṃ caran</strong>ti ekato caraṃ.
<strong>Sādhuvihārin</strong>ti paṭhamenapi jhānena sādhuvihāriṃ, dutiyenapi jhānena … tatiyenapi jhānena …
catutthenapi jhānena sādhuvihāriṃ, mettāyapi cetovimuttiyā sādhuvihāriṃ,
karuṇāyapi … pe … muditāyapi … upekkhāyapi cetovimuttiyā sādhuvihāriṃ,
ākāsānañcāyatanasamāpattiyāpi sādhuvihāriṃ, viññāṇañcāyatanasamāpattiyāpi … pe
… ākiñcaññāyatanasamāpattiyāpi … pe … nevasaññānāsaññāyatanasamāpattiyāpi
sādhuvihāriṃ, nirodhasamāpattiyāpi sādhuvihāriṃ, phalasamāpattiyāpi
sādhuvihāriṃ. <strong>Dhīran</strong>ti dhīraṃ paṇḍitaṃ paññavantaṃ buddhimantaṃ ñāṇiṃ vibhāviṃ medhāvinti—saddhiṃ
caraṃ sādhuvihāri dhīraṃ.</p>
<p>
<a class="sc" id="4"></a>
<a class="ms" id="p_25Cn_1351"></a>
<strong>Abhibhuyya sabbāni parissayānī</strong>ti.
<strong>Parissayā</strong>ti dve parissayā—pākaṭaparissayā ca paṭicchannaparissayā ca … pe … ime vuccanti
pākaṭaparissayā … pe … ime vuccanti paṭicchannaparissayā … pe … evampi,
tatrāsayāti—parissayā. <strong>Abhibhuyya sabbāni parissayānī</strong>ti sabbe parissaye abhibhuyya abhibhavitvā ajjhottharitvā pariyādiyitvā
madditvāti—abhibhuyya sabbāni parissayāni.</p>
<p>
<a class="sc" id="5"></a>
<a class="ms" id="p_25Cn_1352"></a>
<strong>Careyya tenattamano satīmā</strong>ti so paccekasambuddho tena nipakena paṇḍitena paññavantena buddhimantena
ñāṇinā vibhāvinā medhāvinā sahāyena saddhiṃ attamano tuṭṭhamano haṭṭhamano
pahaṭṭhamano udaggamano muditamano careyya vihareyya iriyeyya vatteyya pāleyya
yapeyya yāpeyyāti—careyya tenattamano. <strong>Satīmā</strong>ti so paccekasambuddho satimā hoti paramena satinepakkena samannāgato,
cirakatampi cirabhāsitampi saritā anussaritāti—careyya tenattamano satīmā.
Tenāha so paccekasambuddho—</p>
<blockquote class="gatha">
<p>
<a class="sc" id="6"></a>
<a class="ms" id="p_25Cn_1353"></a>
“Sace labhetha nipakaṃ sahāyaṃ,<br>
Saddhiṃ caraṃ sādhuvihāri dhīraṃ;<br>
Abhibhuyya sabbāni parissayāni,<br>
Careyya tenattamano satīmā”ti.</p>
<p>
<a class="sc" id="7"></a>
<a class="ms" id="p_25Cn_1354"></a>
<a class="msdiv" id="msdiv132"></a>
<span class="cross" title='[{"bm":"327","desc":"Khaggavisāṇasutta","lang":"pi","uid":"snp1.3"}]'>^</span>
<strong>No ce labhetha nipakaṃ sahāyaṃ,</strong><strong>Saddhiṃ caraṃ sādhuvihāri dhīraṃ;</strong><strong>Rājāva raṭṭhaṃ vijitaṃ pahāya,</strong><strong>Eko care <span class="var" title='[{"var":"mātaṅgaraññeva nāgo ","xref":{"bm":"327","desc":"Khaggavisāṇasutta","lang":"pi","uid":"snp1.3"}}]'>khaggavisāṇakappo</span>.</strong> (2)</p>
</blockquote>
<p>
<a class="sc" id="8"></a>
<a class="ms" id="p_25Cn_1355"></a>
<strong>No ce labhetha nipakaṃ sahāyan</strong>ti no ce nipakaṃ paṇḍitaṃ paññavantaṃ buddhimantaṃ ñāṇiṃ vibhāviṃ medhāviṃ
sahāyaṃ labheyya paṭilabheyya adhigaccheyya vindeyyāti—no ce labhetha nipakaṃ
sahāyaṃ.</p>
<p>
<a class="sc" id="9"></a>
<a class="ms" id="p_25Cn_1356"></a>
<strong>Saddhiṃ caraṃ sādhuvihāri dhīran</strong>ti.
<strong>Saddhiṃ caran</strong>ti ekato caraṃ.
<strong>Sādhuvihārin</strong>ti paṭhamenapi jhānena sādhuvihāriṃ … pe … nirodhasamāpattiyāpi sādhuvihāriṃ,
phalasamāpattiyāpi sādhuvihāriṃ. <strong>Dhīran</strong>ti dhīraṃ paṇḍitaṃ paññavantaṃ buddhimantaṃ ñāṇiṃ vibhāviṃ medhāvinti—saddhiṃ
caraṃ sādhuvihāri dhīraṃ.</p>
<p>
<a class="sc" id="10"></a>
<a class="ms" id="p_25Cn_1357"></a>
<strong>Rājāva raṭṭhaṃ vijitaṃ pahāyā</strong>ti rājā khattiyo muddhābhisitto vijitasaṅgāmo nihatapaccāmitto laddhādhippāyo
paripuṇṇakosakoṭṭhāgāro raṭṭhañca janapadañca kosañca koṭṭhāgārañca
pahūtahiraññasuvaṇṇaṃ nagarañca pariccajitvā kesamassuṃ ohāretvā kāsāyāni
vatthāni acchādetvā agārasmā anagāriyaṃ pabbajitvā akiñcanabhāvaṃ upagantvā eko
carati viharati iriyati vatteti pāleti yapeti yāpeti. Evaṃ paccekasambuddhopi
sabbaṃ gharāvāsapalibodhaṃ chinditvā puttadārapalibodhaṃ chinditvā
ñātipalibodhaṃ chinditvā mittāmaccapalibodhaṃ chinditvā kesamassuṃ ohāretvā
kāsāyāni vatthāni acchādetvā agārasmā anagāriyaṃ pabbajitvā akiñcanabhāvaṃ
upagantvā eko carati viharati iriyati vatteti pāleti yapeti yāpetīti—rājāva
raṭṭhaṃ vijitaṃ pahāya, eko care khaggavisāṇakappo. Tenāha so
paccekasambuddho—</p>
<blockquote class="gatha">
<p>
<a class="sc" id="11"></a>
<a class="ms" id="p_25Cn_1358"></a>
“No ce labhetha nipakaṃ sahāyaṃ,<br>
Saddhiṃ caraṃ sādhuvihāri dhīraṃ;<br>
Rājāva raṭṭhaṃ vijitaṃ pahāya,<br>
Eko care khaggavisāṇakappo”ti.</p>
<p>
<a class="sc" id="12"></a>
<a class="pts" id="pts61"></a>
<a class="ms" id="p_25Cn_1359"></a>
<a class="msdiv" id="msdiv133"></a>
<span class="cross" title='[{"bm":"328","desc":"Khaggavisāṇasutta","lang":"pi","uid":"snp1.3"}]'>^</span>
<strong>Addhā pasaṃsāma sahāyasampadaṃ,</strong><strong>Seṭṭhā samā sevitabbā sahāyā;</strong><strong>Ete aladdhā anavajjabhojī,</strong><strong>Eko care khaggavisāṇakappo.</strong> (3)</p>
</blockquote>
<p>
<a class="sc" id="13"></a>
<a class="ms" id="p_25Cn_1360"></a>
<strong>Addhā pasaṃsāma sahāyasampadan</strong>ti.
<strong>Addhā</strong>ti ekaṃsavacanaṃ nissaṃsayavacanaṃ nikkaṅkhavacanaṃ advejjhavacanaṃ
adveḷhakavacanaṃ niyogavacanaṃ apaṇṇakavacanaṃ aviraddhavacanaṃ
avatthāpanavacanametaṃ—addhāti. <strong>Sahāyasampadan</strong>ti sahāyasampadā vuccati yo so sahāyo asekkhena sīlakkhandhena samannāgato
hoti, asekkhena samādhikkhandhena … asekkhena paññākkhandhena … asekkhena
vimuttikkhandhena … asekkhena vimuttiñāṇadassanakkhandhena samannāgato hoti. <strong>Addhā pasaṃsāma sahāyasampadan</strong>ti sahāyasampadaṃ pasaṃsāma thomema kittema vaṇṇemāti—addhā pasaṃsāma
sahāyasampadaṃ.</p>
<p>
<a class="sc" id="14"></a>
<a class="ms" id="p_25Cn_1361"></a>
<strong>Seṭṭhā samā sevitabbā sahāyā</strong>ti seṭṭhā honti sahāyā sīlena samādhinā paññāya vimuttiyā vimuttiñāṇadassanena;
samā sadisā honti sahāyā sīlena samādhinā paññāya vimuttiyā vimuttiñāṇadassanena. Seṭṭhā vā sahāyā sadisā vā sahāyā sevitabbā bhajitabbā payirupāsitabbā paripucchitabbā paripañhitabbāti—seṭṭhā samā sevitabbā sahāyā.</p>
<p>
<a class="sc" id="15"></a>
<a class="ms" id="p_25Cn_1362"></a>
<strong>Ete aladdhā anavajjabhojī</strong>ti atthi puggalo sāvajjabhojī atthi puggalo anavajjabhojīti. Katamo ca puggalo
sāvajjabhojī? Idhekacco puggalo <span class="cross" title='[{"bm":"119","desc":"14 Tuvaṭakasuttaniddesa","lang":"pi","uid":"mnd14"},{"bm":"1","desc":"5 Dīpikaṅgapañha","lang":"pi","uid":"mi7.2.4"}]'>^</span>kuhanāya lapanāya nemittikatāya nippesikatāya
lābhena lābhaṃ <span class="var" title='[{"eds":["bj","s1","s2","s3"],"var":"nijigiṃsanatāya "}]'>nijigīsanatāya</span> dārudānena veḷudānena pattadānena pupphadānena
phaladānena sinānadānena cuṇṇadānena mattikādānena dantakaṭṭhadānena
mukhodakadānena <span class="var" title='[{"eds":["s1","s2","s3"],"var":"pātukamyatāya "}]'>cāṭukamyatāya</span> <span class="var" title='[{"eds":["s1","s2","s3"],"var":"muggasūpatāya "}]'>muggasūpyatāya</span> pāribhaṭyatāya <span class="var" title='[{"eds":["bj"],"var":"piṭṭhimaṃsikatāya "}]'>pīṭhamaddikatāya</span>
vatthuvijjāya tiracchānavijjāya aṅgavijjāya nakkhattavijjāya dūtagamanena
pahiṇagamanena jaṅghapesaniyena vejjakammena <span class="var" title='[{"eds":["s1","s2","s3","mr"],"var":"dūtakammena "}]'>navakammena</span> piṇḍapaṭipiṇḍakena
dānānuppadānena, adhammena visamena laddhā labhitvā adhigantvā vinditvā
paṭilabhitvā <span class="var" title='[{"eds":["mr"],"var":"jīvitaṃ "}]'>jīvikaṃ</span> kappeti. Ayaṃ vuccati puggalo sāvajjabhojī.</p>
<p>
<a class="sc" id="16"></a>
<a class="ms" id="p_25Cn_1363"></a>
Katamo ca puggalo anavajjabhojī? Idhekacco puggalo na kuhanāya na lapanāya na
nemittikatāya na nippesikatāya na lābhena lābhaṃ nijigīsanatāya na dārudānena
na veḷudānena na pattadānena na pupphadānena na phaladānena na sinānadānena na
cuṇṇadānena na mattikādānena na dantakaṭṭhadānena na mukhodakadānena na
cāṭukamyatāya na muggasūpyatāya na pāribhaṭyatāya na pīṭhamaddikatāya na
vatthuvijjāya na tiracchānavijjāya na aṅgavijjāya na nakkhattavijjāya na
dūtagamanena na pahiṇagamanena na jaṅghapesaniyena na vejjakammena na
navakammena na piṇḍapaṭipiṇḍakena na dānānuppadānena, dhammena samena laddhā
labhitvā adhigantvā vinditvā paṭilabhitvā jīvikaṃ kappeti. Ayaṃ vuccati puggalo
anavajjabhojī.</p>
<p>
<a class="sc" id="17"></a>
<a class="ms" id="p_25Cn_1364"></a>
<strong>Ete aladdhā anavajjabhojī</strong>ti ete anavajjabhojī aladdhā alabhitvā anadhigantvā avinditvā
appaṭilabhitvāti—ete aladdhā anavajjabhojī, eko care khaggavisāṇakappo. Tenāha
so paccekasambuddho—</p>
<blockquote class="gatha">
<p>
<a class="sc" id="18"></a>
<a class="ms" id="p_25Cn_1365"></a>
“Addhā pasaṃsāma sahāyasampadaṃ,<br>
Seṭṭhā samā sevitabbā sahāyā;<br>
Ete aladdhā anavajjabhojī,<br>
Eko care khaggavisāṇakappo”ti.</p>
<p>
<a class="sc" id="19"></a>
<a class="ms" id="p_25Cn_1366"></a>
<a class="msdiv" id="msdiv134"></a>
<span class="cross" title='[{"bm":"329","desc":"Khaggavisāṇasutta","lang":"pi","uid":"snp1.3"}]'>^</span>
<strong>Disvā suvaṇṇassa pabhassarāni,</strong><strong>Kammāraputtena suniṭṭhitāni;</strong><strong><span class="var" title='[{"var":"saṃghaṭṭamānāni ","xref":{"bm":"329","desc":"Khaggavisāṇasutta","lang":"pi","uid":"snp1.3"}}]'>Saṅghaṭṭayantāni</span> duve bhujasmiṃ,</strong><strong>Eko care khaggavisāṇakappo.</strong> (4)</p>
</blockquote>
<p>
<a class="sc" id="20"></a>
<a class="ms" id="p_25Cn_1367"></a>
<strong>Disvā suvaṇṇassa pabhassarānī</strong>ti disvā passitvā tulayitvā tīrayitvā vibhāvayitvā vibhūtaṃ katvā.
<strong>Suvaṇṇassā</strong>ti jātarūpassa.
<strong>Pabhassarānī</strong>ti parisuddhāni pariyodātānīti—disvā suvaṇṇassa pabhassarāni.</p>
<p>
<a class="sc" id="21"></a>
<a class="ms" id="p_25Cn_1368"></a>
<strong>Kammāraputtena suniṭṭhitānī</strong>ti kammāraputto vuccati suvaṇṇakāro.
<strong>Kammāraputtena suniṭṭhitānī</strong>ti kammāraputtena suniṭṭhitāni sukatāni suparikammakatānīti—kammāraputtena
suniṭṭhitāni.</p>
<p>
<a class="sc" id="22"></a>
<a class="ms" id="p_25Cn_1369"></a>
<strong>Saṅghaṭṭayantāni duve bhujasmin</strong>ti bhujo vuccati hattho. Yathā ekasmiṃ hatthe dve <span class="var" title='[{"eds":["s1","s2","s3"],"var":"dhuvarāni "}]'>nūpurāni</span> <span class="var" title='[{"eds":["s1","s2","s3"],"var":"ghaṭenti "}]'>ghaṭṭenti</span>; evameva
sattā taṇhāvasena diṭṭhivasena niraye ghaṭṭenti, tiracchānayoniyaṃ ghaṭṭenti,
pettivisaye ghaṭṭenti, manussaloke ghaṭṭenti, devaloke ghaṭṭenti, gatiyā gatiṃ
upapattiyā upapattiṃ paṭisandhiyā paṭisandhiṃ bhavena bhavaṃ saṃsārena saṃsāraṃ
vaṭṭena vaṭṭaṃ ghaṭṭenti saṅghaṭṭenti saṅghaṭṭentā caranti viharanti iriyanti
vattenti pālenti yapenti yāpentīti—saṅghaṭṭayantāni duve bhujasmiṃ, eko care
khaggavisāṇakappo. Tenāha so paccekasambuddho—</p>
<blockquote class="gatha">
<p>
<a class="sc" id="23"></a>
<a class="ms" id="p_25Cn_1370"></a>
“Disvā suvaṇṇassa pabhassarāni,<br>
Kammāraputtena suniṭṭhitāni;<br>
Saṅghaṭṭayantāni duve bhujasmiṃ,<br>
Eko care khaggavisāṇakappo”.</p>
<p>
<a class="sc" id="24"></a>
<a class="pts" id="pts62"></a>
<a class="ms" id="p_25Cn_1371"></a>
<a class="msdiv" id="msdiv135"></a>
<span class="cross" title='[{"bm":"330","desc":"Khaggavisāṇasutta","lang":"pi","uid":"snp1.3"}]'>^</span>
<strong>Evaṃ <span class="var" title='[{"eds":["bj","pts1"],"var":"dutiyena "}]'>dutīyena</span> sahā mamassa,</strong><strong>Vācābhilāpo abhisajjanā vā;</strong><strong>Etaṃ bhayaṃ āyatiṃ pekkhamāno,</strong><strong>Eko care khaggavisāṇakappo.</strong> (5)</p>
</blockquote>
<p>
<a class="sc" id="25"></a>
<a class="ms" id="p_25Cn_1372"></a>
<strong>Evaṃ dutīyena sahā mamassā</strong>ti taṇhādutiyo vā hoti puggaladutiyo vā. Kathaṃ taṇhādutiyo hoti? Taṇhāti
rūpataṇhā … pe … dhammataṇhā. Yassesā taṇhā appahīnā, so vuccati taṇhādutiyo.</p>
<blockquote class="gatha">
<p>
<a class="sc" id="26"></a>
<a class="ms" id="p_25Cn_1373"></a>
<span class="cross" title='[{"bm":"1","desc":"9. Taṇhuppādasutta","lang":"pi","uid":"an4.9"},{"bm":"1","desc":"Taṇhāsaṃyojanasutta","lang":"pi","uid":"it15"},{"bm":"1","desc":"Taṇhuppādasutta","lang":"pi","uid":"it105"},{"bm":"835-836","desc":"Dvayatānupassanāsutta","lang":"pi","uid":"snp3.12"},{"bm":"14","desc":"16 Sāriputtasuttaniddesa","lang":"pi","uid":"mnd16"},{"bm":"36","desc":"3 Pārāyanānugītigāthāniddesa","lang":"pi","uid":"cnd7"}]'>^</span>

Taṇhādutiyo puriso,<br>
dīghamaddhāna saṃsaraṃ;<br>
Itthabhāvaññathābhāvaṃ,<br>
saṃsāraṃ nātivattatīti.</p>
</blockquote>
<p>
<a class="sc" id="27"></a>
<a class="ms" id="p_25Cn_1374"></a>
Evaṃ taṇhādutiyo vā hoti.</p>
<p>
<a class="sc" id="28"></a>
<a class="ms" id="p_25Cn_1375"></a>
Kathaṃ puggaladutiyo hoti? Idhekacco na <span class="var" title='[{"eds":["bj"],"var":"ahetu "},{"eds":["s1","s2","s3"],"var":"attahetu "}]'>atthahetu</span> na kāraṇahetu uddhato
avūpasantacitto ekassa vā dutiyo hoti, dvinnaṃ vā tatiyo hoti, tiṇṇaṃ vā
catuttho hoti. Tattha bahuṃ samphappalāpaṃ palapati; seyyathidaṃ—<span class="cross" title='[{"bm":"1","desc":"Pācittiyā 85: 3 Vikālagāmappavisanasikkhāpada","lang":"pi","uid":"pi-tv-bu-vb-pc85"},{"bm":"41","desc":"Brahmajālasutta","lang":"pi","uid":"dn1"},{"bm":"64","desc":"Sāmaññaphalasutta","lang":"pi","uid":"dn2"},{"bm":"1","desc":"Sandakasutta","lang":"pi","uid":"mn76"},{"bm":"1","desc":"10. Tiracchānakathāsutta","lang":"pi","uid":"sn56.10"},{"bm":"1","desc":"69. Paṭhamakathāvatthusutta","lang":"pi","uid":"an10.69"}]'>^</span>rājakathaṃ
corakathaṃ mahāmattakathaṃ senākathaṃ bhayakathaṃ yuddhakathaṃ annakathaṃ
pānakathaṃ vatthakathaṃ sayanakathaṃ mālākathaṃ gandhakathaṃ ñātikathaṃ
yānakathaṃ gāmakathaṃ nigamakathaṃ nagarakathaṃ janapadakathaṃ <span class="var" title='[{"eds":["bj","s1","s2","mr"],"var":"itthikathaṃ purisakathaṃ "},{"eds":["s3"],"var":"itthīkathaṃ purisakathaṃ "}]'>itthikathaṃ</span>
sūrakathaṃ visikhākathaṃ kumbhaṭṭhānakathaṃ pubbapetakathaṃ nānattakathaṃ
lokakkhāyikaṃ samuddakkhāyikaṃ itibhavābhavakathaṃ katheti. Evaṃ puggaladutiyo
hotīti—evaṃ dutīyena sahā mamassa.</p>
<p>
<a class="sc" id="29"></a>
<a class="ms" id="p_25Cn_1376"></a>
<strong>Vācābhilāpo abhisajjanā vā</strong>ti vācābhilāpo vuccati bāttiṃsa tiracchānakathā, seyyathidaṃ—rājakathaṃ … pe …
itibhavābhavakathaṃ. <strong>Abhisajjanā vā</strong>ti dve sajjanā—taṇhāsajjanā ca diṭṭhisajjanā ca … pe … ayaṃ taṇhāsajjanā … pe …
ayaṃ diṭṭhisajjanāti—vācābhilāpo abhisajjanā vā.</p>
<p>
<a class="sc" id="30"></a>
<a class="ms" id="p_25Cn_1377"></a>
<strong>Etaṃ bhayaṃ āyatiṃ pekkhamāno</strong>ti.
<strong>Bhayan</strong>ti jātibhayaṃ jarābhayaṃ byādhibhayaṃ maraṇabhayaṃ rājabhayaṃ corabhayaṃ
aggibhayaṃ udakabhayaṃ attānuvādabhayaṃ parānuvādabhayaṃ daṇḍabhayaṃ
duggatibhayaṃ ūmibhayaṃ kumbhilabhayaṃ āvaṭṭabhayaṃ <span class="var" title='[{"eds":["bj"],"var":"susukābhayaṃ "},{"eds":["s1","s2","s3"],"var":"suṃsukābhayaṃ "}]'>susumārabhayaṃ</span>
<span class="var" title='[{"eds":["bj","c1"],"var":"ājīvakabhayaṃ "},{"eds":["s1","s2","s3"],"var":"ājīvikābhayaṃ "}]'>ājīvikabhayaṃ</span> asilokabhayaṃ parisasārajjabhayaṃ madanabhayaṃ bhayānakaṃ
chambhitattaṃ lomahaṃso cetaso ubbego utrāso. <strong>Etaṃ bhayaṃ āyatiṃ pekkhamāno</strong>ti etaṃ bhayaṃ āyatiṃ pekkhamāno dakkhamāno olokayamāno nijjhāyamāno
upaparikkhamānoti—etaṃ bhayaṃ āyatiṃ pekkhamāno, eko care khaggavisāṇakappo.
Tenāha so paccekasambuddho—</p>
<blockquote class="gatha">
<p>
<a class="sc" id="31"></a>
<a class="ms" id="p_25Cn_1378"></a>
“Evaṃ dutīyena sahā mamassa,<br>
Vācābhilāpo abhisajjanā vā;<br>
Etaṃ bhayaṃ āyatiṃ pekkhamāno,<br>
Eko care khaggavisāṇakappo”.</p>
<p>
<a class="sc" id="32"></a>
<a class="ms" id="p_25Cn_1379"></a>
<a class="msdiv" id="msdiv136"></a>
<span class="cross" title='[{"bm":"331","desc":"Khaggavisāṇasutta","lang":"pi","uid":"snp1.3"},{"bm":"19","desc":"4 Raṭṭhapālattheragāthā","lang":"pi","uid":"thag16.3"},{"bm":"25","desc":"2 Paccekabuddhaapadāna","lang":"pi","uid":"tha-ap2"}]'>^</span>
<strong>Kāmā hi citrā madhurā manoramā,</strong><strong>Virūparūpena mathenti cittaṃ;</strong><strong>Ādīnavaṃ kāmaguṇesu disvā,</strong><strong>Eko care khaggavisāṇakappo.</strong> (6)</p>
</blockquote>
<p>
<a class="sc" id="33"></a>
<a class="ms" id="p_25Cn_1380"></a>
<strong>Kāmā hi citrā madhurā manoramā</strong>ti.
<strong>Kāmā</strong>ti uddānato dve kāmā—vatthukāmā ca kilesakāmā ca … pe … ime vuccanti vatthukāmā
… pe … ime vuccanti kilesakāmā. <strong>Citrā</strong>ti nānāvaṇṇā rūpā nānāvaṇṇā saddā nānāvaṇṇā gandhā nānāvaṇṇā rasā nānāvaṇṇā
phoṭṭhabbā iṭṭhā kantā manāpā piyarūpā kāmūpasaṃhitā rajanīyā. <strong>Madhurā</strong>ti vuttañhetaṃ bhagavatā—“<span class="cross" title='[{"bm":"4","desc":"Mahādukkhakkhandhasutta","lang":"pi","uid":"mn13"},{"bm":"11","desc":"Mahādukkhakkhandhasutta","lang":"pi","uid":"mn13"},{"bm":"5","desc":"Cūḷadukkhakkhandhasutta","lang":"pi","uid":"mn14"},{"bm":"17","desc":"Araṇavibhaṅgasutta","lang":"pi","uid":"mn139"},{"bm":"1","desc":"63. Nibbedhikasutta","lang":"pi","uid":"an6.63"}]'>^</span> pañcime, bhikkhave, kāmaguṇā. Katame pañca?
Cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā,
sotaviññeyyā saddā … pe … ghānaviññeyyā gandhā … jivhāviññeyyā rasā …
kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā. Ime
kho, bhikkhave, pañca kāmaguṇā. Yaṃ kho, bhikkhave, ime pañca kāmaguṇe paṭicca
uppajjati sukhaṃ somanassaṃ, idaṃ vuccati kāmasukhaṃ <span class="var" title='[{"note":"sī 11M:990","var":"mīḷhasukhaṃ "}]'>miḷhasukhaṃ</span>
puthujjanasukhaṃ anariyasukhaṃ, ‘na sevitabbaṃ na bhāvetabbaṃ na
bahulīkātabbaṃ, bhāyitabbaṃ etassa sukhassā’ti vadāmī”ti—kāmā hi citrā madhurā.
<strong>Manoramā</strong>ti.
<strong>Mano</strong>ti yaṃ cittaṃ … pe … tajjā manoviññāṇadhātu. Mano ramenti thomenti tosenti
pahāsentīti—kāmā hi citrā madhurā manoramā.</p>
<p>
<a class="sc" id="34"></a>
<a class="ms" id="p_25Cn_1381"></a>
<strong>Virūparūpena mathenti cittan</strong>ti nānāvaṇṇehi rūpehi … pe … nānāvaṇṇehi phoṭṭhabbehi cittaṃ mathenti tosenti
pahāsentīti—virūparūpena mathenti cittaṃ.</p>
<p>
<a class="sc" id="35"></a>
<a class="ms" id="p_25Cn_1382"></a>
<strong>Ādīnavaṃ kāmaguṇesu disvā</strong>ti. Vuttañhetaṃ bhagavatā—“ko ca, bhikkhave, kāmānaṃ ādīnavo? Idha, bhikkhave,
kulaputto yena sippaṭṭhānena jīvikaṃ kappeti, yadi muddāya yadi gaṇanāya yadi
saṅkhānena yadi kasiyā yadi vaṇijjāya yadi gorakkhena yadi <span class="var" title='[{"eds":["s1","s2","s3"],"var":"issaṭṭhena "},{"eds":["mr"],"var":"issattena "}]'>issatthena</span> yadi
rājaporisena yadi sippaññatarena, sītassa purakkhato uṇhassa purakkhato
ḍaṃsamakasavātātapasarīsapasamphassehi <span class="var" title='[{"note":"sī , syā1-3 9M:542","var":"rissamāno "}]'>samphassamāno</span> khuppipāsāya mīyamāno;
ayaṃ, bhikkhave, kāmānaṃ ādīnavo sandiṭṭhiko dukkhakkhandho kāmahetu
kāmanidānaṃ kāmādhikaraṇaṃ kāmānameva hetu.</p>
<p>
<a class="sc" id="36"></a>
<a class="ms" id="p_25Cn_1383"></a>
Tassa ce, bhikkhave, kulaputtassa evaṃ uṭṭhahato ghaṭato vāyamato te bhogā
nābhinipphajjanti, so socati kilamati paridevati urattāḷiṃ kandati, sammohaṃ
āpajjati—‘moghaṃ vata me uṭṭhānaṃ, aphalo vata me vāyāmo’ti. Ayampi, bhikkhave,
kāmānaṃ ādīnavo sandiṭṭhiko dukkhakkhandho kāmahetu kāmanidānaṃ kāmādhikaraṇaṃ
kāmānameva hetu.</p>
<p>
<a class="sc" id="37"></a>
<a class="ms" id="p_25Cn_1384"></a>
Tassa ce, bhikkhave, kulaputtassa evaṃ uṭṭhahato ghaṭato vāyamato te bhogā
abhinipphajjanti, so tesaṃ bhogānaṃ ārakkhādhikaraṇaṃ <span class="var" title='[{"eds":["s1","s2","s3","mr"],"var":"dukkhadomanassaṃ "}]'>dukkhaṃ domanassaṃ</span>
paṭisaṃvedeti—‘kinti me bhoge neva rājāno hareyyuṃ, na corā hareyyuṃ, na aggi
ḍaheyya, na udakaṃ vaheyya, na appiyā dāyādā hareyyun’ti. Tassa evaṃ ārakkhato
gopayato te bhoge rājāno vā haranti corā vā haranti aggi vā ḍahati udakaṃ vā
vahati appiyā vā dāyādā haranti. So socati … pe … sammohaṃ āpajjati—‘yampi me
ahosi tampi no natthī’ti. Ayampi, bhikkhave, kāmānaṃ ādīnavo sandiṭṭhiko
dukkhakkhandho kāmahetu kāmanidānaṃ kāmādhikaraṇaṃ kāmānameva hetu.</p>
<p>
<a class="sc" id="38"></a>
<a class="ms" id="p_25Cn_1385"></a>
Puna caparaṃ, bhikkhave, kāmahetu kāmanidānaṃ kāmādhikaraṇaṃ kāmānameva hetu
rājānopi rājūhi vivadanti, khattiyāpi khattiyehi vivadanti, brāhmaṇāpi
brāhmaṇehi vivadanti, gahapatīpi gahapatīhi vivadanti, mātāpi puttena vivadati,
puttopi mātarā vivadati, pitāpi puttena vivadati, puttopi pitarā vivadati,
bhātāpi bhaginiyā vivadati, bhaginīpi bhātarā vivadati, sahāyopi sahāyena
vivadati. Te tattha kalahaviggahavivādāpannā aññamaññaṃ pāṇīhipi upakkamanti
leḍḍūhipi upakkamanti daṇḍehipi upakkamanti satthehipi upakkamanti. Te tattha
maraṇampi nigacchanti maraṇamattampi dukkhaṃ. Ayampi, bhikkhave, kāmānaṃ
ādīnavo sandiṭṭhiko dukkhakkhandho kāmahetu kāmanidānaṃ kāmādhikaraṇaṃ
kāmānameva hetu.</p>
<p>
<a class="sc" id="39"></a>
<a class="ms" id="p_25Cn_1386"></a>
Puna caparaṃ, bhikkhave, kāmahetu kāmanidānaṃ kāmādhikaraṇaṃ kāmānameva hetu
asicammaṃ gahetvā dhanukalāpaṃ sannayhitvā <span class="var" title='[{"eds":["s1","s2","s3"],"var":"ubhatoviyūḷhaṃ "}]'>ubhatobyūḷhaṃ</span> saṅgāmaṃ pakkhandanti,
usūsupi <span class="var" title='[{"eds":["bj"],"var":"khippamānāsu "}]'>khippamānesu</span> sattīsupi khippamānāsu asīsupi <span class="var" title='[{"eds":["bj"],"var":"vijjotantesu "}]'>vijjotalantesu</span>. Te tattha
usūhipi vijjhanti <span class="var" title='[{"note":"9M:542, 9M:572","var":"sattiyāpi "}]'>sattīhipi</span> vijjhanti asināpi sīsaṃ chindanti. Te tattha
maraṇampi nigacchanti maraṇamattampi dukkhaṃ. Ayampi, bhikkhave, kāmānaṃ
ādīnavo sandiṭṭhiko dukkhakkhandho kāmahetu kāmanidānaṃ kāmādhikaraṇaṃ
kāmānameva hetu.</p>
<p>
<a class="sc" id="40"></a>
<a class="ms" id="p_25Cn_1387"></a>
Puna caparaṃ, bhikkhave, kāmahetu kāmanidānaṃ kāmādhikaraṇaṃ kāmānameva hetu
asicammaṃ gahetvā dhanukalāpaṃ sannayhitvā <span class="var" title='[{"eds":["s1","s2","s3"],"var":"addhāvalepanā "}]'>addāvalepanā</span> upakāriyo pakkhandanti,
usūsupi khippamānesu sattīsupi khippamānāsu, asīsupi vijjotalantesu. Te tattha
usūhipi vijjhanti sattīhipi vijjhanti <span class="var" title='[{"eds":["bj"],"var":"pakkaṭṭhiyāpi "},{"eds":["s1","s2","s3"],"var":"chakaṇaṭiyāpi "}]'>chakaṇakāyapi</span> osiñcanti abhivaggenapi
omaddanti asināpi sīsaṃ chindanti. Te tattha maraṇampi nigacchanti
maraṇamattampi dukkhaṃ. Ayampi, bhikkhave, kāmānaṃ ādīnavo sandiṭṭhiko
dukkhakkhandho kāmahetu kāmanidānaṃ kāmādhikaraṇaṃ kāmānameva hetu.</p>
<p>
<a class="sc" id="41"></a>
<a class="ms" id="p_25Cn_1388"></a>
Puna caparaṃ, bhikkhave, kāmahetu kāmanidānaṃ kāmādhikaraṇaṃ kāmānameva hetu
sandhimpi chindanti nillopampi haranti ekāgārikampi karonti paripanthepi
tiṭṭhanti paradārampi gacchanti. Tamenaṃ rājāno gahetvā vividhā kammakāraṇā
kārenti—kasāhipi tāḷenti, vettehipi tāḷenti, aḍḍhadaṇḍakehipi tāḷenti,
hatthampi chindanti … pe … asināpi sīsaṃ chindanti. Te tattha maraṇampi
nigacchanti maraṇamattampi dukkhaṃ. Ayampi, bhikkhave, kāmānaṃ ādīnavo
sandiṭṭhiko dukkhakkhandho kāmahetu kāmanidānaṃ kāmādhikaraṇaṃ kāmānameva
hetu.</p>
<p>
<a class="sc" id="42"></a>
<a class="ms" id="p_25Cn_1389"></a>
Puna caparaṃ, bhikkhave, kāmahetu kāmanidānaṃ kāmādhikaraṇaṃ kāmānameva hetu
kāyena duccaritaṃ caranti vācāya duccaritaṃ caranti manasā duccaritaṃ caranti.
Te kāyena duccaritaṃ caritvā vācāya duccaritaṃ caritvā manasā duccaritaṃ
caritvā kāyassa bhedā paraṃ maraṇā apāyaṃ duggatiṃ vinipātaṃ nirayaṃ
upapajjanti. Ayampi, bhikkhave, kāmānaṃ ādīnavo samparāyiko dukkhakkhandho
kāmahetu kāmanidānaṃ kāmādhikaraṇaṃ kāmānameva hetu”.</p>
<p>
<a class="sc" id="43"></a>
<a class="ms" id="p_25Cn_1390"></a>
<strong>Ādīnavaṃ kāmaguṇesu disvā</strong>ti kāmaguṇesu ādīnavaṃ disvā passitvā tulayitvā tīrayitvā vibhāvayitvā vibhūtaṃ
katvāti—ādīnavaṃ kāmaguṇesu disvā, eko care khaggavisāṇakappo. Tenāha so
paccekasambuddho—</p>
<blockquote class="gatha">
<p>
<a class="sc" id="44"></a>
<a class="ms" id="p_25Cn_1391"></a>
“Kāmā hi citrā madhurā manoramā,<br>
Virūparūpena mathenti cittaṃ;<br>
Ādīnavaṃ kāmaguṇesu disvā,<br>
Eko care khaggavisāṇakappo”ti.</p>
<p>
<a class="sc" id="45"></a>
<a class="ms" id="p_25Cn_1392"></a>
<a class="msdiv" id="msdiv137"></a>
<span class="cross" title='[{"bm":"332","desc":"Khaggavisāṇasutta","lang":"pi","uid":"snp1.3"}]'>^</span>
<strong>Ītī ca gaṇḍo ca upaddavo ca,</strong><strong>Rogo ca sallañca bhayañca metaṃ;</strong><strong>Etaṃ bhayaṃ kāmaguṇesu disvā,</strong><strong>Eko care khaggavisāṇakappo.</strong> (7)</p>
</blockquote>
<p>
<a class="sc" id="46"></a>
<a class="ms" id="p_25Cn_1393"></a>
<strong>Ītī ca gaṇḍo ca upaddavo ca, rogo ca sallañca bhayañca</strong>
<strong>metan</strong>ti vuttañhetaṃ bhagavatā—“<span class="cross" title='[{"bm":"1","desc":"56. Bhayasutta","lang":"pi","uid":"an8.56"}]'>^</span> bhayanti, bhikkhave, kāmānametaṃ adhivacanaṃ.
Dukkhanti, bhikkhave, kāmānametaṃ adhivacanaṃ. Rogoti, bhikkhave, kāmānametaṃ
adhivacanaṃ. Gaṇḍoti, bhikkhave, kāmānametaṃ adhivacanaṃ. Sallanti, bhikkhave,
kāmānametaṃ adhivacanaṃ. Saṅgoti, bhikkhave, kāmānametaṃ adhivacanaṃ. Paṅkoti,
bhikkhave, kāmānametaṃ adhivacanaṃ. Gabbhoti, bhikkhave, kāmānametaṃ
adhivacanaṃ. Kasmā ca, bhikkhave, bhayanti kāmānametaṃ adhivacanaṃ? Yasmā ca
kāmarāgarattāyaṃ, bhikkhave, <span class="var" title='[{"eds":["s1","s2","s3","mr"],"var":"chandarāgavinibandho "}]'>chandarāgavinibaddho</span> diṭṭhadhammikāpi bhayā na
parimuccati, samparāyikāpi bhayā na parimuccati, tasmā bhayanti kāmānametaṃ
adhivacanaṃ. Kasmā ca, bhikkhave, dukkhanti … pe … rogoti … gaṇḍoti … sallanti
… saṅgoti … paṅkoti … gabbhoti kāmānametaṃ adhivacanaṃ? Yasmā ca
kāmarāgarattāyaṃ, bhikkhave, chandarāgavinibaddho diṭṭhadhammikāpi gabbhā na
parimuccati, samparāyikāpi gabbhā na parimuccati, tasmā gabbhoti kāmānametaṃ
adhivacanan”ti.</p>
<blockquote class="gatha">
<p>
<a class="sc" id="47"></a>
<a class="ms" id="p_25Cn_1394"></a>
<span class="cross" title='[{"bm":"1","desc":"56. Bhayasutta","lang":"pi","uid":"an8.56"}]'>^</span>

Bhayaṃ dukkhañca rogo ca,<br>
gaṇḍo sallañca saṅgo ca;<br>
Paṅko gabbho ca ubhayaṃ,<br>
ete kāmā pavuccanti;<br>
Yattha satto puthujjano.</p>
<p>
<a class="sc" id="48"></a>
<a class="ms" id="p_25Cn_1395"></a>
Otiṇṇo sātarūpena,<br>
puna gabbhāya gacchati;<br>
Yato ca bhikkhu ātāpī,<br>
sampajaññaṃ <span class="var" title='[{"eds":["s1","s2","s3","mr"],"var":"na riñcati "}]'>na riccati</span>.</p>
<p>
<a class="sc" id="49"></a>
<a class="ms" id="p_25Cn_1396"></a>
So imaṃ palipathaṃ duggaṃ,<br>
atikkamma tathāvidho;<br>
Pajaṃ jātijarūpetaṃ,<br>
phandamānaṃ avekkhatīti.</p>
<p>
<a class="sc" id="50"></a>
<a class="ms" id="p_25Cn_1397"></a>
Ītī ca gaṇḍo ca upaddavo ca,<br>
Rogo ca sallañca bhayañca metaṃ.</p>
</blockquote>
<p>
<a class="sc" id="51"></a>
<a class="ms" id="p_25Cn_1398"></a>
<strong>Etaṃ bhayaṃ kāmaguṇesu disvā</strong>ti etaṃ bhayaṃ kāmaguṇesu disvā passitvā tulayitvā tīrayitvā vibhāvayitvā
vibhūtaṃ katvāti—etaṃ bhayaṃ kāmaguṇesu disvā, eko care khaggavisāṇakappo.
Tenāha so paccekasambuddho—</p>
<blockquote class="gatha">
<p>
<a class="sc" id="52"></a>
<a class="ms" id="p_25Cn_1399"></a>
“Ītī ca gaṇḍo ca upaddavo ca,<br>
Rogo ca sallañca bhayañca metaṃ;<br>
Etaṃ bhayaṃ kāmaguṇesu disvā,<br>
Eko care khaggavisāṇakappo”ti.</p>
<p>
<a class="sc" id="53"></a>
<a class="pts" id="pts63"></a>
<a class="ms" id="p_25Cn_1400"></a>
<a class="msdiv" id="msdiv138"></a>
<span class="cross" title='[{"bm":"333","desc":"Khaggavisāṇasutta","lang":"pi","uid":"snp1.3"}]'>^</span>
<strong>Sītañca uṇhañca khudaṃ pipāsaṃ,</strong><strong>Vātātape <span class="var" title='[{"eds":["bj","s1","s2","s3"],"var":"ḍaṃsasiriṃsape "},{"eds":["pts1"],"var":"daṃsasiriṃsape "},{"eds":["mr"],"var":"ḍaṃsamakasasarīsape "}]'>ḍaṃsasarīsape</span> ca;</strong><strong>Sabbānipetāni abhisambhavitvā,</strong><strong>Eko care khaggavisāṇakappo.</strong> (8)</p>
</blockquote>
<p>
<a class="sc" id="54"></a>
<a class="ms" id="p_25Cn_1401"></a>
<strong>Sītañca uṇhañca khudaṃ pipāsan</strong>ti.
<strong>Sītan</strong>ti dvīhi kāraṇehi sītaṃ hoti—abbhantaradhātuppakopavasena vā sītaṃ hoti
bahiddhā utuvasena vā sītaṃ hoti. <strong>Uṇhan</strong>ti dvīhi kāraṇehi uṇhaṃ hoti—abbhantaradhātuppakopavasena vā uṇhaṃ hoti
bahiddhā utuvasena vā uṇhaṃ hoti. <strong>Khudā</strong> vuccati chātako.
<strong>Pipāsā</strong> vuccati udakapipāsāti—sītañca uṇhañca khudaṃ pipāsaṃ.</p>
<p>
<a class="sc" id="55"></a>
<a class="ms" id="p_25Cn_1402"></a>
<strong>Vātātape ḍaṃsasarīsape cā</strong>ti.
<strong><span class="cross" title='[{"bm":"385","desc":"Pucchāniddesa","lang":"pi","uid":"cnd5"}]'>^</span>Vātā</strong>ti puratthimā vātā pacchimā vātā uttarā vātā dakkhiṇā vātā sarajā vātā arajā
vātā sītā vātā uṇhā vātā parittā vātā adhimattā vātā verambhavātā pakkhavātā
supaṇṇavātā <span class="var" title='[{"eds":["mr"],"var":"tālavaṇḍavātā "}]'>tālapaṇṇavātā</span> vidhūpanavātā. <strong>Ātapo</strong> vuccati sūriyasantāpo.
<strong>Ḍaṃsā</strong> vuccanti piṅgalamakkhikā.
<strong>Sarīsapā</strong> vuccanti ahīti—vātātape ḍaṃsasarīsape ca.</p>
<p>
<a class="sc" id="56"></a>
<a class="ms" id="p_25Cn_1403"></a>
<strong>Sabbānipetāni abhisambhavitvā</strong>ti abhibhavitvā ajjhottharitvā pariyādiyitvā madditvāti—sabbānipetāni
abhisambhavitvā, eko care khaggavisāṇakappo. Tenāha so paccekasambuddho—</p>
<blockquote class="gatha">
<p>
<a class="sc" id="57"></a>
<a class="ms" id="p_25Cn_1404"></a>
“Sītañca uṇhañca khudaṃ pipāsaṃ,<br>
Vātātape ḍaṃsasarīsape ca;<br>
Sabbānipetāni abhisambhavitvā,<br>
Eko care khaggavisāṇakappo”ti.</p>
<p>
<a class="sc" id="58"></a>
<a class="ms" id="p_25Cn_1405"></a>
<a class="msdiv" id="msdiv139"></a>
<span class="cross" title='[{"bm":"334","desc":"Khaggavisāṇasutta","lang":"pi","uid":"snp1.3"}]'>^</span>
<strong>Nāgova yūthāni vivajjayitvā,</strong><strong>Sañjātakhandho padumī uḷāro;</strong><strong>Yathābhirantaṃ <span class="var" title='[{"note":"sī 18Sn:56","var":"viharaṃ "}]'>vihare</span> araññe,</strong><strong>Eko care khaggavisāṇakappo.</strong> (9)</p>
</blockquote>
<p>
<a class="sc" id="59"></a>
<a class="ms" id="p_25Cn_1406"></a>
<strong>Nāgova yūthāni vivajjayitvā</strong>ti nāgo vuccati hatthināgo. Paccekasambuddhopi nāgo. Kiṃkāraṇā paccekasambuddho
nāgo? Āguṃ na karotīti nāgo; na gacchatīti nāgo; na āgacchatīti nāgo. Kathaṃ so
paccekasambuddho āguṃ na karotīti nāgo? Āgu vuccati pāpakā akusalā dhammā
saṃkilesikā ponobhavikā sadarā dukkhavipākā āyatiṃ jātijarāmaraṇiyā.</p>
<blockquote class="gatha">
<p>
<a class="sc" id="60"></a>
<a class="ms" id="p_25Cn_1407"></a>
<span class="cross" title='[{"bm":"1101","desc":"Sabhiyasutta","lang":"pi","uid":"snp3.6"},{"bm":"89","desc":"9 Māgaṇḍiyasuttaniddesa","lang":"pi","uid":"mnd9"},{"bm":"257","desc":"Pucchāniddesa","lang":"pi","uid":"cnd5"}]'>^</span>

Āguṃ na karoti kiñci loke,<br>
Sabbasaṃyoge visajja bandhanāni;<br>
Sabbattha na sajjatī vimutto,<br>
Nāgo tādi pavuccate tathattā.</p>
</blockquote>
<p>
<a class="sc" id="61"></a>
<a class="ms" id="p_25Cn_1408"></a>
Evaṃ so paccekasambuddho āguṃ na karotīti nāgo.</p>
<p>
<a class="sc" id="62"></a>
<a class="ms" id="p_25Cn_1409"></a>
Kathaṃ so paccekasambuddho na gacchatīti nāgo? So paccekasambuddho na
chandāgatiṃ gacchati, na dosāgatiṃ gacchati, na mohāgatiṃ gacchati, na
bhayāgatiṃ gacchati, na rāgavasena gacchati, na dosavasena gacchati, na
mohavasena gacchati, na mānavasena gacchati, na diṭṭhivasena gacchati, na
uddhaccavasena gacchati, na vicikicchāvasena gacchati, na anusayavasena
gacchati, na vaggehi dhammehi yāyati <span class="var" title='[{"eds":["s1","s2","s3","mr"],"var":"niyyati "}]'>nīyati</span> vuyhati saṃharīyati. Evaṃ so
paccekasambuddho na gacchatīti nāgo.</p>
<p>
<a class="sc" id="63"></a>
<a class="ms" id="p_25Cn_1410"></a>
Kathaṃ so paccekasambuddho na āgacchatīti nāgo? Sotāpattimaggena ye kilesā
pahīnā te kilese na puneti na pacceti na paccāgacchati, sakadāgāmimaggena … pe
… anāgāmimaggena … pe … arahattamaggena ye kilesā pahīnā te kilese na puneti na
pacceti na paccāgacchati. Evaṃ so paccekasambuddho na āgacchatīti nāgo.</p>
<p>
<a class="sc" id="64"></a>
<a class="ms" id="p_25Cn_1411"></a>
<strong>Nāgova yūthāni vivajjayitvā</strong>ti yathā so hatthināgo yūthāni vivajjetvā parivajjetvā abhinivajjetvā ekova
<span class="var" title='[{"eds":["s1","s2","s3"],"var":"araññe vanamajjhassa ajjhogāhetvā "}]'>araññavanamajjhogāhetvā</span> carati viharati iriyati vatteti pāleti yapeti yāpeti,
paccekasambuddhopi gaṇaṃ vivajjetvā <span class="var" title='[{"eds":["s1","s2","s3"],"var":"eko care khaggavisāṇakappo "}]'>parivajjetvā abhivajjetvā eko</span>
araññavanapatthāni pantāni senāsanāni paṭisevati appasaddāni appanigghosāni
vijanavātāni manussarāhasseyyakāni paṭisallānasāruppāni. So eko gacchati eko
tiṭṭhati eko nisīdati eko seyyaṃ kappeti eko gāmaṃ piṇḍāya pavisati eko
paṭikkamati eko raho nisīdati eko caṅkamaṃ adhiṭṭhāti eko carati viharati
iriyati vatteti pāleti yapeti yāpetīti—nāgova yūthāni vivajjayitvā.</p>
<p>
<a class="sc" id="65"></a>
<a class="ms" id="p_25Cn_1412"></a>
<strong>Sañjātakhandho padumī uḷāro</strong>ti yathā so hatthināgo sañjātakkhandho sattaratano vā hoti aṭṭharatano vā,
paccekasambuddhopi sañjātakkhandho asekkhena sīlakkhandhena asekkhena
samādhikkhandhena asekkhena paññākkhandhena asekkhena vimuttikkhandhena
asekkhena vimuttiñāṇadassanakkhandhena. Yathā so hatthināgo padumī,
paccekasambuddhopi sattahi bojjhaṅgapupphehi padumī, satisambojjhaṅgapupphena
dhammavicayasambojjhaṅgapupphena vīriyasambojjhaṅgapupphena pītisambojjhaṅgapupphena passaddhisambojjhaṅgapupphena samādhisambojjhaṅgapupphena upekkhāsambojjhaṅgapupphena. Yathā so hatthināgo uḷāro thāmena balena javena sūrena, paccekasambuddhopi uḷāro sīlena samādhinā paññāya vimuttiyā vimuttiñāṇadassanenāti—sañjātakhandho padumī uḷāro.</p>
<p>
<a class="sc" id="66"></a>
<a class="ms" id="p_25Cn_1413"></a>
<strong>Yathābhirantaṃ vihare araññe</strong>ti yathā so hatthināgo yathābhirantaṃ araññe viharati, paccekasambuddhopi
yathābhirantaṃ araññe viharati. Paṭhamenapi jhānena yathābhirantaṃ araññe
viharati, dutiyenapi jhānena … pe … tatiyenapi jhānena … catutthenapi jhānena
yathābhirantaṃ araññe viharati; mettāyapi cetovimuttiyā yathābhirantaṃ araññe
viharati, karuṇāyapi cetovimuttiyā … muditāyapi cetovimuttiyā … upekkhāyapi
cetovimuttiyā yathābhirantaṃ araññe viharati; ākāsānañcāyatanasamāpattiyāpi
yathābhirantaṃ araññe viharati, viññāṇañcāyatanasamāpattiyāpi …
ākiñcaññāyatanasamāpattiyāpi … nevasaññānāsaññāyatanasamāpattiyāpi …
nirodhasamāpattiyāpi … phalasamāpattiyāpi yathābhirantaṃ araññe viharatīti—
yathābhirantaṃ vihare araññe, eko care khaggavisāṇakappo. Tenāha so
paccekasambuddho—</p>
<blockquote class="gatha">
<p>
<a class="sc" id="67"></a>
<a class="ms" id="p_25Cn_1414"></a>
“Nāgova yūthāni vivajjayitvā,<br>
Sañjātakhandho padumī uḷāro;<br>
Yathābhirantaṃ vihare araññe,<br>
Eko care khaggavisāṇakappo”ti.</p>
<p>
<a class="sc" id="68"></a>
<a class="pts" id="pts64"></a>
<a class="ms" id="p_25Cn_1415"></a>
<a class="msdiv" id="msdiv140"></a>
<span class="cross" title='[{"bm":"335","desc":"Khaggavisāṇasutta","lang":"pi","uid":"snp1.3"}]'>^</span>
<strong>Aṭṭhānataṃ saṅgaṇikāratassa,</strong><strong>Yaṃ <span class="var" title='[{"eds":["s1","s2","s3","mr"],"var":"phussaye "}]'>phassaye</span> <span class="var" title='[{"eds":["mr"],"var":"āsāmāyikaṃ "}]'>sāmayikaṃ</span> vimuttiṃ;</strong><strong>Ādiccabandhussa vaco nisamma,</strong><strong>Eko care khaggavisāṇakappo.</strong> (10)</p>
</blockquote>
<p>
<a class="sc" id="69"></a>
<a class="ms" id="p_25Cn_1416"></a>
<strong>Aṭṭhānataṃ saṅgaṇikāratassa, yaṃ phassaye sāmayikaṃ vimuttin</strong>ti vuttañhetaṃ bhagavatā—“<span class="var" title='[{"note":"sī 11M:510","var":"so vatānanda "}]'>yāvatānanda</span>, bhikkhu saṅgaṇikārāmo saṅgaṇikarato
saṅgaṇikārāmataṃ anuyutto, gaṇārāmo gaṇarato gaṇasammudito <q class="open" style="background: yellow" id="1056" title=" etthantare pāṭho 11M:510">gaṇārāmataṃ
anuyutto</q>, yaṃ taṃ nekkhammasukhaṃ pavivekasukhaṃ upasamasukhaṃ sambodhisukhaṃ,
tassa sukhassa nikāmalābhī bhavissati akicchalābhī akasiralābhīti—netaṃ ṭhānaṃ
vijjati. Yo ca kho so, ānanda, bhikkhu eko gaṇasmā vūpakaṭṭho viharati,
tassetaṃ bhikkhuno pāṭikaṅkhaṃ. Yaṃ taṃ nekkhammasukhaṃ pavivekasukhaṃ
upasamasukhaṃ sambodhisukhaṃ, tassa sukhassa nikāmalābhī bhavissati
akicchalābhī akasiralābhīti—ṭhānametaṃ vijjati. Yāvatānanda, bhikkhu
saṅgaṇikārāmo saṅgaṇikarato saṅgaṇikārāmataṃ anuyutto, gaṇārāmo gaṇarato
gaṇasammudito (gaṇārāmataṃ anuyutto) <span class="var" title='[{"eds":["bj","s1","s2","s3","mr"],"var":"sāmayikaṃ "}]'>sāmāyikaṃ</span> vā kantaṃ cetovimuttiṃ
upasampajja viharissati, asāmāyikaṃ vā akuppanti—netaṃ ṭhānaṃ vijjati. Yo ca
kho so, ānanda, bhikkhu eko gaṇasmā vūpakaṭṭho viharati, tassetaṃ bhikkhuno
pāṭikaṅkhaṃ sāmāyikaṃ vā kantaṃ cetovimuttiṃ upasampajja viharissati,
asāmāyikaṃ vā akuppanti, ṭhānametaṃ vijjatī”ti—aṭṭhānataṃ saṅgaṇikāratassa, yaṃ
phassaye sāmayikaṃ vimuttiṃ.</p>
<p>
<a class="sc" id="70"></a>
<a class="ms" id="p_25Cn_1417"></a>
<strong>Ādiccabandhussa vaco nisammā</strong>ti ādicco vuccati sūriyo. So gotamo gottena. Paccekasambuddhopi gotamo gottena.
So paccekasambuddho sūriyassa gottañātako gottabandhu, tasmā paccekasambuddho
ādiccabandhu. <strong>Ādiccabandhussa vaco nisammā</strong>ti ādiccabandhussa vacanaṃ byappathaṃ desanaṃ anusāsanaṃ anusiṭṭhaṃ sutvā
suṇitvā uggahetvā upadhārayitvā upalakkhayitvāti—ādiccabandhussa vaco nisamma,
eko care khaggavisāṇakappo. Tenāha so paccekasambuddho—</p>
<blockquote class="gatha">
<p>
<a class="sc" id="71"></a>
<a class="ms" id="p_25Cn_1418"></a>
“Aṭṭhānataṃ saṅgaṇikāratassa,<br>
Yaṃ phassaye sāmayikaṃ vimuttiṃ;<br>
Ādiccabandhussa vaco nisamma,<br>
Eko care khaggavisāṇakappo”ti.</p>
</blockquote>
<p class="endsutta">
<a class="sc" id="72"></a>
<a class="ms" id="p_25Cn_1419"></a>
Dutiyo vaggo.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>