<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="thi-ap6">
<article>
<div class="hgroup">
<p class="division">Therīapadāna</p>
<p>Sumedhāvagga</p>
<h1>Ekapiṇḍapātadāyikātherīapadāna</h1>
</div>
<blockquote class="gatha">
<p>
<a class="msdiv" id="msdiv46"></a>
<a class="ms" id="p_20Ap2_58"></a>
<a class="sc" id="1"></a>
“Nagare bandhumatiyā,<br>
bandhumā nāma khattiyo;<br>
Tassa rañño ahuṃ bhariyā,<br>
ekajjhaṃ cārayāmahaṃ.<br>
</p>
<p>
<a class="msdiv" id="msdiv47"></a>
<a class="ms" id="p_20Ap2_59"></a>
<a class="sc" id="2"></a>
Rahogatā nisīditvā,<br>
evaṃ cintesahaṃ tadā;<br>
‘Ādāya gamanīyaṃ hi,<br>
kusalaṃ natthi me kataṃ.<br>
</p>
<p>
<a class="msdiv" id="msdiv48"></a>
<a class="ms" id="p_20Ap2_60"></a>
<a class="sc" id="3"></a>
Mahābhitāpaṃ kaṭukaṃ,<br>
ghorarūpaṃ sudāruṇaṃ;<br>
Nirayaṃ nūna gacchāmi,<br>
ettha me natthi saṃsayo’.<br>
</p>
<p>
<a class="msdiv" id="msdiv49"></a>
<a class="ms" id="p_20Ap2_61"></a>
<a class="sc" id="4"></a>
Rājānaṃ upasaṅkamma,<br>
idaṃ vacanamabraviṃ;<br>
‘Ekaṃ me samaṇaṃ dehi,<br>
bhojayissāmi khattiya’.<br>
</p>
<p>
<a class="msdiv" id="msdiv50"></a>
<a class="ms" id="p_20Ap2_62"></a>
<a class="sc" id="5"></a>
Adāsi me mahārājā,<br>
samaṇaṃ bhāvitindriyaṃ;<br>
Tassa pattaṃ gahetvāna,<br>
paramannena pūrayiṃ.<br>
</p>
<p>
<a class="msdiv" id="msdiv51"></a>
<a class="ms" id="p_20Ap2_63"></a>
<a class="sc" id="6"></a>
Pūrayitvā paramannaṃ,<br>
gandhālepaṃ akāsahaṃ;<br>
Jālena pidahitvāna,<br>
vatthayugena chādayiṃ.<br>
</p>
<p>
<a class="msdiv" id="msdiv52"></a>
<a class="ms" id="p_20Ap2_64"></a>
<a class="sc" id="7"></a>
Ārammaṇaṃ mamaṃ etaṃ,<br>
sarāmi yāvajīvihaṃ;<br>
Tattha cittaṃ pasādetvā,<br>
tāvatiṃsamagacchahaṃ.<br>
</p>
<p>
<a class="msdiv" id="msdiv53"></a>
<a class="ms" id="p_20Ap2_65"></a>
<a class="sc" id="8"></a>
Tiṃsānaṃ devarājūnaṃ,<br>
mahesittamakārayiṃ;<br>
Manasā patthitaṃ mayhaṃ,<br>
nibbattati yathicchitaṃ.<br>
</p>
<p>
<a class="msdiv" id="msdiv54"></a>
<a class="ms" id="p_20Ap2_66"></a>
<a class="sc" id="9"></a>
Vīsānaṃ cakkavattīnaṃ,<br>
mahesittamakārayiṃ;<br>
Ocitattāva hutvāna,<br>
saṃsarāmi bhavesvahaṃ.<br>
</p>
<p>
<a class="msdiv" id="msdiv55"></a>
<a class="ms" id="p_20Ap2_67"></a>
<a class="sc" id="10"></a>
Sabbabandhanamuttāhaṃ,<br>
apetā me upādikā;<br>
Sabbāsavā parikkhīṇā,<br>
natthi dāni punabbhavo.<br>
</p>
<p>
<a class="msdiv" id="msdiv56"></a>
<a class="ms" id="p_20Ap2_68"></a>
<a class="sc" id="11"></a>
Ekanavutito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
piṇḍapātassidaṃ phalaṃ.<br>
</p>
<p>
<a class="msdiv" id="msdiv57"></a>
<a class="ms" id="p_20Ap2_69"></a>
<a class="sc" id="12"></a>
Kilesā jhāpitā mayhaṃ,<br>
…pe… <br>
viharāmi anāsavā.<br>
</p>
<p>
<a class="msdiv" id="msdiv58"></a>
<a class="ms" id="p_20Ap2_70"></a>
<a class="sc" id="13"></a>
Svāgataṃ vata me āsi,<br>
…pe… <br>
kataṃ buddhassa sāsanaṃ.<br>
</p>
<p>
<a class="msdiv" id="msdiv59"></a>
<a class="ms" id="p_20Ap2_71"></a>
<a class="sc" id="14"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap2_72"></a><a class="sc" id="15"></a>Itthaṃ sudaṃ
ekapiṇḍapātadāyikā bhikkhunī imā gāthāyo abhāsitthāti.</p>
<p class="endsutta">
<a class="ms" id="p_20Ap2_73"></a>
<a class="sc" id="16"></a>
Ekapiṇḍapātadāyikātheriyāpadānaṃ chaṭṭhaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>