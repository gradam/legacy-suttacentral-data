<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="thi-ap1">
<article>
<div class="hgroup">
<p class="division">Therīapadāna</p>
<p>Sumedhāvagga</p>
<h1>1 Sumedhātherīapadāna</h1>
</div>
<p class="namo"><a class="sc" id="1"></a>
<a class="ms" id="p_20Ap2_1"></a>
Namo tassa Bhagavato Arahato Sammāsambuddhassa.</p>
<p><a class="sc" id="2"></a>
<a class="ms" id="p_20Ap2_2"></a>
<a class="msdiv" id="msdiv195"></a>
Atha therikāpadānāni suṇātha—</p>
<blockquote class="gatha">
<p><a class="msdiv" id="msdiv1"></a>
<a class="ms" id="p_20Ap2_3"></a>
<a class="sc" id="3"></a>
“Bhagavati koṇāgamane, <br>
Saṃghārāmamhi navanivesanamhi; <br>
Sakhiyo tisso janiyo, <br>
Vihāradānaṃ adāsimha. <br>
</p>
<p><a class="msdiv" id="msdiv2"></a>
<a class="ms" id="p_20Ap2_4"></a>
<a class="sc" id="4"></a>
Dasakkhattuṃ satakkhattuṃ, <br>
Dasasatakkhattuṃ satānañca satakkhattuṃ; <br>
Devesu upapajjimha, <br>
Ko vādo mānuse bhave. <br>
</p>
<p><a class="msdiv" id="msdiv3"></a>
<a class="ms" id="p_20Ap2_5"></a>
<a class="sc" id="5"></a>
Deve mahiddhikā ahumha, <br>
mānusakamhi ko vādo; <br>
Sattaratanamahesī, <br>
itthiratanaṃ ahaṃ bhaviṃ. <br>
</p>
<p><a class="msdiv" id="msdiv4"></a>
<a class="ms" id="p_20Ap2_6"></a>
<a class="sc" id="6"></a>
Idha sañcitakusalā, <br>
susamiddhakulappajā; <br>
Dhanañjānī ca khemā ca, <br>
ahampi ca tayo janā. <br>
</p>
<p><a class="msdiv" id="msdiv5"></a>
<a class="ms" id="p_20Ap2_7"></a>
<a class="sc" id="7"></a>
Ārāmaṃ sukataṃ katvā, <br>
sabbāvayavamaṇḍitaṃ; <br>
Buddhappamukhasaṃghassa, <br>
niyyādetvā samoditā. <br>
</p>
<p><a class="msdiv" id="msdiv6"></a>
<a class="ms" id="p_20Ap2_8"></a>
<a class="sc" id="8"></a>
Yattha yatthūpapajjāmi, <br>
tassa kammassa vāhasā; <br>
Devesu aggataṃ pattā, <br>
manussesu tatheva ca. <br>
</p>
<p><a class="msdiv" id="msdiv7"></a>
<a class="ms" id="p_20Ap2_9"></a>
<a class="sc" id="9"></a>
Imasmiṃyeva kappamhi, <br>
brahmabandhu mahāyaso; <br>
Kassapo nāma gottena, <br>
uppajji vadataṃ varo. <br>
</p>
<p><a class="msdiv" id="msdiv8"></a>
<a class="ms" id="p_20Ap2_10"></a>
<a class="sc" id="10"></a>
Upaṭṭhāko mahesissa, <br>
tadā āsi narissaro; <br>
Kāsirājā kikī nāma, <br>
bārāṇasipuruttame. <br>
</p>
<p><a class="msdiv" id="msdiv9"></a>
<a class="ms" id="p_20Ap2_11"></a>
<a class="sc" id="11"></a>
Tassāsuṃ satta dhītaro, <br>
rājakaññā sukhedhitā; <br>
Buddhopaṭṭhānaniratā, <br>
brahmacariyaṃ cariṃsu tā. <br>
</p>
<p><a class="msdiv" id="msdiv10"></a>
<a class="ms" id="p_20Ap2_12"></a>
<a class="sc" id="12"></a>
Tāsaṃ sahāyikā hutvā, <br>
sīlesu susamāhitā; <br>
Datvā dānāni sakkaccaṃ, <br>
agāreva vataṃ cariṃ. <br>
</p>
<p><a class="msdiv" id="msdiv11"></a>
<a class="ms" id="p_20Ap2_13"></a>
<a class="sc" id="13"></a>
Tena kammena sukatena, <br>
cetanāpaṇidhīhi ca; <br>
Jahitvā mānusaṃ dehaṃ, <br>
tāvatiṃsūpagā ahaṃ. <br>
</p>
<p><a class="msdiv" id="msdiv12"></a>
<a class="ms" id="p_20Ap2_14"></a>
<a class="sc" id="14"></a>
Tato cutā yāmamagaṃ, <br>
tatohaṃ tusitaṃ gatā; <br>
Tato ca nimmānaratiṃ, <br>
vasavattipuraṃ tato. <br>
</p>
<p><a class="msdiv" id="msdiv13"></a>
<a class="ms" id="p_20Ap2_15"></a>
<a class="sc" id="15"></a>
Yattha yatthūpapajjāmi, <br>
puññakammasamohitā; <br>
Tattha tattheva rājūnaṃ, <br>
mahesittamakārayiṃ. <br>
</p>
<p><a class="msdiv" id="msdiv14"></a>
<a class="ms" id="p_20Ap2_16"></a>
<a class="sc" id="16"></a>
Tato cutā manussatte, <br>
rājūnaṃ cakkavattinaṃ; <br>
Maṇḍalīnañca rājūnaṃ, <br>
mahesittamakārayiṃ. <br>
</p>
<p><a class="msdiv" id="msdiv15"></a>
<a class="ms" id="p_20Ap2_17"></a>
<a class="sc" id="17"></a>
Sampattimanubhotvāna, <br>
devesu mānusesu ca; <br>
Sabbattha sukhitā hutvā, <br>
nekajātīsu saṃsariṃ. <br>
</p>
<p><a class="msdiv" id="msdiv16"></a>
<a class="ms" id="p_20Ap2_18"></a>
<a class="sc" id="18"></a>
So hetu ca so pabhavo, <br>
Tammūlaṃ sāsane khamaṃ; <br>
Paṭhamaṃ taṃ samodhānaṃ, <br>
Taṃ dhammaratāya nibbānaṃ. <br>
</p>
<p><a class="msdiv" id="msdiv17"></a>
<a class="ms" id="p_20Ap2_19"></a>
<a class="sc" id="19"></a>
Kilesā jhāpitā mayhaṃ, <br>
bhavā sabbe samūhatā; <br>
Nāgīva bandhanaṃ chetvā, <br>
viharāmi anāsavā. <br>
</p>
<p><a class="msdiv" id="msdiv18"></a>
<a class="ms" id="p_20Ap2_20"></a>
<a class="sc" id="20"></a>
Svāgataṃ vata me āsi, <br>
buddhaseṭṭhassa santike; <br>
Tisso vijjā anuppattā, <br>
kataṃ buddhassa sāsanaṃ. <br>
</p>
<p><a class="msdiv" id="msdiv19"></a>
<a class="ms" id="p_20Ap2_21"></a>
<a class="sc" id="21"></a>
Paṭisambhidā catasso, <br>
vimokkhāpi ca aṭṭhime; <br>
Chaḷabhiññā sacchikatā, <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="22"></a>
<a class="ms" id="p_20Ap2_22"></a>
Itthaṃ sudaṃ sumedhā bhikkhunī imā gāthāyo abhāsitthāti.</p>
<p class="endsutta"><a class="sc" id="23"></a>
<a class="ms" id="p_20Ap2_23"></a>
Sumedhātheriyāpadānaṃ paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>