<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="thi-ap12">
<article>
<div class="hgroup">
<p class="division">Therīapadāna</p>
<p>Ekūposathikavagga</p>
<h1><span class="var" id="note66" title="salalapupphikāpadānaṃ (bj) | salaḷapupphikātheriyāpadānaṃ (s2, s3)">2 Saḷalapupphikātherīapadāna</span></h1>
</div>
<blockquote class="gatha">
<p><a class="sc" id="1"></a>
<a class="ms" id="p_20Ap2_180"></a>
<a class="msdiv" id="msdiv22"></a>
<span class="cross" title="^thig3.1#1 [Aparāsāmātherīgāthā] (47 piṭṭhe)" id="note67">^</span>
“Candabhāgānadītīre,<br>
ahosiṃ kinnarī tadā;<br>
Addasāhaṃ devadevaṃ,<br>
caṅkamantaṃ narāsabhaṃ.</p>
<p><a class="sc" id="2"></a>
<a class="ms" id="p_20Ap2_181"></a>
<a class="msdiv" id="msdiv23"></a>
Ocinitvāna saḷalaṃ,<br>
buddhaseṭṭhassadāsahaṃ;<br>
Upasiṅghi mahāvīro,<br>
saḷalaṃ devagandhikaṃ.</p>
<p><a class="sc" id="3"></a>
<a class="ms" id="p_20Ap2_182"></a>
<a class="msdiv" id="msdiv24"></a>
Paṭiggahetvā sambuddho,<br>
vipassī lokanāyako;<br>
Upasiṅghi mahāvīro,<br>
pekkhamānāya me tadā.</p>
<p><a class="sc" id="4"></a>
<a class="ms" id="p_20Ap2_183"></a>
<a class="msdiv" id="msdiv25"></a>
Añjaliṃ paggahetvāna,<br>
vanditvā <span class="var" title="dipaduttamaṃ (bj, s2, s3, pts1)" id="note68">dvipaduttamaṃ</span>;<br>
Sakaṃ cittaṃ pasādetvā,<br>
tato pabbatamāruhiṃ.</p>
<p><a class="sc" id="5"></a>
<a class="ms" id="p_20Ap2_184"></a>
<a class="msdiv" id="msdiv26"></a>
Ekanavutito kappe,<br>
yaṃ pupphamadadiṃ tadā;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class="sc" id="6"></a>
<a class="ms" id="p_20Ap2_185"></a>
<a class="msdiv" id="msdiv27"></a>
Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class="sc" id="7"></a>
<a class="ms" id="p_20Ap2_186"></a>
<a class="msdiv" id="msdiv28"></a>
Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="8"></a>
<a class="ms" id="p_20Ap2_187"></a>
<a class="msdiv" id="msdiv29"></a>
Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="9"></a>
<a class="ms" id="p_20Ap2_188"></a>
Itthaṃ sudaṃ <span class="var" title="salalapupphikā (bj) | salaḷapupphikā (s2, s3)" id="note69">saḷalapupphikā</span> bhikkhunī imā gāthāyo abhāsitthāti.</p>
<p class="endsutta">
<a class="sc" id="10"></a>
<a class="ms" id="p_20Ap2_189"></a>
Saḷalapupphikātheriyāpadānaṃ dutiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>