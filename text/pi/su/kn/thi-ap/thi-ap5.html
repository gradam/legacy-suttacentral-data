<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thi-ap5">
<article>
<div class="hgroup">
<p class="division">Therīapadāna</p>
<p>Sumedhāvagga</p>
<h1>5. Naḷa­mālikā­therī­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap2_47"></a><a class="msdiv" id="msdiv37"></a>“Canda­bhāgā­nadī­tīre,<br>
ahosiṃ kinnarī tadā;<br>
Addasaṃ virajaṃ buddhaṃ,<br>
sayambhuṃ aparājitaṃ.</p>
<p><a class="sc" id="2"></a><a class="ms" id="p_20Ap2_48"></a><a class="msdiv" id="msdiv38"></a>Pasannacittā sumanā,<br>
vedajātā katañjalī;<br>
Naḷamālaṃ gahetvāna,<br>
sayambhuṃ abhipūjayiṃ.</p>
<p><a class="sc" id="3"></a><a class="ms" id="p_20Ap2_49"></a><a class="msdiv" id="msdiv39"></a>Tena kammena sukatena,<br>
cetanā­paṇi­dhīhi ca;<br>
Jahitvā kinnarīdehaṃ,<br>
agacchiṃ tidasaṅgatiṃ.</p>
<p><a class="sc" id="4"></a><a class="ms" id="p_20Ap2_50"></a><a class="msdiv" id="msdiv40"></a>Chat­tiṃsa­devarā­jūnaṃ,<br>
mahesit­ta­makāra­yiṃ;<br>
Dasannaṃ cakkavattīnaṃ,<br>
mahesit­ta­makāra­yiṃ;<br>
<span class="var" title="vedayitvāna kusalaṃ (s2, s3) | saṃvedayitvā kusalaṃ (pts1)" id="note27">Saṃvejetvāna me cittaṃ</span>,<br>
pabbajiṃ anagāriyaṃ.</p>
<p><a class="sc" id="5"></a><a class="ms" id="p_20Ap2_51"></a><a class="msdiv" id="msdiv41"></a>Kilesā jhāpitā mayhaṃ,<br>
<span class="var" title="bhavā saṅghāṭitā mamaṃ (pts1) | bhavā saṃghātitā mama (mr)" id="note28">bhavā sabbe samūhatā</span>;<br>
<span class="var" title="sabbā­sava­parik­khīṇā (c1)" id="note29">Sabbāsavā parikkhīṇā</span>,<br>
natthi dāni punabbhavo.</p>
<p><a class="sc" id="6"></a><a class="ms" id="p_20Ap2_52"></a><a class="msdiv" id="msdiv42"></a>Catunnavutito kappe,<br>
yaṃ puppha­ma­bhipū­jayiṃ;<br>
Duggatiṃ nābhijānāmi,<br>
puppha­pū­jāyi­daṃ phalaṃ.</p>
<p><a class="sc" id="7"></a><a class="ms" id="p_20Ap2_53"></a><a class="msdiv" id="msdiv43"></a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class="sc" id="8"></a><a class="ms" id="p_20Ap2_54"></a><a class="msdiv" id="msdiv44"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="9"></a><a class="ms" id="p_20Ap2_55"></a><a class="msdiv" id="msdiv45"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="10"></a><a class="ms" id="p_20Ap2_56"></a>Itthaṃ sudaṃ naḷamālikā therī imā gāthāyo abhāsitthāti.</p>
<p class="endsutta"><a class="sc" id="11"></a><a class="ms" id="p_20Ap2_57"></a>Naḷa­mālikā­theri­yāpadā­naṃ pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
