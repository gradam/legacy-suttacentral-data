<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="thi-ap29">
<article>
<div class="hgroup">
<p class="division">Therīapadāna</p>
<p>Kuṇḍalakesīvagga</p>
<h1>9 Yasodharāpamukhadasabhikkhunīsahassaapadāna</h1>
</div>
<blockquote class="gatha">
<p><a class="msdiv" id="msdiv411"></a>
<a class="ms" id="p_20Ap2_1122"></a>
<a class="sc" id="1"></a>
“Kappe ca satasahasse, <br>
caturo ca asaṅkhiye; <br>
Dīpaṅkaro nāma jino, <br>
uppajji lokanāyako. <br>
</p>
<p><a class="msdiv" id="msdiv412"></a>
<a class="ms" id="p_20Ap2_1123"></a>
<a class="sc" id="2"></a>
Dīpaṅkaro mahāvīro, <br>
viyākāsi vināyako; <br>
Sumedhañca sumittañca, <br>
samānasukhadukkhataṃ. <br>
</p>
<p><a class="msdiv" id="msdiv413"></a>
<a class="ms" id="p_20Ap2_1124"></a>
<a class="sc" id="3"></a>
Sadevakañca passanto, <br>
vicaranto sadevakaṃ; <br>
Tesaṃ pakittane amhe, <br>
upagamma samāgamaṃ. <br>
</p>
<p><a class="msdiv" id="msdiv414"></a>
<a class="ms" id="p_20Ap2_1125"></a>
<a class="sc" id="4"></a>
Amhaṃ sabbapati hohi, <br>
anāgatasamāgame; <br>
Sabbāva tuyhaṃ bhariyā, <br>
manāpā piyavādikā. <br>
</p>
<p><a class="msdiv" id="msdiv415"></a>
<a class="ms" id="p_20Ap2_1126"></a>
<a class="sc" id="5"></a>
Dānaṃ sīlamayaṃ sabbaṃ, <br>
bhāvanā ca subhāvitā; <br>
Dīgharattañca no sabbaṃ, <br>
pariccattaṃ mahāmune. <br>
</p>
<p><a class="msdiv" id="msdiv416"></a>
<a class="ms" id="p_20Ap2_1127"></a>
<a class="sc" id="6"></a>
Gandhaṃ vilepanaṃ mālaṃ, <br>
dīpañca ratanāmayaṃ; <br>
Yaṃ kiñci patthitaṃ sabbaṃ, <br>
pariccattaṃ mahāmuni. <br>
</p>
<p><a class="msdiv" id="msdiv417"></a>
<a class="ms" id="p_20Ap2_1128"></a>
<a class="sc" id="7"></a>
Aññaṃ vāpi kataṃ kammaṃ, <br>
paribhogañca mānusaṃ; <br>
Dīgharattañhi no sabbaṃ, <br>
pariccattaṃ mahāmuni. <br>
</p>
<p><a class="msdiv" id="msdiv418"></a>
<a class="ms" id="p_20Ap2_1129"></a>
<a class="sc" id="8"></a>
Anekajātisaṃsāraṃ, <br>
bahuṃ puññampi no kataṃ; <br>
Issaramanubhotvāna, <br>
saṃsaritvā bhavābhave. <br>
</p>
<p><a class="msdiv" id="msdiv419"></a>
<a class="ms" id="p_20Ap2_1130"></a>
<a class="sc" id="9"></a>
Pacchime bhave sampatte, <br>
sakyaputtanivesane; <br>
Nānākulūpapannāyo, <br>
accharā kāmavaṇṇinī. <br>
</p>
<p><a class="msdiv" id="msdiv420"></a>
<a class="ms" id="p_20Ap2_1131"></a>
<a class="sc" id="10"></a>
Lābhaggena yasaṃ pattā, <br>
pūjitā sabbasakkatā; <br>
Lābhiyo annapānānaṃ, <br>
sadā sammānitā mayaṃ. <br>
</p>
<p><a class="msdiv" id="msdiv421"></a>
<a class="ms" id="p_20Ap2_1132"></a>
<a class="sc" id="11"></a>
Agāraṃ pajahitvāna, <br>
pabbajimhanagāriyaṃ; <br>
Aḍḍhamāse asampatte, <br>
sabbā pattāmha nibbutiṃ. <br>
</p>
<p><a class="msdiv" id="msdiv422"></a>
<a class="ms" id="p_20Ap2_1133"></a>
<a class="sc" id="12"></a>
Lābhiyo annapānānaṃ, <br>
vatthasenāsanāni ca; <br>
Upenti paccayā sabbe, <br>
sadā sakkatapūjitā. <br>
</p>
<p><a class="msdiv" id="msdiv423"></a>
<a class="ms" id="p_20Ap2_1134"></a>
<a class="sc" id="13"></a>
Kilesā jhāpitā amhaṃ, <br>
… pe … <br>
viharāma anāsavā. <br>
</p>
<p><a class="msdiv" id="msdiv424"></a>
<a class="ms" id="p_20Ap2_1135"></a>
<a class="sc" id="14"></a>
Svāgataṃ vata no āsi, <br>
… pe … <br>
kataṃ buddhassa sāsanaṃ. <br>
</p>
<p><a class="msdiv" id="msdiv425"></a>
<a class="ms" id="p_20Ap2_1136"></a>
<a class="sc" id="15"></a>
Paṭisambhidā catasso, <br>
… pe … <br>
kataṃ buddhassa sāsanaṃ”. <br>
</p>
</blockquote>
<p><a class="sc" id="16"></a>
<a class="ms" id="p_20Ap2_1137"></a>
Itthaṃ sudaṃ yasodharāpamukhāni dasabhikkhunīsahassāni bhagavato sammukhā imā
gāthāyo abhāsitthāti.</p>
<p class="endsutta"><a class="sc" id="17"></a>
<a class="ms" id="p_20Ap2_1138"></a>
Yasodharāpamukhadasabhikkhunīsahassāpadānaṃ navamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>