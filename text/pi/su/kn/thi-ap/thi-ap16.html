<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="thi-ap16">
<article>
<div class="hgroup">
<p class="division">Therīapadāna</p>
<p>Ekūposathikavagga</p>
<h1>6 Naḷamālikātherīapadāna</h1>
</div>
<blockquote class="gatha">
<p>
<a class="sc" id="1"></a>
<a class="ms" id="p_20Ap2_252"></a>
<a class="msdiv" id="msdiv86"></a>
“Candabhāgānadītīre,<br>
ahosiṃ kinnarī tadā;<br>
Addasaṃ virajaṃ buddhaṃ,<br>
sayambhuṃ aparājitaṃ.<br></p>
<p>
<a class="sc" id="2"></a>
<a class="ms" id="p_20Ap2_253"></a>
<a class="msdiv" id="msdiv87"></a>
Pasannacittā sumanā,<br>
vedajātā katañjalī;<br>
Naḷamālaṃ gahetvāna,<br>
sayambhuṃ abhipūjayiṃ.<br></p>
<p>
<a class="sc" id="3"></a>
<a class="ms" id="p_20Ap2_254"></a>
<a class="msdiv" id="msdiv88"></a>
Tena kammena sukatena,<br>
cetanāpaṇidhīhi ca;<br>
Jahitvā kinnarīdehaṃ,<br>
tāvatiṃsamagacchahaṃ.<br></p>
<p>
<a class="sc" id="4"></a>
<a class="ms" id="p_20Ap2_255"></a>
<a class="msdiv" id="msdiv89"></a>
Chattiṃsadevarājūnaṃ,<br>
mahesittamakārayiṃ;<br>
Manasā patthitaṃ mayhaṃ,<br>
nibbattati yathicchitaṃ.<br></p>
<p>
<a class="sc" id="5"></a>
<a class="ms" id="p_20Ap2_256"></a>
<a class="msdiv" id="msdiv90"></a>
Dasannaṃ cakkavattīnaṃ,<br>
mahesittamakārayiṃ;<br>
Ocitattāva hutvāna,<br>
saṃsarāmi bhavesvahaṃ.<br></p>
<p>
<a class="sc" id="6"></a>
<a class="ms" id="p_20Ap2_257"></a>
<a class="msdiv" id="msdiv91"></a>
Kusalaṃ vijjate mayhaṃ,<br>
pabbajiṃ anagāriyaṃ;<br>
Pūjārahā ahaṃ ajja,<br>
sakyaputtassa sāsane.<br></p>
<p>
<a class="sc" id="7"></a>
<a class="ms" id="p_20Ap2_258"></a>
<a class="msdiv" id="msdiv92"></a>
Visuddhamanasā ajja,<br>
apetamanapāpikā;<br>
Sabbāsavā parikkhīṇā,<br>
natthi dāni punabbhavo.<br></p>
<p>
<a class="sc" id="8"></a>
<a class="ms" id="p_20Ap2_259"></a>
<a class="msdiv" id="msdiv93"></a>
Catunnavutito kappe,<br>
yaṃ buddhamabhipūjayiṃ;<br>
Duggatiṃ nābhijānāmi,<br>
naḷamālāyidaṃ phalaṃ.<br></p>
<p>
<a class="sc" id="9"></a>
<a class="ms" id="p_20Ap2_260"></a>
<a class="msdiv" id="msdiv94"></a>
Kilesā jhāpitā mayhaṃ,<br>
…pe… <br>
viharāmi anāsavā.<br></p>
<p>
<a class="sc" id="10"></a>
<a class="ms" id="p_20Ap2_261"></a>
<a class="msdiv" id="msdiv95"></a>
Svāgataṃ vata me āsi,<br>
…pe… <br>
kataṃ buddhassa sāsanaṃ.<br></p>
<p>
<a class="sc" id="11"></a>
<a class="ms" id="p_20Ap2_262"></a>
<a class="msdiv" id="msdiv96"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br></p>
</blockquote>
<p>
<a class="sc" id="12"></a>
<a class="ms" id="p_20Ap2_263"></a>
Itthaṃ sudaṃ naḷamālikā bhikkhunī imā gāthāyo abhāsitthāti.</p>
<p class="endsutta">
<a class="sc" id="13"></a>
<a class="ms" id="p_20Ap2_264"></a>
Naḷamālikātheriyāpadānaṃ chaṭṭhaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>