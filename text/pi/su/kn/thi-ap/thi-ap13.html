<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="thi-ap13">
<article>
<div class="hgroup">
<p class="division">Therīapadāna</p>
<p>Ekūposathikavagga</p>
<h1>Modakadāyikātherīapadāna</h1>
</div>
<blockquote class="gatha">
<p>
<a class="msdiv" id="msdiv30"></a>
<a class="ms" id="p_20Ap2_190"></a>
<a class="sc" id="1"></a>
“Nagare bandhumatiyā,<br>
kumbhadāsī ahosahaṃ;<br>
Mama bhāgaṃ gahetvāna,<br>
gacchaṃ udakahārikā.<br>
</p>
<p>
<a class="msdiv" id="msdiv31"></a>
<a class="ms" id="p_20Ap2_191"></a>
<a class="sc" id="2"></a>
Panthamhi samaṇaṃ disvā,<br>
santacittaṃ samāhitaṃ;<br>
Pasannacittā sumanā,<br>
modake tīṇidāsahaṃ.<br>
</p>
<p>
<a class="msdiv" id="msdiv32"></a>
<a class="ms" id="p_20Ap2_192"></a>
<a class="sc" id="3"></a>
Tena kammena sukatena,<br>
cetanāpaṇidhīhi ca;<br>
Ekanavutikappāni,<br>
vinipātaṃ nagacchahaṃ.<br>
</p>
<p>
<a class="msdiv" id="msdiv33"></a>
<a class="ms" id="p_20Ap2_193"></a>
<a class="sc" id="4"></a>
Sampatti taṃ karitvāna,<br>
sabbaṃ anubhaviṃ ahaṃ;<br>
Modake tīṇi datvāna,<br>
pattāhaṃ acalaṃ padaṃ.<br>
</p>
<p>
<a class="msdiv" id="msdiv34"></a>
<a class="ms" id="p_20Ap2_194"></a>
<a class="sc" id="5"></a>
Kilesā jhāpitā mayhaṃ,<br>
…pe… <br>
viharāmi anāsavā.<br>
</p>
<p>
<a class="msdiv" id="msdiv35"></a>
<a class="ms" id="p_20Ap2_195"></a>
<a class="sc" id="6"></a>
Svāgataṃ vata me āsi,<br>
…pe… <br>
kataṃ buddhassa sāsanaṃ.<br>
</p>
<p>
<a class="msdiv" id="msdiv36"></a>
<a class="ms" id="p_20Ap2_196"></a>
<a class="sc" id="7"></a>
Paṭisambhidā catasso,<br>
…pe… <br>
kataṃ buddhassa sāsanaṃ”.<br>
</p>
</blockquote>
<p>
<a class="ms" id="p_20Ap2_197"></a><a class="sc" id="8"></a>Itthaṃ sudaṃ
modakadāyikā bhikkhunī imā gāthāyo abhāsitthāti.</p>
<p class="endsutta">
<a class="ms" id="p_20Ap2_198"></a>
<a class="sc" id="9"></a>
Modakadāyikātheriyāpadānaṃ tatiyaṃ.</p>
</article>
<div id="metaarea">
<p>
Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>