<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="mi3.6.7">
<article>
<div class="hgroup">
<p class="division">Milindapañha</p>
<p>Milindapañha</p>
<p>Sativagga</p>
<h1>7 Sarāgavītarāganānākaraṇapañha</h1>
</div>
<p>
<a class="sc" id="1"></a>
<a class="pts" id="pts77"></a>
<a class="ms" id="p_28Mi_418"></a>
<a class="msdiv" id="msdiv89"></a>
Rājā āha—“bhante nāgasena, kiṃ nānākaraṇaṃ sarāgassa ca vītarāgassa cā”ti? “Eko
kho, mahārāja, ajjhosito, eko anajjhosito”ti. “Kiṃ etaṃ, bhante, ajjhosito
anajjhosito nāmā”ti? “Eko kho, mahārāja, atthiko, eko anatthiko”ti.
“Passāmahaṃ, bhante, evarūpaṃ yo ca sarāgo, yo ca vītarāgo, sabbopeso
sobhanaṃyeva icchati khādanīyaṃ vā bhojanīyaṃ vā, na koci pāpakaṃ icchatī”ti.
“Avītarāgo kho, mahārāja, rasapaṭisaṃvedī ca rasarāgapaṭisaṃvedī ca bhojanaṃ
bhuñjati, vītarāgo pana rasapaṭisaṃvedī bhojanaṃ bhuñjati, no ca kho
rasarāgapaṭisaṃvedī”ti.</p>
<p>
<a class="sc" id="2"></a>
<a class="ms" id="p_28Mi_419"></a>
“Kallosi, bhante nāgasenā”ti.</p>
<p class="endsutta">
<a class="sc" id="3"></a>
<a class="ms" id="p_28Mi_420"></a>
<span class="var" title='[{"eds":["maku"],"var":"rasapaṭisaṃvedipañho "}]'>Sarāgavītarāganānākaraṇapañho</span> sattamo.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>