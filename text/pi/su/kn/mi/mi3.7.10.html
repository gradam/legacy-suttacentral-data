<!DOCTYPE html>
<html>
<head>
<meta charset="UTF-8">
<meta name ="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="mi3.7.10">
<article>
<div class="hgroup">
<p class="division">Milindapañha</p>
<p>Milindapañha</p>
<p>Arū­pa­dham­ma­va­vatthā­na­vagga</p>
<h1>10 Dīghaṭṭhipañha</h1>
</div>
<p><a class="sc" id="1"></a>
<a class="ms" id="p_28Mi_488"></a>
<a class="msdiv" id="msdiv103"></a>
Rājā āha—“bhante nāgasena, tumhe evaṃ bhaṇatha—‘aṭṭhikāni dīghāni
yoja­nasati­kā­nipī’ti, rukkhopi tāva natthi yojanasatiko, kuto pana aṭṭhikāni
dīghāni yojanasatikāni bhavissantī”ti?</p>
<p><a class="sc" id="2"></a>
<a class="ms" id="p_28Mi_489"></a>
“Taṃ kiṃ maññasi, mahārāja, sutaṃ te ‘mahāsamudde pañca­yoja­nasati­kāpi macchā
atthī’”ti? “Āma, bhante, sutan”ti. “Nanu, mahārāja, pañca­yoja­nasati­kassa
macchassa aṭṭhikāni dīghāni bhavissanti yoja­nasati­kā­nipī”ti?</p>
<p><a class="sc" id="3"></a>
<a class="ms" id="p_28Mi_490"></a>
“Kallosi, bhante nāgasenā”ti.</p>
<p class="endsutta">
<a class="sc" id="4"></a>
<a class="ms" id="p_28Mi_491"></a>
Dīghaṭṭhipañho dasamo.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>