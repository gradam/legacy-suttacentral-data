<!DOCTYPE html>
<html>
<head>
<meta charset="UTF-8">
<meta name ="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="mi3.1.15">
<article>
<div class="hgroup">
<p class="division">Milindapañha</p>
<p>Milindapañha</p>
<p>Mahāvagga</p>
<h1>16 Nānā­dham­mā­na­ṃekakic­ca­abhi­nip­phāda­na­pañha</h1>
</div>
<p><a class="sc" id="1"></a>
<a class="ms" id="p_28Mi_172"></a>
<a class="msdiv" id="msdiv39"></a>
Rājā āha—“bhante nāgasena, ime dhammā nānā santā ekaṃ atthaṃ
abhi­nip­phā­dentī”ti? “Āma, mahārāja, ime dhammā nānā santā ekaṃ atthaṃ
abhi­nip­phā­denti, kilese hanantī”ti.</p>
<p><a class="sc" id="2"></a>
<a class="ms" id="p_28Mi_173"></a>
“Kathaṃ, bhante, ime dhammā nānā santā ekaṃ atthaṃ abhi­nip­phā­denti, kilese
hananti? Opammaṃ karohī”ti. “Yathā, mahārāja, senā nānā santā hatthī ca assā ca
rathā ca pattī ca ekaṃ atthaṃ abhi­nip­phā­denti, saṅgāme parasenaṃ abhivijinanti;
evameva kho, mahārāja, ime dhammā nānā santā ekaṃ atthaṃ abhi­nip­phā­denti,
kilese hanantī”ti.</p>
<p><a class="sc" id="3"></a>
<a class="ms" id="p_28Mi_174"></a>
“Kallosi, bhante nāgasenā”ti.</p>
<p class="endsutta">
<a class="sc" id="4"></a>
<a class="ms" id="p_28Mi_175"></a>
Nānādhammānaṃ <span class="var" title="nānā­ekakic­cakara­ṇa­pañho (maku)" id="note60">ekakic­ca­abhi­nip­phāda­na­pañho</span> soḷasamo.</p>
<p class="endsection">
<a class="sc" id="5"></a>
<a class="ms" id="p_28Mi_176"></a>
Mahāvaggo paṭhamo.</p>
<p class="endsutta">
<a class="sc" id="6"></a>
<a class="ms" id="p_28Mi_177"></a>
Imasmiṃ vagge soḷasa pañhā.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>