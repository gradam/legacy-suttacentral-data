<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="mi3.1.2">
<article>
<div class="hgroup">
<p class="division">Milindapañha</p>
<p>Milindapañha</p>
<p>Mahāvagga</p>
<h1>3 Vīmaṃsanapañha</h1>
</div>
<p>
<a class="sc" id="1"></a>
<a class="pts" id="pts29"></a>
<a class="ms" id="p_28Mi_105"></a>
<a class="msdiv" id="msdiv26"></a>
Rājā āha—“bhante nāgasena, sallapissasi mayā saddhin”ti? “Sace tvaṃ, mahārāja,
<span class="var" title='[{"eds":["bj","pts1"],"var":"paṇḍitavādā "},{"eds":["maku"],"var":"paṇḍitavādena "}]'>paṇḍitavādaṃ</span> sallapissasi sallapissāmi, sace pana rājavādaṃ sallapissasi na
sallapissāmī”ti. “Kathaṃ, bhante nāgasena, paṇḍitā sallapantī”ti? “Paṇḍitānaṃ
kho, mahārāja, sallāpe āveṭhanampi kayirati, nibbeṭhanampi kayirati, niggahopi
kayirati, paṭikammampi kayirati, <span class="var" title='[{"eds":["bj","pts1"],"var":"visesopi "},{"eds":["maku"],"var":"visesaṃpi "}]'>vissāsopi</span> kayirati, paṭivissāsopi kayirati, na
ca tena paṇḍitā kuppanti, evaṃ kho, mahārāja, paṇḍitā sallapantī”ti. “Kathaṃ
pana, bhante, rājāno sallapantī”ti? “Rājāno kho, mahārāja, sallāpe ekaṃ vatthuṃ
paṭijānanti, yo taṃ vatthuṃ vilometi, tassa daṇḍaṃ āṇāpenti ‘imassa daṇḍaṃ
paṇethā’ti, evaṃ kho, mahārāja, rājāno sallapantī”ti. “Paṇḍitavādāhaṃ, bhante,
sallapissāmi, no rājavādaṃ, vissaṭṭho bhadanto sallapatu yathā bhikkhunā vā
sāmaṇerena vā upāsakena vā ārāmikena vā saddhiṃ sallapati, evaṃ vissaṭṭho
bhadanto sallapatu mā bhāyatū”ti. “Suṭṭhu, mahārājā”ti thero abbhānumodi.</p>
<p>
<a class="sc" id="2"></a>
<a class="ms" id="p_28Mi_106"></a>
Rājā āha—“bhante nāgasena, pucchissāmī”ti. “Puccha, mahārājā”ti. “Pucchitosi
me, bhante”ti. “Visajjitaṃ, mahārājā”ti. “Kiṃ pana, bhante, tayā visajjitan”ti?
“Kiṃ pana, mahārāja, tayā pucchitan”ti.</p>
<p class="endsutta">
<a class="sc" id="3"></a>
<a class="ms" id="p_28Mi_107"></a>
<span class="var" title='[{"eds":["maku"],"var":"therassa tikkhapaṭiññāya pañho "}]'>Vīmaṃsanapañho</span> tatiyo.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>