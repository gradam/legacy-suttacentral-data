<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="mi3.3.1">
<article>
<div class="hgroup">
<p class="division">Milindapañha</p>
<p>Milindapañha</p>
<p>Vicāravagga</p>
<h1>1 Addhānamūlapañha</h1>
</div>
<p><a class="sc" id="1"></a>
<a class="ms" id="p_28Mi_228"></a>
<a class="msdiv" id="msdiv49"></a>
Rājā āha—“bhante nāgasena, atītassa addhānassa kiṃ mūlaṃ, anāgatassa addhānassa
kiṃ mūlaṃ, paccuppannassa addhānassa kiṃ mūlan”ti? “Atītassa ca, mahārāja,
addhānassa anāgatassa ca addhānassa paccuppannassa ca addhānassa avijjā mūlaṃ.
Avijjāpaccayā saṅkhārā, saṅkhārapaccayā viññāṇaṃ, viññāṇapaccayā nāmarūpaṃ,
nāmarūpapaccayā saḷāyatanaṃ, saḷāyatanapaccayā phasso, phassapaccayā vedanā,
vedanāpaccayā taṇhā, taṇhāpaccayā upādānaṃ, upādānapaccayā bhavo, bhavapaccayā
jāti, jātipaccayā jarāmaraṇaṃ sokaparidevadukkhadomanassupāyāsā sambhavanti.
Evametassa kevalassa<q class="open" id="note76" title=" dukkhakkhandhassa samudayo hoti addhānassa (maku), addhānassa (pā1, cha1)"> dukkhakkhandhassa addhānassa</q> purimā koṭi na paññāyatī”ti.</p>
<p><a class="sc" id="2"></a>
<a class="ms" id="p_28Mi_229"></a>
“Kallosi, bhante nāgasenā”ti.</p>
<p class="endsutta">
<a class="sc" id="3"></a>
<a class="ms" id="p_28Mi_230"></a>
<span class="var" title="addhānapañho (maku)" id="note78">Addhānamūlapañho</span> paṭhamo.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>