<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="mi7.5.7">
<article>
<div class="hgroup">
<p class="division">Milindapañha</p>
<p>Opammakathāpañha</p>
<p>Upacikāvagga</p>
<h1>7 Migaṅgapañha</h1>
</div>
<p>
<a class="sc" id="1"></a>
<a class="pts" id="pts396"></a>
<a class="ms" id="p_28Mi_1859"></a>
<a class="msdiv" id="msdiv261"></a>
“Bhante nāgasena, ‘migassa tīṇi aṅgāni gahetabbānī’ti yaṃ vadesi, katamāni tāni
tīṇi aṅgāni gahetabbānī”ti? “Yathā, mahārāja, migo divā araññe carati, rattiṃ
abbhokāse; evameva kho, mahārāja, yoginā yogāvacarena divā araññe viharitabbaṃ,
rattiṃ abbhokāse. Idaṃ, mahārāja, migassa paṭhamaṃ aṅgaṃ gahetabbaṃ.</p>
<p>
<a class="sc" id="2"></a>
<a class="ms" id="p_28Mi_1860"></a>
Bhāsitampetaṃ, mahārāja, bhagavatā devātidevena lomahaṃsanapariyāye—</p>
<p>
<a class="sc" id="3"></a>
<a class="ms" id="p_28Mi_1861"></a>
<span class="cross" title="null">^</span>
‘So kho ahaṃ, sāriputta, yā tā rattiyo sītā hemantikā <span class="var" title='[{"eds":["bj","pts1","mr"],"var":"antaraṭṭhake himapātasamaye "},{"eds":["maku"],"var":"antaraṭṭhakā himapātasamaye "}]'>antaraṭṭhakā
himapātasamayā</span>, tathārūpāsu rattīsu rattiṃ abbhokāse viharāmi, divā vanasaṇḍe.
Gimhānaṃ pacchime māse divā abbhokāse viharāmi, rattiṃ vanasaṇḍe’ti.</p>
<p>
<a class="sc" id="4"></a>
<a class="ms" id="p_28Mi_1862"></a>
Puna caparaṃ, mahārāja, migo sattimhi vā sare vā opatante <span class="var" title='[{"eds":["mr"],"var":"vajjeti "}]'>vañceti</span> palāyati, na
kāyamupaneti; evameva kho, mahārāja, yoginā yogāvacarena kilesesu opatantesu
<span class="var" title='[{"eds":["mr"],"var":"vajjayitabbaṃ "}]'>vañcayitabbaṃ</span> palāyitabbaṃ, na cittamupanetabbaṃ. Idaṃ, mahārāja, migassa
dutiyaṃ aṅgaṃ gahetabbaṃ.</p>
<p>
<a class="sc" id="5"></a>
<a class="ms" id="p_28Mi_1863"></a>
Puna caparaṃ, mahārāja, migo manusse disvā yena vā tena vā palāyati ‘mā maṃ te
addasaṃsū’ti; evameva kho, mahārāja, yoginā yogāvacarena bhaṇḍanakalahaviggahavivādasīle dussīle kusīte saṅgaṇikārāme disvā yena vā tena vā palāyitabbaṃ ‘mā maṃ te addasaṃsu, ahañca te mā addasan’ti. Idaṃ, mahārāja, migassa tatiyaṃ aṅgaṃ gahetabbaṃ. Bhāsitampetaṃ, mahārāja, therena sāriputtena dhammasenāpatinā—</p>
<blockquote class="gatha">
<p>
<a class="sc" id="6"></a>
<a class="ms" id="p_28Mi_1864"></a>
<span class="cross" title="null">^</span>
‘Mā me kadāci pāpiccho,<br>
kusīto hīnavīriyo;<br>
Appassuto anācāro,<br>
sammato <span class="var" title='[{"eds":["bj","maku","pts1"],"var":"sameto katthacī ahūti "}]'>ahu katthacī’”ti</span>.</p>
</blockquote>
<p class="endsutta">
<a class="sc" id="7"></a>
<a class="ms" id="p_28Mi_1865"></a>
Migaṅgapañho sattamo.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>