<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<section class="sutta" id="mi3.5.9">
<article>
<div class="hgroup">
<p class="division">Milindapañha</p>
<p>Milindapañha</p>
<p>Buddhavagga</p>
<h1>9 Uppaj­ja­ti­jānana­pañha</h1>
</div>
<p><a class="sc" id="1"></a>
<a class="pts1" id="pts73"></a>
<a class="ms" id="p_28Mi_387"></a>
<a class="msdiv" id="msdiv81"></a>
Rājā āha—“bhante nāgasena, yo uppajjati, jānāti so ‘uppajjissāmī’”ti? “Āma,
mahārāja, yo uppajjati jānāti so ‘uppajjissāmī’”ti.</p>
<p><a class="sc" id="2"></a>
<a class="ms" id="p_28Mi_388"></a>
“Opammaṃ karohī”ti. “Yathā, mahārāja, kassako gahapatiko bījāni pathaviyaṃ
nikkhipitvā sammā deve vassante jānāti ‘dhaññaṃ nibbattissatī’”ti? “Āma,
bhante, jāneyyā”ti. “Evameva kho, mahārāja, yo uppajjati, jānāti so
‘uppajjissāmī’”ti.</p>
<p><a class="sc" id="3"></a>
<a class="ms" id="p_28Mi_389"></a>
“Kallosi, bhante nāgasenā”ti.</p>
<p class="endsutta">
<a class="sc" id="4"></a>
<a class="ms" id="p_28Mi_390"></a>
<span class="var" title="uppaj­ja­na­jānana­pañho (maku)" id="note112">Uppaj­ja­ti­jānana­pañho</span> navamo.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>