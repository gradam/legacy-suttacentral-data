<!DOCTYPE html>
<html>
<head>
<meta charset="UTF-8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc"></div>
<section class="sutta" id="mi3.1.13">
<article>
<div class="hgroup">
<p class="division">Milindapañha</p>
<p>Milindapañha</p>
<p>Mahāvagga</p>
<h1>14 Samādhipañha</h1>
</div>
<p>
<a class="sc" id="1"></a>
<a class="ms" id="p_28Mi_163"></a>
<a class="msdiv" id="msdiv37"></a>
Rājā āha—“bhante nāgasena, kiṃlakkhaṇo samādhī”ti? “Pamukhalakkhaṇo, mahārāja,
samādhi, ye keci kusalā dhammā, sabbe te samādhipamukhā honti samādhininnā
samādhipoṇā samādhipabbhārā”ti.</p>
<p>
<a class="sc" id="2"></a>
<a class="ms" id="p_28Mi_164"></a>
“Opammaṃ karohī”ti. “Yathā, mahārāja, kūṭāgārassa yā kāci gopānasiyo, sabbā tā
kūṭaṅgamā honti kūṭaninnā kūṭasamosaraṇā, kūṭaṃ tāsaṃ aggamakkhāyati; evameva
kho, mahārāja, ye keci kusalā dhammā, sabbe te samādhipamukhā honti
samādhininnā samādhipoṇā samādhipabbhārā”ti.</p>
<p>
<a class="sc" id="3"></a>
<a class="pts" id="pts39"></a>
<a class="ms" id="p_28Mi_165"></a>
“Bhiyyo opammaṃ karohī”ti. “Yathā, mahārāja, koci rājā caturaṅginiyā senāya
saddhiṃ saṅgāmaṃ otareyya, sabbāva senā hatthī ca assā ca rathā ca pattī ca
<span class="var" title='[{"eds":["maku","mr"],"var":"tampamukhā "}]'>tappamukhā</span> bhaveyyuṃ tanninnā tappoṇā tappabbhārā taṃyeva anupariyāyeyyuṃ;
evameva kho, mahārāja, ye keci kusalā dhammā, sabbe te samādhipamukhā honti
samādhininnā samādhipoṇā samādhipabbhārā. Evaṃ kho, mahārāja, pamukhalakkhaṇo
samādhi. Bhāsitampetaṃ, mahārāja, bhagavatā—‘<span class="cross" title="null">^</span>samādhiṃ, bhikkhave, bhāvetha,
samāhito, bhikkhave, bhikkhu yathābhūtaṃ pajānātī’”ti.</p>
<p>
<a class="sc" id="4"></a>
<a class="ms" id="p_28Mi_166"></a>
“Kallosi, bhante nāgasenā”ti.</p>
<p class="endsutta">
<a class="sc" id="5"></a>
<a class="ms" id="p_28Mi_167"></a>
<span class="var" title='[{"eds":["maku"],"var":"samādhilakkhaṇapañho "}]'>Samādhipañho</span> cuddasamo.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>