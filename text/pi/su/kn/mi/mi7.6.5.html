<!DOCTYPE html>
<html>
<head>
<meta charset="UTF-8">
<meta author=" Pali text from the Mahāsaṅgīti Tipiṭaka Buddhavasse 2500">
<title></title>
</head>
<body class="msfile">
<div id="text" lang="pi">
<div id="toc">
</div>
<section class="sutta" id="mi7.6.5">
<article>
<div class="hgroup">
<p class="division">Milindapañha</p>
<p>Opammakathāpañha</p>
<p>Sīhavagga</p>
<h1>5 Ulūkaṅgapañha</h1>
</div>
<p>
<a class="sc" id="1"></a>
<a class="ms" id="p_28Mi_1908"></a>
<a class="msdiv" id="msdiv269"></a>
“Bhante nāgasena, ‘ulūkassa dve aṅgāni gahetabbānī’ti yaṃ vadesi, katamāni tāni
dve aṅgāni gahetabbānī”ti? “Yathā, mahārāja, ulūko kākehi paṭiviruddho, rattiṃ
kākasaṅghaṃ gantvā bahūpi kāke hanati; evameva kho, mahārāja, yoginā
yogāvacarena aññāṇena paṭiviruddho kātabbo, ekena raho nisīditvā aññāṇaṃ
sampamadditabbaṃ, mūlato chinditabbaṃ. Idaṃ, mahārāja, ulūkassa paṭhamaṃ aṅgaṃ
gahetabbaṃ.</p>
<p>
<a class="sc" id="2"></a>
<a class="ms" id="p_28Mi_1909"></a>
Puna caparaṃ, mahārāja, ulūko suppaṭisallīno hoti; evameva kho, mahārāja,
yoginā yogāvacarena paṭisallānārāmena bhavitabbaṃ paṭisallānaratena. Idaṃ,
mahārāja, ulūkassa dutiyaṃ aṅgaṃ gahetabbaṃ. Bhāsitampetaṃ, mahārāja, bhagavatā
devātidevena saṃyuttanikāyavare—</p>
<p>
<a class="sc" id="3"></a>
<a class="ms" id="p_28Mi_1910"></a>
“idaṃ dukkhan”ti yathābhūtaṃ pajānāti, “ayaṃ dukkhasamudayo”ti yathābhūtaṃ
pajānāti, “ayaṃ dukkhanirodho”ti yathābhūtaṃ pajānāti, “ayaṃ
dukkhanirodhagāminī paṭipadā”ti yathābhūtaṃ pajānātī’”ti.
‘Idha, bhikkhave, bhikkhu paṭisallānārāmo paṭisallānarato</p>
<p class="endsutta">
<a class="sc" id="4"></a>
<a class="ms" id="p_28Mi_1911"></a>
Ulūkaṅgapañho pañcamo.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
</div>
</section>
</div>
</body>
</html>