<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
<div id="menu">
<ul>
<li><a id="menu1" href="#heading1">1. Suppatiṭṭhitapādatālakkhaṇaṃ</a></li>
<li><a id="menu2" href="#heading2">2. Pādatalacakkalakkhaṇaṃ</a></li>
<li><a id="menu3" href="#heading3">3–5. Āyatapaṇhitāditilakkhaṇaṃ</a></li>
<li><a id="menu6" href="#heading6">6. Sattussadatālakkhaṇaṃ</a></li>
<li><a id="menu7" href="#heading7">7–8. Karacaraṇamudujālatālakkhaṇāni</a></li>
<li><a id="menu9" href="#heading9">9–10. Ussaṅkhapāda-uddhaggalomatālakkhaṇāni</a></li>
<li><a id="menu11" href="#heading11">11. Eṇijaṅghalakkhaṇaṃ</a></li>
<li><a id="menu12" href="#heading12">12. Sukhumacchavilakkhaṇaṃ</a></li>
<li><a id="menu13" href="#heading13">13. Suvaṇṇavaṇṇalakkhaṇaṃ</a></li>
<li><a id="menu14" href="#heading14">14. Kosohitavatthaguyhalakkhaṇaṃ</a></li>
<li><a id="menu15" href="#heading15">15–16. Parimaṇḍalaanonamajaṇṇuparimasanalakkhaṇāni</a></li>
<li><a id="menu17" href="#heading17">17–19. Sīhapubbaddhakāyāditilakkhaṇaṃ</a></li>
<li><a id="menu20" href="#heading20">20. Rasaggasaggitālakkhaṇaṃ</a></li>
<li><a id="menu21" href="#heading21">21–22. Abhinīlanettagopakhumalakkhaṇāni</a></li>
<li><a id="menu23" href="#heading23">23. Uṇhīsasīsalakkhaṇaṃ</a></li>
<li><a id="menu24" href="#heading24">24–25. Ekekalomatāuṇṇālakkhaṇāni</a></li>
<li><a id="menu26" href="#heading26">26–27. Cattālīsaaviraḷadantalakkhaṇāni</a></li>
<li><a id="menu28" href="#heading28">28–29. Pahūtajivhābrahmassaralakkhaṇāni</a></li>
<li><a id="menu30" href="#heading30">30. Sīhahanulakkhaṇaṃ</a></li>
<li><a id="menu31" href="#heading31">31–32. Samadantasusukkadāṭhālakkhaṇāni</a></li>
</ul>
</div>
</div>
</div>
<section class="sutta" id="dn30">
<article>
<div id="dn30" class="hgroup">
<p class="division">Dīgha Nikāya 30</p>
<h1>Lakkhaṇasutta</h1>
</div>
<p><a class="sc" id="1"></a>
<a class="pts1" id="pts3.142"></a>
<a id="p_8D_397" class="ms"></a>
<a class="msdiv" id="msdiv_198"></a>
<span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.
Tatra kho bhagavā bhikkhū āmantesi: “bhikkhavo”ti. “ <span class="var" title="bhadanteti (bj, s1-3, pts1)" id="note252">Bhaddante”ti</span> te bhikkhū
bhagavato paccassosuṃ. Bhagavā etadavoca:</p>
<p><a class="sc" id="2"></a>
<a id="p_8D_398" class="ms"></a>
<a class="msdiv" id="msdiv_199"></a>
“Dvattiṃsimāni, bhikkhave, mahāpurisassa mahāpurisalakkhaṇāni, yehi
samannāgatassa mahāpurisassa dveva gatiyo bhavanti anaññā. Sace agāraṃ
ajjhāvasati, rājā hoti cakkavattī dhammiko dhammarājā cāturanto vijitāvī
janapadatthāvariyappatto sattaratanasamannāgato. Tassimāni satta ratanāni
bhavanti; seyyathidaṃ–  cakkaratanaṃ hatthiratanaṃ assaratanaṃ maṇiratanaṃ
itthiratanaṃ gahapatiratanaṃ pariṇāyakaratanameva sattamaṃ. Parosahassaṃ kho
panassa puttā bhavanti sūrā vīraṅgarūpā parasenappamaddanā. So imaṃ pathaviṃ
sāgarapariyantaṃ adaṇḍena asatthena dhammena abhivijiya ajjhāvasati. Sace kho
pana agārasmā anagāriyaṃ pabbajati, arahaṃ hoti sammāsambuddho loke
<span class="var" title="vivattacchado (bj) | vivaṭacchado (s1-3, mr) | vivatta-cchaddo (pts1)" id="note253">vivaṭṭacchado</span>.</p>
<p><a class="sc" id="3"></a>
<a class="pts1" id="pts3.143"></a>
<a id="p_8D_399" class="ms"></a>
<a class="msdiv" id="msdiv_200"></a>
Katamāni ca tāni, bhikkhave, dvattiṃsa mahāpurisassa mahāpurisalakkhaṇāni, yehi
samannāgatassa mahāpurisassa dveva gatiyo bhavanti anaññā? Sace agāraṃ
ajjhāvasati, rājā hoti cakkavattī … pe … sace kho pana agārasmā anagāriyaṃ
pabbajati, arahaṃ hoti sammāsambuddho loke vivaṭṭacchado.</p>
<p><a class="sc" id="4"></a>
<a id="p_8D_400" class="ms"></a>
Idha, bhikkhave, mahāpuriso suppatiṭṭhitapādo hoti. Yampi, bhikkhave,
mahāpuriso suppatiṭṭhitapādo hoti, idampi, bhikkhave, mahāpurisassa
mahāpurisalakkhaṇaṃ bhavati.</p>
<p><a class="sc" id="5"></a>
<a id="p_8D_401" class="ms"></a>
Puna caparaṃ, bhikkhave, mahāpurisassa heṭṭhāpādatalesu cakkāni jātāni honti
sahassārāni sanemikāni sanābhikāni <span class="var" title="sabbākāraparipūrāni suvibhattantarāni (pts1)" id="note254">sabbākāraparipūrāni</span>. Yampi, bhikkhave,
mahāpurisassa heṭṭhāpādatalesu cakkāni jātāni honti sahassārāni sanemikāni
sanābhikāni sabbākāraparipūrāni, idampi, bhikkhave, mahāpurisassa
mahāpurisalakkhaṇaṃ bhavati.</p>
<p><a class="sc" id="6"></a>
<a class="pts1" id="pts3.144"></a>
<a id="p_8D_402" class="ms"></a>
Puna caparaṃ, bhikkhave, mahāpuriso āyatapaṇhi hoti … pe … dīghaṅguli hoti …
mudutalunahatthapādo hoti … jālahatthapādo hoti … ussaṅkhapādo hoti … eṇijaṅgho
hoti … ṭhitakova anonamanto ubhohi pāṇitalehi jaṇṇukāni parimasati parimajjati
… kosohitavatthaguyho hoti … suvaṇṇavaṇṇo hoti kañcanasannibhattaco …
sukhumacchavi hoti, sukhumattā chaviyā rajojallaṃ kāye na upalimpati …
ekekalomo hoti, ekekāni lomāni lomakūpesu jātāni … uddhaggalomo hoti,
uddhaggāni lomāni jātāni nīlāni añjanavaṇṇāni <span class="var" title="kuṇḍalāvattāni (bj, s1-3) | kuṇḍalavattāni (pts1)" id="note255">kuṇḍalāvaṭṭāni</span>
<span class="var" title="padakkhiṇāvattakajatāni (bj) | dakkhiṇāvattakajātāni (s1-3) | padakkhiṇāvattakajātāni (pts1)" id="note256">dakkhiṇāvaṭṭakajātāni</span> … brahmujugatto hoti … sattussado hoti …
sīhapubbaddhakāyo hoti … <span class="var" title="pittantaraṃso (s1-3)" id="note257">citantaraṃso</span> hoti … nigrodhaparimaṇḍalo hoti,
yāvatakvassa kāyo tāvatakvassa byāmo yāvatakvassa byāmo tāvatakvassa kāyo …
samavaṭṭakkhandho hoti … rasaggasaggī hoti … sīhahanu hoti … cattālīsadanto
hoti … samadanto hoti … aviraḷadanto hoti … susukkadāṭho hoti … pahūtajivho
hoti … brahmassaro hoti karavīkabhāṇī … abhinīlanetto hoti … gopakhumo hoti …
uṇṇā bhamukantare jātā hoti, odātā mudutūlasannibhā. Yampi, bhikkhave,
mahāpurisassa uṇṇā bhamukantare jātā hoti, odātā mudutūlasannibhā, idampi,
bhikkhave, mahāpurisassa mahāpurisalakkhaṇaṃ bhavati.</p>
<p><a class="sc" id="7"></a>
<a class="pts1" id="pts3.145"></a>
<a id="p_8D_403" class="ms"></a>
Puna caparaṃ, bhikkhave, mahāpuriso uṇhīsasīso hoti. Yampi, bhikkhave,
mahāpuriso uṇhīsasīso hoti, idampi, bhikkhave, mahāpurisassa
mahāpurisalakkhaṇaṃ bhavati.</p>
<p><a class="sc" id="8"></a>
<a id="p_8D_404" class="ms"></a>
Imāni kho tāni, bhikkhave, dvattiṃsa mahāpurisassa mahāpurisalakkhaṇāni, yehi
samannāgatassa mahāpurisassa dveva gatiyo bhavanti anaññā. Sace agāraṃ
ajjhāvasati, rājā hoti cakkavattī … pe … sace kho pana agārasmā anagāriyaṃ
pabbajati, arahaṃ hoti sammāsambuddho loke vivaṭṭacchado.</p>
<p><a class="sc" id="9"></a>
<a id="p_8D_405" class="ms"></a>
Imāni kho, bhikkhave, dvattiṃsa mahāpurisassa mahāpurisalakkhaṇāni bāhirakāpi
isayo dhārenti, no ca kho te jānanti: ‘imassa kammassa kaṭattā idaṃ lakkhaṇaṃ
paṭilabhatī’ti.</p>
<h2><a id="heading1" href="#menu1">1. Suppatiṭṭhitapādatālakkhaṇaṃ</a></h2>
<p><a class="sc" id="10"></a>
<a class="pts1" id="pts3.146"></a>
<a id="p_8D_407" class="ms"></a>
<a class="msdiv" id="msdiv_201"></a>
Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno daḷhasamādāno ahosi kusalesu dhammesu, avatthitasamādāno
kāyasucarite vacīsucarite manosucarite dānasaṃvibhāge sīlasamādāne
uposathupavāse matteyyatāya petteyyatāya sāmaññatāya brahmaññatāya kule
jeṭṭhāpacāyitāya aññataraññataresu ca adhikusalesu dhammesu. So tassa kammassa
kaṭattā upacitattā ussannattā vipulattā kāyassa bhedā paraṃ maraṇā sugatiṃ
saggaṃ lokaṃ upapajjati. So tattha aññe deve dasahi ṭhānehi adhiggaṇhāti
dibbena āyunā dibbena vaṇṇena dibbena sukhena dibbena yasena dibbena
ādhipateyyena dibbehi rūpehi dibbehi saddehi dibbehi gandhehi dibbehi rasehi
dibbehi phoṭṭhabbehi. So tato cuto itthattaṃ āgato samāno imaṃ
mahāpurisalakkhaṇaṃ paṭilabhati. Suppatiṭṭhitapādo hoti. Samaṃ pādaṃ bhūmiyaṃ
nikkhipati, samaṃ uddharati, samaṃ sabbāvantehi pādatalehi bhūmiṃ phusati.</p>
<p><a class="sc" id="11"></a>
<a class="pts1" id="pts3.147"></a>
<a id="p_8D_408" class="ms"></a>
<a class="msdiv" id="msdiv_202"></a>
So tena lakkhaṇena samannāgato sace agāraṃ ajjhāvasati, rājā hoti cakkavattī
dhammiko dhammarājā cāturanto vijitāvī janapadatthāvariyappatto
sattaratanasamannāgato. Tassimāni satta ratanāni bhavanti; seyyathidaṃ– 
cakkaratanaṃ hatthiratanaṃ assaratanaṃ maṇiratanaṃ itthiratanaṃ gahapatiratanaṃ
pariṇāyakaratanameva sattamaṃ. Parosahassaṃ kho panassa puttā bhavanti sūrā
vīraṅgarūpā parasenappamaddanā. So imaṃ pathaviṃ sāgarapariyantaṃ
akhilamanimittamakaṇṭakaṃ iddhaṃ phītaṃ khemaṃ sivaṃ nirabbudaṃ adaṇḍena
asatthena dhammena abhivijiya ajjhāvasati. Rājā samāno kiṃ labhati? <span class="var" title="avikkhambhiyo (bj, pts1)" id="note258">Akkhambhiyo</span>
hoti kenaci manussabhūtena paccatthikena paccāmittena. Rājā samāno idaṃ
labhati. Sace kho pana agārasmā anagāriyaṃ pabbajati, arahaṃ hoti
sammāsambuddho loke vivaṭṭacchado. Buddho samāno kiṃ labhati? Akkhambhiyo hoti
abbhantarehi vā bāhirehi vā paccatthikehi paccāmittehi rāgena vā dosena vā
mohena vā samaṇena vā brāhmaṇena vā devena vā mārena vā brahmunā vā kenaci vā
lokasmiṃ. Buddho samāno idaṃ labhati”. Etamatthaṃ bhagavā avoca.</p>
<p><a class="sc" id="12"></a>
<a id="p_8D_409" class="ms"></a>
<a class="msdiv" id="msdiv_203"></a>
Tatthetaṃ vuccati: </p>
<blockquote class="gatha">
<p><a class="sc" id="13"></a>
<a id="p_8D_410" class="ms"></a>
“Sacce ca dhamme ca dame ca saṃyame,<br>
Soceyyasīlālayuposathesu ca;<br>
Dāne ahiṃsāya asāhase rato,<br>
Daḷhaṃ samādāya
<span class="var" title="samantamācari (bj, s1-3, mr)" id="note259">samattamācari</span>.</p>
<p><a class="sc" id="14"></a>
<a id="p_8D_411" class="ms"></a>
So tena kammena divaṃ
<span class="var" title="apakkami (bj, s1-3, mr)" id="note260">samakkami</span>,<br>
Sukhañca khiḍḍāratiyo ca
<span class="var" title="anubhi (s1) | annubhi (s2, s3) | ānubhi (pts1) | aṃnubhi (ṭīkā)" id="note261">anvabhi</span>;<br>
Tato cavitvā punarāgato idha,<br>
Samehi pādehi phusī vasundharaṃ.
</p>
<p><a class="sc" id="15"></a>
<a id="p_8D_412" class="ms"></a>
Byākaṃsu veyyañjanikā samāgatā,<br>
Samappatiṭṭhassa na hoti khambhanā;<br>
Gihissa vā pabbajitassa vā
<span class="var" title="pana (s1-3)" id="note262">puna</span>,<br>
Taṃ lakkhaṇaṃ bhavati tadatthajotakaṃ.
</p>
<p><a class="sc" id="16"></a>
<a id="p_8D_413" class="ms"></a>
Akkhambhiyo hoti agāramāvasaṃ,<br>
Parābhibhū sattubhi nappamaddano;<br>
Manussabhūtenidha hoti kenaci,<br>
Akkhambhiyo tassa phalena kammuno.
</p>
<p><a class="sc" id="17"></a>
<a id="p_8D_414" class="ms"></a>
Sace ca pabbajjamupeti tādiso,<br>
Nekkhammachandābhirato vicakkhaṇo;<br>
Aggo na so gacchati jātu khambhanaṃ,<br>
Naruttamo esa hi tassa dhammatā”ti.
</p>
</blockquote>
<h2><a id="heading2" href="#menu2">2. Pādatalacakkalakkhaṇaṃ</a></h2>
<p><a class="sc" id="18"></a>
<a class="pts1" id="pts3.148"></a>
<a id="p_8D_416" class="ms"></a>
<a class="msdiv" id="msdiv_204"></a>
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno bahujanassa sukhāvaho ahosi, ubbegauttāsabhayaṃ apanuditā,
dhammikañca rakkhāvaraṇaguttiṃ saṃvidhātā, saparivārañca dānaṃ adāsi. So tassa
kammassa kaṭattā upacitattā ussannattā vipulattā kāyassa bhedā paraṃ maraṇā
sugatiṃ saggaṃ lokaṃ upapajjati … pe … so tato cuto itthattaṃ āgato samāno imaṃ
mahāpurisalakkhaṇaṃ paṭilabhati. Heṭṭhāpādatalesu cakkāni jātāni honti
sahassārāni sanemikāni sanābhikāni sabbākāraparipūrāni suvibhattantarāni.</p>
<p><a class="sc" id="19"></a>
<a id="p_8D_417" class="ms"></a>
So tena lakkhaṇena samannāgato sace agāraṃ ajjhāvasati, rājā hoti cakkavattī …
pe … rājā samāno kiṃ labhati? Mahāparivāro hoti; mahāssa honti parivārā
brāhmaṇagahapatikā negamajānapadā gaṇakamahāmattā anīkaṭṭhā dovārikā amaccā
pārisajjā rājāno bhogiyā kumārā. Rājā samāno idaṃ labhati. Sace kho pana
agārasmā anagāriyaṃ pabbajati, arahaṃ hoti sammāsambuddho loke vivaṭṭacchado.
Buddho samāno kiṃ labhati? Mahāparivāro hoti; mahāssa honti parivārā bhikkhū
bhikkhuniyo upāsakā upāsikāyo devā manussā asurā nāgā gandhabbā. Buddho samāno
idaṃ labhati”. Etamatthaṃ bhagavā avoca.</p>
<p><a class="sc" id="20"></a>
<a id="p_8D_418" class="ms"></a>
<a class="msdiv" id="msdiv_205"></a>
Tatthetaṃ vuccati: </p>
<blockquote class="gatha">
<p><a class="sc" id="21"></a>
<a id="p_8D_419" class="ms"></a>
“Pure puratthā purimāsu jātisu,<br>
Manussabhūto bahunaṃ sukhāvaho;<br>
Ubbhegauttāsabhayāpanūdano,<br>
Guttīsu rakkhāvaraṇesu ussuko.
</p>
<p><a class="sc" id="22"></a>
<a class="pts1" id="pts3.149"></a>
<a id="p_8D_420" class="ms"></a>
So tena kammena divaṃ samakkami,<br>
Sukhañca khiḍḍāratiyo ca anvabhi;<br>
Tato cavitvā punarāgato idha,<br>
Cakkāni pādesu duvesu vindati.
</p>
<p><a class="sc" id="23"></a>
<a id="p_8D_421" class="ms"></a>
Samantanemīni sahassarāni ca,<br>
Byākaṃsu veyyañjanikā samāgatā;<br>
Disvā kumāraṃ satapuññalakkhaṇaṃ,<br>
Parivāravā hessati sattumaddano.
</p>
<p><a class="sc" id="24"></a>
<a id="p_8D_422" class="ms"></a>
Tathā hi cakkāni samantanemini,<br>
Sace na pabbajjamupeti tādiso;<br>
Vatteti cakkaṃ pathaviṃ pasāsati,<br>
<span class="var" title="tassānuyuttā'dha (bj, pts1) | tassānuyantā idha (s1-3, mr)" id="note263">Tassānuyantādha</span> bhavanti khattiyā.</p>
<p><a class="sc" id="25"></a>
<a id="p_8D_423" class="ms"></a>
Mahāyasaṃ samparivārayanti naṃ,<br>
Sace ca pabbajjamupeti tādiso;<br>
Nekkhammachandābhirato vicakkhaṇo,<br>
Devā
<span class="var" title="... sattarakkhasā (mr)" id="note264">manussāsurasakkarakkhasā</span>.</p>
<p><a class="sc" id="26"></a>
<a id="p_8D_424" class="ms"></a>
Gandhabbanāgā vihagā catuppadā,<br>
Anuttaraṃ devamanussapūjitaṃ;<br>
Mahāyasaṃ samparivārayanti nan”ti.
</p>
</blockquote>
<h2><a id="heading3" href="#menu3">3–5. Āyatapaṇhitāditilakkhaṇaṃ</a></h2>
<p><a class="sc" id="27"></a>
<a class="pts1" id="pts3.150"></a>
<a id="p_8D_426" class="ms"></a>
<a class="msdiv" id="msdiv_206"></a>
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno pāṇātipātaṃ pahāya pāṇātipātā paṭivirato ahosi nihitadaṇḍo
nihitasattho lajjī dayāpanno, sabbapāṇabhūtahitānukampī vihāsi. So tassa
kammassa kaṭattā upacitattā ussannattā vipulattā … pe … so tato cuto itthattaṃ
āgato samāno imāni tīṇi mahāpurisalakkhaṇāni paṭilabhati. Āyatapaṇhi ca hoti,
dīghaṅguli ca brahmujugatto ca.</p>
<p><a class="sc" id="28"></a>
<a id="p_8D_427" class="ms"></a>
So tehi lakkhaṇehi samannāgato sace agāraṃ ajjhāvasati, rājā hoti cakkavattī …
pe … rājā samāno kiṃ labhati? Dīghāyuko hoti ciraṭṭhitiko, dīghamāyuṃ pāleti,
na sakkā hoti antarā jīvitā voropetuṃ kenaci manussabhūtena paccatthikena
paccāmittena. Rājā samāno idaṃ labhati … pe … buddho samāno kiṃ labhati?
Dīghāyuko hoti ciraṭṭhitiko, dīghamāyuṃ pāleti, na sakkā hoti antarā jīvitā
voropetuṃ paccatthikehi paccāmittehi samaṇena vā brāhmaṇena vā devena vā mārena
vā brahmunā vā kenaci vā lokasmiṃ. Buddho samāno idaṃ labhati”. Etamatthaṃ
bhagavā avoca.</p>
<p><a class="sc" id="29"></a>
<a id="p_8D_428" class="ms"></a>
<a class="msdiv" id="msdiv_207"></a>
Tatthetaṃ vuccati: </p>
<blockquote class="gatha">
<p><a class="sc" id="30"></a>
<a id="p_8D_429" class="ms"></a>
“ <span class="var" title="maraṇavadhabhayattano (bj, pts1, mr) | maraṇavadhabhayamattano (s1-3)" id="note265">Māraṇavadhabhayattano</span> viditvā,<br>
Paṭivirato paraṃ māraṇāyahosi;<br>
<span class="var" title="tena so sucaritena saggamagamāsi (s1-3)" id="note266">Tena sucaritena
saggamagamā</span>,<br>
Sukataphalavipākamanubhosi.
</p>
<p><a class="sc" id="31"></a>
<a id="p_8D_430" class="ms"></a>
Caviya punaridhāgato samāno,<br>
Paṭilabhati idha tīṇi lakkhaṇāni;<br>
Bhavati vipuladīghapāsaṇhiko,<br>
Brahmāva suju subho sujātagatto.
</p>
<p><a class="sc" id="32"></a>
<a class="pts1" id="pts3.151"></a>
<a id="p_8D_431" class="ms"></a>
Subhujo susu susaṇṭhito sujāto,<br>
Mudutalunaṅguliyassa honti;<br>
Dīghā tībhi purisavaraggalakkhaṇehi,<br>
<span class="var" title="cirayāpanāya (s1-3)" id="note267">Cirayapanāya</span> kumāramādisanti.</p>
<p><a class="sc" id="33"></a>
<a id="p_8D_432" class="ms"></a>
Bhavati yadi gihī ciraṃ yapeti,<br>
Cirataraṃ pabbajati yadi tato hi;<br>
Yāpayati ca vasiddhibhāvanāya,<br>
Iti dīghāyukatāya taṃ nimittan”ti.
</p>
</blockquote>
<h2><a id="heading6" href="#menu6">6. Sattussadatālakkhaṇaṃ</a></h2>
<p><a class="sc" id="34"></a>
<a id="p_8D_434" class="ms"></a>
<a class="msdiv" id="msdiv_208"></a>
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno dātā ahosi paṇītānaṃ rasitānaṃ khādanīyānaṃ bhojanīyānaṃ
sāyanīyānaṃ lehanīyānaṃ pānānaṃ. So tassa kammassa kaṭattā … pe … so tato cuto
itthattaṃ āgato samāno imaṃ mahāpurisalakkhaṇaṃ paṭilabhati, sattussado hoti,
sattassa ussadā honti; ubhosu hatthesu ussadā honti, ubhosu pādesu ussadā
honti, ubhosu aṃsakūṭesu ussadā honti, khandhe ussado hoti.</p>
<p><a class="sc" id="35"></a>
<a class="pts1" id="pts3.152"></a>
<a id="p_8D_435" class="ms"></a>
So tena lakkhaṇena samannāgato sace agāraṃ ajjhāvasati, rājā hoti cakkavattī …
pe … rājā samāno kiṃ labhati? Lābhī hoti paṇītānaṃ rasitānaṃ khādanīyānaṃ
bhojanīyānaṃ sāyanīyānaṃ lehanīyānaṃ pānānaṃ. Rājā samāno idaṃ labhati … pe …
buddho samāno kiṃ labhati? Lābhī hoti paṇītānaṃ rasitānaṃ khādanīyānaṃ
bhojanīyānaṃ sāyanīyānaṃ lehanīyānaṃ pānānaṃ. Buddho samāno idaṃ labhati”.
Etamatthaṃ bhagavā avoca.</p>
<p><a class="sc" id="36"></a>
<a id="p_8D_436" class="ms"></a>
<a class="msdiv" id="msdiv_209"></a>
Tatthetaṃ vuccati: </p>
<blockquote class="gatha">
<p><a class="sc" id="37"></a>
<a id="p_8D_437" class="ms"></a>
“
<span class="var" title="khajjabhojanaṃ atha (bj, s1-3)" id="note268">Khajjabhojjamatha</span> <span class="var" title="lehasāyitaṃ (s1-3)" id="note269">leyya
sāyiyaṃ</span>,<br>
Uttamaggarasadāyako ahu;<br>
Tena so sucaritena kammunā,<br>
Nandane ciramabhippamodati.
</p>
<p><a class="sc" id="38"></a>
<a id="p_8D_438" class="ms"></a>
Satta cussade idhādhigacchati,<br>
Hatthapādamudutañca vindati;<br>
Āhu byañjananimittakovidā,<br>
Khajjabhojjarasalābhitāya naṃ.
</p>
<p><a class="sc" id="39"></a>
<a id="p_8D_439" class="ms"></a>
<span class="var" title="na taṃ gihissapi (s1-3, pts1)" id="note270">Yaṃ
gihissapi</span> tadatthajotakaṃ,<br>
Pabbajjampi ca tadādhigacchati;<br>
Khajjabhojjarasalābhiruttamaṃ,<br>
Āhu sabbagihibandhanacchidan”ti.
</p>
</blockquote>
<h2><a id="heading7" href="#menu7">7–8. Karacaraṇamudujālatālakkhaṇāni</a></h2>
<p><a class="sc" id="40"></a>
<a class="pts1" id="pts3.153"></a>
<a id="p_8D_441" class="ms"></a>
<a class="msdiv" id="msdiv_210"></a>
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno catūhi saṅgahavatthūhi janaṃ saṅgāhako ahosi–  dānena
<span class="var" title="piyavācena (s1-3, mr) | peyyavācena (pts1)" id="note271">peyyavajjena</span> atthacariyāya samānattatāya. So tassa kammassa kaṭattā … pe … so
tato cuto itthattaṃ āgato samāno imāni dve mahāpurisalakkhaṇāni paṭilabhati.
Mudutalunahatthapādo ca hoti jālahatthapādo ca.</p>
<p><a class="sc" id="41"></a>
<a id="p_8D_442" class="ms"></a>
So tehi lakkhaṇehi samannāgato sace agāraṃ ajjhāvasati, rājā hoti cakkavattī …
pe … rājā samāno kiṃ labhati? Susaṅgahitaparijano hoti, susaṅgahitāssa honti
brāhmaṇagahapatikā negamajānapadā gaṇakamahāmattā anīkaṭṭhā dovārikā amaccā
pārisajjā rājāno bhogiyā kumārā. Rājā samāno idaṃ labhati … buddho samāno kiṃ
labhati? Susaṅgahitaparijano hoti, susaṅgahitāssa honti bhikkhū bhikkhuniyo
upāsakā upāsikāyo devā manussā asurā nāgā gandhabbā. Buddho samāno idaṃ
labhati”. Etamatthaṃ bhagavā avoca.</p>
<p><a class="sc" id="42"></a>
<a id="p_8D_443" class="ms"></a>
<a class="msdiv" id="msdiv_211"></a>
Tatthetaṃ vuccati: </p>
<blockquote class="gatha">
<p><a class="sc" id="43"></a>
<a id="p_8D_444" class="ms"></a>
“<span class="var" title="dānampi ca atthacariyatampi ca (pts1)" id="note272">Dānampi catthacariyatañca</span>,<br>
<span class="var" title="piyavadatañca samānachandatañca (bj, pts1) | piyavadatañca samānachandañca (s1-3)" id="note273">Piyavāditañca
samānattatañca</span>;<br>
Kariyacariyasusaṅgahaṃ bahūnaṃ,<br>
Anavamatena guṇena yāti saggaṃ.
</p>
<p><a class="sc" id="44"></a>
<a id="p_8D_445" class="ms"></a>
Caviya punaridhāgato samāno,<br>
Karacaraṇamudutañca jālino ca;<br>
Atirucirasuvaggudassaneyyaṃ,<br>
Paṭilabhati daharo susu kumāro.
</p>
<p><a class="sc" id="45"></a>
<a class="pts1" id="pts3.154"></a>
<a id="p_8D_446" class="ms"></a>
Bhavati parijanassavo vidheyyo,<br>
Mahimaṃ āvasito susaṅgahito;<br>
Piyavadū hitasukhataṃ
<span class="var" title="jigiṃsamāno (bj, s1-3, pts1)" id="note274">jigīsamāno</span>,<br>
Abhirucitāni guṇāni ācarati.
</p>
<p><a class="sc" id="46"></a>
<a id="p_8D_447" class="ms"></a>
Yadi ca jahati sabbakāmabhogaṃ,<br>
Kathayati dhammakathaṃ jino janassa;<br>
Vacanapaṭikarassābhippasannā,<br>
Sutvāna dhammānudhammamācarantī”ti.
</p>
</blockquote>
<h2><a id="heading9" href="#menu9">9–10. Ussaṅkhapāda-uddhaggalomatālakkhaṇāni</a></h2>
<p><a class="sc" id="47"></a>
<a id="p_8D_449" class="ms"></a>
<a class="msdiv" id="msdiv_212"></a>
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ <span class="var" title="samāno bahuno janassa (bj, pts1)" id="note275">pubbe
manussabhūto samāno</span> atthūpasaṃhitaṃ dhammūpasaṃhitaṃ vācaṃ bhāsitā ahosi,
bahujanaṃ nidaṃsesi, pāṇīnaṃ hitasukhāvaho dhammayāgī. So tassa kammassa
kaṭattā … pe … so tato cuto itthattaṃ āgato samāno imāni dve
mahāpurisalakkhaṇāni paṭilabhati. Ussaṅkhapādo ca hoti, uddhaggalomo ca.</p>
<p><a class="sc" id="48"></a>
<a id="p_8D_450" class="ms"></a>
So tehi lakkhaṇehi samannāgato, sace agāraṃ ajjhāvasati, rājā hoti cakkavattī …
pe … rājā samāno kiṃ labhati? Aggo ca hoti seṭṭho ca pāmokkho ca uttamo ca
pavaro ca kāmabhogīnaṃ. Rājā samāno idaṃ labhati … pe … buddho samāno kiṃ
labhati? Aggo ca hoti seṭṭho ca pāmokkho ca uttamo ca pavaro ca sabbasattānaṃ.
Buddho samāno idaṃ labhati”. Etamatthaṃ bhagavā avoca.</p>
<p><a class="sc" id="49"></a>
<a id="p_8D_451" class="ms"></a>
<a class="msdiv" id="msdiv_213"></a>
Tatthetaṃ vuccati: </p>
<blockquote class="gatha">
<p><a class="sc" id="50"></a>
<a class="pts1" id="pts3.155"></a>
<a id="p_8D_452" class="ms"></a>
“ <span class="var" title="atthadhammasaṃhitaṃ (bj) | atthadhammaṃ saṅgahitaṃ (s1-3) | atthadhammupasaṃhitaṃ (mr)" id="note276">Atthadhammasahitaṃ</span> pure giraṃ,<br>
Erayaṃ bahujanaṃ nidaṃsayi;<br>
Pāṇinaṃ hitasukhāvaho ahu,<br>
<span class="var" title="dhammayāgaṃ assajji (s1-3) | dhammayāgaṃ assaji (pts1, mr)" id="note277">Dhammayāgamayajī</span> amaccharī.</p>
<p><a class="sc" id="51"></a>
<a id="p_8D_453" class="ms"></a>
Tena so sucaritena kammunā,<br>
Suggatiṃ vajati tattha modati;<br>
Lakkhaṇāni ca duve idhāgato,<br>
<span class="var" title="uttamasamukhatāya (s1) | uttamasukhatāya (s2, s3) | uttamasukhāni (pts1) | uttamapamukkhatāya (mr)" id="note278">Uttamappamukhatāya</span>
<span class="var" title="saṃvindati (pts1)" id="note279">vindati</span>.</p>
<p><a class="sc" id="52"></a>
<a id="p_8D_454" class="ms"></a>
Ubbhamuppatitalomavā saso,<br>
Pādagaṇṭhirahu sādhusaṇṭhitā;<br>
Maṃsalohitācitā tacotthatā,<br>
<span class="var" title="uparicaraṇā ca sobhanā (bj) | uparijānu sobhanā (s1-3) | upari ca pana sobhaṇā (pts1)" id="note280">Uparicaraṇasobhanā</span> ahu.</p>
<p><a class="sc" id="53"></a>
<a id="p_8D_455" class="ms"></a>
Gehamāvasati ce tathāvidho,<br>
Aggataṃ vajati kāmabhoginaṃ;<br>
Tena uttaritaro na vijjati,<br>
Jambudīpamabhibhuyya iriyati.
</p>
<p><a class="sc" id="54"></a>
<a class="pts1" id="pts3.156"></a>
<a id="p_8D_456" class="ms"></a>
Pabbajampi ca anomanikkamo,<br>
Aggataṃ vajati sabbapāṇinaṃ;<br>
Tena uttaritaro na vijjati,<br>
Sabbalokamabhibhuyya viharatī”ti.
</p>
</blockquote>
<h2><a id="heading11" href="#menu11">11. Eṇijaṅghalakkhaṇaṃ</a></h2>
<p><a class="sc" id="55"></a>
<a id="p_8D_458" class="ms"></a>
<a class="msdiv" id="msdiv_214"></a>
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno sakkaccaṃ vācetā ahosi sippaṃ vā vijjaṃ vā caraṇaṃ vā
kammaṃ vā: ‘kintime khippaṃ vijāneyyuṃ, khippaṃ paṭipajjeyyuṃ, na ciraṃ
kilisseyyun’”ti. So tassa kammassa kaṭattā … pe … so tato cuto itthattaṃ āgato
samāno imaṃ mahāpurisalakkhaṇaṃ paṭilabhati. Eṇijaṅgho hoti.</p>
<p><a class="sc" id="56"></a>
<a id="p_8D_459" class="ms"></a>
So tena lakkhaṇena samannāgato sace agāraṃ ajjhāvasati, rājā hoti cakkavattī …
pe … rājā samāno kiṃ labhati? Yāni tāni rājārahāni rājaṅgāni rājūpabhogāni
rājānucchavikāni tāni khippaṃ paṭilabhati. Rājā samāno idaṃ labhati … pe …
buddho samāno kiṃ labhati? Yāni tāni samaṇārahāni samaṇaṅgāni samaṇūpabhogāni
samaṇānucchavikāni, tāni khippaṃ paṭilabhati. Buddho samāno idaṃ labhati”.
Etamatthaṃ bhagavā avoca.</p>
<p><a class="sc" id="57"></a>
<a id="p_8D_460" class="ms"></a>
<a class="msdiv" id="msdiv_215"></a>
Tatthetaṃ vuccati: </p>
<blockquote class="gatha">
<p><a class="sc" id="58"></a>
<a class="pts1" id="pts3.157"></a>
<a id="p_8D_461" class="ms"></a>
“Sippesu vijjācaraṇesu
<span class="var" title="kammasu (bj, pts1)" id="note281">kammesu</span>,<br>
Kathaṃ
<span class="var" title="vijāneyya (bj, pts1) | vijāneyyu (s1-3)" id="note282">vijāneyyuṃ</span> lahunti icchati;<br>
Yadūpaghātāya na hoti kassaci,<br>
Vāceti khippaṃ na ciraṃ kilissati.
</p>
<p><a class="sc" id="59"></a>
<a id="p_8D_462" class="ms"></a>
Taṃ kammaṃ katvā kusalaṃ
<span class="var" title="sukhindriyaṃ (mr)" id="note283">sukhudrayaṃ</span>,<br>
Jaṅghā manuññā labhate susaṇṭhitā;<br>
Vaṭṭā sujātā anupubbamuggatā,<br>
Uddhaggalomā sukhumattacotthatā.
</p>
<p><a class="sc" id="60"></a>
<a id="p_8D_463" class="ms"></a>
Eṇeyyajaṅghoti tamāhu puggalaṃ,<br>
Sampattiyā
<span class="var" title="khippamidāhu (bj)" id="note284">khippamidhāhu</span> lakkhaṇaṃ;<br>
Gehānulomāni yadābhikaṅkhati,<br>
Apabbajaṃ
<span class="var" title="khippamidādhigacchati (?)" id="note285">khippamidhādhigacchati</span>.</p>
<p><a class="sc" id="61"></a>
<a id="p_8D_464" class="ms"></a>
Sace ca pabbajjamupeti tādiso,<br>
Nekkhammachandābhirato vicakkhaṇo;<br>
Anucchavikassa yadānulomikaṃ,<br>
Taṃ vindati
<span class="var" title="... nikkamo (s1-3, pts1)" id="note286">khippamanomavikkamo</span>”ti.</p>
</blockquote>
<h2><a id="heading12" href="#menu12">12. Sukhumacchavilakkhaṇaṃ</a></h2>
<p><a class="sc" id="62"></a>
<a class="pts1" id="pts3.158"></a>
<a id="p_8D_466" class="ms"></a>
<a class="msdiv" id="msdiv_216"></a>
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno samaṇaṃ vā brāhmaṇaṃ vā upasaṅkamitvā paripucchitā ahosi:
‘kiṃ, bhante, kusalaṃ, kiṃ akusalaṃ, kiṃ sāvajjaṃ, kiṃ anavajjaṃ, kiṃ
sevitabbaṃ, kiṃ na sevitabbaṃ, kiṃ me karīyamānaṃ dīgharattaṃ ahitāya dukkhāya
assa, kiṃ vā pana me karīyamānaṃ dīgharattaṃ hitāya sukhāya assā’ti. So tassa
kammassa kaṭattā … pe … so tato cuto itthattaṃ āgato samāno imaṃ
mahāpurisalakkhaṇaṃ paṭilabhati. Sukhumacchavi hoti, sukhumattā chaviyā
rajojallaṃ kāye na upalimpati.</p>
<p><a class="sc" id="63"></a>
<a id="p_8D_467" class="ms"></a>
So tena lakkhaṇena samannāgato sace agāraṃ ajjhāvasati, rājā hoti cakkavattī …
pe … rājā samāno kiṃ labhati? Mahāpañño hoti, nāssa hoti koci paññāya sadiso vā
seṭṭho vā kāmabhogīnaṃ. Rājā samāno idaṃ labhati … pe … buddho samāno kiṃ
labhati? Mahāpañño hoti puthupañño <span class="var" title="hāsupañño (pts1)" id="note287">hāsapañño</span> javanapañño tikkhapañño
nibbedhikapañño, nāssa hoti koci paññāya sadiso vā seṭṭho vā sabbasattānaṃ.
Buddho samāno idaṃ labhati”. Etamatthaṃ bhagavā avoca.</p>
<p><a class="sc" id="64"></a>
<a id="p_8D_468" class="ms"></a>
<a class="msdiv" id="msdiv_217"></a>
Tatthetaṃ vuccati: </p>
<blockquote class="gatha">
<p><a class="sc" id="65"></a>
<a id="p_8D_469" class="ms"></a>
“Pure puratthā purimāsu jātisu,<br>
Aññātukāmo paripucchitā ahu;<br>
Sussūsitā pabbajitaṃ upāsitā,<br>
Atthantaro atthakathaṃ nisāmayi.
</p>
<p><a class="sc" id="66"></a>
<a id="p_8D_470" class="ms"></a>
<span class="var" title="paññāpaṭilābhakatena (pts1)" id="note288">Paññāpaṭilābhagatena</span> kammunā,<br>
Manussabhūto sukhumacchavī ahu;<br>
Byākaṃsu uppādanimittakovidā,<br>
Sukhumāni atthāni avecca dakkhiti.
</p>
<p><a class="sc" id="67"></a>
<a id="p_8D_471" class="ms"></a>
Sace na pabbajjamupeti tādiso,<br>
Vatteti cakkaṃ pathaviṃ pasāsati;<br>
Atthānusiṭṭhīsu pariggahesu ca,<br>
Na tena seyyo sadiso ca vijjati.
</p>
<p><a class="sc" id="68"></a>
<a class="pts1" id="pts3.159"></a>
<a id="p_8D_472" class="ms"></a>
Sace ca pabbajjamupeti tādiso,<br>
Nekkhammachandābhirato vicakkhaṇo;<br>
Paññāvisiṭṭhaṃ labhate anuttaraṃ,<br>
Pappoti bodhiṃ varabhūrimedhaso”ti.
</p>
</blockquote>
<h2><a id="heading13" href="#menu13">13. Suvaṇṇavaṇṇalakkhaṇaṃ</a></h2>
<p><a class="sc" id="69"></a>
<a id="p_8D_474" class="ms"></a>
<a class="msdiv" id="msdiv_218"></a>
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno akkodhano ahosi anupāyāsabahulo, bahumpi vutto samāno
nābhisajji na kuppi na byāpajji na patitthīyi, na kopañca dosañca appaccayañca
pātvākāsi. Dātā ca ahosi sukhumānaṃ mudukānaṃ attharaṇānaṃ <span class="var" title="pāpuraṇānaṃ (bj, s1-3, pts1)" id="note289">pāvuraṇānaṃ</span>
khomasukhumānaṃ kappāsikasukhumānaṃ koseyyasukhumānaṃ kambalasukhumānaṃ. So
tassa kammassa kaṭattā upacitattā … pe … so tato cuto itthattaṃ āgato samāno
imaṃ mahāpurisalakkhaṇaṃ paṭilabhati. Suvaṇṇavaṇṇo hoti kañcanasannibhattaco.</p>
<p><a class="sc" id="70"></a>
<a id="p_8D_475" class="ms"></a>
So tena lakkhaṇena samannāgato sace agāraṃ ajjhāvasati, rājā hoti cakkavattī …
pe … rājā samāno kiṃ labhati? Lābhī hoti sukhumānaṃ mudukānaṃ attharaṇānaṃ
pāvuraṇānaṃ khomasukhumānaṃ kappāsikasukhumānaṃ koseyyasukhumānaṃ
kambalasukhumānaṃ. Rājā samāno idaṃ labhati … pe … buddho samāno kiṃ labhati?
Lābhī hoti sukhumānaṃ mudukānaṃ attharaṇānaṃ pāvuraṇānaṃ khomasukhumānaṃ
kappāsikasukhumānaṃ koseyyasukhumānaṃ kambalasukhumānaṃ. Buddho samāno idaṃ
labhati”. Etamatthaṃ bhagavā avoca.</p>
<p><a class="sc" id="71"></a>
<a id="p_8D_476" class="ms"></a>
<a class="msdiv" id="msdiv_219"></a>
Tatthetaṃ vuccati: </p>
<blockquote class="gatha">
<p><a class="sc" id="72"></a>
<a class="pts1" id="pts3.160"></a>
<a id="p_8D_477" class="ms"></a>
“Akkodhañca adhiṭṭhahi
<span class="var" title="adāsi ca (pts1)" id="note290">adāsi</span>,<br>
Dānañca vatthāni sukhumāni succhavīni;<br>
Purimatarabhave ṭhito abhivissaji,<br>
Mahimiva suro abhivassaṃ.
</p>
<p><a class="sc" id="73"></a>
<a id="p_8D_478" class="ms"></a>
Taṃ katvāna ito cuto dibbaṃ,<br>
<span class="var" title="upapajja (bj, pts1) | dibbamupapajji (s1-3)" id="note291">Upapajji</span> sukataphalavipākamanubhutvā;<br>
Kanakatanusannibho idhābhibhavati,<br>
Suravarataroriva indo.
</p>
<p><a class="sc" id="74"></a>
<a id="p_8D_479" class="ms"></a>
Gehañcāvasati naro apabbajja,<br>
Micchaṃ mahatimahiṃ
<span class="var" title="anusāsatī (bj) | pasāsati (s1-3)" id="note292">anusāsati</span>;<br>
<span class="var" title="pasayha sa hi ca sattaratanaṃ (bj) | pasayha abhivasana-varataraṃ (pts1)" id="note293">Pasayha sahidha
sattaratanaṃ</span>,<br>
Paṭilabhati
<span class="var" title="vipula ... (s1-3) | vipulaṃ ... (pts1)" id="note294">vimalasukhumacchaviṃ</span> suciñca.</p>
<p><a class="sc" id="75"></a>
<a id="p_8D_480" class="ms"></a>
Lābhī acchādanavatthamokkhapāvuraṇānaṃ,<br>
Bhavati yadi anāgāriyataṃ upeti;<br>
<span class="var" title="sa hi (bj) | suhita (s1-3) | sahī (pts1)" id="note295">Sahito</span> purimakataphalaṃ anubhavati,<br>
Na bhavati katassa panāso”ti.
</p>
</blockquote>
<h2><a id="heading14" href="#menu14">14. Kosohitavatthaguyhalakkhaṇaṃ</a></h2>
<p><a class="sc" id="76"></a>
<a class="pts1" id="pts3.161"></a>
<a id="p_8D_482" class="ms"></a>
<a class="msdiv" id="msdiv_220"></a>
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno cirappanaṭṭhe sucirappavāsino ñātimitte suhajje sakhino
samānetā ahosi. Mātarampi puttena samānetā ahosi, puttampi mātarā samānetā
ahosi, pitarampi puttena samānetā ahosi, puttampi pitarā samānetā ahosi,
bhātarampi bhātarā samānetā ahosi, bhātarampi bhaginiyā samānetā ahosi,
bhaginimpi bhātarā samānetā ahosi, bhaginimpi bhaginiyā samānetā ahosi,
<span class="var" title="samaggiṃ katvā (s1-3, pts1)" id="note296">samaṅgīkatvā</span> ca abbhanumoditā ahosi. So tassa kammassa kaṭattā … pe … so tato
cuto itthattaṃ āgato samāno imaṃ mahāpurisalakkhaṇaṃ paṭilabhati– 
kosohitavatthaguyho hoti.</p>
<p><a class="sc" id="77"></a>
<a id="p_8D_483" class="ms"></a>
So tena lakkhaṇena samannāgato sace agāraṃ ajjhāvasati, rājā hoti cakkavattī …
pe … rājā samāno kiṃ labhati? Pahūtaputto hoti, parosahassaṃ kho panassa puttā
bhavanti sūrā vīraṅgarūpā parasenappamaddanā. Rājā samāno idaṃ labhati … pe …
buddho samāno kiṃ labhati? Pahūtaputto hoti, anekasahassaṃ kho panassa puttā
bhavanti sūrā vīraṅgarūpā parasenappamaddanā. Buddho samāno idaṃ labhati”.
Etamatthaṃ bhagavā avoca.</p>
<p><a class="sc" id="78"></a>
<a id="p_8D_484" class="ms"></a>
<a class="msdiv" id="msdiv_221"></a>
Tatthetaṃ vuccati: </p>
<blockquote class="gatha">
<p><a class="sc" id="79"></a>
<a id="p_8D_485" class="ms"></a>
“Pure puratthā purimāsu jātisu,<br>
Cirappanaṭṭhe sucirappavāsino;<br>
Ñātī suhajje sakhino samānayi,<br>
<span class="var" title="samaggi katvā ca (s1-3) | samaggiṃ katvā (pts1)" id="note297">Samaṅgikatvā</span> anumoditā ahu.</p>
<p><a class="sc" id="80"></a>
<a id="p_8D_486" class="ms"></a>
So
<span class="var" title="sa tena (mr)" id="note298">tena</span> kammena divaṃ samakkami,<br>
Sukhañca khiḍḍāratiyo ca anvabhi;<br>
Tato cavitvā punarāgato idha,<br>
Kosohitaṃ vindati vatthachādiyaṃ.
</p>
<p><a class="sc" id="81"></a>
<a class="pts1" id="pts3.162"></a>
<a id="p_8D_487" class="ms"></a>
Pahūtaputto bhavatī tathāvidho,<br>
<span class="var" title="parosahassassa (pts1)" id="note299">Parosahassañca</span> bhavanti atrajā;<br>
Sūrā <span class="var" title="vīraṅgarūpā (mr)" id="note300">ca vīrā
ca</span> amittatāpanā,<br>
Gihissa pītiṃ jananā piyaṃvadā.
</p>
<p><a class="sc" id="82"></a>
<a id="p_8D_488" class="ms"></a>
Bahūtarā pabbajitassa iriyato,<br>
Bhavanti puttā vacanānusārino;<br>
Gihissa vā pabbajitassa vā puna,<br>
Taṃ lakkhaṇaṃ jāyati tadatthajotakan”ti.
</p>
</blockquote>
<p class="endsection">Paṭhamabhāṇavāro niṭṭhito.</p>
<h2><a id="heading15" href="#menu15">15–16. Parimaṇḍalaanonamajaṇṇuparimasanalakkhaṇāni</a></h2>
<p><a class="sc" id="83"></a>
<a id="p_8D_491" class="ms"></a>
<a class="msdiv" id="msdiv_222"></a>
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno <span class="var" title="mahājanasaṅgāhakaṃ (s1-3, mr) | mahājanasaṃgahataṃ (pts1)" id="note301">mahājanasaṅgahaṃ</span> <span class="var" title="samapekkhamāno (mr)" id="note302">samekkhamāno</span> samaṃ jānāti sāmaṃ jānāti,
purisaṃ jānāti purisavisesaṃ jānāti: ‘ayamidamarahati ayamidamarahatī’ti tattha
tattha purisavisesakaro ahosi. So tassa kammassa kaṭattā … pe … so tato cuto
itthattaṃ āgato samāno imāni dve mahāpurisalakkhaṇāni paṭilabhati.
Nigrodhaparimaṇḍalo ca hoti, ṭhitakoyeva ca anonamanto ubhohi pāṇitalehi
jaṇṇukāni parimasati parimajjati.</p>
<p><a class="sc" id="84"></a>
<a class="pts1" id="pts3.163"></a>
<a id="p_8D_492" class="ms"></a>
So tehi lakkhaṇehi samannāgato sace agāraṃ ajjhāvasati, rājā hoti cakkavattī …
pe … rājā samāno kiṃ labhati? Aḍḍho hoti mahaddhano mahābhogo
pahūtajātarūparajato pahūtavittūpakaraṇo pahūtadhanadhañño paripuṇṇakosakoṭṭhāgāro. Rājā samāno idaṃ labhati … pe … buddho samāno kiṃ labhati? Aḍḍho hoti mahaddhano mahābhogo. Tassimāni dhanāni honti, seyyathidaṃ–  saddhādhanaṃ sīladhanaṃ hiridhanaṃ ottappadhanaṃ sutadhanaṃ cāgadhanaṃ paññādhanaṃ. Buddho samāno idaṃ labhati”. Etamatthaṃ bhagavā avoca.</p>
<p><a class="sc" id="85"></a>
<a id="p_8D_493" class="ms"></a>
<a class="msdiv" id="msdiv_223"></a>
Tatthetaṃ vuccati: </p>
<blockquote class="gatha">
<p><a class="sc" id="86"></a>
<a id="p_8D_494" class="ms"></a>
“Tuliya paṭivicaya cintayitvā,<br>
<span class="var" title="mahājanasaṅgāhakaṃ (s1-3) | mahājanaṃ saṅgāhakaṃ (mr)" id="note303">Mahājanasaṅgahanaṃ</span> samekkhamāno;<br>
Ayamidamarahati tattha tattha,<br>
Purisavisesakaro pure ahosi.
</p>
<p><a class="sc" id="87"></a>
<a id="p_8D_495" class="ms"></a>
<span class="var" title="sa hi ca pana ṭhito (bj, pts1) | samā ca panaṭṭhito (s1-3)" id="note304">Mahiñca pana ṭhito</span> anonamanto,<br>
Phusati karehi ubhohi jaṇṇukāni;<br>
Mahiruhaparimaṇḍalo ahosi,<br>
Sucaritakammavipākasesakena.
</p>
<p><a class="sc" id="88"></a>
<a id="p_8D_496" class="ms"></a>
Bahuvividhanimittalakkhaṇaññū,<br>
Atinipuṇā manujā byākariṃsu;<br>
Bahuvividhā gihīnaṃ arahāni,<br>
Paṭilabhati daharo susu kumāro.
</p>
<p><a class="sc" id="89"></a>
<a class="pts1" id="pts3.164"></a>
<a id="p_8D_497" class="ms"></a>
Idha ca mahīpatissa kāmabhogī,<br>
Gihipatirūpakā bahū bhavanti;<br>
Yadi ca jahati sabbakāmabhogaṃ,<br>
Labhati anuttaraṃ uttamadhanaggan”ti.
</p>
</blockquote>
<h2><a id="heading17" href="#menu17">17–19. Sīhapubbaddhakāyāditilakkhaṇaṃ</a></h2>
<p><a class="sc" id="90"></a>
<a id="p_8D_499" class="ms"></a>
<a class="msdiv" id="msdiv_224"></a>
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno bahujanassa atthakāmo ahosi hitakāmo phāsukāmo
yogakkhemakāmo: ‘kintime saddhāya vaḍḍheyyuṃ, sīlena vaḍḍheyyuṃ, <span class="var" title="buddhiyā vaḍḍheyyuṃ (s1-3)" id="note305">sutena
vaḍḍheyyuṃ</span>, cāgena vaḍḍheyyuṃ, dhammena vaḍḍheyyuṃ, paññāya vaḍḍheyyuṃ,
dhanadhaññena vaḍḍheyyuṃ, khettavatthunā vaḍḍheyyuṃ, dvipadacatuppadehi
vaḍḍheyyuṃ, puttadārehi vaḍḍheyyuṃ, dāsakammakaraporisehi vaḍḍheyyuṃ, ñātīhi
vaḍḍheyyuṃ, mittehi vaḍḍheyyuṃ, bandhavehi vaḍḍheyyun’ti. So tassa kammassa
kaṭattā … pe … so tato cuto itthattaṃ āgato samāno imāni tīṇi
mahāpurisalakkhaṇāni paṭilabhati. Sīhapubbaddhakāyo ca hoti citantaraṃso ca
samavaṭṭakkhandho ca.</p>
<p><a class="sc" id="91"></a>
<a class="pts1" id="pts3.165"></a>
<a id="p_8D_500" class="ms"></a>
So tehi lakkhaṇehi samannāgato sace agāraṃ ajjhāvasati, rājā hoti cakkavattī …
pe … rājā samāno kiṃ labhati? Aparihānadhammo hoti, na parihāyati dhanadhaññena
khettavatthunā dvipadacatuppadehi puttadārehi dāsakammakaraporisehi ñātīhi
mittehi bandhavehi, na parihāyati sabbasampattiyā. Rājā samāno idaṃ labhati …
pe … buddho samāno kiṃ labhati? Aparihānadhammo hoti, na parihāyati saddhāya
sīlena sutena cāgena paññāya, na parihāyati sabbasampattiyā. Buddho samāno idaṃ
labhati”. Etamatthaṃ bhagavā avoca.</p>
<p><a class="sc" id="92"></a>
<a id="p_8D_501" class="ms"></a>
<a class="msdiv" id="msdiv_225"></a>
Tatthetaṃ vuccati: </p>
<blockquote class="gatha">
<p><span class="cross" title="^mi7.6.7#1 [Vagguliṅgapañha]" id="note306">^</span>
<a class="sc" id="93"></a>
<a id="p_8D_502" class="ms"></a>
“
Saddhāya sīlena sutena buddhiyā,<br>
Cāgena dhammena bahūhi sādhuhi;<br>
Dhanena dhaññena ca khettavatthunā,<br>
Puttehi dārehi catuppadehi ca.
</p>
<p><a class="sc" id="94"></a>
<a id="p_8D_503" class="ms"></a>
Ñātīhi mittehi ca bandhavehi ca,<br>
Balena vaṇṇena sukhena cūbhayaṃ;<br>
Kathaṃ na hāyeyyuṃ pareti icchati,<br>
<span class="var" title="idaṃ samiddhañca (bj, mr) | addhaṃ samiddhañca (s1-3)" id="note307">Atthassa middhī
ca</span> panābhikaṅkhati.</p>
<p><a class="sc" id="95"></a>
<a id="p_8D_504" class="ms"></a>
Sa sīhapubbaddhasusaṇṭhito ahu,<br>
Samavaṭṭakhandho ca citantaraṃso;<br>
Pubbe suciṇṇena katena kammunā,<br>
Ahāniyaṃ pubbanimittamassa taṃ.
</p>
<p><a class="sc" id="96"></a>
<a id="p_8D_505" class="ms"></a>
Gihīpi dhaññena dhanena vaḍḍhati,<br>
Puttehi dārehi catuppadehi ca;<br>
Akiñcano pabbajito anuttaraṃ,<br>
<span class="var" title="pappoti sambodhimahānadhammatanti (bj, s1-3, mr)" id="note308">Pappoti bodhiṃ
asahānadhammatan”ti</span>.</p>
</blockquote>
<h2><a id="heading20" href="#menu20">20. Rasaggasaggitālakkhaṇaṃ</a></h2>
<p><a class="sc" id="97"></a>
<a class="pts1" id="pts3.166"></a>
<a id="p_8D_507" class="ms"></a>
<a class="msdiv" id="msdiv_226"></a>
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ<span class="cross" title="^mi5.5.5#1 [Buddhaaviheṭhakapañha]" id="note309">^</span> pubbe
manussabhūto samāno sattānaṃ aviheṭhakajātiko ahosi pāṇinā vā leḍḍunā vā
daṇḍena vā satthena vā. So tassa kammassa kaṭattā upacitattā … pe … so tato
cuto itthattaṃ āgato samāno imaṃ mahāpurisalakkhaṇaṃ paṭilabhati, rasaggasaggī
hoti, uddhaggāssa rasaharaṇīyo gīvāya jātā honti <span class="var" title="samāvāhiniyo (bj) | samavāharasaharaṇiyo (s1-3) | samabhivāhiniyo (pts1)" id="note310">samābhivāhiniyo</span>.</p>
<p><a class="sc" id="98"></a>
<a id="p_8D_508" class="ms"></a>
So tena lakkhaṇena samannāgato sace agāraṃ ajjhāvasati, rājā hoti cakkavattī …
pe … rājā samāno kiṃ labhati? Appābādho hoti appātaṅko, samavepākiniyā gahaṇiyā
samannāgato nātisītāya nāccuṇhāya. Rājā samāno idaṃ labhati … pe … buddho
samāno kiṃ labhati? Appābādho hoti appātaṅko samavepākiniyā gahaṇiyā
samannāgato nātisītāya nāccuṇhāya majjhimāya padhānakkhamāya. Buddho samāno
idaṃ labhati”. Etamatthaṃ bhagavā avoca.</p>
<p><a class="sc" id="99"></a>
<a id="p_8D_509" class="ms"></a>
<a class="msdiv" id="msdiv_227"></a>
Tatthetaṃ vuccati: </p>
<blockquote class="gatha">
<p><a class="sc" id="100"></a>
<a id="p_8D_510" class="ms"></a>
“Na pāṇidaṇḍehi panātha leḍḍunā,<br>
Satthena vā
<span class="var" title="māraṇavadhena (mr)" id="note311">maraṇavadhena</span> vā pana;<br>
Ubbādhanāya paritajjanāya vā,<br>
Na heṭhayī janatamaheṭhako ahu.
</p>
<p><a class="sc" id="101"></a>
<a class="pts1" id="pts3.167"></a>
<a id="p_8D_511" class="ms"></a>
Teneva so sugatimupecca modati,<br>
Sukhapphalaṃ kariya sukhāni vindati;<br>
<span class="var" title="pāmuñjasā (s1-3) | sampajjasā (pts1) | sāmañca sā (mr)" id="note312">Samojasā</span> rasaharaṇī susaṇṭhitā,<br>
Idhāgato labhati rasaggasaggitaṃ.
</p>
<p><a class="sc" id="102"></a>
<a id="p_8D_512" class="ms"></a>
Tenāhu naṃ atinipuṇā vicakkhaṇā,<br>
Ayaṃ naro sukhabahulo bhavissati;<br>
Gihissa vā pabbajitassa vā
<span class="var" title="pana (s1-3)" id="note313">puna</span>,<br>
Taṃ lakkhaṇaṃ bhavati tadatthajotakan”ti.
</p>
</blockquote>
<h2><a id="heading21" href="#menu21">21–22. Abhinīlanettagopakhumalakkhaṇāni</a></h2>
<p><a class="sc" id="103"></a>
<a id="p_8D_514" class="ms"></a>
<a class="msdiv" id="msdiv_228"></a>
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno na ca visaṭaṃ, <span class="var" title="na ca visācitaṃ (bj, pts1) | na ca visāvi (s1-3)" id="note314">na ca visāci</span>, na ca pana viceyya pekkhitā,
ujuṃ tathā pasaṭamujumano, piyacakkhunā bahujanaṃ udikkhitā ahosi. So tassa
kammassa kaṭattā … pe … so tato cuto itthattaṃ āgato samāno imāni dve
mahāpurisalakkhaṇāni paṭilabhati. Abhinīlanetto ca hoti gopakhumo ca.</p>
<p><a class="sc" id="104"></a>
<a class="pts1" id="pts3.168"></a>
<a id="p_8D_515" class="ms"></a>
So tehi lakkhaṇehi samannāgato, sace agāraṃ ajjhāvasati, rājā hoti cakkavattī …
pe … rājā samāno kiṃ labhati? Piyadassano hoti bahuno janassa, piyo hoti manāpo
brāhmaṇagahapatikānaṃ negamajānapadānaṃ gaṇakamahāmattānaṃ anīkaṭṭhānaṃ
dovārikānaṃ amaccānaṃ pārisajjānaṃ rājūnaṃ bhogiyānaṃ kumārānaṃ. Rājā samāno
idaṃ labhati … pe … buddho samāno kiṃ labhati? Piyadassano hoti bahuno janassa,
piyo hoti manāpo bhikkhūnaṃ bhikkhunīnaṃ upāsakānaṃ upāsikānaṃ devānaṃ
manussānaṃ asurānaṃ nāgānaṃ gandhabbānaṃ. Buddho samāno idaṃ labhati”.
Etamatthaṃ bhagavā avoca.</p>
<p><a class="sc" id="105"></a>
<a id="p_8D_516" class="ms"></a>
<a class="msdiv" id="msdiv_229"></a>
Tatthetaṃ vuccati: </p>
<blockquote class="gatha">
<p><a class="sc" id="106"></a>
<a id="p_8D_517" class="ms"></a>
“Na ca visaṭaṃ na ca <span class="var" title="visāvi (s1-3) | visācitaṃ (pts1)" id="note315">visāci</span>,<br>
Na ca pana viceyyapekkhitā;<br>
Ujuṃ tathā pasaṭamujumano,<br>
Piyacakkhunā bahujanaṃ udikkhitā.
</p>
<p><a class="sc" id="107"></a>
<a id="p_8D_518" class="ms"></a>
Sugatīsu so phalavipākaṃ,<br>
Anubhavati tattha modati;<br>
Idha ca pana bhavati gopakhumo,<br>
Abhinīlanettanayano sudassano.
</p>
<p><a class="sc" id="108"></a>
<a id="p_8D_519" class="ms"></a>
Abhiyogino ca nipuṇā,<br>
Bahū pana nimittakovidā;<br>
Sukhumanayanakusalā manujā,<br>
Piyadassanoti abhiniddisanti naṃ.
</p>
<p><a class="sc" id="109"></a>
<a class="pts1" id="pts3.169"></a>
<a id="p_8D_520" class="ms"></a>
Piyadassano gihīpi santo ca,<br>
Bhavati bahujanapiyāyito;<br>
Yadi ca na bhavati gihī samaṇo hoti,<br>
Piyo bahūnaṃ sokanāsano”ti.
</p>
</blockquote>
<h2><a id="heading23" href="#menu23">23. Uṇhīsasīsalakkhaṇaṃ</a></h2>
<p><a class="sc" id="110"></a>
<a id="p_8D_522" class="ms"></a>
<a class="msdiv" id="msdiv_230"></a>
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno bahujanapubbaṅgamo ahosi kusalesu dhammesu bahujanapāmokkho
kāyasucarite vacīsucarite manosucarite dānasaṃvibhāge sīlasamādāne
uposathupavāse matteyyatāya petteyyatāya sāmaññatāya brahmaññatāya kule
jeṭṭhāpacāyitāya aññataraññataresu ca adhikusalesu dhammesu. So tassa kammassa
kaṭattā … pe … so tato cuto itthattaṃ āgato samāno imaṃ mahāpurisalakkhaṇaṃ
paṭilabhati–  uṇhīsasīso hoti.</p>
<p><a class="sc" id="111"></a>
<a id="p_8D_523" class="ms"></a>
So tena lakkhaṇena samannāgato sace agāraṃ ajjhāvasati, rājā hoti cakkavattī …
pe … rājā samāno kiṃ labhati? Mahāssa jano anvāyiko hoti, brāhmaṇagahapatikā
negamajānapadā gaṇakamahāmattā anīkaṭṭhā dovārikā amaccā pārisajjā rājāno
bhogiyā kumārā. Rājā samāno idaṃ labhati … pe … buddho samāno kiṃ labhati?
Mahāssa jano anvāyiko hoti, bhikkhū bhikkhuniyo upāsakā upāsikāyo devā manussā
asurā nāgā gandhabbā. Buddho samāno idaṃ labhati”. Etamatthaṃ bhagavā avoca.</p>
<p><a class="sc" id="112"></a>
<a id="p_8D_524" class="ms"></a>
<a class="msdiv" id="msdiv_231"></a>
Tatthetaṃ vuccati: </p>
<blockquote class="gatha">
<p><a class="sc" id="113"></a>
<a id="p_8D_525" class="ms"></a>
“Pubbaṅgamo sucaritesu ahu,<br>
Dhammesu dhammacariyābhirato;<br>
Anvāyiko bahujanassa ahu,<br>
Saggesu vedayittha puññaphalaṃ.
</p>
<p><a class="sc" id="114"></a>
<a class="pts1" id="pts3.170"></a>
<a id="p_8D_526" class="ms"></a>
Veditvā so sucaritassa phalaṃ,<br>
Uṇhīsasīsattamidhajjhagamā;<br>
Byākaṃsu byañjananimittadharā,<br>
Pubbaṅgamo bahujanaṃ hessati.
</p>
<p><a class="sc" id="115"></a>
<a id="p_8D_527" class="ms"></a>
Paṭibhogiyā manujesu idha,<br>
Pubbeva tassa abhiharanti tadā;<br>
Yadi khattiyo bhavati bhūmipati,<br>
Paṭihārakaṃ bahujane labhati.
</p>
<p><a class="sc" id="116"></a>
<a id="p_8D_528" class="ms"></a>
Atha cepi pabbajati so manujo,<br>
Dhammesu hoti paguṇo visavī;<br>
Tassānusāsaniguṇābhirato,<br>
Anvāyiko bahujano bhavatī”ti.
</p>
</blockquote>
<h2><a id="heading24" href="#menu24">24–25. Ekekalomatāuṇṇālakkhaṇāni</a></h2>
<p><a class="sc" id="117"></a>
<a id="p_8D_530" class="ms"></a>
<a class="msdiv" id="msdiv_232"></a>
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno musāvādaṃ pahāya musāvādā paṭivirato ahosi, saccavādī
saccasandho theto paccayiko avisaṃvādako lokassa. So tassa kammassa kaṭattā
upacitattā … pe … so tato cuto itthattaṃ āgato samāno imāni dve
mahāpurisalakkhaṇāni paṭilabhati. Ekekalomo ca hoti, uṇṇā ca bhamukantare jātā
hoti odātā mudutūlasannibhā.</p>
<p><a class="sc" id="118"></a>
<a class="pts1" id="pts3.171"></a>
<a id="p_8D_531" class="ms"></a>
So tehi lakkhaṇehi samannāgato, sace agāraṃ ajjhāvasati, rājā hoti cakkavattī …
pe … rājā samāno kiṃ labhati? Mahāssa jano upavattati, brāhmaṇagahapatikā
negamajānapadā gaṇakamahāmattā anīkaṭṭhā dovārikā amaccā pārisajjā rājāno
bhogiyā kumārā. Rājā samāno idaṃ labhati … pe … buddho samāno kiṃ labhati?
Mahāssa jano upavattati, bhikkhū bhikkhuniyo upāsakā upāsikāyo devā manussā
asurā nāgā gandhabbā. Buddho samāno idaṃ labhati”. Etamatthaṃ bhagavā avoca.</p>
<p><a class="sc" id="119"></a>
<a id="p_8D_532" class="ms"></a>
<a class="msdiv" id="msdiv_233"></a>
Tatthetaṃ vuccati: </p>
<blockquote class="gatha">
<p><a class="sc" id="120"></a>
<a id="p_8D_533" class="ms"></a>
“Saccappaṭiñño purimāsu jātisu,<br>
Advejjhavāco alikaṃ vivajjayi;<br>
Na so visaṃvādayitāpi kassaci,<br>
Bhūtena tacchena tathena bhāsayi.
</p>
<p><a class="sc" id="121"></a>
<a id="p_8D_534" class="ms"></a>
Setā susukkā mudutūlasannibhā,<br>
Uṇṇā
<span class="var" title="uṇṇāssa jātā (si)" id="note316">sujātā</span> bhamukantare ahu;<br>
Na lomakūpesu duve ajāyisuṃ,<br>
Ekekalomūpacitaṅgavā ahu.
</p>
<p><a class="sc" id="122"></a>
<a id="p_8D_535" class="ms"></a>
Taṃ lakkhaṇaññū bahavo samāgatā,<br>
Byākaṃsu uppādanimittakovidā;<br>
Uṇṇā ca lomā ca yathā susaṇṭhitā,<br>
Upavattatī īdisakaṃ bahujjano.
</p>
<p><a class="sc" id="123"></a>
<a id="p_8D_536" class="ms"></a>
Gihimpi santaṃ upavattatī jano,<br>
Bahu puratthāpakatena kammunā;<br>
Akiñcanaṃ pabbajitaṃ anuttaraṃ,<br>
Buddhampi santaṃ upavattati jano”ti.
</p>
</blockquote>
<h2><a id="heading26" href="#menu26">26–27. Cattālīsaaviraḷadantalakkhaṇāni</a></h2>
<p><a class="sc" id="124"></a>
<a class="pts1" id="pts3.172"></a>
<a id="p_8D_538" class="ms"></a>
<a class="msdiv" id="msdiv_234"></a>
“Yampi, bhikkhave tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno pisuṇaṃ vācaṃ pahāya pisuṇāya vācāya paṭivirato ahosi. Ito
sutvā na amutra akkhātā imesaṃ bhedāya, amutra vā sutvā na imesaṃ akkhātā
amūsaṃ bhedāya, iti bhinnānaṃ vā sandhātā, sahitānaṃ vā anuppadātā, samaggārāmo
samaggarato samagganandī samaggakaraṇiṃ vācaṃ bhāsitā ahosi. So tassa kammassa
kaṭattā … pe … so tato cuto itthattaṃ āgato samāno imāni dve
mahāpurisalakkhaṇāni paṭilabhati. Cattālīsadanto ca hoti aviraḷadanto ca.</p>
<p><a class="sc" id="125"></a>
<a id="p_8D_539" class="ms"></a>
So tehi lakkhaṇehi samannāgato sace agāraṃ ajjhāvasati, rājā hoti cakkavattī …
pe … rājā samāno kiṃ labhati?<span class="cross" title="^mi5.2.8#1 [Abhejjaparisapañha] abhejjaparisapañhe" id="note317">^</span> Abhejjapariso hoti, abhejjāssa honti parisā,
brāhmaṇagahapatikā negamajānapadā gaṇakamahāmattā anīkaṭṭhā dovārikā amaccā
pārisajjā rājāno bhogiyā kumārā. Rājā samāno idaṃ labhati … buddho samāno kiṃ
labhati? Abhejjapariso hoti, abhejjāssa honti parisā, bhikkhū bhikkhuniyo
upāsakā upāsikāyo devā manussā asurā nāgā gandhabbā. Buddho samāno idaṃ
labhati”. Etamatthaṃ bhagavā avoca.</p>
<p><a class="sc" id="126"></a>
<a id="p_8D_540" class="ms"></a>
<a class="msdiv" id="msdiv_235"></a>
Tatthetaṃ vuccati: </p>
<blockquote class="gatha">
<p><a class="sc" id="127"></a>
<a id="p_8D_541" class="ms"></a>
“Vebhūtiyaṃ sahitabhedakāriṃ,<br>
Bhedappavaḍḍhanavivādakāriṃ;<br>
Kalahappavaḍḍhanaākiccakāriṃ,<br>
Sahitānaṃ bhedajananiṃ na bhaṇi.
</p>
<p><a class="sc" id="128"></a>
<a class="pts1" id="pts3.173"></a>
<a id="p_8D_542" class="ms"></a>
Avivādavaḍḍhanakariṃ sugiraṃ,<br>
Bhinnānusandhijananiṃ abhaṇi;<br>
Kalahaṃ janassa panudī samaṅgī,<br>
Sahitehi nandati pamodati ca.
</p>
<p><a class="sc" id="129"></a>
<a id="p_8D_543" class="ms"></a>
Sugatīsu so phalavipākaṃ,<br>
Anubhavati tattha modati;<br>
Dantā idha honti aviraḷā sahitā,<br>
Caturo dasassa mukhajā susaṇṭhitā.
</p>
<p><a class="sc" id="130"></a>
<a id="p_8D_544" class="ms"></a>
Yadi khattiyo bhavati bhūmipati,<br>
Avibhediyāssa parisā bhavati;<br>
Samaṇo ca hoti virajo vimalo,<br>
Parisāssa hoti anugatā acalā”ti.
</p>
</blockquote>
<h2><a id="heading28" href="#menu28">28–29. Pahūtajivhābrahmassaralakkhaṇāni</a></h2>
<p><a class="sc" id="131"></a>
<a id="p_8D_546" class="ms"></a>
<a class="msdiv" id="msdiv_236"></a>
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno pharusaṃ vācaṃ pahāya pharusāya vācāya paṭivirato ahosi. Yā
sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā,
tathārūpiṃ vācaṃ bhāsitā ahosi. So tassa kammassa kaṭattā upacitattā … pe … so
tato cuto itthattaṃ āgato samāno imāni dve mahāpurisalakkhaṇāni paṭilabhati.
Pahūtajivho ca hoti brahmassaro ca karavīkabhāṇī.</p>
<p><a class="sc" id="132"></a>
<a class="pts1" id="pts3.174"></a>
<a id="p_8D_547" class="ms"></a>
So tehi lakkhaṇehi samannāgato sace agāraṃ ajjhāvasati, rājā hoti cakkavattī …
pe … rājā samāno kiṃ labhati? Ādeyyavāco hoti, ādiyantissa vacanaṃ
brāhmaṇagahapatikā negamajānapadā gaṇakamahāmattā anīkaṭṭhā dovārikā amaccā
pārisajjā rājāno bhogiyā kumārā. Rājā samāno idaṃ labhati … pe … buddho samāno
kiṃ labhati? Ādeyyavāco hoti, ādiyantissa vacanaṃ bhikkhū bhikkhuniyo upāsakā
upāsikāyo devā manussā asurā nāgā gandhabbā. Buddho samāno idaṃ labhati”.
Etamatthaṃ bhagavā avoca.</p>
<p><a class="sc" id="133"></a>
<a id="p_8D_548" class="ms"></a>
<a class="msdiv" id="msdiv_237"></a>
Tatthetaṃ vuccati: </p>
<blockquote class="gatha">
<p><a class="sc" id="134"></a>
<a id="p_8D_549" class="ms"></a>
“Akkosabhaṇḍanavihesakāriṃ,<br>
<span class="var" title="ubbādhakaṃ (bj) | ubbādhakaraṃ (s1-3) | ubbāyikaṃ (pts1)" id="note318">Ubbādhikaṃ</span> bahujanappamaddanaṃ;<br>
Abāḷhaṃ giraṃ so na bhaṇi pharusaṃ,<br>
Madhuraṃ bhaṇi
<span class="var" title="susahitaṃ (s1-3)" id="note319">susaṃhitaṃ</span> sakhilaṃ.</p>
<p><a class="sc" id="135"></a>
<a id="p_8D_550" class="ms"></a>
Manaso piyā hadayagāminiyo,<br>
Vācā so erayati kaṇṇasukhā;<br>
Vācāsuciṇṇaphalamanubhavi,<br>
Saggesu
<span class="var" title="vedaya (bj) | vedayitha (s1-3) | vedayati (?)" id="note320">vedayatha</span> puññaphalaṃ.</p>
<p><a class="sc" id="136"></a>
<a id="p_8D_551" class="ms"></a>
Veditvā so sucaritassa phalaṃ,<br>
Brahmassarattamidhamajjhagamā;<br>
Jivhāssa hoti vipulā puthulā,<br>
Ādeyyavākyavacano bhavati.
</p>
<p><a class="sc" id="137"></a>
<a class="pts1" id="pts3.175"></a>
<a id="p_8D_552" class="ms"></a>
Gihinopi ijjhati yathā bhaṇato,<br>
Atha ce pabbajati so manujo;<br>
Ādiyantissa vacanaṃ janatā,<br>
Bahuno bahuṃ subhaṇitaṃ bhaṇato”ti.
</p>
</blockquote>
<h2><a id="heading30" href="#menu30">30. Sīhahanulakkhaṇaṃ</a></h2>
<p><a class="sc" id="138"></a>
<a id="p_8D_554" class="ms"></a>
<a class="msdiv" id="msdiv_238"></a>
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno samphappalāpaṃ pahāya samphappalāpā paṭivirato ahosi
kālavādī bhūtavādī atthavādī dhammavādī vinayavādī, nidhānavatiṃ vācaṃ bhāsitā
ahosi kālena sāpadesaṃ pariyantavatiṃ atthasaṃhitaṃ. So tassa kammassa kaṭattā
… pe … so tato cuto itthattaṃ āgato samāno imaṃ mahāpurisalakkhaṇaṃ
paṭilabhati, sīhahanu hoti.</p>
<p><a class="sc" id="139"></a>
<a id="p_8D_555" class="ms"></a>
So tena lakkhaṇena samannāgato sace agāraṃ ajjhāvasati, rājā hoti cakkavattī …
pe … rājā samāno kiṃ labhati? Appadhaṃsiyo hoti kenaci manussabhūtena
paccatthikena paccāmittena. Rājā samāno idaṃ labhati … pe … buddho samāno kiṃ
labhati? Appadhaṃsiyo hoti abbhantarehi vā bāhirehi vā paccatthikehi
paccāmittehi, rāgena vā dosena vā mohena vā samaṇena vā brāhmaṇena vā devena vā
mārena vā brahmunā vā kenaci vā lokasmiṃ. Buddho samāno idaṃ labhati”.
Etamatthaṃ bhagavā avoca.</p>
<p><a class="sc" id="140"></a>
<a id="p_8D_556" class="ms"></a>
<a class="msdiv" id="msdiv_239"></a>
Tatthetaṃ vuccati: </p>
<blockquote class="gatha">
<p><a class="sc" id="141"></a>
<a id="p_8D_557" class="ms"></a>
“Na <span class="var" title="na samphappalāpaṃ na vuccaddhatanti (s1-3) | samphappalāpaṃ na abuddhatanti (mr)" id="note321">samphappalāpaṃ na muddhataṃ</span>,<br>
Avikiṇṇavacanabyappatho ahosi;<br>
Ahitamapi ca apanudi,<br>
Hitamapi ca bahujanasukhañca abhaṇi.
</p>
<p><a class="sc" id="142"></a>
<a class="pts1" id="pts3.176"></a>
<a id="p_8D_558" class="ms"></a>
Taṃ katvā ito cuto divamupapajji,<br>
Sukataphalavipākamanubhosi;<br>
Caviya punaridhāgato samāno,<br>
Dvidugamavaratarahanuttamalattha.
</p>
<p><a class="sc" id="143"></a>
<a id="p_8D_559" class="ms"></a>
Rājā hoti suduppadhaṃsiyo,<br>
Manujindo manujādhipati mahānubhāvo;<br>
Tidivapuravarasamo bhavati,<br>
Suravarataroriva indo.
</p>
<p><a class="sc" id="144"></a>
<a id="p_8D_560" class="ms"></a>
<span class="var" title="... surasakkarakkhasebhi (s1-3) | ... surasakkarakkhasehi (pts1)" id="note322">Gandhabbāsurayakkharakkhasebhi</span>,<br>
Surehi na hi bhavati suppadhaṃsiyo;<br>
Tathatto yadi bhavati tathāvidho,<br>
Idha disā ca paṭidisā ca vidisā cā”ti.
</p>
</blockquote>
<h2><a id="heading31" href="#menu31">31–32. Samadantasusukkadāṭhālakkhaṇāni</a></h2>
<p><a class="sc" id="145"></a>
<a class="pts1" id="pts3.177"></a>
<a id="p_8D_562" class="ms"></a>
<a class="msdiv" id="msdiv_240"></a>
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno micchājīvaṃ pahāya sammāājīvena jīvikaṃ kappesi,
<span class="var" title="... sāhasākārā (s1-3, pts1)" id="note323">tulākūṭakaṃsakūṭamānakūṭaukkoṭanavañcananikatisāciyogachedanavadhabandhanaviparāmosaālopasahasākārā</span> paṭivirato ahosi. So tassa kammassa kaṭattā upacitattā ussannattā vipulattā kāyassa bhedā paraṃ maraṇā sugatiṃ saggaṃ lokaṃ upapajjati. So tattha aññe deve dasahi ṭhānehi adhigaṇhāti dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi. So tato cuto itthattaṃ āgato samāno imāni dve mahāpurisalakkhaṇāni paṭilabhati, samadanto ca hoti susukkadāṭho ca.</p>
<p><a class="sc" id="146"></a>
<a id="p_8D_563" class="ms"></a>
So tehi lakkhaṇehi samannāgato sace agāraṃ ajjhāvasati, rājā hoti cakkavattī
dhammiko dhammarājā cāturanto vijitāvī janapadatthāvariyappatto
sattaratanasamannāgato. Tassimāni satta ratanāni bhavanti, seyyathidaṃ– 
cakkaratanaṃ hatthiratanaṃ assaratanaṃ maṇiratanaṃ itthiratanaṃ gahapatiratanaṃ
pariṇāyakaratanameva sattamaṃ. Parosahassaṃ kho panassa puttā bhavanti sūrā
vīraṅgarūpā parasenappamaddanā. So imaṃ pathaviṃ sāgarapariyantaṃ
akhilamanimittamakaṇṭakaṃ iddhaṃ phītaṃ khemaṃ sivaṃ nirabbudaṃ adaṇḍena
asatthena dhammena abhivijiya ajjhāvasati. Rājā samāno kiṃ labhati?
Suciparivāro hoti sucissa honti parivārā brāhmaṇagahapatikā negamajānapadā
gaṇakamahāmattā anīkaṭṭhā dovārikā amaccā pārisajjā rājāno bhogiyā kumārā. Rājā
samāno idaṃ labhati.</p>
<p><a class="sc" id="147"></a>
<a id="p_8D_564" class="ms"></a>
Sace kho pana agārasmā anagāriyaṃ pabbajati, arahaṃ hoti sammāsambuddho loke
vivaṭṭacchado. Buddho samāno kiṃ labhati? Suciparivāro hoti, sucissa honti
parivārā, bhikkhū bhikkhuniyo upāsakā upāsikāyo devā manussā asurā nāgā
gandhabbā. Buddho samāno idaṃ labhati”. Etamatthaṃ bhagavā avoca.</p>
<p><a class="sc" id="148"></a>
<a id="p_8D_565" class="ms"></a>
<a class="msdiv" id="msdiv_241"></a>
Tatthetaṃ vuccati: </p>
<blockquote class="gatha">
<p><a class="sc" id="149"></a>
<a class="pts1" id="pts3.178"></a>
<a id="p_8D_566" class="ms"></a>
“Micchājīvañca avassaji samena vuttiṃ,<br>
Sucinā so janayittha dhammikena;<br>
Ahitamapi ca
<span class="var" title="apānudi (bj)" id="note324">apanudi</span>,<br>
Hitamapi ca bahujanasukhañca
<span class="var" title="ācari (bj, pts1)" id="note325">acari</span>.</p>
<p><a class="sc" id="150"></a>
<a id="p_8D_567" class="ms"></a>
Sagge vedayati naro sukhapphalāni,<br>
Karitvā nipuṇebhi vidūhi sabbhi;<br>
Vaṇṇitāni tidivapuravarasamo,<br>
Abhiramati ratikhiḍḍāsamaṅgī.
</p>
<p><a class="sc" id="151"></a>
<a id="p_8D_568" class="ms"></a>
<span class="var" title="laddhā (bj)" id="note326">Laddhāna</span> mānusakaṃ bhavaṃ tato,<br>
Cavitvāna sukataphalavipākaṃ;<br>
Sesakena paṭilabhati lapanajaṃ,<br>
<span class="var" title="suci ca suvisuddhasusukkaṃ. (s1-3) | suvisuddhaṃ suvisukkaṃ. (pts1)" id="note327">Samamapi
sucisusukkaṃ</span>.</p>
<p><a class="sc" id="152"></a>
<a id="p_8D_569" class="ms"></a>
Taṃ veyyañjanikā samāgatā bahavo,<br>
Byākaṃsu nipuṇasammatā manujā;<br>
Sucijanaparivāragaṇo bhavati,<br>
Dijasamasukkasucisobhanadanto.
</p>
<p><a class="sc" id="153"></a>
<a class="pts1" id="pts3.179"></a>
<a id="p_8D_570" class="ms"></a>
Rañño hoti bahujano,<br>
Suciparivāro mahatiṃ mahiṃ anusāsato;<br>
Pasayha na ca janapadatudanaṃ,<br>
Hitamapi ca bahujanasukhañca caranti.
</p>
<p><a class="sc" id="154"></a>
<a id="p_8D_571" class="ms"></a>
Atha ce pabbajati bhavati vipāpo,<br>
Samaṇo samitarajo vivaṭṭacchado;<br>
Vigatadarathakilamatho,<br>
<span class="var" title="paraṃpi paramaṃpi ca (s1-3) | imampi ca parampi ca (pts1)" id="note328">Imamapi ca paramapi
ca</span> passati lokaṃ.</p>
<p><a class="sc" id="155"></a>
<a id="p_8D_572" class="ms"></a>
Tassovādakarā bahugihī ca pabbajitā ca,<br>
Asuciṃ garahitaṃ dhunanti pāpaṃ;<br>
Sa hi sucibhi parivuto bhavati,<br>
Malakhilakalikilese
<span class="var" title="" id="note329">panudehī”ti</span>.</p>
</blockquote>
<p><a class="sc" id="156"></a>
<a id="p_8D_573" class="ms"></a>
Idamavoca bhagavā. Attamanā te bhikkhū bhagavato bhāsitaṃ abhinandunti.</p>
<p class="endsutta">Lakkhaṇasuttaṃ niṭṭhitaṃ sattamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Lakkhaṇasutta</span>
</div>
</section>
<a class="previous" href="/pi/dn29">◀ Dīgha Nikāya  29</a><a class="top" href="#"> ▲ TOP </a><a class="next" href="/pi/dn31">Dīgha Nikāya  31 ▶</a>
</div>
</body>
</html>