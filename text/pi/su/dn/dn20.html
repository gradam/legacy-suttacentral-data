<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta">
<article>
<div id="dn20" class="hgroup"><p class="division">Dīgha Nikāya 20</p> <h1>Mahāsamayasutta</h1></div>
<p><a id="p_7D_746" class="ms"></a><a class="msdiv" id="msdiv_331"></a><a class="sc" id="1"></a> <span class="evam">Evaṃ me sutaṃ—​</span>   ekaṃ samayaṃ bhagavā sakkesu viharati kapilavatthusmiṃ mahāvane mahatā bhikkhusaṅghena saddhiṃ pañcamattehi bhikkhusatehi sabbeheva arahantehi; dasahi ca lokadhātūhi devatā yebhuyyena sannipatitā honti bhagavantaṃ dassanāya bhikkhusaṅghañca. Atha kho catunnaṃ suddhāvāsakāyikānaṃ <span class="var" data-mula="&lt;strong&gt;Ms. 7D:746(dn20:):&lt;/strong&gt;...Atha kho catunnaṃ suddhāvāsakāyikānaṃ devatānaṃ* etadahosi ayaṃ kho bhagavā...&lt;br&gt;" data-content="&lt;strong&gt;(syā1-3. kaṃ. pā1.): &lt;/strong&gt;devānaṃ">devatānaṃ</span> etadahosi:  “ayaṃ kho bhagavā sakkesu viharati kapilavatthusmiṃ mahāvane mahatā bhikkhusaṅghena saddhiṃ pañcamattehi bhikkhusatehi sabbeheva arahantehi; dasahi ca lokadhātūhi devatā yebhuyyena sannipatitā honti bhagavantaṃ dassanāya bhikkhusaṅghañca. Yannūna mayampi yena bhagavā tenupasaṅkameyyāma; upasaṅkamitvā bhagavato santike paccekaṃ<span class="var" data-mula="&lt;strong&gt;Ms. 7D:746(dn20:):&lt;/strong&gt;...upasaṅkamitvā bhagavato santike paccekaṃ gāthaṃ* bhāseyyāmāti.&lt;br&gt;" data-content="&lt;strong&gt;(sī.): &lt;/strong&gt;paccekagāthā&lt;br&gt;&lt;strong&gt;(syā1-3. kaṃ. pā1.): &lt;/strong&gt; paccekagāthaṃ"> gāthaṃ</span> bhāseyyāmā”ti.</p><p><a id="p_7D_747" class="ms"></a><a class="msdiv" id="msdiv_332"></a><a class="sc" id="2"></a>
Atha kho tā devatā seyyathāpi nāma balavā puriso samiñjitaṃ vā bāhaṃ pasāreyya pasāritaṃ vā bāhaṃ samiñjeyya; evameva–  suddhāvāsesu devesu antarahitā bhagavato purato pāturahesuṃ. Atha kho tā devatā bhagavantaṃ abhivādetvā ekamantaṃ aṭṭhaṃsu. Ekamantaṃ ṭhitā kho ekā devatā bhagavato santike imaṃ gāthaṃ abhāsi: </p><blockquote class="gatha"><p><a id="p_7D_748" class="ms"></a><a class="sc" id="3"></a>
“Mahāsamayo pavanasmiṃ,<br> Devakāyā samāgatā;<br>
Āgatamha imaṃ dhammasamayaṃ,<br>
Dakkhitāye aparājitasaṅghan”ti.
</p>
</blockquote><p><a id="p_7D_749" class="ms"></a><a class="sc" id="4"></a>
Atha kho aparā devatā bhagavato santike imaṃ gāthaṃ abhāsi: </p><blockquote class="gatha"><p><a id="p_7D_750" class="ms"></a><a class="sc" id="5"></a>
“Tatra bhikkhavo samādahaṃsu,<br> Cittamattano ujukaṃ <span class="var" data-mula="&lt;strong&gt;Ms. 7D:750(dn20:):&lt;/strong&gt;...samādahaṃsu,Cittamattano ujukaṃ akaṃsu*;Sārathīva nettāni gahetvā,...&lt;br&gt;" data-content="&lt;strong&gt;(sī. syā1-3. kaṃ. pā1.): &lt;/strong&gt;ujukamakaṃsu">
akaṃsu</span>;<br> Sārathīva nettāni gahetvā,<br>
Indriyāni rakkhanti paṇḍitā”ti.
</p>
</blockquote><p><a id="p_7D_751" class="ms"></a><a class="sc" id="6"></a>
Atha kho aparā devatā bhagavato santike imaṃ gāthaṃ abhāsi: </p><blockquote class="gatha"><p><a id="p_7D_752" class="ms"></a><a class="sc" id="7"></a>
“Chetvā khīlaṃ chetvā palighaṃ,<br> Indakhīlaṃ <span class="var" data-mula="&lt;strong&gt;Ms. 7D:752(dn20:):&lt;/strong&gt;...chetvā palighaṃ,Indakhīlaṃ ūhacca* manejā;Te caranti suddhā...&lt;br&gt;" data-content="&lt;strong&gt;(syā1-3. kaṃ.): &lt;/strong&gt;ohacca&lt;br&gt;&lt;strong&gt;(ka.-ma.): &lt;/strong&gt; uhacca">
ūhacca</span> manejā;<br> Te caranti suddhā vimalā,<br>
Cakkhumatā sudantā susunāgā”ti.
</p>
</blockquote><p><a id="p_7D_753" class="ms"></a><a class="sc" id="8"></a>
Atha kho aparā devatā bhagavato santike imaṃ gāthaṃ abhāsi: </p><blockquote class="gatha"><p><a id="p_7D_754" class="ms"></a><a class="sc" id="9"></a>
“Ye keci buddhaṃ saraṇaṃ gatāse,<br> Na te gamissanti apāyabhūmiṃ;<br>
Pahāya mānusaṃ dehaṃ,<br>
Devakāyaṃ paripūressantī”ti.
</p>
</blockquote><h2><a id="heading1" href="#menu1">1. Devatāsannipāta</a></h2><p><a id="p_7D_755" class="ms"></a><a class="msdiv" id="msdiv_333"></a><a class="sc" id="10"></a>
Atha kho bhagavā bhikkhū āmantesi:  “yebhuyyena, bhikkhave, dasasu lokadhātūsu devatā sannipatitā <span class="var" data-mula="&lt;strong&gt;Ms. 7D:755(dn20:):&lt;/strong&gt;...dasasu lokadhātūsu devatā sannipatitā honti*, tathāgataṃ dassanāya bhikkhusaṅghañca. ...&lt;br&gt;" data-content="">honti</span>, tathāgataṃ dassanāya bhikkhusaṅghañca. Yepi te, bhikkhave, ahesuṃ atītamaddhānaṃ arahanto sammāsambuddhā, tesampi bhagavantānaṃ<span class="var" data-mula="&lt;strong&gt;Ms. 7D:755(dn20:):&lt;/strong&gt;...arahanto sammāsambuddhā, tesampi bhagavantānaṃ etapparamāyeva* devatā sannipatitā ahesuṃ seyyathāpi mayhaṃ...&lt;br&gt;" data-content="&lt;strong&gt;(sī. syā1-3. kaṃ. pā1.): &lt;/strong&gt;etaparamāyeva"> etapparamāyeva</span> devatā sannipatitā ahesuṃ seyyathāpi mayhaṃ etarahi. Yepi te, bhikkhave, bhavissanti anāgatamaddhānaṃ arahanto sammāsambuddhā, tesampi bhagavantānaṃ etapparamāyeva devatā sannipatitā bhavissanti seyyathāpi mayhaṃ etarahi. Ācikkhissāmi, bhikkhave, devakāyānaṃ nāmāni; kittayissāmi, bhikkhave, devakāyānaṃ nāmāni; desessāmi, bhikkhave, devakāyānaṃ nāmāni. Taṃ suṇātha, sādhukaṃ manasikarotha, bhāsissāmī”ti. “Evaṃ, bhante”ti kho te bhikkhū bhagavato paccassosuṃ.</p><p><a id="p_7D_756" class="ms"></a><a class="msdiv" id="msdiv_334"></a><a class="sc" id="11"></a>
Bhagavā etadavoca: </p><blockquote class="gatha"><p><a id="p_7D_757" class="ms"></a><a class="sc" id="12"></a>
“Silokamanukassāmi,<br> yattha bhummā tadassitā;<br>
Ye sitā girigabbharaṃ,<br>
pahitattā samāhitā.
</p><p><a id="p_7D_758" class="ms"></a><a class="sc" id="13"></a>
Puthūsīhāva sallīnā,<br> lomahaṃsābhisambhuno;<br>
Odātamanasā suddhā,<br><span class="var" data-mula="&lt;strong&gt;Ms. 7D:758(dn20:):&lt;/strong&gt;...Odātamanasā suddhā,vippasannamanāvilā*.&lt;br&gt;" data-content="&lt;strong&gt;(sī. pā1. ka.-ma.): &lt;/strong&gt;vippasannā manāvilā">
vippasannamanāvilā</span>.</p><p><a id="p_7D_759" class="ms"></a><a class="sc" id="14"></a>
Bhiyyo pañcasate ñatvā,<br> vane kāpilavatthave;<br>
Tato āmantayī satthā,<br>
sāvake sāsane rate.
</p><p><a id="p_7D_760" class="ms"></a><a class="sc" id="15"></a>
‘Devakāyā abhikkantā,<br> te vijānātha bhikkhavo’;<br>
Te ca ātappamakaruṃ,<br>
sutvā buddhassa sāsanaṃ.
</p><p><a id="p_7D_761" class="ms"></a><a class="sc" id="16"></a>
Tesaṃ pāturahu ñāṇaṃ,<br> amanussānadassanaṃ;<br>
Appeke satamaddakkhuṃ,<br>
sahassaṃ atha sattariṃ.
</p><p><a id="p_7D_762" class="ms"></a><a class="sc" id="17"></a>
Sataṃ eke sahassānaṃ,<br> amanussānamaddasuṃ;<br>
Appekenantamaddakkhuṃ,<br>
disā sabbā phuṭā ahuṃ.
</p><p><a id="p_7D_763" class="ms"></a><a class="sc" id="18"></a>
Tañca sabbaṃ abhiññāya,<br><span class="var" data-mula="&lt;strong&gt;Ms. 7D:763(dn20:):&lt;/strong&gt;...Tañca sabbaṃ abhiññāya,vavatthitvāna* cakkhumā;Tato āmantayī satthā...&lt;br&gt;" data-content="&lt;strong&gt;(syā1-3. kaṃ. pā1.): &lt;/strong&gt;vavakkhitvāna&lt;br&gt;&lt;strong&gt;(ṭīkā): &lt;/strong&gt; avekkhitvāna"> vavatthitvāna</span> cakkhumā;<br> Tato āmantayī satthā,<br>
sāvake sāsane rate.
</p><p><a id="p_7D_764" class="ms"></a><a class="sc" id="19"></a>
‘Devakāyā abhikkantā,<br> te vijānātha bhikkhavo;<br>
Ye vohaṃ kittayissāmi,<br>
girāhi anupubbaso’.
</p><p><a id="p_7D_765" class="ms"></a><a class="msdiv" id="msdiv_335"></a><a class="sc" id="20"></a>
Sattasahassā te yakkhā,<br> bhummā kāpilavatthavā;<br>
Iddhimanto jutimanto,<br>
vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p><p><a id="p_7D_766" class="ms"></a><a class="sc" id="21"></a>
Chasahassā hemavatā,<br> yakkhā nānattavaṇṇino;<br>
Iddhimanto 
<span class="var" data-mula="&lt;strong&gt;Ms. 7D:766(dn20:):&lt;/strong&gt;...yakkhā nānattavaṇṇino;Iddhimanto jutimanto*,vaṇṇavanto yasassino;Modamānā...&lt;br&gt;" data-content="&lt;strong&gt;(pā1.): &lt;/strong&gt;jutīmanto">jutimanto</span>,<br> vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p><p><a id="p_7D_767" class="ms"></a><a class="sc" id="22"></a>
Sātāgirā tisahassā,<br> yakkhā nānattavaṇṇino;<br>
Iddhimanto jutimanto,<br>
vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p><p><a id="p_7D_768" class="ms"></a><a class="sc" id="23"></a>
Iccete soḷasasahassā,<br> yakkhā nānattavaṇṇino;<br>
Iddhimanto jutimanto,<br>
vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p><p><a id="p_7D_769" class="ms"></a><a class="sc" id="24"></a>
Vessāmittā pañcasatā,<br> yakkhā nānattavaṇṇino;<br>
Iddhimanto jutimanto,<br>
vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p><p><a id="p_7D_770" class="ms"></a><a class="sc" id="25"></a>
Kumbhīro rājagahiko,<br> vepullassa nivesanaṃ;<br>
Bhiyyo naṃ satasahassaṃ,<br>
yakkhānaṃ payirupāsati;<br>
Kumbhīro rājagahiko,<br>
sopāgā samitiṃ vanaṃ.
</p><p><a id="p_7D_771" class="ms"></a><a class="msdiv" id="msdiv_336"></a><a class="sc" id="26"></a>
Purimañca disaṃ rājā,<br> dhataraṭṭho pasāsati;<br>
Gandhabbānaṃ adhipati,<br>
mahārājā yasassiso.
</p><p><a id="p_7D_772" class="ms"></a><a class="sc" id="27"></a>
Puttāpi tassa bahavo,<br> indanāmā mahabbalā;<br>
Iddhimanto jutimanto,<br>
vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p><p><a id="p_7D_773" class="ms"></a><a class="sc" id="28"></a>
Dakkhiṇañca disaṃ rājā,<br> virūḷho taṃ 
<span class="var" data-mula="&lt;strong&gt;Ms. 7D:773(dn20:):&lt;/strong&gt;...rājā,virūḷho taṃ pasāsati*;Kumbhaṇḍānaṃ adhipati,mahārājā...&lt;br&gt;" data-content="&lt;strong&gt;(syā1-3. kaṃ.): &lt;/strong&gt;tappasāsati">pasāsati</span>;<br> Kumbhaṇḍānaṃ adhipati,<br>
mahārājā yasassiso.
</p><p><a id="p_7D_774" class="ms"></a><a class="sc" id="29"></a>
Puttāpi tassa bahavo,<br> indanāmā mahabbalā;<br>
Iddhimanto jutimanto,<br>
vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p><p><a id="p_7D_775" class="ms"></a><a class="sc" id="30"></a>
Pacchimañca disaṃ rājā,<br> virūpakkho pasāsati;<br>
Nāgānañca adhipati,<br>
mahārājā yasassiso.
</p><p><a id="p_7D_776" class="ms"></a><a class="sc" id="31"></a>
Puttāpi tassa bahavo,<br> indanāmā mahabbalā;<br>
Iddhimanto jutimanto,<br>
vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p><p><a id="p_7D_777" class="ms"></a><a class="sc" id="32"></a>
Uttarañca disaṃ rājā,<br> kuvero taṃ pasāsati;<br>
Yakkhānañca adhipati,<br>
mahārājā yasassiso.
</p><p><a id="p_7D_778" class="ms"></a><a class="sc" id="33"></a>
Puttāpi tassa bahavo,<br> indanāmā mahabbalā;<br>
Iddhimanto jutimanto,<br>
vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p><p><a id="p_7D_779" class="ms"></a><a class="sc" id="34"></a>
Purimaṃ disaṃ dhataraṭṭho,<br> dakkhiṇena virūḷhako;<br>
Pacchimena virūpakkho,<br>
kuvero uttaraṃ disaṃ.
</p><p><a id="p_7D_780" class="ms"></a><a class="sc" id="35"></a>
Cattāro te mahārājā,<br> samantā caturo disā;
<br><span class="var" data-mula="&lt;strong&gt;Ms. 7D:780(dn20:):&lt;/strong&gt;...samantā caturo disā;Daddallamānā* aṭṭhaṃsu,vane kāpilavatthave....&lt;br&gt;" data-content="&lt;strong&gt;(ka.-ma.): &lt;/strong&gt;daddaḷhamānā">Daddallamānā</span> aṭṭhaṃsu,<br> vane kāpilavatthave.
</p><p><a id="p_7D_781" class="ms"></a><a class="msdiv" id="msdiv_337"></a><a class="sc" id="36"></a>
Tesaṃ māyāvino dāsā,<br><span class="var" data-mula="&lt;strong&gt;Ms. 7D:781(dn20:):&lt;/strong&gt;...Tesaṃ māyāvino dāsā,āguṃ* vañcanikā saṭhā;Māyā kuṭeṇḍu...&lt;br&gt;" data-content="&lt;strong&gt;(syā1-3. kaṃ.): &lt;/strong&gt;āgū&lt;br&gt;&lt;strong&gt;(pā1.): &lt;/strong&gt; āgu evamuparipi"> āguṃ</span> vañcanikā saṭhā;<br> Māyā kuṭeṇḍu 
<span class="var" data-mula="&lt;strong&gt;Ms. 7D:781(dn20:):&lt;/strong&gt;...saṭhā;Māyā kuṭeṇḍu viṭeṇḍu*,viṭucca viṭuṭo saha....&lt;br&gt;" data-content="&lt;strong&gt;(sī. syā1-3. kaṃ. pā1.): &lt;/strong&gt;veṭeṇḍu">viṭeṇḍu</span>, <br><span class="var" data-mula="&lt;strong&gt;Ms. 7D:781(dn20:):&lt;/strong&gt;...Māyā kuṭeṇḍu viṭeṇḍu,viṭucca* viṭuṭo saha.&lt;br&gt;" data-content="&lt;strong&gt;(syā1-3. kaṃ.): &lt;/strong&gt;viṭū ca">viṭucca</span> viṭuṭo saha.</p><p><a id="p_7D_782" class="ms"></a><a class="sc" id="37"></a>
Candano kāmaseṭṭho ca, <br><span class="var" data-mula="&lt;strong&gt;Ms. 7D:782(dn20:):&lt;/strong&gt;...Candano kāmaseṭṭho ca,kinnighaṇḍu* nighaṇḍu ca;Panādo opamañño...&lt;br&gt;" data-content="&lt;strong&gt;(syā1-3. kaṃ. pā1.): &lt;/strong&gt;kinnughaṇḍu">kinnighaṇḍu</span> nighaṇḍu ca;<br> Panādo opamañño ca,<br>
devasūto ca mātali.
</p><p><a id="p_7D_783" class="ms"></a><a class="sc" id="38"></a>
Cittaseno ca gandhabbo,<br> naḷorājā 
<span class="var" data-mula="&lt;strong&gt;Ms. 7D:783(dn20:):&lt;/strong&gt;...ca gandhabbo,naḷorājā janesabho*;Āgā pañcasikho ceva,...&lt;br&gt;" data-content="&lt;strong&gt;(syā1-3. kaṃ.): &lt;/strong&gt;janosabho">janesabho</span>;<br> Āgā pañcasikho ceva,<br>
timbarū <span class="var" data-mula="&lt;strong&gt;Ms. 7D:783(dn20:):&lt;/strong&gt;...pañcasikho ceva,timbarū sūriyavacchasā*.&lt;br&gt;" data-content="&lt;strong&gt;(sī. pā1.): &lt;/strong&gt;suriyavaccasā&lt;br&gt;&lt;strong&gt;(syā1-3. kaṃ.): &lt;/strong&gt; suriyavacchasā">
sūriyavacchasā</span>.</p><p><a id="p_7D_784" class="ms"></a><a class="sc" id="39"></a>
Ete caññe ca rājāno,<br> gandhabbā saha rājubhi;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p><p><a id="p_7D_785" class="ms"></a><a class="msdiv" id="msdiv_338"></a><a class="sc" id="40"></a>
Athāguṃ nāgasā nāgā,<br> vesālā sahatacchakā;<br>
Kambalassatarā āguṃ,<br>
pāyāgā saha ñātibhi.
</p><p><a id="p_7D_786" class="ms"></a><a class="sc" id="41"></a>
Yāmunā dhataraṭṭhā ca,<br> āgū nāgā yasassino;<br>
Erāvaṇo mahānāgo,<br>
sopāgā samitiṃ vanaṃ.
</p><p><a id="p_7D_787" class="ms"></a><a class="sc" id="42"></a>
Ye nāgarāje sahasā haranti,<br> Dibbā dijā pakkhi visuddhacakkhū;
<br><span class="var" data-mula="&lt;strong&gt;Ms. 7D:787(dn20:):&lt;/strong&gt;...dijā pakkhi visuddhacakkhū;Vehāyasā* te vanamajjhapattā,Citrā supaṇṇā...&lt;br&gt;" data-content="&lt;strong&gt;(sī. pā1.): &lt;/strong&gt;vehāsayā">Vehāyasā</span> te vanamajjhapattā,<br> Citrā supaṇṇā iti tesa nāmaṃ.
</p><p><a id="p_7D_788" class="ms"></a><a class="sc" id="43"></a>
Abhayaṃ tadā nāgarājānamāsi,<br> Supaṇṇato khemamakāsi buddho;<br>
Saṇhāhi vācāhi upavhayantā,<br>
Nāgā supaṇṇā saraṇamakaṃsu buddhaṃ.
</p><p><a id="p_7D_789" class="ms"></a><a class="msdiv" id="msdiv_339"></a><a class="sc" id="44"></a>
Jitā vajirahatthena,<br> samuddaṃ asurāsitā;<br>
Bhātaro vāsavassete,<br>
iddhimanto yasassino.
</p><p><a id="p_7D_790" class="ms"></a><a class="sc" id="45"></a>
Kālakañcā<span class="var" data-mula="&lt;strong&gt;Ms. 7D:790(dn20:):&lt;/strong&gt;Kālakañcā mahābhismā*,asurā dānaveghasā;Vepacitti...&lt;br&gt;" data-content="&lt;strong&gt;(sī. syā1-3.): &lt;/strong&gt;kālakañjā mahābhismā&lt;br&gt;&lt;strong&gt;(pā1.): &lt;/strong&gt; kālakañjā mahābhiṃsā"> mahābhismā</span>,<br> asurā dānaveghasā;<br>
Vepacitti sucitti ca,<br>
pahārādo namucī saha.
</p><p><a id="p_7D_791" class="ms"></a><a class="sc" id="46"></a>
Satañca baliputtānaṃ,<br> sabbe verocanāmakā;<br>
Sannayhitvā balisenaṃ,<br>
rāhubhaddamupāgamuṃ;
<br><span class="squo">‘</span> Samayo dāni bhaddante,<br> bhikkhūnaṃ samitiṃ vanaṃ’.
</p><p><a id="p_7D_792" class="ms"></a><a class="msdiv" id="msdiv_340"></a><a class="sc" id="47"></a>
Āpo ca devā pathavī,<br> tejo vāyo tadāgamuṃ;<br>
Varuṇā 
<span class="var" data-mula="&lt;strong&gt;Ms. 7D:792(dn20:):&lt;/strong&gt;...vāyo tadāgamuṃ;Varuṇā vāraṇā* devā,somo ca yasasā...&lt;br&gt;" data-content="&lt;strong&gt;(sī. syā1-3. kaṃ. pā1.): &lt;/strong&gt;vāruṇā">vāraṇā</span> devā,<br> somo ca yasasā saha.
</p><p><a id="p_7D_793" class="ms"></a><a class="sc" id="48"></a>
Mettā karuṇā kāyikā,<br> āguṃ devā yasassino;<br>
Dasete dasadhā kāyā,<br>
sabbe nānattavaṇṇino.
</p><p><a id="p_7D_794" class="ms"></a><a class="sc" id="49"></a>
Iddhimanto jutimanto,<br> vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p><p><a id="p_7D_795" class="ms"></a><a class="sc" id="50"></a>
Veṇḍudevā sahali<span class="var" data-mula="&lt;strong&gt;Ms. 7D:795(dn20:):&lt;/strong&gt;Veṇḍudevā sahali ca*,asamā ca duve yamā...&lt;br&gt;" data-content="&lt;strong&gt;(sī.): &lt;/strong&gt;veṇhū ca devā sahalī ca&lt;br&gt;&lt;strong&gt;(syā1-3. kaṃ.): &lt;/strong&gt; veṇḍū ca devā sahalī ca&lt;br&gt;&lt;strong&gt;(pā1.): &lt;/strong&gt; veṇhū ca devā sahaḷī ca"> ca</span>,<br> asamā ca duve yamā;<br>
Candassūpanisā devā,<br>
candamāguṃ purakkhatvā.
</p><p><a id="p_7D_796" class="ms"></a><a class="sc" id="51"></a><span class="var" data-mula="&lt;strong&gt;Ms. 7D:796(dn20:):&lt;/strong&gt;Sūriyassūpanisā* devā,sūriyamāguṃ purakkhatvā;...&lt;br&gt;" data-content="&lt;strong&gt;(sī. syā1-3. kaṃ. pā1.): &lt;/strong&gt;suriyassūpanisā">
Sūriyassūpanisā</span> devā,<br> sūriyamāguṃ purakkhatvā;<br>
Nakkhattāni purakkhatvā,<br>
āguṃ mandavalāhakā.
</p><p><a id="p_7D_797" class="ms"></a><a class="sc" id="52"></a>
Vasūnaṃ vāsavo seṭṭho,<br> sakkopāgā purindado;<br>
Dasete dasadhā kāyā,<br>
sabbe nānattavaṇṇino.
</p><p><a id="p_7D_798" class="ms"></a><a class="sc" id="53"></a>
Iddhimanto jutimanto,<br> vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p><p><a id="p_7D_799" class="ms"></a><a class="sc" id="54"></a>
Athāguṃ sahabhū devā,<br> jalamaggi sikhāriva;<br>
Ariṭṭhakā ca rojā ca,<br>
umāpupphanibhāsino.
</p><p><a id="p_7D_800" class="ms"></a><a class="sc" id="55"></a>
Varuṇā sahadhammā ca,<br> accutā ca anejakā;<br>
Sūleyyarucirā āguṃ,<br>
āguṃ vāsavanesino;<br>
Dasete dasadhā kāyā,<br>
sabbe nānattavaṇṇino.
</p><p><a id="p_7D_801" class="ms"></a><a class="sc" id="56"></a>
Iddhimanto jutimanto,<br> vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p><p><a id="p_7D_802" class="ms"></a><a class="sc" id="57"></a>
Samānā mahāsamanā,<br> mānusā mānusuttamā;<br>
Khiḍḍāpadosikā āguṃ,<br>
āguṃ manopadosikā.
</p><p><a id="p_7D_803" class="ms"></a><a class="sc" id="58"></a>
Athāguṃ harayo devā,<br> ye ca lohitavāsino;<br>
Pāragā mahāpāragā,<br>
āguṃ devā yasassino;<br>
Dasete dasadhā kāyā,<br>
sabbe nānattavaṇṇino.
</p><p><a id="p_7D_804" class="ms"></a><a class="sc" id="59"></a>
Iddhimanto jutimanto,<br> vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p><p><a id="p_7D_805" class="ms"></a><a class="sc" id="60"></a>
Sukkā <span class="var" data-mula="&lt;strong&gt;Ms. 7D:805(dn20:):&lt;/strong&gt;Sukkā karambhā* aruṇā,āguṃ veghanasā saha...&lt;br&gt;" data-content="&lt;strong&gt;(sī. syā1-3. kaṃ. pā1.): &lt;/strong&gt;karumhā">karambhā</span> aruṇā,<br> āguṃ veghanasā saha;<br>
Odātagayhā pāmokkhā,<br>
āguṃ devā vicakkhaṇā.
</p><p><a id="p_7D_806" class="ms"></a><a class="sc" id="61"></a>
Sadāmattā hāragajā,<br> missakā ca yasassino;<br>
Thanayaṃ āga pajjunno,<br>
yo disā abhivassati.
</p><p><a id="p_7D_807" class="ms"></a><a class="sc" id="62"></a>
Dasete dasadhā kāyā,<br> sabbe nānattavaṇṇino;<br>
Iddhimanto jutimanto,<br>
vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p><p><a id="p_7D_808" class="ms"></a><a class="sc" id="63"></a>
Khemiyā tusitā yāmā,<br> kaṭṭhakā ca yasassino;<br>
Lambītakā lāmaseṭṭhā,<br>
jotināmā ca āsavā;<br>
Nimmānaratino āguṃ,<br>
athāguṃ paranimmitā.
</p><p><a id="p_7D_809" class="ms"></a><a class="sc" id="64"></a>
Dasete dasadhā kāyā,<br> sabbe nānattavaṇṇino;<br>
Iddhimanto jutimanto,<br>
vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p><p><a id="p_7D_810" class="ms"></a><a class="sc" id="65"></a>
Saṭṭhete devanikāyā,<br> sabbe nānattavaṇṇino;<br>
Nāmanvayena 
<span class="var" data-mula="&lt;strong&gt;Ms. 7D:810(dn20:):&lt;/strong&gt;...sabbe nānattavaṇṇino;Nāmanvayena āgacchuṃ*,ye caññe sadisā saha...&lt;br&gt;" data-content="&lt;strong&gt;(sī. syā1-3. kaṃ. pā1.): &lt;/strong&gt;āgañchuṃ">āgacchuṃ</span>,<br> ye caññe sadisā saha.
</p><p><a id="p_7D_811" class="ms"></a><a class="sc" id="66"></a>
‘<span class="var" data-mula="&lt;strong&gt;Ms. 7D:811(dn20:):&lt;/strong&gt;Pavuṭṭhajātimakhilaṃ*,oghatiṇṇamanāsavaṃ;Dakkhemoghataraṃ nāgaṃ...&lt;br&gt;" data-content="&lt;strong&gt;(sī. pā1.): &lt;/strong&gt;pavutthajātiṃ akhilaṃ&lt;br&gt;&lt;strong&gt;(syā1-3. kaṃ.): &lt;/strong&gt; pavutthajātimakkhīlaṃ"> Pavuṭṭhajātimakhilaṃ</span>,<br> oghatiṇṇamanāsavaṃ;<br>
Dakkhemoghataraṃ nāgaṃ,<br>
candaṃva asitātigaṃ’.
</p><p><a id="p_7D_812" class="ms"></a><a class="msdiv" id="msdiv_341"></a><a class="sc" id="67"></a>
Subrahmā paramatto <span class="var" data-mula="&lt;strong&gt;Ms. 7D:812(dn20:):&lt;/strong&gt;Subrahmā paramatto ca*,puttā iddhimato saha;...&lt;br&gt;" data-content="&lt;strong&gt;(ka.-ma.): &lt;/strong&gt;paramattho ca">ca</span>,<br> puttā iddhimato saha;<br>
Sanaṅkumāro tisso ca,<br>
sopāga samitiṃ vanaṃ.
</p><p><a id="p_7D_813" class="ms"></a><a class="sc" id="68"></a>
Sahassaṃ brahmalokānaṃ,<br> mahābrahmābhitiṭṭhati;<br>
Upapanno jutimanto,<br>
bhismākāyo yasassiso.
</p><p><a id="p_7D_814" class="ms"></a><a class="sc" id="69"></a>
Dasettha issarā āguṃ,<br> paccekavasavattino;<br>
Tesañca majjhato āga,<br>
hārito parivārito.
</p><p><a id="p_7D_815" class="ms"></a><a class="msdiv" id="msdiv_342"></a><a class="sc" id="70"></a>
Te ca sabbe abhikkante,<br><span class="var" data-mula="&lt;strong&gt;Ms. 7D:815(dn20:):&lt;/strong&gt;...ca sabbe abhikkante,sainde* deve sabrahmake;Mārasenā ...&lt;br&gt;" data-content="&lt;strong&gt;(syā1-3. kaṃ.): &lt;/strong&gt;sinde&lt;br&gt;&lt;strong&gt;(pā1.): &lt;/strong&gt; sainda"> sainde</span> deve sabrahmake;<br> Mārasenā abhikkāmi,<br>
passa kaṇhassa mandiyaṃ.
</p><p><a id="p_7D_816" class="ms"></a><a class="sc" id="71"></a>
‘Etha gaṇhatha bandhatha,<br> rāgena baddhamatthu vo;<br>
Samantā parivāretha,<br>
mā vo muñcittha koci naṃ’.
</p><p><a id="p_7D_817" class="ms"></a><a class="sc" id="72"></a>
Iti tattha mahāseno,<br> kaṇho senaṃ apesayi;<br>
Pāṇinā talamāhacca,<br>
saraṃ katvāna bheravaṃ.
</p><p><a id="p_7D_818" class="ms"></a><a class="sc" id="73"></a>
Yathā pāvussako megho,<br> thanayanto savijjuko;<br>
Tadā so paccudāvatti,<br>
saṅkuddho 
<span class="var" data-mula="&lt;strong&gt;Ms. 7D:818(dn20:):&lt;/strong&gt;...so paccudāvatti,saṅkuddho asayaṃvase*.&lt;br&gt;" data-content="&lt;strong&gt;(sī. pā1.): &lt;/strong&gt;asayaṃvasī">asayaṃvase</span>.</p><p><a id="p_7D_819" class="ms"></a><a class="msdiv" id="msdiv_343"></a><a class="sc" id="74"></a>
Tañca sabbaṃ abhiññāya,<br> vavatthitvāna cakkhumā;<br>
Tato āmantayī satthā,<br>
sāvake sāsane rate.
</p><p><a id="p_7D_820" class="ms"></a><a class="sc" id="75"></a>
‘Mārasenā abhikkantā,<br> te vijānātha bhikkhavo’;<br>
Te ca ātappamakaruṃ,<br>
sutvā buddhassa sāsanaṃ;<br>
Vītarāgehi pakkāmuṃ,<br>
nesaṃ lomāpi iñjayuṃ.
</p><p><a id="p_7D_821" class="ms"></a><a class="sc" id="76"></a>
‘Sabbe vijitasaṅgāmā,<br> bhayātītā yasassino;<br>
Modanti saha bhūtehi,<br>
sāvakā te janesutā’”ti.
</p>
</blockquote>
<p class="endsutta">Mahāsamayasuttaṃ niṭṭhitaṃ sattamaṃ.</p></article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">
Mahāsamayasutta</span>
</div>
</section>
<a class="previous" href="/pi/dn19">◀ Dīgha Nikāya  19</a><a class="top" href="#"> ▲ TOP </a><a class="next" href="/pi/dn21">Dīgha Nikāya  21 ▶</a></div>
</body>
</html>