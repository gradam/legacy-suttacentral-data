<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="snp1.8">
<article>
<hgroup>
<h2>Sutta Nipāta 1.8</h2>
<h1>Mettasutta</h1>
</hgroup>
<blockquote class="gatha">
<p><a class="sc" id="967"></a>
<a id="p_18Sn_165" class="ms"></a>
“Karaṇīyamatthakusalena,<br>
Yanta santaṃ padaṃ abhisamecca;<br>
Sakko ujū ca suhujū ca,<br>
Sūvaco cassa mudu anatimānī.</p>
<p><a class="sc" id="968"></a>
<a class="brnum" id="br2"></a>
<a id="p_18Sn_166" class="ms"></a>
Santussako ca subharo ca,<br>
Appakicco ca sallahukavutti;<br>
Santindriyo ca nipako ca,<br>
Appagabbho kulesvananugiddho.</p>
<p><a class="sc" id="969"></a>
<a class="brnum" id="br3"></a>
<a id="p_18Sn_167" class="ms"></a>
Na ca khuddamācare kiñci,<br>
Yena viññū pare upavadeyyuṃ;<br>
Sukhino va khemino hontu,<br>
Sabbasattā bhavantu sukhitattā.</p>
<p><a class="sc" id="970"></a>
<a class="brnum" id="br4"></a>
<a id="p_18Sn_168" class="ms"></a>
Ye keci pāṇabhūtatthi,<br>
Tasā vā thāvarā vanavasesā;<br>
Dīghā vā ye va mahantā,<br>
Majjhimā rassakā aṇukathūlā.</p>
<p><a class="sc" id="971"></a>
<a class="brnum" id="br5"></a>
<a id="p_18Sn_169" class="ms"></a>
Diṭṭhā vā ye va adiṭṭhā,<br>
Ye va dūre vasanti avidūre;<br>
Bhūtā va sambhavesī va,<br>
Sabbasattā bhavantu sukhitattā.</p>
<p><a class="sc" id="972"></a>
<a class="brnum" id="br6"></a>
<a id="p_18Sn_170" class="ms"></a>
Na paro paraṃ nikubbetha,<br>
Nātimaññetha katthaci na kañci;<br>
Byārosanā paṭighasañña,<br>
Nāññamaññassa dukkhamiccheyya.</p>
<p><a class="sc" id="973"></a>
<a class="brnum" id="br7"></a>
<a id="p_18Sn_171" class="ms"></a>
Mātā yathā niyaṃputta—​<br>
Māyusā ekaputtamanurakkhe;<br>
Evampi sabbabhūtesu,<br>
Mānasaṃ bhāvaye aparimāṇaṃ.</p>
<p><a class="sc" id="974"></a>
<a class="brnum" id="br8"></a>
<a id="p_18Sn_172" class="ms"></a>
Mettañca sabbalokasmi,<br>
Mānasaṃ bhāvaye aparimāṇaṃ;<br>
Uddhaṃ adho ca tiriyañca,<br>
Asambādhaṃ averamasapattaṃ.</p>
<p><a class="sc" id="975"></a>
<a class="brnum" id="br9"></a>
<a id="p_18Sn_173" class="ms"></a>
Tiṭṭhaṃ caraṃ nisinno va,<br>
Sayāno yāvatāssa vitamiddho;<br>
Etaṃ satiṃ adhiṭṭheyya,<br>
Brahmametaṃ vihāramidhamāhu.</p>
<p><a class="sc" id="976"></a>
<a class="brnum" id="br10"></a>
<a id="p_18Sn_174" class="ms"></a>
Diṭṭhiñca anupaggamma,<br>
Sīlavā dassanena sampanno;<br>
Kāmesu vinaya gedhaṃ,<br>
Na hi jātuggabbhaseyya punaretī”ti.</p>
</blockquote>
<p class="endsection">
Mettasuttaṃ aṭṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections
and proofreading by the Dhamma Society.</p>
<div class="hidden">Uragavagga</div>
</section>
<a class="previous" href="/snp1.7/pi/">◀ Sutta Nipāta  1.7</a>
<a class="top" href="#"> ▲ TOP </a>
<a class="next" href="/snp1.9/pi/">Sutta Nipāta  1.9 ▶</a>
</div>
<div class="hidden">Mettasutta</div>
</div>
</body>
</html>
