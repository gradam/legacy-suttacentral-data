<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="snp4.7">
<article>
<div class="hgroup"><p class="division">Sutta Nipāta 4.7</p>
<h1>Tissametteyyasutta</h1></div>
<blockquote class="gatha"> <span class="speaker">(iccāyasmā tisso metteyyo):</span><p><a class="sc" id="524"></a><a id="p_18Sn_988" class="ms"></a> “Methunamanuyuttassa,<br> Vighātaṃ brūhi mārisa;<br>
Sutvāna tava sāsanaṃ,<br>
Viveke sikkhissāmase”. 
</p>
<span class="speaker">(metteyyāti bhagavā):</span><p><a class="sc" id="525"></a><a class="brnum" id="br2"></a><a id="p_18Sn_989" class="ms"></a> “Methunamanuyuttassa,<br> Mussate vāpi sāsanaṃ;<br>
Micchā ca paṭipajjati,<br>
Etaṃ tasmiṃ anāriyaṃ. 
</p><p><a class="sc" id="526"></a><a class="brnum" id="br3"></a><a id="p_18Sn_990" class="ms"></a>
Eko pubbe caritvāna,<br> methunaṃ yo nisevati;<br>
Yānaṃ bhantaṃva taṃ loke,<br>
hīnamāhu puthujjanaṃ. 
</p><p><a class="sc" id="527"></a><a class="brnum" id="br4"></a><a id="p_18Sn_991" class="ms"></a>
Yaso kitti ca yā pubbe,<br> hāyate vāpi tassa sā;<br>
Etampi disvā sikkhetha,<br>
methunaṃ vippahātave. 
</p><p><a class="sc" id="528"></a><a class="brnum" id="br5"></a><a id="p_18Sn_992" class="ms"></a>
Saṅkappehi pareto so,<br> kapaṇo viya jhāyati;<br>
Sutvā paresaṃ nigghosaṃ,<br>
maṅku hoti tathāvidho. 
</p><p><a class="sc" id="529"></a><a class="brnum" id="br6"></a><a id="p_18Sn_993" class="ms"></a>
Atha satthāni kurute,<br> paravādehi codito;<br>
Esa khvassa mahāgedho,<br>
mosavajjaṃ pagāhati. 
</p><p><a class="sc" id="530"></a><a class="brnum" id="br7"></a><a id="p_18Sn_994" class="ms"></a>
Paṇḍitoti samaññāto,<br> ekacariyaṃ adhiṭṭhito;<br>
Athāpi methune yutto,<br>
mandova parikissati. 
</p><p><a class="sc" id="531"></a><a class="brnum" id="br8"></a><a id="p_18Sn_995" class="ms"></a>
Etamādīnavaṃ ñatvā,<br> Muni pubbāpare idha;<br>
Ekacariyaṃ daḷhaṃ kayirā,<br>
Na nisevetha methunaṃ. 
</p><p><a class="sc" id="532"></a><a class="brnum" id="br9"></a><a id="p_18Sn_996" class="ms"></a>
Vivekaññeva sikkhetha,<br> etaṃ ariyānamuttamaṃ;<br>
Na tena seṭṭho maññetha,<br>
sa ve nibbānasantike. 
</p><p><a class="sc" id="533"></a><a class="brnum" id="br10"></a><a id="p_18Sn_997" class="ms"></a>
Rittassa munino carato,<br> Kāmesu anapekkhino;<br>
Oghatiṇṇassa pihayanti,<br>
Kāmesu gadhitā pajā”ti. 
</p>
</blockquote>
<p class="endsection">Tissametteyyasuttaṃ sattamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Aṭṭhakavagga</div>

<a class="previous" href="/pi/snp4.6">◀ Sutta Nipāta  4.6</a><a class="top" href="#"> ▲ TOP </a><a class="next" href="/pi/snp4.8">Sutta Nipāta  4.8 ▶</a>
</div>
<div class="hidden">
Tissametteyyasutta</div>
</section>
</div>
</body>
</html>