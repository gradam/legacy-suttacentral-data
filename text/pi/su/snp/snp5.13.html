<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="snp5.13"><article><hgroup><h2>Sutta Nipāta 5.13</h2>
<h1>Bhadrāvudhamāṇavapucchā</h1></hgroup><blockquote class="gatha"> <span class="speaker">(iccāyasmā bhadrāvudho):</span><p><a class="sc" id="587"></a><a id="p_18Sn_1305" class="ms"></a> “Okañjahaṃ taṇhacchidaṃ anejaṃ,<br> Nandiñjahaṃ oghatiṇṇaṃ vimuttaṃ;<br>
Kappañjahaṃ abhiyāce sumedhaṃ,<br>
Sutvāna nāgassa apanamissanti ito. 
</p><p><a class="sc" id="588"></a><a class="brnum" id="br2"></a><a id="p_18Sn_1306" class="ms"></a>
Nānājanā janapadehi saṅgatā,<br> Tava vīra vākyaṃ abhikaṅkhamānā;<br>
Tesaṃ tuvaṃ sādhu viyākarohi,<br>
Tathā hi te vidito esa dhammo”. 
</p>
<span class="speaker">(bhadrāvudhāti bhagavā):</span><p><a class="sc" id="589"></a><a class="brnum" id="br3"></a><a id="p_18Sn_1307" class="ms"></a> “Ādānataṇhaṃ vinayetha sabbaṃ,<br> Uddhaṃ adho tiriyañcāpi majjhe;<br>
Yaṃ yañhi lokasmimupādiyanti,<br>
Teneva māro anveti jantuṃ. 
</p><p><a class="sc" id="590"></a><a class="brnum" id="br4"></a><a id="p_18Sn_1308" class="ms"></a>
Tasmā pajānaṃ na upādiyetha,<br> Bhikkhu sato kiñcanaṃ sabbaloke;<br>
Ādānasatte iti pekkhamāno,<br>
Pajaṃ imaṃ maccudheyye visattan”ti. 
</p>
</blockquote>
<p class="endsection">Bhadrāvudhamāṇavapucchā dvādasamā.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Pārāyanavagga</div>
</section>
<a class="previous" href="/snp5.12/pi/">◀ Sutta Nipāta  5.12</a><a class="top" href="#"> ▲ TOP </a><a class="next" href="/snp5.14/pi/">Sutta Nipāta  5.14 ▶</a>
</div>
<div class="hidden">
Bhadrāvudhamāṇavapucchā</div>
</div>
</body>
</html>