<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
</div>
<section class="sutta" id="snp5.10">
<article>
<div class="hgroup"><p class="division">Sutta Nipāta 5.10</p>
<h1>Todeyyamāṇavapucchā</h1></div>
<blockquote class="gatha"> <span class="speaker">(iccāyasmā todeyyo):</span><p><a class="sc" id="982"></a><a id="p_18Sn_1289" class="ms"></a> “Yasmiṃ kāmā na vasanti,<br> Taṇhā yassa na vijjati;<br>
Kathaṅkathā ca yo tiṇṇo,<br>
Vimokkho tassa kīdiso”. 
</p>
<span class="speaker">(todeyyāti bhagavā):</span><p><a class="sc" id="983"></a><a class="brnum" id="br2"></a><a id="p_18Sn_1290" class="ms"></a> “Yasmiṃ kāmā na vasanti,<br> Taṇhā yassa na vijjati;<br>
Kathaṅkathā ca yo tiṇṇo,<br>
Vimokkho tassa nāparo”. 
</p><p><a class="sc" id="984"></a><a class="brnum" id="br3"></a><a id="p_18Sn_1291" class="ms"></a>
“Nirāsaso so uda āsasāno,<br> Paññāṇavā so uda paññakappī;<br>
Muniṃ ahaṃ sakka yathā vijaññaṃ,<br>
Taṃ me viyācikkha samantacakkhu”. 
</p><p><a class="sc" id="985"></a><a class="brnum" id="br4"></a><a id="p_18Sn_1292" class="ms"></a>
“Nirāsaso so na ca āsasāno,<br> Paññāṇavā so na ca paññakappī;<br>
Evampi todeyya muniṃ vijāna,<br>
Akiñcanaṃ kāmabhave asattan”ti. 
</p>
</blockquote>
<p class="endsection">Todeyyamāṇavapucchā navamā.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Pārāyanavagga</div>

<a class="previous" href="/pi/snp5.9">◀ Sutta Nipāta  5.9</a><a class="top" href="#"> ▲ TOP </a><a class="next" href="/pi/snp5.11">Sutta Nipāta  5.11 ▶</a>
</div>
<div class="hidden">
Todeyyamāṇavapucchā</div>
</section>
</div>
</body>
</html>