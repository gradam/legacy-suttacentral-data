<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an9.17">
<article>
<div id="an9.17" class="hgroup">
<p class="division">Aṅguttara Nikāya 9</p>
<p>2. Sīhanādavagga</p>
<h1><span class="var" id="note54" title="kulopagamanasuttaṃ (bj)">17. Kulasutta</span></h1>
</div>
<p><a class="sc" id="1"></a>
<a id="p_17A9_153" class="ms"></a>
<a class="msdiv" id="msdiv_17"></a>
“Navahi, bhikkhave, aṅgehi samannāgataṃ kulaṃ anupagantvā vā nālaṃ upagantuṃ,
upagantvā vā nālaṃ nisīdituṃ. Katamehi navahi? Na manāpena paccuṭṭhenti, na
manāpena abhivādenti, na manāpena āsanaṃ denti, santamassa pariguhanti,
bahukampi thokaṃ denti, paṇītampi lūkhaṃ denti, asakkaccaṃ denti no sakkaccaṃ,
na upanisīdanti dhammassavanāya, bhāsitamassa na sussūsanti. Imehi kho,
bhikkhave, navahaṅgehi samannāgataṃ kulaṃ anupagantvā vā nālaṃ upagantuṃ
upagantvā vā nālaṃ nisīdituṃ.</p>
<p><a class="sc" id="2"></a>
<a class="pts1" id="pts4.388"></a>
<a id="p_17A9_154" class="ms"></a>
Navahi, bhikkhave, aṅgehi samannāgataṃ kulaṃ anupagantvā vā alaṃ upagantuṃ,
upagantvā vā alaṃ nisīdituṃ. Katamehi navahi? Manāpena paccuṭṭhenti, manāpena
abhivādenti, manāpena āsanaṃ denti, santamassa na pariguhanti, bahukampi
bahukaṃ denti, paṇītampi paṇītaṃ denti, sakkaccaṃ denti no asakkaccaṃ,
upanisīdanti dhammassavanāya, bhāsitamassa sussūsanti. Imehi kho, bhikkhave,
navahaṅgehi samannāgataṃ kulaṃ anupagantvā vā alaṃ upagantuṃ, upagantvā vā alaṃ
nisīditun”ti.</p>
<p class="endsection">Sattamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭhamapaṇṇāsaka</span>
<span class="hidden">Sīhanādavagga</span>
<span class="hidden">Sīhanādasutta</span>
</div>
</section>
<a class="previous" href="/pi/an9.16">◀ Aṅguttara Nikāya  9.16</a><a class="top" href="#"> ▲ TOP </a><a class="next" href="/pi/an9.18">Aṅguttara Nikāya  9.18 ▶</a>
</div>
</body>
</html>