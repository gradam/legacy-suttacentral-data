<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an4.78">
<article>
<div id="an4.78" class="hgroup">
<p class="division">Aṅguttara Nikāya 4</p>
<p>8. Apaṇṇakavagga</p>
<h1><span class="var" id="244" title="dakkhiṇāvisuddhisuttaṃ (bj)">78. Dakkhiṇasutta</span></h1>
</div>
<p><a class="sc" id="1"></a>
<a id="p_15A4_550" class="ms"></a>
<a class="msdiv" id="msdiv_78"></a>
<span class="cross" title="^mn142#13 [Dakkhiṇāvibhaṅgasutta]" id="note245">^</span>
“Catasso imā, bhikkhave, dakkhiṇā visuddhiyo. Katamā catasso? Atthi, bhikkhave,
dakkhiṇā dāyakato visujjhati, no paṭiggāhakato; atthi, bhikkhave, dakkhiṇā
paṭiggāhakato visujjhati, no dāyakato; atthi, bhikkhave, dakkhiṇā neva dāyakato
visujjhati, no paṭiggāhakato; atthi, bhikkhave, dakkhiṇā dāyakato ceva
visujjhati paṭiggāhakato ca.</p>
<p><a class="sc" id="2"></a>
<a class="pts1" id="pts2.81"></a>
<a id="p_15A4_551" class="ms"></a>
Kathañca, bhikkhave, dakkhiṇā dāyakato visujjhati, no paṭiggāhakato? Idha,
bhikkhave, dāyako hoti sīlavā kalyāṇadhammo; <span class="var" title="paṭiggāhako hoti dussīlo pāpadhammo (s1-3, km, mr)" id="note246">paṭiggāhakā honti dussīlā
pāpadhammā</span>. Evaṃ kho, bhikkhave, dakkhiṇā dāyakato visujjhati, no
paṭiggāhakato.</p>
<p><a class="sc" id="3"></a>
<a id="p_15A4_552" class="ms"></a>
Kathañca, bhikkhave, dakkhiṇā paṭiggāhakato visujjhati, no dāyakato? Idha,
bhikkhave, dāyako hoti dussīlo pāpadhammo; paṭiggāhakā honti sīlavanto
kalyāṇadhammā. Evaṃ kho, bhikkhave, dakkhiṇā paṭiggāhakato visujjhati, no
dāyakato.</p>
<p><a class="sc" id="4"></a>
<a id="p_15A4_553" class="ms"></a>
Kathañca, bhikkhave, dakkhiṇā neva dāyakato visujjhati, no paṭiggāhakato? Idha,
bhikkhave, dāyako hoti dussīlo pāpadhammo; paṭiggāhakāpi honti dussīlā
pāpadhammā. Evaṃ kho, bhikkhave, dakkhiṇā neva dāyakato visujjhati, no
paṭiggāhakato.</p>
<p><a class="sc" id="5"></a>
<a id="p_15A4_554" class="ms"></a>
Kathañca, bhikkhave, dakkhiṇā dāyakato ceva visujjhati paṭiggāhakato ca? Idha,
bhikkhave, dāyako hoti sīlavā kalyāṇadhammo; paṭiggāhakāpi honti sīlavanto
kalyāṇadhammā. Evaṃ kho, bhikkhave, dakkhiṇā dāyakato ceva visujjhati
paṭiggāhakato ca. Imā kho, bhikkhave, catasso dakkhiṇā visuddhiyo”ti.</p>
<p class="endsection">Aṭṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dutiyapaṇṇāsaka</span>
<span class="hidden">Apaṇṇakavagga</span>
<span class="hidden">Padhānasutta</span>
</div>
</section>
<a class="previous" href="/pi/an4.77">◀ Aṅguttara Nikāya  4.77</a><a class="top" href="#"> ▲ TOP </a><a class="next" href="/pi/an4.79">Aṅguttara Nikāya  4.79 ▶</a>
</div>
</body>
</html>