<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an3.3">
<article>
<div id="an3.3" class="hgroup">
<p class="division">Aṅguttara Nikāya 3</p>
<p>1. Bālavagga</p>
<h1>3. Cintīsutta</h1>
</div>
<p><span class="cross" title="^mn129#1 [Bālapaṇḍitasutta] | ^ne6#396 [Sāsanapaṭṭhāna]" id="note6">^</span>
<a class="sc" id="1"></a>
<a id="p_15A3_11" class="ms"></a>
<a class="msdiv" id="msdiv_3"></a>
“Tīṇimāni, bhikkhave, bālassa bālalakkhaṇāni bālanimittāni bālāpadānāni.
Katamāni tīṇi? Idha, bhikkhave, bālo duccintitacintī ca hoti dubbhāsitabhāsī ca
dukkaṭakammakārī ca. No <span class="var" title="no cetaṃ (s1-3, km, mr)" id="note7">cedaṃ</span>, bhikkhave, bālo duccintitacintī ca abhavissa
dubbhāsitabhāsī ca dukkaṭakammakārī ca, <span class="var" title="tena naṃ paṇḍitā na jāneyyuṃ (mr) | na naṃ paṇḍitā jāneyyuṃ (?)" id="note8">kena naṃ paṇḍitā jāneyyuṃ</span>: ‘bālo ayaṃ
bhavaṃ asappuriso’ti? Yasmā ca kho, bhikkhave,<span class="cross" title="^pe3#9 [Suttādhiṭṭhānatatiyabhūmi]" id="note9">^</span> bālo duccintitacintī ca hoti
dubbhāsitabhāsī ca dukkaṭakammakārī ca tasmā naṃ paṇḍitā jānanti: ‘bālo ayaṃ
bhavaṃ asappuriso’ti. Imāni kho, bhikkhave, tīṇi bālassa bālalakkhaṇāni
bālanimittāni bālāpadānāni.</p>
<p><span class="cross" title="^mn129#22 [Bālapaṇḍitasutta] | ^ne6#396 [Sāsanapaṭṭhāna]" id="note10">^</span>
<a class="sc" id="2"></a>
<a class="pts1" id="pts1.103"></a>
<a id="p_15A3_12" class="ms"></a>
Tīṇimāni, bhikkhave, paṇḍitassa paṇḍitalakkhaṇāni paṇḍitanimittāni
paṇḍitāpadānāni. Katamāni tīṇi? Idha, bhikkhave, paṇḍito sucintitacintī ca hoti
subhāsitabhāsī ca sukatakammakārī ca. No cedaṃ, bhikkhave, paṇḍito
sucintitacintī ca abhavissa subhāsitabhāsī ca sukatakammakārī ca, kena naṃ
paṇḍitā jāneyyuṃ: ‘paṇḍito ayaṃ bhavaṃ sappuriso’ti? Yasmā ca kho, bhikkhave,
paṇḍito sucintitacintī ca hoti subhāsitabhāsī ca sukatakammakārī ca tasmā naṃ
paṇḍitā jānanti: ‘paṇḍito ayaṃ bhavaṃ sappuriso’ti. Imāni kho, bhikkhave, tīṇi
paṇḍitassa paṇḍitalakkhaṇāni paṇḍitanimittāni paṇḍitāpadānāni. Tasmātiha … pe
….</p>
<p class="endsection">Tatiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭhamapaṇṇāsaka</span>
<span class="hidden">Bālavagga</span>
<span class="hidden">Bhayasutta</span>
</div>
</section>
<a class="previous" href="/pi/an3.2">◀ Aṅguttara Nikāya  3.2</a><a class="top" href="#"> ▲ TOP </a><a class="next" href="/pi/an3.4">Aṅguttara Nikāya  3.4 ▶</a>
</div>
</body>
</html>