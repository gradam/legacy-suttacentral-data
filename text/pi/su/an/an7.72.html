<!DOCTYPE html>
<html data-prev="an7.71" data-next="an7.73">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an7.72">
<article>
<div class="hgroup">
<p class="division">Aṅguttara Nikāya 7</p>
<p>7. Mahāvagga</p>
<h1><span class="var" id="note219" title="aggik­khan­dhūpame (^mi5.3.2#1 [Sabba­satta­hita­phara­ṇa­pañha])">72. Aggik­khan­dho­pa­masutta</span></h1>
</div>
<p><a class="sc" id="1"></a><a class="pts1" id="pts4.128"></a><a id="p_16A7_569" class="ms"></a><a class="msdiv" id="msdiv_72"></a><span class="evam">Evaṃ me sutaṃ—​</span>   ekaṃ samayaṃ bhagavā kosalesu cārikaṃ carati mahatā ­bhik­khu­saṃ­ghena saddhiṃ.
Addasā kho bhagavā addhā­na­maggap­paṭi­panno aññatarasmiṃ padese mahantaṃ
aggikkhandhaṃ ādittaṃ sampajjalitaṃ <span class="var" title="sañjotibhūtaṃ (s1-3)" id="note220">sajotibhūtaṃ</span>. Disvāna maggā okkamma
aññatarasmiṃ rukkhamūle paññatte āsane nisīdi. Nisajja kho bhagavā bhikkhū
āmantesi: “passatha no tumhe, bhikkhave, amuṃ mahantaṃ aggikkhandhaṃ ādittaṃ
sampajjalitaṃ sajotibhūtan”ti? “Evaṃ, bhante”ti.</p>
<p><a class="sc" id="2"></a><a id="p_16A7_570" class="ms"></a>“Taṃ kiṃ maññatha, bhikkhave, katamaṃ nu kho varaṃ—yaṃ amuṃ mahantaṃ
aggikkhandhaṃ ādittaṃ sampajjalitaṃ sajotibhūtaṃ āliṅgetvā upanisīdeyya vā
upanipajjeyya vā, yaṃ vā khattiyakaññaṃ vā brāhmaṇakaññaṃ vā gahapatikaññaṃ vā
muduta­luna­hattha­pādaṃ āliṅgetvā upanisīdeyya vā upanipajjeyya vā”ti? “Etadeva,
bhante, varaṃ—yaṃ khattiyakaññaṃ vā brāhmaṇakaññaṃ vā gahapatikaññaṃ vā
muduta­luna­hattha­pādaṃ āliṅgetvā upanisīdeyya vā upanipajjeyya vā, dukkhañhetaṃ,
bhante, yaṃ amuṃ mahantaṃ aggikkhandhaṃ ādittaṃ sampajjalitaṃ sajotibhūtaṃ
āliṅgetvā upanisīdeyya vā upanipajjeyya vā”ti.</p>
<p><a class="sc" id="3"></a><a class="pts1" id="pts4.129"></a><a id="p_16A7_571" class="ms"></a>“Ārocayāmi vo, bhikkhave, paṭivedayāmi vo, bhikkhave, yathā etadeva tassa varaṃ
dussīlassa pāpadhammassa asuci­saṅ­kassa­ra­samā­cārassa paṭicchan­na­kamman­tassa
assamaṇassa samaṇa­paṭiñ­ñassa abrahmacārissa brahma­cāri­paṭiñ­ñassa antopūtikassa
avassutassa kasambujātassa yaṃ amuṃ mahantaṃ aggikkhandhaṃ ādittaṃ
sampajjalitaṃ sajotibhūtaṃ āliṅgetvā upanisīdeyya vā upanipajjeyya vā. Taṃ
kissa hetu? Tatonidānañhi so, bhikkhave, maraṇaṃ vā nigaccheyya maraṇamattaṃ vā
dukkhaṃ, na tveva tappaccayā kāyassa bhedā paraṃ maraṇā apāyaṃ duggatiṃ
vinipātaṃ nirayaṃ upapajjeyya.</p>
<p><a class="sc" id="4"></a><a id="p_16A7_572" class="ms"></a>Yañca kho so, bhikkhave, dussīlo pāpadhammo asuci­saṅkas­sarasa­mācāro … pe …
kasambujāto khattiyakaññaṃ vā brāhmaṇakaññaṃ vā gahapatikaññaṃ vā
muduta­luna­hattha­pādaṃ āliṅgetvā upanisīdati vā upanipajjati vā, <span class="var" title="taṃ hissa (pts1, mr)" id="note221">tañhi tassa</span>,
bhikkhave, hoti dīgharattaṃ ahitāya dukkhāya kāyassa bhedā paraṃ maraṇā apāyaṃ
duggatiṃ vinipātaṃ nirayaṃ upapajjati. <span class="brnum">(1)</span></p>
<p><a class="sc" id="5"></a><a id="p_16A7_573" class="ms"></a>Taṃ kiṃ maññatha, bhikkhave, katamaṃ nu kho varaṃ—yaṃ balavā puriso daḷhāya
vālarajjuyā ubho jaṅghā veṭhetvā ghaṃseyya—sā chaviṃ chindeyya chaviṃ chetvā
cammaṃ chindeyya cammaṃ chetvā maṃsaṃ chindeyya maṃsaṃ chetvā nhāruṃ chindeyya
nhāruṃ chetvā aṭṭhiṃ chindeyya aṭṭhiṃ chetvā aṭṭhimiñjaṃ āhacca tiṭṭheyya, yaṃ
vā khat­tiya­ma­hāsā­lā­naṃ vā brāhma­ṇa­ma­hāsā­lā­naṃ vā gaha­pati­ma­hāsā­lā­naṃ vā
abhivādanaṃ sādiyeyyā”ti? “Etadeva, bhante, varaṃ—yaṃ khat­tiya­ma­hāsā­lā­naṃ vā
brāhma­ṇa­ma­hāsā­lā­naṃ vā gaha­pati­ma­hāsā­lā­naṃ vā abhivādanaṃ sādiyeyya,
dukkhañhetaṃ, bhante, yaṃ balavā puriso daḷhāya vālarajjuyā … pe … aṭṭhimiñjaṃ
āhacca tiṭṭheyyā”ti.</p>
<p><a class="sc" id="6"></a><a class="pts1" id="pts4.130"></a><a id="p_16A7_574" class="ms"></a>Ārocayāmi vo, bhikkhave, paṭivedayāmi vo, bhikkhave, yathā etadeva tassa varaṃ
dussīlassa … pe … kasambujātassa yaṃ balavā puriso daḷhāya vālarajjuyā ubho
jaṅghā veṭhetvā … pe … aṭṭhimiñjaṃ āhacca tiṭṭheyya. Taṃ kissa hetu?
Tatonidānañhi so, bhikkhave, maraṇaṃ vā nigaccheyya maraṇamattaṃ vā dukkhaṃ, na
tveva tappaccayā kāyassa bhedā paraṃ maraṇā apāyaṃ duggatiṃ vinipātaṃ nirayaṃ
upapajjeyya. Yañca kho so, bhikkhave, dussīlo … pe … kasambujāto
khat­tiya­ma­hāsā­lā­naṃ vā brāhma­ṇa­ma­hāsā­lā­naṃ vā gaha­pati­ma­hāsā­lā­naṃ vā
abhivādanaṃ sādiyati, tañhi tassa, bhikkhave, hoti dīgharattaṃ ahitāya dukkhāya
kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. <span class="brnum">(2)</span></p>
<p><a class="sc" id="7"></a><a id="p_16A7_575" class="ms"></a>“Taṃ kiṃ maññatha, bhikkhave, katamaṃ nu kho varaṃ—yaṃ balavā puriso tiṇhāya
sattiyā teladhotāya paccorasmiṃ pahareyya, yaṃ vā khat­tiya­ma­hāsā­lā­naṃ vā
brāhma­ṇa­ma­hāsā­lā­naṃ vā gaha­pati­ma­hāsā­lā­naṃ vā añjalikammaṃ sādiyeyyā”ti?
“Etadeva, bhante, varaṃ—yaṃ khat­tiya­ma­hāsā­lā­naṃ vā brāhma­ṇa­ma­hāsā­lā­naṃ vā
gaha­pati­ma­hāsā­lā­naṃ vā añjalikammaṃ sādiyeyya, dukkhañhetaṃ, bhante, yaṃ balavā
puriso tiṇhāya sattiyā teladhotāya paccorasmiṃ pahareyyā”ti.</p>
<p><a class="sc" id="8"></a><a id="p_16A7_576" class="ms"></a>“Ārocayāmi vo, bhikkhave, paṭivedayāmi vo, bhikkhave, yathā etadeva tassa varaṃ
dussīlassa … pe … kasambujātassa yaṃ balavā puriso tiṇhāya sattiyā teladhotāya
paccorasmiṃ pahareyya. Taṃ kissa hetu? Tatonidānañhi so, bhikkhave, maraṇaṃ vā
nigaccheyya maraṇamattaṃ vā dukkhaṃ, na tveva tappaccayā kāyassa bhedā paraṃ
maraṇā apāyaṃ duggatiṃ vinipātaṃ nirayaṃ upapajjeyya. Yañca kho so, bhikkhave,
dussīlo pāpadhammo … pe … kasambujāto khat­tiya­ma­hāsā­lā­naṃ vā
brāhma­ṇa­ma­hāsā­lā­naṃ vā gaha­pati­ma­hāsā­lā­naṃ vā añjalikammaṃ sādiyati, tañhi
tassa, bhikkhave, hoti dīgharattaṃ ahitāya dukkhāya kāyassa bhedā paraṃ maraṇā
apāyaṃ duggatiṃ vinipātaṃ nirayaṃ upapajjati. <span class="brnum">(3)</span></p>
<p><a class="sc" id="9"></a><a class="pts1" id="pts4.131"></a><a id="p_16A7_577" class="ms"></a>Taṃ kiṃ maññatha, bhikkhave, katamaṃ nu kho varaṃ—yaṃ balavā puriso tattena
ayopaṭṭena ādittena sampajjalitena sajotibhūtena kāyaṃ sam­pali­ve­ṭheyya, yaṃ vā
khat­tiya­ma­hāsā­lā­naṃ vā brāhma­ṇa­ma­hāsā­lā­naṃ vā gaha­pati­ma­hāsā­lā­naṃ vā
saddhādeyyaṃ cīvaraṃ paribhuñjeyyā”ti? “Etadeva, bhante, varaṃ—yaṃ
khat­tiya­ma­hāsā­lā­naṃ vā … pe … saddhādeyyaṃ cīvaraṃ paribhuñjeyya, dukkhañhetaṃ,
bhante, yaṃ balavā puriso tattena ayopaṭṭena ādittena sampajjalitena
sajotibhūtena kāyaṃ sam­pali­ve­ṭheyyā”ti.</p>
<p><a class="sc" id="10"></a><a id="p_16A7_578" class="ms"></a>“Ārocayāmi vo, bhikkhave, paṭivedayāmi vo, bhikkhave, yathā etadeva tassa varaṃ
dussīlassa … pe … kasambujātassa yaṃ balavā puriso tattena ayopaṭṭena ādittena
sampajjalitena sajotibhūtena kāyaṃ sam­pali­ve­ṭheyya. Taṃ kissa hetu?
Tatonidānañhi so, bhikkhave, maraṇaṃ vā nigaccheyya maraṇamattaṃ vā dukkhaṃ, na
tveva tappaccayā kāyassa bhedā paraṃ maraṇā apāyaṃ duggatiṃ vinipātaṃ nirayaṃ
upapajjeyya. Yañca kho so, bhikkhave, dussīlo … pe … kasambujāto
khat­tiya­ma­hāsā­lā­naṃ vā brāhma­ṇa­ma­hāsā­lā­naṃ vā gaha­pati­ma­hāsā­lā­naṃ vā
saddhādeyyaṃ cīvaraṃ paribhuñjati, tañhi tassa, bhikkhave, hoti dīgharattaṃ
ahitāya dukkhāya kāyassa bhedā paraṃ maraṇā apāyaṃ duggatiṃ vinipātaṃ nirayaṃ
upapajjati. <span class="brnum">(4)</span></p>
<p><a class="sc" id="11"></a><a class="pts1" id="pts4.132"></a><a id="p_16A7_579" class="ms"></a>Taṃ kiṃ maññatha, bhikkhave, katamaṃ nu kho varaṃ—yaṃ balavā puriso tattena
ayosaṅkunā mukhaṃ vivaritvā tattaṃ lohaguḷaṃ ādittaṃ sampajjalitaṃ sajotibhūtaṃ
mukhe pakkhipeyya—taṃ tassa oṭṭhampi <span class="var" title="ḍaheyya (katthaci)" id="note222">daheyya</span> mukhampi daheyya jivhampi
daheyya kaṇṭhampi daheyya <span class="var" title="^mn130#35 [Devadūtasutta] devadūtasutte pana \" udarampi iti videsap id="note223">urampi</span> daheyya antampi antaguṇampi ādāya <span class="var" title="adhobhāgaṃ (mr)" id="note224">adhobhāgā</span>
nikkhameyya, yaṃ vā khat­tiya­ma­hāsā­lā­naṃ vā brāhma­ṇa­ma­hāsā­lā­naṃ vā
gaha­pati­ma­hāsā­lā­naṃ vā saddhādeyyaṃ piṇḍapātaṃ paribhuñjeyyā”ti? “Etadeva,
bhante, varaṃ—yaṃ khat­tiya­ma­hāsā­lā­naṃ vā brāhma­ṇa­ma­hāsā­lā­naṃ vā
gaha­pati­ma­hāsā­lā­naṃ vā saddhādeyyaṃ piṇḍapātaṃ paribhuñjeyya, dukkhañhetaṃ,
bhante, yaṃ balavā puriso tattena ayosaṅkunā mukhaṃ vivaritvā tattaṃ lohaguḷaṃ
ādittaṃ sampajjalitaṃ sajotibhūtaṃ mukhe pakkhipeyya—taṃ tassa oṭṭhampi
daheyya mukhampi daheyya jivhampi daheyya kaṇṭhampi daheyya urampi daheyya
antampi antaguṇampi ādāya adhobhāgaṃ nikkhameyyā”ti.</p>
<p><a class="sc" id="12"></a><a id="p_16A7_580" class="ms"></a>“Ārocayāmi vo, bhikkhave, paṭivedayāmi vo, bhikkhave, yathā etadeva tassa varaṃ
dussīlassa … pe … kasambujātassa yaṃ balavā puriso tattena ayosaṅkunā mukhaṃ
vivaritvā tattaṃ lohaguḷaṃ ādittaṃ sampajjalitaṃ sajotibhūtaṃ mukhe
pakkhipeyya—taṃ tassa oṭṭhampi daheyya mukhampi daheyya jivhampi daheyya
kaṇṭhampi daheyya urampi daheyya antampi antaguṇampi ādāya adhobhāgaṃ
nikkhameyya. Taṃ kissa hetu? Tatonidānañhi so, bhikkhave, maraṇaṃ vā
nigaccheyya maraṇamattaṃ vā dukkhaṃ, na tveva tappaccayā kāyassa bhedā paraṃ
maraṇā apāyaṃ duggatiṃ vinipātaṃ nirayaṃ upapajjeyya. Yañca kho so, bhikkhave,
dussīlo pāpadhammo … pe … kasambujāto khat­tiya­ma­hāsā­lā­naṃ vā
brāhma­ṇa­ma­hāsā­lā­naṃ vā gaha­pati­ma­hāsā­lā­naṃ vā saddhādeyyaṃ piṇḍapātaṃ
paribhuñjati, tañhi tassa hoti dīgharattaṃ ahitāya dukkhāya kāyassa bhedā paraṃ
maraṇā apāyaṃ duggatiṃ vinipātaṃ nirayaṃ upapajjati. <span class="brnum">(5)</span></p>
<p><a class="sc" id="13"></a><a class="pts1" id="pts4.133"></a><a id="p_16A7_581" class="ms"></a>Taṃ kiṃ maññatha, bhikkhave, katamaṃ nu kho varaṃ—yaṃ balavā puriso sīse vā
gahetvā khandhe vā gahetvā tattaṃ ayomañcaṃ vā ayopīṭhaṃ vā abhi­ni­sīdā­peyya vā
abhi­nipaj­jā­peyya vā, yaṃ vā khat­tiya­ma­hāsā­lā­naṃ vā brāhma­ṇa­ma­hāsā­lā­naṃ vā
gaha­pati­ma­hāsā­lā­naṃ vā saddhādeyyaṃ <span class="var" title="mañcaṃ vā pīṭhaṃ vā (mr)" id="note225">mañcapīṭhaṃ</span> paribhuñjeyyā”ti? “Etadeva,
bhante, varaṃ—yaṃ khat­tiya­ma­hāsā­lā­naṃ vā brāhma­ṇa­ma­hāsā­lā­naṃ vā
gaha­pati­ma­hāsā­lā­naṃ vā saddhādeyyaṃ mañcapīṭhaṃ paribhuñjeyya, dukkhañhetaṃ,
bhante, yaṃ balavā puriso sīse vā gahetvā khandhe vā gahetvā tattaṃ ayomañcaṃ
vā ayopīṭhaṃ vā abhi­ni­sīdā­peyya vā abhi­nipaj­jā­peyya vā”ti.</p>
<p><a class="sc" id="14"></a><a id="p_16A7_582" class="ms"></a>“Ārocayāmi vo, bhikkhave, paṭivedayāmi vo, bhikkhave, yathā etadeva tassa varaṃ
dussīlassa … pe … kasambujātassa yaṃ balavā puriso sīse vā gahetvā khandhe vā
gahetvā tattaṃ ayomañcaṃ vā ayopīṭhaṃ vā abhi­ni­sīdā­peyya vā abhi­nipaj­jā­peyya
vā. Taṃ kissa hetu? Tatonidānañhi so, bhikkhave, maraṇaṃ vā nigaccheyya
maraṇamattaṃ vā dukkhaṃ, na tveva tappaccayā kāyassa bhedā paraṃ maraṇā apāyaṃ
duggatiṃ vinipātaṃ nirayaṃ upapajjeyya. Yañca kho so, bhikkhave, dussīlo
pāpadhammo … pe … kasambujāto khat­tiya­ma­hāsā­lā­naṃ vā brāhma­ṇa­ma­hāsā­lā­naṃ vā
gaha­pati­ma­hāsā­lā­naṃ vā saddhādeyyaṃ mañcapīṭhaṃ paribhuñjati. Tañhi tassa,
bhikkhave, hoti dīgharattaṃ ahitāya dukkhāya kāyassa bhedā paraṃ maraṇā apāyaṃ
duggatiṃ vinipātaṃ nirayaṃ upapajjati. <span class="brnum">(6)</span></p>
<p><a class="sc" id="15"></a><a class="pts1" id="pts4.134"></a><a id="p_16A7_583" class="ms"></a>Taṃ kiṃ maññatha, bhikkhave, katamaṃ nu kho varaṃ—yaṃ balavā puriso
uddhampādaṃ adhosiraṃ gahetvā tattāya lohakumbhiyā pakkhipeyya ādittāya
sampajjalitāya sajotibhūtāya—so tattha pheṇuddehakaṃ paccamāno sakimpi uddhaṃ
gaccheyya sakimpi adho gaccheyya sakimpi tiriyaṃ gaccheyya, yaṃ vā
khat­tiya­ma­hāsā­lā­naṃ vā brāhma­ṇa­ma­hāsā­lā­naṃ vā gaha­pati­ma­hāsā­lā­naṃ vā
saddhādeyyaṃ vihāraṃ paribhuñjeyyā”ti? “Etadeva, bhante, varaṃ—yaṃ
khat­tiya­ma­hāsā­lā­naṃ vā brāhma­ṇa­ma­hāsā­lā­naṃ vā gaha­pati­ma­hāsā­lā­naṃ vā
saddhādeyyaṃ vihāraṃ paribhuñjeyya, dukkhañhetaṃ, bhante, yaṃ balavā puriso
uddhampādaṃ adhosiraṃ gahetvā tattāya lohakumbhiyā pakkhipeyya ādittāya
sampajjalitāya sajotibhūtāya—so tattha pheṇuddehakaṃ paccamāno sakimpi uddhaṃ
gaccheyya sakimpi adho gaccheyya sakimpi tiriyaṃ gaccheyyā”ti.</p>
<p><a class="sc" id="16"></a><a id="p_16A7_584" class="ms"></a>“Ārocayāmi vo, bhikkhave, paṭivedayāmi vo, bhikkhave, yathā etadeva tassa varaṃ
dussīlassa pāpadhammassa … pe … kasambujātassa yaṃ balavā puriso uddhampādaṃ
adhosiraṃ gahetvā … pe … sakimpi tiriyaṃ gaccheyya. Taṃ kissa hetu?
Tatonidānañhi so, bhikkhave, maraṇaṃ vā nigaccheyya maraṇamattaṃ vā dukkhaṃ, na
tveva tappaccayā kāyassa bhedā paraṃ maraṇā apāyaṃ duggatiṃ vinipātaṃ nirayaṃ
upapajjeyya. Yañca kho so, bhikkhave, dussīlo pāpadhammo … pe … kasambujāto
khat­tiya­ma­hāsā­lā­naṃ vā brāhma­ṇa­ma­hāsā­lā­naṃ vā gaha­pati­ma­hāsā­lā­naṃ vā
saddhādeyyaṃ vihāraṃ paribhuñjati. Tañhi tassa, bhikkhave, hoti dīgharattaṃ
ahitāya dukkhāya kāyassa bhedā paraṃ maraṇā apāyaṃ duggatiṃ vinipātaṃ nirayaṃ
upapajjati. <span class="brnum">(7)</span></p>
<p><a class="sc" id="17"></a><a class="pts1" id="pts4.135"></a><a id="p_16A7_585" class="ms"></a>Tasmātiha, bhikkhave, evaṃ sikkhitabbaṃ: ‘<span class="var" title="yesaṃ (?)" id="note226">yesañca</span> mayaṃ paribhuñjāma
<span class="var" title="... parikkhārānaṃ (s1-3, pts1, mr)" id="note227">cīvara­piṇḍa­pāta­se­nāsa­na­gilā­nappac­caya­bhesaj­ja­parik­khā­raṃ</span> tesaṃ te kārā
mahapphalā bhavissanti mahānisaṃsā, amhākañcevāyaṃ pabbajjā avañjhā bhavissati
saphalā saudrayā’ti. Evañhi vo, bhikkhave, sikkhitabbaṃ: ‘attatthaṃ vā,
bhikkhave, sampassamānena alameva appamādena sampādetuṃ; paratthaṃ vā,
bhikkhave, sampassamānena alameva appamādena sampādetuṃ; ubhayatthaṃ vā,
bhikkhave, sampassamānena alameva appamādena sampādetun’”ti.</p>
<p><a class="sc" id="18"></a><a id="p_16A7_586" class="ms"></a><span class="var" title="idamavoca bhagavā ...pe... (mr)" id="note228">Idamavoca bhagavā</span>. Imasmiñca pana vey­yāka­ra­ṇas­miṃ bhaññamāne<span class="cross" title="^mi5.3.2#1 [Sabba­satta­hita­phara­ṇa­pañha]" id="note229">*</span> saṭṭhimattānaṃ
bhikkhūnaṃ uṇhaṃ lohitaṃ mukhato <span class="var" title="uggacchi (mr)" id="note230">uggañchi</span>. Saṭṭhimattā bhikkhū sikkhaṃ
paccakkhāya hīnāyāvattiṃsu: “sudukkaraṃ bhagavā, sudukkaraṃ bhagavā”ti.
Saṭṭhimattānaṃ bhikkhūnaṃ anupādāya āsavehi cittāni vimucciṃsūti.</p>
<p class="endsection">Aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dutiya­paṇṇā­saka</span>
<span class="hidden">Mahāvagga</span>
<span class="hidden">Hirī­ot­tap­pa­sutta</span>
</aside>
</section>
<a class="previous" href="/pi/an7.71">◀ Aṅguttara Nikāya  7.71</a><a class="top" href="#"> ▲ TOP </a><a class="next" href="/pi/an7.73">Aṅguttara Nikāya  7.73 ▶</a></div>
</body>
</html>