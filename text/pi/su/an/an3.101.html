<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an3.101">
<article>
<div id="an3.101" class="hgroup">
<p class="division">Aṅguttara Nikāya 3</p>
<p>10. Loṇakapallavagga</p>
<h1>101. Paṃsudhovakasutta</h1>
</div>
<p>
<a class="sc" id="1"></a>
<a class="pts" id="pts1.254"></a>
<a id="p_15A3_854" class="ms"></a>
<a class="msdiv" id="msdiv_102"></a>
“Santi, bhikkhave, jātarūpassa oḷārikā upakkilesā <span class="var" title='[{"eds":["bj","s1","s2","s3","km","pts1"],"var":"paṃsuvālikā "}]'>paṃsuvālukā</span> sakkharakaṭhalā.
Tamenaṃ paṃsudhovako vā paṃsudhovakantevāsī vā doṇiyaṃ ākiritvā dhovati
sandhovati niddhovati. Tasmiṃ pahīne tasmiṃ byantīkate santi jātarūpassa
majjhimasahagatā upakkilesā sukhumasakkharā <span class="var" title='[{"eds":["bj","pts1"],"var":"thūlavālikā "},{"eds":["s1","s2","s3","km"],"var":"thullavālikā "}]'>thūlavālukā</span>. Tamenaṃ paṃsudhovako
vā paṃsudhovakantevāsī vā dhovati sandhovati niddhovati. Tasmiṃ pahīne tasmiṃ
byantīkate santi jātarūpassa sukhumasahagatā upakkilesā sukhumavālukā
kāḷajallikā. Tamenaṃ paṃsudhovako vā paṃsudhovakantevāsī vā dhovati sandhovati
niddhovati. Tasmiṃ pahīne tasmiṃ byantīkate athāparaṃ <span class="var" title='[{"eds":["mr"],"var":"suvaṇṇajātarūpakāvasissanti "}]'>suvaṇṇasikatāvasissanti</span>.
Tamenaṃ suvaṇṇakāro vā suvaṇṇakārantevāsī vā jātarūpaṃ <span class="var" title='[{"eds":["bj"],"var":"musāya "}]'>mūsāyaṃ</span> pakkhipitvā
dhamati sandhamati niddhamati. Taṃ hoti jātarūpaṃ <span class="var" title='[{"eds":["s1","s2","s3","km"],"var":"adhantaṃ asandhantaṃ "}]'>dhantaṃ sandhantaṃ</span> <span class="var" title='[{"eds":["bj"],"var":"anihitaṃ anikkhittakasāvaṃ "},{"eds":["s1","s2","s3","km","pts1"],"var":"aniddhantaṃ anihitaṃ aninnītakasāvaṃ "}]'>niddhantaṃ
aniddhantakasāvaṃ</span>, na ceva mudu hoti na ca kammaniyaṃ, na ca pabhassaraṃ
pabhaṅgu ca, na ca sammā upeti kammāya. Hoti so, bhikkhave, samayo yaṃ
suvaṇṇakāro vā suvaṇṇakārantevāsī vā taṃ jātarūpaṃ dhamati sandhamati
niddhamati. Taṃ hoti jātarūpaṃ dhantaṃ sandhantaṃ <span class="var" title='[{"eds":["bj"],"var":"nihitaṃ nikkhittakasāvaṃ "},{"eds":["s1","s2","s3","km","pts1"],"var":"nihitaṃ ninnītakasāvaṃ "}]'>niddhantaṃ niddhantakasāvaṃ</span>,
mudu ca hoti kammaniyañca pabhassarañca, na ca pabhaṅgu, sammā upeti kammāya.
Yassā yassā ca pilandhanavikatiyā ākaṅkhati–  yadi <span class="var" title='[{"eds":["bj","pts1"],"var":"paṭṭakāya "},{"var":"muddikāya ","xref":{"bm":"1","desc":"23. Upakkilesasutta","lang":"pi","uid":"an5.23"}}]'>paṭṭikāya</span>, yadi kuṇḍalāya,
yadi <span class="var" title='[{"eds":["mr"],"var":"gīveyyakena "},{"var":"gīveyyakāya ","xref":{"bm":"1","desc":"23. Upakkilesasutta","lang":"pi","uid":"an5.23"}}]'>gīveyyake</span>, yadi suvaṇṇamālāya–  tañcassa atthaṃ anubhoti.</p>
<p>
<a class="sc" id="2"></a>
<a class="pts" id="pts1.255"></a>
<a id="p_15A3_855" class="ms"></a>
Evamevaṃ kho, bhikkhave, santi adhicittamanuyuttassa bhikkhuno oḷārikā
upakkilesā kāyaduccaritaṃ vacīduccaritaṃ manoduccaritaṃ, tamenaṃ sacetaso
bhikkhu dabbajātiko pajahati vinodeti byantīkaroti anabhāvaṃ gameti. Tasmiṃ
pahīne tasmiṃ byantīkate santi adhicittamanuyuttassa bhikkhuno majjhimasahagatā
upakkilesā kāmavitakko byāpādavitakko vihiṃsāvitakko, tamenaṃ sacetaso bhikkhu
dabbajātiko pajahati vinodeti byantīkaroti anabhāvaṃ gameti. Tasmiṃ pahīne
tasmiṃ byantīkate santi adhicittamanuyuttassa bhikkhuno sukhumasahagatā
upakkilesā ñātivitakko janapadavitakko anavaññattipaṭisaṃyutto vitakko, tamenaṃ
sacetaso bhikkhu dabbajātiko pajahati vinodeti byantīkaroti anabhāvaṃ gameti.
Tasmiṃ pahīne tasmiṃ byantīkate athāparaṃ <span class="var" title='[{"eds":["mr"],"var":"dhammavitakkovasissati "}]'>dhammavitakkāvasissanti</span>. So hoti
samādhi na ceva santo na ca paṇīto nappaṭippassaddhaladdho na ekodibhāvādhigato
<span class="var" title='[{"eds":["bj","s1","s2","s3","km","pts1"],"var":"sasaṅkhāraniggayhavāritavato "},{"eds":["mr"],"var":"sasaṅkhāraniggayhavārivāvato "},{"note":"?","var":"sasaṅkhāraniggayhavāriyādhigato "}]'>sasaṅkhāraniggayhavāritagato</span>. Hoti so, bhikkhave, samayo yaṃ taṃ cittaṃ
ajjhattaṃyeva santiṭṭhati <span class="var" title='[{"eds":["si"],"var":"ekodibhāvaṃ gacchati "},{"eds":["s1","s2","s3","km","mr"],"var":"ekodibhāvo hoti "}]'>sannisīdati ekodi hoti</span> samādhiyati. So hoti samādhi
santo paṇīto paṭippassaddhiladdho ekodibhāvādhigato na sasaṅkhāraniggayhavāritagato. Yassa yassa ca abhiññā sacchikaraṇīyassa dhammassa cittaṃ abhininnāmeti abhiññā sacchikiriyāya tatra tatreva sakkhibhabbataṃ pāpuṇāti sati satiāyatane.</p>
<p>
<a class="sc" id="3"></a>
<a id="p_15A3_856" class="ms"></a>
So sace ākaṅkhati: ‘anekavihitaṃ iddhividhaṃ paccanubhaveyyaṃ–  ekopi hutvā
bahudhā assaṃ, bahudhāpi hutvā eko assaṃ; āvibhāvaṃ, tirobhāvaṃ; tirokuṭṭaṃ
tiropākāraṃ tiropabbataṃ asajjamāno gaccheyyaṃ, seyyathāpi ākāse; pathaviyāpi
ummujjanimujjaṃ kareyyaṃ, seyyathāpi udake; udakepi <span class="var" title='[{"eds":["pts1","mr"],"var":"abhijjamāno "}]'>abhijjamāne</span> gaccheyyaṃ,
seyyathāpi pathaviyaṃ; ākāsepi pallaṅkena kameyyaṃ, seyyathāpi pakkhī sakuṇo;
imepi candimasūriye evaṃmahiddhike evaṃmahānubhāve pāṇinā parimaseyyaṃ
parimajjeyyaṃ; yāva brahmalokāpi kāyena vasaṃ vatteyyan’ti, tatra tatreva
sakkhibhabbataṃ pāpuṇāti sati satiāyatane.</p>
<p>
<a class="sc" id="4"></a>
<a id="p_15A3_857" class="ms"></a>
So sace ākaṅkhati: ‘dibbāya sotadhātuyā visuddhāya atikkantamānusikāya ubho
sadde suṇeyyaṃ dibbe ca mānuse ca ye dūre santike cā’ti, tatra tatreva
sakkhibhabbataṃ pāpuṇāti sati satiāyatane.</p>
<p>
<a class="sc" id="5"></a>
<a id="p_15A3_858" class="ms"></a>
So sace ākaṅkhati: ‘parasattānaṃ parapuggalānaṃ cetasā ceto paricca
pajāneyyaṃ–  sarāgaṃ vā cittaṃ sarāgaṃ cittanti pajāneyyaṃ, vītarāgaṃ vā cittaṃ
vītarāgaṃ cittanti pajāneyyaṃ; sadosaṃ vā cittaṃ sadosaṃ cittanti pajāneyyaṃ,
vītadosaṃ vā cittaṃ vītadosaṃ cittanti pajāneyyaṃ; samohaṃ vā cittaṃ samohaṃ
cittanti pajāneyyaṃ, vītamohaṃ vā cittaṃ vītamohaṃ cittanti pajāneyyaṃ;
saṅkhittaṃ vā cittaṃ saṅkhittaṃ cittanti pajāneyyaṃ, vikkhittaṃ vā cittaṃ
vikkhittaṃ cittanti pajāneyyaṃ; mahaggataṃ vā cittaṃ mahaggataṃ cittanti
pajāneyyaṃ, amahaggataṃ vā cittaṃ amahaggataṃ cittanti pajāneyyaṃ; sauttaraṃ vā
cittaṃ sauttaraṃ cittanti pajāneyyaṃ, anuttaraṃ vā cittaṃ anuttaraṃ cittanti
pajāneyyaṃ; samāhitaṃ vā cittaṃ samāhitaṃ cittanti pajāneyyaṃ, asamāhitaṃ vā
cittaṃ asamāhitaṃ cittanti pajāneyyaṃ; vimuttaṃ vā cittaṃ vimuttaṃ cittanti
pajāneyyaṃ, avimuttaṃ vā cittaṃ avimuttaṃ cittanti pajāneyyan’ti, tatra tatreva
sakkhibhabbataṃ pāpuṇāti sati satiāyatane.</p>
<p>
<a class="sc" id="6"></a>
<a class="pts" id="pts1.256"></a>
<a id="p_15A3_859" class="ms"></a>
So sace ākaṅkhati: ‘anekavihitaṃ pubbenivāsaṃ anussareyyaṃ, seyyathidaṃ– 
ekampi jātiṃ dvepi jātiyo tissopi jātiyo catassopi jātiyo pañcapi jātiyo dasapi
jātiyo vīsampi jātiyo tiṃsampi jātiyo cattālīsampi jātiyo paññāsampi jātiyo
jātisatampi jātisahassampi jātisatasahassampi anekepi saṃvaṭṭakappe anekepi
vivaṭṭakappe anekepi saṃvaṭṭavivaṭṭakappe: “amutrāsiṃ evaṃnāmo evaṅgotto
evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato
cuto amutra udapādiṃ; tatrāpāsiṃ evaṃnāmo evaṅgotto evaṃvaṇṇo evamāhāro
evaṃsukhadukkhappaṭisaṃvedī evamāyupariyanto, so tato cuto idhūpapanno”ti,
iti sākāraṃ sauddesaṃ anekavihitaṃ pubbenivāsaṃ anussareyyan’ti, tatra tatreva
sakkhibhabbataṃ pāpuṇāti sati satiāyatane.</p>
<p>
<a class="sc" id="7"></a>
<a id="p_15A3_860" class="ms"></a>
So sace ākaṅkhati: ‘dibbena cakkhunā visuddhena atikkantamānusakena satte
passeyyaṃ cavamāne upapajjamāne hīne paṇīte suvaṇṇe dubbaṇṇe, sugate duggate
yathākammūpage satte pajāneyyaṃ: “ime vata bhonto sattā kāyaduccaritena
samannāgatā vacīduccaritena samannāgatā manoduccaritena samannāgatā ariyānaṃ
upavādakā micchādiṭṭhikā micchādiṭṭhikammasamādānā, te kāyassa bhedā paraṃ
maraṇā apāyaṃ duggatiṃ vinipātaṃ nirayaṃ upapannā; ime vā pana bhonto sattā
kāyasucaritena samannāgatā vacīsucaritena samannāgatā manosucaritena
samannāgatā ariyānaṃ anupavādakā sammādiṭṭhikā sammādiṭṭhikammasamādānā, te
kāyassa bhedā paraṃ maraṇā sugatiṃ saggaṃ lokaṃ upapannā”ti, iti dibbena
cakkhunā visuddhena atikkantamānusakena satte passeyyaṃ cavamāne upapajjamāne
hīne paṇīte suvaṇṇe dubbaṇṇe, sugate duggate yathākammūpage satte
pajāneyyan’ti, tatra tatreva sakkhibhabbataṃ pāpuṇāti sati satiāyatane.</p>
<p>
<a class="sc" id="8"></a>
<a id="p_15A3_861" class="ms"></a>
So sace ākaṅkhati: ‘āsavānaṃ khayā anāsavaṃ cetovimuttiṃ paññāvimuttiṃ diṭṭheva
dhamme sayaṃ abhiññā sacchikatvā upasampajja vihareyyan’ti, tatra tatreva
sakkhibhabbataṃ pāpuṇāti sati satiāyatane”ti.</p>
<p class="endsection">Dasamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dutiyapaṇṇāsaka</span>
<span class="hidden">Loṇakapallavagga</span>
<span class="hidden">Accāyikasutta</span>
</div>
</section>
<a class="previous" href="/pi/an3.100">◀ Aṅguttara Nikāya  3.100</a><a class="top" href="#"> ▲ TOP </a><a class="next" href="/pi/an3.102">Aṅguttara Nikāya  3.102 ▶</a>
</div>
</body>
</html>