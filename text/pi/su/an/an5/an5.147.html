<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an5.147">
<article>
<div class="hgroup">
<p class="division">Aṅguttara Nikāya 5</p>
<p>15. Tikaṇḍakīvagga</p>
<h1>147. Asap­purisa­dāna­sutta</h1>
</div>
<p><a class="sc" id="1"></a><a class="ms" id="p_16A5_854"></a><a class="msdiv" id="msdiv147"></a>“Pañcimāni, bhikkhave, asap­purisa­dānāni. Katamāni pañca? Asakkaccaṃ deti, <span class="var" title="acitiṃ katvā (s1-3) | acittikatvā (pts1) | acittiṃ katvā (mr)" id="note371">acittīkatvā</span> deti, asahatthā deti, <span class="var" title="apaviṭṭhaṃ (s1-3, km)" id="note372">apaviddhaṃ</span> deti, anāgama­na­diṭṭhiko deti. Imāni kho, bhikkhave, pañca asap­purisa­dānāni.</p>
<p><a class="sc" id="2"></a><a class="pts" id="pts3.172"></a><a class="ms" id="p_16A5_855"></a>Pañcimāni, bhikkhave, sap­purisa­dānāni. Katamāni pañca? Sakkaccaṃ deti, cittīkatvā deti, sahatthā deti, anapaviddhaṃ deti, āgama­na­diṭṭhiko deti. Imāni kho, bhikkhave, pañca sap­purisa­dānānī”ti.</p>
<p class="endsection">Sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Tatiya­paṇṇā­saka</span> <span class="hidden">Tikaṇḍakīvagga</span> <span class="hidden">Avajānātisutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>