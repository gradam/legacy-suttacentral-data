<!DOCTYPE html>
<html data-prev="an8.36" data-next="an8.38">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an8.37">
<article>
<div class="hgroup">
<p class="division">Aṅguttara Nikāya 8</p>
<p>4. Dānavagga</p>
<h1>37. Sap­purisa­dāna­sutta</h1>
</div>
<p><a class="sc" id="1"></a>
<a class="pts1" id="pts4.244"></a>
<a id="p_17A8_355" class="ms"></a>
<a class="msdiv" id="msdiv_37"></a>
“Aṭṭhimāni, bhikkhave, sap­purisa­dānāni. Katamāni aṭṭha? Suciṃ deti, paṇītaṃ
deti, kālena deti, kappiyaṃ deti, viceyya deti, abhiṇhaṃ deti, dadaṃ cittaṃ
pasādeti, datvā attamano hoti. Imāni kho, bhikkhave, aṭṭha sap­purisa­dānā­nīti.</p>
<blockquote class="gatha">
<p><a class="sc" id="2"></a>
<a id="p_17A8_356" class="ms"></a>
Suciṃ paṇītaṃ kālena,<br>
kappiyaṃ pānabhojanaṃ;<br>
Abhiṇhaṃ dadāti dānaṃ,<br>
<span class="var" title="sukhette (pts1)" id="note136">sukhettesu</span> brahmacārisu.
</p>
<p><a class="sc" id="3"></a>
<a id="p_17A8_357" class="ms"></a>
<span class="var" title="na ca (bj, pts1)" id="note137">Neva</span> vippaṭisārissa,<br>
cajitvā āmisaṃ bahuṃ;<br>
Evaṃ dinnāni dānāni,<br>
vaṇṇayanti vipassino.
</p>
<p><span class="cross" title="^an4.40#1 [40. Udāyīsutta] | ^an6.37#1 [37. Chaḷaṅ­ga­dāna­sutta]" id="note138">^</span>
<a class="sc" id="4"></a>
<a id="p_17A8_358" class="ms"></a>
Evaṃ yajitvā medhāvī,<br>
saddho muttena cetasā;<br>
<span class="var" title="abyāpajjhaṃ (bj, s1-3, mr) | avyāpajjhaṃ (pts1)" id="note139">Abyābajjhaṃ</span> sukhaṃ lokaṃ,<br>
paṇḍito upapajjatī”ti.
</p>
</blockquote>
<p class="endsection">Sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭha­ma­paṇṇā­saka</span>
<span class="hidden">Dānavagga</span>
<span class="hidden">Paṭha­ma­dāna­sutta</span>
</aside>
</section>
<a class="previous" href="/pi/an8.36">◀ Aṅguttara Nikāya  8.36</a><a class="top" href="#"> ▲ TOP </a><a class="next" href="/pi/an8.38">Aṅguttara Nikāya  8.38 ▶</a>
</div>
</body>
</html>