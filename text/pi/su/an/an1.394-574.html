<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
<div id="menu">
<ul><li><a id="menu394" href="#an1.394">394 </a></li>
<li><a id="menu395-401" href="#an1.395">395–​401 </a></li>
<li><a id="menu402-405" href="#an1.402">402–​405 </a></li>
<li><a id="menu406-409" href="#an1.406">406–​409 </a></li>
<li><a id="menu410-413" href="#an1.410">410–​413 </a></li>
<li><a id="menu414-418" href="#an1.414">414–​418 </a></li>
<li><a id="menu419-423" href="#an1.419">419–​423 </a></li>
<li><a id="menu424-430" href="#an1.424">424–​430 </a></li>
<li><a id="menu431-438" href="#an1.431">431–​438 </a></li>
<li><a id="menu439-446" href="#an1.439">439–​446 </a></li>
<li><a id="menu447-454" href="#an1.447">447–​454 </a></li>
<li><a id="menu455-464" href="#an1.455">455–​464 </a></li>
<li><a id="menu465-474" href="#an1.465">465–​474 </a></li>
<li><a id="menu475-484" href="#an1.475">475–​484 </a></li>
<li><a id="menu485-494" href="#an1.485">485–​494 </a></li>
<li><a id="menu495-534" href="#an1.495">495–​534 </a></li>
<li><a id="menu535-574" href="#an1.535">535–​574 </a></li>
</ul></div>
</div>
<section id="vagga"><section class="sutta" id="394"><article><hgroup id="an1.394"><h2>Aṅguttara Nikāya 1</h2> <h3>29. Apara­accha­rāsaṅghā­tavagga</h3><h1>394 </h1></hgroup><p><a id="p_15A1_440" class="ms"></a><a class="msdiv" id="msdiv_382"></a><a class="sc" id="1"></a> “Accharāsaṅghātamattampi ce, bhikkhave, bhikkhu paṭhamaṃ jhānaṃ bhāveti, ayaṃ vuccati, bhikkhave:  ‘bhikkhu arittajjhāno viharati, satthusāsanakaro ovādapatikaro, amoghaṃ raṭṭhapiṇḍaṃ bhuñjati’. Ko pana vādo ye naṃ bahulīkarontī”ti.</p></article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Apara­accha­rāsaṅghā­tavagga</div>
</section>
<section class="sutta" id="395-401"><article><hgroup id="an1.395"><h1>395–​401 </h1></hgroup><span id="395−401"></span><p><span id="395−401"><a id="p_15A1_441" class="ms"></a><a class="msdiv" id="msdiv383–389."></a><a class="sc" id="1"></a>
“Accharāsaṅghātamattampi ce, bhikkhave, bhikkhu dutiyaṃ jhānaṃ bhāveti … pe … tatiyaṃ jhānaṃ bhāveti … pe … catutthaṃ jhānaṃ bhāveti … pe … mettaṃ cetovimuttiṃ bhāveti … pe … karuṇaṃ cetovimuttiṃ bhāveti … pe … muditaṃ cetovimuttiṃ bhāveti … pe … upekkhaṃ cetovimuttiṃ bhāveti … pe ….</span></p><span id="395−401"></span></article>
</section>
<section class="sutta"><article><hgroup id="an1.402"><h1><span id="395−401">402–​405 </span></h1></hgroup><span id="395−401"><span id="402−405"></span></span><p><span id="395−401"><a id="p_15A1_442" class="ms"></a><a class="msdiv" id="msdiv390–393."></a><a class="sc" id="1"></a>
Kāye kāyānupassī viharati ātāpī sampajāno satimā vineyya loke abhijjhādomanassaṃ … pe … vedanāsu vedanānupassī viharati … citte cittānupassī viharati … dhammesu dhammānupassī viharati ātāpī sampajāno satimā vineyya loke abhijjhādomanassaṃ.</span></p><span id="395−401"></span></article>
</section>
<section class="sutta"><article><hgroup id="an1.406"><h1><span id="395−401">406–​409 </span></h1></hgroup><span id="395−401"><span id="406−409"></span></span><p><span id="395−401"><a id="p_15A1_443" class="ms"></a><a class="msdiv" id="msdiv394–397."></a><a class="sc" id="1"></a>
Anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati; uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati vīriyaṃ ārabhati cittaṃ paggaṇhāti padahati. Anuppannānaṃ kusalānaṃ dhammānaṃ uppādāya chandaṃ janeti vāyamati vīriyaṃ ārabhati cittaṃ paggaṇhāti padahati; uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati.</span></p><span id="395−401"></span></article>
</section>
<section class="sutta"><article><hgroup id="an1.410"><h1><span id="395−401">410–​413 </span></h1></hgroup><span id="395−401"><span id="410−413"></span></span><p><span id="395−401"><a id="p_15A1_444" class="ms"></a><a class="msdiv" id="msdiv398–401."></a><a class="sc" id="1"></a>
Chanda­samā­dhipa­dhāna­saṅkhā­rasa­mannā­gataṃ iddhipādaṃ bhāveti … vīriya­samā­dhipa­dhāna­saṅkhā­rasa­mannā­gataṃ iddhipādaṃ bhāveti … citta­samā­dhipa­dhāna­saṅkhā­rasa­mannā­gataṃ iddhipādaṃ bhāveti … vīmaṃsā­samā­dhipa­dhāna­saṅkhā­rasa­mannā­gataṃ iddhipādaṃ bhāveti ….</span></p><span id="395−401"></span></article>
</section>
<section class="sutta"><article><hgroup id="an1.414"><h1><span id="395−401">414–​418 </span></h1></hgroup><span id="395−401"><span id="414−418"></span></span><p><span id="395−401"><a id="p_15A1_445" class="ms"></a><a class="msdiv" id="msdiv402–406."></a><a class="sc" id="1"></a>
Saddhindriyaṃ bhāveti … vīriyindriyaṃ bhāveti … satindriyaṃ bhāveti … samādhindriyaṃ bhāveti … paññindriyaṃ bhāveti ….</span></p><span id="395−401"></span></article>
</section>
<section class="sutta"><article><hgroup id="an1.419"><h1><span id="395−401">419–​423 </span></h1></hgroup><span id="395−401"><span id="419−423"></span></span><p><span id="395−401"><a id="p_15A1_446" class="ms"></a><a class="msdiv" id="msdiv407–411."></a><a class="sc" id="1"></a>
Saddhābalaṃ bhāveti … vīriyabalaṃ bhāveti … satibalaṃ bhāveti … samādhibalaṃ bhāveti … paññābalaṃ bhāveti ….</span></p><span id="395−401"></span></article>
</section>
<section class="sutta"><article><hgroup id="an1.424"><h1><span id="395−401">424–​430 </span></h1></hgroup><span id="395−401"><span id="424−430"></span></span><p><span id="395−401"><a id="p_15A1_447" class="ms"></a><a class="msdiv" id="msdiv412–418."></a><a class="sc" id="1"></a>
Satisambojjhaṅgaṃ bhāveti … dhamma­vica­yasambojjhaṅgaṃ bhāveti … vīriyasambojjhaṅgaṃ bhāveti … pītisambojjhaṅgaṃ bhāveti … passaddhisambojjhaṅgaṃ bhāveti … samādhisambojjhaṅgaṃ bhāveti … upekkhāsambojjhaṅgaṃ bhāveti ….</span></p><span id="395−401"></span></article>
</section>
<section class="sutta"><article><hgroup id="an1.431"><h1><span id="395−401">431–​438 </span></h1></hgroup><span id="395−401"><span id="431−438"></span></span><p><span id="395−401"><a id="p_15A1_448" class="ms"></a><a class="msdiv" id="msdiv419–426."></a><a class="sc" id="1"></a>
Sammādiṭṭhiṃ bhāveti … sammāsaṅkappaṃ bhāveti … sammāvācaṃ bhāveti … sammākammantaṃ bhāveti … sammāājīvaṃ bhāveti … sammāvāyāmaṃ bhāveti … sammāsatiṃ bhāveti … sammāsamādhiṃ bhāveti ….</span></p><span id="395−401"></span></article>
</section>
<section class="sutta"><article><hgroup id="an1.439"><h1><span id="395−401">439–​446 </span></h1></hgroup><span id="395−401"><span id="439−446"></span></span><p><span id="395−401"><a id="p_15A1_449" class="ms"></a><a class="msdiv" id="msdiv427–434."></a><a class="sc" id="1"></a>
Ajjhattaṃ rūpasaññī bahiddhā rūpāni passati parittāni suvaṇṇadubbaṇṇāni. Tāni abhibhuyya:  ‘ānāmi passāmī’ti–  evaṃsaññī hoti … ajjhattaṃ rūpasaññī bahiddhā rūpāni passati appamāṇāni suvaṇṇadubbaṇṇāni. Tāni abhibhuyya:  ‘ānāmi passāmī’ti–  evaṃsaññī hoti … ajjhattaṃ arūpasaññī bahiddhā rūpāni passati parittāni suvaṇṇadubbaṇṇāni. Tāni abhibhuyya:  ‘ānāmi passāmī’ti–  evaṃsaññī hoti … ajjhattaṃ arūpasaññī bahiddhā rūpāni passati appamāṇāni suvaṇṇadubbaṇṇāni. Tāni abhibhuyya:  ‘ānāmi passāmī’ti–  evaṃsaññī hoti … ajjhattaṃ arūpasaññī bahiddhā rūpāni passati nīlāni nīlavaṇṇāni nīlanidassanāni nīlanibhāsāni. Tāni abhibhuyya:  ‘ānāmi passāmī’ti–  evaṃsaññī hoti … ajjhattaṃ arūpasaññī bahiddhā rūpāni passati pītāni pītavaṇṇāni pītanidassanāni pītanibhāsāni. Tāni abhibhuyya:  ‘ānāmi passāmī’ti–  evaṃsaññī hoti … ajjhattaṃ arūpasaññī bahiddhā rūpāni passati lohitakāni lohitakavaṇṇāni lohitakanidassanāni lohitakanibhāsāni. Tāni abhibhuyya:  ‘ānāmi passāmī’ti evaṃsaññī hoti … ajjhattaṃ arūpasaññī bahiddhā rūpāni passati odātāni odātavaṇṇāni odātanidassanāni odātanibhāsāni. Tāni abhibhuyya:  ‘ānāmi passāmī’ti–  evaṃsaññī hoti ….</span></p><span id="395−401"></span></article>
</section>
<section class="sutta"><article><hgroup id="an1.447"><h1><span id="395−401">447–​454 </span></h1></hgroup><span id="395−401"><span id="447−454"></span></span><p><span id="395−401"><a id="p_15A1_450" class="ms"></a><a class="msdiv" id="msdiv435–442."></a><a class="sc" id="1"></a>
Rūpī rūpāni passati … ajjhattaṃ arūpasaññī bahiddhā rūpāni passati subhanteva adhimutto hoti … sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ananto ākāsoti ākāsānañcāyatanaṃ upasampajja viharati … sabbaso ākāsānañcāyatanaṃ samatikkamma anantaṃ viññāṇanti viññāṇañcāyatanaṃ upasampajja viharati … sabbaso viññāṇañcāyatanaṃ samatikkamma natthi kiñcīti ākiñcaññāyatanaṃ upasampajja viharati … sabbaso ākiñcaññāyatanaṃ samatikkamma nevasaññānāsaññāyatanaṃ upasampajja viharati … sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati ….</span></p><span id="395−401"></span></article>
</section>
<section class="sutta"><article><hgroup id="an1.455"><h1><span id="395−401">455–​464 </span></h1></hgroup><span id="395−401"><span id="455−464"></span></span><p><span id="395−401"><a id="p_15A1_451" class="ms"></a><a class="msdiv" id="msdiv443–452."></a><a class="sc" id="1"></a>
Pathavikasiṇaṃ bhāveti … āpokasiṇaṃ bhāveti … tejokasiṇaṃ bhāveti … vāyokasiṇaṃ bhāveti … nīlakasiṇaṃ bhāveti … pītakasiṇaṃ bhāveti … lohitakasiṇaṃ bhāveti … odātakasiṇaṃ bhāveti … ākāsakasiṇaṃ bhāveti … viññāṇakasiṇaṃ bhāveti …. ()</span></p><span id="395−401"></span></article>
</section>
<section class="sutta"><article><hgroup id="an1.465"><h1><span id="395−401">465–​474 </span></h1></hgroup><span id="395−401"><span id="465−474"></span></span><p><span id="395−401"><a id="p_15A1_452" class="ms"></a><a class="msdiv" id="msdiv453–462."></a><a class="sc" id="1"></a>
Asubhasaññaṃ bhāveti … maraṇasaññaṃ bhāveti … āhāre paṭikūlasaññaṃ bhāveti … sabbaloke anabhiratisaññaṃ bhāveti … aniccasaññaṃ bhāveti … anicce dukkhasaññaṃ bhāveti … dukkhe anattasaññaṃ bhāveti … pahānasaññaṃ bhāveti … virāgasaññaṃ bhāveti … nirodhasaññaṃ bhāveti ….</span></p><span id="395−401"></span></article>
</section>
<section class="sutta"><article><hgroup id="an1.475"><h1><span id="395−401">475–​484 </span></h1></hgroup><span id="395−401"><span id="475−484"></span></span><p><span id="395−401"><a id="p_15A1_453" class="ms"></a><a class="msdiv" id="msdiv463–472."></a><a class="sc" id="1"></a>
Aniccasaññaṃ bhāveti … anattasaññaṃ bhāveti … maraṇasaññaṃ bhāveti … āhāre paṭikūlasaññaṃ bhāveti … sabbaloke anabhiratisaññaṃ bhāveti … aṭṭhikasaññaṃ bhāveti … puḷavakasaññaṃ bhāveti … vinīlakasaññaṃ bhāveti … vicchiddakasaññaṃ bhāveti … uddhumātakasaññaṃ bhāveti ….</span></p><span id="395−401"></span></article>
</section>
<section class="sutta"><article><hgroup id="an1.485"><h1><span id="395−401">485–​494 </span></h1></hgroup><span id="395−401"><span id="485−494"></span></span><p><span id="395−401"><a id="p_15A1_454" class="ms"></a><a class="msdiv" id="msdiv473–482."></a><a class="sc" id="1"></a>
Buddhānussatiṃ bhāveti … dhammānussatiṃ bhāveti … saṅghānussatiṃ bhāveti … sīlānussatiṃ bhāveti … cāgānussatiṃ bhāveti … devatānussatiṃ bhāveti … ānāpānassatiṃ bhāveti … maraṇassatiṃ bhāveti … kāyagatāsatiṃ bhāveti … upasamānussatiṃ bhāveti ….</span></p><span id="395−401"></span></article>
</section>
<section class="sutta"><article><hgroup id="an1.495"><h1><span id="395−401">495–​534 </span></h1></hgroup><span id="395−401"><span id="495−534"></span></span><p><span id="395−401"><a id="p_15A1_455" class="ms"></a><a class="msdiv" id="msdiv483–492."></a><a class="sc" id="1"></a>
Paṭhamajjhānasahagataṃ saddhindriyaṃ bhāveti … vīriyindriyaṃ bhāveti … satindriyaṃ bhāveti … samādhindriyaṃ bhāveti … paññindriyaṃ bhāveti … saddhābalaṃ bhāveti … vīriyabalaṃ bhāveti … satibalaṃ bhāveti … samādhibalaṃ bhāveti … paññābalaṃ bhāveti ….</span></p><span id="395−401"></span></article>
</section>
<section class="sutta"><article><hgroup id="an1.535"><h1><span id="395−401">535–​574 </span></h1></hgroup><span id="395−401"><span id="535−574"></span></span><p><span id="395−401"><a id="p_15A1_456" class="ms"></a><a class="msdiv" id="msdiv493–562."></a><a class="sc" id="1"></a>
Dutiyajjhānasahagataṃ … pe … tatiyajjhānasahagataṃ … pe … catutthajjhānasahagataṃ … pe … mettāsahagataṃ … pe … karuṇāsahagataṃ … pe … muditāsahagataṃ … pe … upekkhāsahagataṃ saddhindriyaṃ bhāveti … vīriyindriyaṃ bhāveti … satindriyaṃ bhāveti … samādhindriyaṃ bhāveti … paññindriyaṃ bhāveti … saddhābalaṃ bhāveti … vīriyabalaṃ bhāveti … satibalaṃ bhāveti … samādhibalaṃ bhāveti … paññābalaṃ bhāveti. Ayaṃ vuccati, bhikkhave:  ‘bhikkhu arittajjhāno viharati satthusāsanakaro ovādapatikaro, amoghaṃ raṭṭhapiṇḍaṃ bhuñjati’. Ko pana vādo ye naṃ bahulīkarontī”ti.</span></p><span id="395−401"></span>
<p class="endsection"><span id="395−401">(Apara­accha­rāsaṅghā­tavaggo.)</span></p><span id="395−401">
</span><span id="395−401"></span></article>
</section>
</section>
<a class="previous" href="/pi/an1.378-393">◀ Aṅguttara Nikāya  1.378–​393</a><a class="top" href="#"> ▲ TOP </a><a class="next" href="/pi/an1.575-615">Aṅguttara Nikāya  1.575–​615 ▶</a>
</div>
</div>
</body>
</html>