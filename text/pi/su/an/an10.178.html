<!DOCTYPE html>
<html data-prev="an10.177" data-next="an10.179">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an10.178">
<article>
<div class="hgroup">
<p class="division">Aṅguttara Nikāya 10</p>
<p><span class="var" id="note286" title="sundaravaggo (s1-3)">18. Sādhuvagga</span></p>
<h1>178. Sādhusutta</h1>
</div>
<p><a class="sc" id="1"></a><a class="pts1" id="pts5.274"></a><a id="p_17A10_1320" class="ms"></a><a class="msdiv" id="msdiv_178"></a><span class="cross" title="^an10.134#1 [134. Sādhusutta]" id="note287">*</span>
“Sādhuñca vo, bhikkhave, desessāmi asādhuñca. Taṃ suṇātha, sādhukaṃ manasi
karotha, bhāsissāmī”ti. “Evaṃ, bhante”ti kho te bhikkhū bhagavato paccassosuṃ.
Bhagavā etadavoca:</p>
<p><a class="sc" id="2"></a><a id="p_17A10_1321" class="ms"></a>“Katamañca, bhikkhave, asādhu? Pāṇātipāto, adinnādānaṃ, kāmesu­micchā­cāro,
musāvādo, pisuṇā vācā, pharusā vācā, samphappalāpo, abhijjhā, byāpādo,
micchādiṭṭhi—idaṃ vuccati, bhikkhave, asādhu.</p>
<p><a class="sc" id="3"></a><a id="p_17A10_1322" class="ms"></a>Katamañca, bhikkhave, sādhu? Pāṇātipātā veramaṇī, adinnādānā veramaṇī,
kāmesu­micchā­cārā veramaṇī, musāvādā veramaṇī, pisuṇāya vācāya veramaṇī,
pharusāya vācāya veramaṇī, samphappalāpā veramaṇī, anabhijjhā, abyāpādo,
sammādiṭṭhi—idaṃ vuccati, bhikkhave, sādhū”ti.</p>
<p class="endsection">Paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Catut­tha­paṇṇā­saka</span>
<span class="hidden">Sādhuvagga</span>
<span class="hidden">Sādhusutta</span>
</aside>
</section>
</div>
</body>
</html>