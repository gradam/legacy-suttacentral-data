<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an8.73">
<article>
<div id="an8.73" class="hgroup">
<p class="division">Aṅguttara Nikāya 8</p>
<p>8. Yamakavagga</p>
<h1>73. Paṭhamamaraṇassatisutta</h1>
</div>
<p>
<a class="sc" id="1"></a>
<a class="pts" id="pts4.317"></a>
<a id="p_17A8_722" class="ms"></a>
<a class="msdiv" id="msdiv_73"></a>


Ekaṃ samayaṃ bhagavā <span class="var" title='[{"eds":["bj","s1","s2","s3"],"var":"nādike "},{"eds":["pts1"],"var":"nāṭike "}]'>nātike</span> viharati giñjakāvasathe. Tatra kho bhagavā bhikkhū
āmantesi: “bhikkhavo”ti. “Bhadante”ti te bhikkhū bhagavato paccassosuṃ. Bhagavā
etadavoca: “maraṇassati, bhikkhave, bhāvitā bahulīkatā mahapphalā hoti
mahānisaṃsā amatogadhā amatapariyosānā. Bhāvetha no tumhe, bhikkhave,
<span class="var" title='[{"eds":["bj"],"var":"maraṇasatinti "}]'>maraṇassatin”ti</span>.</p>
<p>
<a class="sc" id="2"></a>
<a id="p_17A8_723" class="ms"></a>
Evaṃ vutte, aññataro bhikkhu bhagavantaṃ etadavoca: “ahaṃ kho, bhante, bhāvemi
maraṇassatin”ti. “Yathā kathaṃ pana tvaṃ, bhikkhu, bhāvesi maraṇassatin”ti?
“Idha mayhaṃ, bhante, evaṃ hoti: ‘aho vatāhaṃ rattindivaṃ jīveyyaṃ, bhagavato
sāsanaṃ manasi kareyyaṃ, <span class="var" title='[{"eds":["bj","pts1"],"var":"bahuṃ "}]'>bahu</span> vata me kataṃ assā’ti. Evaṃ kho ahaṃ, bhante,
bhāvemi maraṇassatin”ti. <span class="brnum">(1)</span></p>
<p>
<a class="sc" id="3"></a>
<a id="p_17A8_724" class="ms"></a>
Aññataropi kho bhikkhu bhagavantaṃ etadavoca: “ahampi kho, bhante, bhāvemi
maraṇassatin”ti. “Yathā kathaṃ pana tvaṃ, bhikkhu, bhāvesi maraṇassatin”ti?
“Idha mayhaṃ, bhante, evaṃ hoti: ‘aho vatāhaṃ divasaṃ jīveyyaṃ, bhagavato
sāsanaṃ manasi kareyyaṃ, bahu vata me kataṃ assā’ti. Evaṃ kho ahaṃ, bhante,
bhāvemi maraṇassatin”ti. <span class="brnum">(2)</span></p>
<p>
<a class="sc" id="4"></a>
<a id="p_17A8_725" class="ms"></a>
Aññataropi kho bhikkhu bhagavantaṃ etadavoca: “ahampi kho, bhante, bhāvemi
maraṇassatin”ti. “Yathā kathaṃ pana tvaṃ, bhikkhu, bhāvesi maraṇassatin”ti?
“Idha mayhaṃ, bhante, evaṃ hoti: ‘aho vatāhaṃ upaḍḍhadivasaṃ jīveyyaṃ,
bhagavato sāsanaṃ manasi kareyyaṃ, bahu vata me kataṃ assā’ti. Evaṃ kho ahaṃ,
bhante, bhāvemi maraṇassatin”ti. <span class="brnum">(3)</span></p>
<p>
<a class="sc" id="5"></a>
<a id="p_17A8_726" class="ms"></a>
Aññataropi kho bhikkhu bhagavantaṃ etadavoca: “ahampi kho, bhante, bhāvemi
maraṇassatin”ti. “Yathā kathaṃ pana tvaṃ, bhikkhu, bhāvesi maraṇassatin”ti?
“Idha mayhaṃ, bhante, evaṃ hoti: ‘aho vatāhaṃ tadantaraṃ jīveyyaṃ yadantaraṃ
ekapiṇḍapātaṃ bhuñjāmi, bhagavato sāsanaṃ manasi kareyyaṃ, bahu vata me kataṃ
assā’ti. Evaṃ kho ahaṃ, bhante, bhāvemi maraṇassatin”ti. <span class="brnum">(4)</span></p>
<p>
<a class="sc" id="6"></a>
<a class="pts" id="pts4.318"></a>
<a id="p_17A8_727" class="ms"></a>
Aññataropi kho bhikkhu bhagavantaṃ etadavoca: “ahampi kho, bhante, bhāvemi
maraṇassatin”ti. “Yathā kathaṃ pana tvaṃ, bhikkhu, bhāvesi maraṇassatin”ti?
“Idha mayhaṃ, bhante, evaṃ hoti: ‘aho vatāhaṃ tadantaraṃ jīveyyaṃ yadantaraṃ
upaḍḍhapiṇḍapātaṃ bhuñjāmi, bhagavato sāsanaṃ manasi kareyyaṃ, bahu vata me
kataṃ assā’ti. Evaṃ kho ahaṃ, bhante, bhāvemi maraṇassatin”ti. <span class="brnum">(5)</span></p>
<p>
<a class="sc" id="7"></a>
<a id="p_17A8_728" class="ms"></a>
Aññataropi kho bhikkhu bhagavantaṃ etadavoca: “ahampi kho, bhante, bhāvemi
maraṇassatin”ti. “Yathā kathaṃ pana tvaṃ, bhikkhu, bhāvesi maraṇassatin”ti?
“Idha mayhaṃ, bhante, evaṃ hoti: ‘aho vatāhaṃ tadantaraṃ jīveyyaṃ yadantaraṃ
cattāro pañca ālope <span class="var" title='[{"eds":["mr"],"var":"saṅkharitvā "}]'>saṅkhāditvā</span> ajjhoharāmi, bhagavato sāsanaṃ manasi kareyyaṃ,
bahu vata me kataṃ assā’ti. Evaṃ kho ahaṃ, bhante, bhāvemi maraṇassatin”ti. <span class="brnum">(6)</span></p>
<p>
<a class="sc" id="8"></a>
<a id="p_17A8_729" class="ms"></a>
Aññataropi kho bhikkhu bhagavantaṃ etadavoca: “ahampi kho, bhante, bhāvemi
maraṇassatin”ti. “Yathā kathaṃ pana tvaṃ, bhikkhu, bhāvesi maraṇassatin”ti?
“Idha mayhaṃ, bhante, evaṃ hoti: ‘aho vatāhaṃ tadantaraṃ jīveyyaṃ yadantaraṃ
ekaṃ ālopaṃ <span class="var" title='[{"eds":["mr"],"var":"saṅkharitvā "}]'>saṅkhāditvā</span> ajjhoharāmi, bhagavato sāsanaṃ manasi kareyyaṃ, bahu
vata me kataṃ assā’ti. Evaṃ kho ahaṃ, bhante, bhāvemi maraṇassatin”ti. <span class="brnum">(7)</span></p>
<p>
<a class="sc" id="9"></a>
<a id="p_17A8_730" class="ms"></a>
Aññataropi kho bhikkhu bhagavantaṃ etadavoca: “ahampi kho, bhante, bhāvemi
maraṇassatin”ti. “Yathā kathaṃ pana tvaṃ, bhikkhu, bhāvesi maraṇassatin”ti?
“Idha mayhaṃ, bhante, evaṃ hoti: ‘aho vatāhaṃ tadantaraṃ jīveyyaṃ yadantaraṃ
assasitvā vā passasāmi, passasitvā vā assasāmi, bhagavato sāsanaṃ manasi
kareyyaṃ, bahu vata me kataṃ assā’ti. Evaṃ kho ahaṃ, bhante, bhāvemi
maraṇassatin”ti. <span class="brnum">(8)</span></p>
<p>
<a class="sc" id="10"></a>
<a class="pts" id="pts4.319"></a>
<a id="p_17A8_731" class="ms"></a>
Evaṃ vutte, bhagavā te bhikkhū etadavoca: “<span class="var" title='[{"eds":["si"],"var":"yo cāyaṃ "}]'>yvāyaṃ</span>, bhikkhave, bhikkhu evaṃ
maraṇassatiṃ bhāveti: ‘aho vatāhaṃ rattindivaṃ jīveyyaṃ, bhagavato sāsanaṃ
manasi kareyyaṃ, bahu vata me kataṃ assā’ti. Yo <span class="var" title='[{"eds":["bj","mr"],"var":"yo pāyaṃ "}]'>cāyaṃ</span>, bhikkhave, bhikkhu evaṃ
maraṇassatiṃ bhāveti: ‘aho vatāhaṃ divasaṃ jīveyyaṃ, bhagavato sāsanaṃ manasi
kareyyaṃ, bahu vata me kataṃ <span class="var" title='[{"eds":["bj","mr"],"var":"yo pāyaṃ "}]'>assā’ti; yo cāyaṃ</span>, bhikkhave, bhikkhu evaṃ
maraṇassatiṃ bhāveti: ‘aho vatāhaṃ upaḍḍhadivasaṃ jīveyyaṃ, bhagavato sāsanaṃ
manasi kareyyaṃ, bahu vata me kataṃ assā’ti. Yo <span class="var" title='[{"eds":["bj","mr"],"var":"yo pāyaṃ "}]'>cāyaṃ</span>, bhikkhave, bhikkhu evaṃ
maraṇassatiṃ bhāveti: ‘aho vatāhaṃ tadantaraṃ jīveyyaṃ yadantaraṃ ekapiṇḍapātaṃ
bhuñjāmi, bhagavato sāsanaṃ manasi kareyyaṃ, bahu vata me kataṃ <span class="var" title='[{"eds":["bj","mr"],"var":"yo pāyaṃ "}]'>assā’ti; yo
cāyaṃ</span>, bhikkhave, bhikkhu evaṃ maraṇassatiṃ bhāveti: ‘aho vatāhaṃ tadantaraṃ
jīveyyaṃ yadantaraṃ upaḍḍhapiṇḍapātaṃ bhuñjāmi, bhagavato sāsanaṃ manasi
kareyyaṃ, bahu vata me kataṃ assā’ti. Yo <span class="var" title='[{"eds":["bj","mr"],"var":"yo pāyaṃ "}]'>cāyaṃ</span>, bhikkhave, bhikkhu evaṃ
maraṇassatiṃ bhāveti: ‘aho vatāhaṃ tadantaraṃ jīveyyaṃ yadantaraṃ cattāro pañca
ālope saṅkhāditvā ajjhoharāmi, bhagavato sāsanaṃ manasi kareyyaṃ, bahu vata me
kataṃ assā’ti–  ime vuccanti, bhikkhave, ‘bhikkhū pamattā viharanti, dandhaṃ
maraṇassatiṃ bhāventi āsavānaṃ khayāya’.</p>
<p>
<a class="sc" id="11"></a>
<a id="p_17A8_732" class="ms"></a>
Yo ca <span class="var" title='[{"eds":["s1","s2","s3"],"var":"yo cāyaṃ "},{"eds":["mr"],"var":"yo ca kho yaṃ "}]'>khvāyaṃ</span>, bhikkhave, bhikkhu evaṃ maraṇassatiṃ bhāveti: ‘aho vatāhaṃ
tadantaraṃ jīveyyaṃ yadantaraṃ ekaṃ ālopaṃ saṅkhāditvā ajjhoharāmi, bhagavato
sāsanaṃ manasi kareyyaṃ, bahu vata me kataṃ assā’ti. Yo <span class="var" title='[{"eds":["mr"],"var":"yo pāyaṃ "}]'>cāyaṃ</span>, bhikkhave,
bhikkhu evaṃ maraṇassatiṃ bhāveti: ‘aho vatāhaṃ tadantaraṃ jīveyyaṃ yadantaraṃ
assasitvā vā passasāmi, passasitvā vā assasāmi, bhagavato sāsanaṃ manasi
kareyyaṃ, bahu vata me kataṃ assā’ti–  ime vuccanti, bhikkhave, ‘bhikkhū
appamattā viharanti, tikkhaṃ maraṇassatiṃ bhāventi āsavānaṃ khayāya’.</p>
<p>
<a class="sc" id="12"></a>
<a id="p_17A8_733" class="ms"></a>
Tasmātiha, bhikkhave, evaṃ sikkhitabbaṃ: ‘appamattā viharissāma, tikkhaṃ
maraṇassatiṃ bhāvayissāma āsavānaṃ khayāyā’ti. Evañhi vo, bhikkhave,
sikkhitabban”ti.</p>
<p class="endsection">Tatiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dutiyapaṇṇāsaka</span>
<span class="hidden">Yamakavagga</span>
<span class="hidden">Paṭhamasaddhāsutta</span>
</div>
</section>
<a class="previous" href="/pi/an8.72">◀ Aṅguttara Nikāya  8.72</a><a class="top" href="#"> ▲ TOP </a><a class="next" href="/pi/an8.74">Aṅguttara Nikāya  8.74 ▶</a>
</div>
</body>
</html>