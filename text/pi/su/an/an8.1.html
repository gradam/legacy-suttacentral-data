<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an8.1">
<article>
<div id="an8.1" class="hgroup">
<p class="division">Aṅguttara Nikāya 8</p>
<p>1. Mettāvagga</p>
<h1>1. Mettāsutta</h1>
</div>
<p>
<a class="sc" id="1"></a>
<a class="pts" id="pts4.150"></a>
<a id="p_17A8_2" class="ms"></a>
<a class="msdiv" id="msdiv_1"></a>

<span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.
Tatra kho bhagavā bhikkhū āmantesi: “bhikkhavo”ti. “Bhadante”ti te bhikkhū
bhagavato paccassosuṃ. Bhagavā etadavoca:</p>
<p>
<a class="sc" id="2"></a>
<a id="p_17A8_3" class="ms"></a>
<span class="cross" title='[{"bm":"144","desc":"Ekuttarikanaya","lang":"pi","uid":"pi-tv-pvr7"},{"bm":"1","desc":"15. Mettāsutta","lang":"pi","uid":"an11.15"},{"bm":"1","desc":"4 Mettākathā","lang":"pi","uid":"ps2.5"},{"bm":"1","desc":"6 Mettābhāvanānisaṃsapañha","lang":"pi","uid":"mi5.4.6"}]'>^</span>

“Mettāya, bhikkhave, cetovimuttiyā āsevitāya bhāvitāya bahulīkatāya yānīkatāya
vatthukatāya anuṭṭhitāya paricitāya susamāraddhāya aṭṭhānisaṃsā pāṭikaṅkhā.
Katame aṭṭha? Sukhaṃ supati, sukhaṃ paṭibujjhati, na pāpakaṃ supinaṃ passati,
manussānaṃ piyo hoti, amanussānaṃ piyo hoti, devatā rakkhanti, nāssa aggi vā
visaṃ vā satthaṃ vā kamati, uttariṃ appaṭivijjhanto brahmalokūpago hoti.
Mettāya, bhikkhave, cetovimuttiyā āsevitāya bhāvitāya bahulīkatāya yānīkatāya
vatthukatāya anuṭṭhitāya paricitāya susamāraddhāya ime aṭṭhānisaṃsā
pāṭikaṅkhāti.</p>
<blockquote class="gatha">
<p>
<a class="sc" id="3"></a>
<a id="p_17A8_4" class="ms"></a>
Yo ca mettaṃ bhāvayati,<br>
appamāṇaṃ <span class="var" title='[{"eds":["bj"],"var":"patissato "}]'>paṭissato</span>;<br>
Tanū saṃyojanā honti,<br>
passato upadhikkhayaṃ.
</p>
<p>
<a class="sc" id="4"></a>
<a class="pts" id="pts4.151"></a>
<a id="p_17A8_5" class="ms"></a>
<span class="cross" title='[{"bm":"1","desc":"Mettābhāvanāsutta","lang":"pi","uid":"it27"},{"bm":"24","desc":"3 Suttādhiṭṭhānatatiyabhūmi","lang":"pi","uid":"pe3"}]'>^</span>

Ekampi ce pāṇamaduṭṭhacitto,<br>
Mettāyati kusalī tena hoti;<br>
Sabbe ca pāṇe manasānukampī,<br>
Pahūtamariyo pakaroti puññaṃ.
</p>
<p>
<a class="sc" id="5"></a>
<a id="p_17A8_6" class="ms"></a>
Ye sattasaṇḍaṃ pathaviṃ vijetvā,<br>
Rājisayo yajamānā anupariyagā;<br>
Assamedhaṃ purisamedhaṃ,<br>
Sammāpāsaṃ vājapeyyaṃ niraggaḷaṃ.
</p>
<p>
<a class="sc" id="6"></a>
<a id="p_17A8_7" class="ms"></a>
Mettassa cittassa subhāvitassa,<br>
Kalampi te nānubhavanti soḷasiṃ;<br>
Candappabhā tāragaṇāva sabbe,<br>
<span class="var" title='[{"note":"ayaṃ pādo syā1-3, pā1 potthakesu"}]'>Yathā na agghanti kalampi soḷasiṃ</span>.
</p>
<p>
<a class="sc" id="7"></a>
<a id="p_17A8_8" class="ms"></a>
<span class="cross" title='[{"bm":"1","desc":"Mettābhāvanāsutta","lang":"pi","uid":"it27"},{"bm":"10","desc":"13 Cakkavākajātaka","lang":"pi","uid":"ja451"},{"bm":"1","desc":"2 Cakkavākaṅgapañha","lang":"pi","uid":"mi7.6.2"}]'>^</span>

Yo na hanti na ghāteti,<br>
na jināti na jāpaye;<br>
Mettaṃso sabbabhūtānaṃ,<br>
veraṃ tassa na kenacī”ti.
</p>
</blockquote>
<p class="endsection">Paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭhamapaṇṇāsaka</span>
<span class="hidden">Mettāvagga</span>
<span class="hidden">Mettāsutta</span>
</div>
</section>
<a class="previous" href="/pi/an7.645">◀ Aṅguttara Nikāya  7.645</a><a class="top" href="#"> ▲ TOP </a><a class="next" href="/pi/an8.2">Aṅguttara Nikāya  8.2 ▶</a>
</div>
</body>
</html>