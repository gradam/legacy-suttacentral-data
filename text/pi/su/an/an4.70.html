<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an4.70">
<article>
<div id="an4.70" class="hgroup">
<p class="division">Aṅguttara Nikāya 4</p>
<p>7. Pattakammavagga</p>
<h1>70. Adhammikasutta</h1>
</div>
<p>
<a class="sc" id="1"></a>
<a class="pts" id="pts2.75"></a>
<a id="p_15A4_513" class="ms"></a>
<a class="msdiv" id="msdiv_70"></a>
“Yasmiṃ, bhikkhave, samaye rājāno adhammikā honti, rājāyuttāpi tasmiṃ samaye
adhammikā honti. Rājāyuttesu adhammikesu brāhmaṇagahapatikāpi tasmiṃ samaye
adhammikā honti. Brāhmaṇagahapatikesu adhammikesu negamajānapadāpi tasmiṃ
samaye adhammikā honti. Negamajānapadesu adhammikesu visamaṃ candimasūriyā
parivattanti. Visamaṃ candimasūriyesu parivattantesu visamaṃ nakkhattāni
tārakarūpāni parivattanti. Visamaṃ nakkhattesu tārakarūpesu parivattantesu
visamaṃ <span class="var" title='[{"eds":["mr"],"var":"rattidivā "}]'>rattindivā</span> parivattanti. Visamaṃ rattindivesu parivattantesu visamaṃ
māsaddhamāsā parivattanti. Visamaṃ māsaddhamāsesu parivattantesu visamaṃ
utusaṃvaccharā parivattanti. Visamaṃ utusaṃvaccharesu parivattantesu visamaṃ
vātā vāyanti visamā apañjasā. Visamaṃ vātesu vāyantesu visamesu apañjasesu
devatā parikupitā bhavanti. Devatāsu parikupitāsu devo na sammā dhāraṃ
anuppavecchati. Deve na sammā dhāraṃ anuppavecchante <span class="var" title='[{"eds":["bj","s1","s2","s3","km","pts1"],"var":"visamapākīni "},{"eds":["mr"],"var":"visamaṃ pākāni "}]'>visamapākāni</span> sassāni
bhavanti. Visamapākāni, bhikkhave, sassāni manussā paribhuñjantā appāyukā honti
dubbaṇṇā ca <span class="var" title='[{"eds":["s1","s2","s3","mr"],"var":"bahvābādhā "}]'>bavhābādhā</span> ca.</p>
<p>
<a class="sc" id="2"></a>
<a id="p_15A4_514" class="ms"></a>
Yasmiṃ, bhikkhave, samaye rājāno dhammikā honti, rājāyuttāpi tasmiṃ samaye
dhammikā honti. Rājāyuttesu dhammikesu brāhmaṇagahapatikāpi tasmiṃ samaye
dhammikā honti. Brāhmaṇagahapatikesu dhammikesu negamajānapadāpi tasmiṃ samaye
dhammikā honti. Negamajānapadesu dhammikesu samaṃ candimasūriyā parivattanti.
Samaṃ candimasūriyesu parivattantesu samaṃ nakkhattāni tārakarūpāni
parivattanti. Samaṃ nakkhattesu tārakarūpesu parivattantesu samaṃ rattindivā
parivattanti. Samaṃ rattindivesu parivattantesu samaṃ māsaddhamāsā
parivattanti. Samaṃ māsaddhamāsesu parivattantesu samaṃ utusaṃvaccharā
parivattanti. Samaṃ utusaṃvaccharesu parivattantesu samaṃ vātā vāyanti samā
pañjasā. Samaṃ vātesu vāyantesu samesu pañjasesu devatā aparikupitā bhavanti.
Devatāsu aparikupitāsu devo sammā dhāraṃ anuppavecchati. Deve sammā dhāraṃ
anuppavecchante samapākāni sassāni bhavanti. Samapākāni, bhikkhave, sassāni
manussā paribhuñjantā dīghāyukā ca honti vaṇṇavanto ca balavanto ca appābādhā
cāti.</p>
<blockquote class="gatha">
<p>
<a class="sc" id="3"></a>
<a id="p_15A4_515" class="ms"></a>
<span class="cross" title='[{"bm":"1","desc":"4 Rājovādajātaka","lang":"pi","uid":"ja334"},{"bm":"4","desc":"6 Sāsanapaṭṭhāna","lang":"pi","uid":"ne6"},{"bm":"56","desc":"6 Sāsanapaṭṭhāna","lang":"pi","uid":"ne6"}]'>^</span>

<span class="var" title='[{"var":"gavañce ","xref":{"bm":"1","desc":"4 Rājovādajātaka","lang":"pi","uid":"ja334"}}]'>Gunnañce</span> taramānānaṃ,<br>
jimhaṃ gacchati puṅgavo;<br>
Sabbā tā jimhaṃ gacchanti,<br>
nette jimhaṃ gate sati.
</p>
<p>
<a class="sc" id="4"></a>
<a class="pts" id="pts2.76"></a>
<a id="p_15A4_516" class="ms"></a>
Evamevaṃ manussesu,<br>
yo hoti seṭṭhasammato;<br>
So ce adhammaṃ carati,<br>
pageva itarā pajā;<br>
Sabbaṃ raṭṭhaṃ dukkhaṃ seti,<br>
rājā ce hoti adhammiko.
</p>
<p>
<a class="sc" id="5"></a>
<a id="p_15A4_517" class="ms"></a>
Gunnañce taramānānaṃ,<br>
ujuṃ gacchati puṅgavo;<br>
<span class="var" title='[{"var":"sabbā gāvī ujuṃ yanti ","xref":{"bm":"3","desc":"4 Rājovādajātaka","lang":"pi","uid":"ja334"}}]'>Sabbā tā ujuṃ gacchanti</span>,<br>
nette ujuṃ gate sati.
</p>
<p>
<a class="sc" id="6"></a>
<a id="p_15A4_518" class="ms"></a>
Evamevaṃ manussesu,<br>
yo hoti seṭṭhasammato;<br>
So <span class="var" title='[{"eds":["bj","pts1"],"var":"so ceva "},{"eds":["s1","s2","s3"],"var":"so ce "}]'>sace</span> dhammaṃ carati,<br>
pageva itarā pajā;<br>
Sabbaṃ raṭṭhaṃ sukhaṃ seti,<br>
rājā ce hoti dhammiko”ti.
</p>
</blockquote>
<p class="endsection">Dasamaṃ.</p>
<p class="endsection">Pattakammavaggo dutiyo.</p>
<blockquote class="uddanagatha">
<p>
<a class="sc" id="7"></a>
<a id="p_15A4_522" class="ms"></a>
Pattakammaṃ <span class="var" title='[{"eds":["bj","pts1"],"var":"anaṇako "},{"eds":["s1","s2","s3"],"var":"annanātho "},{"eds":["mr"],"var":"anaṇyako "}]'>ānaṇyako</span>,<br>
Sabrahmanirayā rūpena pañcamaṃ;<br>
Sarāgaahirājā devadatto,<br>
Padhānaṃ adhammikena cāti.
</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dutiyapaṇṇāsaka</span>
<span class="hidden">Pattakammavagga</span>
<span class="hidden">Pattakammasutta</span>
</div>
</section>
<a class="previous" href="/pi/an4.69">◀ Aṅguttara Nikāya  4.69</a><a class="top" href="#"> ▲ TOP </a><a class="next" href="/pi/an4.71">Aṅguttara Nikāya  4.71 ▶</a>
</div>
</body>
</html>