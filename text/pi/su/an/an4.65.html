<!DOCTYPE html>
<html data-prev="an4.64" data-next="an4.66">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an4.65">
<article>
<div class="hgroup">
<p class="division">Aṅguttara Nikāya 4</p>
<p>7. Patta­kam­ma­vagga</p>
<h1><span class="var" id="note212" title="rūpa (ppamāṇa) suttaṃ (bj)">65. Rūpasutta</span></h1>
</div>
<p><a class="sc" id="1"></a><a id="p_15A4_478" class="ms"></a><a class="msdiv" id="msdiv_65"></a>“Cattārome, bhikkhave, puggalā santo saṃvijjamānā lokasmiṃ. Katame cattāro?
Rūpappamāṇo rūpappasanno, ghosappamāṇo ghosappasanno, lūkhappamāṇo
lūkhappasanno, dhammappamāṇo dhammappasanno—ime kho, bhikkhave, cattāro
puggalā santo saṃvijjamānā lokasminti.</p>
<blockquote class="gatha">
<p><a class="sc" id="2"></a><a id="p_15A4_479" class="ms"></a>Ye <span class="var" title="ye ca rūpena pāmiṃsu (bj, s1-3, km, pts1)" id="note213">ca rūpe pamāṇiṃsu</span>,<br>
ye ca ghosena anvagū;<br>
Chanda­rāga­vasū­petā,<br>
<span class="var" title="na te jānanti taṃ janaṃ (bj, pts1) | na te jānanti tañjanaṃ (s1-3, km)" id="note214">nābhijānanti te janā</span>.
</p>
<p><a class="sc" id="3"></a><a id="p_15A4_480" class="ms"></a>Ajjhattañca na jānāti,<br>
bahiddhā ca na passati;<br>
Samantāvaraṇo bālo,<br>
sa ve ghosena vuyhati.
</p>
<p><a class="sc" id="4"></a><a id="p_15A4_481" class="ms"></a>Ajjhattañca na jānāti,<br>
bahiddhā ca vipassati;<br>
Bahiddhā phaladassāvī,<br>
sopi ghosena vuyhati.
</p>
<p><a class="sc" id="5"></a><a id="p_15A4_482" class="ms"></a>Ajjhattañca pajānāti,<br>
bahiddhā ca vipassati;<br>
Vinīvara­ṇa­dassāvī,<br>
na so ghosena vuyhatī”ti.
</p>
</blockquote>
<p class="endsection">Pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dutiya­paṇṇā­saka</span>
<span class="hidden">Patta­kam­ma­vagga</span>
<span class="hidden">Patta­kam­masutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>