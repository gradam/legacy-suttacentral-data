<!DOCTYPE html>
<html data-prev="an7.43" data-next="an7.45">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an7.44">
<article>
<div class="hgroup">
<p class="division">Aṅguttara Nikāya 7</p>
<p>5. Mahāyaññavagga</p>
<h1><span class="var" id="note66" title="viñ­ña­ṇaṭ­ṭhiti­suttaṃ (bj)">44. Satta­viñ­ñā­ṇaṭ­ṭhiti­sutta</span></h1>
</div>
<p><a class="sc" id="1"></a><a id="p_16A7_226" class="ms"></a><a class="msdiv" id="msdiv_44"></a><span class="cross" title="^dn33#248 [Saṅgītisutta/7. Sattaka] | ^cnd5#702 [Pucchāniddesa/ Posāla­māṇa­va­pucchā­niddesa]" id="note67">*</span>
“Sattimā, bhikkhave, viñ­ñā­ṇaṭ­ṭhitiyo. Katamā satta? Santi, bhikkhave,<span class="cross" title="^dn33#248 [Saṅgītisutta/7. Sattaka] | ^dn34#98 [Dasuttarasutta/7. Satta dhammā] | ^cnd5#702 [Pucchāniddesa/ Posāla­māṇa­va­pucchā­niddesa]" id="note68">*</span> sattā
nānattakāyā nānattasaññino, seyyathāpi manussā, ekacce ca devā, ekacce ca
vinipātikā. Ayaṃ paṭhamā viññāṇaṭṭhiti. <span class="brnum">(1)</span></p>
<p><a class="sc" id="2"></a><a class="pts" id="pts4.40"></a><a id="p_16A7_227" class="ms"></a>Santi, bhikkhave, sattā nānattakāyā ekattasaññino, seyyathāpi devā brahmakāyikā
paṭha­mā­bhi­nib­battā. Ayaṃ dutiyā viññāṇaṭṭhiti. <span class="brnum">(2)</span></p>
<p><a class="sc" id="3"></a><a id="p_16A7_228" class="ms"></a>Santi, bhikkhave, sattā ekattakāyā nānattasaññino, seyyathāpi devā ābhassarā.
Ayaṃ tatiyā viññāṇaṭṭhiti. <span class="brnum">(3)</span></p>
<p><a class="sc" id="4"></a><a id="p_16A7_229" class="ms"></a>Santi, bhikkhave, sattā ekattakāyā ekattasaññino, seyyathāpi devā subhakiṇhā.
Ayaṃ catutthā viññāṇaṭṭhiti. <span class="brnum">(4)</span></p>
<p><a class="sc" id="5"></a><a id="p_16A7_230" class="ms"></a>Santi, bhikkhave, sattā sabbaso rūpasaññānaṃ samatikkamā paṭi­gha­saññā­naṃ
atthaṅgamā nānat­ta­saññā­naṃ amanasikārā ‘ananto ākāso’ti ākāsānañ­cāya­tanūpagā.
Ayaṃ pañcamā viññāṇaṭṭhiti. <span class="brnum">(5)</span></p>
<p><a class="sc" id="6"></a><a id="p_16A7_231" class="ms"></a>Santi, bhikkhave, sattā sabbaso ākāsānañ­cāyata­naṃ samatikkamma ‘anantaṃ
viññāṇan’ti viñ­ñā­ṇañ­cāya­tanūpagā. Ayaṃ chaṭṭhā viññāṇaṭṭhiti. <span class="brnum">(6)</span></p>
<p><a class="sc" id="7"></a><a id="p_16A7_232" class="ms"></a>Santi, bhikkhave, sattā sabbaso viñ­ñā­ṇañ­cāyata­naṃ samatikkamma ‘natthi kiñcī’ti
ākiñ­cañ­ñā­ya­tanūpagā. Ayaṃ sattamā viññāṇaṭṭhiti. <span class="brnum">(7)</span></p>
<p><a class="sc" id="8"></a><a id="p_16A7_233" class="ms"></a>Imā kho, bhikkhave, satta viñ­ñā­ṇaṭ­ṭhitiyo”ti.</p>
<p class="endsection">Paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭha­ma­paṇṇā­saka</span>
<span class="hidden">Mahāyaññavagga</span>
<span class="hidden">Satta­viñ­ñā­ṇaṭ­ṭhiti­sutta</span>
</aside>
</section>
</div>
</body>
</html>