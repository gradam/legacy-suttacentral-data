<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an4.58">
<article>
<div id="an4.58" class="hgroup">
<p class="division">Aṅguttara Nikāya 4</p>
<p>6. Puññābhisandavagga</p>
<h1><span class="var" id="187" title="sudattaanāthapiṇḍikasuttaṃ (bj)">58. Sudattasutta</span></h1>
</div>
<p><a class="sc" id="1"></a>
<a id="p_15A4_422" class="ms"></a>
<a class="msdiv" id="msdiv_58"></a>
Atha kho anāthapiṇḍiko gahapati yena bhagavā tenupasaṅkami; upasaṅkamitvā
bhagavantaṃ abhivādetvā ekamantaṃ nisīdi. Ekamantaṃ nisinnaṃ kho anāthapiṇḍikaṃ
gahapatiṃ bhagavā etadavoca:</p>
<p><a class="sc" id="2"></a>
<a class="pts1" id="pts2.64"></a>
<a id="p_15A4_423" class="ms"></a>
“Bhojanaṃ, gahapati, dadamāno ariyasāvako paṭiggāhakānaṃ cattāri ṭhānāni deti.
Katamāni cattāri? Āyuṃ deti, vaṇṇaṃ deti, sukhaṃ deti, balaṃ deti. Āyuṃ kho
pana datvā āyussa bhāgī hoti dibbassa vā mānusassa vā. Vaṇṇaṃ datvā … sukhaṃ
datvā … balaṃ datvā balassa bhāgī hoti dibbassa vā mānusassa vā. Bhojanaṃ,
gahapati, dadamāno ariyasāvako paṭiggāhakānaṃ imāni cattāri ṭhānāni detīti.</p>
<blockquote class="gatha">
<p><span class="cross" title="^pi-tv-kd6#81 [Bhesajjakkhandhaka/ Yāgumadhugoḷakānujānana] thokaṃ" id="note188">^</span>
<a class="sc" id="3"></a>
<a id="p_15A4_424" class="ms"></a>
Yo saññatānaṃ paradattabhojinaṃ,<br>
Kālena sakkacca dadāti bhojanaṃ;<br>
Cattāri ṭhānāni anuppavecchati,<br>
Āyuñca vaṇṇañca sukhaṃ balañca.
</p>
<p><a class="sc" id="4"></a>
<a id="p_15A4_425" class="ms"></a>
So āyudāyī <span class="var" title="so āyudāyī baladāyī (bj, pts1) | āyudāyī baladāyī (s1-3, km)" id="note189">vaṇṇadāyī</span>,<br>
<span class="var" title="sukhaṃ vaṇṇaṃ dado (bj, s1-3, km) | sukhavaṇṇadado (pts1) | sukhabaladado (mr)" id="note190">sukhaṃ balaṃ dado</span> naro;<br>
Dīghāyu yasavā hoti,<br>
yattha yatthūpapajjatī”ti.
</p>
</blockquote>
<p class="endsection">Aṭṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dutiyapaṇṇāsaka</span>
<span class="hidden">Puññābhisandavagga</span>
<span class="hidden">Paṭhamapuññābhisandasutta</span>
</div>
</section>
<a class="previous" href="/pi/an4.57">◀ Aṅguttara Nikāya  4.57</a><a class="top" href="#"> ▲ TOP </a><a class="next" href="/pi/an4.59">Aṅguttara Nikāya  4.59 ▶</a>
</div>
</body>
</html>