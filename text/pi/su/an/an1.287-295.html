<!DOCTYPE html>
<html data-prev="an1.278-286" data-next="an1.296-305">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section id="vagga">
<section class="sutta" data-uid="an1.287" id="287">
<article>
<div class="hgroup">
<p class="division">Aṅguttara Nikāya 1</p>
<p>23. Tatiyavagga</p>
<h1>287 </h1>
</div>
<p><a class="sc" id="287.1"></a><a id="p_15A1_376" class="ms"></a><a class="msdiv" id="msdiv_287"></a>“Aṭṭhānametaṃ, bhikkhave, anavakāso yaṃ kāya­su­cari­tassa aniṭṭho akanto amanāpo
vipāko nibbatteyya. Netaṃ ṭhānaṃ vijjati. Ṭhānañca kho etaṃ, bhikkhave, vijjati
yaṃ kāya­su­cari­tassa iṭṭho kanto manāpo vipāko nibbatteyya. Ṭhānametaṃ
vijjatī”ti.</p>
</article>
</section>
<section class="sutta" data-uid="an1.288" id="288">
<article>
<div class="hgroup">
<h1>288–​289 </h1>
</div>
<p><a class="sc" id="288.1"></a><a class="pts1" id="pts1.29"></a><a id="p_15A1_377" class="ms"></a><a class="msdiv" id="msdiv288–289."></a>“Aṭṭhānametaṃ, bhikkhave, anavakāso yaṃ vacī­su­cari­tassa … pe … mano­su­cari­tassa
aniṭṭho akanto amanāpo vipāko nibbatteyya. Netaṃ ṭhānaṃ vijjati. Ṭhānañca kho
etaṃ, bhikkhave, vijjati yaṃ mano­su­cari­tassa iṭṭho kanto manāpo vipāko
nibbatteyya. Ṭhānametaṃ vijjatī”ti.</p>
</article>
</section>
<section class="sutta" data-uid="an1.290" id="290">
<article>
<div class="hgroup">
<h1>290 </h1>
</div>
<p><a class="sc" id="290.1"></a><a id="p_15A1_378" class="ms"></a><a class="msdiv" id="msdiv_290"></a>“Aṭṭhānametaṃ, bhikkhave, anavakāso yaṃ kāya­ducca­rita­samaṅgī tannidānā
tappaccayā kāyassa bhedā paraṃ maraṇā sugatiṃ saggaṃ lokaṃ upapajjeyya. Netaṃ
ṭhānaṃ vijjati. Ṭhānañca kho etaṃ, bhikkhave, vijjati yaṃ kāya­ducca­rita­samaṅgī
tannidānā tappaccayā kāyassa bhedā paraṃ maraṇā apāyaṃ duggatiṃ vinipātaṃ
nirayaṃ upapajjeyya. Ṭhānametaṃ vijjatī”ti.</p>
</article>
</section>
<section class="sutta" data-uid="an1.291" id="291">
<article>
<div class="hgroup">
<h1>291–​292 </h1>
</div>
<p><a class="sc" id="291.1"></a><a id="p_15A1_379" class="ms"></a><a class="msdiv" id="msdiv291–292."></a>“Aṭṭhānametaṃ, bhikkhave, anavakāso yaṃ vacī­ducca­rita­samaṅgī … pe … yaṃ
mano­ducca­rita­samaṅgī tannidānā tappaccayā kāyassa bhedā paraṃ maraṇā sugatiṃ
saggaṃ lokaṃ upapajjeyya. Netaṃ ṭhānaṃ vijjati. Ṭhānañca kho etaṃ, bhikkhave,
vijjati yaṃ mano­ducca­rita­samaṅgī tannidānā tappaccayā kāyassa bhedā paraṃ
maraṇā apāyaṃ duggatiṃ vinipātaṃ nirayaṃ upapajjeyya. Ṭhānametaṃ vijjatī”ti.</p>
</article>
</section>
<section class="sutta" data-uid="an1.293" id="293">
<article>
<div class="hgroup">
<h1>293 </h1>
</div>
<p><a class="sc" id="293.1"></a><a id="p_15A1_380" class="ms"></a><a class="msdiv" id="msdiv_293"></a>“Aṭṭhānametaṃ, bhikkhave, anavakāso yaṃ kāya­su­cari­ta­samaṅgī tannidānā
tappaccayā kāyassa bhedā paraṃ maraṇā apāyaṃ duggatiṃ vinipātaṃ nirayaṃ
upapajjeyya. Netaṃ ṭhānaṃ vijjati. Ṭhānañca kho etaṃ, bhikkhave, vijjati yaṃ
kāya­su­cari­ta­samaṅgī tannidānā tappaccayā kāyassa bhedā paraṃ maraṇā sugatiṃ
saggaṃ lokaṃ upapajjeyya. Ṭhānametaṃ vijjatī”ti.</p>
</article>
</section>
<section class="sutta" data-uid="an1.294" id="294">
<article>
<div class="hgroup">
<h1>294–​295 </h1>
</div>
<p><a class="sc" id="294.1"></a><a class="pts1" id="pts1.30"></a><a id="p_15A1_381" class="ms"></a><a class="msdiv" id="msdiv294–295."></a>“Aṭṭhānametaṃ, bhikkhave, anavakāso yaṃ vacī­su­cari­ta­samaṅgī … pe … yaṃ
mano­su­cari­ta­samaṅgī tannidānā tappaccayā kāyassa bhedā paraṃ maraṇā apāyaṃ
duggatiṃ vinipātaṃ nirayaṃ upapajjeyya. Netaṃ ṭhānaṃ vijjati. Ṭhānañca kho
etaṃ, bhikkhave, vijjati yaṃ mano­su­cari­ta­samaṅgī tannidānā tappaccayā kāyassa
bhedā paraṃ maraṇā sugatiṃ saggaṃ lokaṃ upapajjeyya. Ṭhānametaṃ vijjatī”ti.</p>
<p class="endsection">Vaggo tatiyo.<br>
Aṭṭhānapāḷi niṭṭhitā.
</p>
</article>
</section>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Aṭṭhānapāḷi</span>
<span class="hidden">Tatiyavagga</span>
</aside>
</section>
</div>
</body>
</html>