<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an10.82">
<article>
<div id="an10.82" class="hgroup">
<p class="division">Aṅguttara Nikāya 10</p>
<p>9. Theravagga</p>
<h1>82. Ānandasutta</h1>
</div>
<p><a class="sc" id="1"></a>
<a id="p_17A10_613" class="ms"></a>
<a class="msdiv" id="msdiv_82"></a>
Atha kho āyasmā ānando yena bhagavā tenupasaṅkami; upasaṅkamitvā bhagavantaṃ
abhivādetvā ekamantaṃ nisīdi. Ekamantaṃ nisinnaṃ kho āyasmantaṃ ānandaṃ bhagavā
etadavoca: </p>
<p><a class="sc" id="2"></a>
<a id="p_17A10_614" class="ms"></a>
“So vatānanda, bhikkhu ‘assaddho samāno imasmiṃ dhammavinaye vuddhiṃ virūḷhiṃ
vepullaṃ āpajjissatī’ti netaṃ ṭhānaṃ vijjati. <span class="brnum">(1)</span></p>
<p><a class="sc" id="3"></a>
<a id="p_17A10_615" class="ms"></a>
So vatānanda, bhikkhu ‘dussīlo samāno imasmiṃ dhammavinaye vuddhiṃ virūḷhiṃ
vepullaṃ āpajjissatī’ti netaṃ ṭhānaṃ vijjati. <span class="brnum">(2)</span></p>
<p><a class="sc" id="4"></a>
<a id="p_17A10_616" class="ms"></a>
So vatānanda, bhikkhu ‘appassuto samāno imasmiṃ dhammavinaye vuddhiṃ virūḷhiṃ
vepullaṃ āpajjissatī’ti netaṃ ṭhānaṃ vijjati. <span class="brnum">(3)</span></p>
<p><a class="sc" id="5"></a>
<a class="pts1" id="pts5.153"></a>
<a id="p_17A10_617" class="ms"></a>
So vatānanda, bhikkhu ‘dubbaco samāno imasmiṃ dhammavinaye vuddhiṃ virūḷhiṃ
vepullaṃ āpajjissatī’ti netaṃ ṭhānaṃ vijjati. <span class="brnum">(4)</span></p>
<p><a class="sc" id="6"></a>
<a id="p_17A10_618" class="ms"></a>
So vatānanda, bhikkhu ‘pāpamitto samāno imasmiṃ dhammavinaye vuddhiṃ virūḷhiṃ
vepullaṃ āpajjissatī’ti netaṃ ṭhānaṃ vijjati. <span class="brnum">(5)</span></p>
<p><a class="sc" id="7"></a>
<a id="p_17A10_619" class="ms"></a>
So vatānanda, bhikkhu ‘kusīto samāno imasmiṃ dhammavinaye vuddhiṃ virūḷhiṃ
vepullaṃ āpajjissatī’ti netaṃ ṭhānaṃ vijjati. <span class="brnum">(6)</span></p>
<p><a class="sc" id="8"></a>
<a id="p_17A10_620" class="ms"></a>
So vatānanda, bhikkhu ‘muṭṭhassati samāno imasmiṃ dhammavinaye vuddhiṃ virūḷhiṃ
vepullaṃ āpajjissatī’ti netaṃ ṭhānaṃ vijjati. <span class="brnum">(7)</span></p>
<p><a class="sc" id="9"></a>
<a id="p_17A10_621" class="ms"></a>
So vatānanda, bhikkhu ‘asantuṭṭho samāno imasmiṃ dhammavinaye vuddhiṃ virūḷhiṃ
vepullaṃ āpajjissatī’ti netaṃ ṭhānaṃ vijjati. <span class="brnum">(8)</span></p>
<p><a class="sc" id="10"></a>
<a id="p_17A10_622" class="ms"></a>
So vatānanda, bhikkhu ‘pāpiccho samāno imasmiṃ dhammavinaye vuddhiṃ virūḷhiṃ
vepullaṃ āpajjissatī’ti netaṃ ṭhānaṃ vijjati. <span class="brnum">(9)</span></p>
<p><a class="sc" id="11"></a>
<a id="p_17A10_623" class="ms"></a>
So vatānanda, bhikkhu ‘micchādiṭṭhiko samāno imasmiṃ dhammavinaye vuddhiṃ
virūḷhiṃ vepullaṃ āpajjissatī’ti netaṃ ṭhānaṃ vijjati. <span class="brnum">(10)</span></p>
<p><a class="sc" id="12"></a>
<a id="p_17A10_624" class="ms"></a>
So vatānanda, bhikkhu ‘imehi dasahi dhammehi samannāgato imasmiṃ dhammavinaye
vuddhiṃ virūḷhiṃ vepullaṃ āpajjissatī’ti netaṃ ṭhānaṃ vijjati.</p>
<p><a class="sc" id="13"></a>
<a id="p_17A10_625" class="ms"></a>
So vatānanda, bhikkhu ‘saddho samāno imasmiṃ dhammavinaye vuddhiṃ virūḷhiṃ
vepullaṃ āpajjissatī’ti ṭhānametaṃ vijjati. <span class="brnum">(1)</span></p>
<p><a class="sc" id="14"></a>
<a id="p_17A10_626" class="ms"></a>
So vatānanda, bhikkhu ‘sīlavā samāno imasmiṃ dhammavinaye vuddhiṃ virūḷhiṃ
vepullaṃ āpajjissatī’ti ṭhānametaṃ vijjati. <span class="brnum">(2)</span></p>
<p><a class="sc" id="15"></a>
<a id="p_17A10_627" class="ms"></a>
So vatānanda, bhikkhu ‘bahussuto sutadharo samāno imasmiṃ dhammavinaye vuddhiṃ
virūḷhiṃ vepullaṃ āpajjissatī’ti ṭhānametaṃ vijjati. <span class="brnum">(3)</span></p>
<p><a class="sc" id="16"></a>
<a id="p_17A10_628" class="ms"></a>
So vatānanda, bhikkhu ‘suvaco samāno imasmiṃ dhammavinaye vuddhiṃ virūḷhiṃ
vepullaṃ āpajjissatī’ti ṭhānametaṃ vijjati. <span class="brnum">(4)</span></p>
<p><a class="sc" id="17"></a>
<a id="p_17A10_629" class="ms"></a>
So vatānanda, bhikkhu ‘kalyāṇamitto samāno imasmiṃ dhammavinaye vuddhiṃ
virūḷhiṃ vepullaṃ āpajjissatī’ti ṭhānametaṃ vijjati. <span class="brnum">(5)</span></p>
<p><a class="sc" id="18"></a>
<a id="p_17A10_630" class="ms"></a>
So vatānanda, bhikkhu ‘āraddhavīriyo samāno imasmiṃ dhammavinaye vuddhiṃ
virūḷhiṃ vepullaṃ āpajjissatī’ti ṭhānametaṃ vijjati. <span class="brnum">(6)</span></p>
<p><a class="sc" id="19"></a>
<a class="pts1" id="pts5.154"></a>
<a id="p_17A10_631" class="ms"></a>
So vatānanda, bhikkhu ‘upaṭṭhitassati samāno imasmiṃ dhammavinaye vuddhiṃ
virūḷhiṃ vepullaṃ āpajjissatī’ti ṭhānametaṃ vijjati. <span class="brnum">(7)</span></p>
<p><a class="sc" id="20"></a>
<a id="p_17A10_632" class="ms"></a>
So vatānanda, bhikkhu ‘santuṭṭho samāno imasmiṃ dhammavinaye vuddhiṃ virūḷhiṃ
vepullaṃ āpajjissatī’ti ṭhānametaṃ vijjati. <span class="brnum">(8)</span></p>
<p><a class="sc" id="21"></a>
<a id="p_17A10_633" class="ms"></a>
So vatānanda, bhikkhu ‘appiccho samāno imasmiṃ dhammavinaye vuddhiṃ virūḷhiṃ
vepullaṃ āpajjissatī’ti ṭhānametaṃ vijjati. <span class="brnum">(9)</span></p>
<p><a class="sc" id="22"></a>
<a id="p_17A10_634" class="ms"></a>
So vatānanda, bhikkhu ‘sammādiṭṭhiko samāno imasmiṃ dhammavinaye vuddhiṃ
virūḷhiṃ vepullaṃ āpajjissatī’ti ṭhānametaṃ vijjati. <span class="brnum">(10)</span></p>
<p><a class="sc" id="23"></a>
<a id="p_17A10_635" class="ms"></a>
So vatānanda, bhikkhu ‘imehi dasahi dhammehi samannāgato imasmiṃ dhammavinaye
vuddhiṃ virūḷhiṃ vepullaṃ āpajjissatī’ti ṭhānametaṃ vijjatī”ti.</p>
<p class="endsection">Dutiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dutiya­paṇṇā­saka</span>
<span class="hidden">Theravagga</span>
<span class="hidden">Vāhanasutta</span>
</div>
</section>
<a class="previous" href="/pi/an10.81">◀ Aṅguttara Nikāya  10.81</a><a class="top" href="#"> ▲ TOP </a><a class="next" href="/pi/an10.83">Aṅguttara Nikāya  10.83 ▶</a>
</div>
</body>
</html>