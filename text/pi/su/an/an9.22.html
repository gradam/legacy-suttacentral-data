<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an9.22">
<article>
<div class="hgroup">
<p class="division">Aṅguttara Nikāya 9</p>
<p>3. Sattāvāsavagga</p>
<h1><span class="var" id="note84" title="khaluṅkasuttaṃ (bj)">22. Assa­kha­ḷuṅ­ka­sutta</span></h1>
</div>
<p><a class="sc" id="1"></a><a class="pts" id="pts4.397"></a><a id="p_17A9_183" class="ms"></a><a class="msdiv" id="msdiv_22"></a><span class="cross" title="^an3.140#1 [140. Assa­kha­ḷuṅ­ka­sutta] | ^an3.141#1 [141. Assapa­rassa­sutta]" id="note85">*</span>
“Tayo ca, bhikkhave, assakhaḷuṅke desessāmi tayo ca purisakhaḷuṅke tayo ca
<span class="var" title="assasadasse (bj, s1-3, pts1)" id="note86">assaparasse</span> tayo ca <span class="var" title="purisasadasse (bj, s1-3, pts1)" id="note87">purisaparasse</span> tayo ca bhadde assājānīye tayo ca bhadde
purisājānīye. Taṃ suṇātha. <span class="var" title="(sādhukaṃ manasikarotha bhāsissāmīti. evaṃ bhanteti kho te bhikkhū bhagavato paccassosuṃ bhagavā etadavoca.) (bj, pts1)" id="note88">()</span></p>
<p><a class="sc" id="2"></a><a id="p_17A9_184" class="ms"></a>Katame ca, bhikkhave, tayo assakhaḷuṅkā? Idha, bhikkhave, ekacco assakhaḷuṅko
javasampanno hoti, na vaṇṇasampanno, na āroha­pari­ṇāha­sam­panno. Idha pana,
bhikkhave, ekacco assakhaḷuṅko javasampanno ca hoti vaṇṇasampanno ca, na
āroha­pari­ṇāha­sam­panno. Idha pana, bhikkhave, ekacco assakhaḷuṅko javasampanno
ca hoti vaṇṇasampanno ca āroha­pari­ṇāha­sam­panno ca. Ime kho, bhikkhave, tayo
assakhaḷuṅkā.</p>
<p><a class="sc" id="3"></a><a id="p_17A9_185" class="ms"></a>Katame ca, bhikkhave, tayo purisakhaḷuṅkā? Idha, bhikkhave, ekacco
purisakhaḷuṅko javasampanno hoti, na vaṇṇasampanno, na āroha­pari­ṇāha­sam­panno.
Idha pana, bhikkhave, ekacco purisakhaḷuṅko javasampanno ca hoti vaṇṇasampanno
ca, na āroha­pari­ṇāha­sam­panno. Idha pana, bhikkhave, ekacco purisakhaḷuṅko
javasampanno ca hoti vaṇṇasampanno ca āroha­pari­ṇāha­sam­panno ca.</p>
<p><a class="sc" id="4"></a><a class="pts" id="pts4.398"></a><a id="p_17A9_186" class="ms"></a>Kathañca, bhikkhave, purisakhaḷuṅko javasampanno hoti, na vaṇṇasampanno na
āroha­pari­ṇāha­sam­panno? Idha, bhikkhave, bhikkhu ‘idaṃ dukkhan’ti yathābhūtaṃ
pajānāti, ‘ayaṃ dukkhasamudayo’ti yathābhūtaṃ pajānāti, ‘ayaṃ dukkhanirodho’ti
yathābhūtaṃ pajānāti, ‘ayaṃ duk­kha­nirodha­gāminī paṭipadā’ti yathābhūtaṃ
pajānāti. Idamassa javasmiṃ vadāmi. Abhidhamme kho pana abhivinaye pañhaṃ
puṭṭho <span class="var" title="saṃsāreti (mr)" id="note89">saṃsādeti</span>, no vissajjeti. Idamassa na vaṇṇasmiṃ vadāmi. Na kho pana
lābhī hoti cīvara­piṇḍa­pāta­se­nāsa­na­gilāna­pac­ca­ya­bhesaj­ja­parik­khā­rā­naṃ.
Idamassa na āroha­pari­ṇāhas­miṃ vadāmi. Evaṃ kho, bhikkhave, purisakhaḷuṅko
javasampanno hoti, na vaṇṇasampanno na āroha­pari­ṇāha­sam­panno.</p>
<p><a class="sc" id="5"></a><a id="p_17A9_187" class="ms"></a>Kathañca, bhikkhave, purisakhaḷuṅko javasampanno ca hoti vaṇṇasampanno ca, na
āroha­pari­ṇāha­sam­panno? Idha, bhikkhave, bhikkhu ‘idaṃ dukkhan’ti yathābhūtaṃ
pajānāti … pe … ‘ayaṃ duk­kha­nirodha­gāminī paṭipadā’ti yathābhūtaṃ pajānāti.
Idamassa javasmiṃ vadāmi. Abhidhamme kho pana abhivinaye pañhaṃ puṭṭho
vissajjeti, no saṃsādeti. Idamassa vaṇṇasmiṃ vadāmi. Na kho pana lābhī hoti
cīvara­piṇḍa­pāta­se­nāsa­na­gilāna­pac­ca­ya­bhesaj­ja­parik­khā­rā­naṃ. Idamassa
na āroha­pari­ṇāhas­miṃ vadāmi. Evaṃ kho, bhikkhave, purisakhaḷuṅko javasampanno
ca hoti vaṇṇasampanno ca, na āroha­pari­ṇāha­sam­panno.</p>
<p><a class="sc" id="6"></a><a class="pts" id="pts4.399"></a><a id="p_17A9_188" class="ms"></a>Kathañca, bhikkhave, purisakhaḷuṅko javasampanno ca hoti vaṇṇasampanno ca
āroha­pari­ṇāha­sam­panno ca? Idha, bhikkhave, bhikkhu ‘idaṃ dukkhan’ti yathābhūtaṃ
pajānāti … pe … ‘ayaṃ duk­kha­nirodha­gāminī paṭipadā’ti yathābhūtaṃ pajānāti.
Idamassa javasmiṃ vadāmi. Abhidhamme kho pana abhivinaye pañhaṃ puṭṭho
vissajjeti, no saṃsādeti. Idamassa vaṇṇasmiṃ vadāmi. Lābhī kho pana hoti
cīvara­piṇḍa­pāta­se­nāsa­na­gilāna­pac­ca­ya­bhesaj­ja­parik­khā­rā­naṃ. Idamassa
āroha­pari­ṇāhas­miṃ vadāmi. Evaṃ kho, bhikkhave, purisakhaḷuṅko javasampanno ca
hoti vaṇṇasampanno ca āroha­pari­ṇāha­sam­panno ca. Ime kho, bhikkhave, tayo
purisakhaḷuṅkā.</p>
<p><a class="sc" id="7"></a><a id="p_17A9_189" class="ms"></a>Katame ca, bhikkhave, tayo assaparassā? Idha, bhikkhave, ekacco assaparasso …
pe … javasampanno ca hoti vaṇṇasampanno ca āroha­pari­ṇāha­sam­panno ca. Ime kho,
bhikkhave, tayo assaparassā.</p>
<p><a class="sc" id="8"></a><a id="p_17A9_190" class="ms"></a>Katame ca, bhikkhave, tayo purisaparassā? Idha, bhikkhave, ekacco purisaparasso
… pe … javasampanno ca hoti vaṇṇasampanno ca āroha­pari­ṇāha­sam­panno ca.</p>
<p><a class="sc" id="9"></a><a id="p_17A9_191" class="ms"></a>Kathañca, bhikkhave, purisaparasso … pe … javasampanno ca hoti vaṇṇasampanno ca
āroha­pari­ṇāha­sam­panno ca? Idha, bhikkhave, bhikkhu pañcannaṃ orambhāgiyānaṃ
saṃyojanānaṃ parikkhayā opapātiko hoti, tattha parinibbāyī anāvattidhammo tasmā
lokā. Idamassa javasmiṃ vadāmi. Abhidhamme kho pana abhivinaye pañhaṃ puṭṭho
vissajjeti, no saṃsādeti. Idamassa vaṇṇasmiṃ vadāmi. Lābhī kho pana hoti
cīvara­piṇḍa­pāta­se­nāsa­na­gilāna­pac­ca­ya­bhesaj­ja­parik­khā­rā­naṃ. Idamassa
āroha­pari­ṇāhas­miṃ vadāmi. Evaṃ kho, bhikkhave, purisaparasso javasampanno ca
hoti vaṇṇasampanno ca āroha­pari­ṇāha­sam­panno ca. Ime kho, bhikkhave, tayo
purisaparassā.</p>
<p><a class="sc" id="10"></a><a class="pts" id="pts4.400"></a><a id="p_17A9_192" class="ms"></a>Katame ca, bhikkhave, tayo bhaddā assājānīyā? Idha, bhikkhave, ekacco bhaddo
assājānīyo … pe … javasampanno ca hoti vaṇṇasampanno ca āroha­pari­ṇāha­sam­panno
ca. Ime kho, bhikkhave, tayo bhaddā assājānīyā.</p>
<p><a class="sc" id="11"></a><a id="p_17A9_193" class="ms"></a>Katame ca, bhikkhave, tayo bhaddā purisājānīyā? Idha, bhikkhave, ekacco bhaddo
purisājānīyo … pe … javasampanno ca hoti vaṇṇasampanno ca āroha­pari­ṇāha­sam­panno
ca.</p>
<p><a class="sc" id="12"></a><a id="p_17A9_194" class="ms"></a>Kathañca, bhikkhave, bhaddo purisājānīyo … pe … javasampanno ca hoti
vaṇṇasampanno ca āroha­pari­ṇāha­sam­panno ca? Idha, bhikkhave, bhikkhu āsavānaṃ
khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā
sacchikatvā upasampajja viharati. Idamassa javasmiṃ vadāmi. Abhidhamme kho pana
abhivinaye pañhaṃ puṭṭho vissajjeti, no saṃsādeti. Idamassa vaṇṇasmiṃ vadāmi.
Lābhī kho pana hoti cīvara­piṇḍa­pāta­se­nāsa­na­gilāna­pac­ca­ya­bhesaj­ja­parik­khā­rā­naṃ. Idamassa āroha­pari­ṇāhas­miṃ vadāmi. Evaṃ kho, bhikkhave, bhaddo purisājānīyo javasampanno ca hoti vaṇṇasampanno ca āroha­pari­ṇāha­sam­panno ca. Ime kho, bhikkhave, tayo bhaddā purisājānīyā”ti.</p>
<p class="endsection">Dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭha­ma­paṇṇā­saka</span>
<span class="hidden">Sattāvāsavagga</span>
<span class="hidden">Tiṭhānasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>