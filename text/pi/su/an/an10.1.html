<!DOCTYPE html>
<html data-prev="an9.113" data-next="an10.2">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an10.1">
<article>
<div class="hgroup">
<p class="division">Aṅguttara Nikāya 10</p>
<p>1. Ānisaṃsavagga</p>
<h1>1. Kimatthi­ya­sutta</h1>
</div>
<p><a class="sc" id="1"></a><a class="pts" id="pts5.1"></a><a id="p_17A10_2" class="ms"></a><a class="msdiv" id="msdiv_1"></a><span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anātha­piṇḍi­kassa ārāme.
Atha kho āyasmā ānando yena bhagavā tenupasaṅkami; upasaṅkamitvā bhagavantaṃ
abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ
etadavoca: </p>
<p><a class="sc" id="2"></a><a id="p_17A10_3" class="ms"></a>“Kimatthiyāni, bhante, kusalāni sīlāni kimānisaṃsānī”ti? “Avippa­ṭisārat­thāni
kho, ānanda, kusalāni sīlāni avippa­ṭisārā­nisaṃ­sānī”ti.</p>
<p><a class="sc" id="3"></a><a id="p_17A10_4" class="ms"></a>“Avippaṭisāro pana, bhante, kimatthiyo kimānisaṃso”ti? “Avippaṭisāro kho,
ānanda, <span class="var" title="pāmujjattho ­pāmuj­jā­nisaṃ­soti (si, pts1) | pāmujjattho pāmujjānisaṃso (s1-3)" id="note1">pāmojjattho pāmojjānisaṃso”ti</span>.</p>
<p><a class="sc" id="4"></a><a id="p_17A10_5" class="ms"></a>“Pāmojjaṃ pana, bhante, kimatthiyaṃ kimānisaṃsan”ti? “Pāmojjaṃ kho, ānanda,
pītatthaṃ pītānisaṃsan”ti.</p>
<p><a class="sc" id="5"></a><a id="p_17A10_6" class="ms"></a>“Pīti pana, bhante, kimatthiyā kimānisaṃsā”ti? “Pīti kho, ānanda, passaddhatthā
passad­dhā­nisaṃsā”ti.</p>
<p><a class="sc" id="6"></a><a id="p_17A10_7" class="ms"></a>“Passaddhi pana, bhante, kimatthiyā kimānisaṃsā”ti? “Passaddhi kho, ānanda,
sukhatthā sukhānisaṃsā”ti.</p>
<p><a class="sc" id="7"></a><a class="pts" id="pts5.2"></a><a id="p_17A10_8" class="ms"></a>“Sukhaṃ pana, bhante, kimatthiyaṃ kimānisaṃsan”ti? “Sukhaṃ kho, ānanda,
samādhatthaṃ samā­dhā­nisaṃ­san”ti.</p>
<p><a class="sc" id="8"></a><a id="p_17A10_9" class="ms"></a>“Samādhi pana, bhante, kimatthiyo kimānisaṃso”ti? “Samādhi kho, ānanda,
yathā­bhūta­ñāṇadas­sanat­tho yathā­bhūta­ñāṇadas­sanā­nisaṃso”ti.</p>
<p><a class="sc" id="9"></a><a id="p_17A10_10" class="ms"></a>“Yathā­bhūta­ñāṇadas­sanaṃ pana, bhante, kimatthiyaṃ kimānisaṃsan”ti?
“Yathā­bhūta­ñāṇadas­sanaṃ kho, ānanda, nibbidā­virāgat­thaṃ nibbidā­virā­gā­nisaṃ­san”ti.</p>
<p><a class="sc" id="10"></a><a id="p_17A10_11" class="ms"></a>“Nibbidāvirāgo pana, bhante, kimatthiyo kimānisaṃso”ti? “Nibbidāvirāgo kho,
ānanda, vimutti­ñāṇadas­sanat­tho <span class="var" title="... nisaṃsoti (bj, pts1, mr)" id="note2">vimutti­ñāṇadas­sanā­nisaṃso</span>.</p>
<p><a class="sc" id="11"></a><a id="p_17A10_12" class="ms"></a>Iti kho, ānanda, kusalāni sīlāni avippa­ṭisārat­thāni avippa­ṭisārā­nisaṃ­sāni;
avippaṭisāro pāmojjattho pāmojjānisaṃso; pāmojjaṃ pītatthaṃ pītānisaṃsaṃ; pīti
passaddhatthā passad­dhā­nisaṃsā; passaddhi sukhatthā sukhānisaṃsā; sukhaṃ
samādhatthaṃ samā­dhā­nisaṃ­saṃ; samādhi yathā­bhūta­ñāṇadas­sanat­tho
yathā­bhūta­ñāṇadas­sanā­nisaṃso; yathā­bhūta­ñāṇadas­sanaṃ nibbidā­virāgat­thaṃ
nibbidā­virā­gā­nisaṃ­saṃ; nibbidāvirāgo vimutti­ñāṇadas­sanat­tho vimutti­ñāṇadas­sanā­nisaṃso. Iti kho, ānanda, kusalāni sīlāni anupubbena <span class="var" title="arahattāya pūrentīti (s1-3)" id="note3">aggāya parentī”ti</span>.</p>
<p class="endsection">Paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭha­ma­paṇṇā­saka</span>
<span class="hidden">Ānisaṃsavagga</span>
<span class="hidden">Kimatthi­ya­sutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>