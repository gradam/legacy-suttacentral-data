<!DOCTYPE html>
<html data-prev="an5.37" data-next="an5.39">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an5.38">
<article>
<div class="hgroup">
<p class="division">Aṅguttara Nikāya 5</p>
<p>4. Sumanavagga</p>
<h1>38. Saddhasutta</h1>
</div>
<p><a class="sc" id="1"></a>
<a id="p_16A5_196" class="ms"></a>
<a class="msdiv" id="msdiv_38"></a>
“Pañcime, bhikkhave, saddhe kulaputte ānisaṃsā. Katame pañca? Ye te, bhikkhave,
loke santo sappurisā te saddhaññeva paṭhamaṃ anukampantā anukampanti, no tathā
assaddhaṃ; saddhaññeva paṭhamaṃ upasaṅkamantā upasaṅkamanti, no tathā
assaddhaṃ; saddhaññeva paṭhamaṃ paṭiggaṇhantā paṭiggaṇhanti, no tathā
assaddhaṃ; saddhaññeva paṭhamaṃ dhammaṃ desentā desenti, no tathā assaddhaṃ;
saddho kāyassa bhedā paraṃ maraṇā sugatiṃ saggaṃ lokaṃ upapajjati. Ime kho,
bhikkhave, pañca saddhe kulaputte ānisaṃsā.</p>
<p><a class="sc" id="2"></a>
<a class="pts1" id="pts3.43"></a>
<a id="p_16A5_197" class="ms"></a>
Seyyathāpi, bhikkhave, subhūmiyaṃ catumahāpathe mahānigrodho samantā pakkhīnaṃ
paṭisaraṇaṃ hoti; evamevaṃ kho, bhikkhave, saddho kulaputto bahuno janassa
paṭisaraṇaṃ hoti bhikkhūnaṃ bhikkhunīnaṃ upāsakānaṃ upāsikānanti.</p>
<blockquote class="gatha">
<p><a class="sc" id="3"></a>
<a id="p_16A5_198" class="ms"></a>
<span class="var" title="sākhā­patta­phalu­peto (pts1) | sākhā­patta­bahu­peto (katthaci) | sākhā­patta­palā­sūpeto (?)" id="note101">Sākhā­patta­phalū­peto</span>,<br>
<span class="var" title="khandhimā ca (bj)" id="note102">khandhimāva</span> mahādumo;<br>
Mūlavā phalasampanno,<br>
patiṭṭhā hoti pakkhinaṃ.
</p>
<p><a class="sc" id="4"></a>
<a id="p_16A5_199" class="ms"></a>
Manorame āyatane,<br>
sevanti naṃ vihaṅgamā;<br>
Chāyaṃ <span class="var" title="chāyatthino (si)" id="note103">chāyatthikā</span> yanti,<br>
phalatthā phalabhojino.
</p>
<p><a class="sc" id="5"></a>
<a id="p_16A5_200" class="ms"></a>
Tatheva sīlasampannaṃ,<br>
saddhaṃ purisapuggalaṃ;<br>
Nivātavuttiṃ atthaddhaṃ,<br>
sorataṃ sakhilaṃ muduṃ.
</p>
<p><a class="sc" id="6"></a>
<a id="p_16A5_201" class="ms"></a>
Vītarāgā vītadosā,<br>
vītamohā anāsavā;<br>
Puññakkhettāni lokasmiṃ,<br>
sevanti tādisaṃ naraṃ.
</p>
<p><a class="sc" id="7"></a>
<a id="p_16A5_202" class="ms"></a>
Te tassa dhammaṃ desenti,<br>
Sabba­duk­khā­pa­nūda­naṃ;<br>
Yaṃ so dhammaṃ idhaññāya,<br>
Parinibbāti anāsavo”ti.
</p>
</blockquote>
<p class="endsection">Aṭṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭha­ma­paṇṇā­saka</span>
<span class="hidden">Sumanavagga</span>
<span class="hidden">Sumanasutta</span>
</div>
</section>
<a class="previous" href="/pi/an5.37">◀ Aṅguttara Nikāya  5.37</a><a class="top" href="#"> ▲ TOP </a><a class="next" href="/pi/an5.39">Aṅguttara Nikāya  5.39 ▶</a>
</div>
</body>
</html>