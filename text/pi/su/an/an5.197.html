<!DOCTYPE html>
<html data-prev="an5.196" data-next="an5.198">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an5.197">
<article>
<div id="an5.197" class="hgroup">
<p class="division">Aṅguttara Nikāya 5</p>
<p>20. Brāhmaṇavagga</p>
<h1><span class="var" id="note501" title="vas­santarā­ya­suttaṃ (bj)">197. Vassasutta</span></h1>
</div>
<p><a class="sc" id="1"></a>
<a class="pts1" id="pts3.243"></a>
<a id="p_16A5_1166" class="ms"></a>
<a class="msdiv" id="msdiv_197"></a>
“Pañcime, bhikkhave, vassassa antarāyā, yaṃ <span class="var" title="nemittakā (katthaci)" id="note502">nemittā</span> na jānanti, yattha
nemittānaṃ cakkhu na kamati. Katame pañca? Upari, bhikkhave, ākāse tejodhātu
pakuppati. Tena uppannā meghā paṭivi­gacchanti. Ayaṃ, bhikkhave, paṭhamo
vassassa antarāyo, yaṃ nemittā na jānanti, yattha nemittānaṃ cakkhu na kamati.</p>
<p><a class="sc" id="2"></a>
<a id="p_16A5_1167" class="ms"></a>
Puna caparaṃ, bhikkhave, upari ākāse vāyodhātu pakuppati. Tena uppannā meghā
paṭivi­gacchanti. Ayaṃ, bhikkhave, dutiyo vassassa antarāyo, yaṃ nemittā na
jānanti, yattha nemittānaṃ cakkhu na kamati.</p>
<p><a class="sc" id="3"></a>
<a id="p_16A5_1168" class="ms"></a>
Puna caparaṃ, bhikkhave, rāhu asurindo pāṇinā udakaṃ sampaṭicchitvā mahāsamudde
chaḍḍeti. Ayaṃ, bhikkhave, tatiyo vassassa antarāyo, yaṃ nemittā na jānanti,
yattha nemittānaṃ cakkhu na kamati.</p>
<p><a class="sc" id="4"></a>
<a id="p_16A5_1169" class="ms"></a>
Puna caparaṃ, bhikkhave, vassavalāhakā devā pamattā honti. Ayaṃ, bhikkhave,
catuttho vassassa antarāyo, yaṃ nemittā na jānanti, yattha nemittānaṃ cakkhu na
kamati.</p>
<p><a class="sc" id="5"></a>
<a id="p_16A5_1170" class="ms"></a>
Puna caparaṃ, bhikkhave, manussā adhammikā honti. Ayaṃ, bhikkhave, pañcamo
vassassa antarāyo, yaṃ nemittā na jānanti, yattha nemittānaṃ cakkhu na kamati.
Ime kho, bhikkhave, pañca vassassa antarāyā, yaṃ nemittā na jānanti, yattha
nemittānaṃ cakkhu na kamatī”ti.</p>
<p class="endsection">Sattamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Catut­tha­paṇṇā­saka</span>
<span class="hidden">Brāhmaṇavagga</span>
<span class="hidden">Soṇasutta</span>
</div>
</section>
<a class="previous" href="/pi/an5.196">◀ Aṅguttara Nikāya  5.196</a><a class="top" href="#"> ▲ TOP </a><a class="next" href="/pi/an5.198">Aṅguttara Nikāya  5.198 ▶</a>
</div>
</body>
</html>