<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
<div id="menu">
<ul><li><a id="menu118" href="#an2.118">118 </a></li>
<li><a id="menu119" href="#an2.119">119 </a></li>
<li><a id="menu120" href="#an2.120">120 </a></li>
<li><a id="menu121" href="#an2.121">121 </a></li>
<li><a id="menu122" href="#an2.122">122 </a></li>
<li><a id="menu123" href="#an2.123">123 </a></li>
<li><a id="menu124" href="#an2.124">124 </a></li>
<li><a id="menu125" href="#an2.125">125 </a></li>
<li><a id="menu126" href="#an2.126">126 </a></li>
<li><a id="menu127" href="#an2.127">127 </a></li>
<li><a id="menu128" href="#an2.128">128 </a></li>
<li><a id="menu129" href="#an2.129">129 </a></li>
</ul></div>
</div>
<section id="vagga">
<section class="sutta" id="118" data-uid="an2.118">
<article>
<div class="hgroup"><p class="division">Aṅguttara Nikāya 2</p> <p>11. Āsāduppajahavagga</p><h1>118 </h1></div>
<p><a id="p_15A2_204" class="ms"></a><a class="msdiv" id="msdiv_119"></a><a class="sc" id="118.1"></a> “Dvemā, bhikkhave, āsā duppajahā. Katamā dve? Lābhāsā ca jīvitāsā ca. Imā kho, bhikkhave, dve āsā duppajahā”ti.</p></article>
</section>
<section class="sutta" id="119" data-uid="an2.119">
<article>
<div class="hgroup"><h1>119 </h1></div>
<p><a id="p_15A2_205" class="ms"></a><a class="msdiv" id="msdiv_120"></a><a class="sc" id="119.1"></a>
“Dveme, bhikkhave, puggalā dullabhā lokasmiṃ. Katame dve? Yo ca pubbakārī, yo ca kataññū katavedī. Ime kho, bhikkhave, dve puggalā dullabhā lokasmin”ti.</p></article>
</section>
<section class="sutta" id="120" data-uid="an2.120">
<article>
<div class="hgroup"><h1>120 </h1></div>
<p><a id="p_15A2_206" class="ms"></a><a class="msdiv" id="msdiv_121"></a><a class="sc" id="120.1"></a>
“Dveme, bhikkhave, puggalā dullabhā lokasmiṃ. Katame dve? Titto ca tappetā ca. Ime kho, bhikkhave, dve puggalā dullabhā lokasmin”ti.</p></article>
</section>
<section class="sutta" id="121" data-uid="an2.121">
<article>
<div class="hgroup"><h1>121 </h1></div>
<p><a id="p_15A2_207" class="ms"></a><a class="msdiv" id="msdiv_122"></a><a class="sc" id="121.1"></a>
“Dveme, bhikkhave, puggalā duttappayā. Katame dve? Yo ca laddhaṃ laddhaṃ nikkhipati, yo ca laddhaṃ laddhaṃ vissajjeti. Ime kho, bhikkhave, dve puggalā duttappayā”ti.</p></article>
</section>
<section class="sutta" id="122" data-uid="an2.122">
<article>
<div class="hgroup"><h1>122 </h1></div>
<p><a id="p_15A2_208" class="ms"></a><a class="msdiv" id="msdiv_123"></a><a class="sc" id="122.1"></a>
“Dveme, bhikkhave, puggalā sutappayā. Katame dve? Yo ca laddhaṃ laddhaṃ na nikkhipati, yo ca laddhaṃ laddhaṃ na vissajjeti. Ime kho, bhikkhave, dve puggalā sutappayā”ti.</p></article>
</section>
<section class="sutta" id="123" data-uid="an2.123">
<article>
<div class="hgroup"><h1>123 </h1></div>
<p><a id="p_15A2_209" class="ms"></a><a class="msdiv" id="msdiv_124"></a><a class="sc" id="123.1"></a>
“Dveme, bhikkhave, paccayā rāgassa uppādāya. Katame dve? Subhanimittañca ayoniso ca manasikāro. Ime kho, bhikkhave, dve paccayā rāgassa uppādāyā”ti.</p></article>
</section>
<section class="sutta" id="124" data-uid="an2.124">
<article>
<div class="hgroup"><h1>124 </h1></div>
<p><a id="p_15A2_210" class="ms"></a><a class="msdiv" id="msdiv_125"></a><a class="sc" id="124.1"></a>
“Dveme, bhikkhave, paccayā dosassa uppādāya. Katame dve? Paṭighanimittañca ayoniso ca manasikāro. Ime kho, bhikkhave, dve paccayā dosassa uppādāyā”ti.</p></article>
</section>
<section class="sutta" id="125" data-uid="an2.125">
<article>
<div class="hgroup"><h1>125 </h1></div>
<p><a id="p_15A2_211" class="ms"></a><a class="msdiv" id="msdiv_126"></a><a class="sc" id="125.1"></a>
“Dveme, bhikkhave, paccayā micchādiṭṭhiyā uppādāya. Katame dve? Parato ca ghoso ayoniso ca manasikāro. Ime kho, bhikkhave, dve paccayā micchādiṭṭhiyā uppādāyā”ti.</p></article>
</section>
<section class="sutta" id="126" data-uid="an2.126">
<article>
<div class="hgroup"><h1>126 </h1></div>
<p><a id="p_15A2_212" class="ms"></a><a class="msdiv" id="msdiv_127"></a><a class="sc" id="126.1"></a>
“Dveme, bhikkhave, paccayā sammādiṭṭhiyā uppādāya. Katame dve? Parato ca ghoso, yoniso ca manasikāro. Ime kho, bhikkhave, dve paccayā sammādiṭṭhiyā uppādāyā”ti.</p></article>
</section>
<section class="sutta" id="127" data-uid="an2.127">
<article>
<div class="hgroup"><h1>127 </h1></div>
<p><a id="p_15A2_213" class="ms"></a><a class="msdiv" id="msdiv_128"></a><a class="sc" id="127.1"></a>
“Dvemā, bhikkhave, āpattiyo. Katamā dve? Lahukā ca āpatti, garukā ca āpatti. Imā kho, bhikkhave, dve āpattiyo”ti.</p></article>
</section>
<section class="sutta" id="128" data-uid="an2.128">
<article>
<div class="hgroup"><h1>128 </h1></div>
<p><a id="p_15A2_214" class="ms"></a><a class="msdiv" id="msdiv_129"></a><a class="sc" id="128.1"></a>
“Dvemā, bhikkhave, āpattiyo. Katamā dve? Duṭṭhullā ca āpatti, aduṭṭhullā ca āpatti. Imā kho, bhikkhave, dve āpattiyo”ti.</p></article>
</section>
<section class="sutta" id="129" data-uid="an2.129">
<article>
<div class="hgroup"><h1>129 </h1></div>
<p><a id="p_15A2_215" class="ms"></a><a class="msdiv" id="msdiv_130"></a><a class="sc" id="129.1"></a>
“Dvemā, bhikkhave, āpattiyo. Katamā dve? Sāvasesā ca āpatti, anavasesā ca āpatti. Imā kho, bhikkhave, dve āpattiyo”ti.</p>
<p class="endsection">Āsāduppajahavaggo paṭhamo.</p>
</article>
</section>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">
Tatiyapaṇṇāsaka</span>
<span class="hidden">
Āsāduppajahavagga</span>
</div>
</section>
<a class="previous" href="/pi/an2.98-117">◀ Aṅguttara Nikāya  2.98–⁠117</a><a class="top" href="#"> ▲ TOP </a><a class="next" href="/pi/an2.130-140">Aṅguttara Nikāya  2.130–⁠140 ▶</a></div>
</body>
</html>