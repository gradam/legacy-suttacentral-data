<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an5.100">
<article>
<div id="an5.100" class="hgroup">
<p class="division">Aṅguttara Nikāya 5</p>
<p>10. Kakudhavagga</p>
<h1>100. Kakudhatherasutta</h1>
</div>
<p>
<a class="sc" id="1"></a>
<a id="p_16A5_592" class="ms"></a>
<a class="msdiv" id="msdiv_100"></a>
<span class="evam">Evaṃ me sutaṃ—​</span>   ekaṃ samayaṃ bhagavā kosambiyaṃ viharati ghositārāme. <span class="cross" title='[{"bm":"11","desc":"Paṭhamabhāṇavāra","lang":"pi","uid":"pi-tv-kd17"}]'>^</span>Tena kho pana samayena
kakudho nāma <span class="var" title='[{"eds":["bj","s1","s2","s3","mr"],"var":"koḷiyaputto "}]'>koliyaputto</span> āyasmato mahāmoggallānassa upaṭṭhāko adhunākālaṅkato
aññataraṃ manomayaṃ kāyaṃ upapanno. Tassa evarūpo attabhāvapaṭilābho hoti– 
seyyathāpi nāma dve vā tīṇi vā <span class="var" title='[{"eds":["bj","pts1","mr"],"var":"māgadhikāni "}]'>māgadhakāni</span> gāmakkhettāni. So tena
attabhāvapaṭilābhena <span class="var" title='[{"eds":["bj"],"var":"nevattānaṃ "}]'>neva attānaṃ</span> no paraṃ byābādheti.</p>
<p>
<a class="sc" id="2"></a>
<a class="pts" id="pts3.123"></a>
<a id="p_16A5_593" class="ms"></a>
Atha kho kakudho devaputto yenāyasmā mahāmoggallāno tenupasaṅkami;
upasaṅkamitvā āyasmantaṃ mahāmoggallānaṃ abhivādetvā ekamantaṃ aṭṭhāsi.
Ekamantaṃ ṭhito kho kakudho devaputto āyasmantaṃ mahāmoggallānaṃ etadavoca:
“devadattassa, bhante, evarūpaṃ icchāgataṃ uppajji: ‘ahaṃ bhikkhusaṅghaṃ
pariharissāmī’ti. Sahacittuppādā ca, bhante, devadatto tassā iddhiyā
parihīno”ti. Idamavoca kakudho devaputto. Idaṃ vatvā āyasmantaṃ mahāmoggallānaṃ
abhivādetvā padakkhiṇaṃ katvā tatthevantaradhāyi.</p>
<p>
<a class="sc" id="3"></a>
<a id="p_16A5_594" class="ms"></a>
Atha kho āyasmā mahāmoggallāno yena bhagavā tenupasaṅkami; upasaṅkamitvā
bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā
mahāmoggallāno bhagavantaṃ etadavoca: </p>
<p>
<a class="sc" id="4"></a>
<a id="p_16A5_595" class="ms"></a>
“Kakudho nāma, bhante, koliyaputto mamaṃ upaṭṭhāko adhunākālaṅkato aññataraṃ
manomayaṃ kāyaṃ upapanno hoti. Tassa evarūpo attabhāvapaṭilābho–  seyyathāpi
nāma dve vā tīṇi vā māgadhakāni gāmakkhettāni. So tena attabhāvapaṭilābhena
neva attānaṃ no paraṃ byābādheti. Atha kho, bhante, kakudho devaputto yenāhaṃ
tenupasaṅkami; upasaṅkamitvā maṃ abhivādetvā ekamantaṃ aṭṭhāsi. Ekamantaṃ ṭhito
kho, bhante, kakudho devaputto maṃ etadavoca: ‘devadattassa, bhante, evarūpaṃ
icchāgataṃ uppajji–  ahaṃ bhikkhusaṅghaṃ pariharissāmīti. Sahacittuppādā ca,
bhante, devadatto tassā iddhiyā parihīno’ti. Idamavoca, bhante, kakudho
devaputto. Idaṃ vatvā maṃ abhivādetvā padakkhiṇaṃ katvā tatthevantaradhāyī”ti.</p>
<p>
<a class="sc" id="5"></a>
<a id="p_16A5_596" class="ms"></a>
“Kiṃ pana te, moggallāna, kakudho devaputto cetasā ceto paricca vidito: ‘yaṃ
kiñci kakudho devaputto bhāsati sabbaṃ taṃ tatheva hoti, no aññathā’”ti?
“Cetasā ceto paricca vidito me, bhante, kakudho devaputto: ‘yaṃ kiñci kakudho
devaputto bhāsati sabbaṃ taṃ tatheva hoti, no aññathā’”ti. “Rakkhassetaṃ,
moggallāna, vācaṃ. <q class="open" style="background: yellow" id="269" title=" etthantare pāṭho sī , syā1-3, kaṃ, pā1 potthakesu natthi; 4V:1502 pana sabbatthapi">Rakkhassetaṃ, moggallāna, vācaṃ</q>. Idāni so moghapuriso
attanāva attānaṃ pātukarissati.</p>
<p>
<a class="sc" id="6"></a>
<a class="pts" id="pts3.124"></a>
<a id="p_16A5_597" class="ms"></a>
<span class="cross" title='[{"bm":"16","desc":"Paṭhamabhāṇavāra","lang":"pi","uid":"pi-tv-kd17"},{"bm":"53","desc":"Paṭhamabhāṇavāra","lang":"pi","uid":"pi-tv-kd17"}]'>^</span>

Pañcime, moggallāna, satthāro santo saṃvijjamānā lokasmiṃ. Katame pañca? Idha,
moggallāna, ekacco satthā aparisuddhasīlo samāno ‘parisuddhasīlomhī’ti
paṭijānāti ‘parisuddhaṃ me sīlaṃ pariyodātaṃ asaṃkiliṭṭhan’ti. Tamenaṃ sāvakā
evaṃ jānanti: ‘ayaṃ kho bhavaṃ satthā aparisuddhasīlo samāno
parisuddhasīlomhī’ti paṭijānāti ‘parisuddhaṃ me sīlaṃ pariyodātaṃ
asaṃkiliṭṭhan’ti. Mayañceva kho pana gihīnaṃ āroceyyāma, nāssassa manāpaṃ. Yaṃ
kho panassa amanāpaṃ, <span class="var" title='[{"eds":["bj"],"var":"kathannu "},{"eds":["s1","s2","s3","km","pts1","mr"],"var":"kathaṃ nu "},{"note":"katthaci","var":"kathaṃ taṃ "}]'>kathaṃ naṃ</span> mayaṃ tena samudācareyyāma: ‘sammannati kho
pana cīvarapiṇḍapātasenāsanagilānappaccayabhesajjaparikkhārena; yaṃ
tumo karissati tumova tena paññāyissatī’ti. Evarūpaṃ kho, moggallāna, satthāraṃ
sāvakā sīlato rakkhanti; evarūpo ca pana satthā sāvakehi sīlato rakkhaṃ
<span class="var" title='[{"eds":["bj","s1","s2","s3","km","pts1"],"var":"paccāsiṃsati "}]'>paccāsīsati</span>. <span class="brnum">(1)</span></p>
<p>
<a class="sc" id="7"></a>
<a id="p_16A5_598" class="ms"></a>
Puna caparaṃ, moggallāna, idhekacco satthā aparisuddhājīvo samāno
‘parisuddhājīvomhī’ti paṭijānāti ‘parisuddho me ājīvo pariyodāto
asaṅkiliṭṭho’ti. Tamenaṃ sāvakā evaṃ jānanti: ‘ayaṃ kho bhavaṃ satthā
aparisuddhājīvo samāno parisuddhājīvomhī’ti paṭijānāti ‘parisuddho me ājīvo
pariyodāto asaṅkiliṭṭho’ti. Mayañceva kho pana gihīnaṃ āroceyyāma, nāssassa
manāpaṃ. Yaṃ kho panassa amanāpaṃ, kathaṃ naṃ mayaṃ tena samudācareyyāma:
‘sammannati kho pana cīvarapiṇḍapātasenāsanagilānappaccayabhesajjaparikkhārena; yaṃ tumo karissati tumova tena paññāyissatī’ti. Evarūpaṃ kho, moggallāna, satthāraṃ sāvakā ājīvato rakkhanti; evarūpo ca pana satthā sāvakehi ājīvato rakkhaṃ paccāsīsati. <span class="brnum">(2)</span></p>
<p>
<a class="sc" id="8"></a>
<a class="pts" id="pts3.125"></a>
<a id="p_16A5_599" class="ms"></a>
Puna caparaṃ, moggallāna, idhekacco satthā aparisuddhadhammadesano samāno
‘parisuddhadhammadesanomhī’ti paṭijānāti ‘parisuddhā me dhammadesanā
pariyodātā asaṅkiliṭṭhā’ti. Tamenaṃ sāvakā evaṃ jānanti: ‘ayaṃ kho bhavaṃ
satthā aparisuddhadhammadesano samāno parisuddhadhammadesanomhī’ti
paṭijānāti ‘parisuddhā me dhammadesanā pariyodātā asaṅkiliṭṭhā’ti. Mayañceva
kho pana gihīnaṃ āroceyyāma, nāssassa manāpaṃ. Yaṃ kho panassa amanāpaṃ, kathaṃ
naṃ mayaṃ tena samudācareyyāma: ‘sammannati kho pana cīvarapiṇḍapātasenāsanagilānappaccayabhesajjaparikkhārena; yaṃ tumo karissati tumova tena paññāyissatī’ti. Evarūpaṃ kho, moggallāna, satthāraṃ sāvakā dhammadesanato rakkhanti; evarūpo ca pana satthā sāvakehi dhammadesanato rakkhaṃ paccāsīsati. <span class="brnum">(3)</span></p>
<p>
<a class="sc" id="9"></a>
<a id="p_16A5_600" class="ms"></a>
Puna caparaṃ, moggallāna, idhekacco satthā aparisuddhaveyyākaraṇo samāno
‘parisuddhaveyyākaraṇomhī’ti paṭijānāti ‘parisuddhaṃ me veyyākaraṇaṃ
pariyodātaṃ asaṅkiliṭṭhan’ti. Tamenaṃ sāvakā evaṃ jānanti: ‘ayaṃ kho bhavaṃ
satthā aparisuddhaveyyākaraṇo samāno parisuddhaveyyākaraṇomhī’ti paṭijānāti
‘parisuddhaṃ me veyyākaraṇaṃ pariyodātaṃ asaṅkiliṭṭhan’ti. Mayañceva kho pana
gihīnaṃ āroceyyāma, nāssassa manāpaṃ. Yaṃ kho panassa amanāpaṃ, kathaṃ naṃ
mayaṃ tena samudācareyyāma: ‘sammannati kho pana cīvarapiṇḍapātasenāsanagilānappaccayabhesajjaparikkhārena; yaṃ tumo karissati tumova tena paññāyissatī’ti. Evarūpaṃ kho, moggallāna, satthāraṃ sāvakā veyyākaraṇato rakkhanti; evarūpo ca pana satthā sāvakehi veyyākaraṇato rakkhaṃ paccāsīsati. <span class="brnum">(4)</span></p>
<p>
<a class="sc" id="10"></a>
<a class="pts" id="pts3.126"></a>
<a id="p_16A5_601" class="ms"></a>
Puna caparaṃ, moggallāna, idhekacco satthā aparisuddhañāṇadassano samāno
‘parisuddhañāṇadassanomhī’ti paṭijānāti ‘parisuddhaṃ me ñāṇadassanaṃ
pariyodātaṃ asaṅkiliṭṭhan’ti. Tamenaṃ sāvakā evaṃ jānanti: ‘ayaṃ kho bhavaṃ
satthā aparisuddhañāṇadassano samāno parisuddhañāṇadassanomhī’ti paṭijānāti
‘parisuddhaṃ me ñāṇadassanaṃ pariyodātaṃ asaṅkiliṭṭhan’ti. Mayañceva kho pana
gihīnaṃ āroceyyāma, nāssassa manāpaṃ. Yaṃ kho panassa amanāpaṃ, kathaṃ naṃ
mayaṃ tena samudācareyyāma: ‘sammannati kho pana cīvarapiṇḍapātasenāsanagilānappaccayabhesajjaparikkhārena; yaṃ tumo karissati tumova tena paññāyissatī’ti. Evarūpaṃ kho, moggallāna, satthāraṃ sāvakā ñāṇadassanato rakkhanti; evarūpo ca pana satthā sāvakehi ñāṇadassanato rakkhaṃ paccāsīsati. Ime kho, moggallāna, pañca satthāro santo saṃvijjamānā lokasmiṃ. <span class="brnum">(5)</span></p>
<p>
<a class="sc" id="11"></a>
<a id="p_16A5_602" class="ms"></a>
Ahaṃ kho pana, moggallāna, parisuddhasīlo samāno ‘parisuddhasīlomhī’ti
paṭijānāmi ‘parisuddhaṃ me sīlaṃ pariyodātaṃ asaṅkiliṭṭhan’ti. Na ca maṃ sāvakā
sīlato rakkhanti, na cāhaṃ sāvakehi sīlato rakkhaṃ paccāsīsāmi. Parisuddhājīvo
samāno ‘parisuddhājīvomhī’ti paṭijānāmi ‘parisuddho me ājīvo pariyodāto
asaṅkiliṭṭho’ti. Na ca maṃ sāvakā ājīvato rakkhanti, na cāhaṃ sāvakehi ājīvato
rakkhaṃ paccāsīsāmi. Parisuddhadhammadesano samāno ‘parisuddhadhammadesanomhī’ti paṭijānāmi ‘parisuddhā me dhammadesanā pariyodātā asaṅkiliṭṭhā’ti. Na ca maṃ sāvakā dhammadesanato rakkhanti, na cāhaṃ sāvakehi dhammadesanato rakkhaṃ paccāsīsāmi. Parisuddhaveyyākaraṇo samāno ‘parisuddhaveyyākaraṇomhī’ti paṭijānāmi ‘parisuddhaṃ me veyyākaraṇaṃ pariyodātaṃ asaṅkiliṭṭhan’ti. Na ca maṃ sāvakā veyyākaraṇato rakkhanti, na cāhaṃ sāvakehi veyyākaraṇato rakkhaṃ paccāsīsāmi. Parisuddhañāṇadassano samāno ‘parisuddhañāṇadassanomhī’ti paṭijānāmi ‘parisuddhaṃ me ñāṇadassanaṃ pariyodātaṃ asaṅkiliṭṭhan’ti. Na ca maṃ sāvakā ñāṇadassanato rakkhanti, na cāhaṃ sāvakehi ñāṇadassanato rakkhaṃ paccāsīsāmī”ti.</p>
<p class="endsection">Dasamaṃ.</p>
<p class="endsection">Kakudhavaggo pañcamo.</p>
<blockquote class="uddanagatha">
<p>
<a class="sc" id="12"></a>
<a class="pts" id="pts3.127"></a>
<a id="p_16A5_606" class="ms"></a>
Dve sampadā byākaraṇaṃ,<br>
phāsu akuppapañcamaṃ;<br>
Sutaṃ kathā āraññako,<br>
sīho ca kakudho dasāti.
</p>
</blockquote>
<p class="endsutta">Dutiyo paṇṇāsako samatto.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dutiyapaṇṇāsaka</span>
<span class="hidden">Kakudhavagga</span>
<span class="hidden">Paṭhamasampadāsutta</span>
</div>
</section>
<a class="previous" href="/pi/an5.99">◀ Aṅguttara Nikāya  5.99</a><a class="top" href="#"> ▲ TOP </a><a class="next" href="/pi/an5.101">Aṅguttara Nikāya  5.101 ▶</a>
</div>
</body>
</html>