<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an9.21">
<article>
<div id="an9.21" class="hgroup">
<p class="division">Aṅguttara Nikāya 9</p>
<p>3. Sattāvāsavagga</p>
<h1><span class="var" id="note81" title="ṭhānasuttaṃ (bj)">21. Tiṭhānasutta</span></h1>
</div>
<p><a class="sc" id="1"></a>
<a id="p_17A9_179" class="ms"></a>
<a class="msdiv" id="msdiv_21"></a>
“Tīhi, bhikkhave, ṭhānehi uttarakurukā manussā deve ca tāvatiṃse adhiggaṇhanti
jambudīpake ca manusse. Katamehi tīhi? Amamā, apariggahā, niyatāyukā,
<span class="var" title="visesabhuno (bj, s1-3, pts1)" id="note82">visesaguṇā</span>–  imehi kho, bhikkhave, tīhi ṭhānehi uttarakurukā manussā deve ca
tāvatiṃse adhiggaṇhanti jambudīpake ca manusse.</p>
<p><a class="sc" id="2"></a>
<a id="p_17A9_180" class="ms"></a>
Tīhi, bhikkhave, ṭhānehi devā tāvatiṃsā uttarakuruke ca manusse adhiggaṇhanti
jambudīpake ca manusse. Katamehi tīhi? Dibbena āyunā, dibbena vaṇṇena, dibbena
sukhena–  imehi kho, bhikkhave, tīhi ṭhānehi devā tāvatiṃsā uttarakuruke ca
manusse adhiggaṇhanti jambudīpake ca manusse.</p>
<p><span class="cross" title="^kv1.1#538 [Suddhasaccikaṭṭha/Suddhabrahmacariyakathā]" id="note83">^</span>
<a class="sc" id="3"></a>
<a id="p_17A9_181" class="ms"></a>
Tīhi, bhikkhave, ṭhānehi jambudīpakā manussā uttarakuruke ca manusse
adhiggaṇhanti deve ca tāvatiṃse. Katamehi tīhi? Sūrā, satimanto, idha
brahmacariyavāso–  imehi kho, bhikkhave, tīhi ṭhānehi jambudīpakā manussā
uttarakuruke ca manusse adhiggaṇhanti deve ca tāvatiṃse”ti.</p>
<p class="endsection">Paṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭhamapaṇṇāsaka</span>
<span class="hidden">Sattāvāsavagga</span>
<span class="hidden">Tiṭhānasutta</span>
</div>
</section>
<a class="previous" href="/pi/an9.20">◀ Aṅguttara Nikāya  9.20</a><a class="top" href="#"> ▲ TOP </a><a class="next" href="/pi/an9.22">Aṅguttara Nikāya  9.22 ▶</a>
</div>
</body>
</html>