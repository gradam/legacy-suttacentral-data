<!DOCTYPE html>
<html data-prev="an5.66" data-next="an5.68">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an5.67">
<article>
<div id="an5.67" class="hgroup">
<p class="division">Aṅguttara Nikāya 5</p>
<p>7. Saññāvagga</p>
<h1>67. Paṭha­ma­iddhi­pāda­sutta</h1>
</div>
<p><a class="sc" id="1"></a>
<a class="pts1" id="pts3.82"></a>
<a id="p_16A5_413" class="ms"></a>
<a class="msdiv" id="msdiv_67"></a>
“Yo hi koci, bhikkhave, bhikkhu vā bhikkhunī vā <span class="var" title="ime pañca dhamme (mr)" id="note202">pañca dhamme</span> <span class="var" title="ime pañca dhamme (mr)" id="note203">bhāveti, pañca
dhamme</span> bahulīkaroti, tassa dvinnaṃ phalānaṃ aññataraṃ phalaṃ pāṭikaṅkhaṃ—
diṭṭheva dhamme aññā, sati vā upādisese anāgāmitā.</p>
<p><a class="sc" id="2"></a>
<a id="p_16A5_414" class="ms"></a>
Katame pañca? Idha, bhikkhave, bhikkhu chanda­samā­dhi­pa­dhā­na­saṅ­khā­ra­saman­nā­gataṃ iddhipādaṃ bhāveti, vīriyasamādhi … pe … cittasamādhi … vīmaṃ­sā­samā­dhi­pa­dhā­na­saṅ­khā­ra­saman­nā­gataṃ iddhipādaṃ bhāveti, <span class="var" title="ussoḷhī yeva pañcamī (bj)" id="note204">ussoḷhiññeva pañcamiṃ</span>. Yo hi koci, bhikkhave, bhikkhu vā bhikkhunī vā ime pañca dhamme bhāveti, ime pañca dhamme bahulīkaroti, tassa dvinnaṃ phalānaṃ aññataraṃ phalaṃ pāṭikaṅkhaṃ—diṭṭheva dhamme aññā, sati vā upādisese anāgāmitā”ti.</p>
<p class="endsection">Sattamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dutiya­paṇṇā­saka</span>
<span class="hidden">Saññāvagga</span>
<span class="hidden">Paṭha­ma­saññā­sutta</span>
</div>
</section>
<a class="previous" href="/pi/an5.66">◀ Aṅguttara Nikāya  5.66</a><a class="top" href="#"> ▲ TOP </a><a class="next" href="/pi/an5.68">Aṅguttara Nikāya  5.68 ▶</a>
</div>
</body>
</html>