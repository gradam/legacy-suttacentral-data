<!DOCTYPE html>
<html data-prev="an10.25" data-next="an10.27">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an10.26">
<article>
<div id="an10.26" class="hgroup">
<p class="division">Aṅguttara Nikāya 10</p>
<p>3. Mahāvagga</p>
<h1>26. Kāḷīsutta</h1>
</div>
<p><a class="sc" id="1"></a>
<a id="p_17A10_187" class="ms"></a>
<a class="msdiv" id="msdiv_26"></a>
Ekaṃ samayaṃ āyasmā mahākaccāno avantīsu viharati <span class="var" title="gulaghare (mr) | kururaghare (^pi-tv-kd5#50 [Cammak­khan­dhaka/ Soṇa­kuṭikaṇ­ṇavat­thu])" id="note48">kuraraghare</span> pavatte pabbate.
Atha kho kāḷī upāsikā kuraragharikā yenāyasmā mahākaccāno tenupasaṅkami;
upasaṅkamitvā āyasmantaṃ mahākaccānaṃ abhivādetvā ekamantaṃ nisīdi. Ekamantaṃ
nisinnā kho kāḷī upāsikā kuraragharikā āyasmantaṃ mahākaccānaṃ etadavoca:
“vuttamidaṃ, bhante, bhagavatā kumāripañhesu:</p>
<blockquote class="gatha">
<p><span class="cross" title="^sn4.25#1 [25. Māradhītusutta]" id="note49">^</span>
<a class="sc" id="2"></a>
<a id="p_17A10_188" class="ms"></a>
‘Atthassa pattiṃ hadayassa santiṃ,<br>
Jetvāna senaṃ piyasātarūpaṃ;<br>
<span class="var" title="ekāhaṃ (mr)" id="note50">Ekohaṃ</span> jhāyaṃ sukha­manu­bodhiṃ,<br>
Tasmā <span class="var" title="jane (bj)" id="note51">janena</span> na karomi <span class="var" title="sakhiṃ (mr)" id="note52">sakkhiṃ</span>;<br>
<span class="var" title="sakhī (mr)" id="note53">Sakkhī</span> na sampajjati kenaci me’ti.
</p>
</blockquote>
<p><a class="sc" id="3"></a>
<a class="pts1" id="pts5.47"></a>
<a id="p_17A10_189" class="ms"></a>
Imassa kho, bhante, bhagavatā saṅkhittena bhāsitassa kathaṃ vitthārena attho
daṭṭhabbo”ti?</p>
<p><a class="sc" id="4"></a>
<a id="p_17A10_190" class="ms"></a>
“Pathavī­ka­siṇa­samā­patti­paramā kho, bhagini, eke samaṇabrāhmaṇā ‘<span class="var" title="atthā­bhi­nib­bat­te­suṃ (bj, s1-3, pts1)" id="note54">attho’ti
abhi­nib­bat­te­suṃ</span>. Yāvatā kho, bhagini, pathavī­ka­siṇa­samā­patti­paramatā,
tadabhiññāsi bhagavā. Tadabhiññāya bhagavā <span class="var" title="ādimaddasa (bj, s1-3, pts1)" id="note55">assādamaddasa</span> ādīnavamaddasa
­nissa­ra­ṇa­maddasa maggā­magga­ñāṇadas­sana­maddasa. Tassa assā­da­dassa­na­hetu
ādīna­va­dassa­na­hetu ­nissa­ra­ṇa­dassa­na­hetu maggā­magga­ñāṇadas­sana­hetu atthassa
patti hadayassa santi viditā hoti.</p>
<p><a class="sc" id="5"></a>
<a id="p_17A10_191" class="ms"></a>
Āpo­kasi­ṇa­samā­patti­paramā kho, bhagini … pe … tejo­kasi­ṇa­samā­patti­paramā kho,
bhagini … vāyo­kasiṇa­samā­patti­paramā kho, bhagini … nīlakasi­ṇa­samā­patti­paramā kho, bhagini … pītaka­siṇa­samā­patti­paramā kho, bhagini … lohita­ka­siṇa­samā­patti­paramā kho, bhagini … odāta­kasiṇa­samā­patti­paramā kho, bhagini … ākāsa­kasiṇa­samā­patti­paramā kho, bhagini … viñ­ñā­ṇa­ka­siṇa­samā­patti­paramā kho, bhagini, eke samaṇabrāhmaṇā ‘attho’ti abhi­nib­bat­te­suṃ. Yāvatā kho, bhagini, viñ­ñā­ṇa­ka­siṇa­samā­patti­paramatā, tadabhiññāsi bhagavā. Tadabhiññāya bhagavā assādamaddasa … ādīnavamaddasa … ­nissa­ra­ṇa­maddasa … maggā­magga­ñāṇadas­sana­maddasa … tassa assā­da­dassa­na­hetu ādīna­va­dassa­na­hetu ­nissa­ra­ṇa­dassa­na­hetu maggā­magga­ñāṇadas­sana­hetu atthassa patti hadayassa santi viditā hoti. Iti kho, bhagini, yaṃ taṃ vuttaṃ bhagavatā kumāripañhesu: </p>
<blockquote class="gatha">
<p><a class="sc" id="6"></a>
<a class="pts1" id="pts5.48"></a>
<a id="p_17A10_192" class="ms"></a>
‘Atthassa pattiṃ hadayassa santiṃ,<br>
Jetvāna senaṃ piyasātarūpaṃ;<br>
Ekohaṃ jhāyaṃ sukha­manu­bodhiṃ,<br>
Tasmā janena na karomi sakkhiṃ;<br>
Sakkhī na sampajjati kenaci me’ti.
</p>
</blockquote>
<p><a class="sc" id="7"></a>
<a id="p_17A10_193" class="ms"></a>
Imassa kho, bhagini, bhagavatā saṅkhittena bhāsitassa evaṃ vitthārena attho
daṭṭhabbo”ti.</p>
<p class="endsection">Chaṭṭhaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭha­ma­paṇṇā­saka</span>
<span class="hidden">Mahāvagga</span>
<span class="hidden">Sīhanādasutta</span>
</div>
</section>
<a class="previous" href="/pi/an10.25">◀ Aṅguttara Nikāya  10.25</a><a class="top" href="#"> ▲ TOP </a><a class="next" href="/pi/an10.27">Aṅguttara Nikāya  10.27 ▶</a>
</div>
</body>
</html>