<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
<div id="menu">
<ul><li><a id="menu180" href="#an2.180">180 </a></li>
<li><a id="menu181-185" href="#an2.181">181–​185 </a></li>
<li><a id="menu186-190" href="#an2.186">186–​190 </a></li>
<li><a id="menu191-195" href="#an2.191">191–​195 </a></li>
<li><a id="menu196-200" href="#an2.196">196–​200 </a></li>
<li><a id="menu201-205" href="#an2.201">201–​205 </a></li>
<li><a id="menu206-210" href="#an2.206">206–​210 </a></li>
<li><a id="menu211-215" href="#an2.211">211–​215 </a></li>
<li><a id="menu216-220" href="#an2.216">216–​220 </a></li>
<li><a id="menu221-229" href="#an2.221">221–​229 </a></li>
</ul></div>
</div>
<section id="vagga"><section class="sutta"><article><hgroup id="an2.180"><h3>Aṅguttara Nikāya 2</h3> <h2>16. Kodhapeyyāla</h2><h1><span id="r180−229">180 </span></h1></hgroup><span id="r180−229"></span><p><span id="r180−229"><a id="p_15A2_276" class="ms"></a><a class="msdiv" id="msdiv_181"></a><a class="sc" id="1"></a>
“Dveme, bhikkhave, dhammā. Katame dve? Kodho ca upanāho ca … makkho ca paḷāso ca … issā ca macchariyañca … māyā ca sāṭheyyañca … ahirikañca anottappañca. Ime kho, bhikkhave, dve dhammā”.</span></p><span id="r180−229"></span></article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
<span id="r180−229">Peyyāla</span></div>
</section>
<section class="sutta"><article><hgroup id="an2.181"><h1><span id="r180−229">181–​185 </span></h1></hgroup><span id="r180−229"></span><p><span id="r180−229"><a id="p_15A2_277" class="ms"></a><a class="msdiv" id="msdiv_182"></a><a class="sc" id="1"></a>
“Dveme, bhikkhave, dhammā. Katame dve? Akkodho ca anupanāho ca … amakkho ca apaḷāso ca … anissā ca amacchariyañca … amāyā ca asāṭheyyañca … hirī ca ottappañca. Ime kho, bhikkhave, dve dhammā”.</span></p><span id="r180−229"></span></article>
</section>
<section class="sutta"><article><hgroup id="an2.186"><h1><span id="r180−229">186–​190 </span></h1></hgroup><span id="r180−229"></span><p><span id="r180−229"><a id="p_15A2_278" class="ms"></a><a class="msdiv" id="msdiv_183"></a><a class="sc" id="1"></a>
“Dvīhi, bhikkhave, dhammehi samannāgato dukkhaṃ viharati. Katamehi dvīhi? Kodhena ca upanāhena ca … makkhena ca paḷāsena ca … issāya ca macchariyena ca … māyāya ca sāṭheyyena ca … ahirikena ca anottappena ca. Imehi kho, bhikkhave, dvīhi dhammehi samannāgato dukkhaṃ viharati”.</span></p><span id="r180−229"></span></article>
</section>
<section class="sutta"><article><hgroup id="an2.191"><h1><span id="r180−229">191–​195 </span></h1></hgroup><span id="r180−229"></span><p><span id="r180−229"><a id="p_15A2_279" class="ms"></a><a class="msdiv" id="msdiv_184"></a><a class="sc" id="1"></a>
“Dvīhi, bhikkhave, dhammehi samannāgato sukhaṃ viharati. Katamehi dvīhi? Akkodhena ca anupanāhena ca … amakkhena ca apaḷāsena ca … anissāya ca amacchariyena ca … amāyāya ca asāṭheyyena ca … hiriyā ca ottappena ca. Imehi kho, bhikkhave, dvīhi dhammehi samannāgato sukhaṃ viharati”.</span></p><span id="r180−229"></span></article>
</section>
<section class="sutta"><article><hgroup id="an2.196"><h1><span id="r180−229">196–​200 </span></h1></hgroup><span id="r180−229"></span><p><span id="r180−229"><a id="p_15A2_280" class="ms"></a><a class="msdiv" id="msdiv_185"></a><a class="sc" id="1"></a>
“Dveme, bhikkhave, dhammā sekhassa bhikkhuno parihānāya saṃvattanti. Katame dve? Kodho ca upanāho ca … makkho ca paḷāso ca … issā ca macchariyañca … māyā ca sāṭheyyañca … ahirikañca anottappañca. Ime kho, bhikkhave, dve dhammā sekhassa bhikkhuno parihānāya saṃvattanti”.</span></p><span id="r180−229"></span></article>
</section>
<section class="sutta"><article><hgroup id="an2.201"><h1><span id="r180−229">201–​205 </span></h1></hgroup><span id="r180−229"></span><p><span id="r180−229"><a id="p_15A2_281" class="ms"></a><a class="msdiv" id="msdiv_186"></a><a class="sc" id="1"></a>
“Dveme, bhikkhave, dhammā sekhassa bhikkhuno aparihānāya saṃvattanti. Katame dve? Akkodho ca anupanāho ca … amakkho ca apaḷāso ca … anissā ca amacchariyañca … amāyā ca asāṭheyyañca … hirī ca ottappañca. Ime kho, bhikkhave, dve dhammā sekhassa bhikkhuno aparihānāya saṃvattanti”.</span></p><span id="r180−229"></span></article>
</section>
<section class="sutta"><article><hgroup id="an2.206"><h1><span id="r180−229">206–​210 </span></h1></hgroup><span id="r180−229"></span><p><span id="r180−229"><a id="p_15A2_282" class="ms"></a><a class="msdiv" id="msdiv_187"></a><a class="sc" id="1"></a>
“Dvīhi, bhikkhave, dhammehi samannāgato yathābhataṃ nikkhitto evaṃ niraye. Katamehi dvīhi? Kodhena ca upanāhena ca … makkhena ca paḷāsena ca … issāya ca macchariyena ca … māyāya ca sāṭheyyena ca … ahirikena ca anottappena ca. Imehi kho, bhikkhave, dvīhi dhammehi samannāgato yathābhataṃ nikkhitto evaṃ niraye”.</span></p><span id="r180−229"></span></article>
</section>
<section class="sutta"><article><hgroup id="an2.211"><h1><span id="r180−229">211–​215 </span></h1></hgroup><span id="r180−229"></span><p><span id="r180−229"><a id="p_15A2_283" class="ms"></a><a class="msdiv" id="msdiv_188"></a><a class="sc" id="1"></a>
“Dvīhi, bhikkhave, dhammehi samannāgato yathābhataṃ nikkhitto evaṃ sagge. Katamehi dvīhi? Akkodhena ca anupanāhena ca … amakkhena ca apaḷāsena ca … anissāya ca amacchariyena ca … amāyāya ca asāṭheyyena ca … hiriyā ca ottappena ca. Imehi kho, bhikkhave, dvīhi dhammehi samannāgato yathābhataṃ nikkhitto evaṃ sagge”.</span></p><span id="r180−229"></span></article>
</section>
<section class="sutta"><article><hgroup id="an2.216"><h1><span id="r180−229">216–​220 </span></h1></hgroup><span id="r180−229"></span><p><span id="r180−229"><a id="p_15A2_284" class="ms"></a><a class="msdiv" id="msdiv_189"></a><a class="sc" id="1"></a>
“Dvīhi, bhikkhave, dhammehi samannāgato idhekacco kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Katamehi dvīhi? Kodhena ca upanāhena ca … makkhena ca paḷāsena ca … issāya ca macchariyena ca … māyāya ca sāṭheyyena ca … ahirikena ca anottappena ca. Imehi kho, bhikkhave, dvīhi dhammehi samannāgato idhekacco kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati”.</span></p><span id="r180−229"></span></article>
</section>
<section class="sutta"><article><hgroup id="an2.221"><h1><span id="r180−229">221–​229 </span></h1></hgroup><span id="r180−229"></span><p><span id="r180−229"><a id="p_15A2_285" class="ms"></a><a class="msdiv" id="msdiv_190"></a><a class="sc" id="1"></a>
“Dvīhi, bhikkhave, dhammehi samannāgato idhekacco kāyassa bhedā paraṃ maraṇā sugatiṃ saggaṃ lokaṃ upapajjati. Katamehi dvīhi? Akkodhena ca anupanāhena ca … amakkhena ca apaḷāsena ca … anissāya ca amacchariyena ca … amāyāya ca asāṭheyyena ca … hiriyā ca ottappena ca. Imehi kho, bhikkhave, dvīhi dhammehi samannāgato idhekacco kāyassa bhedā paraṃ maraṇā sugatiṃ saggaṃ lokaṃ upapajjati”.</span></p><span id="r180−229"></span>
<p class="endsection"><span id="r180−229">Kodhapeyyālaṃ niṭṭhitaṃ.</span></p><span id="r180−229">
</span><span id="r180−229"></span></article>
</section>
</section>
<span id="r180−229"></span><span id="r180−229"></span><span id="r180−229"></span> <a class="previous" href="/an2.163-179/pi/">◀ Aṅguttara Nikāya  2.163–​179</a><a class="top" href="#"> ▲ TOP </a><a class="next" href="/an2.230-279/pi/">Aṅguttara Nikāya  2.230–​279 ▶</a>
</div>
<div class="hidden">
<span id="r180−229">Kodhapeyyāla</span></div>
</div>
</body>
</html>