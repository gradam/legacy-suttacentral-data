<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an4.44">
<article>
<div id="an4.44" class="hgroup">
<p class="division">Aṅguttara Nikāya 4</p>
<p>5. Rohitassavagga</p>
<h1>44. Dutiya­kodha­garu­sutta</h1>
</div>
<p><a class="sc" id="1"></a>
<a id="p_15A4_307" class="ms"></a>
<a class="msdiv" id="msdiv_44"></a>
“Cattārome, bhikkhave, asaddhammā. Katame cattāro? Kodhagarutā na
sad­dhamma­garutā, makkhagarutā na sad­dhamma­garutā, lābhagarutā na
sad­dhamma­garutā, sakkāragarutā na sad­dhamma­garutā. Ime kho, bhikkhave, cattāro
asaddhammā.</p>
<p><a class="sc" id="2"></a>
<a id="p_15A4_308" class="ms"></a>
Cattārome, bhikkhave, saddhammā. Katame cattāro? Sad­dhamma­garutā na
kodhagarutā, sad­dhamma­garutā na makkhagarutā, sad­dhamma­garutā na lābhagarutā,
sad­dhamma­garutā na sakkāragarutā. Ime kho, bhikkhave, cattāro saddhammāti.</p>
<blockquote class="gatha">
<p><a class="sc" id="3"></a>
<a id="p_15A4_309" class="ms"></a>
Kodha­mak­kha­garu bhikkhu,<br>
lābhasakkā­ra­gāravo;<br>
Sukhette pūtibījaṃva,<br>
saddhamme na virūhati.
</p>
<p><a class="sc" id="4"></a>
<a id="p_15A4_310" class="ms"></a>
Ye ca sad­dhamma­garuno,<br>
vihaṃsu viharanti ca;<br>
Te ve dhamme virūhanti,<br>
<span class="var" title="sneha­manvāya­mi­vosadhāti (bj, s1-3, km, pts1)" id="note147">sne­hānvaya­mi­vo­sadhā”ti</span>.
</p>
</blockquote>
<p class="endsection">Catutthaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭha­ma­paṇṇā­saka</span>
<span class="hidden">Rohitassavagga</span>
<span class="hidden">Samā­dhi­bhāva­nā­sutta</span>
</div>
</section>
<a class="previous" href="/pi/an4.43">◀ Aṅguttara Nikāya  4.43</a><a class="top" href="#"> ▲ TOP </a><a class="next" href="/pi/an4.45">Aṅguttara Nikāya  4.45 ▶</a>
</div>
</body>
</html>