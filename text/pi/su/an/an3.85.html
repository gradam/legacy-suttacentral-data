<!DOCTYPE html>
<html data-prev="an3.84" data-next="an3.86">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an3.85">
<article>
<div class="hgroup">
<p class="division">Aṅguttara Nikāya 3</p>
<p>9. Samaṇavagga</p>
<h1>85. Sekkhasutta</h1>
</div>
<p><a class="sc" id="1"></a><a id="p_15A3_740" class="ms"></a><a class="msdiv" id="msdiv_86"></a>Atha kho aññataro bhikkhu yena bhagavā tenupasaṅkami; upasaṅkamitvā bhagavantaṃ
abhivādetvā ekamantaṃ nisīdi. Ekamantaṃ nisinno kho so bhikkhu bhagavantaṃ
etadavoca: </p>
<p><a class="sc" id="2"></a><a id="p_15A3_741" class="ms"></a>“‘Sekho, sekho’ti, bhante, vuccati. Kittāvatā nu kho, bhante, sekho hotī”ti?
“Sikkhatīti kho, bhikkhu, tasmā sekhoti vuccati. Kiñca sikkhati? Adhisīlampi
sikkhati, adhicittampi sikkhati, adhipaññampi sikkhati. Sikkhatīti kho,
bhikkhu, tasmā sekhoti vuccatīti.</p>
<blockquote class="gatha">
<p><span class="cross" title="^it62#1 [Indriyasutta] | ^it102#1 [Āsa­vak­kha­ya­sutta]" id="note316">*</span>
<a class="sc" id="3"></a><a id="p_15A3_742" class="ms"></a>Sekhassa sikkhamānassa,<br>
uju­mag­gā­nusā­rino;<br>
Khayasmiṃ paṭhamaṃ ñāṇaṃ,<br>
tato aññā anantarā.
</p>
<p><a class="sc" id="4"></a><a id="p_15A3_743" class="ms"></a>Tato <span class="var" title="aññāvimuttiyā (mr)" id="note317">aññāvimuttassa</span>,<br>
<span class="var" title="ñāṇañca (mr)" id="note318">ñāṇaṃ ve</span> hoti tādino;<br>
Akuppā me vimuttīti,<br>
­bhavasaṃ­yoja­nak­khaye”ti.
</p>
</blockquote>
<p class="endsection">Pañcamaṃ. ()</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dutiya­paṇṇā­saka</span>
<span class="hidden">Samaṇavagga</span>
<span class="hidden">Samaṇasutta</span>
</aside>
</section>
<a class="previous" href="/pi/an3.84">◀ Aṅguttara Nikāya  3.84</a><a class="top" href="#"> ▲ TOP </a><a class="next" href="/pi/an3.86">Aṅguttara Nikāya  3.86 ▶</a></div>
</body>
</html>