<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an3.60">
<article>
<div id="an3.60" class="hgroup">
<p class="division">Aṅguttara Nikāya 3</p>
<p>6. Brāhmaṇavagga</p>
<h1>60. Saṅgāravasutta</h1>
</div>
<p>
<a class="sc" id="1"></a>
<a id="p_15A3_394" class="ms"></a>
<a class="msdiv" id="msdiv_61"></a>
Atha kho saṅgāravo brāhmaṇo yena bhagavā tenupasaṅkami; upasaṅkamitvā bhagavatā
saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi.
Ekamantaṃ nisinno kho saṅgāravo brāhmaṇo bhagavantaṃ etadavoca: “mayamassu, bho
gotama, brāhmaṇā nāma. Yaññaṃ yajāmapi yajāpemapi. Tatra, bho gotama, yo <span class="var" title='[{"eds":["s1","s2","s3","km"],"var":"yo ceva yaññaṃ yajati "}]'>ceva
yajati</span> yo ca yajāpeti sabbe te anekasārīrikaṃ <span class="var" title='[{"eds":["bj","s1","s2","s3","pts1"],"var":"puññapaṭipadaṃ "}]'>puññappaṭipadaṃ</span> paṭipannā honti,
yadidaṃ yaññādhikaraṇaṃ. Yo panāyaṃ, bho gotama, yassa vā tassa vā kulā
agārasmā anagāriyaṃ pabbajito ekamattānaṃ dameti, ekamattānaṃ sameti,
ekamattānaṃ parinibbāpeti, evamassāyaṃ ekasārīrikaṃ puññappaṭipadaṃ paṭipanno
hoti, yadidaṃ pabbajjādhikaraṇan”ti.</p>
<p>
<a class="sc" id="2"></a>
<a class="pts" id="pts1.169"></a>
<a id="p_15A3_395" class="ms"></a>
“Tena hi, brāhmaṇa, taññevettha paṭipucchissāmi. Yathā te khameyya tathā naṃ
byākareyyāsi. Taṃ kiṃ maññasi, brāhmaṇa, idha tathāgato loke uppajjati arahaṃ
sammāsambuddho vijjācaraṇasampanno sugato lokavidū anuttaro purisadammasārathi
satthā devamanussānaṃ buddho bhagavā. So evamāha: ‘ethāyaṃ maggo ayaṃ paṭipadā
yathāpaṭipanno ahaṃ anuttaraṃ brahmacariyogadhaṃ sayaṃ abhiññā sacchikatvā
pavedemi; <span class="var" title='[{"eds":["mr"],"var":"etaṃ "}]'>etha</span>, tumhepi tathā paṭipajjatha, yathāpaṭipannā tumhepi anuttaraṃ
brahmacariyogadhaṃ sayaṃ abhiññā sacchikatvā upasampajja viharissathā’ti. Iti
<span class="var" title='[{"eds":["mr"],"var":"sayaṃ ceva "}]'>ayañceva</span> satthā dhammaṃ deseti, pare ca tathatthāya paṭipajjanti, tāni kho pana
honti anekānipi satāni anekānipi sahassāni anekānipi satasahassāni.</p>
<p>
<a class="sc" id="3"></a>
<a id="p_15A3_396" class="ms"></a>
Taṃ kiṃ maññasi, brāhmaṇa, iccāyaṃ evaṃ sante ekasārīrikā vā puññappaṭipadā
hoti anekasārīrikā vā, yadidaṃ pabbajjādhikaraṇan”ti? “<span class="var" title='[{"eds":["mr"],"var":"iccāyante "}]'>Iccāyampi</span>, bho gotama,
evaṃ sante anekasārīrikā puññappaṭipadā hoti, yadidaṃ pabbajjādhikaraṇan”ti.</p>
<p>
<a class="sc" id="4"></a>
<a id="p_15A3_397" class="ms"></a>
Evaṃ vutte, āyasmā ānando saṅgāravaṃ brāhmaṇaṃ etadavoca: “imāsaṃ te, brāhmaṇa,
dvinnaṃ paṭipadānaṃ katamā paṭipadā khamati appatthatarā ca appasamārambhatarā
ca mahapphalatarā ca mahānisaṃsatarā cā”ti? Evaṃ vutte, saṅgāravo brāhmaṇo
āyasmantaṃ ānandaṃ etadavoca: “seyyathāpi bhavaṃ gotamo bhavaṃ cānando. Ete me
pujjā, ete me pāsaṃsā”ti.</p>
<p>
<a class="sc" id="5"></a>
<a id="p_15A3_398" class="ms"></a>
Dutiyampi kho āyasmā ānando saṅgāravaṃ brāhmaṇaṃ etadavoca: “na kho tyāhaṃ,
brāhmaṇa, evaṃ pucchāmi: ‘ke vā te pujjā ke vā te pāsaṃsā’ti? Evaṃ kho tyāhaṃ,
brāhmaṇa, pucchāmi: ‘imāsaṃ te, brāhmaṇa, dvinnaṃ paṭipadānaṃ katamā paṭipadā
khamati appatthatarā ca appasamārambhatarā ca mahapphalatarā ca mahānisaṃsatarā
cā’”ti? Dutiyampi kho saṅgāravo brāhmaṇo āyasmantaṃ ānandaṃ etadavoca:
“seyyathāpi bhavaṃ gotamo bhavaṃ cānando. Ete me pujjā, ete me pāsaṃsā”ti.</p>
<p>
<a class="sc" id="6"></a>
<a id="p_15A3_399" class="ms"></a>
Tatiyampi kho āyasmā ānando saṅgāravaṃ brāhmaṇaṃ etadavoca: “na kho tyāhaṃ,
brāhmaṇa, evaṃ pucchāmi: ‘ke vā te pujjā ke vā te pāsaṃsā’ti? Evaṃ kho tyāhaṃ,
brāhmaṇa, pucchāmi: ‘imāsaṃ te, brāhmaṇa, dvinnaṃ paṭipadānaṃ katamā paṭipadā
khamati appatthatarā ca appasamārambhatarā ca mahapphalatarā ca mahānisaṃsatarā
cā’”ti? Tatiyampi kho saṅgāravo brāhmaṇo āyasmantaṃ ānandaṃ etadavoca:
“seyyathāpi bhavaṃ gotamo bhavaṃ cānando. Ete me pujjā, ete me pāsaṃsā”ti.</p>
<p>
<a class="sc" id="7"></a>
<a class="pts" id="pts1.170"></a>
<a id="p_15A3_400" class="ms"></a>
Atha kho bhagavato etadahosi: “yāva tatiyampi kho saṅgāravo brāhmaṇo ānandena
<span class="var" title='[{"xref":{"bm":"6","desc":"Mahāgosiṅgasutta","lang":"pi","uid":"mn32"}}]'>sahadhammikaṃ pañhaṃ puṭṭho saṃsādeti</span> no vissajjeti. Yannūnāhaṃ
parimoceyyan”ti. Atha kho bhagavā saṅgāravaṃ brāhmaṇaṃ etadavoca: “kā <span class="var" title='[{"eds":["bj","pts1"],"var":"kānujja "}]'>nvajja</span>,
brāhmaṇa, rājantepure <span class="var" title='[{"eds":["bj","s1","s2","s3","km","pts1"],"var":"rājaparisāyaṃ "}]'>rājapurisānaṃ</span> sannisinnānaṃ sannipatitānaṃ antarākathā
udapādī”ti? “Ayaṃ khvajja, bho gotama, rājantepure rājapurisānaṃ sannisinnānaṃ
sannipatitānaṃ antarākathā udapādi: ‘pubbe sudaṃ appatarā ceva bhikkhū ahesuṃ
bahutarā ca uttari manussadhammā iddhipāṭihāriyaṃ dassesuṃ; etarahi pana
bahutarā ceva bhikkhū appatarā ca uttari manussadhammā iddhipāṭihāriyaṃ
dassentī’ti. Ayaṃ khvajja, bho gotama, rājantepure rājapurisānaṃ sannisinnānaṃ
sannipatitānaṃ antarākathā udapādī”ti.</p>
<p>
<a class="sc" id="8"></a>
<a id="p_15A3_401" class="ms"></a>
<span class="cross" title='[{"bm":"4","desc":"Kevaṭṭasutta","lang":"pi","uid":"dn11"},{"bm":"1","desc":"6 Pāṭihāriyakathā","lang":"pi","uid":"ps3.7"}]'>^</span>

“Tīṇi kho imāni, brāhmaṇa, pāṭihāriyāni. Katamāni tīṇi? Iddhipāṭihāriyaṃ,
ādesanāpāṭihāriyaṃ, anusāsanīpāṭihāriyaṃ. Katamañca, brāhmaṇa,
iddhipāṭihāriyaṃ? Idha, brāhmaṇa, ekacco anekavihitaṃ iddhividhaṃ paccanubhoti:
‘ekopi hutvā bahudhā hoti, bahudhāpi hutvā eko hoti; āvibhāvaṃ, tirobhāvaṃ;
tirokuṭṭaṃ tiropākāraṃ tiropabbataṃ asajjamāno gacchati, seyyathāpi ākāse;
pathaviyāpi ummujjanimujjaṃ karoti, seyyathāpi udake; udakepi <span class="var" title='[{"eds":["bj"],"var":"abhejjamāne "},{"eds":["pts1"],"var":"abhijjamāno "}]'>abhijjamāne</span>
gacchati, seyyathāpi pathaviyaṃ; ākāsepi pallaṅkena kamati, seyyathāpi pakkhī
sakuṇo; imepi candimasūriye evaṃmahiddhike evaṃmahānubhāve pāṇinā <span class="var" title='[{"note":"6D:831; 26Ps:621","var":"parāmasati "}]'>parimasati</span>
parimajjati, yāva brahmalokāpi kāyena vasaṃ vatteti’. Idaṃ vuccati, brāhmaṇa,
iddhipāṭihāriyaṃ.</p>
<p>
<a class="sc" id="9"></a>
<a id="p_15A3_402" class="ms"></a>
Katamañca, brāhmaṇa, ādesanāpāṭihāriyaṃ? Idha, brāhmaṇa, ekacco nimittena
ādisati: ‘evampi te mano, itthampi te mano, itipi te cittan’ti. So bahuñcepi
ādisati tatheva taṃ hoti, no aññathā.</p>
<p>
<a class="sc" id="10"></a>
<a class="pts" id="pts1.171"></a>
<a id="p_15A3_403" class="ms"></a>
Idha pana, brāhmaṇa, ekacco na heva kho nimittena ādisati, api ca kho
manussānaṃ vā amanussānaṃ vā devatānaṃ vā saddaṃ sutvā ādisati: ‘evampi te
mano, itthampi te mano, itipi te cittan’ti. So bahuñcepi ādisati tatheva taṃ
hoti, no aññathā.</p>
<p>
<a class="sc" id="11"></a>
<a id="p_15A3_404" class="ms"></a>
Idha pana, brāhmaṇa, ekacco na heva kho nimittena ādisati napi manussānaṃ vā
amanussānaṃ vā devatānaṃ vā saddaṃ sutvā ādisati, api ca kho vitakkayato
vicārayato vitakkavipphārasaddaṃ sutvā ādisati: ‘evampi te mano, itthampi te
mano, itipi te cittan’ti. So bahuñcepi ādisati tatheva taṃ hoti, no aññathā.</p>
<p>
<a class="sc" id="12"></a>
<a id="p_15A3_405" class="ms"></a>
Idha pana, brāhmaṇa, ekacco na heva kho nimittena ādisati, napi manussānaṃ vā
amanussānaṃ vā devatānaṃ vā saddaṃ sutvā ādisati, napi vitakkayato vicārayato
vitakkavipphārasaddaṃ sutvā ādisati, api ca kho avitakkaṃ avicāraṃ samādhiṃ
samāpannassa cetasā ceto paricca pajānāti: ‘yathā imassa bhoto manosaṅkhārā
paṇihitā imassa cittassa anantarā amuṃ nāma vitakkaṃ vitakkessatī’ti. So
bahuñcepi ādisati tatheva taṃ hoti, no aññathā. Idaṃ vuccati, brāhmaṇa,
ādesanāpāṭihāriyaṃ.</p>
<p>
<a class="sc" id="13"></a>
<a id="p_15A3_406" class="ms"></a>
Katamañca, brāhmaṇa, anusāsanīpāṭihāriyaṃ? Idha, brāhmaṇa, ekacco
evamanusāsati: ‘evaṃ vitakketha, mā evaṃ vitakkayittha; evaṃ manasi karotha, mā
evaṃ manasākattha; idaṃ pajahatha, idaṃ upasampajja viharathā’ti. Idaṃ vuccati,
brāhmaṇa, anusāsanīpāṭihāriyaṃ. Imāni kho, brāhmaṇa, tīṇi pāṭihāriyāni. Imesaṃ
te, brāhmaṇa, tiṇṇaṃ pāṭihāriyānaṃ katamaṃ pāṭihāriyaṃ khamati
abhikkantatarañca paṇītatarañcā”ti?</p>
<p>
<a class="sc" id="14"></a>
<a id="p_15A3_407" class="ms"></a>
“Tatra, bho gotama, <span class="var" title='[{"eds":["s1","s2","s3","km","pts1"],"var":"yamidaṃ "}]'>yadidaṃ</span> pāṭihāriyaṃ idhekacco anekavihitaṃ iddhividhaṃ
paccanubhoti … pe … yāva brāhmalokāpi kāyena vasaṃ vatteti, idaṃ, bho gotama,
pāṭihāriyaṃ <span class="var" title='[{"eds":["s1","s2","s3","km","pts1","mr"],"var":"yo ca "}]'>yova</span> naṃ karoti <span class="var" title='[{"eds":["s1","s2","s3","km","pts1","mr"],"var":"so ca "}]'>sova</span> naṃ paṭisaṃvedeti, <span class="var" title='[{"eds":["s1","s2","s3","km","pts1","mr"],"var":"yo ca "}]'>yova</span> naṃ karoti <span class="var" title='[{"eds":["s1","s2","s3","km","pts1"],"var":"tassa ceva "}]'>tasseva</span> taṃ
hoti. Idaṃ me, bho gotama, pāṭihāriyaṃ māyāsahadhammarūpaṃ viya khāyati.</p>
<p>
<a class="sc" id="15"></a>
<a class="pts" id="pts1.172"></a>
<a id="p_15A3_408" class="ms"></a>
Yampidaṃ, bho gotama, pāṭihāriyaṃ idhekacco nimittena ādisati: ‘evampi te mano,
itthampi te mano, itipi te cittan’ti, so bahuñcepi ādisati tatheva taṃ hoti, no
aññathā. Idha pana, bho gotama, ekacco na heva kho nimittena ādisati, api ca
kho manussānaṃ vā amanussānaṃ vā devatānaṃ vā saddaṃ sutvā ādisati … pe … napi
manussānaṃ vā amanussānaṃ vā devatānaṃ vā saddaṃ sutvā ādisati, api ca kho
vitakkayato vicārayato vitakkavipphārasaddaṃ sutvā ādisati … pe … napi
vitakkayato vicārayato vitakkavipphārasaddaṃ sutvā ādisati, api ca kho
avitakkaṃ avicāraṃ samādhiṃ samāpannassa cetasā ceto paricca pajānāti: ‘yathā
imassa bhoto manosaṅkhārā paṇihitā imassa cittassa anantarā amhaṃ nāma vitakkaṃ
vitakkessatī’ti, so bahuñcepi ādisati tatheva taṃ hoti, no aññathā. Idampi, bho
gotama, pāṭihāriyaṃ yova naṃ karoti sova naṃ paṭisaṃvedeti, yova naṃ karoti
tasseva taṃ hoti. Idampi me, bho gotama, pāṭihāriyaṃ māyāsahadhammarūpaṃ viya
khāyati.</p>
<p>
<a class="sc" id="16"></a>
<a id="p_15A3_409" class="ms"></a>
Yañca kho idaṃ, bho gotama, pāṭihāriyaṃ idhekacco evaṃ anusāsati: ‘evaṃ
vitakketha, mā evaṃ vitakkayittha; evaṃ manasi karotha, mā evaṃ manasākattha;
idaṃ pajahatha, idaṃ upasampajja viharathā’ti. Idameva, bho gotama, pāṭihāriyaṃ
khamati imesaṃ tiṇṇaṃ pāṭihāriyānaṃ abhikkantatarañca paṇītatarañca.</p>
<p>
<a class="sc" id="17"></a>
<a id="p_15A3_410" class="ms"></a>
Acchariyaṃ, bho gotama, abbhutaṃ, bho gotama. Yāvasubhāsitamidaṃ bhotā gotamena
imehi ca mayaṃ tīhi pāṭihāriyehi samannāgataṃ bhavantaṃ gotamaṃ dhārema.
Bhavañhi gotamo anekavihitaṃ iddhividhaṃ paccanubhoti … pe … yāva brahmalokāpi
kāyena vasaṃ vatteti, bhavañhi gotamo avitakkaṃ avicāraṃ samādhiṃ samāpannassa
cetasā ceto paricca pajānāti: ‘yathā imassa bhoto manosaṅkhārā paṇihitā imassa
cittassa anantarā amuṃ nāma vitakkaṃ vitakkessatī’ti. Bhavañhi gotamo
evamanusāsati: ‘evaṃ vitakketha, mā evaṃ vitakkayittha; evaṃ manasi karotha, mā
evaṃ manasākattha; idaṃ pajahatha, idaṃ upasampajja viharathā’”ti.</p>
<p>
<a class="sc" id="18"></a>
<a id="p_15A3_411" class="ms"></a>
“Addhā kho tyāhaṃ, brāhmaṇa, āsajja upanīya vācā bhāsitā; api ca tyāhaṃ
byākarissāmi. Ahañhi, brāhmaṇa, anekavihitaṃ iddhividhaṃ paccanubhomi … pe …
yāva brahmalokāpi kāyena vasaṃ vattemi. Ahañhi, brāhmaṇa, avitakkaṃ avicāraṃ
samādhiṃ samāpannassa cetasā ceto paricca pajānāmi: ‘yathā imassa bhoto
manosaṅkhārā paṇihitā, imassa cittassa anantarā amuṃ nāma vitakkaṃ
vitakkessatī’ti. Ahañhi, brāhmaṇa, evamanusāsāmi: ‘evaṃ vitakketha, mā evaṃ
vitakkayittha; evaṃ manasi karotha, mā evaṃ manasākattha; idaṃ pajahatha, idaṃ
upasampajja viharathā’”ti.</p>
<p>
<a class="sc" id="19"></a>
<a class="pts" id="pts1.173"></a>
<a id="p_15A3_412" class="ms"></a>
“Atthi pana, bho gotama, añño ekabhikkhupi yo imehi tīhi pāṭihāriyehi
samannāgato, aññatra bhotā gotamenā”ti? “Na kho, brāhmaṇa, ekaṃyeva sataṃ na
dve satāni na tīṇi satāni na cattāri satāni na pañca satāni, atha kho bhiyyova,
<span class="var" title='[{"eds":["mr"],"var":"te "}]'>ye</span> bhikkhū imehi tīhi pāṭihāriyehi samannāgatā”ti. “Kahaṃ pana, bho gotama,
etarahi te bhikkhū viharantī”ti? “Imasmiṃyeva kho, brāhmaṇa, bhikkhusaṃghe”ti.</p>
<p>
<a class="sc" id="20"></a>
<a id="p_15A3_413" class="ms"></a>
“Abhikkantaṃ, bho gotama, abhikkantaṃ, bho gotama. Seyyathāpi, bho gotama,
nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ
ācikkheyya, andhakāre vā telapajjotaṃ dhāreyya: ‘cakkhumanto rūpāni
dakkhantī’ti; evamevaṃ bhotā gotamena anekapariyāyena dhammo pakāsito. Esāhaṃ
bhavantaṃ gotamaṃ saraṇaṃ gacchāmi, dhammañca bhikkhusaṅghañca. Upāsakaṃ maṃ
bhavaṃ gotamo dhāretu ajjatagge pāṇupetaṃ saraṇaṃ gatan”ti.</p>
<p class="endsection">Dasamaṃ.</p>
<p class="endsection">Brāhmaṇavaggo paṭhamo.</p>
<blockquote class="uddanagatha">
<p>
<a class="sc" id="21"></a>
<a id="p_15A3_417" class="ms"></a>
Dve brāhmaṇā caññataro,<br>
paribbājakena nibbutaṃ;<br>
Palokavaccho tikaṇṇo,<br>
soṇi saṅgāravena cāti.
</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dutiyapaṇṇāsaka</span>
<span class="hidden">Brāhmaṇavagga</span>
<span class="hidden">Paṭhamadvebrāhmaṇasutta</span>
</div>
</section>
<a class="previous" href="/pi/an3.59">◀ Aṅguttara Nikāya  3.59</a><a class="top" href="#"> ▲ TOP </a><a class="next" href="/pi/an3.61">Aṅguttara Nikāya  3.61 ▶</a>
</div>
</body>
</html>