<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="32">
<article>
<div id="an4.32" class="hgroup"><p class="division">Aṅguttara Nikāya 4</p> <p>4. Cakkavagga</p><h1>32. Saṅgahasutta</h1></div>
<p><a id="p_15A4_218" class="ms"></a><a class="msdiv" id="msdiv_32"></a><a class="sc" id="1"></a>
“Cattārimāni, bhikkhave, saṅgahavatthūni. Katamāni cattāri? Dānaṃ, peyyavajjaṃ, atthacariyā, samānattatā–  imāni kho, bhikkhave, cattāri saṅgahavatthūnīti.</p><blockquote class="gatha"><p><a id="p_15A4_219" class="ms"></a><a class="sc" id="2"></a>
Dānañca peyyavajjañca,<br> atthacariyā ca yā idha;<br>
Samānattatā ca dhammesu,<br>
tattha tattha yathārahaṃ;<br>
Ete kho saṅgahā loke,<br>
rathassāṇīva yāyato.
</p><p><a id="p_15A4_220" class="ms"></a><a class="sc" id="3"></a>
Ete ca saṅgahā nāssu,<br> na mātā puttakāraṇā;<br>
Labhetha mānaṃ pūjaṃ vā,<br>
pitā vā puttakāraṇā.
</p><p><a id="p_15A4_221" class="ms"></a><a class="sc" id="4"></a>
Yasmā ca saṅgahā ete,<br> samavekkhanti paṇḍitā;<br>
Tasmā mahattaṃ papponti,<br>
pāsaṃsā ca bhavanti te”ti.
</p>
</blockquote>
<p class="endsection">Dutiyaṃ.</p></article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">
Paṭhamapaṇṇāsaka</span>
<span class="hidden">
Cakkavagga</span>
<span class="hidden">
Cakkasutta</span>
</div>
</section>
<a class="previous" href="/pi/an4.31">◀ Aṅguttara Nikāya  4.31</a><a class="top" href="#"> ▲ TOP </a><a class="next" href="/pi/an4.33">Aṅguttara Nikāya  4.33 ▶</a></div>
</body>
</html>