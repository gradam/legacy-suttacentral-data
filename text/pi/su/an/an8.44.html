<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an8.44">
<article>
<div id="an8.44" class="hgroup">
<p class="division">Aṅguttara Nikāya 8</p>
<p>5. Uposathavagga</p>
<h1><span class="var" id="166" title="vāseṭṭhuposathasuttaṃ (bj)">44. Vāseṭṭhasutta</span></h1>
</div>
<p><a class="sc" id="1"></a>
<a id="p_17A8_426" class="ms"></a>
<a class="msdiv" id="msdiv_44"></a>
Ekaṃ samayaṃ bhagavā vesāliyaṃ viharati mahāvane kūṭāgārasālāyaṃ. Atha kho
vāseṭṭho upāsako yena bhagavā tenupasaṅkami; upasaṅkamitvā bhagavantaṃ
abhivādetvā ekamantaṃ nisīdi. Ekamantaṃ nisinnaṃ kho vāseṭṭhaṃ upāsakaṃ bhagavā
etadavoca: “aṭṭhaṅgasamannāgato, vāseṭṭha, uposatho upavuttho mahapphalo hoti …
pe … aninditā saggamupenti ṭhānan”ti.</p>
<p><a class="sc" id="2"></a>
<a class="pts1" id="pts4.259"></a>
<a id="p_17A8_427" class="ms"></a>
Evaṃ vutte, vāseṭṭho upāsako bhagavantaṃ etadavoca: “<span class="cross" title="^an4.193#1 [193. Bhaddiyasutta]" id="note167">^</span> piyā me, bhante,
ñātisālohitā aṭṭhaṅgasamannāgataṃ uposathaṃ upavaseyyuṃ, piyānampi me assa
ñātisālohitānaṃ dīgharattaṃ hitāya sukhāya. Sabbe cepi, bhante, khattiyā
aṭṭhaṅgasamannāgataṃ uposathaṃ upavaseyyuṃ, sabbesampissa khattiyānaṃ
dīgharattaṃ hitāya sukhāya. Sabbe cepi, bhante, brāhmaṇā … pe … vessā … suddā
aṭṭhaṅgasamannāgataṃ uposathaṃ upavaseyyuṃ, sabbesampissa suddānaṃ dīgharattaṃ
hitāya sukhāyā”ti.</p>
<p><a class="sc" id="3"></a>
<a id="p_17A8_428" class="ms"></a>
“Evametaṃ, vāseṭṭha, evametaṃ, vāseṭṭha. Sabbe cepi, vāseṭṭha, khattiyā
aṭṭhaṅgasamannāgataṃ uposathaṃ upavaseyyuṃ, sabbesampissa khattiyānaṃ
dīgharattaṃ hitāya sukhāya. Sabbe cepi, vāseṭṭha, brāhmaṇā … pe … vessā … suddā
aṭṭhaṅgasamannāgataṃ uposathaṃ upavaseyyuṃ, sabbesampissa suddānaṃ dīgharattaṃ
hitāya sukhāya. Sadevako cepi, vāseṭṭha, loko samārako sabrahmako
sassamaṇabrāhmaṇī pajā sadevamanussā aṭṭhaṅgasamannāgataṃ uposathaṃ
<span class="var" title="upavaseyya (?)" id="note168">upavaseyyuṃ</span>, <span class="var" title="sadevakassa (sabbattha)" id="note169">sadevakassapissa</span> lokassa samārakassa sabrahmakassa
sassamaṇabrāhmaṇiyā pajāya sadevamanussāya dīgharattaṃ hitāya sukhāya. Ime
cepi, vāseṭṭha, mahāsālā aṭṭhaṅgasamannāgataṃ uposathaṃ upavaseyyuṃ,
imesampissa mahāsālānaṃ dīgharattaṃ hitāya sukhāya <span class="var" title="(sace ceteyyuṃ) (s1-3)" id="note170">()</span>. Ko pana vādo
manussabhūtassā”ti.</p>
<p class="endsection">Catutthaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭhamapaṇṇāsaka</span>
<span class="hidden">Uposathavagga</span>
<span class="hidden">Saṅkhittūposathasutta</span>
</div>
</section>
<a class="previous" href="/pi/an8.43">◀ Aṅguttara Nikāya  8.43</a><a class="top" href="#"> ▲ TOP </a><a class="next" href="/pi/an8.45">Aṅguttara Nikāya  8.45 ▶</a>
</div>
</body>
</html>