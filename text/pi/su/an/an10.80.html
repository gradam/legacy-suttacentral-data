<!DOCTYPE html>
<html data-prev="an10.79" data-next="an10.81">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an10.80">
<article>
<div class="hgroup">
<p class="division">Aṅguttara Nikāya 10</p>
<p>8. Ākaṅkhavagga</p>
<h1>80. Āghātapa­ṭi­vinaya­sutta</h1>
</div>
<p><span class="cross" title="^dn33#304 [Saṅgītisutta/9. Navaka] | ^dn34#176 [Dasuttarasutta/9. Nava dhammā] | ^an9.30#1 [30. Āghātapa­ṭi­vinaya­sutta] | ^cnd5#155 [Pucchāniddesa/ Puṇṇa­kamā­ṇa­va­pucchā­niddesa] | ^ds2.4#163 [Tikanikkhepa/4. Saññojanaduka] | ^vb17#308 [Mātikā/ Navakaniddesa]" id="note143">*</span>
<a class="sc" id="1"></a><a class="pts" id="pts5.151"></a><a id="p_17A10_605" class="ms"></a><a class="msdiv" id="msdiv_80"></a>“Dasayime, bhikkhave, āghātapa­ṭi­vinayā. Katame dasa? ‘Anatthaṃ me acari, taṃ
kutettha labbhā’ti āghātaṃ paṭivineti, ‘anatthaṃ me carati, taṃ kutettha
labbhā’ti āghātaṃ paṭivineti, ‘anatthaṃ me carissati, taṃ kutettha labbhā’ti
āghātaṃ paṭivineti, piyassa me manāpassa anatthaṃ acari … pe … carati … pe …
carissati, taṃ kutettha labbhāti āghātaṃ paṭivineti, appiyassa me amanāpassa
atthaṃ acari … pe … atthaṃ carati … pe … atthaṃ carissati, taṃ kutettha
labbhāti āghātaṃ paṭivineti, aṭṭhāne ca na kuppati—ime kho, bhikkhave, dasa
āghātapa­ṭi­vinayā”ti.</p>
<p class="endsection">Dasamaṃ.</p>
<p class="endsection">Ākaṅkhavaggo tatiyo.</p>
<blockquote class="uddanagatha">
<p><a class="sc" id="2"></a><a id="p_17A10_609" class="ms"></a>Ākaṅkho kaṇṭako iṭṭhā,<br>
vaḍḍhi ca migasālāya;<br>
Tayo dhammā ca kāko ca,<br>
nigaṇṭhā dve ca āghātāti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dutiya­paṇṇā­saka</span>
<span class="hidden">Ākaṅkhavagga</span>
<span class="hidden">Ākaṅkhasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>