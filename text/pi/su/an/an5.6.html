<!DOCTYPE html>
<html data-prev="an5.5" data-next="an5.7">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an5.6">
<article>
<div class="hgroup">
<p class="division">Aṅguttara Nikāya 5</p>
<p>1. Sekhabalavagga</p>
<h1><span class="var" id="note11" title="akusa­la­samā­patti­suttaṃ (bj)">6. Samāpattisutta</span></h1>
</div>
<p><a class="sc" id="1"></a>
<a id="p_16A5_23" class="ms"></a>
<a class="msdiv" id="msdiv_6"></a>
“Na tāva, bhikkhave, akusalassa samāpatti hoti yāva saddhā paccupaṭṭhitā hoti
kusalesu dhammesu. Yato ca kho, bhikkhave, saddhā antarahitā hoti, assaddhiyaṃ
<span class="var" title="pariyuddhāya (s1-3)" id="note12">pariyuṭṭhāya</span> tiṭṭhati; atha akusalassa samāpatti hoti.</p>
<p><a class="sc" id="2"></a>
<a id="p_16A5_24" class="ms"></a>
Na tāva, bhikkhave, akusalassa samāpatti hoti yāva hirī paccupaṭṭhitā hoti
kusalesu dhammesu. Yato ca kho, bhikkhave, hirī antarahitā hoti, ahirikaṃ
pariyuṭṭhāya tiṭṭhati; atha akusalassa samāpatti hoti.</p>
<p><a class="sc" id="3"></a>
<a id="p_16A5_25" class="ms"></a>
Na tāva, bhikkhave, akusalassa samāpatti hoti yāva ottappaṃ paccupaṭṭhitaṃ hoti
kusalesu dhammesu. Yato ca kho, bhikkhave, ottappaṃ antarahitaṃ hoti,
anottappaṃ pariyuṭṭhāya tiṭṭhati; atha akusalassa samāpatti hoti.</p>
<p><a class="sc" id="4"></a>
<a id="p_16A5_26" class="ms"></a>
Na tāva, bhikkhave, akusalassa samāpatti hoti yāva vīriyaṃ paccupaṭṭhitaṃ hoti
kusalesu dhammesu. Yato ca kho, bhikkhave, vīriyaṃ antarahitaṃ hoti, kosajjaṃ
pariyuṭṭhāya tiṭṭhati; atha akusalassa samāpatti hoti.</p>
<p><a class="sc" id="5"></a>
<a id="p_16A5_27" class="ms"></a>
Na tāva, bhikkhave, akusalassa samāpatti hoti yāva paññā paccupaṭṭhitā hoti
kusalesu dhammesu. Yato ca kho, bhikkhave, paññā antarahitā hoti, <span class="var" title="duppaññaṃ (mr)" id="note13">duppaññā</span>
pariyuṭṭhāya tiṭṭhati; atha akusalassa samāpatti hotī”ti.</p>
<p class="endsection">Chaṭṭhaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭha­ma­paṇṇā­saka</span>
<span class="hidden">Sekhabalavagga</span>
<span class="hidden">Saṅkhittasutta</span>
</div>
</section>
<a class="previous" href="/pi/an5.5">◀ Aṅguttara Nikāya  5.5</a><a class="top" href="#"> ▲ TOP </a><a class="next" href="/pi/an5.7">Aṅguttara Nikāya  5.7 ▶</a>
</div>
</body>
</html>