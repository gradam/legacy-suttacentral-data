<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an4.114">
<article>
<div id="an4.114" class="hgroup">
<p class="division">Aṅguttara Nikāya 4</p>
<p>12. Kesivagga</p>
<h1>114. Nāgasutta</h1>
</div>
<p><span class="cross" title="^an5.140#1 [140. Sotasutta]" id="note319">^</span>
<a class="sc" id="1"></a>
<a id="p_15A4_751" class="ms"></a>
<a class="msdiv" id="msdiv_114"></a>
“Catūhi, bhikkhave, aṅgehi samannāgato rañño nāgo rājāraho hoti rājabhoggo,
rañño aṅganteva saṅkhaṃ gacchati. Katamehi catūhi? Idha, bhikkhave, rañño nāgo
sotā ca hoti, hantā ca, khantā ca, gantā ca.</p>
<p><a class="sc" id="2"></a>
<a id="p_15A4_752" class="ms"></a>
Kathañca, bhikkhave, rañño nāgo sotā hoti? Idha, bhikkhave, rañño nāgo yamenaṃ
hatthidammasārathi kāraṇaṃ kāreti–  yadi vā katapubbaṃ yadi vā akatapubbaṃ– 
taṃ <span class="var" title="aṭṭhikatvā (bj, s1-3, km, pts1)" id="note320">aṭṭhiṃ katvā</span> manasi katvā <span class="var" title="sabbaṃ cetaso (sabbattha)" id="note321">sabbacetasā</span> samannāharitvā ohitasoto suṇāti. Evaṃ
kho, bhikkhave, rañño nāgo sotā hoti.</p>
<p><a class="sc" id="3"></a>
<a class="pts1" id="pts2.117"></a>
<a id="p_15A4_753" class="ms"></a>
Kathañca, bhikkhave, rañño nāgo hantā hoti? Idha, bhikkhave, rañño nāgo
saṅgāmagato hatthimpi hanati, hatthāruhampi <span class="var" title="hanti (bj)" id="note322">hanati</span>, assampi hanati, assāruhampi
hanati, rathampi hanati, rathikampi hanati, pattikampi hanati. Evaṃ kho,
bhikkhave, rañño nāgo hantā hoti.</p>
<p><a class="sc" id="4"></a>
<a id="p_15A4_754" class="ms"></a>
Kathañca, bhikkhave, rañño nāgo khantā hoti? Idha bhikkhave, rañño nāgo
saṅgāmagato khamo hoti sattippahārānaṃ<q class="open" id="note323" title=" usuppahārānaṃ asippahārānaṃ (sī )"> asippahārānaṃ usuppahārānaṃ</q>
<span class="var" title="" id="note325">pharasuppahārānaṃ</span> bheripaṇavasaṅkhatiṇavaninnādasaddānaṃ. Evaṃ kho,
bhikkhave, rañño nāgo khantā hoti.</p>
<p><a class="sc" id="5"></a>
<a id="p_15A4_755" class="ms"></a>
Kathañca, bhikkhave, rañño nāgo gantā hoti? Idha, bhikkhave, rañño nāgo yamenaṃ
hatthidammasārathi disaṃ peseti–  yadi vā gatapubbaṃ yadi vā agatapubbaṃ–  taṃ
<span class="var" title="khippaññeva (bj, s1-3)" id="note326">khippameva</span> gantā hoti. Evaṃ kho, bhikkhave, rañño nāgo gantā hoti. Imehi kho,
bhikkhave, catūhi aṅgehi samannāgato rañño nāgo rājāraho hoti rājabhoggo, rañño
aṅganteva saṅkhaṃ gacchati.</p>
<p><a class="sc" id="6"></a>
<a id="p_15A4_756" class="ms"></a>
Evamevaṃ kho, bhikkhave, catūhi dhammehi samannāgato bhikkhu āhuneyyo hoti … pe
… anuttaraṃ puññakkhettaṃ lokassa. Katamehi catūhi? Idha, bhikkhave, bhikkhu
sotā ca hoti, hantā ca, khantā ca, gantā ca.</p>
<p><a class="sc" id="7"></a>
<a id="p_15A4_757" class="ms"></a>
Kathañca, bhikkhave, bhikkhu sotā hoti? Idha, bhikkhave, bhikkhu
tathāgatappavedite dhammavinaye desiyamāne aṭṭhiṃ katvā manasi katvā
sabbacetasā samannāharitvā ohitasoto dhammaṃ suṇāti. Evaṃ kho, bhikkhave,
bhikkhu sotā hoti.</p>
<p><span class="cross" title="^an4.164#1 [164. Paṭhamakhamasutta]" id="note327">^</span>
<a class="sc" id="8"></a>
<a id="p_15A4_758" class="ms"></a>
Kathañca, bhikkhave, bhikkhu hantā hoti? Idha, bhikkhave, bhikkhu uppannaṃ
<span class="var" title="" id="note328">kāmavitakkaṃ nādhivāseti pajahati vinodeti hanati</span> byantīkaroti anabhāvaṃ
gameti, uppannaṃ byāpādavitakkaṃ … pe … uppannaṃ vihiṃsāvitakkaṃ … pe …
uppannuppanne pāpake akusale dhamme nādhivāseti pajahati vinodeti hanati
byantīkaroti anabhāvaṃ gameti. Evaṃ kho, bhikkhave, bhikkhu hantā hoti.</p>
<p><a class="sc" id="9"></a>
<a class="pts1" id="pts2.118"></a>
<a id="p_15A4_759" class="ms"></a>
Kathañca, bhikkhave, bhikkhu khantā hoti? Idha, bhikkhave, bhikkhu khamo hoti
sītassa uṇhassa jighacchāya pipāsāya, ḍaṃsamakasavātātapasarīsapasamphassānaṃ duruttānaṃ durāgatānaṃ vacanapathānaṃ uppannānaṃ sārīrikānaṃ vedanānaṃ dukkhānaṃ tibbānaṃ kharānaṃ kaṭukānaṃ asātānaṃ amanāpānaṃ pāṇaharānaṃ adhivāsakajātiko hoti. Evaṃ kho, bhikkhave, bhikkhu khantā hoti.</p>
<p><a class="sc" id="10"></a>
<a id="p_15A4_760" class="ms"></a>
Kathañca, bhikkhave, bhikkhu gantā hoti? Idha, bhikkhave, bhikkhu yāyaṃ disā
agatapubbā iminā dīghena addhunā yadidaṃ sabbasaṅkhārasamatho
sabbūpadhipaṭinissaggo taṇhākkhayo virāgo nirodho nibbānaṃ, taṃ khippaññeva
gantā hoti. Evaṃ kho, bhikkhave, bhikkhu gantā hoti. Imehi kho, bhikkhave,
catūhi dhammehi samannāgato bhikkhu āhuneyyo hoti … pe … anuttaraṃ
puññakkhettaṃ lokassā”ti.</p>
<p class="endsection">Catutthaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Tatiyapaṇṇāsaka</span>
<span class="hidden">Kesivagga</span>
<span class="hidden">Kesisutta</span>
</div>
</section>
<a class="previous" href="/pi/an4.113">◀ Aṅguttara Nikāya  4.113</a><a class="top" href="#"> ▲ TOP </a><a class="next" href="/pi/an4.115">Aṅguttara Nikāya  4.115 ▶</a>
</div>
</body>
</html>