<!DOCTYPE html>
<html data-prev="an7.19" data-next="an7.21">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an7.20">
<article>
<div class="hgroup">
<p class="division">Aṅguttara Nikāya 7</p>
<p>2. Anusayavagga</p>
<h1>20. Nidda­sa­vatthu­sutta</h1>
</div>
<p><a class="sc" id="1"></a>
<a id="p_16A7_90" class="ms"></a>
<a class="msdiv" id="msdiv_20"></a>
“Sattimāni, bhikkhave, nidda­sa­vatthūni. Katamāni satta? Idha, bhikkhave,
bhikkhu sikkhāsamādāne tibbacchando hoti āyatiñca sikkhāsamādāne <span class="var" title="adhigatapemo (s1-3)" id="note21">avigatapemo</span>,
dhamma­ni­santiyā tibbacchando hoti āyatiñca dhamma­ni­santiyā avigatapemo,
icchāvinaye tibbacchando hoti āyatiñca icchāvinaye avigatapemo, paṭisallāne
tibbacchando hoti āyatiñca paṭisallāne avigatapemo, <span class="var" title="viriyārambhe (bj, s1-3, pts1) | vīriyārabbhe (mr)" id="note22">vīriyārambhe</span> tibbacchando
hoti āyatiñca vīriyārambhe avigatapemo, satinepakke tibbacchando hoti āyatiñca
satinepakke avigatapemo, diṭṭhi­paṭi­vedhe tibbacchando hoti āyatiñca
diṭṭhi­paṭi­vedhe avigatapemo. Imāni kho, bhikkhave, satta nidda­sa­vatthūnī”ti.</p>
<p class="endsection">Dasamaṃ.</p>
<p class="endsection">Anusayavaggo dutiyo.</p>
<blockquote class="uddanagatha">
<p><a class="sc" id="2"></a>
<a id="p_16A7_94" class="ms"></a>
Duve anusayā kulaṃ,<br>
Puggalaṃ udakūpamaṃ;<br>
Aniccaṃ dukkhaṃ anattā ca,<br>
Nibbānaṃ niddasavatthu cāti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭha­ma­paṇṇā­saka</span>
<span class="hidden">Anusayavagga</span>
<span class="hidden">Paṭha­ma­a­nusa­ya­sutta</span>
</aside>
</section>
<a class="previous" href="/pi/an7.19">◀ Aṅguttara Nikāya  7.19</a><a class="top" href="#"> ▲ TOP </a><a class="next" href="/pi/an7.21">Aṅguttara Nikāya  7.21 ▶</a>
</div>
</body>
</html>