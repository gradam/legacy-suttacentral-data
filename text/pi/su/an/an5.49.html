<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an5.49">
<article>
<div id="an5.49" class="hgroup">
<p class="division">Aṅguttara Nikāya 5</p>
<p>5. Muṇḍarājavagga</p>
<h1>49. Kosalasutta</h1>
</div>
<p>
<a class="sc" id="1"></a>
<a class="pts" id="pts3.57"></a>
<a id="p_16A5_293" class="ms"></a>
<a class="msdiv" id="msdiv_49"></a>
Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha
kho rājā pasenadi kosalo yena bhagavā tenupasaṅkami; upasaṅkamitvā bhagavantaṃ
abhivādetvā ekamantaṃ nisīdi.</p>
<p>
<a class="sc" id="2"></a>
<a id="p_16A5_294" class="ms"></a>
<q class="open" style="background: yellow" id="146" title=" etthantare pāṭho sī potthake">

Tena kho pana samayena mallikā devī kālaṅkatā hoti</q>. Atha kho aññataro puriso
yena rājā pasenadi kosalo tenupasaṅkami; upasaṅkamitvā rañño pasenadissa
kosalassa upakaṇṇake āroceti: “mallikā devī, <span class="var" title='[{"eds":["s1","s2","s3","km","pts1"],"var":"deva devī "}]'>deva</span>, kālaṅkatā”ti. Evaṃ vutte,
rājā pasenadi kosalo dukkhī dummano pattakkhandho adhomukho pajjhāyanto
appaṭibhāno nisīdi.</p>
<p>
<a class="sc" id="3"></a>
<a id="p_16A5_295" class="ms"></a>
Atha kho bhagavā rājānaṃ pasenadiṃ kosalaṃ dukkhiṃ dummanaṃ pattakkhandhaṃ
adhomukhaṃ pajjhāyantaṃ appaṭibhānaṃ viditvā rājānaṃ pasenadiṃ kosalaṃ
etadavoca: “pañcimāni, mahārāja, alabbhanīyāni ṭhānāni samaṇena vā brāhmaṇena
vā devena vā mārena vā brahmunā vā kenaci vā lokasmiṃ. Katamāni pañca?
‘Jarādhammaṃ mā jīrī’ti alabbhanīyaṃ ṭhānaṃ … pe … na socanāya paridevanāya …
pe … kammaṃ daḷhaṃ kinti karomi dānī”ti.</p>
<p class="endsection">Navamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭhamapaṇṇāsaka</span>
<span class="hidden">Muṇḍarājavagga</span>
<span class="hidden">Ādiyasutta</span>
</div>
</section>
<a class="previous" href="/pi/an5.48">◀ Aṅguttara Nikāya  5.48</a><a class="top" href="#"> ▲ TOP </a><a class="next" href="/pi/an5.50">Aṅguttara Nikāya  5.50 ▶</a>
</div>
</body>
</html>