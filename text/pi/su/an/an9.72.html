<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an9.72">
<article>
<div id="an9.72" class="hgroup">
<p class="division">Aṅguttara Nikāya 9</p>
<p>7. Sati­paṭṭhā­na­vagga</p>
<h1><span class="var" id="note152" title="vini­bandha­sati­paṭṭhā­na­suttaṃ (bj)">72. Cetaso­vini­bandha­sutta</span></h1>
</div>
<p><a class="sc" id="1"></a>
<a class="pts1" id="pts4.461"></a>
<a id="p_17A9_464" class="ms"></a>
<a class="msdiv" id="msdiv_72"></a>
<span class="cross" title="^dn33#190 [Saṅgītisutta/5. Pañcaka] | ^mn16#8 [Cetokhilasutta] | ^an5.206#1 [206. Vini­bandha­sutta]" id="note153">^</span>
“Pañcime, bhikkhave, <span class="var" title="cetovinibaddhā (sārat­tha­dīpanī­ṭīkā)" id="note154">cetaso­vini­bandhā</span>. Katame pañca? Idha, bhikkhave, bhikkhu
kāmesu avītarāgo hoti avigatacchando avigatapemo avigatapipāso avigata­pari­ḷāho
avigatataṇho. Yo so, bhikkhave, bhikkhu kāmesu avītarāgo hoti avigatacchando
avigatapemo avigatapipāso avigata­pari­ḷāho avigatataṇho, tassa cittaṃ na namati
ātappāya anuyogāya sātaccāya padhānāya. Yassa cittaṃ na namati ātappāya
anuyogāya sātaccāya padhānāya, ayaṃ paṭhamo cetaso­vini­bandho.</p>
<p><a class="sc" id="2"></a>
<a id="p_17A9_465" class="ms"></a>
Puna caparaṃ, bhikkhave, bhikkhu kāye avītarāgo hoti … pe … rūpe avītarāgo hoti
… yāvadatthaṃ udarāvadehakaṃ bhuñjitvā seyyasukhaṃ passasukhaṃ middhasukhaṃ
anuyutto viharati … aññataraṃ devanikāyaṃ paṇidhāya brahmacariyaṃ carati:
‘imināhaṃ sīlena vā vatena vā tapena vā brahmacariyena vā devo vā bhavissāmi
devaññataro vā’ti. Yo so, bhikkhave, bhikkhu aññataraṃ devanikāyaṃ paṇidhāya
brahmacariyaṃ carati: ‘imināhaṃ sīlena vā vatena vā tapena vā brahmacariyena vā
devo vā bhavissāmi devaññataro vā’ti, tassa cittaṃ na namati ātappāya anuyogāya
sātaccāya padhānāya. Yassa cittaṃ na namati ātappāya anuyogāya sātaccāya
padhānāya, ayaṃ pañcamo cetaso­vini­bandho. Ime kho, bhikkhave, pañca
cetaso­vini­bandhā.</p>
<p><a class="sc" id="3"></a>
<a id="p_17A9_466" class="ms"></a>
Imesaṃ kho, bhikkhave, pañcannaṃ ceta­sovi­ni­ban­dhā­naṃ pahānāya cattāro
satipaṭṭhānā bhāvetabbā. Katame cattāro? Idha, bhikkhave, bhikkhu kāye
kāyānupassī viharati ātāpī sampajāno satimā vineyya loke abhij­jhā­do­manas­saṃ;
vedanāsu … pe … citte … dhammesu dhammānupassī viharati ātāpī sampajāno satimā
vineyya loke abhij­jhā­do­manas­saṃ. Imesaṃ kho, bhikkhave, pañcannaṃ
ceta­sovi­ni­ban­dhā­naṃ pahānāya ime cattāro satipaṭṭhānā bhāvetabbā”ti.</p>
<p class="endsection">Dasamaṃ.</p>
<p class="endsection">Sati­paṭṭhā­na­vaggo dutiyo.</p>
<blockquote class="uddanagatha">
<p><a class="sc" id="4"></a>
<a class="pts1" id="pts4.462"></a>
<a id="p_17A9_470" class="ms"></a>
Sikkhā nīvaraṇākāmā,<br>
Khandhā ca orambhāgiyā gati;<br>
Maccheraṃ uddhambhāgiyā aṭṭhamaṃ,<br>
Cetokhilā vinibandhāti.
</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dutiya­paṇṇā­saka</span>
<span class="hidden">Sati­paṭṭhā­na­vagga</span>
<span class="hidden">Sikkhā­dubbal­ya­sutta</span>
</div>
</section>
<a class="previous" href="/pi/an9.71">◀ Aṅguttara Nikāya  9.71</a><a class="top" href="#"> ▲ TOP </a><a class="next" href="/pi/an9.73">Aṅguttara Nikāya  9.73 ▶</a>
</div>
</body>
</html>