<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an10.48">
<article>
<div id="an10.48" class="hgroup">
<p class="division">Aṅguttara Nikāya 10</p>
<p>5. Akkosavagga</p>
<h1><span class="var" id="note84" title="dasa­dham­ma­suttaṃ (bj)">48. Pabba­ji­ta­a­bhiṇ­ha­sutta</span></h1>
</div>
<p><a class="sc" id="1"></a>
<a id="p_17A10_336" class="ms"></a>
<a class="msdiv" id="msdiv_48"></a>
<span class="cross" title="^ne6#485 [Sāsanapaṭṭhāna]" id="note85">^</span>
“Dasayime, bhikkhave, dhammā pabbajitena abhiṇhaṃ pacca­vek­khi­tabbā. Katame
dasa?</p>
<p><a class="sc" id="2"></a>
<a id="p_17A10_337" class="ms"></a>
‘Vevaṇṇiyamhi ajjhupagato’ti pabbajitena abhiṇhaṃ pacca­vek­khi­tab­baṃ.
<span class="brnum">(1)</span></p>
<p><a class="sc" id="3"></a>
<a class="pts1" id="pts5.88"></a>
<a id="p_17A10_338" class="ms"></a>
‘Parapaṭibaddhā me jīvikā’ti pabbajitena abhiṇhaṃ pacca­vek­khi­tab­baṃ.
<span class="brnum">(2)</span></p>
<p><a class="sc" id="4"></a>
<a id="p_17A10_339" class="ms"></a>
‘Añño me ākappo karaṇīyo’ti pabbajitena abhiṇhaṃ pacca­vek­khi­tab­baṃ.
<span class="brnum">(3)</span></p>
<p><a class="sc" id="5"></a>
<a id="p_17A10_340" class="ms"></a>
‘Kacci nu kho me attā sīlato na upavadatī’ti pabbajitena abhiṇhaṃ
pacca­vek­khi­tab­baṃ. <span class="brnum">(4)</span></p>
<p><a class="sc" id="6"></a>
<a id="p_17A10_341" class="ms"></a>
‘Kacci nu kho maṃ anuvicca viññū sabrahmacārī sīlato na upavadantī’ti
pabbajitena abhiṇhaṃ pacca­vek­khi­tab­baṃ. <span class="brnum">(5)</span></p>
<p><a class="sc" id="7"></a>
<a id="p_17A10_342" class="ms"></a>
‘Sabbehi me piyehi manāpehi nānābhāvo vinābhāvo’ti pabbajitena abhiṇhaṃ
pacca­vek­khi­tab­baṃ. <span class="brnum">(6)</span></p>
<p><a class="sc" id="8"></a>
<a id="p_17A10_343" class="ms"></a>
‘Kammassakomhi kammadāyādo kammayoni kammabandhu kamma­paṭi­saraṇo, yaṃ kammaṃ
karissāmi kalyāṇaṃ vā pāpakaṃ vā tassa dāyādo bhavissāmī’ti pabbajitena
abhiṇhaṃ pacca­vek­khi­tab­baṃ. <span class="brnum">(7)</span></p>
<p><a class="sc" id="9"></a>
<a id="p_17A10_344" class="ms"></a>
‘<span class="var" title="kathambhūtassa (s1-3, pts1 ^mi7.4.10#1 [Cakka­vattiṅ­gapañha])" id="note86">Kathaṃbhūtassa</span> me rattindivā vītivattantī’ti pabbajitena abhiṇhaṃ
pacca­vek­khi­tab­baṃ. <span class="brnum">(8)</span></p>
<p><a class="sc" id="10"></a>
<a id="p_17A10_345" class="ms"></a>
‘Kacci nu kho ahaṃ suññāgāre abhiramāmī’ti pabbajitena abhiṇhaṃ
pacca­vek­khi­tab­baṃ. <span class="brnum">(9)</span></p>
<p><a class="sc" id="11"></a>
<a id="p_17A10_346" class="ms"></a>
‘Atthi nu kho me uttari manussadhammo ala­mariya­ñāṇadas­sana­viseso adhigato,
<span class="var" title="sohaṃ (bj, s1-3, pts1) | yohaṃ (mr)" id="note87">yenāhaṃ</span> pacchime kāle sabrahmacārīhi puṭṭho na maṅku bhavissāmī’ti pabbajitena
abhiṇhaṃ pacca­vek­khi­tab­baṃ. <span class="brnum">(10)</span></p>
<p><a class="sc" id="12"></a>
<a id="p_17A10_347" class="ms"></a>
Ime kho, bhikkhave, dasa dhammā pabbajitena abhiṇhaṃ pacca­vek­khi­tabbā”ti.</p>
<p class="endsection">Aṭṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭha­ma­paṇṇā­saka</span>
<span class="hidden">Akkosavagga</span>
<span class="hidden">Vivādasutta</span>
</div>
</section>
<a class="previous" href="/pi/an10.47">◀ Aṅguttara Nikāya  10.47</a><a class="top" href="#"> ▲ TOP </a><a class="next" href="/pi/an10.49">Aṅguttara Nikāya  10.49 ▶</a>
</div>
</body>
</html>