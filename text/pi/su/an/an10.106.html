<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="106">
<article>
<div id="an10.106" class="hgroup"><p class="division">Aṅguttara Nikāya 10</p> <p>11. Samaṇasaññāvagga</p><h1>106. Nijjarasutta</h1></div>
<p><a id="p_17A10_941" class="ms"></a><a class="msdiv" id="msdiv_106"></a><a class="sc" id="1"></a>
“Dasayimāni, bhikkhave, nijjaravatthūni. Katamāni dasa? Sammādiṭṭhikassa, bhikkhave, micchādiṭṭhi nijjiṇṇā hoti; ye ca micchādiṭṭhipaccayā aneke pāpakā akusalā dhammā sambhavanti te cassa nijjiṇṇā honti; sammādiṭṭhipaccayā ca aneke kusalā dhammā bhāvanāpāripūriṃ gacchanti. <span class="brnum">(1)</span></p><p><a id="p_17A10_942" class="ms"></a><a class="sc" id="2"></a>
Sammāsaṅkappassa, bhikkhave, micchāsaṅkappo nijjiṇṇo hoti; ye ca micchāsaṅkappapaccayā aneke pāpakā akusalā dhammā sambhavanti te cassa nijjiṇṇā honti; sammāsaṅkappapaccayā ca aneke kusalā dhammā bhāvanāpāripūriṃ gacchanti. <span class="brnum">(2)</span></p><p><a id="p_17A10_943" class="ms"></a><a class="sc" id="3"></a>
Sammāvācassa, bhikkhave, micchāvācā nijjiṇṇā hoti; ye ca micchāvācāpaccayā aneke pāpakā akusalā dhammā sambhavanti te cassa nijjiṇṇā honti; sammāvācāpaccayā ca aneke kusalā dhammā bhāvanāpāripūriṃ gacchanti. <span class="brnum">(3)</span></p><p><a id="p_17A10_944" class="ms"></a><a class="sc" id="4"></a>
Sammākammantassa, bhikkhave, micchākammanto nijjiṇṇo hoti; ye ca micchākammantapaccayā aneke pāpakā akusalā dhammā sambhavanti te cassa nijjiṇṇā honti; sammākammantapaccayā ca aneke kusalā dhammā bhāvanāpāripūriṃ gacchanti. <span class="brnum">(4)</span></p><p><a id="p_17A10_945" class="ms"></a><a class="sc" id="5"></a>
Sammāājīvassa, bhikkhave, micchāājīvo nijjiṇṇo hoti; ye ca micchāājīvapaccayā aneke pāpakā akusalā dhammā sambhavanti te cassa nijjiṇṇā honti; sammāājīvapaccayā ca aneke kusalā dhammā bhāvanāpāripūriṃ gacchanti. <span class="brnum">(5)</span></p><p><a id="p_17A10_946" class="ms"></a><a class="sc" id="6"></a>
Sammāvāyāmassa, bhikkhave, micchāvāyāmo nijjiṇṇo hoti; ye ca micchāvāyāmapaccayā aneke pāpakā akusalā dhammā sambhavanti te cassa nijjiṇṇā honti; sammāvāyāmapaccayā ca aneke kusalā dhammā bhāvanāpāripūriṃ gacchanti. <span class="brnum">(6)</span></p><p><a id="p_17A10_947" class="ms"></a><a class="sc" id="7"></a>
Sammāsatissa, bhikkhave, micchāsati nijjiṇṇā hoti; ye ca micchāsatipaccayā aneke pāpakā akusalā dhammā sambhavanti te cassa nijjiṇṇā honti; sammāsatipaccayā ca aneke kusalā dhammā bhāvanāpāripūriṃ gacchanti. <span class="brnum">(7)</span></p><p><a id="p_17A10_948" class="ms"></a><a class="sc" id="8"></a>
Sammāsamādhissa, bhikkhave, micchāsamādhi nijjiṇṇo hoti; ye ca micchāsamādhipaccayā aneke pāpakā akusalā dhammā sambhavanti te cassa nijjiṇṇā honti; sammāsamādhipaccayā ca aneke kusalā dhammā bhāvanāpāripūriṃ gacchanti. <span class="brnum">(8)</span></p><p><a id="p_17A10_949" class="ms"></a><a class="sc" id="9"></a>
Sammāñāṇissa, bhikkhave, micchāñāṇaṃ nijjiṇṇaṃ hoti; ye ca micchāñāṇapaccayā aneke pāpakā akusalā dhammā sambhavanti te cassa nijjiṇṇā honti; sammāñāṇapaccayā ca aneke kusalā dhammā bhāvanāpāripūriṃ gacchanti. <span class="brnum">(9)</span></p><p><a id="p_17A10_950" class="ms"></a><a class="sc" id="10"></a>
Sammāvimuttissa, bhikkhave, micchāvimutti nijjiṇṇā hoti; ye ca micchāvimuttipaccayā aneke pāpakā akusalā dhammā sambhavanti te cassa nijjiṇṇā honti; sammāvimuttipaccayā ca aneke kusalā dhammā bhāvanāpāripūriṃ gacchanti. <span class="brnum">(10)</span></p><p><a id="p_17A10_951" class="ms"></a><a class="sc" id="11"></a>
Imāni kho, bhikkhave, dasa nijjaravatthūnī”ti.</p>
<p class="endsection">Chaṭṭhaṃ.</p></article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Tatiyapaṇṇāsaka</div>
<div class="hidden">
Samaṇasaññāvagga</div>
<div class="hidden">
Samaṇasaññāsutta</div>
</div>
</section>
<a class="previous" href="/pi/an10.105">◀ Aṅguttara Nikāya  10.105</a><a class="top" href="#"> ▲ TOP </a><a class="next" href="/pi/an10.107">Aṅguttara Nikāya  10.107 ▶</a></div>
</body>
</html>