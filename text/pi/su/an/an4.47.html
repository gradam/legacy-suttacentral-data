<!DOCTYPE html>
<html data-prev="an4.46" data-next="an4.48">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an4.47">
<article>
<div class="hgroup">
<p class="division">Aṅguttara Nikāya 4</p>
<p>5. Rohitassavagga</p>
<h1><span class="var" id="note153" title="suvidū­ra­vidū­ra­suttaṃ (bj)">47. Suvidūrasutta</span></h1>
</div>
<p><a class="sc" id="1"></a><a id="p_15A4_328" class="ms"></a><a class="msdiv" id="msdiv_47"></a><span class="cross" title="^kv2.3#37 [Sattamavagga/ Pari­bhoga­maya­puñña­kathā] | ^kv3.4#26 [Terasamavagga/ Nivutakathā]" id="note154">*</span>
“Cattārimāni, bhikkhave, suvidū­ra­vidū­rāni. Katamāni cattāri? Nabhañca,
bhikkhave, pathavī ca; idaṃ paṭhamaṃ suvidūravidūre. Orimañca, bhikkhave, tīraṃ
samuddassa pārimañca; idaṃ dutiyaṃ suvidūravidūre. Yato ca, bhikkhave, verocano
abbhudeti yattha ca <span class="var" title="atthaṅgameti (s1-3) | veti (mr)" id="note155">atthameti</span>; idaṃ tatiyaṃ suvidūravidūre. Satañca, bhikkhave,
dhammo asatañca dhammo; idaṃ catutthaṃ suvidūravidūre. Imāni kho, bhikkhave,
cattāri suvidū­ra­vidū­rā­nīti.</p>
<blockquote class="gatha">
<p><span class="cross" title="^ja537#44 [Mahā­suta­soma­jātaka] | ^ja537#78 [Mahā­suta­soma­jātaka]" id="note156">*</span>
<a class="sc" id="2"></a><a class="pts" id="pts2.51"></a><a id="p_15A4_329" class="ms"></a>Nabhañca dūre pathavī ca dūre,<br>
Pāraṃ samuddassa tadāhu dūre;<br>
Yato ca verocano abbhudeti,<br>
Pabhaṅkaro yattha ca atthameti;<br>
Tato have dūrataraṃ vadanti,<br>
Satañca dhammaṃ asatañca dhammaṃ.
</p>
<p><a class="sc" id="3"></a><a id="p_15A4_330" class="ms"></a>Abyāyiko hoti sataṃ samāgamo,<br>
<span class="var" title="yāvampi (bj, s1-3, km, pts1)" id="note157">Yāvāpi</span> tiṭṭheyya tatheva hoti;<br>
Khippañhi veti asataṃ samāgamo,<br>
Tasmā sataṃ dhammo asabbhi ārakā”ti.
</p>
</blockquote>
<p class="endsection">Sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭha­ma­paṇṇā­saka</span>
<span class="hidden">Rohitassavagga</span>
<span class="hidden">Samā­dhi­bhāva­nā­sutta</span>
</aside>
</section>
</div>
</body>
</html>