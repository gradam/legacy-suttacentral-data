<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an4.95">
<article>
<div id="an4.95" class="hgroup">
<p class="division">Aṅguttara Nikāya 4</p>
<p>10. Asuravagga</p>
<h1>95. Chavālātasutta</h1>
</div>
<p>
<a class="sc" id="1"></a>
<a id="p_15A4_638" class="ms"></a>
<a class="msdiv" id="msdiv_95"></a>
“Cattārome, bhikkhave, puggalā santo saṃvijjamānā lokasmiṃ. Katame cattāro?
Nevattahitāya paṭipanno no parahitāya, parahitāya paṭipanno no attahitāya,
attahitāya paṭipanno no parahitāya, <span class="var" title='[{"eds":["bj","s1","s2","s3","km","pts1"],"var":"attahitāya ca "}]'>attahitāya ceva</span> paṭipanno parahitāya ca.</p>
<p>
<a class="sc" id="2"></a>
<a id="p_15A4_639" class="ms"></a>
Seyyathāpi, bhikkhave, chavālātaṃ ubhato <span class="var" title='[{"eds":["mr"],"var":"ādittaṃ "}]'>padittaṃ</span>, majjhe gūthagataṃ, neva gāme
kaṭṭhatthaṃ pharati na araññe <span class="var" title='[{"eds":["s1","s2","s3"],"var":"(kaṭṭhatthaṃ pharati) "}]'>()</span>; tathūpamāhaṃ, bhikkhave, imaṃ puggalaṃ vadāmi
yvāyaṃ puggalo nevattahitāya paṭipanno no parahitāya.</p>
<p>
<a class="sc" id="3"></a>
<a id="p_15A4_640" class="ms"></a>
Tatra, bhikkhave, yvāyaṃ puggalo parahitāya paṭipanno no attahitāya, ayaṃ
imesaṃ dvinnaṃ puggalānaṃ abhikkantataro ca paṇītataro ca. Tatra, bhikkhave,
yvāyaṃ puggalo attahitāya paṭipanno no parahitāya, ayaṃ imesaṃ tiṇṇaṃ
puggalānaṃ abhikkantataro ca paṇītataro ca. Tatra, bhikkhave, yvāyaṃ puggalo
attahitāya ceva paṭipanno parahitāya ca, ayaṃ imesaṃ catunnaṃ puggalānaṃ aggo
ca seṭṭho ca pāmokkho ca uttamo ca pavaro ca.</p>
<p>
<a class="sc" id="4"></a>
<a class="pts" id="pts2.96"></a>
<a id="p_15A4_641" class="ms"></a>
Seyyathāpi, bhikkhave, gavā khīraṃ, khīramhā dadhi, dadhimhā navanītaṃ,
navanītamhā sappi, sappimhā <span class="var" title='[{"eds":["mr"],"var":"sappimhā sappimaṇḍo "}]'>sappimaṇḍo, sappimaṇḍo</span> <span class="var" title='[{"var":"tatra ","xref":{"from":{"bm":"1","desc":"1. Samādhi­mūla­kasa­māpatti­sutta","lang":"pi","uid":"sn34.1"},"to":{"bm":"1","desc":"2. Samādhimūlakaṭhitisutta","lang":"pi","uid":"sn34.2"}}}]'>tattha</span> aggamakkhāyati;
evamevaṃ kho, bhikkhave, yvāyaṃ puggalo attahitāya ceva paṭipanno parahitāya
ca, ayaṃ imesaṃ catunnaṃ puggalānaṃ aggo ca seṭṭho ca pāmokkho ca uttamo ca
pavaro ca. Ime kho, bhikkhave, cattāro puggalā santo saṃvijjamānā lokasmin”ti.</p>
<p class="endsection">Pañcamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dutiyapaṇṇāsaka</span>
<span class="hidden">Asuravagga</span>
<span class="hidden">Asurasutta</span>
</div>
</section>
<a class="previous" href="/pi/an4.94">◀ Aṅguttara Nikāya  4.94</a><a class="top" href="#"> ▲ TOP </a><a class="next" href="/pi/an4.96">Aṅguttara Nikāya  4.96 ▶</a>
</div>
</body>
</html>