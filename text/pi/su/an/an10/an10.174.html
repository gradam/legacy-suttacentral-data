<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an10.174">
<article>
<div class="hgroup">
<p class="division">Aṅguttara Nikāya 10</p>
<p>17. Jāṇussoṇivagga</p>
<h1>174. Kamma­nidāna­sutta</h1>
</div>
<p><a class="sc" id="1"></a><a class="ms" id="p_17A10_1240"></a><a class="msdiv" id="msdiv174"></a>“Pāṇāti­pātam­pāhaṃ, bhikkhave, tividhaṃ vadāmi—lobhahetukampi, dosahetukampi, mohahetukampi.</p>
<p><a class="sc" id="2"></a><a class="ms" id="p_17A10_1241"></a>Adinnā­dānam­pāhaṃ, bhikkhave, tividhaṃ vadāmi—lobhahetukampi, dosahetukampi, mohahetukampi.</p>
<p><a class="sc" id="3"></a><a class="ms" id="p_17A10_1242"></a>Kāmesu­micchā­cāram­pāhaṃ, bhikkhave, tividhaṃ vadāmi—lobhahetukampi, dosahetukampi, mohahetukampi.</p>
<p><a class="sc" id="4"></a><a class="ms" id="p_17A10_1243"></a>Musāvādampāhaṃ, bhikkhave, tividhaṃ vadāmi—lobhahetukampi, dosahetukampi, mohahetukampi.</p>
<p><a class="sc" id="5"></a><a class="ms" id="p_17A10_1244"></a>Pisuṇa­vācam­pāhaṃ, bhikkhave, tividhaṃ vadāmi—lobhahetukampi, dosahetukampi, mohahetukampi.</p>
<p><a class="sc" id="6"></a><a class="ms" id="p_17A10_1245"></a>Pharu­sa­vācam­pāhaṃ, bhikkhave, tividhaṃ vadāmi—lobhahetukampi, dosahetukampi, mohahetukampi.</p>
<p><a class="sc" id="7"></a><a class="ms" id="p_17A10_1246"></a>Samphap­palā­pam­pāhaṃ, bhikkhave, tividhaṃ vadāmi—lobhahetukampi, dosahetukampi, mohahetukampi.</p>
<p><a class="sc" id="8"></a><a class="pts" id="pts5.262"></a><a class="ms" id="p_17A10_1247"></a>Abhijjhampāhaṃ, bhikkhave, tividhaṃ vadāmi—lobhahetukampi, dosahetukampi, mohahetukampi.</p>
<p><a class="sc" id="9"></a><a class="ms" id="p_17A10_1248"></a>Byāpādampāhaṃ, bhikkhave, tividhaṃ vadāmi—lobhahetukampi, dosahetukampi, mohahetukampi.</p>
<p><a class="sc" id="10"></a><a class="ms" id="p_17A10_1249"></a>Micchā­diṭṭhim­pāhaṃ, bhikkhave, tividhaṃ vadāmi—lobhahetukampi, dosahetukampi, mohahetukampi. Iti kho, bhikkhave, lobho kamma­nidāna­sam­bhavo, doso kamma­nidāna­sam­bhavo, moho kamma­nidāna­sam­bhavo. Lobhakkhayā kamma­nidāna­saṅ­khayo, dosakkhayā kamma­nidāna­saṅ­khayo, mohakkhayā kamma­nidāna­saṅ­khayo”ti.</p>
<p class="endsection">Aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Catut­tha­paṇṇā­saka</span> <span class="hidden">Jāṇussoṇivagga</span> <span class="hidden">Brāhma­ṇa­pac­coro­haṇī­sutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>