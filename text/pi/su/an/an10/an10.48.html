<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an10.48">
<article>
<div class="hgroup">
<p class="division">Aṅguttara Nikāya 10</p>
<p>5. Akkosavagga</p>
<h1><span class="var" title="dasa­dham­ma­suttaṃ (bj)" id="note84">48. Pabba­ji­ta­a­bhiṇ­ha­sutta</span></h1>
</div>
<p><a class="sc" id="1"></a><a class="ms" id="p_17A10_336"></a><a class="msdiv" id="msdiv48"></a> “Dasayime, bhikkhave, dhammā pabbajitena abhiṇhaṃ pacca­vek­khi­tabbā. Katame dasa?</p>
<p><a class="sc" id="2"></a><a class="ms" id="p_17A10_337"></a>‘Vevaṇṇiyamhi ajjhupagato’ti pabbajitena abhiṇhaṃ pacca­vek­khi­tab­baṃ. <span class="brnum">(1)</span></p>
<p><a class="sc" id="3"></a><a class="pts" id="pts5.88"></a><a class="ms" id="p_17A10_338"></a>‘Parapaṭibaddhā me jīvikā’ti pabbajitena abhiṇhaṃ pacca­vek­khi­tab­baṃ. <span class="brnum">(2)</span></p>
<p><a class="sc" id="4"></a><a class="ms" id="p_17A10_339"></a>‘Añño me ākappo karaṇīyo’ti pabbajitena abhiṇhaṃ pacca­vek­khi­tab­baṃ. <span class="brnum">(3)</span></p>
<p><a class="sc" id="5"></a><a class="ms" id="p_17A10_340"></a>‘Kacci nu kho me attā sīlato na upavadatī’ti pabbajitena abhiṇhaṃ pacca­vek­khi­tab­baṃ. <span class="brnum">(4)</span></p>
<p><a class="sc" id="6"></a><a class="ms" id="p_17A10_341"></a>‘Kacci nu kho maṃ anuvicca viññū sabrahmacārī sīlato na upavadantī’ti pabbajitena abhiṇhaṃ pacca­vek­khi­tab­baṃ. <span class="brnum">(5)</span></p>
<p><a class="sc" id="7"></a><a class="ms" id="p_17A10_342"></a>‘Sabbehi me piyehi manāpehi nānābhāvo vinābhāvo’ti pabbajitena abhiṇhaṃ pacca­vek­khi­tab­baṃ. <span class="brnum">(6)</span></p>
<p><a class="sc" id="8"></a><a class="ms" id="p_17A10_343"></a>‘Kammassakomhi kammadāyādo kammayoni kammabandhu kamma­paṭi­saraṇo, yaṃ kammaṃ karissāmi kalyāṇaṃ vā pāpakaṃ vā tassa dāyādo bhavissāmī’ti pabbajitena abhiṇhaṃ pacca­vek­khi­tab­baṃ. <span class="brnum">(7)</span></p>
<p><a class="sc" id="9"></a><a class="ms" id="p_17A10_344"></a>‘<span class="var" title="kathambhūtassa (s1-3, pts1 ^mi7.4.10#1 [Cakka­vattiṅ­gapañha])" id="note86">Kathaṃbhūtassa</span> me rattindivā vītivattantī’ti pabbajitena abhiṇhaṃ pacca­vek­khi­tab­baṃ. <span class="brnum">(8)</span></p>
<p><a class="sc" id="10"></a><a class="ms" id="p_17A10_345"></a>‘Kacci nu kho ahaṃ suññāgāre abhiramāmī’ti pabbajitena abhiṇhaṃ pacca­vek­khi­tab­baṃ. <span class="brnum">(9)</span></p>
<p><a class="sc" id="11"></a><a class="ms" id="p_17A10_346"></a>‘Atthi nu kho me uttari manussadhammo ala­mariya­ñāṇadas­sana­viseso adhigato, <span class="var" title="sohaṃ (bj, s1-3, pts1) | yohaṃ (mr)" id="note87">yenāhaṃ</span> pacchime kāle sabrahmacārīhi puṭṭho na maṅku bhavissāmī’ti pabbajitena abhiṇhaṃ pacca­vek­khi­tab­baṃ. <span class="brnum">(10)</span></p>
<p><a class="sc" id="12"></a><a class="ms" id="p_17A10_347"></a>Ime kho, bhikkhave, dasa dhammā pabbajitena abhiṇhaṃ pacca­vek­khi­tabbā”ti.</p>
<p class="endsection">Aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Paṭha­ma­paṇṇā­saka</span> <span class="hidden">Akkosavagga</span> <span class="hidden">Vivādasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>