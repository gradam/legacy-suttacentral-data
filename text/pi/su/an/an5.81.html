<!DOCTYPE html>
<html data-prev="an5.80" data-next="an5.82">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an5.81">
<article>
<div class="hgroup">
<p class="division">Aṅguttara Nikāya 5</p>
<p>9. Theravagga</p>
<h1>81. Rajanīyasutta</h1>
</div>
<p><a class="sc" id="1"></a><a id="p_16A5_532" class="ms"></a><a class="msdiv" id="msdiv_81"></a>“Pañcahi, bhikkhave, dhammehi samannāgato thero bhikkhu sab­rahma­cārī­naṃ appiyo
ca hoti amanāpo ca agaru ca abhāvanīyo ca. Katamehi pañcahi? Rajanīye rajjati,
<span class="var" title="dusanīye (si, s1-3, km, pts1)" id="note244">dussanīye</span> dussati, <span class="var" title="muhanīye (si)" id="note245">mohanīye</span> muyhati, <span class="var" title="kupanīye (si, s1-3, km) | kopanīye (pts1)" id="note246">kuppanīye</span> kuppati, madanīye majjati– 
imehi kho, bhikkhave, pañcahi dhammehi samannāgato thero bhikkhu
sab­rahma­cārī­naṃ appiyo ca hoti amanāpo ca agaru ca abhāvanīyo ca.</p>
<p><a class="sc" id="2"></a><a class="pts1" id="pts3.111"></a><a id="p_16A5_533" class="ms"></a>Pañcahi, bhikkhave, dhammehi samannāgato thero bhikkhu sab­rahma­cārī­naṃ piyo ca
hoti manāpo ca garu ca bhāvanīyo ca. Katamehi pañcahi? Rajanīye na rajjati,
dussanīye na dussati, mohanīye na muyhati, kuppanīye na kuppati, madanīye na
majjati—imehi kho, bhikkhave, pañcahi dhammehi samannāgato thero bhikkhu
sab­rahma­cārī­naṃ piyo ca hoti manāpo ca garu ca bhāvanīyo cā”ti.</p>
<p class="endsection">Paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dutiya­paṇṇā­saka</span>
<span class="hidden">Theravagga</span>
<span class="hidden">Rajanīyasutta</span>
</aside>
</section>
<a class="previous" href="/pi/an5.80">◀ Aṅguttara Nikāya  5.80</a><a class="top" href="#"> ▲ TOP </a><a class="next" href="/pi/an5.82">Aṅguttara Nikāya  5.82 ▶</a></div>
</body>
</html>