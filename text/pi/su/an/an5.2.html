<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an5.2">
<article>
<div id="an5.2" class="hgroup">
<p class="division">Aṅguttara Nikāya 5</p>
<p>1. Sekhabalavagga</p>
<h1><span class="var" id="5" title="sekhabalavitthatasuttaṃ (bj)">2. Vitthatasutta</span></h1>
</div>
<p><a class="sc" id="1"></a>
<a class="pts1" id="pts3.2"></a>
<a id="p_16A5_6" class="ms"></a>
<a class="msdiv" id="msdiv_2"></a>
“Pañcimāni, bhikkhave, sekhabalāni. Katamāni pañca? Saddhābalaṃ, hirībalaṃ,
ottappabalaṃ, vīriyabalaṃ, paññābalaṃ.</p>
<p><a class="sc" id="2"></a>
<a id="p_16A5_7" class="ms"></a>
Katamañca, bhikkhave, saddhābalaṃ? Idha, bhikkhave, ariyasāvako saddho hoti,
saddahati tathāgatassa bodhiṃ: ‘itipi so bhagavā arahaṃ sammāsambuddho
vijjācaraṇasampanno sugato lokavidū anuttaro purisadammasārathi satthā
devamanussānaṃ buddho bhagavā’ti. Idaṃ vuccati, bhikkhave, saddhābalaṃ.</p>
<p><a class="sc" id="3"></a>
<a id="p_16A5_8" class="ms"></a>
Katamañca, bhikkhave, hirībalaṃ? Idha, bhikkhave, ariyasāvako hirīmā hoti,
hirīyati kāyaduccaritena vacīduccaritena manoduccaritena, hirīyati pāpakānaṃ
akusalānaṃ dhammānaṃ samāpattiyā. Idaṃ vuccati, bhikkhave, hirībalaṃ.</p>
<p><a class="sc" id="4"></a>
<a id="p_16A5_9" class="ms"></a>
Katamañca, bhikkhave, ottappabalaṃ? Idha, bhikkhave, ariyasāvako ottappī hoti,
ottappati kāyaduccaritena vacīduccaritena manoduccaritena, ottappati pāpakānaṃ
akusalānaṃ dhammānaṃ samāpattiyā. Idaṃ vuccati, bhikkhave, ottappabalaṃ.</p>
<p><a class="sc" id="5"></a>
<a id="p_16A5_10" class="ms"></a>
Katamañca, bhikkhave, vīriyabalaṃ? Idha, bhikkhave, ariyasāvako āraddhavīriyo
viharati akusalānaṃ dhammānaṃ pahānāya, kusalānaṃ dhammānaṃ upasampadāya,
thāmavā daḷhaparakkamo anikkhittadhuro kusalesu dhammesu. Idaṃ vuccati,
bhikkhave, vīriyabalaṃ.</p>
<p><a class="sc" id="6"></a>
<a id="p_16A5_11" class="ms"></a>
Katamañca, bhikkhave, paññābalaṃ? Idha, bhikkhave, ariyasāvako paññavā hoti
udayatthagāminiyā paññāya samannāgato ariyāya nibbedhikāya sammā
dukkhakkhayagāminiyā. Idaṃ vuccati, bhikkhave, paññābalaṃ. Imāni kho,
bhikkhave, pañca sekhabalāni.</p>
<p><a class="sc" id="7"></a>
<a class="pts1" id="pts3.3"></a>
<a id="p_16A5_12" class="ms"></a>
Tasmātiha, bhikkhave, evaṃ sikkhitabbaṃ: ‘saddhābalena samannāgatā bhavissāma
sekhabalena, hirībalena … ottappabalena … vīriyabalena … paññābalena
samannāgatā bhavissāma sekhabalenā’ti. Evañhi kho, bhikkhave, sikkhitabban”ti.</p>
<p class="endsection">Dutiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭhamapaṇṇāsaka</span>
<span class="hidden">Sekhabalavagga</span>
<span class="hidden">Saṅkhittasutta</span>
</div>
</section>
<a class="previous" href="/pi/an5.1">◀ Aṅguttara Nikāya  5.1</a><a class="top" href="#"> ▲ TOP </a><a class="next" href="/pi/an5.3">Aṅguttara Nikāya  5.3 ▶</a>
</div>
</body>
</html>