<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an4.66">
<article>
<div id="an4.66" class="hgroup">
<p class="division">Aṅguttara Nikāya 4</p>
<p>7. Pattakammavagga</p>
<h1><span class="var" id="note215" title="sarāga (puggala) suttaṃ (bj)">66. Sarāgasutta</span></h1>
</div>
<p><a class="sc" id="1"></a>
<a id="p_15A4_484" class="ms"></a>
<a class="msdiv" id="msdiv_66"></a>
“Cattārome, bhikkhave, puggalā santo saṃvijjamānā lokasmiṃ. Katame cattāro?
Sarāgo, sadoso, samoho, samāno–  ime kho, bhikkhave, cattāro puggalā santo
saṃvijjamānā lokasminti.</p>
<blockquote class="gatha">
<p><a class="sc" id="2"></a>
<a class="pts1" id="pts2.72"></a>
<a id="p_15A4_485" class="ms"></a>
Sārattā rajanīyesu,<br>
Piyarūpābhinandino;<br>
<span class="var" title="adhamā sattā (bj, s1, s2, km) | adhamasattā (s3, pts1)" id="note216">Mohena āvutā sattā</span>,<br>
<span class="var" title="bandhā (mr)" id="note217">Baddhā</span> vaḍḍhenti bandhanaṃ.
</p>
<p><a class="sc" id="3"></a>
<a id="p_15A4_486" class="ms"></a>
Rāgajaṃ dosajañcāpi,<br>
mohajaṃ cāpaviddasū;<br>
Karontākusalaṃ <span class="var" title="dhammaṃ (mr)" id="note218">kammaṃ</span>,<br>
savighātaṃ dukhudrayaṃ.
</p>
<p><a class="sc" id="4"></a>
<a id="p_15A4_487" class="ms"></a>
Avijjānivutā posā,<br>
andhabhūtā acakkhukā;<br>
Yathā dhammā tathā santā,<br>
na <span class="var" title="nassevanti (bj)" id="note219">tassevanti</span> maññare”ti.
</p>
</blockquote>
<p class="endsection">Chaṭṭhaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dutiyapaṇṇāsaka</span>
<span class="hidden">Pattakammavagga</span>
<span class="hidden">Pattakammasutta</span>
</div>
</section>
<a class="previous" href="/pi/an4.65">◀ Aṅguttara Nikāya  4.65</a><a class="top" href="#"> ▲ TOP </a><a class="next" href="/pi/an4.67">Aṅguttara Nikāya  4.67 ▶</a>
</div>
</body>
</html>