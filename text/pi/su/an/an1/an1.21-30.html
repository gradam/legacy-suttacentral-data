<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section id="vagga">
<section class="sutta" id="21" data-uid="an1.21">
<article>
<div class="hgroup">
<p class="division">Aṅguttara Nikāya 1</p>
<p><span class="var" title="akamma­nīya­vagga (pts1)" id="note8">3. Akamma­niya­vagga</span></p>
<h1>21 </h1>
</div>
<p><a class="sc" id="21.1"></a><a id="p_15A1_45" class="ms"></a><a class="msdiv" id="msdiv21"></a>“Nāhaṃ, bhikkhave, aññaṃ ekadhammampi samanupassāmi yaṃ evaṃ abhāvitaṃ
akammaniyaṃ hoti <span class="var" title="yathayidaṃ cittaṃ (bj, pts1)" id="note9">yathayidaṃ, bhikkhave, cittaṃ</span>. Cittaṃ, bhikkhave, abhāvitaṃ
akammaniyaṃ hotī”ti.</p>
<p class="endsection">Paṭhamaṃ.</p>
</article>
</section>
<section class="sutta" id="22" data-uid="an1.22">
<article>
<div class="hgroup">
<h1>22 </h1>
</div>
<p><a class="sc" id="22.1"></a><a id="p_15A1_47" class="ms"></a><a class="msdiv" id="msdiv22"></a>“Nāhaṃ, bhikkhave, aññaṃ ekadhammampi samanupassāmi yaṃ evaṃ bhāvitaṃ
kammaniyaṃ hoti yathayidaṃ, bhikkhave, cittaṃ. Cittaṃ, bhikkhave, bhāvitaṃ
kammaniyaṃ hotī”ti.</p>
<p class="endsection">Dutiyaṃ.</p>
</article>
</section>
<section class="sutta" id="23" data-uid="an1.23">
<article>
<div class="hgroup">
<h1>23 </h1>
</div>
<p><a class="sc" id="23.1"></a><a id="p_15A1_49" class="ms"></a><a class="msdiv" id="msdiv23"></a>“Nāhaṃ, bhikkhave, aññaṃ ekadhammampi samanupassāmi yaṃ evaṃ abhāvitaṃ mahato
anatthāya saṃvattati yathayidaṃ, bhikkhave, cittaṃ. Cittaṃ, bhikkhave,
abhāvitaṃ mahato anatthāya saṃvattatī”ti.</p>
<p class="endsection">Tatiyaṃ.</p>
</article>
</section>
<section class="sutta" id="24" data-uid="an1.24">
<article>
<div class="hgroup">
<h1>24 </h1>
</div>
<p><a class="sc" id="24.1"></a><a id="p_15A1_51" class="ms"></a><a class="msdiv" id="msdiv24"></a>“Nāhaṃ, bhikkhave, aññaṃ ekadhammampi samanupassāmi yaṃ evaṃ bhāvitaṃ mahato
atthāya saṃvattati yathayidaṃ, bhikkhave, cittaṃ. Cittaṃ, bhikkhave, bhāvitaṃ
mahato atthāya saṃvattatī”ti.</p>
<p class="endsection">Catutthaṃ.</p>
</article>
</section>
<section class="sutta" id="25" data-uid="an1.25">
<article>
<div class="hgroup">
<h1>25 </h1>
</div>
<p><a class="sc" id="25.1"></a><a id="p_15A1_53" class="ms"></a><a class="msdiv" id="msdiv25"></a>“Nāhaṃ, bhikkhave, aññaṃ ekadhammampi samanupassāmi yaṃ evaṃ abhāvitaṃ
apātubhūtaṃ mahato anatthāya saṃvattati yathayidaṃ, bhikkhave, cittaṃ. Cittaṃ,
bhikkhave, abhāvitaṃ apātubhūtaṃ mahato anatthāya saṃvattatī”ti.</p>
<p class="endsection">Pañcamaṃ.</p>
</article>
</section>
<section class="sutta" id="26" data-uid="an1.26">
<article>
<div class="hgroup">
<h1>26 </h1>
</div>
<p><a class="sc" id="26.1"></a><a class="pts" id="pts1.6"></a><a id="p_15A1_55" class="ms"></a><a class="msdiv" id="msdiv26"></a>“Nāhaṃ, bhikkhave, aññaṃ ekadhammampi samanupassāmi yaṃ evaṃ bhāvitaṃ
pātubhūtaṃ mahato atthāya saṃvattati yathayidaṃ, bhikkhave, cittaṃ. Cittaṃ,
bhikkhave, bhāvitaṃ pātubhūtaṃ mahato atthāya saṃvattatī”ti.</p>
<p class="endsection">Chaṭṭhaṃ.</p>
</article>
</section>
<section class="sutta" id="27" data-uid="an1.27">
<article>
<div class="hgroup">
<h1>27 </h1>
</div>
<p><a class="sc" id="27.1"></a><a id="p_15A1_57" class="ms"></a><a class="msdiv" id="msdiv27"></a>“Nāhaṃ, bhikkhave, aññaṃ ekadhammampi samanupassāmi yaṃ evaṃ abhāvitaṃ
abahulīkataṃ mahato anatthāya saṃvattati yathayidaṃ, bhikkhave, cittaṃ. Cittaṃ,
bhikkhave, abhāvitaṃ abahulīkataṃ mahato anatthāya saṃvattatī”ti.</p>
<p class="endsection">Sattamaṃ.</p>
</article>
</section>
<section class="sutta" id="28" data-uid="an1.28">
<article>
<div class="hgroup">
<h1>28 </h1>
</div>
<p><a class="sc" id="28.1"></a><a id="p_15A1_59" class="ms"></a><a class="msdiv" id="msdiv28"></a>“Nāhaṃ, bhikkhave, aññaṃ ekadhammampi samanupassāmi yaṃ evaṃ bhāvitaṃ
bahulīkataṃ mahato atthāya saṃvattati yathayidaṃ, bhikkhave, cittaṃ. Cittaṃ,
bhikkhave, bhāvitaṃ bahulīkataṃ mahato atthāya saṃvattatī”ti.</p>
<p class="endsection">Aṭṭhamaṃ.</p>
</article>
</section>
<section class="sutta" id="29" data-uid="an1.29">
<article>
<div class="hgroup">
<h1>29 </h1>
</div>
<p><a class="sc" id="29.1"></a><a id="p_15A1_61" class="ms"></a><a class="msdiv" id="msdiv29"></a>“Nāhaṃ, bhikkhave, aññaṃ ekadhammampi samanupassāmi yaṃ evaṃ abhāvitaṃ
abahulīkataṃ dukkhādhivahaṃ hoti yathayidaṃ, bhikkhave, cittaṃ. Cittaṃ,
bhikkhave, abhāvitaṃ abahulīkataṃ dukkhādhivahaṃ hotī”ti.</p>
<p class="endsection">Navamaṃ.</p>
</article>
</section>
<section class="sutta" id="30" data-uid="an1.30">
<article>
<div class="hgroup">
<h1>30 </h1>
</div>
<p><a class="sc" id="30.1"></a><a id="p_15A1_63" class="ms"></a><a class="msdiv" id="msdiv30"></a>“Nāhaṃ, bhikkhave, aññaṃ ekadhammampi samanupassāmi yaṃ evaṃ bhāvitaṃ
bahulīkataṃ sukhādhivahaṃ hoti yathayidaṃ, bhikkhave, cittaṃ. Cittaṃ,
bhikkhave, bhāvitaṃ bahulīkataṃ sukhādhivahaṃ hotī”ti.</p>
<p class="endsection">Dasamaṃ.</p>
<p class="endsection">Akamma­niya­vaggo tatiyo.</p>
</article>
</section>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Akamma­niya­vagga</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>