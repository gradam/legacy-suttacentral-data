<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section id="vagga">
<section class="sutta" data-uid="an1.333" id="333">
<article>
<div class="hgroup">
<p class="division">Aṅguttara Nikāya 1</p>
<p>27. Catutthavagga</p>
<h1>333 </h1>
</div>
<p><a class="sc" id="333.1"></a><a id="p_15A1_412" class="ms"></a><a class="msdiv" id="msdiv322"></a>“Seyyathāpi, bhikkhave, appamattakaṃ imasmiṃ jambudīpe ārāma­rāma­ṇeyya­kaṃ
vana­rāma­ṇeyya­kaṃ bhūmi­rāma­ṇeyya­kaṃ pok­kha­ra­ṇi­rāma­ṇeyya­kaṃ; atha kho etadeva
bahutaraṃ yadidaṃ ukkūlavikūlaṃ nadīviduggaṃ <span class="var" title="khā­ṇu­kaṇ­ḍa­kadhānaṃ (bj) | khā­ṇu­kaṇ­ṭa­kādhānaṃ (pts1)" id="note59">khā­ṇu­kaṇ­ṭa­kaṭṭhā­naṃ</span>
pabbatavisamaṃ; evamevaṃ kho, bhikkhave, appakā te sattā ye thalajā, atha kho
eteva sattā bahutarā ye odakā.</p>
</article>
</section>
<section class="sutta" data-uid="an1.334" id="334">
<article>
<div class="hgroup">
<h1>334 </h1>
</div>
<p><a class="sc" id="334.1"></a><a id="p_15A1_413" class="ms"></a><a class="msdiv" id="msdiv323"></a>… Evamevaṃ kho, bhikkhave, appakā te sattā ye manussesu paccājāyanti; atha kho
eteva sattā bahutarā ye aññatra manussehi paccājāyanti.</p>
<p><a class="sc" id="334.2"></a><a id="p_15A1_414" class="ms"></a>… Evamevaṃ kho, bhikkhave, appakā te sattā ye majjhimesu janapadesu
paccājāyanti; atha kho eteva sattā bahutarā ye paccantimesu janapadesu
paccājāyanti aviññātāresu <span class="var" title="milakkhūsu (mr)" id="note60">milakkhesu</span>.</p>
</article>
</section>
<section class="sutta" data-uid="an1.335" id="335">
<article>
<div class="hgroup">
<h1>335 </h1>
</div>
<p><a class="sc" id="335.1"></a><a id="p_15A1_415" class="ms"></a><a class="msdiv" id="msdiv324"></a>… Evamevaṃ kho, bhikkhave, appakā te sattā ye paññavanto ajaḷā aneḷamūgā
paṭibalā subhā­sita­dub­bhāsi­tassa atthamaññātuṃ; atha kho eteva sattā bahutarā ye
duppaññā jaḷā eḷamūgā na paṭibalā subhā­sita­dub­bhāsi­tassa atthamaññātuṃ.</p>
</article>
</section>
<section class="sutta" data-uid="an1.336" id="336">
<article>
<div class="hgroup">
<h1>336 </h1>
</div>
<p><a class="sc" id="336.1"></a><a id="p_15A1_416" class="ms"></a><a class="msdiv" id="msdiv325"></a>… Evamevaṃ kho, bhikkhave, appakā te sattā ye ariyena paññācakkhunā
samannāgatā; atha kho eteva sattā bahutarā ye avijjāgatā sammūḷhā.</p>
</article>
</section>
<section class="sutta" data-uid="an1.337" id="337">
<article>
<div class="hgroup">
<h1>337 </h1>
</div>
<p><a class="sc" id="337.1"></a><a id="p_15A1_417" class="ms"></a><a class="msdiv" id="msdiv326"></a>… Evamevaṃ kho, bhikkhave, appakā te sattā ye labhanti tathāgataṃ dassanāya;
atha kho eteva sattā bahutarā ye na labhanti tathāgataṃ dassanāya.</p>
</article>
</section>
<section class="sutta" data-uid="an1.338" id="338">
<article>
<div class="hgroup">
<h1>338 </h1>
</div>
<p><a class="sc" id="338.1"></a><a class="pts" id="pts1.36"></a><a id="p_15A1_418" class="ms"></a><a class="msdiv" id="msdiv327"></a>… Evamevaṃ kho, bhikkhave, appakā te sattā ye labhanti tathā­gatap­pa­vedi­taṃ
dhammavinayaṃ savanāya; atha kho eteva sattā bahutarā ye na labhanti
tathā­gatap­pa­vedi­taṃ dhammavinayaṃ savanāya.</p>
</article>
</section>
<section class="sutta" data-uid="an1.339" id="339">
<article>
<div class="hgroup">
<h1>339 </h1>
</div>
<p><a class="sc" id="339.1"></a><a id="p_15A1_419" class="ms"></a><a class="msdiv" id="msdiv328"></a>… Evamevaṃ kho, bhikkhave, appakā te sattā ye sutvā dhammaṃ dhārenti; atha kho
eteva sattā bahutarā ye sutvā dhammaṃ na dhārenti.</p>
</article>
</section>
<section class="sutta" data-uid="an1.340" id="340">
<article>
<div class="hgroup">
<h1>340 </h1>
</div>
<p><a class="sc" id="340.1"></a><a id="p_15A1_420" class="ms"></a><a class="msdiv" id="msdiv329"></a>… Evamevaṃ kho, bhikkhave, appakā te sattā ye <span class="var" title="dhatānaṃ (bj, s1-3, km, pts1)" id="note61">dhātānaṃ</span> dhammānaṃ atthaṃ
upaparikkhanti; atha kho eteva sattā bahutarā ye dhātānaṃ dhammānaṃ atthaṃ na
upaparikkhanti.</p>
</article>
</section>
<section class="sutta" data-uid="an1.341" id="341">
<article>
<div class="hgroup">
<h1>341 </h1>
</div>
<p><a class="sc" id="341.1"></a><a id="p_15A1_421" class="ms"></a><a class="msdiv" id="msdiv330"></a>… Evamevaṃ kho, bhikkhave, appakā te sattā ye atthamaññāya dhammamaññāya
dhammā­nu­dhammaṃ paṭipajjanti; atha kho eteva sattā bahutarā ye atthamaññāya
dhammamaññāya dhammā­nu­dhammaṃ na paṭipajjanti.</p>
</article>
</section>
<section class="sutta" data-uid="an1.342" id="342">
<article>
<div class="hgroup">
<h1>342 </h1>
</div>
<p><a class="sc" id="342.1"></a><a id="p_15A1_422" class="ms"></a><a class="msdiv" id="msdiv331"></a>… Evamevaṃ kho, bhikkhave, appakā te sattā ye saṃvejaniyesu ṭhānesu
saṃvijjanti; atha kho eteva sattā bahutarā ye saṃvejaniyesu ṭhānesu na
saṃvijjanti.</p>
</article>
</section>
<section class="sutta" data-uid="an1.343" id="343">
<article>
<div class="hgroup">
<h1>343 </h1>
</div>
<p><a class="sc" id="343.1"></a><a id="p_15A1_423" class="ms"></a><a class="msdiv" id="msdiv332"></a>… Evamevaṃ kho, bhikkhave, appakā te sattā ye saṃviggā yoniso padahanti; atha
kho eteva sattā bahutarā ye saṃviggā yoniso na padahanti.</p>
</article>
</section>
<section class="sutta" data-uid="an1.344" id="344">
<article>
<div class="hgroup">
<h1>344 </h1>
</div>
<p><a class="sc" id="344.1"></a><a id="p_15A1_424" class="ms"></a><a class="msdiv" id="msdiv333"></a>… Evamevaṃ kho, bhikkhave, appakā te sattā ye vavassag­gā­rammaṇaṃ <span class="var" title="cittassa samādhiṃ (si)" id="note62">karitvā
labhanti samādhiṃ</span> labhanti <span class="var" title="cittassa ekaggaṃ (bj)" id="note63">cittas­sekagga­taṃ</span>; atha kho eteva sattā bahutarā ye
vavassag­gā­rammaṇaṃ karitvā na labhanti samādhiṃ na labhanti cittas­sekagga­taṃ.</p>
</article>
</section>
<section class="sutta" data-uid="an1.345" id="345">
<article>
<div class="hgroup">
<h1>345 </h1>
</div>
<p><a class="sc" id="345.1"></a><a id="p_15A1_425" class="ms"></a><a class="msdiv" id="msdiv334"></a>… Evamevaṃ kho, bhikkhave, appakā te sattā ye annag­ga­rasag­gā­naṃ lābhino; atha
kho eteva sattā bahutarā ye annag­ga­rasag­gā­naṃ na lābhino, uñchena kapālābhatena
yāpenti.</p>
</article>
</section>
<section class="sutta" data-uid="an1.346" id="346">
<article>
<div class="hgroup">
<h1>346 </h1>
</div>
<p><a class="sc" id="346.1"></a><a id="p_15A1_426" class="ms"></a><a class="msdiv" id="msdiv335"></a>… Evamevaṃ kho, bhikkhave, appakā te sattā ye attharasassa dhammarasassa
vimuttirasassa lābhino; atha kho eteva sattā bahutarā ye attharasassa
dhammarasassa vimuttirasassa na lābhino. Tasmātiha, bhikkhave, evaṃ
sikkhitabbaṃ: ‘attharasassa dhammarasassa vimuttirasassa lābhino bhavissāmā’ti.
Evañhi vo, bhikkhave, sikkhitabban”ti.</p>
</article>
</section>
<section class="sutta" data-uid="an1.347" id="347">
<article>
<div class="hgroup">
<h1>347–​349 </h1>
</div>
<p><a class="sc" id="347.1"></a><a class="pts" id="pts1.37"></a><a id="p_15A1_427" class="ms"></a><a class="msdiv" id="msdiv336-338"></a>“Seyyathāpi, bhikkhave, appamattakaṃ imasmiṃ jambudīpe ārāma­rāma­ṇeyya­kaṃ
vana­rāma­ṇeyya­kaṃ bhūmi­rāma­ṇeyya­kaṃ pok­kha­ra­ṇi­rāma­ṇeyya­kaṃ; atha kho etadeva
bahutaraṃ yadidaṃ ukkūlavikūlaṃ nadīviduggaṃ khā­ṇu­kaṇ­ṭa­kaṭṭhā­naṃ
pabbatavisamaṃ. Evamevaṃ kho, bhikkhave, appakā te sattā ye manussā cutā
manussesu paccājāyanti, atha kho eteva sattā bahutarā ye manussā cutā niraye
paccājāyanti … pe … tiracchā­na­yoniyā paccājāyanti … pe … pettivisaye
paccājāyanti”.</p>
</article>
</section>
<section class="sutta" data-uid="an1.350" id="350">
<article>
<div class="hgroup">
<h1>350–​352 </h1>
</div>
<p><a class="sc" id="350.1"></a><a id="p_15A1_428" class="ms"></a><a class="msdiv" id="msdiv339-341"></a>… Evamevaṃ kho, bhikkhave, appakā te sattā ye manussā cutā devesu paccājāyanti;
atha kho eteva sattā bahutarā ye manussā cutā niraye paccājāyanti …
tiracchā­na­yoniyā paccājāyanti … pettivisaye paccājāyanti.</p>
</article>
</section>
<section class="sutta" data-uid="an1.353" id="353">
<article>
<div class="hgroup">
<h1>353–​355 </h1>
</div>
<p><a class="sc" id="353.1"></a><a id="p_15A1_429" class="ms"></a><a class="msdiv" id="msdiv342-344"></a>… Evamevaṃ kho, bhikkhave, appakā te sattā ye devā cutā devesu paccājāyanti;
atha kho eteva sattā bahutarā ye devā cutā niraye paccājāyanti …
tiracchā­na­yoniyā paccājāyanti … pettivisaye paccājāyanti.</p>
</article>
</section>
<section class="sutta" data-uid="an1.356" id="356">
<article>
<div class="hgroup">
<h1>356–​358 </h1>
</div>
<p><a class="sc" id="356.1"></a><a id="p_15A1_430" class="ms"></a><a class="msdiv" id="msdiv345-347"></a>… Evamevaṃ kho, bhikkhave, appakā te sattā ye devā cutā manussesu paccājāyanti;
atha kho eteva sattā bahutarā ye devā cutā niraye paccājāyanti …
tiracchā­na­yoniyā paccājāyanti … pettivisaye paccājāyanti.</p>
</article>
</section>
<section class="sutta" data-uid="an1.359" id="359">
<article>
<div class="hgroup">
<h1>359–​361 </h1>
</div>
<p><a class="sc" id="359.1"></a><a id="p_15A1_431" class="ms"></a><a class="msdiv" id="msdiv348-350"></a>… Evamevaṃ kho, bhikkhave, appakā te sattā ye nirayā cutā manussesu
paccājāyanti; atha kho eteva sattā bahutarā ye nirayā cutā niraye paccājāyanti
… tiracchā­na­yoniyā paccājāyanti … pettivisaye paccājāyanti.</p>
</article>
</section>
<section class="sutta" data-uid="an1.362" id="362">
<article>
<div class="hgroup">
<h1>362–​364 </h1>
</div>
<p><a class="sc" id="362.1"></a><a id="p_15A1_432" class="ms"></a><a class="msdiv" id="msdiv351-353"></a>… Evamevaṃ kho, bhikkhave, appakā te sattā ye nirayā cutā devesu paccājāyanti;
atha kho eteva sattā bahutarā ye nirayā cutā niraye paccājāyanti …
tiracchā­na­yoniyā paccājāyanti … pettivisaye paccājāyanti.</p>
</article>
</section>
<section class="sutta" data-uid="an1.365" id="365">
<article>
<div class="hgroup">
<h1>365–​367 </h1>
</div>
<p><a class="sc" id="365.1"></a><a id="p_15A1_433" class="ms"></a><a class="msdiv" id="msdiv354-356"></a>… Evamevaṃ kho, bhikkhave, appakā te sattā ye tiracchā­na­yoniyā cutā manussesu
paccājāyanti; atha kho eteva sattā bahutarā ye tiracchā­na­yoniyā cutā niraye
paccājāyanti … tiracchā­na­yoniyā paccājāyanti … pettivisaye paccājāyanti.</p>
</article>
</section>
<section class="sutta" data-uid="an1.368" id="368">
<article>
<div class="hgroup">
<h1>368–​370 </h1>
</div>
<p><a class="sc" id="368.1"></a><a class="pts" id="pts1.38"></a><a id="p_15A1_434" class="ms"></a><a class="msdiv" id="msdiv357-359"></a>… Evamevaṃ kho, bhikkhave, appakā te sattā ye tiracchā­na­yoniyā cutā devesu
paccājāyanti; atha kho eteva sattā bahutarā ye tiracchā­na­yoniyā cutā niraye
paccājāyanti … tiracchā­na­yoniyā paccājāyanti … pettivisaye paccājāyanti.</p>
</article>
</section>
<section class="sutta" data-uid="an1.371" id="371">
<article>
<div class="hgroup">
<h1>371–​373 </h1>
</div>
<p><a class="sc" id="371.1"></a><a id="p_15A1_435" class="ms"></a><a class="msdiv" id="msdiv360-362"></a>… Evamevaṃ kho, bhikkhave, appakā te sattā ye pettivisayā cutā manussesu
paccājāyanti; atha kho eteva sattā bahutarā ye pettivisayā cutā niraye
paccājāyanti … tiracchā­na­yoniyā paccājāyanti … pettivisaye paccājāyanti.</p>
</article>
</section>
<section class="sutta" data-uid="an1.374" id="374">
<article>
<div class="hgroup">
<h1>374–​377 </h1>
</div>
<p><a class="sc" id="374.1"></a><a id="p_15A1_436" class="ms"></a><a class="msdiv" id="msdiv363-365"></a>… Evamevaṃ kho, bhikkhave, appakā te sattā ye pettivisayā cutā devesu
paccājāyanti; atha kho eteva sattā bahutarā ye pettivisayā cutā niraye
paccājāyanti … tiracchā­na­yoniyā paccājāyanti … pettivisaye paccājāyan”ti.</p>
<p class="endsection">Vaggo catuttho.<br>
(Jambu­dīpa­peyyālo niṭṭhito.)
</p>
</article>
</section>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Ekadhammapāḷi</span>
<span class="hidden">Catutthavagga</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>