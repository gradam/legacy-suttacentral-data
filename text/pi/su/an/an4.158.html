<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an4.158">
<article>
<div id="an4.158" class="hgroup">
<p class="division">Aṅguttara Nikāya 4</p>
<p>16. Indriyavagga</p>
<h1><span class="var" id="384" title="parihāṇisuttaṃ (bj)">158. Parihānisutta</span></h1>
</div>
<p><a class="sc" id="1"></a>
<a class="pts1" id="pts2.144"></a>
<a id="p_15A4_926" class="ms"></a>
<a class="msdiv" id="msdiv_158"></a>
Tatra kho āyasmā sāriputto bhikkhū āmantesi: “āvuso bhikkhave”ti. “Āvuso”ti kho
te bhikkhū āyasmato sāriputtassa paccassosuṃ. Āyasmā sāriputto etadavoca:</p>
<p><a class="sc" id="2"></a>
<a id="p_15A4_927" class="ms"></a>
“Yo hi koci, āvuso, bhikkhu vā bhikkhunī vā cattāro dhamme attani
samanupassati, niṭṭhamettha gantabbaṃ: ‘parihāyāmi kusalehi dhammehi’.
Parihānametaṃ vuttaṃ bhagavatā. Katame cattāro? <span class="var" title="rāgavepullataṃ (bj, s1-3, km, pts1)" id="note385">Rāgavepullattaṃ</span>,
dosavepullattaṃ, mohavepullattaṃ, gambhīresu kho panassa ṭhānāṭhānesu
paññācakkhu na kamati. Yo hi koci, āvuso, bhikkhu vā bhikkhunī vā ime cattāro
dhamme attani samanupassati, niṭṭhamettha gantabbaṃ: ‘parihāyāmi kusalehi
dhammehi’. Parihānametaṃ vuttaṃ bhagavatā.</p>
<p><a class="sc" id="3"></a>
<a id="p_15A4_928" class="ms"></a>
Yo hi koci, āvuso, bhikkhu vā bhikkhunī vā cattāro dhamme attani samanupassati,
niṭṭhamettha gantabbaṃ: ‘na parihāyāmi kusalehi dhammehi’. Aparihānametaṃ
vuttaṃ bhagavatā. Katame cattāro? <span class="var" title="rāgatanuttanaṃ (mr)" id="note386">Rāgatanuttaṃ</span>, dosatanuttaṃ, mohatanuttaṃ,
gambhīresu kho panassa ṭhānāṭhānesu paññācakkhu kamati. Yo hi koci, āvuso,
bhikkhu vā bhikkhunī vā ime cattāro dhamme attani samanupassati, niṭṭhamettha
gantabbaṃ: ‘na parihāyāmi kusalehi dhammehi’. Aparihānametaṃ vuttaṃ
bhagavatā”ti.</p>
<p class="endsection">Aṭṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Catutthapaṇṇāsaka</span>
<span class="hidden">Indriyavagga</span>
<span class="hidden">Indriyasutta</span>
</div>
</section>
<a class="previous" href="/pi/an4.157">◀ Aṅguttara Nikāya  4.157</a><a class="top" href="#"> ▲ TOP </a><a class="next" href="/pi/an4.159">Aṅguttara Nikāya  4.159 ▶</a>
</div>
</body>
</html>