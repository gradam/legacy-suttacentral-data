<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an5.144">
<article>
<div id="an5.144" class="hgroup">
<p class="division">Aṅguttara Nikāya 5</p>
<p>15. Tikaṇḍakīvagga</p>
<h1>144. Tikaṇḍakīsutta</h1>
</div>
<p>
<a class="sc" id="1"></a>
<a id="p_16A5_840" class="ms"></a>
<a class="msdiv" id="msdiv_144"></a>
Ekaṃ samayaṃ bhagavā sākete viharati <span class="var" title='[{"eds":["si"],"var":"tikandakīvane "},{"eds":["s1","s2","s3","pts1"],"var":"tikaṇḍakivane "},{"var":"kaṇḍakīvane ","xref":{"bm":"1","desc":"4. Paṭhamakaṇḍakīsutta","lang":"pi","uid":"sn52.4"}}]'>tikaṇḍakīvane</span>. Tatra kho bhagavā bhikkhū
āmantesi: “bhikkhavo”ti. “Bhadante”ti te bhikkhū bhagavato paccassosuṃ. Bhagavā
etadavoca:</p>
<p>
<a class="sc" id="2"></a>
<a id="p_16A5_841" class="ms"></a>
“Sādhu, bhikkhave, bhikkhu kālena kālaṃ <span class="var" title='[{"eds":["bj","s1","s2","s3","km","pts1"],"var":"appaṭikkūle paṭikkūlasaññī "}]'>appaṭikūle paṭikūlasaññī</span> vihareyya.
Sādhu, bhikkhave, bhikkhu kālena kālaṃ paṭikūle appaṭikūlasaññī vihareyya.
Sādhu, bhikkhave, bhikkhu kālena kālaṃ appaṭikūle ca paṭikūle ca paṭikūlasaññī
vihareyya. Sādhu, bhikkhave, bhikkhu kālena kālaṃ paṭikūle ca appaṭikūle ca
appaṭikūlasaññī vihareyya. Sādhu, bhikkhave, bhikkhu kālena kālaṃ paṭikūlañca
appaṭikūlañca tadubhayaṃ abhinivajjetvā upekkhako vihareyya sato sampajāno.</p>
<p>
<a class="sc" id="3"></a>
<a id="p_16A5_842" class="ms"></a>
<span class="var" title='[{"eds":["pts1","mr"],"var":"kathañca "}]'>Kiñca</span>, bhikkhave, bhikkhu atthavasaṃ paṭicca appaṭikūle paṭikūlasaññī
vihareyya? ‘Mā me rajanīyesu dhammesu rāgo udapādī’ti–  idaṃ kho, bhikkhave,
bhikkhu atthavasaṃ paṭicca appaṭikūle paṭikūlasaññī vihareyya.</p>
<p>
<a class="sc" id="4"></a>
<a id="p_16A5_843" class="ms"></a>
Kiñca, bhikkhave, bhikkhu atthavasaṃ paṭicca paṭikūle appaṭikūlasaññī
vihareyya? ‘Mā me dosanīyesu dhammesu doso udapādī’ti–  idaṃ kho, bhikkhave,
bhikkhu atthavasaṃ paṭicca paṭikūle appaṭikūlasaññī vihareyya.</p>
<p>
<a class="sc" id="5"></a>
<a class="pts" id="pts3.170"></a>
<a id="p_16A5_844" class="ms"></a>
Kiñca, bhikkhave, bhikkhu atthavasaṃ paṭicca appaṭikūle ca paṭikūle ca
paṭikūlasaññī vihareyya? ‘Mā me rajanīyesu dhammesu rāgo udapādi, mā me
dosanīyesu dhammesu doso udapādī’ti–  idaṃ kho, bhikkhave, bhikkhu atthavasaṃ
paṭicca appaṭikūle ca paṭikūle ca paṭikūlasaññī vihareyya.</p>
<p>
<a class="sc" id="6"></a>
<a id="p_16A5_845" class="ms"></a>
Kiñca, bhikkhave, bhikkhu atthavasaṃ paṭicca paṭikūle ca appaṭikūle ca
appaṭikūlasaññī vihareyya? ‘Mā me dosanīyesu dhammesu doso udapādi, mā me
rajanīyesu dhammesu rāgo udapādī’ti–  idaṃ kho, bhikkhave, bhikkhu atthavasaṃ
paṭicca paṭikūle ca appaṭikūle ca appaṭikūlasaññī vihareyya.</p>
<p>
<a class="sc" id="7"></a>
<a id="p_16A5_846" class="ms"></a>
Kiñca, bhikkhave, bhikkhu atthavasaṃ paṭicca paṭikūlañca appaṭikūlañca
tadubhayaṃ abhinivajjetvā upekkhako vihareyya? ‘Sato sampajāno mā me <span class="var" title='[{"eds":["bj","s1","s2","s3","pts1"],"var":"kvacini "}]'>kvacani</span>
katthaci <span class="var" title='[{"eds":["bj","pts1"],"var":"kiñcana "},{"eds":["s1","s2","s3"],"var":"kiñcina "}]'>kiñcanaṃ</span> rajanīyesu dhammesu rāgo udapādi, mā me kvacani katthaci
kiñcanaṃ dosanīyesu dhammesu doso udapādi, mā me kvacani katthaci kiñcanaṃ
mohanīyesu dhammesu moho udapādī’ti–  idaṃ kho, bhikkhave, bhikkhu atthavasaṃ
paṭicca paṭikūlañca appaṭikūlañca tadubhayaṃ abhinivajjetvā upekkhako vihareyya
sato sampajāno”ti.</p>
<p class="endsection">Catutthaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Tatiyapaṇṇāsaka</span>
<span class="hidden">Tikaṇḍakīvagga</span>
<span class="hidden">Avajānātisutta</span>
</div>
</section>
<a class="previous" href="/pi/an5.143">◀ Aṅguttara Nikāya  5.143</a><a class="top" href="#"> ▲ TOP </a><a class="next" href="/pi/an5.145">Aṅguttara Nikāya  5.145 ▶</a>
</div>
</body>
</html>