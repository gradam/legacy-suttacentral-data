<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an9.13">
<article>
<div id="an9.13" class="hgroup">
<p class="division">Aṅguttara Nikāya 9</p>
<p>2. Sīhanādavagga</p>
<h1>13. Koṭṭhikasutta</h1>
</div>
<p>
<a class="sc" id="1"></a>
<a id="p_17A9_114" class="ms"></a>
<a class="msdiv" id="msdiv_13"></a>


Atha kho āyasmā mahākoṭṭhiko✴ yenāyasmā sāriputto tenupasaṅkami; upasaṅkamitvā
āyasmatā sāriputtena saddhiṃ sammodi. Sammodanīyaṃ kathaṃ sāraṇīyaṃ vītisāretvā
ekamantaṃ nisīdi. Ekamantaṃ nisinno kho āyasmā mahākoṭṭhiko āyasmantaṃ
sāriputtaṃ etadavoca: “kiṃ nu kho, āvuso sāriputta, ‘✵yaṃ kammaṃ
diṭṭhadhammavedanīyaṃ, taṃ me kammaṃ samparāyavedanīyaṃ hotū’ti, etassa atthāya
bhagavati brahmacariyaṃ vussatī”ti? “No hidaṃ, āvuso”.</p>
<p>
<a class="sc" id="2"></a>
<a id="p_17A9_115" class="ms"></a>
“Kiṃ panāvuso sāriputta, ‘yaṃ kammaṃ samparāyavedanīyaṃ taṃ me kammaṃ
diṭṭhadhammavedanīyaṃ hotū’ti, etassa atthāya bhagavati brahmacariyaṃ
vussatī”ti? “No hidaṃ, āvuso”.</p>
<p>
<a class="sc" id="3"></a>
<a id="p_17A9_116" class="ms"></a>
“Kiṃ nu kho, āvuso sāriputta, ‘yaṃ kammaṃ <span class="var" title='[{"eds":["bj","s1","s3","mr"],"var":"sukhavedaniyaṃ "}]'>sukhavedanīyaṃ</span>, taṃ me kammaṃ
<span class="var" title='[{"eds":["bj","s1","s3","mr"],"var":"dukkhavedaniyaṃ "}]'>dukkhavedanīyaṃ</span> hotū’ti, etassa atthāya bhagavati brahmacariyaṃ vussatī”ti? “No
hidaṃ, āvuso”.</p>
<p>
<a class="sc" id="4"></a>
<a id="p_17A9_117" class="ms"></a>
“Kiṃ panāvuso, sāriputta, ‘yaṃ kammaṃ dukkhavedanīyaṃ, taṃ me kammaṃ
sukhavedanīyaṃ hotū’ti, etassa atthāya bhagavati brahmacariyaṃ vussatī”ti? “No
hidaṃ, āvuso”.</p>
<p>
<a class="sc" id="5"></a>
<a id="p_17A9_118" class="ms"></a>
“Kiṃ nu kho, āvuso sāriputta, ‘yaṃ kammaṃ paripakkavedanīyaṃ, taṃ me kammaṃ
aparipakkavedanīyaṃ hotū’ti, etassa atthāya bhagavati brahmacariyaṃ vussatī”ti?
“No hidaṃ, āvuso”.</p>
<p>
<a class="sc" id="6"></a>
<a id="p_17A9_119" class="ms"></a>
“Kiṃ panāvuso sāriputta, ‘yaṃ kammaṃ aparipakkavedanīyaṃ, taṃ me kammaṃ
paripakkavedanīyaṃ hotū’ti, etassa atthāya bhagavati brahmacariyaṃ vussatī”ti?
“No hidaṃ, āvuso”.</p>
<p>
<a class="sc" id="7"></a>
<a id="p_17A9_120" class="ms"></a>
“Kiṃ nu kho, āvuso sāriputta, ‘yaṃ kammaṃ bahuvedanīyaṃ, taṃ me kammaṃ
appavedanīyaṃ hotū’ti, etassa atthāya bhagavati brahmacariyaṃ vussatī”ti? “No
hidaṃ, āvuso”.</p>
<p>
<a class="sc" id="8"></a>
<a class="pts" id="pts4.383"></a>
<a id="p_17A9_121" class="ms"></a>
“Kiṃ panāvuso sāriputta, ‘yaṃ kammaṃ appavedanīyaṃ, taṃ me kammaṃ bahuvedanīyaṃ
hotū’ti, etassa atthāya bhagavati brahmacariyaṃ vussatī”ti? “No hidaṃ, āvuso”.</p>
<p>
<a class="sc" id="9"></a>
<a id="p_17A9_122" class="ms"></a>
“Kiṃ nu kho, āvuso sāriputta, ‘yaṃ kammaṃ vedanīyaṃ, taṃ me kammaṃ avedanīyaṃ
hotū’ti, etassa atthāya bhagavati brahmacariyaṃ vussatī”ti? “No hidaṃ, āvuso”.</p>
<p>
<a class="sc" id="10"></a>
<a id="p_17A9_123" class="ms"></a>
“Kiṃ panāvuso sāriputta, ‘yaṃ kammaṃ avedanīyaṃ, taṃ me kammaṃ vedanīyaṃ
hotū’ti, etassa atthāya bhagavati brahmacariyaṃ vussatī”ti? “No hidaṃ, āvuso”.</p>
<p>
<a class="sc" id="11"></a>
<a id="p_17A9_124" class="ms"></a>
“‘Kiṃ nu kho, āvuso sāriputta, yaṃ kammaṃ diṭṭhadhammavedanīyaṃ taṃ me kammaṃ
samparāyavedanīyaṃ hotūti, etassa atthāya bhagavati brahmacariyaṃ vussatī’ti,
iti puṭṭho samāno ‘no hidaṃ, āvuso’ti vadesi.</p>
<p>
<a class="sc" id="12"></a>
<a id="p_17A9_125" class="ms"></a>
‘Kiṃ panāvuso sāriputta, yaṃ kammaṃ samparāyavedanīyaṃ taṃ me kammaṃ
diṭṭhadhammavedanīyaṃ hotūti, etassa atthāya bhagavati brahmacariyaṃ
vussatī’ti, iti puṭṭho samāno ‘no hidaṃ, āvuso’ti vadesi.</p>
<p>
<a class="sc" id="13"></a>
<a id="p_17A9_126" class="ms"></a>
‘Kiṃ nu kho, āvuso sāriputta, yaṃ kammaṃ sukhavedanīyaṃ taṃ me kammaṃ
dukkhavedanīyaṃ hotūti, etassa atthāya bhagavati brahmacariyaṃ vussatī’ti, iti
puṭṭho samāno ‘no hidaṃ, āvuso’ti vadesi.</p>
<p>
<a class="sc" id="14"></a>
<a id="p_17A9_127" class="ms"></a>
‘Kiṃ panāvuso sāriputta, yaṃ kammaṃ dukkhavedanīyaṃ taṃ me kammaṃ
sukhavedanīyaṃ hotūti, etassa atthāya bhagavati brahmacariyaṃ vussatī’ti, iti
puṭṭho samāno ‘no hidaṃ, āvuso’ti vadesi.</p>
<p>
<a class="sc" id="15"></a>
<a id="p_17A9_128" class="ms"></a>
‘Kiṃ nu kho, āvuso sāriputta, yaṃ kammaṃ paripakkavedanīyaṃ taṃ me kammaṃ
aparipakkavedanīyaṃ hotūti, etassa atthāya bhagavati brahmacariyaṃ vussatī’ti,
iti puṭṭho samāno ‘no hidaṃ, āvuso’ti vadesi.</p>
<p>
<a class="sc" id="16"></a>
<a class="pts" id="pts4.384"></a>
<a id="p_17A9_129" class="ms"></a>
‘Kiṃ panāvuso sāriputta, yaṃ kammaṃ aparipakkavedanīyaṃ taṃ me kammaṃ
paripakkavedanīyaṃ hotūti, etassa atthāya bhagavati brahmacariyaṃ vussatī’ti,
iti puṭṭho samāno ‘no hidaṃ, āvuso’ti vadesi.</p>
<p>
<a class="sc" id="17"></a>
<a id="p_17A9_130" class="ms"></a>
‘Kiṃ nu kho, āvuso sāriputta, yaṃ kammaṃ bahuvedanīyaṃ taṃ me kammaṃ
appavedanīyaṃ hotūti, etassa atthāya bhagavati brahmacariyaṃ vussatī’ti, iti
puṭṭho samāno ‘no hidaṃ, āvuso’ti vadesi.</p>
<p>
<a class="sc" id="18"></a>
<a id="p_17A9_131" class="ms"></a>
‘Kiṃ panāvuso sāriputta, yaṃ kammaṃ appavedanīyaṃ taṃ me kammaṃ bahuvedanīyaṃ
hotūti, etassa atthāya bhagavati brahmacariyaṃ vussatī’ti, iti puṭṭho samāno
‘no hidaṃ, āvuso’ti vadesi.</p>
<p>
<a class="sc" id="19"></a>
<a id="p_17A9_132" class="ms"></a>
‘Kiṃ nu kho, āvuso sāriputta, yaṃ kammaṃ vedanīyaṃ taṃ me kammaṃ avedanīyaṃ
hotūti, etassa atthāya bhagavati brahmacariyaṃ vussatī’ti, iti puṭṭho samāno
‘no hidaṃ, āvuso’ti vadesi.</p>
<p>
<a class="sc" id="20"></a>
<a id="p_17A9_133" class="ms"></a>
‘Kiṃ panāvuso sāriputta, yaṃ kammaṃ avedanīyaṃ taṃ me kammaṃ vedanīyaṃ hotūti,
etassa atthāya bhagavati brahmacariyaṃ vussatī’ti, iti puṭṭho samāno ‘no hidaṃ,
āvuso’ti vadesi. Atha kimatthaṃ carahāvuso, bhagavati brahmacariyaṃ
vussatī”ti?</p>
<p>
<a class="sc" id="21"></a>
<a class="pts" id="pts4.385"></a>
<a id="p_17A9_134" class="ms"></a>
“<span class="var" title='[{"eds":["bj"],"var":"yaṃ khvassāvuso "},{"eds":["s1","s2","s3"],"var":"yaṃ khossa āvuso "},{"eds":["mr"],"var":"yaṃ kho āvuso "}]'>Yaṃ khvassa, āvuso</span>, aññātaṃ adiṭṭhaṃ appattaṃ asacchikataṃ anabhisametaṃ,
tassa ñāṇāya dassanāya pattiyā sacchikiriyāya abhisamayāya bhagavati
brahmacariyaṃ <span class="var" title='[{"eds":["s1","s2","s3"],"var":"vussati "}]'>vussatīti</span>. <q class="open" style="background: yellow" id="42" title=" etthantare pāṭho syā1-3, ka-ma potthakesu">Kiṃ panassāvuso, aññātaṃ adiṭṭhaṃ appattaṃ
asacchikataṃ anabhisametaṃ, yassa ñāṇāya dassanāya pattiyā sacchikiriyāya
abhisamayāya bhagavati brahmacariyaṃ vussatīti</q>? ‘Idaṃ dukkhan’ti <span class="var" title='[{"eds":["s1","s2","s3"],"var":"khossa "},{"eds":["mr"],"var":"kho yaṃ "}]'>khvassa</span>,
āvuso, aññātaṃ adiṭṭhaṃ appattaṃ asacchikataṃ anabhisametaṃ. Tassa ñāṇāya
dassanāya pattiyā sacchikiriyāya abhisamayāya bhagavati brahmacariyaṃ vussati.
‘Ayaṃ dukkhasamudayo’ti khvassa, āvuso … pe … ‘ayaṃ dukkhanirodho’ti khvassa,
āvuso … pe … ‘ayaṃ dukkhanirodhagāminī paṭipadā’ti khvassa, āvuso, aññātaṃ
adiṭṭhaṃ appattaṃ asacchikataṃ anabhisametaṃ. Tassa ñāṇāya dassanāya pattiyā
sacchikiriyāya abhisamayāya bhagavati brahmacariyaṃ vussati. Idaṃ <span class="var" title='[{"eds":["s1","s2","s3"],"var":"khossa "},{"eds":["mr"],"var":"iti kho yaṃ "}]'>khvassa</span>,
āvuso, aññātaṃ adiṭṭhaṃ appattaṃ asacchikataṃ anabhisametaṃ. <span class="var" title='[{"note":"?","var":"yassa "}]'>Tassa</span> ñāṇāya
dassanāya pattiyā sacchikiriyāya abhisamayāya bhagavati brahmacariyaṃ
vussatī”ti.</p>
<p class="endsection">Tatiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭhamapaṇṇāsaka</span>
<span class="hidden">Sīhanādavagga</span>
<span class="hidden">Sīhanādasutta</span>
</div>
</section>
<a class="previous" href="/pi/an9.12">◀ Aṅguttara Nikāya  9.12</a><a class="top" href="#"> ▲ TOP </a><a class="next" href="/pi/an9.14">Aṅguttara Nikāya  9.14 ▶</a>
</div>
</body>
</html>