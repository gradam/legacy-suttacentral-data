<!DOCTYPE html>
<html data-prev="an5.265-271" data-next="an5.273-285">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an5.272">
<article>
<div class="hgroup">
<p class="division">Aṅguttara Nikāya 5</p>
<p>27. Sammutipeyyāla</p>
<h1>272. Bhat­tuddesa­ka­sutta</h1>
</div>
<p><a class="sc" id="1"></a>
<a class="pts1" id="pts3.274"></a>
<a id="p_16A5_1374" class="ms"></a>
<a class="msdiv" id="msdiv_272"></a>
“Pañcahi, bhikkhave, dhammehi samannāgato bhattuddesako <span class="var" title="na sammanitabbo (mr)" id="note560">na sammannitabbo</span>.
Katamehi pañcahi? Chandāgatiṃ gacchati, dosāgatiṃ gacchati, mohāgatiṃ gacchati,
bhayāgatiṃ gacchati, uddiṭ­ṭhānud­diṭṭhaṃ na jānāti. Imehi kho, bhikkhave,
pañcahi dhammehi samannāgato bhattuddesako na sammannitabbo.</p>
<p><a class="sc" id="2"></a>
<a id="p_16A5_1375" class="ms"></a>
Pañcahi, bhikkhave, dhammehi samannāgato bhattuddesako sammannitabbo. Katamehi
pañcahi? Na chandāgatiṃ gacchati, na dosāgatiṃ gacchati, na mohāgatiṃ gacchati,
na bhayāgatiṃ gacchati, uddiṭ­ṭhānud­diṭṭhaṃ jānāti. Imehi kho, bhikkhave,
pañcahi dhammehi samannāgato bhattuddesako samman­ni­tab­boti.</p>
<p><a class="sc" id="3"></a>
<a id="p_16A5_1376" class="ms"></a>
Pañcahi, bhikkhave, dhammehi samannāgato bhattuddesako <span class="var" title="sammatopi (bj, s1-3)" id="note561">sammato</span> na pesetabbo …
pe … sammato pesetabbo … bālo veditabbo … paṇḍito veditabbo … khataṃ upahataṃ
attānaṃ pariharati … akkhataṃ anupahataṃ attānaṃ pariharati … yathābhataṃ
nikkhitto evaṃ niraye … yathābhataṃ nikkhitto evaṃ sagge. Katamehi pañcahi? Na
chandāgatiṃ gacchati, na dosāgatiṃ gacchati, na mohāgatiṃ gacchati, na
bhayāgatiṃ gacchati, uddiṭ­ṭhānud­diṭṭhaṃ jānāti. Imehi kho, bhikkhave, pañcahi
dhammehi samannāgato bhattuddesako yathābhataṃ nikkhitto evaṃ sagge”ti.</p>
<p class="endsection">Paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Chaṭ­ṭha­paṇṇā­saka</span>
<span class="hidden">Sammutipeyyāla</span>
<span class="hidden">Bhat­tuddesa­ka­sutta</span>
</aside>
</section>
<a class="previous" href="/pi/an5.265-271">◀ Aṅguttara Nikāya  5.265–​271</a><a class="top" href="#"> ▲ TOP </a><a class="next" href="/pi/an5.273-285">Aṅguttara Nikāya  5.273–​285 ▶</a>
</div>
</body>
</html>