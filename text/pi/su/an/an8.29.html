<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an8.29">
<article>
<div id="an8.29" class="hgroup">
<p class="division">Aṅguttara Nikāya 8</p>
<p>3. Gahapativagga</p>
<h1>29. Akkhaṇasutta</h1>
</div>
<p><a class="sc" id="1"></a>
<a id="p_17A8_272" class="ms"></a>
<a class="msdiv" id="msdiv_29"></a>
“‘Khaṇakicco loko, khaṇakicco loko’ti, bhikkhave, assutavā puthujjano bhāsati,
no ca kho so jānāti khaṇaṃ vā akkhaṇaṃ vā<span class="cross" title="^dn34#122 [Dasuttarasutta/8. Aṭṭha dhammā]" id="note105">^</span>. Aṭṭhime, bhikkhave, akkhaṇā asamayā
brahma­cari­ya­vāsāya. Katame aṭṭha? Idha, bhikkhave, tathāgato ca loke uppanno
hoti arahaṃ sammāsambuddho vij­jācara­ṇa­sam­panno sugato lokavidū anuttaro
purisa­damma­sāra­thi satthā devamanussānaṃ buddho bhagavā, dhammo ca desiyati
opasamiko parinibbāniko sambodhagāmī sugatappa­vedito; ayañca puggalo nirayaṃ
upapanno hoti. Ayaṃ, bhikkhave, paṭhamo akkhaṇo asamayo brahma­cari­ya­vāsāya. <span class="brnum">(1)</span></p>
<p><a class="sc" id="2"></a>
<a class="pts1" id="pts4.226"></a>
<a id="p_17A8_273" class="ms"></a>
Puna caparaṃ, bhikkhave, tathāgato ca loke uppanno hoti … pe … satthā
devamanussānaṃ buddho bhagavā, dhammo ca desiyati opasamiko parinibbāniko
sambodhagāmī sugatappa­vedito; ayañca puggalo tiracchā­na­yoniṃ upapanno hoti … pe
…. <span class="brnum">(2)</span></p>
<p><a class="sc" id="3"></a>
<a id="p_17A8_274" class="ms"></a>
Puna caparaṃ, bhikkhave … pe … ayañca puggalo pettivisayaṃ upapanno hoti … pe
…. <span class="brnum">(3)</span></p>
<p><a class="sc" id="4"></a>
<a id="p_17A8_275" class="ms"></a>
Puna caparaṃ, bhikkhave … pe … ayañca puggalo aññataraṃ dīghāyukaṃ devanikāyaṃ
upapanno hoti … pe …. <span class="brnum">(4)</span></p>
<p><a class="sc" id="5"></a>
<a id="p_17A8_276" class="ms"></a>
Puna caparaṃ, bhikkhave … pe … ayañca puggalo paccantimesu janapadesu paccājāto
hoti, so ca hoti aviññātāresu <span class="var" title="milakkhūsu (s1-3, mr)" id="note106">milakkhesu</span>, yattha natthi gati bhikkhūnaṃ
bhikkhunīnaṃ upāsakānaṃ upāsikānaṃ … pe …. <span class="brnum">(5)</span></p>
<p><a class="sc" id="6"></a>
<a id="p_17A8_277" class="ms"></a>
Puna caparaṃ, bhikkhave … pe … ayañca puggalo majjhimesu janapadesu paccājāto
hoti, so ca hoti micchādiṭṭhiko viparī­ta­dassano: ‘natthi dinnaṃ, natthi
yiṭṭhaṃ, natthi hutaṃ, natthi sukata­dukka­ṭā­naṃ kammānaṃ phalaṃ vipāko, natthi
ayaṃ loko, natthi paro loko, natthi mātā, natthi pitā, natthi sattā opapātikā,
natthi loke samaṇabrāhmaṇā sammaggatā sammā paṭipannā ye imañca lokaṃ parañca
lokaṃ sayaṃ abhiññā sacchikatvā pavedentī’ti … pe …. <span class="brnum">(6)</span></p>
<p><a class="sc" id="7"></a>
<a id="p_17A8_278" class="ms"></a>
Puna caparaṃ, bhikkhave … pe … ayañca puggalo majjhimesu janapadesu paccājāto
hoti, so ca hoti duppañño jaḷo eḷamūgo appaṭibalo subhā­sita­dub­bhāsi­tassa
atthamaññātuṃ. Ayaṃ, bhikkhave, sattamo akkhaṇo asamayo brahma­cari­ya­vāsāya. <span class="brnum">(7)</span></p>
<p><a class="sc" id="8"></a>
<a class="pts1" id="pts4.227"></a>
<a id="p_17A8_279" class="ms"></a>
Puna caparaṃ, bhikkhave, tathāgato ca loke anuppanno hoti arahaṃ sammāsambuddho
… pe … satthā devamanussānaṃ buddho bhagavā. Dhammo ca na desiyati opasamiko
parinibbāniko sambodhagāmī sugatappa­vedito. Ayañca puggalo majjhimesu
janapadesu paccājāto hoti, so ca hoti paññavā ajaḷo aneḷamūgo paṭibalo
subhā­sita­dub­bhāsi­tassa atthamaññātuṃ. Ayaṃ, bhikkhave, aṭṭhamo akkhaṇo asamayo
brahma­cari­ya­vāsāya. <span class="brnum">(8)</span></p>
<p><a class="sc" id="9"></a>
<a id="p_17A8_280" class="ms"></a>
Ime kho, bhikkhave, aṭṭha akkhaṇā asamayā brahma­cari­ya­vāsāya.</p>
<p><a class="sc" id="10"></a>
<a id="p_17A8_281" class="ms"></a>
Ekova kho, bhikkhave, khaṇo ca samayo ca brahma­cari­ya­vāsāya. Katamo eko? Idha,
bhikkhave, tathāgato ca loke uppanno hoti arahaṃ sammāsambuddho
vij­jācara­ṇa­sam­panno sugato lokavidū anuttaro purisa­damma­sāra­thi satthā
devamanussānaṃ buddho bhagavā. Dhammo ca desiyati opasamiko parinibbāniko
sambodhagāmī sugatappa­vedito. Ayañca puggalo majjhimesu janapadesu paccājāto
hoti, so ca hoti paññavā ajaḷo aneḷamūgo paṭibalo subhā­sita­dub­bhāsi­tassa
atthamaññātuṃ. Ayaṃ, bhikkhave, ekova khaṇo ca samayo ca brahma­cari­ya­vāsāyāti.</p>
<blockquote class="gatha">
<p><a class="sc" id="11"></a>
<a id="p_17A8_282" class="ms"></a>
<span class="var" title="manussalokaṃ (s1-3)" id="note107">Manussalābhaṃ</span> laddhāna,<br>
saddhamme suppavedite;<br>
Ye khaṇaṃ nādhigacchanti,<br>
atināmenti te khaṇaṃ.
</p>
<p><a class="sc" id="12"></a>
<a id="p_17A8_283" class="ms"></a>
Bahū hi akkhaṇā vuttā,<br>
maggassa antarāyikā;<br>
Kadāci karahaci loke,<br>
uppajjanti tathāgatā.
</p>
<p><a class="sc" id="13"></a>
<a id="p_17A8_284" class="ms"></a>
<span class="var" title="tassidaṃ (bj, mr)" id="note108">Tayidaṃ</span> sammukhībhūtaṃ,<br>
yaṃ lokasmiṃ sudullabhaṃ;<br>
­Manus­sa­paṭi­lābho ca,<br>
saddhammassa ca desanā;<br>
Alaṃ vāyamituṃ tattha,<br>
<span class="var" title="atthakāmena (bj, s1-3, pts1, mr)" id="note109">attakāmena</span> jantunā.
</p>
<p><a class="sc" id="14"></a>
<a class="pts1" id="pts4.228"></a>
<a id="p_17A8_285" class="ms"></a>
Kathaṃ vijaññā saddhammaṃ,<br>
khaṇo <span class="var" title="vo (s1-3)" id="note110">ve</span> mā upaccagā;<br>
Khaṇātītā hi socanti,<br>
nirayamhi samappitā.
</p>
<p><a class="sc" id="15"></a>
<a id="p_17A8_286" class="ms"></a>
Idha ce naṃ virādheti,<br>
saddhammassa <span class="var" title="niyāmitaṃ (s1, s2)" id="note111">niyāmataṃ</span>;<br>
Vāṇijova atītattho,<br>
<span class="var" title="ciratt (s1-3) | cirantaṃ (mr)" id="note112">cirattaṃ</span> anutapissati.
</p>
<p><a class="sc" id="16"></a>
<a id="p_17A8_287" class="ms"></a>
Avijjānivuto poso,<br>
saddhammaṃ aparādhiko;<br>
Jāti­maraṇa­saṃsā­raṃ,<br>
ciraṃ pacca­nubhos­sati.
</p>
<p><a class="sc" id="17"></a>
<a id="p_17A8_288" class="ms"></a>
Ye ca laddhā manussattaṃ,<br>
saddhamme suppavedite;<br>
Akaṃsu satthu vacanaṃ,<br>
karissanti karonti vā.
</p>
<p><a class="sc" id="18"></a>
<a id="p_17A8_289" class="ms"></a>
Khaṇaṃ paccaviduṃ loke,<br>
brahmacariyaṃ anuttaraṃ;<br>
Ye maggaṃ paṭipajjiṃsu,<br>
tathā­gatap­pa­vedi­taṃ.
</p>
<p><a class="sc" id="19"></a>
<a id="p_17A8_290" class="ms"></a>
Ye saṃvarā cakkhumatā,<br>
desi­tādicca­bandhunā;<br>
<span class="var" title="tesaṃ (mr)" id="note113">Tesu</span> gutto sadā sato,<br>
vihare anavassuto.
</p>
<p><a class="sc" id="20"></a>
<a id="p_17A8_291" class="ms"></a>
Sabbe anusaye chetvā,<br>
māra­dheyya­parā­nuge;<br>
Te ve <span class="var" title="pāragatā (bj, s1-3, pts1)" id="note114">pāraṅgatā</span> loke,<br>
ye pattā āsavakkhayan”ti.
</p>
</blockquote>
<p class="endsection">Navamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭha­ma­paṇṇā­saka</span>
<span class="hidden">Gahapativagga</span>
<span class="hidden">Paṭha­ma­ugga­sutta</span>
</div>
</section>
<a class="previous" href="/pi/an8.28">◀ Aṅguttara Nikāya  8.28</a><a class="top" href="#"> ▲ TOP </a><a class="next" href="/pi/an8.30">Aṅguttara Nikāya  8.30 ▶</a>
</div>
</body>
</html>