<!DOCTYPE html>
<html data-prev="an8.39" data-next="an8.41">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an8.40">
<article>
<div class="hgroup">
<p class="division">Aṅguttara Nikāya 8</p>
<p>4. Dānavagga</p>
<h1><span class="var" id="note150" title="apāya­saṃ­vatta­ni­ka­suttaṃ (bj)">40. ­Ducca­rita­vipāka­sutta</span></h1>
</div>
<p><a class="sc" id="1"></a><a id="p_17A8_374" class="ms"></a><a class="msdiv" id="msdiv_40"></a>“Pāṇātipāto, bhikkhave, āsevito bhāvito bahulīkato niraya­saṃ­vatta­niko
tiracchā­na­yoni­saṃ­vatta­niko petti­visa­ya­saṃ­vatta­niko. Yo <span class="var" title="sabbalahusoti sabbalahuko (s-a)" id="note151">sabbalahuso</span>
pāṇātipātassa vipāko, ­manus­sa­bhūtassa appāyuka­saṃ­vatta­niko hoti. <span class="brnum">(1)</span></p>
<p><a class="sc" id="2"></a><a id="p_17A8_375" class="ms"></a>Adinnādānaṃ, bhikkhave, āsevitaṃ bhāvitaṃ bahulīkataṃ niraya­saṃ­vatta­ni­kaṃ
tiracchā­na­yoni­saṃ­vatta­ni­kaṃ petti­visa­ya­saṃ­vatta­ni­kaṃ. Yo sabbalahuso
adinnādānassa vipāko, ­manus­sa­bhūtassa bhogab­yasa­na­saṃ­vatta­niko hoti. <span class="brnum">(2)</span></p>
<p><a class="sc" id="3"></a><a id="p_17A8_376" class="ms"></a>Kāmesu­micchā­cāro, bhikkhave, āsevito bhāvito bahulīkato niraya­saṃ­vatta­niko
tiracchā­na­yoni­saṃ­vatta­niko petti­visa­ya­saṃ­vatta­niko. Yo sabbalahuso
kāmesu­micchā­cārassa vipāko, ­manus­sa­bhūtassa sapat­ta­ve­rasaṃ­vatta­niko hoti. <span class="brnum">(3)</span></p>
<p><a class="sc" id="4"></a><a id="p_17A8_377" class="ms"></a>Musāvādo, bhikkhave, āsevito bhāvito bahulīkato niraya­saṃ­vatta­niko
tiracchā­na­yoni­saṃ­vatta­niko petti­visa­ya­saṃ­vatta­niko. Yo sabbalahuso
musāvādassa vipāko, ­manus­sa­bhūtassa abhū­tab­bhak­khā­na­saṃ­vatta­niko hoti. <span class="brnum">(4)</span></p>
<p><a class="sc" id="5"></a><a id="p_17A8_378" class="ms"></a>Pisuṇā, bhikkhave, vācā āsevitā bhāvitā bahulīkatā niraya­saṃ­vatta­nikā
tiracchā­na­yoni­saṃ­vatta­nikā petti­visa­ya­saṃ­vatta­nikā. Yo sabbalahuso pisuṇāya
vācāya vipāko, ­manus­sa­bhūtassa mittehi bheda­na­saṃ­vatta­niko hoti. <span class="brnum">(5)</span></p>
<p><a class="sc" id="6"></a><a class="pts" id="pts4.248"></a><a id="p_17A8_379" class="ms"></a>Pharusā, bhikkhave, vācā āsevitā bhāvitā bahulīkatā niraya­saṃ­vatta­nikā
tiracchā­na­yoni­saṃ­vatta­nikā petti­visa­ya­saṃ­vatta­nikā. Yo sabbalahuso pharusāya
vācāya vipāko, ­manus­sa­bhūtassa amanā­pa­saddasaṃ­vatta­niko hoti. <span class="brnum">(6)</span></p>
<p><a class="sc" id="7"></a><a id="p_17A8_380" class="ms"></a>Samphappalāpo, bhikkhave, āsevito bhāvito bahulīkato niraya­saṃ­vatta­niko
tiracchā­na­yoni­saṃ­vatta­niko petti­visa­ya­saṃ­vatta­niko. Yo sabbalahuso
samphap­palā­passa vipāko, ­manus­sa­bhūtassa anādeyya­vācā­saṃ­vatta­niko hoti. <span class="brnum">(7)</span></p>
<p><a class="sc" id="8"></a><a id="p_17A8_381" class="ms"></a>Surā­meraya­pānaṃ, bhikkhave, āsevitaṃ bhāvitaṃ bahulīkataṃ niraya­saṃ­vatta­ni­kaṃ
tiracchā­na­yoni­saṃ­vatta­ni­kaṃ petti­visa­ya­saṃ­vatta­ni­kaṃ. Yo sabbalahuso
surā­meraya­pānassa vipāko, ­manus­sa­bhūtassa ummat­ta­ka­saṃ­vatta­niko hotī”ti. <span class="brnum">(8)</span></p>
<p class="endsection">Dasamaṃ.</p>
<p class="endsection">Dānavaggo catuttho.</p>
<blockquote class="uddanagatha">
<p><a class="sc" id="9"></a><a id="p_17A8_385" class="ms"></a>Dve dānāni vatthuñca,<br>
khettaṃ dānūpapattiyo;<br>
Kiriyaṃ dve sappurisā,<br>
abhisando vipāko cāti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭha­ma­paṇṇā­saka</span>
<span class="hidden">Dānavagga</span>
<span class="hidden">Paṭha­ma­dāna­sutta</span>
</aside>
</section>
</div>
</body>
</html>