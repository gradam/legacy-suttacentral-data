<!DOCTYPE html>
<html data-prev="an3.154" data-next="an3.156-162">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an3.155">
<article>
<div id="an3.155" class="hgroup">
<p class="division">Aṅguttara Nikāya 3</p>
<p>15. Maṅgalavagga</p>
<h1>155. Pubbaṇhasutta</h1>
</div>
<p><a class="sc" id="1"></a>
<a id="p_15A3_1089" class="ms"></a>
<a class="msdiv" id="msdiv_156"></a>
“<span class="var" title="ye hi (bj, pts1)" id="note454">Ye</span>, bhikkhave, sattā pubbaṇ­ha­samayaṃ kāyena sucaritaṃ caranti, vācāya
sucaritaṃ caranti, manasā sucaritaṃ caranti, supubbaṇho, bhikkhave, tesaṃ
sattānaṃ.</p>
<p><a class="sc" id="2"></a>
<a id="p_15A3_1090" class="ms"></a>
Ye, bhikkhave, sattā majjhan­hika­samayaṃ kāyena sucaritaṃ caranti, vācāya
sucaritaṃ caranti, manasā sucaritaṃ caranti, sumajjhanhiko, bhikkhave, tesaṃ
sattānaṃ.</p>
<p><a class="sc" id="3"></a>
<a id="p_15A3_1091" class="ms"></a>
Ye, bhikkhave, sattā sāyanhasamayaṃ kāyena sucaritaṃ caranti, vācāya sucaritaṃ
caranti, manasā sucaritaṃ caranti, susāyanho, bhikkhave, tesaṃ sattānanti.</p>
<blockquote class="gatha">
<p><a class="sc" id="4"></a>
<a id="p_15A3_1092" class="ms"></a>
Sunakkhattaṃ sumaṅgalaṃ,<br>
suppabhātaṃ <span class="var" title="suvuṭṭhitaṃ (bj, pts1)" id="note455">suhuṭṭhitaṃ</span>;<br>
Sukhaṇo sumuhutto ca,<br>
suyiṭṭhaṃ brahmacārisu.
</p>
<p><a class="sc" id="5"></a>
<a id="p_15A3_1093" class="ms"></a>
Padakkhiṇaṃ kāyakammaṃ,<br>
vācākammaṃ padakkhiṇaṃ;<br>
Padakkhiṇaṃ manokammaṃ,<br>
<span class="var" title="paṇidhiyo padakkhiṇā (bj) | paṇidhi te padakkhiṇā (s1-3, km) | paṇidhīyo padakkhiṇā (pts1)" id="note456">paṇīdhi te padakkhiṇe</span>;<br>
Padakkhiṇāni katvāna,<br>
<span class="var" title="labhatatthe (bj, pts1)" id="note457">labhantatthe</span> padakkhiṇe.
</p>
<p><a class="sc" id="6"></a>
<a id="p_15A3_1094" class="ms"></a>
Te atthaladdhā sukhitā,<br>
viruḷhā buddhasāsane;<br>
Arogā sukhitā hotha,<br>
saha sabbehi ñātibhī”ti.
</p>
</blockquote>
<p class="endsection">Dasamaṃ.</p>
<p class="endsection">Maṅgalavaggo pañcamo.</p>
<blockquote class="uddanagatha">
<p><a class="sc" id="7"></a>
<a id="p_15A3_1098" class="ms"></a>
Akusalañca sāvajjaṃ,<br>
visamāsucinā saha;<br>
Caturo khatā vandanā,<br>
pubbaṇhena ca te dasāti.
</p>
</blockquote>
<p class="endsection">Tatiyo paṇṇāsako samatto.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Tatiya­paṇṇā­saka</span>
<span class="hidden">Maṅgalavagga</span>
<span class="hidden">Akusalasutta</span>
</div>
</section>
<a class="previous" href="/pi/an3.154">◀ Aṅguttara Nikāya  3.154</a><a class="top" href="#"> ▲ TOP </a><a class="next" href="/pi/an3.156-162">Aṅguttara Nikāya  3.156–​162 ▶</a>
</div>
</body>
</html>