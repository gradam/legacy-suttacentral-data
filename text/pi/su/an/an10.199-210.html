<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta">
<article>
<div id="an10.199" class="hgroup">
<p class="division">Aṅguttara Nikāya 10</p>
<p><span class="var" id="note296" title="sevitab­bā­sevitab­ba­vaggo (s1-3)">20. Apara­pugga­la­vagga</span></p>
<h1><span class="var" id="note297" title="sevitab­bā­did­vāda­sa­suttāni (bj)">199–​210. Nasevitab­bā­di­sutta</span></h1>
</div>
<p><a class="sc" id="1"></a>
<a id="p_17A10_1386" class="ms"></a>
<a class="msdiv" id="msdiv_199"></a>
“Dasahi, bhikkhave, dhammehi samannāgato puggalo na sevitabbo. Katamehi dasahi?
Pāṇātipātī hoti, adinnādāyī hoti, kāmesu­micchā­cārī hoti, musāvādī hoti,
pisuṇavāco hoti, pharusavāco hoti, samphappalāpī hoti, abhijjhālu hoti,
byāpannacitto hoti, micchādiṭṭhiko hoti–  imehi kho, bhikkhave, dasahi dhammehi
samannāgato puggalo na sevitabbo.</p>
<p><a class="sc" id="2"></a>
<a class="pts1" id="pts5.282"></a>
<a id="p_17A10_1387" class="ms"></a>
Dasahi, bhikkhave, dhammehi samannāgato puggalo sevitabbo. Katamehi dasahi?
Pāṇātipātā paṭivirato hoti, adinnādānā paṭivirato hoti, kāmesu­micchā­cārā
paṭivirato hoti, musāvādā paṭivirato hoti, pisuṇāya vācāya paṭivirato hoti,
pharusāya vācāya paṭivirato hoti, samphappalāpā paṭivirato hoti, anabhijjhālu
hoti, abyāpannacitto hoti, sammādiṭṭhiko hoti–  imehi kho, bhikkhave, dasahi
dhammehi samannāgato puggalo sevitabbo. <span class="brnum">(1)</span></p>
<p><span class="cross" title="-" id="note298">^</span>
<a class="sc" id="3"></a>
<a id="p_17A10_1388" class="ms"></a>
<a class="msdiv" id="msdiv200–209."></a>
Dasahi, bhikkhave, dhammehi samannāgato puggalo na bhajitabbo … pe … bhajitabbo
… na payi­rupā­si­tabbo … payi­rupā­si­tabbo … na pujjo hoti … pujjo hoti … na
pāsaṃso hoti … pāsaṃso hoti … agāravo hoti … gāravo hoti … appatisso hoti …
sappatisso hoti … na ārādhako hoti … ārādhako hoti … na visujjhati … visujjhati
… mānaṃ <span class="var" title="nābhibhoti (bj)" id="note299">nādhibhoti</span> … mānaṃ adhibhoti … paññāya na vaḍḍhati … paññāya vaḍḍhati …
pe …. (2–11.)</p>
<p><a class="sc" id="4"></a>
<a id="p_17A10_1389" class="ms"></a>
<a class="msdiv" id="msdiv_210"></a>
Dasahi, bhikkhave, dhammehi samannāgato puggalo bahuṃ apuññaṃ pasavati … bahuṃ
puññaṃ pasavati. Katamehi dasahi? Pāṇātipātā paṭivirato hoti, adinnādānā
paṭivirato hoti, kāmesu­micchā­cārā paṭivirato hoti, musāvādā paṭivirato hoti,
pisuṇāya vācāya paṭivirato hoti, pharusāya vācāya paṭivirato hoti,
samphappalāpā paṭivirato hoti, anabhijjhālu hoti, abyāpannacitto hoti,
sammādiṭṭhiko hoti–  imehi kho, bhikkhave, dasahi dhammehi samannāgato puggalo
bahuṃ puññaṃ pasavatī”ti. <span class="brnum">(12)</span></p>
<p class="endsection">Apara­pugga­la­vaggo pañcamo.</p>
<p class="endsutta">Catuttho paṇṇāsako samatto.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Catut­tha­paṇṇā­saka</span>
<span class="hidden">Apara­pugga­la­vagga</span>
<span class="hidden">Nasevitab­bā­di­sutta</span>
</div>
</section>
<a class="previous" href="/pi/an10.198">◀ Aṅguttara Nikāya  10.198</a><a class="top" href="#"> ▲ TOP </a><a class="next" href="/pi/an10.211">Aṅguttara Nikāya  10.211 ▶</a>
</div>
</body>
</html>