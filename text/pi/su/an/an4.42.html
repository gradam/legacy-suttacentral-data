<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an4.42">
<article>
<div id="an4.42" class="hgroup">
<p class="division">Aṅguttara Nikāya 4</p>
<p>5. Rohitassavagga</p>
<h1>42. Pañhabyākaraṇasutta</h1>
</div>
<p>
<a class="sc" id="1"></a>
<a id="p_15A4_296" class="ms"></a>
<a class="msdiv" id="msdiv_42"></a>
“Cattārimāni, bhikkhave, <span class="var" title='[{"eds":["mr"],"var":"pañhābyākaraṇāni "}]'>pañhabyākaraṇāni</span>. Katamāni cattāri? Atthi, bhikkhave,
pañho ekaṃsabyākaraṇīyo; atthi, bhikkhave, pañho vibhajjabyākaraṇīyo; atthi,
bhikkhave, pañho paṭipucchābyākaraṇīyo; atthi, bhikkhave, pañho ṭhapanīyo.
Imāni kho, bhikkhave, cattāri pañhabyākaraṇānīti.</p>
<blockquote class="gatha">
<p>
<a class="sc" id="2"></a>
<a id="p_15A4_297" class="ms"></a>
Ekaṃsavacanaṃ ekaṃ,<br>
vibhajjavacanāparaṃ;<br>
Tatiyaṃ paṭipuccheyya,<br>
catutthaṃ pana ṭhāpaye.
</p>
<p>
<a class="sc" id="3"></a>
<a id="p_15A4_298" class="ms"></a>
Yo ca <span class="var" title='[{"eds":["bj","s1","s2","s3","km"],"var":"nesaṃ "}]'>tesaṃ</span> tattha tattha,<br>
jānāti anudhammataṃ;<br>
Catupañhassa kusalo,<br>
āhu bhikkhuṃ tathāvidhaṃ.
</p>
<p>
<a class="sc" id="4"></a>
<a id="p_15A4_299" class="ms"></a>
Durāsado duppasaho,<br>
gambhīro duppadhaṃsiyo;<br>
Atho atthe anatthe ca,<br>
<span class="var" title='[{"eds":["s1","s2","s3","km"],"var":"ubhayatthassa kovido "}]'>ubhayassa hoti kovido</span>.
</p>
<p>
<a class="sc" id="5"></a>
<a id="p_15A4_300" class="ms"></a>
Anatthaṃ parivajjeti,<br>
atthaṃ gaṇhāti paṇḍito;<br>
Atthābhisamayā dhīro,<br>
paṇḍitoti pavuccatī”ti.
</p>
</blockquote>
<p class="endsection">Dutiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭhamapaṇṇāsaka</span>
<span class="hidden">Rohitassavagga</span>
<span class="hidden">Samādhibhāvanāsutta</span>
</div>
</section>
<a class="previous" href="/pi/an4.41">◀ Aṅguttara Nikāya  4.41</a><a class="top" href="#"> ▲ TOP </a><a class="next" href="/pi/an4.43">Aṅguttara Nikāya  4.43 ▶</a>
</div>
</body>
</html>