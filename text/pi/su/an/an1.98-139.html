<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
<div id="menu">
<ul><li><a id="menu98" href="#an1.98">98 </a></li>
<li><a id="menu99" href="#an1.99">99 </a></li>
<li><a id="menu100" href="#an1.100">100 </a></li>
<li><a id="menu101" href="#an1.101">101 </a></li>
<li><a id="menu102-109" href="#an1.102">102–​109 </a></li>
<li><a id="menu110" href="#an1.110">110 </a></li>
<li><a id="menu111" href="#an1.111">111 </a></li>
<li><a id="menu112" href="#an1.112">112 </a></li>
<li><a id="menu113" href="#an1.113">113 </a></li>
<li><a id="menu114" href="#an1.114">114 </a></li>
<li><a id="menu115" href="#an1.115">115 </a></li>
<li><a id="menu116" href="#an1.116">116 </a></li>
<li><a id="menu117" href="#an1.117">117 </a></li>
<li><a id="menu118-128" href="#an1.118">118–​128 </a></li>
<li><a id="menu129" href="#an1.129">129 </a></li>
<li><a id="menu130" href="#an1.130">130 </a></li>
<li><a id="menu131" href="#an1.131">131 </a></li>
<li><a id="menu132-139" href="#an1.132">132–​139 </a></li>
</ul></div>
</div><section id="vagga"><section class="sutta"><article><hgroup id="an1.98"><h3>Aṅguttara Nikāya 1</h3> <h2>10. Dutiyapamādādivagga</h2><h1><span id="r98−139">98 </span></h1></hgroup><span id="r98−139"></span><p><span id="r98−139"><a id="p_15A1_206" class="ms"></a><a class="msdiv" id="msdiv_98"></a><a class="sc" id="1"></a>
“Ajjhattikaṃ, bhikkhave, aṅganti karitvā nāññaṃ ekaṅgampi samanupassāmi yaṃ evaṃ mahato anatthāya saṃvattati yathayidaṃ, bhikkhave, pamādo. Pamādo, bhikkhave, mahato anatthāya saṃvattatī”ti.</span></p><span id="r98−139"></span>
<p class="endsection"><span id="r98−139">Paṭhamaṃ.</span></p><span id="r98−139"></span></article></section><section class="sutta"><article><hgroup id="an1.99"><h1><span id="r98−139">99 </span></h1></hgroup><span id="r98−139"></span><p><span id="r98−139"><a id="p_15A1_208" class="ms"></a><a class="msdiv" id="msdiv_99"></a><a class="sc" id="1"></a>
“Ajjhattikaṃ, bhikkhave, aṅganti karitvā nāññaṃ ekaṅgampi samanupassāmi yaṃ evaṃ mahato atthāya saṃvattati yathayidaṃ, bhikkhave, appamādo. Appamādo, bhikkhave, mahato atthāya saṃvattatī”ti.</span></p><span id="r98−139"></span>
<p class="endsection"><span id="r98−139">Dutiyaṃ.</span></p><span id="r98−139"></span></article></section><section class="sutta"><article><hgroup id="an1.100"><h1><span id="r98−139">100 </span></h1></hgroup><span id="r98−139"></span><p><span id="r98−139"><a id="p_15A1_210" class="ms"></a><a class="msdiv" id="msdiv_100"></a><a class="sc" id="1"></a>
“Ajjhattikaṃ, bhikkhave, aṅganti karitvā nāññaṃ ekaṅgampi samanupassāmi yaṃ evaṃ mahato anatthāya saṃvattati yathayidaṃ, bhikkhave, kosajjaṃ. Kosajjaṃ, bhikkhave, mahato anatthāya saṃvattatī”ti.</span></p><span id="r98−139"></span>
<p class="endsection"><span id="r98−139">Tatiyaṃ.</span></p><span id="r98−139"></span></article></section><section class="sutta"><article><hgroup id="an1.101"><h1><span id="r98−139">101 </span></h1></hgroup><span id="r98−139"></span><p><span id="r98−139"><a id="p_15A1_212" class="ms"></a><a class="msdiv" id="msdiv_101"></a><a class="sc" id="1"></a>
“Ajjhattikaṃ, bhikkhave, aṅganti karitvā nāññaṃ ekaṅgampi samanupassāmi yaṃ evaṃ mahato atthāya saṃvattati yathayidaṃ, bhikkhave, vīriyārambho. Vīriyārambho, bhikkhave, mahato atthāya saṃvattatī”ti.</span></p><span id="r98−139"></span>
<p class="endsection"><span id="r98−139">Catutthaṃ.</span></p><span id="r98−139"></span></article></section><section class="sutta"><article><hgroup id="an1.102"><h1><span id="r98−139">102–​109 </span></h1></hgroup><span id="r98−139"></span><p><span id="r98−139"><a id="p_15A1_214" class="ms"></a><a class="msdiv" id="msdiv102–109."></a><a class="sc" id="1"></a>
“Ajjhattikaṃ, bhikkhave, aṅganti karitvā nāññaṃ ekaṅgampi samanupassāmi yaṃ evaṃ mahato anatthāya saṃvattati yathayidaṃ, bhikkhave, mahicchatā … pe … appicchatā … asantuṭṭhitā … santuṭṭhitā … ayonisomanasikāro … yonisomanasikāro … asampajaññaṃ … sampajaññaṃ … dvādasamaṃ.</span></p><span id="r98−139"></span></article></section><section class="sutta"><article><hgroup id="an1.110"><h1><span id="r98−139">110 </span></h1></hgroup><span id="r98−139"></span><p><span id="r98−139"><a id="p_15A1_215" class="ms"></a><a class="msdiv" id="msdiv_110"></a><a class="sc" id="1"></a>
“Bāhiraṃ, bhikkhave, aṅganti karitvā nāññaṃ ekaṅgampi samanupassāmi yaṃ evaṃ mahato anatthāya saṃvattati yathayidaṃ, bhikkhave, pāpamittatā. Pāpamittatā, bhikkhave, mahato anatthāya saṃvattatī”ti.</span></p><span id="r98−139"></span>
<p class="endsection"><span id="r98−139">Terasamaṃ.</span></p><span id="r98−139"></span></article></section><section class="sutta"><article><hgroup id="an1.111"><h1><span id="r98−139">111 </span></h1></hgroup><span id="r98−139"></span><p><span id="r98−139"><a id="p_15A1_217" class="ms"></a><a class="msdiv" id="msdiv_111"></a><a class="sc" id="1"></a>
“Bāhiraṃ, bhikkhave, aṅganti karitvā nāññaṃ ekaṅgampi samanupassāmi yaṃ evaṃ mahato atthāya saṃvattati yathayidaṃ, bhikkhave, kalyāṇamittatā. Kalyāṇamittatā, bhikkhave, mahato atthāya saṃvattatī”ti.</span></p><span id="r98−139"></span>
<p class="endsection"><span id="r98−139">Cuddasamaṃ.</span></p><span id="r98−139"></span></article></section><section class="sutta"><article><hgroup id="an1.112"><h1><span id="r98−139">112 </span></h1></hgroup><span id="r98−139"></span><p><span id="r98−139"><a id="p_15A1_219" class="ms"></a><a class="msdiv" id="msdiv_112"></a><a class="sc" id="1"></a>
“Ajjhattikaṃ, bhikkhave, aṅganti karitvā nāññaṃ ekaṅgampi samanupassāmi yaṃ evaṃ mahato anatthāya saṃvattati yathayidaṃ, bhikkhave, anuyogo akusalānaṃ dhammānaṃ, ananuyogo kusalānaṃ dhammānaṃ. Anuyogo, bhikkhave, akusalānaṃ dhammānaṃ, ananuyogo kusalānaṃ dhammānaṃ mahato anatthāya saṃvattatī”ti.</span></p><span id="r98−139"></span>
<p class="endsection"><span id="r98−139">Pannarasamaṃ.</span></p><span id="r98−139"></span></article></section><section class="sutta"><article><hgroup id="an1.113"><h1><span id="r98−139">113 </span></h1></hgroup><span id="r98−139"></span><p><span id="r98−139"><a id="p_15A1_221" class="ms"></a><a class="msdiv" id="msdiv_113"></a><a class="sc" id="1"></a>
“Ajjhattikaṃ, bhikkhave, aṅganti karitvā nāññaṃ ekaṅgampi samanupassāmi yaṃ evaṃ mahato atthāya saṃvattati yathayidaṃ, bhikkhave, anuyogo kusalānaṃ dhammānaṃ, ananuyogo akusalānaṃ dhammānaṃ. Anuyogo, bhikkhave, kusalānaṃ dhammānaṃ, ananuyogo akusalānaṃ dhammānaṃ mahato atthāya saṃvattatī”ti.</span></p><span id="r98−139"></span>
<p class="endsection"><span id="r98−139">Soḷasamaṃ.</span></p><span id="r98−139"></span></article></section><section class="sutta"><article><hgroup id="an1.114"><h1><span id="r98−139">114 </span></h1></hgroup><span id="r98−139"></span><p><span id="r98−139"><a id="p_15A1_223" class="ms"></a><a class="msdiv" id="msdiv_114"></a><a class="sc" id="1"></a>
“Nāhaṃ, bhikkhave, aññaṃ ekadhammampi samanupassāmi yo evaṃ saddhammassa sammosāya antaradhānāya saṃvattati yathayidaṃ, bhikkhave, pamādo. Pamādo, bhikkhave, saddhammassa sammosāya antaradhānāya saṃvattatī”ti.</span></p><span id="r98−139"></span>
<p class="endsection"><span id="r98−139">Sattarasamaṃ.</span></p><span id="r98−139"></span></article></section><section class="sutta"><article><hgroup id="an1.115"><h1><span id="r98−139">115 </span></h1></hgroup><span id="r98−139"></span><p><span id="r98−139"><a id="p_15A1_225" class="ms"></a><a class="msdiv" id="msdiv_115"></a><a class="sc" id="1"></a>
“Nāhaṃ, bhikkhave, aññaṃ ekadhammampi samanupassāmi yo evaṃ saddhammassa ṭhitiyā asammosāya anantaradhānāya saṃvattati yathayidaṃ, bhikkhave, appamādo. Appamādo, bhikkhave, saddhammassa ṭhitiyā asammosāya anantaradhānāya saṃvattatī”ti.</span></p><span id="r98−139"></span>
<p class="endsection"><span id="r98−139">Aṭṭhārasamaṃ.</span></p><span id="r98−139"></span></article></section><section class="sutta"><article><hgroup id="an1.116"><h1><span id="r98−139">116 </span></h1></hgroup><span id="r98−139"></span><p><span id="r98−139"><a id="p_15A1_227" class="ms"></a><a class="msdiv" id="msdiv_116"></a><a class="sc" id="1"></a>
“Nāhaṃ, bhikkhave, aññaṃ ekadhammampi samanupassāmi yo evaṃ saddhammassa sammosāya antaradhānāya saṃvattati yathayidaṃ, bhikkhave, kosajjaṃ. Kosajjaṃ, bhikkhave, saddhammassa sammosāya antaradhānāya saṃvattatī”ti.</span></p><span id="r98−139"></span>
<p class="endsection"><span id="r98−139">Ekūnavīsatimaṃ.</span></p><span id="r98−139"></span></article></section><section class="sutta"><article><hgroup id="an1.117"><h1><span id="r98−139">117 </span></h1></hgroup><span id="r98−139"></span><p><span id="r98−139"><a id="p_15A1_229" class="ms"></a><a class="msdiv" id="msdiv_117"></a><a class="sc" id="1"></a>
“Nāhaṃ, bhikkhave, aññaṃ ekadhammampi samanupassāmi yo evaṃ saddhammassa ṭhitiyā asammosāya anantaradhānāya saṃvattati yathayidaṃ, bhikkhave, vīriyārambho. Vīriyārambho, bhikkhave, saddhammassa ṭhitiyā asammosāya anantaradhānāya saṃvattatī”ti.</span></p><span id="r98−139"></span>
<p class="endsection"><span id="r98−139">Vīsatimaṃ.</span></p><span id="r98−139"></span></article></section><section class="sutta"><article><hgroup id="an1.118"><h1><span id="r98−139">118–​128 </span></h1></hgroup><span id="r98−139"></span><p><span id="r98−139"><a id="p_15A1_231" class="ms"></a><a class="msdiv" id="msdiv118–128."></a><a class="sc" id="1"></a>
“Nāhaṃ, bhikkhave, aññaṃ ekadhammampi samanupassāmi yo evaṃ saddhammassa sammosāya antaradhānāya saṃvattati yathayidaṃ, bhikkhave, mahicchatā … pe … appicchatā … asantuṭṭhitā … santuṭṭhitā … ayonisomanasikāro … yonisomanasikāro … asampajaññaṃ … sampajaññaṃ … pāpamittatā … kalyāṇamittatā … anuyogo akusalānaṃ dhammānaṃ, ananuyogo kusalānaṃ dhammānaṃ. Anuyogo, bhikkhave, akusalānaṃ dhammānaṃ, ananuyogo kusalānaṃ dhammānaṃ saddhammassa sammosāya antaradhānāya saṃvattatī”ti.</span></p><span id="r98−139"></span>
<p class="endsection"><span id="r98−139">Ekattiṃsatimaṃ.</span></p><span id="r98−139"></span></article></section><section class="sutta"><article><hgroup id="an1.129"><h1><span id="r98−139">129 </span></h1></hgroup><span id="r98−139"></span><p><span id="r98−139"><a id="p_15A1_233" class="ms"></a><a class="msdiv" id="msdiv_129"></a><a class="sc" id="1"></a>
“Nāhaṃ, bhikkhave, aññaṃ ekadhammampi samanupassāmi yo evaṃ saddhammassa ṭhitiyā asammosāya anantaradhānāya saṃvattati yathayidaṃ, bhikkhave, anuyogo kusalānaṃ dhammānaṃ, ananuyogo akusalānaṃ dhammānaṃ. Anuyogo, bhikkhave, kusalānaṃ dhammānaṃ, ananuyogo akusalānaṃ dhammānaṃ saddhammassa ṭhitiyā asammosāya anantaradhānāya saṃvattatī”ti.</span></p><span id="r98−139"></span>
<p class="endsection"><span id="r98−139">Bāttiṃsatimaṃ.</span></p><span id="r98−139"></span>
<p class="endsection"><span id="r98−139">Catukkoṭikaṃ niṭṭhitaṃ.</span></p><span id="r98−139"></span></article></section><section class="sutta"><article><hgroup id="an1.130"><h1><span id="r98−139">130 </span></h1></hgroup><span id="r98−139"></span><p><span id="r98−139"><a id="p_15A1_236" class="ms"></a><a class="msdiv" id="msdiv_130"></a><a class="sc" id="1"></a>
“Ye te, bhikkhave, bhikkhū adhammaṃ dhammoti dīpenti te, bhikkhave, bhikkhū bahujanaahitāya paṭipannā bahujanaasukhāya, bahuno janassa anatthāya ahitāya dukkhāya devamanussānaṃ. Bahuñca te, bhikkhave, bhikkhū apuññaṃ pasavanti, te cimaṃ saddhammaṃ antaradhāpentī”ti.</span></p><span id="r98−139"></span>
<p class="endsection"><span id="r98−139">Tettiṃsatimaṃ.</span></p><span id="r98−139"></span></article></section><section class="sutta"><article><hgroup id="an1.131"><h1><span id="r98−139">131 </span></h1></hgroup><span id="r98−139"></span><p><span id="r98−139"><a id="p_15A1_238" class="ms"></a><a class="msdiv" id="msdiv_131"></a><a class="sc" id="1"></a>
“Ye te, bhikkhave, bhikkhū dhammaṃ adhammoti dīpenti te, bhikkhave, bhikkhū bahujanaahitāya paṭipannā bahujanaasukhāya, bahuno janassa anatthāya ahitāya dukkhāya devamanussānaṃ. Bahuñca te, bhikkhave, bhikkhū apuññaṃ pasavanti, te cimaṃ saddhammaṃ antaradhāpentī”ti.</span></p><span id="r98−139"></span>
<p class="endsection"><span id="r98−139">Catuttiṃsatimaṃ.</span></p><span id="r98−139"></span></article></section><section class="sutta"><article><hgroup id="an1.132"><h1><span id="r98−139">132–​139 </span></h1></hgroup><span id="r98−139"></span><p><span id="r98−139"><a id="p_15A1_240" class="ms"></a><a class="msdiv" id="msdiv132–139."></a><a class="sc" id="1"></a>
“Ye te, bhikkhave, bhikkhū avinayaṃ vinayoti dīpenti … pe … vinayaṃ avinayoti dīpenti … pe … abhāsitaṃ alapitaṃ tathāgatena bhāsitaṃ lapitaṃ tathāgatenāti dīpenti … pe … bhāsitaṃ lapitaṃ tathāgatena abhāsitaṃ alapitaṃ tathāgatenāti dīpenti … pe … anāciṇṇaṃ tathāgatena āciṇṇaṃ tathāgatenāti dīpenti … pe … āciṇṇaṃ tathāgatena anāciṇṇaṃ tathāgatenāti dīpenti … pe … apaññattaṃ tathāgatena paññattaṃ tathāgatenāti dīpenti … pe … paññattaṃ tathāgatena apaññattaṃ tathāgatenāti dīpenti; te, bhikkhave, bhikkhū bahujanaahitāya paṭipannā bahujanaasukhāya, bahuno janassa anatthāya ahitāya dukkhāya devamanussānaṃ. Bahuñca te, bhikkhave, bhikkhū apuññaṃ pasavanti, te cimaṃ saddhammaṃ antaradhāpentī”ti.</span></p><span id="r98−139"></span>
<p class="endsection"><span id="r98−139">Dvācattālīsatimaṃ.</span></p><span id="r98−139"></span>
<p class="endsection"><span id="r98−139">Dutiyapamādādivaggo dasamo.</span></p><span id="r98−139">
</span><span id="r98−139"></span></article></section></section><span id="r98−139"></span><span id="r98−139"></span> <a class="previous" href="/an1.82-97/pi/">◀ Aṅguttara Nikāya  1.82–​97</a><a class="top" href="#"> ▲ TOP </a><a class="next" href="/an1.140-149/pi/">Aṅguttara Nikāya  1.140–​149 ▶</a></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
<span id="r98−139">Dutiyapamādādivagga</span></div>
</div>
</body>
</html>