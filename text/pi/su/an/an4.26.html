<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an4.26">
<article>
<div id="an4.26" class="hgroup">
<p class="division">Aṅguttara Nikāya 4</p>
<p>3. Uruvelavagga</p>
<h1><span class="var" id="note83" title="kuhakasuttaṃ (bj)">26. Kuhasutta</span></h1>
</div>
<p><a class="sc" id="1"></a>
<a id="p_15A4_180" class="ms"></a>
<a class="msdiv" id="msdiv_26"></a>
<span class="cross" title="^it108#1 [Kuhasutta] | ^mnd6#38 [Jarāsuttaniddesa]" id="note84">^</span>
“Ye te, bhikkhave, bhikkhū kuhā thaddhā lapā siṅgī unnaḷā asamāhitā, na me te,
bhikkhave, bhikkhū māmakā. Apagatā ca te, bhikkhave, bhikkhū imasmā
dhammavinayā, na ca te imasmiṃ dhammavinaye vuddhiṃ viruḷhiṃ vepullaṃ
āpajjanti. Ye ca kho te, bhikkhave, bhikkhū nikkuhā nillapā dhīrā atthaddhā
susamāhitā, te kho me, bhikkhave, bhikkhū māmakā. Anapagatā ca te, bhikkhave,
bhikkhū imasmā dhammavinayā. Te ca imasmiṃ dhammavinaye vuddhiṃ viruḷhiṃ
vepullaṃ āpajjantīti.</p>
<blockquote class="gatha">
<p><span class="cross" title="^it108#1 [Kuhasutta] | ^mnd6#38 [Jarāsuttaniddesa]" id="note85">^</span>
<a class="sc" id="2"></a>
<a id="p_15A4_181" class="ms"></a>
Kuhā thaddhā lapā siṅgī,<br>
unnaḷā asamāhitā;<br>
Na te dhamme virūhanti,<br>
sammāsambuddhadesite.
</p>
<p><a class="sc" id="3"></a>
<a id="p_15A4_182" class="ms"></a>
Nikkuhā nillapā dhīrā,<br>
atthaddhā susamāhitā;<br>
Te ve dhamme virūhanti,<br>
sammāsambuddhadesite”ti.
</p>
</blockquote>
<p class="endsection">Chaṭṭhaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭhamapaṇṇāsaka</span>
<span class="hidden">Uruvelavagga</span>
<span class="hidden">Paṭhamauruvelasutta</span>
</div>
</section>
<a class="previous" href="/pi/an4.25">◀ Aṅguttara Nikāya  4.25</a><a class="top" href="#"> ▲ TOP </a><a class="next" href="/pi/an4.27">Aṅguttara Nikāya  4.27 ▶</a>
</div>
</body>
</html>