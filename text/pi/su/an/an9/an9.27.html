<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an9.27">
<article>
<div class="hgroup">
<p class="division">Aṅguttara Nikāya 9</p>
<p>3. Sattāvāsavagga</p>
<h1><span class="var" title="paṭha­ma­ve­rabhaya­suttaṃ (bj)" id="note96">27. Paṭha­ma­vera­sutta</span></h1>
</div>
<p><a class="sc" id="1"></a><a id="p_17A9_220" class="ms"></a><a class="msdiv" id="msdiv_27"></a><span class="cross" title="^sn55.28#1 [28. Paṭha­mabha­yave­rūpa­santa­sutta] | ^an10.92#1 [92. Bhayasutta]" id="note97">*</span>
Atha kho anāthapiṇḍiko gahapati yena bhagavā tenupasaṅkami; upasaṅkamitvā
bhagavantaṃ abhivādetvā ekamantaṃ nisīdi. Ekamantaṃ nisinnaṃ kho anāthapiṇḍikaṃ
gahapatiṃ bhagavā etadavoca:</p>
<p><a class="sc" id="2"></a><a id="p_17A9_221" class="ms"></a>“Yato kho, gahapati, ariyasāvakassa pañca bhayāni verāni vūpasantāni honti,
catūhi ca sotā­patti­yaṅ­gehi samannāgato hoti, so ākaṅkhamāno attanāva attānaṃ
byākareyya: ‘khīṇanirayomhi khīṇa­ti­racchā­na­yoni khīṇa­petti­visayo
khīṇā­pāya­dugga­ti­vini­pāto, sotā­panno­hamasmi avini­pāta­dhammo niyato
sam­bodhi­parā­yaṇo’ti.</p>
<p><a class="sc" id="3"></a><a class="pts" id="pts4.406"></a><a id="p_17A9_222" class="ms"></a>Katamāni pañca bhayāni verāni vūpasantāni honti? Yaṃ, gahapati, pāṇātipātī
pāṇāti­pāta­pac­cayā diṭṭha­dham­mikampi bhayaṃ veraṃ pasavati, samparāyikampi
bhayaṃ veraṃ pasavati, cetasikampi dukkhaṃ domanassaṃ paṭisaṃvedeti, pāṇātipātā
paṭivirato neva diṭṭha­dham­mikampi bhayaṃ veraṃ pasavati, na samparāyikampi
bhayaṃ veraṃ pasavati, na cetasikampi dukkhaṃ domanassaṃ paṭisaṃvedeti.
Pāṇātipātā paṭiviratassa evaṃ taṃ bhayaṃ veraṃ vūpasantaṃ hoti. <span class="brnum">(1)</span></p>
<p><a class="sc" id="4"></a><a id="p_17A9_223" class="ms"></a>Yaṃ, gahapati, adinnādāyī … pe … kāmesu­micchā­cārī … musāvādī …
surā­meraya­majja­pa­mā­daṭṭhāyī surā­meraya­majja­pa­mādaṭ­ṭhāna­pac­cayā
diṭṭha­dham­mikampi bhayaṃ veraṃ pasavati, samparāyikampi bhayaṃ veraṃ pasavati,
cetasikampi dukkhaṃ domanassaṃ paṭisaṃvedeti, surā­meraya­majja­pa­mā­daṭṭhānā
paṭivirato neva diṭṭha­dham­mikampi bhayaṃ veraṃ pasavati, na samparāyikampi
bhayaṃ veraṃ pasavati, na cetasikampi dukkhaṃ domanassaṃ paṭisaṃvedeti.
Surā­meraya­majja­pa­mā­daṭṭhānā paṭiviratassa evaṃ taṃ bhayaṃ veraṃ vūpasantaṃ
hoti. (4–5.)</p>
<p><a class="sc" id="5"></a><a id="p_17A9_224" class="ms"></a>Imāni pañca bhayāni verāni vūpasantāni honti.</p>
<p><a class="sc" id="6"></a><a id="p_17A9_225" class="ms"></a>“Katamehi catūhi sotā­patti­yaṅ­gehi samannāgato hoti? Idha, gahapati, ariyasāvako
buddhe aveccap­pasā­dena samannāgato hoti: ‘itipi so bhagavā arahaṃ
sammāsambuddho vij­jācara­ṇa­sam­panno sugato lokavidū anuttaro purisa­damma­sāra­thi
satthā devamanussānaṃ buddho bhagavā’ti. <span class="brnum">(6)</span></p>
<p><a class="sc" id="7"></a><a id="p_17A9_226" class="ms"></a>Dhamme aveccap­pasā­dena samannāgato hoti: ‘svākkhāto bhagavatā dhammo
sandiṭṭhiko akāliko ehipassiko opaneyyiko paccattaṃ veditabbo viññūhī’ti. <span class="brnum">(7)</span></p>
<p><a class="sc" id="8"></a><a class="pts" id="pts4.407"></a><a id="p_17A9_227" class="ms"></a>Saṅghe aveccap­pasā­dena samannāgato hoti: ‘suppaṭipanno bhagavato sāvakasaṅgho
ujuppaṭipanno bhagavato sāvakasaṅgho ñāyappaṭipanno bhagavato sāvakasaṅgho
sāmīcip­paṭi­panno bhagavato sāvakasaṅgho; yadidaṃ cattāri purisayugāni aṭṭha
purisapuggalā esa bhagavato sāvakasaṅgho āhuneyyo pāhuneyyo dakkhiṇeyyo
añjalikaraṇīyo anuttaraṃ puññakkhettaṃ lokassā’ti. <span class="brnum">(8)</span></p>
<p><a class="sc" id="9"></a><a id="p_17A9_228" class="ms"></a>Ariyakantehi sīlehi samannāgato hoti akhaṇḍehi acchiddehi asabalehi akammāsehi
bhujissehi viññup­pasat­thehi aparāmaṭṭhehi samā­dhi­saṃ­vatta­ni­kehi. Imehi catūhi
sotā­patti­yaṅ­gehi samannāgato hoti. <span class="brnum">(9)</span></p>
<p><a class="sc" id="10"></a><a id="p_17A9_229" class="ms"></a>Yato kho, gahapati, ariyasāvakassa imāni pañca bhayāni verāni vūpasantāni
honti, imehi ca catūhi sotā­patti­yaṅ­gehi samannāgato hoti, so ākaṅkhamāno
attanāva attānaṃ byākareyya: ‘khīṇanirayomhi khīṇa­ti­racchā­na­yoni
khīṇa­petti­visayo khīṇā­pāya­dugga­ti­vini­pāto; sotā­panno­hamasmi avini­pāta­dhammo
niyato sam­bodhi­parā­yaṇo’”ti.</p>
<p class="endsection">Sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭha­ma­paṇṇā­saka</span>
<span class="hidden">Sattāvāsavagga</span>
<span class="hidden">Tiṭhānasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>