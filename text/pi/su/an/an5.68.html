<!DOCTYPE html>
<html data-prev="an5.67" data-next="an5.69">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an5.68">
<article>
<div class="hgroup">
<p class="division">Aṅguttara Nikāya 5</p>
<p>7. Saññāvagga</p>
<h1>68. Dutiya­iddhi­pāda­sutta</h1>
</div>
<p><a class="sc" id="1"></a><a id="p_16A5_416" class="ms"></a><a class="msdiv" id="msdiv_68"></a>“Pubbevāhaṃ, bhikkhave, sambodhā anabhi­sambud­dho bodhisattova samāno pañca
dhamme bhāvesiṃ, pañca dhamme <span class="var" title="bahulimakāsiṃ (s1-3, pts1, mr) | bahulamakāsiṃ (katthaci)" id="note205">bahulīkāsiṃ</span>. Katame pañca? Chanda­samā­dhi­pa­dhā­na­saṅ­khā­ra­saman­nā­gataṃ iddhipādaṃ bhāvesiṃ, vīriyasamādhi … cittasamādhi … vīmaṃ­sā­samā­dhi­pa­dhā­na­saṅ­khā­ra­saman­nā­gataṃ iddhipādaṃ bhāvesiṃ, ussoḷhiññeva pañcamiṃ. So kho ahaṃ, bhikkhave, imesaṃ ussoḷ­hi­pañca­mānaṃ dhammānaṃ bhāvitattā bahulīkatattā yassa yassa abhiñ­ñā­sacchi­karaṇī­yassa dhammassa cittaṃ abhininnāmesiṃ abhiñ­ñā­sacchi­kiriyāya, tatra tatreva sak­khi­bhabba­taṃ pāpuṇiṃ sati sati āyatane.</p>
<p><a class="sc" id="2"></a><a id="p_16A5_417" class="ms"></a>So sace ākaṅkhiṃ: ‘anekavihitaṃ iddhividhaṃ pac­canu­bhavey­yaṃ … pe … yāva
brahmalokāpi kāyena vasaṃ vatteyyan’ti, tatra tatreva sak­khi­bhabba­taṃ pāpuṇiṃ
sati sati āyatane.</p>
<p><a class="sc" id="3"></a><a class="pts" id="pts3.83"></a><a id="p_16A5_418" class="ms"></a>So sace ākaṅkhiṃ … pe … ‘āsavānaṃ khayā anāsavaṃ cetovimuttiṃ paññāvimuttiṃ
diṭṭheva dhamme sayaṃ abhiññā sacchikatvā upasampajja vihareyyan’ti, tatra
tatreva sak­khi­bhabba­taṃ pāpuṇiṃ sati sati āyatane”ti.</p>
<p class="endsection">Aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dutiya­paṇṇā­saka</span>
<span class="hidden">Saññāvagga</span>
<span class="hidden">Paṭha­ma­saññā­sutta</span>
</aside>
</section>
<a class="previous" href="/pi/an5.67">◀ Aṅguttara Nikāya  5.67</a><a class="top" href="#"> ▲ TOP </a><a class="next" href="/pi/an5.69">Aṅguttara Nikāya  5.69 ▶</a></div>
</body>
</html>