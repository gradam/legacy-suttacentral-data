<!DOCTYPE html>
<html data-prev="an9.63" data-next="an9.65">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an9.64">
<article>
<div class="hgroup">
<p class="division">Aṅguttara Nikāya 9</p>
<p>7. Sati­paṭṭhā­na­vagga</p>
<h1>64. Nīvaraṇasutta</h1>
</div>
<p><a class="sc" id="1"></a><a class="pts" id="pts4.458"></a><a id="p_17A9_439" class="ms"></a><a class="msdiv" id="msdiv_64"></a>“Pañcimāni, bhikkhave, nīvaraṇāni. Katamāni pañca? Kāmacchan­da­nīvara­ṇaṃ,
­byāpā­da­nīvara­ṇaṃ, thina­middha­nīvara­ṇaṃ, uddhac­ca­kukkuc­ca­nīvara­ṇaṃ,
vici­kicchā­nīvara­ṇaṃ—imāni kho, bhikkhave, pañca nīvaraṇāni.</p>
<p><a class="sc" id="2"></a><a id="p_17A9_440" class="ms"></a>Imesaṃ kho, bhikkhave, pañcannaṃ nīvaraṇānaṃ pahānāya cattāro satipaṭṭhānā
bhāvetabbā. Katame cattāro? Idha, bhikkhave, bhikkhu kāye kāyānupassī viharati
ātāpī sampajāno satimā vineyya loke abhij­jhā­do­manas­saṃ; vedanāsu … pe … citte …
dhammesu dhammānupassī viharati ātāpī sampajāno satimā vineyya loke
abhij­jhā­do­manas­saṃ. Imesaṃ kho, bhikkhave, pañcannaṃ nīvaraṇānaṃ pahānāya ime
cattāro satipaṭṭhānā bhāvetabbā”ti.</p>
<p class="endsection">Dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dutiya­paṇṇā­saka</span>
<span class="hidden">Sati­paṭṭhā­na­vagga</span>
<span class="hidden">Sikkhā­dubbal­ya­sutta</span>
</aside>
</section>
<a class="previous" href="/pi/an9.63">◀ Aṅguttara Nikāya  9.63</a><a class="top" href="#"> ▲ TOP </a><a class="next" href="/pi/an9.65">Aṅguttara Nikāya  9.65 ▶</a></div>
</body>
</html>