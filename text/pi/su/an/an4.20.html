<!DOCTYPE html>
<html data-prev="an4.19" data-next="an4.21">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an4.20">
<article>
<div class="hgroup">
<p class="division">Aṅguttara Nikāya 4</p>
<p>2. Caravagga</p>
<h1><span class="var" id="note53" title="bhat­tuddesa­suttaṃ (bj)">20. Bhat­tuddesa­ka­sutta</span></h1>
</div>
<p><a class="sc" id="1"></a>
<a id="p_15A4_123" class="ms"></a>
<a class="msdiv" id="msdiv_20"></a>
“Catūhi, bhikkhave, dhammehi samannāgato bhattuddesako yathābhataṃ nikkhitto
evaṃ niraye. Katamehi catūhi? Chandāgatiṃ gacchati, dosāgatiṃ gacchati,
mohāgatiṃ gacchati, bhayāgatiṃ gacchati—imehi kho, bhikkhave, catūhi dhammehi
samannāgato bhattuddesako yathābhataṃ nikkhitto evaṃ niraye.</p>
<p><a class="sc" id="2"></a>
<a id="p_15A4_124" class="ms"></a>
Catūhi, bhikkhave, dhammehi samannāgato bhattuddesako yathābhataṃ nikkhitto
evaṃ sagge. Katamehi catūhi? Na chandāgatiṃ gacchati, na dosāgatiṃ gacchati, na
mohāgatiṃ gacchati, na bhayāgatiṃ gacchati—imehi kho, bhikkhave, catūhi
dhammehi samannāgato bhattuddesako yathābhataṃ nikkhitto evaṃ saggeti.</p>
<blockquote class="gatha">
<p><a class="sc" id="3"></a>
<a id="p_15A4_125" class="ms"></a>
Ye keci kāmesu asaññatā janā,<br>
Adhammikā honti adhammagāravā;<br>
<span class="var" title="chandā ca dosā ca bhayā ca gāmino (bj, s1-3, km, pts1)" id="note54">Chandā dosā mohā ca bhayā gāmino</span>,<br>
<span class="var" title="parisakkasāvo (bj, pts1) | parisakasaṭo (s1-3, km)" id="note55">Parisākasaṭo</span> ca panesa vuccati.
</p>
<p><a class="sc" id="4"></a>
<a id="p_15A4_126" class="ms"></a>
Evañhi vuttaṃ samaṇena jānatā,<br>
Tasmā hi te sappurisā pasaṃsiyā;<br>
Dhamme ṭhitā ye na karonti pāpakaṃ,<br>
Na chandā <span class="var" title="na chandadosā na bhayā ca gāmino (bj, s1-3, km) | na chandā dosā na bhayā ca gāmino (pts1)" id="note56">na dosā na mohā na bhayā ca gāmino</span>;<br>
Parisāya maṇḍo ca panesa vuccati,<br>
Evañhi vuttaṃ samaṇena jānatā”ti.
</p>
</blockquote>
<p class="endsection">Dasamaṃ.</p>
<p class="endsection">Caravaggo dutiyo.</p>
<blockquote class="uddanagatha">
<p><a class="sc" id="5"></a>
<a id="p_15A4_130" class="ms"></a>
Caraṃ sīlaṃ padhānāni,<br>
saṃvaraṃ paññatti pañcamaṃ;<br>
Sokhummaṃ tayo agatī,<br>
bhattuddesena te dasāti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭha­ma­paṇṇā­saka</span>
<span class="hidden">Caravagga</span>
<span class="hidden">Carasutta</span>
</aside>
</section>
<a class="previous" href="/pi/an4.19">◀ Aṅguttara Nikāya  4.19</a><a class="top" href="#"> ▲ TOP </a><a class="next" href="/pi/an4.21">Aṅguttara Nikāya  4.21 ▶</a>
</div>
</body>
</html>