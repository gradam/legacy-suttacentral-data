<!DOCTYPE html>
<html>
<head>
<meta charset="utf8">
<meta name ="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an10.77">
<article>
<div id="an10.77" class="hgroup">
<p class="division">Aṅguttara Nikāya 10</p>
<p>8. Ākaṅkhavagga</p>
<h1>77. Kākasutta</h1>
</div>
<p><a class="sc" id="1"></a>
<a id="p_17A10_599" class="ms"></a>
<a class="msdiv" id="msdiv_77"></a>
“Dasahi, bhikkhave, asaddhammehi samannāgato kāko. Katamehi dasahi? Dhaṃsī ca,
pagabbho ca, <span class="var" title="tintino (bj) | nillajjo (mr) tintiṇoti tintiṇaṃ vuccati taṇhā ... (s-a)" id="note140">tintiṇo</span> ca, mahagghaso ca, luddo ca, akāruṇiko ca, dubbalo ca,
oravitā ca, muṭṭhassati ca, <span class="var" title="nerasiko (si)" id="note141">necayiko</span> ca–  imehi kho, bhikkhave, dasahi
asaddhammehi samannāgato kāko. Evamevaṃ kho, bhikkhave, dasahi asaddhammehi
samannāgato pāpabhikkhu. Katamehi dasahi? Dhaṃsī ca, pagabbho ca, tintiṇo ca,
mahagghaso ca, luddo ca, akāruṇiko ca, dubbalo ca, oravitā ca, muṭṭhassati ca,
necayiko ca–  imehi kho, bhikkhave, dasahi asaddhammehi samannāgato
pāpabhikkhū”ti.</p>
<p class="endsection">Sattamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dutiya­paṇṇā­saka</span>
<span class="hidden">Ākaṅkhavagga</span>
<span class="hidden">Ākaṅkhasutta</span>
</div>
</section>
<a class="previous" href="/pi/an10.76">◀ Aṅguttara Nikāya  10.76</a><a class="top" href="#"> ▲ TOP </a><a class="next" href="/pi/an10.78">Aṅguttara Nikāya  10.78 ▶</a>
</div>
</body>
</html>