<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="230">
<article>
<hgroup id="an5.230">
<h2>Aṅguttara Nikāya 5</h2>
<h3>23. Dīghacārikavagga</h3>
<h1>230. Dutiyakaṇhasappasutta</h1>
</hgroup>
<p><a id="p_16A5_1283" class="ms"></a>
<a class="msdiv" id="msdiv_230"></a>
<a class="sc" id="1"></a>
“Pañcime, bhikkhave, ādīnavā kaṇhasappe. Katame pañca? Kodhano, upanāhī,
ghoraviso, dujjivho, mittadubbhī. Ime kho, bhikkhave, pañca ādīnavā
kaṇhasappe.</p>
<p><a id="p_16A5_1284" class="ms"></a>
<a class="sc" id="2"></a>
Evamevaṃ kho, bhikkhave, pañcime ādīnavā mātugāme. Katame pañca? Kodhano,
upanāhī, ghoraviso, dujjivho, mittadubbhī. Tatridaṃ, bhikkhave, mātugāmassa
ghoravisatā–  yebhuyyena, bhikkhave, mātugāmo tibbarāgo. Tatridaṃ,
bhikkhave, mātugāmassa dujjivhatā–  yebhuyyena, bhikkhave, mātugāmo
pisuṇavāco. Tatridaṃ, bhikkhave, mātugāmassa mittadubbhitā–  yebhuyyena,
bhikkhave, mātugāmo aticārinī. Ime kho, bhikkhave, pañca ādīnavā mātugāme”ti.</p>
<p class="endsection">
Dasamaṃ.</p>
<p class="endsection">
Dīghacārikavaggo tatiyo.</p>
<blockquote class="uddanagatha">
<p><a id="p_16A5_1288" class="ms"></a>
<a class="sc" id="3"></a>
Dve dīghacārikā vuttā,<br>
atinivāsamaccharī;<br>
Dve ca kulūpakā bhogā,<br>
bhattaṃ sappāpare duveti.</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections
and proofreading by the Dhamma Society.</p>
<div class="hidden">Pañcamapaṇṇāsaka</div>
<div class="hidden">Dīghacārikavagga</div>
<div class="hidden">Paṭhamadīghacārikasutta</div>
</div>
</section>
<a class="previous" href="/an5.229/pi/">◀ Aṅguttara Nikāya  5.229</a>
<a class="top" href="#"> ▲ TOP </a>
<a class="next" href="/an5.231/pi/">Aṅguttara Nikāya  5.231 ▶</a>
</div>
</body>
</html>
