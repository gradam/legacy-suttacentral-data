<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an5.174">
<article>
<div id="an5.174" class="hgroup">
<p class="division">Aṅguttara Nikāya 5</p>
<p>18. Upāsakavagga</p>
<h1>174. Verasutta</h1>
</div>
<p><a class="sc" id="1"></a>
<a id="p_16A5_1007" class="ms"></a>
<a class="msdiv" id="msdiv_174"></a>
Atha kho anāthapiṇḍiko gahapati yena bhagavā tenupasaṅkami; upasaṅkamitvā
bhagavantaṃ abhivādetvā ekamantaṃ nisīdi. Ekamantaṃ nisinnaṃ kho anāthapiṇḍikaṃ
gahapatiṃ bhagavā etadavoca: </p>
<p><a class="sc" id="2"></a>
<a class="pts1" id="pts3.205"></a>
<a id="p_16A5_1008" class="ms"></a>
“Pañca, gahapati, bhayāni verāni appahāya ‘dussīlo’ iti vuccati, nirayañca
upapajjati. Katamāni pañca? Pāṇātipātaṃ, adinnādānaṃ, kāmesu­micchā­cāraṃ,
musāvādaṃ, surā­meraya­majja­pa­mā­daṭṭhā­naṃ–  imāni kho, gahapati, pañca
bhayāni verāni appahāya ‘dussīlo’ iti vuccati, nirayañca upapajjati.</p>
<p><a class="sc" id="3"></a>
<a id="p_16A5_1009" class="ms"></a>
Pañca, gahapati, bhayāni verāni pahāya ‘sīlavā’ iti vuccati, sugatiñca
upapajjati. Katamāni pañca? Pāṇātipātaṃ, adinnādānaṃ, kāmesu­micchā­cāraṃ,
musāvādaṃ, surā­meraya­majja­pa­mā­daṭṭhā­naṃ–  imāni kho, gahapati, pañca
bhayāni verāni pahāya ‘sīlavā’ iti vuccati, sugatiñca upapajjati.</p>
<p><a class="sc" id="4"></a>
<a id="p_16A5_1010" class="ms"></a>
Yaṃ, gahapati, pāṇātipātī pāṇāti­pāta­pac­cayā diṭṭha­dham­mikampi bhayaṃ veraṃ
pasavati, samparāyikampi bhayaṃ veraṃ pasavati, cetasikampi dukkhaṃ domanassaṃ
paṭisaṃvedeti, pāṇātipātā paṭivirato neva diṭṭha­dham­mikaṃ bhayaṃ veraṃ
pasavati, na samparāyikaṃ bhayaṃ veraṃ pasavati, na cetasikaṃ dukkhaṃ
domanassaṃ paṭisaṃvedeti. Pāṇātipātā paṭiviratassa evaṃ taṃ bhayaṃ veraṃ
vūpasantaṃ hoti.</p>
<p><a class="sc" id="5"></a>
<a id="p_16A5_1011" class="ms"></a>
Yaṃ, gahapati, adinnādāyī … pe ….</p>
<p><a class="sc" id="6"></a>
<a id="p_16A5_1012" class="ms"></a>
Yaṃ, gahapati, kāmesu­micchā­cārī … pe ….</p>
<p><a class="sc" id="7"></a>
<a id="p_16A5_1013" class="ms"></a>
Yaṃ, gahapati, musāvādī … pe ….</p>
<p><a class="sc" id="8"></a>
<a id="p_16A5_1014" class="ms"></a>
Yaṃ, gahapati, surā­meraya­majja­pa­mā­daṭṭhāyī surā­meraya­majja­pa­mādaṭ­ṭhāna­pac­cayā diṭṭha­dham­mikampi bhayaṃ veraṃ pasavati, samparāyikampi bhayaṃ veraṃ pasavati, cetasikampi dukkhaṃ domanassaṃ paṭisaṃvedeti, surā­meraya­majja­pa­mā­daṭṭhānā paṭivirato neva diṭṭha­dham­mikaṃ bhayaṃ veraṃ pasavati, na samparāyikaṃ bhayaṃ veraṃ pasavati, na cetasikaṃ dukkhaṃ domanassaṃ paṭisaṃvedeti. Surā­meraya­majja­pa­mā­daṭṭhānā paṭiviratassa evaṃ taṃ bhayaṃ veraṃ vūpasantaṃ hotīti.</p>
<blockquote class="gatha">
<p><span class="cross" title="^dhp235-255#241.1 [235. Goghāta­ka­putta­vatthu/241. Pañca­u­pāsa­ka­vatthu] | ^pe2#97 [Sāsana­paṭṭhā­na­dutiya­bhūmi], ^pe3#9 [Sut­tā­dhiṭṭhā­na­tatiya­bhūmi]" id="note429">^</span>
<a class="sc" id="9"></a>
<a id="p_16A5_1015" class="ms"></a>
Yo pāṇamatipāteti,<br>
musāvādañca bhāsati;<br>
Loke adinnaṃ ādiyati,<br>
paradārañca gacchati;<br>
Surā­meraya­pānañca,<br>
yo naro anuyuñjati.
</p>
<p><a class="sc" id="10"></a>
<a id="p_16A5_1016" class="ms"></a>
Appahāya pañca verāni,<br>
dussīlo iti vuccati;<br>
Kāyassa bhedā duppañño,<br>
nirayaṃ sopapajjati.
</p>
<p><a class="sc" id="11"></a>
<a class="pts1" id="pts3.206"></a>
<a id="p_16A5_1017" class="ms"></a>
Yo pāṇaṃ nātipāteti,<br>
musāvādaṃ na bhāsati;<br>
Loke adinnaṃ nādiyati,<br>
paradāraṃ na gacchati;<br>
Surā­meraya­pānañca,<br>
yo naro nānuyuñjati.
</p>
<p><a class="sc" id="12"></a>
<a id="p_16A5_1018" class="ms"></a>
Pahāya pañca verāni,<br>
sīlavā iti vuccati;<br>
Kāyassa bhedā sappañño,<br>
sugatiṃ sopapajjatī”ti.
</p>
</blockquote>
<p class="endsection">Catutthaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Catut­tha­paṇṇā­saka</span>
<span class="hidden">Upāsakavagga</span>
<span class="hidden">Sārajjasutta</span>
</div>
</section>
<a class="previous" href="/pi/an5.173">◀ Aṅguttara Nikāya  5.173</a><a class="top" href="#"> ▲ TOP </a><a class="next" href="/pi/an5.175">Aṅguttara Nikāya  5.175 ▶</a>
</div>
</body>
</html>