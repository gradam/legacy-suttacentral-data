<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an10.174">
<article>
<div class="hgroup">
<p class="division">Aṅguttara Nikāya 10</p>
<p>17. Jāṇussoṇivagga</p>
<h1>174. Kammanidānasutta</h1>
</div>
<p><a id="p_17A10_1240" class="ms"></a><a class="msdiv" id="msdiv_174"></a><a class="sc" id="1"></a>
“Pāṇātipātampāhaṃ, bhikkhave, tividhaṃ vadāmi–  lobhahetukampi, dosahetukampi, mohahetukampi.</p><p><a id="p_17A10_1241" class="ms"></a><a class="sc" id="2"></a>
Adinnādānampāhaṃ, bhikkhave, tividhaṃ vadāmi–  lobhahetukampi, dosahetukampi, mohahetukampi.</p><p><a id="p_17A10_1242" class="ms"></a><a class="sc" id="3"></a>
Kāmesumicchācārampāhaṃ, bhikkhave, tividhaṃ vadāmi–  lobhahetukampi, dosahetukampi, mohahetukampi.</p><p><a id="p_17A10_1243" class="ms"></a><a class="sc" id="4"></a>
Musāvādampāhaṃ, bhikkhave, tividhaṃ vadāmi–  lobhahetukampi, dosahetukampi, mohahetukampi.</p><p><a id="p_17A10_1244" class="ms"></a><a class="sc" id="5"></a>
Pisuṇavācampāhaṃ, bhikkhave, tividhaṃ vadāmi–  lobhahetukampi, dosahetukampi, mohahetukampi.</p><p><a id="p_17A10_1245" class="ms"></a><a class="sc" id="6"></a>
Pharusavācampāhaṃ, bhikkhave, tividhaṃ vadāmi–  lobhahetukampi, dosahetukampi, mohahetukampi.</p><p><a id="p_17A10_1246" class="ms"></a><a class="sc" id="7"></a>
Samphappalāpampāhaṃ, bhikkhave, tividhaṃ vadāmi–  lobhahetukampi, dosahetukampi, mohahetukampi.</p><p><a id="p_17A10_1247" class="ms"></a><a class="sc" id="8"></a>
Abhijjhampāhaṃ, bhikkhave, tividhaṃ vadāmi–  lobhahetukampi, dosahetukampi, mohahetukampi.</p><p><a id="p_17A10_1248" class="ms"></a><a class="sc" id="9"></a>
Byāpādampāhaṃ, bhikkhave, tividhaṃ vadāmi–  lobhahetukampi, dosahetukampi, mohahetukampi.</p><p><a id="p_17A10_1249" class="ms"></a><a class="sc" id="10"></a>
Micchādiṭṭhimpāhaṃ, bhikkhave, tividhaṃ vadāmi–  lobhahetukampi, dosahetukampi, mohahetukampi. Iti kho, bhikkhave, lobho kammanidānasambhavo, doso kammanidānasambhavo, moho kammanidānasambhavo. Lobhakkhayā kammanidānasaṅkhayo, dosakkhayā kammanidānasaṅkhayo, mohakkhayā kammanidānasaṅkhayo”ti.</p>
<p class="endsection">Aṭṭhamaṃ.</p></article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">
Catutthapaṇṇāsaka</span>
<span class="hidden">
Jāṇussoṇivagga</span>
<span class="hidden">
Brāhmaṇapaccorohaṇīsutta</span>
</div>
</section>
<a class="previous" href="/pi/an10.173">◀ Aṅguttara Nikāya  10.173</a><a class="top" href="#"> ▲ TOP </a><a class="next" href="/pi/an10.175">Aṅguttara Nikāya  10.175 ▶</a></div>
</body>
</html>