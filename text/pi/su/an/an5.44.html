<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an5.44">
<article>
<div id="an5.44" class="hgroup">
<p class="division">Aṅguttara Nikāya 5</p>
<p>5. Muṇḍarājavagga</p>
<h1>44. Manāpadāyīsutta</h1>
</div>
<p>
<a class="sc" id="1"></a>
<a id="p_16A5_247" class="ms"></a>
<a class="msdiv" id="msdiv_44"></a>
Ekaṃ samayaṃ bhagavā vesāliyaṃ viharati mahāvane kūṭāgārasālāyaṃ. Atha kho
bhagavā pubbaṇhasamayaṃ nivāsetvā pattacīvaramādāya yena uggassa gahapatino
vesālikassa nivesanaṃ tenupasaṅkami; upasaṅkamitvā paññatte āsane nisīdi. Atha
kho uggo gahapati vesāliko yena bhagavā tenupasaṅkami; upasaṅkamitvā
bhagavantaṃ abhivādetvā ekamantaṃ nisīdi. Ekamantaṃ nisinno kho uggo gahapati
vesāliko bhagavantaṃ etadavoca: </p>
<p>
<a class="sc" id="2"></a>
<a id="p_16A5_248" class="ms"></a>
“Sammukhā metaṃ, bhante, bhagavato sutaṃ sammukhā paṭiggahitaṃ: ‘manāpadāyī
labhate manāpan’ti. Manāpaṃ me, bhante, <span class="var" title='[{"eds":["mr"],"var":"sālipupphakaṃ "}]'>sālapupphakaṃ</span> khādanīyaṃ; taṃ me
bhagavā paṭiggaṇhātu anukampaṃ upādāyā”ti. Paṭiggahesi bhagavā anukampaṃ
upādāya.</p>
<p>
<a class="sc" id="3"></a>
<a id="p_16A5_249" class="ms"></a>
“Sammukhā metaṃ, bhante, bhagavato sutaṃ sammukhā paṭiggahitaṃ: ‘manāpadāyī
labhate manāpan’ti. Manāpaṃ me, bhante, <span class="var" title='[{"eds":["bj"],"var":"sampannasūkaramaṃsaṃ "},{"eds":["s1","s2","s3"],"var":"sampannavarasūkaramaṃsaṃ "}]'>sampannakolakaṃ sūkaramaṃsaṃ</span>; taṃ me
bhagavā paṭiggaṇhātu anukampaṃ upādāyā”ti. Paṭiggahesi bhagavā anukampaṃ
upādāya.</p>
<p>
<a class="sc" id="4"></a>
<a id="p_16A5_250" class="ms"></a>
“Sammukhā metaṃ, bhante, bhagavato sutaṃ sammukhā paṭiggahitaṃ: ‘manāpadāyī
labhate manāpan’ti. Manāpaṃ me, bhante, <span class="var" title='[{"eds":["bj-a"],"var":"nibaddhatelakaṃ "},{"eds":["s-a"],"var":"nibbaṭṭatelakaṃ "},{"eds":["pts1"],"var":"nibbaddhatelakaṃ "}]'>nibbattatelakaṃ</span> nāliyasākaṃ; taṃ me
bhagavā paṭiggaṇhātu anukampaṃ upādāyā”ti. Paṭiggahesi bhagavā anukampaṃ
upādāya.</p>
<p>
<a class="sc" id="5"></a>
<a id="p_16A5_251" class="ms"></a>
“Sammukhā metaṃ, bhante, bhagavato sutaṃ sammukhā paṭiggahitaṃ: ‘manāpadāyī
labhate manāpan’ti. Manāpo me, bhante, sālīnaṃ odano <span class="var" title='[{"eds":["s1","s2","s3","km","pts1"],"var":"vigatakāḷako "},{"eds":["mr"],"var":"vigatakālako "}]'>vicitakāḷako</span> anekasūpo
anekabyañjano; taṃ me bhagavā paṭiggaṇhātu anukampaṃ upādāyā”ti. Paṭiggahesi
bhagavā anukampaṃ upādāya.</p>
<p>
<a class="sc" id="6"></a>
<a class="pts" id="pts3.50"></a>
<a id="p_16A5_252" class="ms"></a>
“Sammukhā metaṃ, bhante, bhagavato sutaṃ sammukhā paṭiggahitaṃ: ‘manāpadāyī
labhate manāpan’ti. Manāpāni me, bhante, kāsikāni vatthāni; tāni me bhagavā
paṭiggaṇhātu anukampaṃ upādāyā”ti. Paṭiggahesi bhagavā anukampaṃ upādāya.</p>
<p>
<a class="sc" id="7"></a>
<a id="p_16A5_253" class="ms"></a>
“Sammukhā metaṃ, bhante, bhagavato sutaṃ sammukhā paṭiggahitaṃ: ‘manāpadāyī
labhate manāpan’ti. Manāpo me, bhante, pallaṅko gonakatthato paṭalikatthato
<span class="var" title='[{"eds":["bj"],"var":"kādalimigapavarapaccattharaṇo "}]'>kadalimigapavarapaccattharaṇo</span> sauttaracchado ubhatolohitakūpadhāno. Api ca,
bhante, mayampetaṃ jānāma: ‘netaṃ bhagavato kappatī’ti. Idaṃ me, bhante,
candanaphalakaṃ agghati adhikasatasahassaṃ; taṃ me bhagavā paṭiggaṇhātu
anukampaṃ upādāyā”ti. Paṭiggahesi bhagavā anukampaṃ upādāya. Atha kho bhagavā
uggaṃ gahapatiṃ vesālikaṃ iminā anumodanīyena anumodi:</p>
<blockquote class="gatha">
<p>
<a class="sc" id="8"></a>
<a id="p_16A5_254" class="ms"></a>
“Manāpadāyī labhate manāpaṃ,<br>
Yo <span class="var" title='[{"eds":["s1","s2","s3","km","pts1"],"var":"ujubhūtesu "}]'>ujjubhūtesu</span> dadāti chandasā;<br>
Acchādanaṃ <span class="var" title='[{"eds":["bj","s1","s2","s3","km","pts1"],"var":"sayanamathannapānaṃ "}]'>sayanamannapānaṃ</span>,<br>
Nānāppakārāni ca paccayāni.
</p>
<p>
<a class="sc" id="9"></a>
<a id="p_16A5_255" class="ms"></a>
Cattañca muttañca <span class="var" title='[{"eds":["bj"],"var":"anaggahītaṃ "}]'>anuggahītaṃ</span>,<br>
Khettūpame arahante viditvā;<br>
So duccajaṃ sappuriso cajitvā,<br>
Manāpadāyī labhate manāpan”ti.
</p>
</blockquote>
<p>
<a class="sc" id="10"></a>
<a id="p_16A5_256" class="ms"></a>
Atha kho bhagavā uggaṃ gahapatiṃ vesālikaṃ iminā anumodanīyena anumoditvā
uṭṭhāyāsanā pakkāmi.</p>
<p>
<a class="sc" id="11"></a>
<a class="pts" id="pts3.51"></a>
<a id="p_16A5_257" class="ms"></a>
Atha kho uggo gahapati vesāliko aparena samayena kālamakāsi. <span class="var" title='[{"eds":["bj","s1","s2","s3","km","pts1"],"var":"kālakato "}]'>Kālaṅkato</span> ca uggo
gahapati vesāliko aññataraṃ manomayaṃ kāyaṃ upapajji. Tena kho pana samayena
bhagavā sāvatthiyaṃ viharati jetavane anāthapiṇḍikassa ārāme. Atha kho uggo
devaputto abhikkantāya rattiyā abhikkantavaṇṇo kevalakappaṃ jetavanaṃ obhāsetvā
yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ
aṭṭhāsi. Ekamantaṃ ṭhitaṃ kho uggaṃ devaputtaṃ bhagavā etadavoca: “kacci te,
ugga, yathādhippāyo”ti? “Taggha me, bhagavā, yathādhippāyo”ti. Atha kho bhagavā
uggaṃ devaputtaṃ gāthāhi ajjhabhāsi:</p>
<blockquote class="gatha">
<p>
<a class="sc" id="12"></a>
<a id="p_16A5_258" class="ms"></a>
“Manāpadāyī labhate manāpaṃ,<br>
Aggassa dātā labhate punaggaṃ;<br>
Varassa dātā varalābhi hoti,<br>
Seṭṭhaṃ dado seṭṭhamupeti ṭhānaṃ.
</p>
<p>
<a class="sc" id="13"></a>
<a id="p_16A5_259" class="ms"></a>
Yo aggadāyī varadāyī,<br>
seṭṭhadāyī ca yo naro;<br>
Dīghāyu yasavā hoti,<br>
yattha yatthūpapajjatī”ti.
</p>
</blockquote>
<p class="endsection">Catutthaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭhamapaṇṇāsaka</span>
<span class="hidden">Muṇḍarājavagga</span>
<span class="hidden">Ādiyasutta</span>
</div>
</section>
<a class="previous" href="/pi/an5.43">◀ Aṅguttara Nikāya  5.43</a><a class="top" href="#"> ▲ TOP </a><a class="next" href="/pi/an5.45">Aṅguttara Nikāya  5.45 ▶</a>
</div>
</body>
</html>