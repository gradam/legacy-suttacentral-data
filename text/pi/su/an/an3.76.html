<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an3.76">
<article>
<div id="an3.76" class="hgroup">
<p class="division">Aṅguttara Nikāya 3</p>
<p>8. Ānandavagga</p>
<h1>76. Paṭhamabhavasutta</h1>
</div>
<p><a class="sc" id="1"></a>
<a id="p_15A3_690" class="ms"></a>
<a class="msdiv" id="msdiv_77"></a>
Atha kho āyasmā ānando yena bhagavā tenupasaṅkami; upasaṅkamitvā bhagavantaṃ
abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ
etadavoca: “bhavo, bhavoti, bhante, vuccati. Kittāvatā nu kho, bhante, bhavo
hotī”ti?</p>
<p><a class="sc" id="2"></a>
<a id="p_15A3_691" class="ms"></a>
“Kāmadhātuvepakkañca, ānanda, kammaṃ nābhavissa, api nu kho kāmabhavo
paññāyethā”ti? “No hetaṃ, bhante”. “Iti kho, ānanda, kammaṃ khettaṃ, viññāṇaṃ
bījaṃ, taṇhā <span class="var" title="sineho (bj, s1-3, km, pts1)" id="note296">sneho</span>. Avijjānīvaraṇānaṃ sattānaṃ taṇhāsaṃyojanānaṃ hīnāya dhātuyā
viññāṇaṃ patiṭṭhitaṃ evaṃ <span class="var" title="āyati (bj)" id="note297">āyatiṃ</span> punabbhavābhinibbatti hoti. <span class="var" title="(evaṃ kho ānanda bhavo hotīti) (mr)" id="note298">()</span></p>
<p><a class="sc" id="3"></a>
<a id="p_15A3_692" class="ms"></a>
Rūpadhātuvepakkañca, ānanda, kammaṃ nābhavissa, api nu kho rūpabhavo
paññāyethā”ti? “No hetaṃ, bhante”. “Iti kho, ānanda, kammaṃ khettaṃ, viññāṇaṃ
bījaṃ, taṇhā sneho. Avijjānīvaraṇānaṃ sattānaṃ taṇhāsaṃyojanānaṃ majjhimāya
dhātuyā viññāṇaṃ patiṭṭhitaṃ evaṃ āyatiṃ punabbhavābhinibbatti hoti. <span class="var" title="(evaṃ kho ānanda bhavo hotīti) (mr)" id="note299">()</span></p>
<p><a class="sc" id="4"></a>
<a class="pts1" id="pts1.224"></a>
<a id="p_15A3_693" class="ms"></a>
Arūpadhātuvepakkañca, ānanda, kammaṃ nābhavissa, api nu kho arūpabhavo
paññāyethā”ti? “No hetaṃ, bhante”. “Iti kho, ānanda, kammaṃ khettaṃ, viññāṇaṃ
bījaṃ, taṇhā sneho. Avijjānīvaraṇānaṃ sattānaṃ taṇhāsaṃyojanānaṃ paṇītāya
dhātuyā viññāṇaṃ patiṭṭhitaṃ evaṃ āyatiṃ punabbhavābhinibbatti hoti. Evaṃ kho,
ānanda, bhavo hotī”ti.</p>
<p class="endsection">Chaṭṭhaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dutiyapaṇṇāsaka</span>
<span class="hidden">Ānandavagga</span>
<span class="hidden">Channasutta</span>
</div>
</section>
<a class="previous" href="/pi/an3.75">◀ Aṅguttara Nikāya  3.75</a><a class="top" href="#"> ▲ TOP </a><a class="next" href="/pi/an3.77">Aṅguttara Nikāya  3.77 ▶</a>
</div>
</body>
</html>