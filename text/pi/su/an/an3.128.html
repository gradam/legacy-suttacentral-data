<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an3.128">
<article>
<div id="an3.128" class="hgroup">
<p class="division">Aṅguttara Nikāya 3</p>
<p>13. Kusināravagga</p>
<h1>128. Kaṭuviyasutta</h1>
</div>
<p>
<a class="sc" id="1"></a>
<a class="pts" id="pts1.280"></a>
<a id="p_15A3_988" class="ms"></a>
<a class="msdiv" id="msdiv_129"></a>
Ekaṃ samayaṃ bhagavā bārāṇasiyaṃ viharati isipatane migadāye. Atha kho bhagavā
pubbaṇhasamayaṃ nivāsetvā pattacīvaramādāya bārāṇasiṃ piṇḍāya pāvisi. Addasā
kho bhagavā <span class="var" title='[{"eds":["s1","s2","s3","km","mr"],"var":"goyogamilakkhasmiṃ "}]'>goyogapilakkhasmiṃ</span> piṇḍāya <span class="var" title='[{"eds":["mr"],"var":"caramānaṃ "}]'>caramāno</span> aññataraṃ bhikkhuṃ rittassādaṃ
bāhirassādaṃ muṭṭhassatiṃ asampajānaṃ asamāhitaṃ vibbhantacittaṃ pākatindriyaṃ.
Disvā taṃ bhikkhuṃ etadavoca:</p>
<p>
<a class="sc" id="2"></a>
<a id="p_15A3_989" class="ms"></a>
“Mā <span class="var" title='[{"eds":["bj","pts1"],"var":"bhikkhu bhikkhu mā kho tvaṃ "}]'>kho tvaṃ, bhikkhu</span>, attānaṃ kaṭuviyamakāsi. Taṃ vata, bhikkhu, kaṭuviyakataṃ
attānaṃ <span class="var" title='[{"eds":["bj","s1","s2","s3","km","pts1"],"var":"āmagandhe "}]'>āmagandhena</span> avassutaṃ makkhikā nānupatissanti <span class="var" title='[{"eds":["pts1"],"var":"nānvassavissanti "},{"eds":["mr"],"var":"nānubandhissanti "}]'>nānvāssavissantīti</span>, netaṃ
ṭhānaṃ vijjatī”ti. Atha kho so bhikkhu bhagavatā iminā ovādena ovadito
saṃvegamāpādi. Atha kho bhagavā bārāṇasiyaṃ piṇḍāya caritvā pacchābhattaṃ
piṇḍapātapaṭikkanto bhikkhū āmantesi:</p>
<p>
<a class="sc" id="3"></a>
<a id="p_15A3_990" class="ms"></a>
“Idhāhaṃ, bhikkhave, pubbaṇhasamayaṃ nivāsetvā pattacīvaramādāya bārāṇasiṃ
piṇḍāya pāvisiṃ. Addasaṃ kho ahaṃ, bhikkhave, goyogapilakkhasmiṃ piṇḍāya
caramāno aññataraṃ bhikkhuṃ rittassādaṃ bāhirassādaṃ muṭṭhassatiṃ asampajānaṃ
asamāhitaṃ vibbhantacittaṃ pākatindriyaṃ. Disvā taṃ bhikkhuṃ etadavocaṃ: </p>
<p>
<a class="sc" id="4"></a>
<a id="p_15A3_991" class="ms"></a>
‘Mā kho tvaṃ, bhikkhu, attānaṃ kaṭuviyamakāsi. Taṃ vata bhikkhu kaṭuviyakataṃ
attānaṃ āmagandhena avassutaṃ makkhikā nānupatissanti nānvāssavissantīti, netaṃ
ṭhānaṃ vijjatī’ti. Atha kho, bhikkhave, so bhikkhu mayā iminā ovādena ovadito
saṃvegamāpādī”ti. Evaṃ vutte, aññataro bhikkhu bhagavantaṃ etadavoca: “kiṃ nu
kho, bhante, kaṭuviyaṃ? Ko āmagandho? Kā makkhikā”ti?</p>
<p>
<a class="sc" id="5"></a>
<a id="p_15A3_992" class="ms"></a>
“Abhijjhā kho, bhikkhu, kaṭuviyaṃ; byāpādo āmagandho; pāpakā akusalā vitakkā
makkhikā. Taṃ vata, bhikkhu, kaṭuviyakataṃ attānaṃ āmagandhena avassutaṃ
makkhikā nānupatissanti nānvāssavissantīti, netaṃ ṭhānaṃ vijjatīti.</p>
<blockquote class="gatha">
<p>
<a class="sc" id="6"></a>
<a class="pts" id="pts1.281"></a>
<a id="p_15A3_993" class="ms"></a>
Aguttaṃ cakkhusotasmiṃ,<br>
indriyesu asaṃvutaṃ;<br>
Makkhikānupatissanti,<br>
saṅkappā rāganissitā.
</p>
<p>
<a class="sc" id="7"></a>
<a id="p_15A3_994" class="ms"></a>
Kaṭuviyakato bhikkhu,<br>
āmagandhe avassuto;<br>
Ārakā hoti nibbānā,<br>
vighātasseva bhāgavā.
</p>
<p>
<a class="sc" id="8"></a>
<a id="p_15A3_995" class="ms"></a>
Gāme vā yadi vāraññe,<br>
aladdhā <span class="var" title='[{"eds":["bj","s1","s2","s3","km"],"var":"samamattano "},{"eds":["pts1"],"var":"sammamattano "}]'>samathamattano</span>;<br>
<span class="var" title='[{"eds":["s1","s2","s3"],"var":"care "},{"eds":["mr"],"var":"careti "}]'>Pareti</span> bālo dummedho,<br>
makkhikāhi purakkhato.
</p>
<p>
<a class="sc" id="9"></a>
<a id="p_15A3_996" class="ms"></a>
Ye ca sīlena sampannā,<br>
paññāyūpasameratā;<br>
Upasantā sukhaṃ senti,<br>
nāsayitvāna makkhikā”ti.
</p>
</blockquote>
<p class="endsection">Chaṭṭhaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Tatiyapaṇṇāsaka</span>
<span class="hidden">Kusināravagga</span>
<span class="hidden">Kusinārasutta</span>
</div>
</section>
<a class="previous" href="/pi/an3.127">◀ Aṅguttara Nikāya  3.127</a><a class="top" href="#"> ▲ TOP </a><a class="next" href="/pi/an3.129">Aṅguttara Nikāya  3.129 ▶</a>
</div>
</body>
</html>