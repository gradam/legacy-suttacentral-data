<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an5.83">
<article>
<div id="an5.83" class="hgroup">
<p class="division">Aṅguttara Nikāya 5</p>
<p>9. Theravagga</p>
<h1>83. Kuhakasutta</h1>
</div>
<p>
<a class="sc" id="1"></a>
<a id="p_16A5_538" class="ms"></a>
<a class="msdiv" id="msdiv_83"></a>
“Pañcahi, bhikkhave, dhammehi samannāgato thero bhikkhu sabrahmacārīnaṃ appiyo
ca hoti amanāpo ca agaru ca abhāvanīyo ca. Katamehi pañcahi? Kuhako ca hoti,
lapako ca, <span class="var" title='[{"eds":["s1","s2","s3","km"],"var":"nimittiko "},{"eds":["pts1"],"var":"nemittako "},{"eds":["mr"],"var":"nimittako "}]'>nemittiko</span> ca, nippesiko ca, lābhena ca lābhaṃ <span class="var" title='[{"eds":["bj","s1","s2","s3","km","pts1"],"var":"nijigiṃsitā "}]'>nijigīsitā</span>–  imehi
kho, bhikkhave, pañcahi dhammehi samannāgato thero bhikkhu sabrahmacārīnaṃ
appiyo ca hoti amanāpo ca agaru ca abhāvanīyo ca.</p>
<p>
<a class="sc" id="2"></a>
<a class="pts" id="pts3.112"></a>
<a id="p_16A5_539" class="ms"></a>
Pañcahi, bhikkhave, dhammehi samannāgato thero bhikkhu sabrahmacārīnaṃ piyo ca
hoti manāpo ca garu ca bhāvanīyo ca. Katamehi pañcahi? Na ca kuhako hoti, na ca
lapako, na ca nemittiko, na ca nippesiko, na ca lābhena lābhaṃ nijigīsitā– 
imehi kho, bhikkhave, pañcahi dhammehi samannāgato thero bhikkhu
sabrahmacārīnaṃ piyo ca hoti manāpo ca garu ca bhāvanīyo cā”ti.</p>
<p class="endsection">Tatiyaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dutiyapaṇṇāsaka</span>
<span class="hidden">Theravagga</span>
<span class="hidden">Rajanīyasutta</span>
</div>
</section>
<a class="previous" href="/pi/an5.82">◀ Aṅguttara Nikāya  5.82</a><a class="top" href="#"> ▲ TOP </a><a class="next" href="/pi/an5.84">Aṅguttara Nikāya  5.84 ▶</a>
</div>
</body>
</html>