<!DOCTYPE html>
<html data-prev="an3.89" data-next="an3.91">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an3.90">
<article>
<div class="hgroup">
<p class="division">Aṅguttara Nikāya 3</p>
<p>9. Samaṇavagga</p>
<h1>90. Dutiya­sik­khat­ta­yasutta</h1>
</div>
<p><a class="sc" id="1"></a><a id="p_15A3_767" class="ms"></a><a class="msdiv" id="msdiv_91"></a>“Tisso imā, bhikkhave, sikkhā. Katamā tisso? Adhisīlasikkhā, adhi­citta­sikkhā,
adhipañ­ñā­sikkhā.</p>
<p><a class="sc" id="2"></a><a id="p_15A3_768" class="ms"></a>Katamā ca, bhikkhave, adhisīlasikkhā? Idha, bhikkhave, bhikkhu sīlavā hoti … pe
… samādāya sikkhati sikkhāpadesu. Ayaṃ vuccati, bhikkhave, adhisīlasikkhā.</p>
<p><a class="sc" id="3"></a><a class="pts1" id="pts1.236"></a><a id="p_15A3_769" class="ms"></a>Katamā ca, bhikkhave, adhi­citta­sikkhā? Idha, bhikkhave, bhikkhu vivicceva
kāmehi … pe … catutthaṃ jhānaṃ upasampajja viharati. Ayaṃ vuccati, bhikkhave,
adhi­citta­sikkhā.</p>
<p><a class="sc" id="4"></a><a id="p_15A3_770" class="ms"></a>Katamā ca, bhikkhave, adhipañ­ñā­sikkhā? Idha, bhikkhave, bhikkhu āsavānaṃ khayā
anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā
upasampajja viharati. Ayaṃ vuccati, bhikkhave, adhipañ­ñā­sikkhā. Imā kho,
bhikkhave, tisso sikkhāti.</p>
<blockquote class="gatha">
<p><a class="sc" id="5"></a><a id="p_15A3_771" class="ms"></a>Adhisīlaṃ adhicittaṃ,<br>
adhipaññañca vīriyavā;<br>
Thāmavā dhitimā jhāyī,<br>
sato <span class="var" title="uppattindriyo (mr)" id="note325">guttindriyo</span> care.
</p>
<p><span class="cross" title="^thag6.4#5 [Kullat­thera­gāthā] | ^ne4#83 [Vibhaṅga/ Vicaya­hā­ravi­bhaṅga]" id="note326">*</span>
<a class="sc" id="6"></a><a id="p_15A3_772" class="ms"></a>Yathā pure tathā pacchā,<br>
yathā pacchā tathā pure;<br>
Yathā adho tathā uddhaṃ,<br>
yathā uddhaṃ tathā adho.
</p>
<p><a class="sc" id="7"></a><a id="p_15A3_773" class="ms"></a>Yathā divā tathā rattiṃ,<br>
yathā rattiṃ tathā divā;<br>
Abhibhuyya disā sabbā,<br>
appa­māṇa­samā­dhinā.
</p>
<p><a class="sc" id="8"></a><a id="p_15A3_774" class="ms"></a>Tamāhu sekhaṃ <span class="var" title="pāṭipadaṃ (?)" id="note327">paṭipadaṃ</span>,<br>
atho <span class="var" title="­saṃsud­dha­cāraṇaṃ (bj, pts1) | ­saṃsud­dha­cāri­naṃ (s1-3, km)" id="note328">­saṃsud­dha­cāriyaṃ</span>;<br>
Tamāhu loke sambuddhaṃ,<br>
dhīraṃ paṭipadantaguṃ.
</p>
<p><a class="sc" id="9"></a><a id="p_15A3_775" class="ms"></a>Viññāṇassa nirodhena,<br>
taṇ­hāk­kha­ya­vimuttino;<br>
Pajjotasseva nibbānaṃ,<br>
vimokkho hoti cetaso”ti.
</p>
</blockquote>
<p class="endsection">Dasamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dutiya­paṇṇā­saka</span>
<span class="hidden">Samaṇavagga</span>
<span class="hidden">Samaṇasutta</span>
</aside>
</section>
<a class="previous" href="/pi/an3.89">◀ Aṅguttara Nikāya  3.89</a><a class="top" href="#"> ▲ TOP </a><a class="next" href="/pi/an3.91">Aṅguttara Nikāya  3.91 ▶</a></div>
</body>
</html>