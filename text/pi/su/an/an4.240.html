<!DOCTYPE html>
<html data-prev="an4.239" data-next="an4.241">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an4.240">
<article>
<div class="hgroup">
<p class="division">Aṅguttara Nikāya 4</p>
<p>24. Kammavagga</p>
<h1><span class="var" id="note575" title="sabyāpajjha-abyāpaj­jha­kamma­suttaṃ (bj)">240. Abyā­baj­jhasutta</span></h1>
</div>
<p><a class="sc" id="1"></a><a id="p_15A4_1466" class="ms"></a><a class="msdiv" id="msdiv_240"></a>“Catūhi, bhikkhave, dhammehi samannāgato yathābhataṃ nikkhitto evaṃ niraye.
Katamehi catūhi? Sabyābajjhena kāyakammena, sabyābajjhena vacīkammena,
sabyābajjhena manokammena, sabyābajjhāya diṭṭhiyā—imehi kho, bhikkhave,
catūhi dhammehi samannāgato yathābhataṃ nikkhitto evaṃ niraye.</p>
<p><a class="sc" id="2"></a><a class="pts" id="pts2.238"></a><a id="p_15A4_1467" class="ms"></a>Catūhi, bhikkhave, dhammehi samannāgato yathābhataṃ nikkhitto evaṃ sagge.
Katamehi catūhi? Abyābajjhena kāyakammena, abyābajjhena vacīkammena,
abyābajjhena manokammena, abyābajjhāya diṭṭhiyā—imehi kho, bhikkhave, catūhi
dhammehi samannāgato yathābhataṃ nikkhitto evaṃ sagge”ti.</p>
<p class="endsection">Navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Pañca­ma­paṇṇā­saka</span>
<span class="hidden">Kammavagga</span>
<span class="hidden">Saṅkhittasutta</span>
</aside>
</section>
<a class="previous" href="/pi/an4.239">◀ Aṅguttara Nikāya  4.239</a><a class="top" href="#"> ▲ TOP </a><a class="next" href="/pi/an4.241">Aṅguttara Nikāya  4.241 ▶</a></div>
</body>
</html>