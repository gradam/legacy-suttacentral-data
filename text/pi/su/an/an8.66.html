<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="an8.66">
<article>
<div id="an8.66" class="hgroup">
<p class="division">Aṅguttara Nikāya 8</p>
<p>7. Bhūmicālavagga</p>
<h1>66. Vimokkhasutta</h1>
</div>
<p>
<a class="sc" id="1"></a>
<a id="p_17A8_672" class="ms"></a>
<a class="msdiv" id="msdiv_66"></a>
<span class="cross" title='[{"bm":"49","desc":"Mahānidānasutta","lang":"pi","uid":"dn15"},{"bm":"36","desc":"Mahāsakuludāyisutta","lang":"pi","uid":"mn77"},{"bm":"1","desc":"120","lang":"pi","uid":"an8.120"}]'>^</span>

“Aṭṭhime, bhikkhave, vimokkhā. Katame aṭṭha? Rūpī rūpāni passati. Ayaṃ paṭhamo
vimokkho. <span class="brnum">(1)</span></p>
<p>
<a class="sc" id="2"></a>
<a id="p_17A8_673" class="ms"></a>
Ajjhattaṃ <span class="var" title='[{"eds":["s1","s2","pts1","mr"],"var":"arūpasaññī eko bahiddhā "}]'>arūpasaññī, bahiddhā</span> rūpāni passati. Ayaṃ dutiyo vimokkho.
<span class="brnum">(2)</span></p>
<p>
<a class="sc" id="3"></a>
<a id="p_17A8_674" class="ms"></a>
Subhanteva adhimutto hoti. Ayaṃ tatiyo vimokkho.
<span class="brnum">(3)</span></p>
<p>
<a class="sc" id="4"></a>
<a id="p_17A8_675" class="ms"></a>
Sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ
amanasikārā ‘ananto ākāso’ti ākāsānañcāyatanaṃ upasampajja viharati. Ayaṃ
catuttho vimokkho. <span class="brnum">(4)</span></p>
<p>
<a class="sc" id="5"></a>
<a id="p_17A8_676" class="ms"></a>
Sabbaso ākāsānañcāyatanaṃ samatikkamma ‘anantaṃ viññāṇan’ti viññāṇañcāyatanaṃ
upasampajja viharati. Ayaṃ pañcamo vimokkho. <span class="brnum">(5)</span></p>
<p>
<a class="sc" id="6"></a>
<a id="p_17A8_677" class="ms"></a>
Sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanaṃ
upasampajja viharati. Ayaṃ chaṭṭho vimokkho. <span class="brnum">(6)</span></p>
<p>
<a class="sc" id="7"></a>
<a id="p_17A8_678" class="ms"></a>
Sabbaso ākiñcaññāyatanaṃ samatikkamma nevasaññānāsaññāyatanaṃ upasampajja
viharati. Ayaṃ sattamo vimokkho. <span class="brnum">(7)</span></p>
<p>
<a class="sc" id="8"></a>
<a id="p_17A8_679" class="ms"></a>
Sabbaso nevasaññānāsaññāyatanaṃ samatikkamma saññāvedayitanirodhaṃ upasampajja
viharati. Ayaṃ aṭṭhamo vimokkho. Ime kho, bhikkhave, aṭṭha vimokkhā”ti. <span class="brnum">(8)</span></p>
<p class="endsection">Chaṭṭhaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Dutiyapaṇṇāsaka</span>
<span class="hidden">Bhūmicālavagga</span>
<span class="hidden">Icchāsutta</span>
</div>
</section>
<a class="previous" href="/pi/an8.65">◀ Aṅguttara Nikāya  8.65</a><a class="top" href="#"> ▲ TOP </a><a class="next" href="/pi/an8.67">Aṅguttara Nikāya  8.67 ▶</a>
</div>
</body>
</html>