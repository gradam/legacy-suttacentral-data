<!DOCTYPE html>
<html data-prev="an4.18" data-next="an4.20">
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an4.19">
<article>
<div class="hgroup">
<p class="division">Aṅguttara Nikāya 4</p>
<p>2. Caravagga</p>
<h1><span class="var" id="note51" title="agati­nāgati­suttaṃ (bj)">19. Tatiya­agati­sutta</span></h1>
</div>
<p><a class="sc" id="1"></a>
<a class="pts1" id="pts2.19"></a>
<a id="p_15A4_118" class="ms"></a>
<a class="msdiv" id="msdiv_19"></a>
“Cattārimāni, bhikkhave, agatigamanāni. Katamāni cattāri? Chandāgatiṃ gacchati,
dosāgatiṃ gacchati, mohāgatiṃ gacchati, bhayāgatiṃ gacchati—imāni kho,
bhikkhave, cattāri agatigamanāni.</p>
<p><a class="sc" id="2"></a>
<a id="p_15A4_119" class="ms"></a>
Cattārimāni, bhikkhave, nāgatigamanāni. Katamāni cattāri? Na chandāgatiṃ
gacchati, na dosāgatiṃ gacchati, na mohāgatiṃ gacchati, na bhayāgatiṃ
gacchati—imāni kho, bhikkhave, cattāri nāgati­gamanā­nīti.</p>
<blockquote class="gatha">
<p><span class="cross" title="^dn31#8 [Siṅgālasutta/3. Catuṭhānaṃ] | ^ne6#4 [Sāsanapaṭṭhāna] | ^pe3#15 [Sut­tā­dhiṭṭhā­na­tatiya­bhūmi]" id="note52">^</span>
<a class="sc" id="3"></a>
<a id="p_15A4_120" class="ms"></a>
Chandā dosā bhayā mohā,<br>
yo dhammaṃ ativattati;<br>
Nihīyati tassa yaso,<br>
kāḷapakkheva candimā.
</p>
<p><a class="sc" id="4"></a>
<a id="p_15A4_121" class="ms"></a>
Chandā dosā bhayā mohā,<br>
yo dhammaṃ nātivattati;<br>
Āpūrati tassa yaso,<br>
sukkapakkheva candimā”ti.
</p>
</blockquote>
<p class="endsection">Navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Paṭha­ma­paṇṇā­saka</span>
<span class="hidden">Caravagga</span>
<span class="hidden">Carasutta</span>
</aside>
</section>
<a class="previous" href="/pi/an4.18">◀ Aṅguttara Nikāya  4.18</a><a class="top" href="#"> ▲ TOP </a><a class="next" href="/pi/an4.20">Aṅguttara Nikāya  4.20 ▶</a>
</div>
</body>
</html>