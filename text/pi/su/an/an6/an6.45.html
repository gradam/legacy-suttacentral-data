<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an6.45">
<article>
<div class="hgroup">
<p class="division">Aṅguttara Nikāya 6</p>
<p>5. Dhammikavagga</p>
<h1>45. Iṇasutta</h1>
</div>
<p><a class="sc" id="1"></a><a class="ms" id="p_16A6_322"></a><a class="msdiv" id="msdiv45"></a>“<span class="var" title="dāḷiddiyaṃ (bj) | daḷiddiyaṃ (s1-3)" id="note127">Dāliddiyaṃ</span>, bhikkhave, dukkhaṃ lokasmiṃ kāmabhogino”ti? “Evaṃ, bhante”. <span class="brnum">(1)</span></p>
<p><a class="sc" id="2"></a><a class="pts" id="pts3.352"></a><a class="ms" id="p_16A6_323"></a>“Yampi, bhikkhave, <span class="var" title="daḷiddo (bj, s1-3)" id="note128">daliddo</span> assako <span class="var" title="anāḷhiyo (bj) | anāḷiko (si, pts1) | anaddhiko (s1-3, km)" id="note129">anāḷhiko</span> iṇaṃ ādiyati, iṇādānampi, bhikkhave, dukkhaṃ lokasmiṃ kāmabhogino”ti? “Evaṃ, bhante”. <span class="brnum">(2)</span></p>
<p><a class="sc" id="3"></a><a class="ms" id="p_16A6_324"></a>“Yampi, bhikkhave, daliddo assako anāḷhiko iṇaṃ ādiyitvā vaḍḍhiṃ paṭissuṇāti, vaḍḍhipi, bhikkhave, dukkhā lokasmiṃ kāmabhogino”ti? “Evaṃ, bhante”. <span class="brnum">(3)</span></p>
<p><a class="sc" id="4"></a><a class="ms" id="p_16A6_325"></a>“Yampi, bhikkhave, daliddo assako anāḷhiko vaḍḍhiṃ paṭissuṇitvā <span class="var" title="kālagataṃ (mr)" id="note130">kālābhataṃ</span> vaḍḍhiṃ na deti, codentipi naṃ; codanāpi, bhikkhave, dukkhā lokasmiṃ kāmabhogino”ti? “Evaṃ, bhante”. <span class="brnum">(4)</span></p>
<p><a class="sc" id="5"></a><a class="ms" id="p_16A6_326"></a>“Yampi, bhikkhave, daliddo assako anāḷhiko codiyamāno na deti, anucarantipi naṃ; anucariyāpi, bhikkhave, dukkhā lokasmiṃ kāmabhogino”ti? “Evaṃ, bhante”. <span class="brnum">(5)</span></p>
<p><a class="sc" id="6"></a><a class="ms" id="p_16A6_327"></a>“Yampi, bhikkhave, daliddo assako anāḷhiko anucariyamāno na deti, bandhantipi naṃ; bandhanampi, bhikkhave, dukkhaṃ lokasmiṃ kāmabhogino”ti? “Evaṃ, bhante”. <span class="brnum">(6)</span></p>
<p><a class="sc" id="7"></a><a class="ms" id="p_16A6_328"></a>“Iti kho, bhikkhave, dāliddiyampi dukkhaṃ lokasmiṃ kāmabhogino, iṇādānampi dukkhaṃ lokasmiṃ kāmabhogino, vaḍḍhipi dukkhā lokasmiṃ kāmabhogino, codanāpi dukkhā lokasmiṃ kāmabhogino, anucariyāpi dukkhā lokasmiṃ kāmabhogino, bandhanampi dukkhaṃ lokasmiṃ kāmabhogino; evamevaṃ kho, bhikkhave, yassa kassaci saddhā natthi kusalesu dhammesu, hirī natthi kusalesu dhammesu, ottappaṃ natthi kusalesu dhammesu, vīriyaṃ natthi kusalesu dhammesu, paññā natthi kusalesu dhammesu—ayaṃ vuccati, bhikkhave, ariyassa vinaye daliddo assako anāḷhiko.</p>
<p><a class="sc" id="8"></a><a class="ms" id="p_16A6_329"></a>Sa kho so, bhikkhave, daliddo assako anāḷhiko saddhāya asati kusalesu dhammesu, hiriyā asati kusalesu dhammesu, ottappe asati kusalesu dhammesu, vīriye asati kusalesu dhammesu, paññāya asati kusalesu dhammesu, kāyena duccaritaṃ carati, vācāya duccaritaṃ carati, manasā duccaritaṃ carati. Idamassa iṇādānasmiṃ vadāmi.</p>
<p><a class="sc" id="9"></a><a class="pts" id="pts3.353"></a><a class="ms" id="p_16A6_330"></a>So tassa kāya­ducca­ritassa paṭic­chāda­na­hetu pāpikaṃ icchaṃ <span class="var" title="padahati (mr)" id="note131">paṇidahati</span>. ‘Mā maṃ jaññū’ti icchati, ‘mā maṃ jaññū’ti saṅkappati, ‘mā maṃ jaññū’ti vācaṃ bhāsati, ‘mā maṃ jaññū’ti kāyena parakkamati. So tassa vacī­ducca­ritassa paṭic­chāda­na­hetu … pe … so tassa mano­ducca­ritassa paṭic­chāda­na­hetu … pe … ‘mā maṃ jaññū’ti kāyena parakkamati. Idamassa vaḍḍhiyā vadāmi.</p>
<p><a class="sc" id="10"></a><a class="ms" id="p_16A6_331"></a>Tamenaṃ pesalā sabrahmacārī evamāhaṃsu: ‘ayañca so āyasmā evaṅkārī evaṃsamācāro’ti. Idamassa codanāya vadāmi.</p>
<p><a class="sc" id="11"></a><a class="ms" id="p_16A6_332"></a>Tamenaṃ araññagataṃ vā rukkha­mūla­gataṃ vā suññāgāragataṃ vā vippa­ṭisāra­saha­gatā pāpakā akusalavitakkā samudācaranti. Idamassa anucariyāya vadāmi.</p>
<p><a class="sc" id="12"></a><a class="ms" id="p_16A6_333"></a>Sa kho so, bhikkhave, daliddo assako anāḷhiko kāyena duccaritaṃ caritvā vācāya duccaritaṃ caritvā manasā duccaritaṃ caritvā kāyassa bhedā paraṃ maraṇā nirayabandhane vā bajjhati tiracchā­na­yoni­bandhane vā. Nāhaṃ, bhikkhave, aññaṃ ekabandhanampi samanupassāmi evaṃdāruṇaṃ <span class="var" title="evaṃdukkhaṃ (s1-3, km, mr)" id="note132">evaṃkaṭukaṃ</span> eva­ṃantarā­ya­karaṃ anuttarassa yogakkhemassa adhigamāya, yathayidaṃ, bhikkhave, nira­ya­bandha­naṃ vā tiracchā­na­yoni­bandha­naṃ vāti.</p>
<blockquote class="gatha">
<p><a class="sc" id="13"></a><a class="ms" id="p_16A6_334"></a>Dāliddiyaṃ dukkhaṃ loke,<br> iṇādānañca vuccati;<br> Daliddo iṇamādāya,<br> bhuñjamāno vihaññati.
</p>
<p><a class="sc" id="14"></a><a class="ms" id="p_16A6_335"></a>Tato anucaranti naṃ,<br> bandhanampi nigacchati;<br> Etañhi bandhanaṃ dukkhaṃ,<br> kāmalā­bhā­bhi­jappi­naṃ.
</p>
<p><a class="sc" id="15"></a><a class="pts" id="pts3.354"></a><a class="ms" id="p_16A6_336"></a>Tatheva ariyavinaye,<br> saddhā yassa na vijjati;<br> Ahirīko anottappī,<br> pāpakam­ma­vinib­bayo.
</p>
<p><a class="sc" id="16"></a><a class="ms" id="p_16A6_337"></a>Kāyaduccaritaṃ katvā,<br> vacī­ducca­ritāni ca;<br> Manoduccaritaṃ katvā,<br> <span class="squo">‘</span> mā maṃ jaññū’ti icchati.</p>
<p><a class="sc" id="17"></a><a class="ms" id="p_16A6_338"></a>So <span class="var" title="saṅkappati (mr)" id="note133">saṃsappati</span> kāyena,<br> vācāya uda cetasā;<br> Pāpakammaṃ pavaḍḍhento,<br> tattha tattha punappunaṃ.
</p>
<p><a class="sc" id="18"></a><a class="ms" id="p_16A6_339"></a>So pāpakammo dummedho,<br> jānaṃ dukkaṭamattano;<br> Daliddo iṇamādāya,<br> bhuñjamāno vihaññati.
</p>
<p><a class="sc" id="19"></a><a class="ms" id="p_16A6_340"></a>Tato anucaranti naṃ,<br> saṅkappā mānasā dukhā;<br> Gāme vā yadi vāraññe,<br> yassa vippaṭisārajā.
</p>
<p><a class="sc" id="20"></a><a class="ms" id="p_16A6_341"></a>So pāpakammo dummedho,<br> jānaṃ dukkaṭamattano;<br> Yonimaññataraṃ gantvā,<br> niraye vāpi bajjhati.
</p>
<p><a class="sc" id="21"></a><a class="ms" id="p_16A6_342"></a>Etañhi bandhanaṃ dukkhaṃ,<br> yamhā dhīro pamuccati;<br> Dhammaladdhehi bhogehi,<br> dadaṃ cittaṃ pasādayaṃ.
</p>
<p><a class="sc" id="22"></a><a class="ms" id="p_16A6_343"></a>Ubhayattha kaṭaggāho,<br> saddhassa gharamesino;<br> Diṭṭha­dhamma­hi­tatthāya,<br> sam­parā­ya­su­khāya ca;<br> Evametaṃ gahaṭṭhānaṃ,<br> cāgo puññaṃ pavaḍḍhati.
</p>
<p><a class="sc" id="23"></a><a class="ms" id="p_16A6_344"></a>Tatheva ariyavinaye,<br> saddhā yassa patiṭṭhitā;<br> Hirīmano ca ottappī,<br> paññavā sīlasaṃvuto.
</p>
<p><a class="sc" id="24"></a><a class="ms" id="p_16A6_345"></a>Eso kho ariyavinaye,<br> <span class="squo"> ‘</span> sukhajīvī’ti vuccati;<br> Nirāmisaṃ sukhaṃ laddhā,<br> upekkhaṃ adhitiṭṭhati.
</p>
<p><a class="sc" id="25"></a><a class="ms" id="p_16A6_346"></a>Pañca nīvaraṇe hitvā,<br> niccaṃ āraddhavīriyo;<br> Jhānāni upasampajja,<br> ekodi nipako sato.
</p>
<p><a class="sc" id="26"></a><a class="ms" id="p_16A6_347"></a>Evaṃ ñatvā yathābhūtaṃ,<br> sabba­saṃ­yoja­nak­khaye;<br> Sabbaso anupādāya,<br> sammā cittaṃ vimuccati.
</p>
<p><a class="sc" id="27"></a><a class="ms" id="p_16A6_348"></a>Tassa sammā vimuttassa,<br> ñāṇañce hoti tādino;<br> <span class="squo">‘</span>Akuppā me vimuttī’ti,<br> ­bhavasaṃ­yoja­nak­khaye.
</p>
<p><a class="sc" id="28"></a><a class="ms" id="p_16A6_349"></a>Etaṃ kho paramaṃ ñāṇaṃ,<br> etaṃ sukha­ma­nutta­raṃ;<br> Asokaṃ virajaṃ khemaṃ,<br> etaṃ ānaṇyamuttaman”ti.
</p>
</blockquote>
<p class="endsection">Tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Paṭha­ma­paṇṇā­saka</span> <span class="hidden">Dhammikavagga</span> <span class="hidden">Nāgasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>