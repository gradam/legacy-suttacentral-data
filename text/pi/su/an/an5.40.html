<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta" id="40">
<article>
<hgroup id="an5.40">
<h2>Aṅguttara Nikāya 5</h2>
<h3>4. Sumanavagga</h3>
<h1>40. Mahāsālaputtasutta</h1>
</hgroup>
<p><a id="p_16A5_211" class="ms"></a>
<a class="msdiv" id="msdiv_40"></a>
<a class="sc" id="1"></a>
“Himavantaṃ, bhikkhave, pabbatarājaṃ nissāya mahāsālā pañcahi vaḍḍhīhi
vaḍḍhanti. Katamāhi pañcahi? Sākhāpattapalāsena vaḍḍhanti; tacena vaḍḍhanti;
papaṭikāya vaḍḍhanti; pheggunā vaḍḍhanti; sārena vaḍḍhanti. Himavantaṃ,
bhikkhave, pabbatarājaṃ nissāya mahāsālā imāhi pañcahi vaḍḍhīhi vaḍḍhanti.
Evamevaṃ kho, bhikkhave, saddhaṃ kulaputtaṃ nissāya antojano pañcahi
vaḍḍhīhi vaḍḍhati. Katamāhi pañcahi? Saddhāya vaḍḍhati; sīlena vaḍḍhati;
sutena vaḍḍhati; cāgena vaḍḍhati; paññāya vaḍḍhati. Saddhaṃ, bhikkhave,
kulaputtaṃ nissāya antojano imāhi pañcahi vaḍḍhīhi vaḍḍhatīti.</p>
<blockquote class="gatha">
<p><a id="p_16A5_212" class="ms"></a>
<a class="sc" id="2"></a>
Yathā hi pabbato selo,<br>
araññasmiṃ brahāvane;<br>
Taṃ rukkhā upanissāya,<br>
vaḍḍhante te vanappatī.</p>
<p><a id="p_16A5_213" class="ms"></a>
<a class="sc" id="3"></a>
Tatheva sīlasampannaṃ,<br>
Saddhaṃ kulaputtaṃ imaṃ;<br>
Upanissāya vaḍḍhanti,<br>
Puttadārā ca bandhavā;<br>
Amaccā ñātisaṅghā ca,<br>
Ye cassa anujīvino.</p>
<p><a id="p_16A5_214" class="ms"></a>
<a class="sc" id="4"></a>
Tyassa sīlavato sīlaṃ,<br>
cāgaṃ sucaritāni ca;<br>
Passamānānukubbanti,<br>
ye bhavanti vicakkhaṇā.</p>
<p><a id="p_16A5_215" class="ms"></a>
<a class="sc" id="5"></a>
Idha dhammaṃ caritvāna,<br>
maggaṃ sugatigāminaṃ;<br>
Nandino devalokasmiṃ,<br>
modanti kāmakāmino”ti.</p>
</blockquote>
<p class="endsection">
Dasamaṃ.</p>
<p class="endsection">
Sumanavaggo catuttho.</p>
<blockquote class="uddanagatha">
<p><a id="p_16A5_219" class="ms"></a>
<a class="sc" id="6"></a>
Sumanā cundī uggaho,<br>
sīho dānānisaṃsako;<br>
Kālabhojanasaddhā ca,<br>
puttasālehi te dasāti.</p>
</blockquote>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections
and proofreading by the Dhamma Society.</p>
<div class="hidden">Paṭhamapaṇṇāsaka</div>
<div class="hidden">Sumanavagga</div>
<div class="hidden">Sumanasutta</div>
</div>
</section>
<a class="previous" href="/an5.39/pi/">◀ Aṅguttara Nikāya  5.39</a>
<a class="top" href="#"> ▲ TOP </a>
<a class="next" href="/an5.41/pi/">Aṅguttara Nikāya  5.41 ▶</a>
</div>
</body>
</html>
