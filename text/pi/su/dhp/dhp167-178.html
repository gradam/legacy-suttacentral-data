<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
<div id="menu">
<ul><li><a href="#dhp167">167. Daharabhikkhuvatthu</a></li>
<li><a href="#dhp168">168. Suddhodanavatthu</a></li>
<li><a href="#dhp169">169. Pañca­sata­vipassa­kabhikkhu­vatthu</a></li>
<li><a href="#dhp170">170. Abhayarājakumāravatthu</a></li>
<li><a href="#dhp171">171. Sammajjanattheravatthu</a></li>
<li><a href="#dhp172">172. Aṅgulimālattheravatthu</a></li>
<li><a href="#dhp173">173. Pesakāradhītāvatthu</a></li>
<li><a href="#dhp174">174. Tiṃsabhikkhuvatthu</a></li>
<li><a href="#dhp175">175. Ciñcamāṇavikāvatthu</a></li>
<li><a href="#dhp176">176. Asadisadānavatthu</a></li>
<li><a href="#dhp177">177. Anātha­piṇḍi­kaputta­kāla­vatthu</a></li>
</ul></div>
</div>
<section id="vagga">
<section class="sutta" id="167" data-uid="dhp167">
<article>
<div class="hgroup"><p class="division">Dhammapada 167–​178.</p>
<p>Lokavagga</p><h1>167. Daharabhikkhuvatthu</h1></div>
<blockquote class="gatha"><p><a id="p_18Dh_180" class="ms"></a><a class="msdiv" id="msdiv_167"></a><a class="sc" id="167.1"></a> Hīnaṃ dhammaṃ na seveyya,<br> pamādena na saṃvase;<br>
Micchādiṭṭhiṃ na seveyya,<br>
na siyā lokavaḍḍhano.
</p>
</blockquote></article>
</section>
<section class="sutta" id="168" data-uid="dhp168">
<article>
<div class="hgroup"><h1>168. Suddhodanavatthu</h1></div>
<blockquote class="gatha"><p><a id="p_18Dh_181" class="ms"></a><a class="msdiv" id="msdiv_168"></a><a class="sc" id="168.1"></a>
Uttiṭṭhe nappamajjeyya,<br> dhammaṃ sucaritaṃ care;<br>
Dhammacārī sukhaṃ seti,<br>
asmiṃ loke paramhi ca.
</p><p><a id="p_18Dh_182" class="ms"></a><a class="msdiv" id="msdiv_169"></a><a class="sc" id="168.2"></a>
Dhammaṃ care sucaritaṃ,<br> na naṃ duccaritaṃ care;<br>
Dhammacārī sukhaṃ seti,<br>
asmiṃ loke paramhi ca.
</p>
</blockquote></article>
</section>
<section class="sutta" id="169" data-uid="dhp169">
<article>
<div class="hgroup"><h1>169. Pañca­sata­vipassa­kabhikkhu­vatthu</h1></div>
<blockquote class="gatha"><p><a id="p_18Dh_183" class="ms"></a><a class="msdiv" id="msdiv_170"></a><a class="sc" id="169.1"></a>
Yathā pubbuḷakaṃ passe,<br> yathā passe marīcikaṃ;<br>
Evaṃ lokaṃ avekkhantaṃ,<br>
maccurājā na passati.
</p>
</blockquote></article>
</section>
<section class="sutta" id="170" data-uid="dhp170">
<article>
<div class="hgroup"><h1>170. Abhayarājakumāravatthu</h1></div>
<blockquote class="gatha"><p><a id="p_18Dh_184" class="ms"></a><a class="msdiv" id="msdiv_171"></a><a class="sc" id="170.1"></a>
Etha passathimaṃ lokaṃ,<br> cittaṃ rājarathūpamaṃ;<br>
Yattha bālā visīdanti,<br>
natthi saṅgo vijānataṃ.
</p>
</blockquote></article>
</section>
<section class="sutta" id="171" data-uid="dhp171">
<article>
<div class="hgroup"><h1>171. Sammajjanattheravatthu</h1></div>
<blockquote class="gatha"><p><a id="p_18Dh_185" class="ms"></a><a class="msdiv" id="msdiv_172"></a><a class="sc" id="171.1"></a>
Yo ca pubbe pamajjitvā,<br> pacchā so nappamajjati;<br>
Somaṃ lokaṃ pabhāseti,<br>
abbhā muttova candimā.
</p>
</blockquote></article>
</section>
<section class="sutta" id="172" data-uid="dhp172">
<article>
<div class="hgroup"><h1>172. Aṅgulimālattheravatthu</h1></div>
<blockquote class="gatha"><p><a id="p_18Dh_186" class="ms"></a><a class="msdiv" id="msdiv_173"></a><a class="sc" id="172.1"></a>
Yassa pāpaṃ kataṃ kammaṃ,<br> kusalena pidhīyati;<br>
Somaṃ lokaṃ pabhāseti,<br>
abbhā muttova candimā.
</p>
</blockquote></article>
</section>
<section class="sutta" id="173" data-uid="dhp173">
<article>
<div class="hgroup"><h1>173. Pesakāradhītāvatthu</h1></div>
<blockquote class="gatha"><p><a id="p_18Dh_187" class="ms"></a><a class="msdiv" id="msdiv_174"></a><a class="sc" id="173.1"></a>
Andhabhūto ayaṃ loko,<br> tanukettha vipassati;<br>
Sakuṇo jālamuttova,<br>
appo saggāya gacchati.
</p>
</blockquote></article>
</section>
<section class="sutta" id="174" data-uid="dhp174">
<article>
<div class="hgroup"><h1>174. Tiṃsabhikkhuvatthu</h1></div>
<blockquote class="gatha"><p><a id="p_18Dh_188" class="ms"></a><a class="msdiv" id="msdiv_175"></a><a class="sc" id="174.1"></a>
Haṃsādiccapathe yanti,<br> ākāse yanti iddhiyā;<br>
Nīyanti dhīrā lokamhā,<br>
jetvā māraṃ savāhiniṃ.
</p>
</blockquote></article>
</section>
<section class="sutta" id="175" data-uid="dhp175">
<article>
<div class="hgroup"><h1>175. Ciñcamāṇavikāvatthu</h1></div>
<blockquote class="gatha"><p><a id="p_18Dh_189" class="ms"></a><a class="msdiv" id="msdiv_176"></a><a class="sc" id="175.1"></a>
Ekaṃ dhammaṃ atītassa,<br> musāvādissa jantuno;<br>
Vitiṇṇaparalokassa,<br>
natthi pāpaṃ akāriyaṃ.
</p>
</blockquote></article>
</section>
<section class="sutta" id="176" data-uid="dhp176">
<article>
<div class="hgroup"><h1>176. Asadisadānavatthu</h1></div>
<blockquote class="gatha"><p><a id="p_18Dh_190" class="ms"></a><a class="msdiv" id="msdiv_177"></a><a class="sc" id="176.1"></a>
Na ve kadariyā devalokaṃ vajanti,<br> Bālā have nappasaṃsanti dānaṃ;<br>
Dhīro ca dānaṃ anumodamāno,<br>
Teneva so hoti sukhī parattha.
</p>
</blockquote></article>
</section>
<section class="sutta" id="177" data-uid="dhp177">
<article>
<div class="hgroup"><h1>177. Anātha­piṇḍi­kaputta­kāla­vatthu</h1></div>
<blockquote class="gatha"><p><a id="p_18Dh_191" class="ms"></a><a class="msdiv" id="msdiv_178"></a><a class="sc" id="177.1"></a>
Pathabyā ekarajjena,<br> saggassa gamanena vā;<br>
Sabbalokādhipaccena,<br>
sotāpattiphalaṃ varaṃ.
</p>
</blockquote>
<p class="endsection">Lokavaggo terasamo.</p>
</article>
</section>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">
Lokavagga</span>
<span class="hidden">
Daharabhikkhuvatthu</span>
</div>
</section>
<a class="previous" href="/pi/dhp157-166">◀ Dhammapada  157–​166</a><a class="top" href="#"> ▲ TOP </a><a class="next" href="/pi/dhp179-196">Dhammapada  179–​196 ▶</a></div>
</body>
</html>