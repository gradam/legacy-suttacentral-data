<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
<div id="menu">
<ul><li><a href="#dhp290">290. Attanopubbakammavatthu</a></li>
<li><a href="#dhp291">291. Kukkuṭaṇḍakhādikāvatthu</a></li>
<li><a href="#dhp292">292. Bhaddi­yānaṃbhikkhū­naṃvatthu</a></li>
<li><a href="#dhp293">293. Lakuṇḍakabhaddiyavatthu</a></li>
<li><a href="#dhp294">294. Dārusākaṭikaputtavatthu</a></li>
<li><a href="#dhp295">295. Vajji­putta­kabhikkhu­vatthu</a></li>
<li><a href="#dhp296">296. Cittagahapativatthu</a></li>
<li><a href="#dhp297">297. Cūḷasubhaddāvatthu</a></li>
<li><a href="#dhp298">298. Ekavihārittheravatthu</a></li>
</ul></div>
</div>
<section id="vagga"><section class="sutta" id="dhp290"><article><hgroup><h2>Dhammapada 290–​305.</h2>
<h3>Pakiṇṇakavagga</h3><h1>290. Attanopubbakammavatthu</h1></hgroup><blockquote class="gatha"><p><a id="p_18Dh_313" class="ms"></a><a class="msdiv" id="msdiv_290"></a><a class="sc" id="1"></a> Mattāsukhapariccāgā,<br> passe ce vipulaṃ sukhaṃ;<br>
Caje mattāsukhaṃ dhīro,<br>
sampassaṃ vipulaṃ sukhaṃ.
</p>
</blockquote></article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Pakiṇṇakavagga</div>
</section>
<section class="sutta" id="dhp291"><article><hgroup><h1>291. Kukkuṭaṇḍakhādikāvatthu</h1></hgroup><blockquote class="gatha"><p><a id="p_18Dh_314" class="ms"></a><a class="msdiv" id="msdiv_291"></a><a class="sc" id="1"></a>
Paradukkhūpadhānena,<br> attano sukhamicchati;<br>
Verasaṃsaggasaṃsaṭṭho,<br>
verā so na parimuccati.
</p>
</blockquote></article>
</section>
<section class="sutta" id="dhp292"><article><hgroup><h1>292. Bhaddi­yānaṃbhikkhū­naṃvatthu</h1></hgroup><blockquote class="gatha"><p><a id="p_18Dh_315" class="ms"></a><a class="msdiv" id="msdiv_292"></a><a class="sc" id="1"></a>
Yañhi kiccaṃ apaviddhaṃ,<br> akiccaṃ pana karīyati;<br>
Unnaḷānaṃ pamattānaṃ,<br>
tesaṃ vaḍḍhanti āsavā.
</p><p><a id="p_18Dh_316" class="ms"></a><a class="msdiv" id="msdiv_293"></a><a class="sc" id="2"></a>
Yesañca susamāraddhā,<br> niccaṃ kāyagatā sati;<br>
Akiccaṃ te na sevanti,<br>
kicce sātaccakārino;<br>
Satānaṃ sampajānānaṃ,<br>
atthaṃ gacchanti āsavā.
</p>
</blockquote></article>
</section>
<section class="sutta" id="dhp293"><article><hgroup><h1>293. Lakuṇḍakabhaddiyavatthu</h1></hgroup><blockquote class="gatha"><p><a id="p_18Dh_317" class="ms"></a><a class="msdiv" id="msdiv_294"></a><a class="sc" id="1"></a>
Mātaraṃ pitaraṃ hantvā,<br> rājāno dve ca khattiye;<br>
Raṭṭhaṃ sānucaraṃ hantvā,<br>
anīgho yāti brāhmaṇo.
</p><p><a id="p_18Dh_318" class="ms"></a><a class="msdiv" id="msdiv_295"></a><a class="sc" id="2"></a>
Mātaraṃ pitaraṃ hantvā,<br> rājāno dve ca sotthiye;<br>
Veyagghapañcamaṃ hantvā,<br>
anīgho yāti brāhmaṇo.
</p>
</blockquote></article>
</section>
<section class="sutta" id="dhp294"><article><hgroup><h1>294. Dārusākaṭikaputtavatthu</h1></hgroup><blockquote class="gatha"><p><a id="p_18Dh_319" class="ms"></a><a class="msdiv" id="msdiv_296"></a><a class="sc" id="1"></a>
Suppabuddhaṃ pabujjhanti,<br> sadā gotamasāvakā;<br>
Yesaṃ divā ca ratto ca,<br>
niccaṃ buddhagatā sati.
</p><p><a id="p_18Dh_320" class="ms"></a><a class="msdiv" id="msdiv_297"></a><a class="sc" id="2"></a>
Suppabuddhaṃ pabujjhanti,<br> sadā gotamasāvakā;<br>
Yesaṃ divā ca ratto ca,<br>
niccaṃ dhammagatā sati.
</p><p><a id="p_18Dh_321" class="ms"></a><a class="msdiv" id="msdiv_298"></a><a class="sc" id="3"></a>
Suppabuddhaṃ pabujjhanti,<br> sadā gotamasāvakā;<br>
Yesaṃ divā ca ratto ca,<br>
niccaṃ saṅghagatā sati.
</p><p><a id="p_18Dh_322" class="ms"></a><a class="msdiv" id="msdiv_299"></a><a class="sc" id="4"></a>
Suppabuddhaṃ pabujjhanti,<br> sadā gotamasāvakā;<br>
Yesaṃ divā ca ratto ca,<br>
niccaṃ kāyagatā sati.
</p><p><a id="p_18Dh_323" class="ms"></a><a class="msdiv" id="msdiv_300"></a><a class="sc" id="5"></a>
Suppabuddhaṃ pabujjhanti,<br> sadā gotamasāvakā;<br>
Yesaṃ divā ca ratto ca,<br>
ahiṃsāya rato mano.
</p><p><a id="p_18Dh_324" class="ms"></a><a class="msdiv" id="msdiv_301"></a><a class="sc" id="6"></a>
Suppabuddhaṃ pabujjhanti,<br> sadā gotamasāvakā;<br>
Yesaṃ divā ca ratto ca,<br>
bhāvanāya rato mano.
</p>
</blockquote></article>
</section>
<section class="sutta" id="dhp295"><article><hgroup><h1>295. Vajji­putta­kabhikkhu­vatthu</h1></hgroup><blockquote class="gatha"><p><a id="p_18Dh_325" class="ms"></a><a class="msdiv" id="msdiv_302"></a><a class="sc" id="1"></a>
Duppabbajjaṃ durabhiramaṃ,<br> Durāvāsā gharā dukhā;<br>
Dukkhosamānasaṃvāso,<br>
Dukkhānupatitaddhagū;<br>
Tasmā na caddhagū siyā,<br>
Na ca dukkhānupatito siyā.
</p>
</blockquote></article>
</section>
<section class="sutta" id="dhp296"><article><hgroup><h1>296. Cittagahapativatthu</h1></hgroup><blockquote class="gatha"><p><a id="p_18Dh_326" class="ms"></a><a class="msdiv" id="msdiv_303"></a><a class="sc" id="1"></a>
Saddho sīlena sampanno,<br> yasobhogasamappito;<br>
Yaṃ yaṃ padesaṃ bhajati,<br>
tattha tattheva pūjito.
</p>
</blockquote></article>
</section>
<section class="sutta" id="dhp297"><article><hgroup><h1>297. Cūḷasubhaddāvatthu</h1></hgroup><blockquote class="gatha"><p><a id="p_18Dh_327" class="ms"></a><a class="msdiv" id="msdiv_304"></a><a class="sc" id="1"></a>
Dūre santo pakāsenti,<br> himavantova pabbato;<br>
Asantettha na dissanti,<br>
rattiṃ khittā yathā sarā.
</p>
</blockquote></article>
</section>
<section class="sutta" id="dhp298"><article><hgroup><h1>298. Ekavihārittheravatthu</h1></hgroup><blockquote class="gatha"><p><a id="p_18Dh_328" class="ms"></a><a class="msdiv" id="msdiv_305"></a><a class="sc" id="1"></a>
Ekāsanaṃ ekaseyyaṃ,<br> eko caramatandito;<br>
Eko damayamattānaṃ,<br>
vanante ramito siyā.
</p>
</blockquote>
<p class="endsection">Pakiṇṇakavaggo ekavīsatimo.</p>
</article>
</section>
</section>
<a class="previous" href="/pi/dhp273-289">◀ Dhammapada  273–​289</a><a class="top" href="#"> ▲ TOP </a><a class="next" href="/pi/dhp306-319">Dhammapada  306–​319 ▶</a>
</div>
<div class="hidden">
Attanopubbakammavatthu</div>
</div>
</body>
</html>