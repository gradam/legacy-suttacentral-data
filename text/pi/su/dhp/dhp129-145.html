<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
<div id="menu">
<ul><li><a href="#dhp129">129. Chabbaggiyabhikkhuvatthu</a></li>
<li><a href="#dhp130">130. Chabbaggiyavatthu</a></li>
<li><a href="#dhp131">131. Sambahulakumārakavatthu</a></li>
<li><a href="#dhp132">132. Koṇḍadhānattheravatthu</a></li>
<li><a href="#dhp133">133. Uposathikaitthīnaṃvatthu</a></li>
<li><a href="#dhp134">134. Ajagarapetavatthu</a></li>
<li><a href="#dhp135">135. Mahāmoggallā­natthe­ravatthu</a></li>
<li><a href="#dhp136">136. Bahubhaṇḍi­kabhikkhu­vatthu</a></li>
<li><a href="#dhp137">137. Santatimahāmattavatthu</a></li>
<li><a href="#dhp138">138. Piloti­katissatthe­ravatthu</a></li>
<li><a href="#dhp139">139. Sukhasāmaṇeravatthu</a></li>
</ul></div>
</div>
<section id="vagga"><section class="sutta" id="dhp129"><article><hgroup><h2>Dhammapada 129–​145.</h2>
<h3>Daṇḍavagga</h3><h1>129. Chabbaggiyabhikkhuvatthu</h1></hgroup><blockquote class="gatha"><p><a id="p_18Dh_139" class="ms"></a><a class="msdiv" id="msdiv_129"></a><a class="sc" id="1"></a> Sabbe tasanti daṇḍassa,<br> sabbe bhāyanti maccuno;<br>
Attānaṃ upamaṃ katvā,<br>
na haneyya na ghātaye.
</p>
</blockquote></article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Daṇḍavagga</div>
</section>
<section class="sutta" id="dhp130"><article><hgroup><h1>130. Chabbaggiyavatthu</h1></hgroup><blockquote class="gatha"><p><a id="p_18Dh_140" class="ms"></a><a class="msdiv" id="msdiv_130"></a><a class="sc" id="1"></a>
Sabbe tasanti daṇḍassa,<br> sabbesaṃ jīvitaṃ piyaṃ;<br>
Attānaṃ upamaṃ katvā,<br>
na haneyya na ghātaye.
</p>
</blockquote></article>
</section>
<section class="sutta" id="dhp131"><article><hgroup><h1>131. Sambahulakumārakavatthu</h1></hgroup><blockquote class="gatha"><p><a id="p_18Dh_141" class="ms"></a><a class="msdiv" id="msdiv_131"></a><a class="sc" id="1"></a>
Sukhakāmāni bhūtāni,<br> yo daṇḍena vihiṃsati;<br>
Attano sukhamesāno,<br>
pecca so na labhate sukhaṃ.
</p><p><a id="p_18Dh_142" class="ms"></a><a class="msdiv" id="msdiv_132"></a><a class="sc" id="2"></a>
Sukhakāmāni bhūtāni,<br> yo daṇḍena na hiṃsati;<br>
Attano sukhamesāno,<br>
pecca so labhate sukhaṃ.
</p>
</blockquote></article>
</section>
<section class="sutta" id="dhp132"><article><hgroup><h1>132. Koṇḍadhānattheravatthu</h1></hgroup><blockquote class="gatha"><p><a id="p_18Dh_143" class="ms"></a><a class="msdiv" id="msdiv_133"></a><a class="sc" id="1"></a>
Māvoca pharusaṃ kañci,<br> vuttā paṭivadeyyu taṃ;<br>
Dukkhā hi sārambhakathā,<br>
paṭidaṇḍā phuseyyu taṃ.
</p><p><a id="p_18Dh_144" class="ms"></a><a class="msdiv" id="msdiv_134"></a><a class="sc" id="2"></a>
Sace neresi attānaṃ,<br> kaṃso upahato yathā;<br>
Esa pattosi nibbānaṃ,<br>
sārambho te na vijjati.
</p>
</blockquote></article>
</section>
<section class="sutta" id="dhp133"><article><hgroup><h1>133. Uposathikaitthīnaṃvatthu</h1></hgroup><blockquote class="gatha"><p><a id="p_18Dh_145" class="ms"></a><a class="msdiv" id="msdiv_135"></a><a class="sc" id="1"></a>
Yathā daṇḍena gopālo,<br> gāvo pājeti gocaraṃ;<br>
Evaṃ jarā ca maccu ca,<br>
āyuṃ pājenti pāṇinaṃ.
</p>
</blockquote></article>
</section>
<section class="sutta" id="dhp134"><article><hgroup><h1>134. Ajagarapetavatthu</h1></hgroup><blockquote class="gatha"><p><a id="p_18Dh_146" class="ms"></a><a class="msdiv" id="msdiv_136"></a><a class="sc" id="1"></a>
Atha pāpāni kammāni,<br> karaṃ bālo na bujjhati;<br>
Sehi kammehi dummedho,<br>
aggidaḍḍhova tappati.
</p>
</blockquote></article>
</section>
<section class="sutta" id="dhp135"><article><hgroup><h1>135. Mahāmoggallā­natthe­ravatthu</h1></hgroup><blockquote class="gatha"><p><a id="p_18Dh_147" class="ms"></a><a class="msdiv" id="msdiv_137"></a><a class="sc" id="1"></a>
Yo daṇḍena adaṇḍesu,<br> appaduṭṭhesu dussati;<br>
Dasannamaññataraṃ ṭhānaṃ,<br>
khippameva nigacchati.
</p><p><a id="p_18Dh_148" class="ms"></a><a class="msdiv" id="msdiv_138"></a><a class="sc" id="2"></a>
Vedanaṃ pharusaṃ jāniṃ,<br> sarīrassa va bhedanaṃ;<br>
Garukaṃ vāpi ābādhaṃ,<br>
cittakkhepaṃ va pāpuṇe.
</p><p><a id="p_18Dh_149" class="ms"></a><a class="msdiv" id="msdiv_139"></a><a class="sc" id="3"></a>
Rājato vā upasaggaṃ,<br> Abbhakkhānaṃ va dāruṇaṃ;<br>
Parikkhayaṃ va ñātīnaṃ,<br>
Bhogānaṃ va pabhaṅguraṃ.
</p><p><a id="p_18Dh_150" class="ms"></a><a class="msdiv" id="msdiv_140"></a><a class="sc" id="4"></a>
Atha vāssa agārāni,<br> aggi ḍahati pāvako;<br>
Kāyassa bhedā duppañño,<br>
nirayaṃ sopapajjati.
</p>
</blockquote></article>
</section>
<section class="sutta" id="dhp136"><article><hgroup><h1>136. Bahubhaṇḍi­kabhikkhu­vatthu</h1></hgroup><blockquote class="gatha"><p><a id="p_18Dh_151" class="ms"></a><a class="msdiv" id="msdiv_141"></a><a class="sc" id="1"></a>
Na naggacariyā na jaṭā na paṅkā,<br> Nānāsakā thaṇḍilasāyikā vā;<br>
Rajojallaṃ ukkuṭikappadhānaṃ,<br>
Sodhenti maccaṃ avitiṇṇakaṅkhaṃ.
</p>
</blockquote></article>
</section>
<section class="sutta" id="dhp137"><article><hgroup><h1>137. Santatimahāmattavatthu</h1></hgroup><blockquote class="gatha"><p><a id="p_18Dh_152" class="ms"></a><a class="msdiv" id="msdiv_142"></a><a class="sc" id="1"></a>
Alaṅkato cepi samaṃ careyya,<br> Santo danto niyato brahmacārī;<br>
Sabbesu bhūtesu nidhāya daṇḍaṃ,<br>
So brāhmaṇo so samaṇo sa bhikkhu.
</p>
</blockquote></article>
</section>
<section class="sutta" id="dhp138"><article><hgroup><h1>138. Piloti­katissatthe­ravatthu</h1></hgroup><blockquote class="gatha"><p><a id="p_18Dh_153" class="ms"></a><a class="msdiv" id="msdiv_143"></a><a class="sc" id="1"></a>
Hirīnisedho puriso,<br> koci lokasmi vijjati;<br>
Yo niddaṃ apabodheti,<br>
asso bhadro kasāmiva.
</p><p><a id="p_18Dh_154" class="ms"></a><a class="msdiv" id="msdiv_144"></a><a class="sc" id="2"></a>
Asso yathā bhadro kasāniviṭṭho,<br> Ātāpino saṃvegino bhavātha;<br>
Saddhāya sīlena ca vīriyena ca,<br>
Samādhinā dhammavinicchayena ca;<br>
Sampannavijjācaraṇā patissatā,<br>
Jahissatha dukkhamidaṃ anappakaṃ.
</p>
</blockquote></article>
</section>
<section class="sutta" id="dhp139"><article><hgroup><h1>139. Sukhasāmaṇeravatthu</h1></hgroup><blockquote class="gatha"><p><a id="p_18Dh_155" class="ms"></a><a class="msdiv" id="msdiv_145"></a><a class="sc" id="1"></a>
Udakañhi nayanti nettikā,<br> Usukārā namayanti tejanaṃ;<br>
Dāruṃ namayanti tacchakā,<br>
Attānaṃ damayanti subbatā.
</p>
</blockquote>
<p class="endsection">Daṇḍavaggo dasamo.</p>
</article>
</section>
</section>
<a class="previous" href="/pi/dhp116-128">◀ Dhammapada  116–​128</a><a class="top" href="#"> ▲ TOP </a><a class="next" href="/pi/dhp146-156">Dhammapada  146–​156 ▶</a>
</div>
<div class="hidden">
Chabbaggiyabhikkhuvatthu</div>
</div>
</body>
</html>