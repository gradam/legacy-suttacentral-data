<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
<div id="menu">
<ul><li><a href="#dhp256">256. Viniccha­yama­hāmatta­vatthu</a></li>
<li><a href="#dhp257">257. Chabbaggiyavatthu</a></li>
<li><a href="#dhp258">258. Ekudānakhīṇāsavavatthu</a></li>
<li><a href="#dhp259">259. Lakuṇḍa­kabhaddi­yatthe­ravatthu</a></li>
<li><a href="#dhp260">260. Sambahulabhikkhuvatthu</a></li>
<li><a href="#dhp261">261. Hatthakavatthu</a></li>
<li><a href="#dhp262">262. Aññatarabrāhmaṇavatthu</a></li>
<li><a href="#dhp263">263. Titthiyavatthu</a></li>
<li><a href="#dhp264">264. Bālisikavatthu</a></li>
<li><a href="#dhp265">265. Samba­hula­sīlā­disampanna­bhikkhu­vatthu</a></li>
</ul></div>
</div>
<section id="vagga"><section class="sutta" id="dhp256"><article><hgroup><h2>Dhammapada 256–​272.</h2>
<h3>Dhammaṭṭhavagga</h3><h1>256. Viniccha­yama­hāmatta­vatthu</h1></hgroup><blockquote class="gatha"><p><a id="p_18Dh_277" class="ms"></a><a class="msdiv" id="msdiv_256"></a><a class="sc" id="1"></a> Na tena hoti dhammaṭṭho,<br> yenatthaṃ sāhasā naye;<br>
Yo ca atthaṃ anatthañca,<br>
ubho niccheyya paṇḍito.
</p><p><a id="p_18Dh_278" class="ms"></a><a class="msdiv" id="msdiv_257"></a><a class="sc" id="2"></a>
Asāhasena dhammena,<br> samena nayatī pare;<br>
Dhammassa gutto medhāvī,
<br><span class="dquo">“</span> dhammaṭṭho”ti pavuccati.</p>
</blockquote></article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Dhammaṭṭhavagga</div>
</section>
<section class="sutta" id="dhp257"><article><hgroup><h1>257. Chabbaggiyavatthu</h1></hgroup><blockquote class="gatha"><p><a id="p_18Dh_279" class="ms"></a><a class="msdiv" id="msdiv_258"></a><a class="sc" id="1"></a>
Na tena paṇḍito hoti,<br> yāvatā bahu bhāsati;<br>
Khemī averī abhayo,
<br><span class="dquo">“</span> paṇḍito”ti pavuccati.</p>
</blockquote></article>
</section>
<section class="sutta" id="dhp258"><article><hgroup><h1>258. Ekudānakhīṇāsavavatthu</h1></hgroup><blockquote class="gatha"><p><a id="p_18Dh_280" class="ms"></a><a class="msdiv" id="msdiv_259"></a><a class="sc" id="1"></a>
Na tāvatā dhammadharo,<br> yāvatā bahu bhāsati;<br>
Yo ca appampi sutvāna,<br>
dhammaṃ kāyena passati;<br>
Sa ve dhammadharo hoti,<br>
yo dhammaṃ nappamajjati.
</p>
</blockquote></article>
</section>
<section class="sutta" id="dhp259"><article><hgroup><h1>259. Lakuṇḍa­kabhaddi­yatthe­ravatthu</h1></hgroup><blockquote class="gatha"><p><a id="p_18Dh_281" class="ms"></a><a class="msdiv" id="msdiv_260"></a><a class="sc" id="1"></a>
Na tena thero so hoti,<br> yenassa palitaṃ siro;<br>
Paripakko vayo tassa,
<br><span class="dquo">“</span> moghajiṇṇo”ti vuccati.</p><p><a id="p_18Dh_282" class="ms"></a><a class="msdiv" id="msdiv_261"></a><a class="sc" id="2"></a>
Yamhi saccañca dhammo ca,<br> ahiṃsā saṃyamo damo;<br>
Sa ve vantamalo dhīro,
<br><span class="dquo">“</span> thero” iti pavuccati.</p>
</blockquote></article>
</section>
<section class="sutta" id="dhp260"><article><hgroup><h1>260. Sambahulabhikkhuvatthu</h1></hgroup><blockquote class="gatha"><p><a id="p_18Dh_283" class="ms"></a><a class="msdiv" id="msdiv_262"></a><a class="sc" id="1"></a>
Na vākkaraṇamattena,<br> vaṇṇapokkharatāya vā;<br>
Sādhurūpo naro hoti,<br>
issukī maccharī saṭho.
</p><p><a id="p_18Dh_284" class="ms"></a><a class="msdiv" id="msdiv_263"></a><a class="sc" id="2"></a>
Yassa cetaṃ samucchinnaṃ,<br> mūlaghaccaṃ samūhataṃ;<br>
Sa vantadoso medhāvī,
<br><span class="dquo">“</span> sādhurūpo”ti vuccati.</p>
</blockquote></article>
</section>
<section class="sutta" id="dhp261"><article><hgroup><h1>261. Hatthakavatthu</h1></hgroup><blockquote class="gatha"><p><a id="p_18Dh_285" class="ms"></a><a class="msdiv" id="msdiv_264"></a><a class="sc" id="1"></a>
Na muṇḍakena samaṇo,<br> abbato alikaṃ bhaṇaṃ;<br>
Icchālobhasamāpanno,<br>
samaṇo kiṃ bhavissati.
</p><p><a id="p_18Dh_286" class="ms"></a><a class="msdiv" id="msdiv_265"></a><a class="sc" id="2"></a>
Yo ca sameti pāpāni,<br> aṇuṃthūlāni sabbaso;<br>
Samitattā hi pāpānaṃ,
<br><span class="dquo">“</span> samaṇo”ti pavuccati.</p>
</blockquote></article>
</section>
<section class="sutta" id="dhp262"><article><hgroup><h1>262. Aññatarabrāhmaṇavatthu</h1></hgroup><blockquote class="gatha"><p><a id="p_18Dh_287" class="ms"></a><a class="msdiv" id="msdiv_266"></a><a class="sc" id="1"></a>
Na tena bhikkhu so hoti,<br> yāvatā bhikkhate pare;<br>
Vissaṃ dhammaṃ samādāya,<br>
bhikkhu hoti na tāvatā.
</p><p><a id="p_18Dh_288" class="ms"></a><a class="msdiv" id="msdiv_267"></a><a class="sc" id="2"></a>
Yodha puññañca pāpañca,<br> bāhetvā brahmacariyavā;<br>
Saṅkhāya loke carati,<br>
sa ve “bhikkhū”ti vuccati.
</p>
</blockquote></article>
</section>
<section class="sutta" id="dhp263"><article><hgroup><h1>263. Titthiyavatthu</h1></hgroup><blockquote class="gatha"><p><a id="p_18Dh_289" class="ms"></a><a class="msdiv" id="msdiv_268"></a><a class="sc" id="1"></a>
Na monena munī hoti,<br> mūḷharūpo aviddasu;<br>
Yo ca tulaṃva paggayha,<br>
varamādāya paṇḍito.
</p><p><a id="p_18Dh_290" class="ms"></a><a class="msdiv" id="msdiv_269"></a><a class="sc" id="2"></a>
Pāpāni parivajjeti,<br> sa munī tena so muni;<br>
Yo munāti ubho loke,
<br><span class="dquo">“</span> muni” tena pavuccati.</p>
</blockquote></article>
</section>
<section class="sutta" id="dhp264"><article><hgroup><h1>264. Bālisikavatthu</h1></hgroup><blockquote class="gatha"><p><a id="p_18Dh_291" class="ms"></a><a class="msdiv" id="msdiv_270"></a><a class="sc" id="1"></a>
Na tena ariyo hoti,<br> yena pāṇāni hiṃsati;<br>
Ahiṃsā sabbapāṇānaṃ,
<br><span class="dquo">“</span> ariyo”ti pavuccati.</p>
</blockquote></article>
</section>
<section class="sutta" id="dhp265"><article><hgroup><h1>265. Samba­hula­sīlā­disampanna­bhikkhu­vatthu</h1></hgroup><blockquote class="gatha"><p><a id="p_18Dh_292" class="ms"></a><a class="msdiv" id="msdiv_271"></a><a class="sc" id="1"></a>
Na sīlabbatamattena,<br> bāhusaccena vā pana;<br>
Atha vā samādhilābhena,<br>
vivittasayanena vā.
</p><p><a id="p_18Dh_293" class="ms"></a><a class="msdiv" id="msdiv_272"></a><a class="sc" id="2"></a>
Phusāmi nekkhammasukhaṃ,<br> aputhujjanasevitaṃ;<br>
Bhikkhu vissāsamāpādi,<br>
appatto āsavakkhayaṃ.
</p>
</blockquote>
<p class="endsection">Dhammaṭṭhavaggo ekūnavīsatimo.</p>
</article>
</section>
</section>
<a class="previous" href="/pi/dhp235-255">◀ Dhammapada  235–​255</a><a class="top" href="#"> ▲ TOP </a><a class="next" href="/pi/dhp273-289">Dhammapada  273–​289 ▶</a>
</div>
<div class="hidden">
Viniccha­yama­hāmatta­vatthu</div>
</div>
</body>
</html>