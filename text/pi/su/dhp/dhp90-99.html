<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
<div id="menu">
<ul><li><a href="#dhp90">90. Jīvakapañhavatthu</a></li>
<li><a href="#dhp91">91. Mahākassapattheravatthu</a></li>
<li><a href="#dhp92">92. Belaṭṭhasīsattheravatthu</a></li>
<li><a href="#dhp93">93. Anuruddhattheravatthu</a></li>
<li><a href="#dhp94">94. Mahākaccā­yanatthe­ravatthu</a></li>
<li><a href="#dhp95">95. Sāriputtattheravatthu</a></li>
<li><a href="#dhp96">96. Kosambi­vāsi­tissatthe­rasā­maṇe­ravatthu</a></li>
<li><a href="#dhp97">97. Sāriputtattheravatthu</a></li>
<li><a href="#dhp98">98. Khadi­rava­niya­reva­tatthe­ravatthu</a></li>
<li><a href="#dhp99">99. Aññataraitthivatthu</a></li>
</ul></div>
</div>
<section id="vagga">
<section class="sutta" id="dhp90">
<article>
<div class="hgroup"><p class="division">Dhammapada 90–​99.</p>
<p>Arahantavagga</p><h1>90. Jīvakapañhavatthu</h1></div>
<blockquote class="gatha"><p><a id="p_18Dh_97" class="ms"></a><a class="msdiv" id="msdiv_90"></a><a class="sc" id="1"></a> Gataddhino visokassa,<br> vippamuttassa sabbadhi;<br>
Sabbaganthappahīnassa,<br>
pariḷāho na vijjati.
</p>
</blockquote></article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Arahantavagga</div>

<section class="sutta" id="dhp91">
<article>
<div class="hgroup"><h1>91. Mahākassapattheravatthu</h1></div>
<blockquote class="gatha"><p><a id="p_18Dh_98" class="ms"></a><a class="msdiv" id="msdiv_91"></a><a class="sc" id="1"></a>
Uyyuñjanti satīmanto,<br> na nikete ramanti te;<br>
Haṃsāva pallalaṃ hitvā,<br>
okamokaṃ jahanti te.
</p>
</blockquote></article>
</section>
<section class="sutta" id="dhp92">
<article>
<div class="hgroup"><h1>92. Belaṭṭhasīsattheravatthu</h1></div>
<blockquote class="gatha"><p><a id="p_18Dh_99" class="ms"></a><a class="msdiv" id="msdiv_92"></a><a class="sc" id="1"></a>
Yesaṃ sannicayo natthi,<br> ye pariññātabhojanā;<br>
Suññato animitto ca,<br>
vimokkho yesaṃ gocaro;<br>
Ākāseva sakuntānaṃ,<br>
gati tesaṃ durannayā.
</p>
</blockquote></article>
</section>
<section class="sutta" id="dhp93">
<article>
<div class="hgroup"><h1>93. Anuruddhattheravatthu</h1></div>
<blockquote class="gatha"><p><a id="p_18Dh_100" class="ms"></a><a class="msdiv" id="msdiv_93"></a><a class="sc" id="1"></a>
Yassāsavā parikkhīṇā,<br> āhāre ca anissito;<br>
Suññato animitto ca,<br>
vimokkho yassa gocaro;<br>
Ākāseva sakuntānaṃ,<br>
padaṃ tassa durannayaṃ.
</p>
</blockquote></article>
</section>
<section class="sutta" id="dhp94">
<article>
<div class="hgroup"><h1>94. Mahākaccā­yanatthe­ravatthu</h1></div>
<blockquote class="gatha"><p><a id="p_18Dh_101" class="ms"></a><a class="msdiv" id="msdiv_94"></a><a class="sc" id="1"></a>
Yassindriyāni samathaṅgatāni,<br> Assā yathā sārathinā sudantā;<br>
Pahīnamānassa anāsavassa,<br>
Devāpi tassa pihayanti tādino.
</p>
</blockquote></article>
</section>
<section class="sutta" id="dhp95">
<article>
<div class="hgroup"><h1>95. Sāriputtattheravatthu</h1></div>
<blockquote class="gatha"><p><a id="p_18Dh_102" class="ms"></a><a class="msdiv" id="msdiv_95"></a><a class="sc" id="1"></a>
Pathavisamo no virujjhati,<br> Indakhilupamo tādi subbato;<br>
Rahadova apetakaddamo,<br>
Saṃsārā na bhavanti tādino.
</p>
</blockquote></article>
</section>
<section class="sutta" id="dhp96">
<article>
<div class="hgroup"><h1>96. Kosambi­vāsi­tissatthe­rasā­maṇe­ravatthu</h1></div>
<blockquote class="gatha"><p><a id="p_18Dh_103" class="ms"></a><a class="msdiv" id="msdiv_96"></a><a class="sc" id="1"></a>
Santaṃ tassa manaṃ hoti,<br> santā vācā ca kamma ca;<br>
Sammadaññāvimuttassa,<br>
upasantassa tādino.
</p>
</blockquote></article>
</section>
<section class="sutta" id="dhp97">
<article>
<div class="hgroup"><h1>97. Sāriputtattheravatthu</h1></div>
<blockquote class="gatha"><p><a id="p_18Dh_104" class="ms"></a><a class="msdiv" id="msdiv_97"></a><a class="sc" id="1"></a>
Assaddho akataññū ca,<br> sandhicchedo ca yo naro;<br>
Hatāvakāso vantāso,<br>
sa ve uttamaporiso.
</p>
</blockquote></article>
</section>
<section class="sutta" id="dhp98">
<article>
<div class="hgroup"><h1>98. Khadi­rava­niya­reva­tatthe­ravatthu</h1></div>
<blockquote class="gatha"><p><a id="p_18Dh_105" class="ms"></a><a class="msdiv" id="msdiv_98"></a><a class="sc" id="1"></a>
Gāme vā yadi vāraññe,<br> Ninne vā yadi vā thale;<br>
Yattha arahanto viharanti,<br>
Taṃ bhūmirāmaṇeyyakaṃ.
</p>
</blockquote></article>
</section>
<section class="sutta" id="dhp99">
<article>
<div class="hgroup"><h1>99. Aññataraitthivatthu</h1></div>
<blockquote class="gatha"><p><a id="p_18Dh_106" class="ms"></a><a class="msdiv" id="msdiv_99"></a><a class="sc" id="1"></a>
Ramaṇīyāni araññāni,<br> yattha na ramatī jano;<br>
Vītarāgā ramissanti,<br>
na te kāmagavesino.
</p>
</blockquote>
<p class="endsection">Arahantavaggo sattamo.</p>
</article>
</section>
<a class="previous" href="/pi/dhp76-89">◀ Dhammapada  76–​89</a><a class="top" href="#"> ▲ TOP </a><a class="next" href="/pi/dhp100-115">Dhammapada  100–​115 ▶</a>
</div>
<div class="hidden">
Jīvakapañhavatthu</div>
</section>
</section>
</div>
</body>
</html>