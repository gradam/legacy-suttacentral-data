<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
<div id="menu">
<ul><li><a href="#dhp197">197. Ñātika­laha­vūpa­sama­navatthu</a></li>
<li><a href="#dhp198">198. Māravatthu</a></li>
<li><a href="#dhp199">199. Kosala­rañño­parā­jaya­vatthu</a></li>
<li><a href="#dhp200">200. Aññatarakuladārikāvatthu</a></li>
<li><a href="#dhp201">201. Ekaupāsakavatthu</a></li>
<li><a href="#dhp202">202. Pasenadikosalavatthu</a></li>
<li><a href="#dhp203">203. Tissattheravatthu</a></li>
<li><a href="#dhp204">204. Sakkavatthu</a></li>
</ul></div>
</div><section id="vagga"><section class="sutta" id="dhp197"><article><hgroup><h2>Dhammapada 197–​208.</h2>
<h3>Sukhavagga</h3><h1>197. Ñātika­laha­vūpa­sama­navatthu</h1></hgroup><blockquote class="gatha"><p><a id="p_18Dh_213" class="ms"></a><a class="msdiv" id="msdiv_197"></a><a class="sc" id="1"></a> Susukhaṃ vata jīvāma,<br> verinesu averino;<br>
Verinesu manussesu,<br>
viharāma averino.
</p><p><a id="p_18Dh_214" class="ms"></a><a class="msdiv" id="msdiv_198"></a><a class="sc" id="2"></a>
Susukhaṃ vata jīvāma,<br> āturesu anāturā;<br>
Āturesu manussesu,<br>
viharāma anāturā.
</p><p><a id="p_18Dh_215" class="ms"></a><a class="msdiv" id="msdiv_199"></a><a class="sc" id="3"></a>
Susukhaṃ vata jīvāma,<br> ussukesu anussukā;<br>
Ussukesu manussesu,<br>
viharāma anussukā.
</p>
</blockquote></article></section><section class="sutta" id="dhp198"><article><hgroup><h1>198. Māravatthu</h1></hgroup><blockquote class="gatha"><p><a id="p_18Dh_216" class="ms"></a><a class="msdiv" id="msdiv_200"></a><a class="sc" id="1"></a>
Susukhaṃ vata jīvāma,<br> yesaṃ no natthi kiñcanaṃ;<br>
Pītibhakkhā bhavissāma,<br>
devā ābhassarā yathā.
</p>
</blockquote></article></section><section class="sutta" id="dhp199"><article><hgroup><h1>199. Kosala­rañño­parā­jaya­vatthu</h1></hgroup><blockquote class="gatha"><p><a id="p_18Dh_217" class="ms"></a><a class="msdiv" id="msdiv_201"></a><a class="sc" id="1"></a>
Jayaṃ veraṃ pasavati,<br> dukkhaṃ seti parājito;<br>
Upasanto sukhaṃ seti,<br>
hitvā jayaparājayaṃ.
</p>
</blockquote></article></section><section class="sutta" id="dhp200"><article><hgroup><h1>200. Aññatarakuladārikāvatthu</h1></hgroup><blockquote class="gatha"><p><a id="p_18Dh_218" class="ms"></a><a class="msdiv" id="msdiv_202"></a><a class="sc" id="1"></a>
Natthi rāgasamo aggi,<br> Natthi dosasamo kali;<br>
Natthi khandhasamā dukkhā,<br>
Natthi santiparaṃ sukhaṃ.
</p>
</blockquote></article></section><section class="sutta" id="dhp201"><article><hgroup><h1>201. Ekaupāsakavatthu</h1></hgroup><blockquote class="gatha"><p><a id="p_18Dh_219" class="ms"></a><a class="msdiv" id="msdiv_203"></a><a class="sc" id="1"></a>
Jighacchāparamā rogā,<br> saṅkhāraparamā dukhā;<br>
Etaṃ ñatvā yathābhūtaṃ,<br>
nibbānaṃ paramaṃ sukhaṃ.
</p>
</blockquote></article></section><section class="sutta" id="dhp202"><article><hgroup><h1>202. Pasenadikosalavatthu</h1></hgroup><blockquote class="gatha"><p><a id="p_18Dh_220" class="ms"></a><a class="msdiv" id="msdiv_204"></a><a class="sc" id="1"></a>
Ārogyaparamā lābhā,<br> Santuṭṭhiparamaṃ dhanaṃ;<br>
Vissāsaparamā ñāti,<br>
Nibbānaṃ paramaṃ sukhaṃ.
</p>
</blockquote></article></section><section class="sutta" id="dhp203"><article><hgroup><h1>203. Tissattheravatthu</h1></hgroup><blockquote class="gatha"><p><a id="p_18Dh_221" class="ms"></a><a class="msdiv" id="msdiv_205"></a><a class="sc" id="1"></a>
Pavivekarasaṃ pitvā,<br> rasaṃ upasamassa ca;<br>
Niddaro hoti nippāpo,<br>
dhammapītirasaṃ pivaṃ.
</p>
</blockquote></article></section><section class="sutta" id="dhp204"><article><hgroup><h1>204. Sakkavatthu</h1></hgroup><blockquote class="gatha"><p><a id="p_18Dh_222" class="ms"></a><a class="msdiv" id="msdiv_206"></a><a class="sc" id="1"></a>
Sāhu dassanamariyānaṃ,<br> sannivāso sadā sukho;<br>
Adassanena bālānaṃ,<br>
niccameva sukhī siyā.
</p><p><a id="p_18Dh_223" class="ms"></a><a class="msdiv" id="msdiv_207"></a><a class="sc" id="2"></a>
Bālasaṅgatacārī hi,<br> dīghamaddhāna socati;<br>
Dukkho bālehi saṃvāso,<br>
amitteneva sabbadā;<br>
Dhīro ca sukhasaṃvāso,<br>
ñātīnaṃva samāgamo.
</p>
</blockquote><p><a id="p_18Dh_224" class="ms"></a><a class="msdiv" id="msdiv_208"></a><a class="sc" id="3"></a>
Tasmā hi– </p><blockquote class="gatha"><p><a id="p_18Dh_225" class="ms"></a><a class="sc" id="4"></a>
Dhīrañca paññañca bahussutañca,<br> Dhorayhasīlaṃ vatavantamariyaṃ;<br>
Taṃ tādisaṃ sappurisaṃ sumedhaṃ,<br>
Bhajetha nakkhattapathaṃva candimā.
</p>
</blockquote>
<p class="endsection">Sukhavaggo pannarasamo.</p>
</article></section></section><a class="previous" href="/dhp179-196/pi/">◀ Dhammapada  179–​196</a><a class="top" href="#"> ▲ TOP </a><a class="next" href="/dhp209-220/pi/">Dhammapada  209–​220 ▶</a></div>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Sukhavagga</div>
<div class="hidden">
Ñātika­laha­vūpa­sama­navatthu</div>
</div>
</body>
</html>