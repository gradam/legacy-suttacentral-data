<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
<div id="menu">
<ul><li><a href="#dhp146">146. Visākhā­yasa­hāyi­kānaṃvatthu</a></li>
<li><a href="#dhp147">147. Sirimāvatthu</a></li>
<li><a href="#dhp148">148. Uttarātherīvatthu</a></li>
<li><a href="#dhp149">149. Samba­hula­adhi­māni­kabhikkhu­vatthu</a></li>
<li><a href="#dhp150">150. Janapa­dakalyā­ṇīrū­panandā­therī­vatthu</a></li>
<li><a href="#dhp151">151. Mallikādevīvatthu</a></li>
<li><a href="#dhp152">152. Lāḷudāyītheravatthu</a></li>
<li><a href="#dhp153">153. Udānavatthu</a></li>
<li><a href="#dhp154">154. Mahādha­naseṭṭhi­putta­vatthu</a></li>
</ul></div>
</div>
<section id="vagga"><section class="sutta" id="dhp146"><article><hgroup><h2>Dhammapada 146–​156.</h2>
<h3>Jarāvagga</h3><h1>146. Visākhā­yasa­hāyi­kānaṃvatthu</h1></hgroup><blockquote class="gatha"><p><a id="p_18Dh_157" class="ms"></a><a class="msdiv" id="msdiv_146"></a><a class="sc" id="1"></a> Ko nu hāso kimānando,<br> niccaṃ pajjalite sati;<br>
Andhakārena onaddhā,<br>
padīpaṃ na gavesatha.
</p>
</blockquote></article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Jarāvagga</div>
</section>
<section class="sutta" id="dhp147"><article><hgroup><h1>147. Sirimāvatthu</h1></hgroup><blockquote class="gatha"><p><a id="p_18Dh_158" class="ms"></a><a class="msdiv" id="msdiv_147"></a><a class="sc" id="1"></a>
Passa cittakataṃ bimbaṃ,<br> arukāyaṃ samussitaṃ;<br>
Āturaṃ bahusaṅkappaṃ,<br>
yassa natthi dhuvaṃ ṭhiti.
</p>
</blockquote></article>
</section>
<section class="sutta" id="dhp148"><article><hgroup><h1>148. Uttarātherīvatthu</h1></hgroup><blockquote class="gatha"><p><a id="p_18Dh_159" class="ms"></a><a class="msdiv" id="msdiv_148"></a><a class="sc" id="1"></a>
Parijiṇṇamidaṃ rūpaṃ,<br> roganīḷaṃ pabhaṅguraṃ;<br>
Bhijjati pūtisandeho,<br>
maraṇantañhi jīvitaṃ.
</p>
</blockquote></article>
</section>
<section class="sutta" id="dhp149"><article><hgroup><h1>149. Samba­hula­adhi­māni­kabhikkhu­vatthu</h1></hgroup><blockquote class="gatha"><p><a id="p_18Dh_160" class="ms"></a><a class="msdiv" id="msdiv_149"></a><a class="sc" id="1"></a>
Yānimāni apatthāni,<br> alābūneva sārade;<br>
Kāpotakāni aṭṭhīni,<br>
tāni disvāna kā rati.
</p>
</blockquote></article>
</section>
<section class="sutta" id="dhp150"><article><hgroup><h1>150. Janapa­dakalyā­ṇīrū­panandā­therī­vatthu</h1></hgroup><blockquote class="gatha"><p><a id="p_18Dh_161" class="ms"></a><a class="msdiv" id="msdiv_150"></a><a class="sc" id="1"></a>
Aṭṭhīnaṃ nagaraṃ kataṃ,<br> maṃsalohitalepanaṃ;<br>
Yattha jarā ca maccu ca,<br>
māno makkho ca ohito.
</p>
</blockquote></article>
</section>
<section class="sutta" id="dhp151"><article><hgroup><h1>151. Mallikādevīvatthu</h1></hgroup><blockquote class="gatha"><p><a id="p_18Dh_162" class="ms"></a><a class="msdiv" id="msdiv_151"></a><a class="sc" id="1"></a>
Jīranti ve rājarathā sucittā,<br> Atho sarīrampi jaraṃ upeti;<br>
Satañca dhammo na jaraṃ upeti,<br>
Santo have sabbhi pavedayanti.
</p>
</blockquote></article>
</section>
<section class="sutta" id="dhp152"><article><hgroup><h1>152. Lāḷudāyītheravatthu</h1></hgroup><blockquote class="gatha"><p><a id="p_18Dh_163" class="ms"></a><a class="msdiv" id="msdiv_152"></a><a class="sc" id="1"></a>
Appassutāyaṃ puriso,<br> balībaddhova jīrati;<br>
Maṃsāni tassa vaḍḍhanti,<br>
paññā tassa na vaḍḍhati.
</p>
</blockquote></article>
</section>
<section class="sutta" id="dhp153"><article><hgroup><h1>153. Udānavatthu</h1></hgroup><blockquote class="gatha"><p><a id="p_18Dh_164" class="ms"></a><a class="msdiv" id="msdiv_153"></a><a class="sc" id="1"></a>
Anekajātisaṃsāraṃ,<br> sandhāvissaṃ anibbisaṃ;<br>
Gahakāraṃ gavesanto,<br>
dukkhā jāti punappunaṃ.
</p><p><a id="p_18Dh_165" class="ms"></a><a class="msdiv" id="msdiv_154"></a><a class="sc" id="2"></a>
Gahakāraka diṭṭhosi,<br> puna gehaṃ na kāhasi;<br>
Sabbā te phāsukā bhaggā,<br>
gahakūṭaṃ visaṅkhataṃ;<br>
Visaṅkhāragataṃ cittaṃ,<br>
taṇhānaṃ khayamajjhagā.
</p>
</blockquote></article>
</section>
<section class="sutta" id="dhp154"><article><hgroup><h1>154. Mahādha­naseṭṭhi­putta­vatthu</h1></hgroup><blockquote class="gatha"><p><a id="p_18Dh_166" class="ms"></a><a class="msdiv" id="msdiv_155"></a><a class="sc" id="1"></a>
Acaritvā brahmacariyaṃ,<br> aladdhā yobbane dhanaṃ;<br>
Jiṇṇakoñcāva jhāyanti,<br>
khīṇamaccheva pallale.
</p><p><a id="p_18Dh_167" class="ms"></a><a class="msdiv" id="msdiv_156"></a><a class="sc" id="2"></a>
Acaritvā brahmacariyaṃ,<br> aladdhā yobbane dhanaṃ;<br>
Senti cāpātikhīṇāva,<br>
purāṇāni anutthunaṃ.
</p>
</blockquote>
<p class="endsection">Jarāvaggo ekādasamo.</p>
</article>
</section>
</section>
<a class="previous" href="/dhp129-145/pi/">◀ Dhammapada  129–​145</a><a class="top" href="#"> ▲ TOP </a><a class="next" href="/dhp157-166/pi/">Dhammapada  157–​166 ▶</a>
</div>
<div class="hidden">
Visākhā­yasa­hāyi­kānaṃvatthu</div>
</div>
</body>
</html>