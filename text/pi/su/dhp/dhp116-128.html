<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc">
<div id="menu">
<ul><li><a href="#dhp116">116. Cūḷeka­sāṭa­kabrāhma­ṇavatthu</a></li>
<li><a href="#dhp117">117. Seyyasakattheravatthu</a></li>
<li><a href="#dhp118">118. Lājadevadhītāvatthu</a></li>
<li><a href="#dhp119">119. Anātha­piṇḍi­kaseṭṭhi­vatthu</a></li>
<li><a href="#dhp120">120. Asaññataparikkhāravatthu</a></li>
<li><a href="#dhp121">121. Biḷālapādakaseṭṭhivatthu</a></li>
<li><a href="#dhp122">122. Mahādhanavāṇijavatthu</a></li>
<li><a href="#dhp123">123. Kukkuṭamittanesādavatthu</a></li>
<li><a href="#dhp124">124. Kokasunakhaluddakavatthu</a></li>
<li><a href="#dhp125">125. Maṇikā­raku­lūpa­katissatthe­ravatthu</a></li>
<li><a href="#dhp126">126. Tayojanavatthu</a></li>
<li><a href="#dhp127">127. Suppabuddhasakyavatthu</a></li>
</ul></div>
</div>
<section id="vagga">
<section class="sutta" id="dhp116">
<article>
<div class="hgroup"><p class="division">Dhammapada 116–​128.</p>
<p>Pāpavagga</p><h1>116. Cūḷeka­sāṭa­kabrāhma­ṇavatthu</h1></div>
<blockquote class="gatha"><p><a id="p_18Dh_125" class="ms"></a><a class="msdiv" id="msdiv_116"></a><a class="sc" id="1"></a> Abhittharetha kalyāṇe,<br> pāpā cittaṃ nivāraye;<br>
Dandhañhi karoto puññaṃ,<br>
pāpasmiṃ ramatī mano.
</p>
</blockquote></article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<div class="hidden">
Pāpavagga</div>

<section class="sutta" id="dhp117">
<article>
<div class="hgroup"><h1>117. Seyyasakattheravatthu</h1></div>
<blockquote class="gatha"><p><a id="p_18Dh_126" class="ms"></a><a class="msdiv" id="msdiv_117"></a><a class="sc" id="1"></a>
Pāpañce puriso kayirā,<br> Na naṃ kayirā punappunaṃ;<br>
Na tamhi chandaṃ kayirātha,<br>
Dukkho pāpassa uccayo.
</p>
</blockquote></article>
</section>
<section class="sutta" id="dhp118">
<article>
<div class="hgroup"><h1>118. Lājadevadhītāvatthu</h1></div>
<blockquote class="gatha"><p><a id="p_18Dh_127" class="ms"></a><a class="msdiv" id="msdiv_118"></a><a class="sc" id="1"></a>
Puññañce puriso kayirā,<br> kayirā naṃ punappunaṃ;<br>
Tamhi chandaṃ kayirātha,<br>
sukho puññassa uccayo.
</p>
</blockquote></article>
</section>
<section class="sutta" id="dhp119">
<article>
<div class="hgroup"><h1>119. Anātha­piṇḍi­kaseṭṭhi­vatthu</h1></div>
<blockquote class="gatha"><p><a id="p_18Dh_128" class="ms"></a><a class="msdiv" id="msdiv_119"></a><a class="sc" id="1"></a>
Pāpopi passati bhadraṃ,<br> Yāva pāpaṃ na paccati;<br>
Yadā ca paccati pāpaṃ,<br>
Atha pāpo pāpāni passati.
</p><p><a id="p_18Dh_129" class="ms"></a><a class="msdiv" id="msdiv_120"></a><a class="sc" id="2"></a>
Bhadropi passati pāpaṃ,<br> Yāva bhadraṃ na paccati;<br>
Yadā ca paccati bhadraṃ,<br>
Atha bhadro bhadrāni passati.
</p>
</blockquote></article>
</section>
<section class="sutta" id="dhp120">
<article>
<div class="hgroup"><h1>120. Asaññataparikkhāravatthu</h1></div>
<blockquote class="gatha"><p><a id="p_18Dh_130" class="ms"></a><a class="msdiv" id="msdiv_121"></a><a class="sc" id="1"></a>
Māvamaññetha pāpassa,<br> na mantaṃ āgamissati;<br>
Udabindunipātena,<br>
udakumbhopi pūrati;<br>
Bālo pūrati pāpassa,<br>
thokaṃ thokampi ācinaṃ.
</p>
</blockquote></article>
</section>
<section class="sutta" id="dhp121">
<article>
<div class="hgroup"><h1>121. Biḷālapādakaseṭṭhivatthu</h1></div>
<blockquote class="gatha"><p><a id="p_18Dh_131" class="ms"></a><a class="msdiv" id="msdiv_122"></a><a class="sc" id="1"></a>
Māvamaññetha puññassa,<br> na mandaṃ āgamissati;<br>
Udabindunipātena,<br>
udakumbhopi pūrati;<br>
Dhīro pūrati puññassa,<br>
thokaṃ thokampi ācinaṃ.
</p>
</blockquote></article>
</section>
<section class="sutta" id="dhp122">
<article>
<div class="hgroup"><h1>122. Mahādhanavāṇijavatthu</h1></div>
<blockquote class="gatha"><p><a id="p_18Dh_132" class="ms"></a><a class="msdiv" id="msdiv_123"></a><a class="sc" id="1"></a>
Vāṇijova bhayaṃ maggaṃ,<br> appasattho mahaddhano;<br>
Visaṃ jīvitukāmova,<br>
pāpāni parivajjaye.
</p>
</blockquote></article>
</section>
<section class="sutta" id="dhp123">
<article>
<div class="hgroup"><h1>123. Kukkuṭamittanesādavatthu</h1></div>
<blockquote class="gatha"><p><a id="p_18Dh_133" class="ms"></a><a class="msdiv" id="msdiv_124"></a><a class="sc" id="1"></a>
Pāṇimhi ce vaṇo nāssa,<br> hareyya pāṇinā visaṃ;<br>
Nābbaṇaṃ visamanveti,<br>
natthi pāpaṃ akubbato.
</p>
</blockquote></article>
</section>
<section class="sutta" id="dhp124">
<article>
<div class="hgroup"><h1>124. Kokasunakhaluddakavatthu</h1></div>
<blockquote class="gatha"><p><a id="p_18Dh_134" class="ms"></a><a class="msdiv" id="msdiv_125"></a><a class="sc" id="1"></a>
Yo appaduṭṭhassa narassa dussati,<br> Suddhassa posassa anaṅgaṇassa;<br>
Tameva bālaṃ pacceti pāpaṃ,<br>
Sukhumo rajo paṭivātaṃva khitto.
</p>
</blockquote></article>
</section>
<section class="sutta" id="dhp125">
<article>
<div class="hgroup"><h1>125. Maṇikā­raku­lūpa­katissatthe­ravatthu</h1></div>
<blockquote class="gatha"><p><a id="p_18Dh_135" class="ms"></a><a class="msdiv" id="msdiv_126"></a><a class="sc" id="1"></a>
Gabbhameke uppajjanti,<br> nirayaṃ pāpakammino;<br>
Saggaṃ sugatino yanti,<br>
parinibbanti anāsavā.
</p>
</blockquote></article>
</section>
<section class="sutta" id="dhp126">
<article>
<div class="hgroup"><h1>126. Tayojanavatthu</h1></div>
<blockquote class="gatha"><p><a id="p_18Dh_136" class="ms"></a><a class="msdiv" id="msdiv_127"></a><a class="sc" id="1"></a>
Na antalikkhe na samuddamajjhe,<br> Na pabbatānaṃ vivaraṃ pavissa;<br>
Na vijjatī so jagatippadeso,<br>
Yatthaṭṭhito mucceyya pāpakammā.
</p>
</blockquote></article>
</section>
<section class="sutta" id="dhp127">
<article>
<div class="hgroup"><h1>127. Suppabuddhasakyavatthu</h1></div>
<blockquote class="gatha"><p><a id="p_18Dh_137" class="ms"></a><a class="msdiv" id="msdiv_128"></a><a class="sc" id="1"></a>
Na antalikkhe na samuddamajjhe,<br> Na pabbatānaṃ vivaraṃ pavissa;<br>
Na vijjatī so jagatippadeso,<br>
Yatthaṭṭhitaṃ nappasaheyya maccu.
</p>
</blockquote>
<p class="endsection">Pāpavaggo navamo.</p>
</article>
</section>
<a class="previous" href="/pi/dhp100-115">◀ Dhammapada  100–​115</a><a class="top" href="#"> ▲ TOP </a><a class="next" href="/pi/dhp129-145">Dhammapada  129–​145 ▶</a>
</div>
<div class="hidden">
Cūḷeka­sāṭa­kabrāhma­ṇavatthu</div>
</section>
</section>
</div>
</body>
</html>