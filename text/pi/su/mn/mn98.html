<!DOCTYPE html>
<html>
<head>
<meta charset="utf8">
<meta author="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<div id="toc"></div>
<section class="sutta">
<article>
<div id="mn98" class="hgroup">
<p class="division">Majjhima Nikāya 98</p>
<h1>Vāseṭṭhasutta</h1>
</div>
<p><span class="cross" title="^snp3.9#436 [Vāseṭṭhasutta]" id="note669">^</span>
<a class="sc" id="1"></a>
<a id="p_10M_1398" class="ms"></a>
<a class="msdiv" id="msdiv_454"></a>
<span class="evam">Evaṃ me sutaṃ—​</span>   ekaṃ samayaṃ bhagavā <span class="var" title="icchānaṅkale (pts1)" id="note670">icchānaṅgale</span> viharati icchānaṅgalavanasaṇḍe. Tena kho
pana samayena sambahulā abhiññātā abhiññātā brāhmaṇamahāsālā icchānaṅgale
paṭivasanti, seyyathidaṃ–  caṅkī brāhmaṇo, tārukkho brāhmaṇo, pokkharasāti
brāhmaṇo, <span class="var" title="jāṇusoṇī (mr)" id="note671">jāṇussoṇi</span> brāhmaṇo, todeyyo brāhmaṇo, aññe ca abhiññātā abhiññātā
brāhmaṇamahāsālā. Atha kho vāseṭṭhabhāradvājānaṃ māṇavānaṃ jaṅghāvihāraṃ
<span class="var" title="anucaṅkamamānānaṃ anuvicaramānānaṃ (bj, pts1)" id="note672">anucaṅkamantānaṃ anuvicarantānaṃ</span> ayamantarākathā udapādi: “kathaṃ, bho,
brāhmaṇo hotī”ti?</p>
<p><a class="sc" id="2"></a>
<a id="p_10M_1399" class="ms"></a>
Bhāradvājo māṇavo evamāha: “yato kho, bho, ubhato sujāto mātito ca pitito ca
saṃsuddhagahaṇiko yāva sattamā pitāmahayugā akkhitto anupakkuṭṭho jātivādena– 
ettāvatā kho, bho, brāhmaṇo hotī”ti.</p>
<p><a class="sc" id="3"></a>
<a id="p_10M_1400" class="ms"></a>
Vāseṭṭho māṇavo evamāha: “yato kho, bho, sīlavā ca hoti <span class="var" title="vatasampanno (bj, pts1 ^snp3.9#436 [Vāseṭṭhasutta])" id="note673">vattasampanno</span> ca– 
ettāvatā kho, bho, brāhmaṇo hotī”ti. Neva kho asakkhi bhāradvājo māṇavo
vāseṭṭhaṃ māṇavaṃ saññāpetuṃ, na pana asakkhi vāseṭṭho māṇavo bhāradvājaṃ
māṇavaṃ saññāpetuṃ.</p>
<p><a class="sc" id="4"></a>
<a id="p_10M_1401" class="ms"></a>
Atha kho vāseṭṭho māṇavo bhāradvājaṃ māṇavaṃ āmantesi: “ayaṃ kho, bho
bhāradvāja, samaṇo gotamo sakyaputto sakyakulā pabbajito icchānaṅgale viharati
icchānaṅgalavanasaṇḍe. Taṃ kho pana bhavantaṃ gotamaṃ evaṃ kalyāṇo kittisaddo
abbhuggato: ‘itipi so bhagavā arahaṃ sammāsambuddho vijjācaraṇasampanno sugato
lokavidū anuttaro purisadammasārathi satthā devamanussānaṃ buddho bhagavā’ti.
Āyāma, bho bhāradvāja, yena samaṇo gotamo tenupasaṅkamissāma; upasaṅkamitvā
samaṇaṃ gotamaṃ etamatthaṃ pucchissāma. Yathā no samaṇo gotamo byākarissati
tathā naṃ dhāressāmā”ti. “Evaṃ, bho”ti kho bhāradvājo māṇavo vāseṭṭhassa
māṇavassa paccassosi.</p>
<p><a class="sc" id="5"></a>
<a id="p_10M_1402" class="ms"></a>
<a class="msdiv" id="msdiv_455"></a>
Atha kho vāseṭṭhabhāradvājā māṇavā yena bhagavā tenupasaṅkamiṃsu; upasaṅkamitvā
bhagavatā saddhiṃ sammodiṃsu. Sammodanīyaṃ kathaṃ sāraṇīyaṃ vītisāretvā
ekamantaṃ nisīdiṃsu. Ekamantaṃ nisinno kho vāseṭṭho māṇavo bhagavantaṃ gāthāhi
ajjhabhāsi: </p>
<blockquote class="gatha">
<p><a class="sc" id="6"></a>
<a id="p_10M_1403" class="ms"></a>
“Anuññātapaṭiññātā,<br>
tevijjā mayamasmubho;<br>
Ahaṃ pokkharasātissa,<br>
tārukkhassāyaṃ māṇavo.
</p>
<p><a class="sc" id="7"></a>
<a id="p_10M_1404" class="ms"></a>
Tevijjānaṃ yadakkhātaṃ,<br>
tatra kevalinosmase;<br>
Padakasmā <span class="var" title="no byākaraṇā (si, s1-3, km, mr)" id="note674">veyyākaraṇā</span>,<br>
jappe ācariyasādisā;<br>
Tesaṃ no jātivādasmiṃ,<br>
vivādo atthi gotama.
</p>
<p><a class="sc" id="8"></a>
<a id="p_10M_1405" class="ms"></a>
Jātiyā brāhmaṇo hoti,<br>
bhāradvājo iti bhāsati;<br>
Ahañca <span class="var" title="kammanā (bj, pts1)" id="note675">kammunā</span> brūmi,<br>
evaṃ jānāhi cakkhuma.
</p>
<p><a class="sc" id="9"></a>
<a id="p_10M_1406" class="ms"></a>
Te na sakkoma <span class="var" title="saññattuṃ (pts1) | saññāpetuṃ (mr)" id="note676">ñāpetuṃ</span>,<br>
aññamaññaṃ mayaṃ ubho;<br>
Bhavantaṃ puṭṭhumāgamā,<br>
sambuddhaṃ iti vissutaṃ.
</p>
<p><a class="sc" id="10"></a>
<a id="p_10M_1407" class="ms"></a>
Candaṃ yathā khayātītaṃ,<br>
pecca pañjalikā janā;<br>
Vandamānā namassanti,<br>
lokasmiṃ gotamaṃ.
</p>
<p><a class="sc" id="11"></a>
<a id="p_10M_1408" class="ms"></a>
Cakkhuṃ loke samuppannaṃ,<br>
mayaṃ pucchāma gotamaṃ;<br>
Jātiyā brāhmaṇo hoti,<br>
udāhu bhavati <span class="var" title="kammanā (bj, pts1)" id="note677">kammunā</span>;<br>
Ajānataṃ no pabrūhi,<br>
yathā jānemu brāhmaṇan”ti.
</p>
<p><a class="sc" id="12"></a>
<a id="p_10M_1409" class="ms"></a>
<a class="msdiv" id="msdiv_456"></a>
“Tesaṃ vo ahaṃ byakkhissaṃ, (vāseṭṭhāti bhagavā)<br>
Anupubbaṃ yathātathaṃ;<br>
Jātivibhaṅgaṃ pāṇānaṃ,<br>
Aññamaññāhi jātiyo.
</p>
<p><a class="sc" id="13"></a>
<a id="p_10M_1410" class="ms"></a>
Tiṇarukkhepi jānātha,<br>
na cāpi paṭijānare;<br>
Liṅgaṃ jātimayaṃ tesaṃ,<br>
aññamaññā hi jātiyo.
</p>
<p><a class="sc" id="14"></a>
<a id="p_10M_1411" class="ms"></a>
Tato kīṭe paṭaṅge ca,<br>
yāva kunthakipillike;<br>
Liṅgaṃ jātimayaṃ tesaṃ,<br>
aññamaññā hi jātiyo.
</p>
<p><a class="sc" id="15"></a>
<a id="p_10M_1412" class="ms"></a>
Catuppadepi jānātha,<br>
khuddake ca mahallake;<br>
Liṅgaṃ jātimayaṃ tesaṃ,<br>
aññamaññā hi jātiyo.
</p>
<p><a class="sc" id="16"></a>
<a id="p_10M_1413" class="ms"></a>
Pādudarepi jānātha,<br>
urage dīghapiṭṭhike;<br>
Liṅgaṃ jātimayaṃ tesaṃ,<br>
aññamaññā hi jātiyo.
</p>
<p><a class="sc" id="17"></a>
<a id="p_10M_1414" class="ms"></a>
Tato macchepi jānātha,<br>
udake vārigocare;<br>
Liṅgaṃ jātimayaṃ tesaṃ,<br>
aññamaññā hi jātiyo.
</p>
<p><a class="sc" id="18"></a>
<a id="p_10M_1415" class="ms"></a>
Tato pakkhīpi jānātha,<br>
pattayāne vihaṅgame;<br>
Liṅgaṃ jātimayaṃ tesaṃ,<br>
aññamaññā hi jātiyo.
</p>
<p><a class="sc" id="19"></a>
<a id="p_10M_1416" class="ms"></a>
Yathā etāsu jātīsu,<br>
liṅgaṃ jātimayaṃ puthu;<br>
Evaṃ natthi manussesu,<br>
liṅgaṃ jātimayaṃ puthu.
</p>
<p><a class="sc" id="20"></a>
<a id="p_10M_1417" class="ms"></a>
Na kesehi na sīsehi,<br>
na kaṇṇehi na akkhīhi;<br>
Na mukhena na nāsāya,<br>
na oṭṭhehi bhamūhi vā.
</p>
<p><a class="sc" id="21"></a>
<a id="p_10M_1418" class="ms"></a>
Na gīvāya na aṃsehi,<br>
na udarena na piṭṭhiyā;<br>
Na soṇiyā na urasā,<br>
<span class="var" title="na sambādhā na methunā (mr)" id="note678">na sambādhe na methune</span>.
</p>
<p><a class="sc" id="22"></a>
<a id="p_10M_1419" class="ms"></a>
Na hatthehi na pādehi,<br>
naṅgulīhi nakhehi vā;<br>
Na jaṅghāhi na ūrūhi,<br>
na vaṇṇena sarena vā;<br>
Liṅgaṃ jātimayaṃ neva,<br>
yathā aññāsu jātisu.
</p>
<p><a class="sc" id="23"></a>
<a id="p_10M_1420" class="ms"></a>
<a class="msdiv" id="msdiv_457"></a>
Paccattañca sarīresu,<br>
manussesvetaṃ na vijjati;<br>
Vokārañca manussesu,<br>
samaññāya pavuccati.
</p>
<p><a class="sc" id="24"></a>
<a id="p_10M_1421" class="ms"></a>
Yo hi koci manussesu,<br>
gorakkhaṃ upajīvati;<br>
Evaṃ vāseṭṭha jānāhi,<br>
kassako so na brāhmaṇo.
</p>
<p><a class="sc" id="25"></a>
<a id="p_10M_1422" class="ms"></a>
Yo hi koci manussesu,<br>
puthusippena jīvati;<br>
Evaṃ vāseṭṭha jānāhi,<br>
sippiko so na brāhmaṇo.
</p>
<p><a class="sc" id="26"></a>
<a id="p_10M_1423" class="ms"></a>
Yo hi koci manussesu,<br>
vohāraṃ upajīvati;<br>
Evaṃ vāseṭṭha jānāhi,<br>
vāṇijo so na brāhmaṇo.
</p>
<p><a class="sc" id="27"></a>
<a id="p_10M_1424" class="ms"></a>
Yo hi koci manussesu,<br>
parapessena jīvati;<br>
Evaṃ vāseṭṭha jānāhi,<br>
<span class="var" title="pessiko (bj, s1-3, km, pts1)" id="note679">pessako</span> so na brāhmaṇo.
</p>
<p><a class="sc" id="28"></a>
<a id="p_10M_1425" class="ms"></a>
Yo hi koci manussesu,<br>
adinnaṃ upajīvati;<br>
Evaṃ vāseṭṭha jānāhi,<br>
coro eso na brāhmaṇo.
</p>
<p><a class="sc" id="29"></a>
<a id="p_10M_1426" class="ms"></a>
Yo hi koci manussesu,<br>
issatthaṃ upajīvati;<br>
Evaṃ vāseṭṭha jānāhi,<br>
yodhājīvo na brāhmaṇo.
</p>
<p><a class="sc" id="30"></a>
<a id="p_10M_1427" class="ms"></a>
Yo hi koci manussesu,<br>
porohiccena jīvati;<br>
Evaṃ vāseṭṭha jānāhi,<br>
yājako so na brāhmaṇo.
</p>
<p><a class="sc" id="31"></a>
<a id="p_10M_1428" class="ms"></a>
Yo hi koci manussesu,<br>
gāmaṃ raṭṭhañca bhuñjati;<br>
Evaṃ vāseṭṭha jānāhi,<br>
rājā eso na brāhmaṇo.
</p>
<p><span class="cross" title="^dhp383-423#395.1 [383. Pasāda­bahu­labrāhma­ṇavatthu/395. Ekabrāhmaṇavatthu]-451 | ^snp3.9#462 [Vāseṭṭhasutta]-774" id="note680">^</span>
<a class="sc" id="32"></a>
<a id="p_10M_1429" class="ms"></a>
Na cāhaṃ brāhmaṇaṃ brūmi,<br>
yonijaṃ mattisambhavaṃ;<br>
<span class="var" title="bhovādī (s1-3, km)" id="note681">Bhovādi</span> nāma so hoti,<br>
sace hoti sakiñcano;<br>
Akiñcanaṃ anādānaṃ,<br>
tamahaṃ brūmi brāhmaṇaṃ.
</p>
<p><a class="sc" id="33"></a>
<a id="p_10M_1430" class="ms"></a>
<a class="msdiv" id="msdiv_458"></a>
Sabbasaṃyojanaṃ chetvā,<br>
yo ve na paritassati;<br>
Saṅgātigaṃ <span class="var" title="visaññuttaṃ (bj, s1, mr)" id="note682">visaṃyuttaṃ</span>,<br>
tamahaṃ brūmi brāhmaṇaṃ.
</p>
<p><a class="sc" id="34"></a>
<a id="p_10M_1431" class="ms"></a>
Chetvā <span class="var" title="nandiṃ (bj) | nandhiṃ (pts1)" id="note683">naddhiṃ</span> varattañca,<br>
sandānaṃ sahanukkamaṃ;<br>
Ukkhittapalighaṃ buddhaṃ,<br>
tamahaṃ brūmi brāhmaṇaṃ.
</p>
<p><a class="sc" id="35"></a>
<a id="p_10M_1432" class="ms"></a>
Akkosaṃ vadhabandhañca,<br>
aduṭṭho yo titikkhati;<br>
Khantībalaṃ balānīkaṃ,<br>
tamahaṃ brūmi brāhmaṇaṃ.
</p>
<p><a class="sc" id="36"></a>
<a id="p_10M_1433" class="ms"></a>
Akkodhanaṃ vatavantaṃ,<br>
sīlavantaṃ anussadaṃ;<br>
Dantaṃ antimasārīraṃ,<br>
tamahaṃ brūmi brāhmaṇaṃ.
</p>
<p><a class="sc" id="37"></a>
<a id="p_10M_1434" class="ms"></a>
Vāripokkharapatteva,<br>
āraggeriva sāsapo;<br>
Yo na limpati kāmesu,<br>
tamahaṃ brūmi brāhmaṇaṃ.
</p>
<p><a class="sc" id="38"></a>
<a id="p_10M_1435" class="ms"></a>
Yo dukkhassa pajānāti,<br>
idheva khayamattano;<br>
Pannabhāraṃ visaṃyuttaṃ,<br>
tamahaṃ brūmi brāhmaṇaṃ.
</p>
<p><a class="sc" id="39"></a>
<a id="p_10M_1436" class="ms"></a>
Gambhīrapaññaṃ medhāviṃ,<br>
maggāmaggassa kovidaṃ;<br>
Uttamatthamanuppattaṃ,<br>
tamahaṃ brūmi brāhmaṇaṃ.
</p>
<p><span class="cross" title="^dhp383-423#403.1 [383. Pasāda­bahu­labrāhma­ṇavatthu/403. Pabbhā­ravā­sitissatthe­ravatthu] | ^snp3.9#470 [Vāseṭṭhasutta] | ^mi7.4.5#1 [Pabbataṅgapañha]" id="note684">^</span>
<a class="sc" id="40"></a>
<a id="p_10M_1437" class="ms"></a>
Asaṃsaṭṭhaṃ gahaṭṭhehi,<br>
anāgārehi cūbhayaṃ;<br>
Anokasārimappicchaṃ,<br>
tamahaṃ brūmi brāhmaṇaṃ.
</p>
<p><a class="sc" id="41"></a>
<a id="p_10M_1438" class="ms"></a>
Nidhāya daṇḍaṃ bhūtesu,<br>
tasesu thāvaresu ca;<br>
Yo na hanti na ghāteti,<br>
tamahaṃ brūmi brāhmaṇaṃ.
</p>
<p><a class="sc" id="42"></a>
<a id="p_10M_1439" class="ms"></a>
Aviruddhaṃ viruddhesu,<br>
attadaṇḍesu nibbutaṃ;<br>
Sādānesu anādānaṃ,<br>
tamahaṃ brūmi brāhmaṇaṃ.
</p>
<p><a class="sc" id="43"></a>
<a id="p_10M_1440" class="ms"></a>
Yassa rāgo ca doso ca,<br>
māno makkho ca ohito;<br>
Sāsaporiva āraggā,<br>
tamahaṃ brūmi brāhmaṇaṃ.
</p>
<p><a class="sc" id="44"></a>
<a id="p_10M_1441" class="ms"></a>
<a class="msdiv" id="msdiv_459"></a>
Akakkasaṃ viññāpaniṃ,<br>
giraṃ saccaṃ udīraye;<br>
Yāya nābhisajje kiñci,<br>
tamahaṃ brūmi brāhmaṇaṃ.
</p>
<p><a class="sc" id="45"></a>
<a id="p_10M_1442" class="ms"></a>
Yo ca dīghaṃ va rassaṃ vā,<br>
aṇuṃ thūlaṃ subhāsubhaṃ;<br>
Loke adinnaṃ <span class="var" title="nādiyati (bj, pts1 ^dhp383-423#408.1 [383. Pasāda­bahu­labrāhma­ṇavatthu/408. Aññatarattheravatthu]) | nāmeti (s1-3)" id="note685">nādeti</span>,<br>
tamahaṃ brūmi brāhmaṇaṃ.
</p>
<p><a class="sc" id="46"></a>
<a id="p_10M_1443" class="ms"></a>
Āsā yassa na vijjanti,<br>
asmiṃ loke paramhi ca;<br>
<span class="var" title="nirāsayaṃ (bj, pts1)" id="note686">Nirāsāsaṃ</span> visaṃyuttaṃ,<br>
tamahaṃ brūmi brāhmaṇaṃ.
</p>
<p><a class="sc" id="47"></a>
<a id="p_10M_1444" class="ms"></a>
Yassālayā na vijjanti,<br>
aññāya akathaṅkathiṃ;<br>
Amatogadhaṃ anuppattaṃ,<br>
tamahaṃ brūmi brāhmaṇaṃ.
</p>
<p><a class="sc" id="48"></a>
<a id="p_10M_1445" class="ms"></a>
Yodhapuññañca pāpañca,<br>
ubho saṅgaṃ upaccagā;<br>
Asokaṃ virajaṃ suddhaṃ,<br>
tamahaṃ brūmi brāhmaṇaṃ.
</p>
<p><a class="sc" id="49"></a>
<a id="p_10M_1446" class="ms"></a>
Candaṃ va vimalaṃ suddhaṃ,<br>
vippasannaṃ anāvilaṃ;<br>
Nandībhavaparikkhīṇaṃ,<br>
tamahaṃ brūmi brāhmaṇaṃ.
</p>
<p><a class="sc" id="50"></a>
<a id="p_10M_1447" class="ms"></a>
Yo imaṃ palipathaṃ duggaṃ,<br>
saṃsāraṃ mohamaccagā;<br>
Tiṇṇo pāraṅgato jhāyī,<br>
anejo akathaṅkathī;<br>
Anupādāya nibbuto,<br>
tamahaṃ brūmi brāhmaṇaṃ.
</p>
<p><a class="sc" id="51"></a>
<a id="p_10M_1448" class="ms"></a>
Yodhakāme <span class="var" title="pahatvāna (bj)" id="note687">pahantvāna</span>,<br>
anāgāro paribbaje;<br>
Kāmabhavaparikkhīṇaṃ,<br>
tamahaṃ brūmi brāhmaṇaṃ.
</p>
<p><a class="sc" id="52"></a>
<a id="p_10M_1449" class="ms"></a>
Yodhataṇhaṃ pahantvāna,<br>
anāgāro paribbaje;<br>
Taṇhābhavaparikkhīṇaṃ,<br>
tamahaṃ brūmi brāhmaṇaṃ.
</p>
<p><a class="sc" id="53"></a>
<a id="p_10M_1450" class="ms"></a>
Hitvā mānusakaṃ yogaṃ,<br>
dibbaṃ yogaṃ upaccagā;<br>
Sabbayogavisaṃyuttaṃ,<br>
tamahaṃ brūmi brāhmaṇaṃ.
</p>
<p><a class="sc" id="54"></a>
<a id="p_10M_1451" class="ms"></a>
Hitvā ratiñca aratiṃ,<br>
sītībhūtaṃ nirūpadhiṃ;<br>
Sabbalokābhibhuṃ vīraṃ,<br>
tamahaṃ brūmi brāhmaṇaṃ.
</p>
<p><a class="sc" id="55"></a>
<a id="p_10M_1452" class="ms"></a>
Cutiṃ yo vedi sattānaṃ,<br>
upapattiñca sabbaso;<br>
Asattaṃ sugataṃ buddhaṃ,<br>
tamahaṃ brūmi brāhmaṇaṃ.
</p>
<p><a class="sc" id="56"></a>
<a id="p_10M_1453" class="ms"></a>
Yassa gatiṃ na jānanti,<br>
devā gandhabbamānusā;<br>
Khīṇāsavaṃ arahantaṃ,<br>
tamahaṃ brūmi brāhmaṇaṃ.
</p>
<p><a class="sc" id="57"></a>
<a id="p_10M_1454" class="ms"></a>
Yassa pure ca pacchā ca,<br>
majjhe ca natthi kiñcanaṃ;<br>
Akiñcanaṃ anādānaṃ,<br>
tamahaṃ brūmi brāhmaṇaṃ.
</p>
<p><a class="sc" id="58"></a>
<a id="p_10M_1455" class="ms"></a>
Usabhaṃ pavaraṃ vīraṃ,<br>
mahesiṃ vijitāvinaṃ;<br>
Anejaṃ <span class="var" title="nahātakaṃ (bj, s1, pts1)" id="note688">nhātakaṃ</span> buddhaṃ,<br>
tamahaṃ brūmi brāhmaṇaṃ.
</p>
<p><span class="cross" title="^mn91#63 [Brahmāyusutta] | ^dhp383-423#421.1 [383. Pasāda­bahu­labrāhma­ṇavatthu/421. Aṅgulimālattheravatthu] | ^it99#1 [Tevijjasutta] | ^snp3.9#489 [Vāseṭṭhasutta]" id="note689">^</span>
<a class="sc" id="59"></a>
<a id="p_10M_1456" class="ms"></a>
Pubbenivāsaṃ yo vedi,<br>
saggāpāyañca passati;<br>
Atho jātikkhayaṃ patto,<br>
tamahaṃ brūmi brāhmaṇaṃ.
</p>
<p><a class="sc" id="60"></a>
<a id="p_10M_1457" class="ms"></a>
<a class="msdiv" id="msdiv_460"></a>
Samaññā hesā lokasmiṃ,<br>
nāmagottaṃ pakappitaṃ;<br>
Sammuccā samudāgataṃ,<br>
tattha tattha pakappitaṃ.
</p>
<p><a class="sc" id="61"></a>
<a id="p_10M_1458" class="ms"></a>
Dīgharattānusayitaṃ,<br>
diṭṭhigatamajānataṃ;<br>
<span class="var" title="ajānantā no ca (s1-3) | ajānantā noti ajānantā eva (ṭīkā)" id="note690">Ajānantā no</span> <span class="var" title="pabruvanti (bj, pts1) | brūhanti (s1-3)" id="note691">pabrunti</span>,<br>
jātiyā hoti brāhmaṇo.
</p>
<p><a class="sc" id="62"></a>
<a id="p_10M_1459" class="ms"></a>
Na jaccā <span class="var" title="vasalo (s1-3, km, mr)" id="note692">brāhmaṇo</span> hoti,<br>
na jaccā hoti <span class="var" title="brāhmaṇo (s1-3, km, mr)" id="note693">abrāhmaṇo</span>;<br>
Kammunā <span class="var" title="vasalo (s1-3, km, mr)" id="note694">brāhmaṇo</span> hoti,<br>
kammunā hoti <span class="var" title="brāhmaṇo (s1-3, km, mr)" id="note695">abrāhmaṇo</span>.
</p>
<p><a class="sc" id="63"></a>
<a id="p_10M_1460" class="ms"></a>
Kassako kammunā hoti,<br>
sippiko hoti kammunā;<br>
Vāṇijo kammunā hoti,<br>
pessako hoti kammunā.
</p>
<p><a class="sc" id="64"></a>
<a id="p_10M_1461" class="ms"></a>
Coropi kammunā hoti,<br>
yodhājīvopi kammunā;<br>
Yājako kammunā hoti,<br>
rājāpi hoti kammunā.
</p>
<p><span class="cross" title="^ud3.10#1 [Lokasutta] | ^ne6#288 [Sāsanapaṭṭhāna] | ^pe2#15 [Sāsanapaṭṭhānadutiyabhūmi]" id="note696">^</span>
<a class="sc" id="65"></a>
<a id="p_10M_1462" class="ms"></a>
Evametaṃ yathābhūtaṃ,<br>
kammaṃ passanti paṇḍitā;<br>
Paṭiccasamuppādadassā,<br>
kammavipākakovidā.
</p>
<p><a class="sc" id="66"></a>
<a id="p_10M_1463" class="ms"></a>
Kammunā vattati loko,<br>
kammunā vattati pajā;<br>
Kammanibandhanā sattā,<br>
rathassāṇīva yāyato.
</p>
<p><a class="sc" id="67"></a>
<a id="p_10M_1464" class="ms"></a>
Tapena brahmacariyena,<br>
saṃyamena damena ca;<br>
Etena brāhmaṇo hoti,<br>
etaṃ brāhmaṇamuttamaṃ.
</p>
<p><a class="sc" id="68"></a>
<a id="p_10M_1465" class="ms"></a>
Tīhi vijjāhi sampanno,<br>
santo khīṇapunabbhavo;<br>
Evaṃ vāseṭṭha jānāhi,<br>
brahmā sakko vijānatan”ti.
</p>
</blockquote>
<p><a class="sc" id="69"></a>
<a id="p_10M_1466" class="ms"></a>
<a class="msdiv" id="msdiv_461"></a>
Evaṃ vutte, vāseṭṭhabhāradvājā māṇavā bhagavantaṃ etadavocuṃ: “abhikkantaṃ, bho
gotama, abhikkantaṃ, bho gotama. Seyyathāpi, bho gotama, nikkujjitaṃ vā
ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre
vā telapajjotaṃ dhāreyya ‘cakkhumanto rūpāni dakkhantī’ti; evamevaṃ bhotā
gotamena anekapariyāyena dhammo pakāsito. Ete mayaṃ bhavantaṃ gotamaṃ saraṇaṃ
gacchāma dhammañca bhikkhusaṅghañca. Upāsake no bhavaṃ gotamo dhāretu ajjatagge
pāṇupetaṃ saraṇaṃ gate”ti.</p>
<p class="endsection">Vāseṭṭhasuttaṃ niṭṭhitaṃ aṭṭhamaṃ.</p>
</article>
<div id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka
Edition in Roman Script. Edited and published by The M.L. Maniratana Bunnag
Dhamma Society Fund, 2005. Based on the digital edition of the Chaṭṭha
Saṅgāyana published by the Vipassana Research Institute, with corrections and
proofreading by the Dhamma Society.</p>
<span class="hidden">Brāhmaṇavagga</span>
<span class="hidden">Vāseṭṭhasutta</span>
</div>
</section>
<a class="previous" href="/pi/mn97">◀ Majjhima Nikāya  97</a><a class="top" href="#"> ▲ TOP </a><a class="next" href="/pi/mn99">Majjhima Nikāya  99 ▶</a>
</div>
</body>
</html>