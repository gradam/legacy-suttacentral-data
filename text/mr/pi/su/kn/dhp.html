<!DOCTYPE html>
<html>
<head>
<meta charset="UTF-8">
<meta author="अशोक तपासे">
<title></title>
</head>
<body>
<div id="text" lang="mr">
<section class="sutta" id="dhp">
<article>
<div class="hgroup">
<p class="division">संयुक्तनिकायो</p>
<h1>मुक्तिपथ</h1>
</div>
<a class="sc" data-uid="dhp1" id="1"></a>
<h2>धम्मपदं १—यमकवग्गो</h2>
<blockquote class="gatha">
<p><a class="sc" data-uid="dhp1" id="1"></a>स्वभावाच्या पुढे मन असते, मन (सर्व)श्रेष्ठ आहे,<br>
विकृत मनाने बोलतो वा कृती करतो तेंव्हा<br>
त्याच्या मागे दुक्ख असे येते, जसे (बैलाच्या) पावलांमागे चाक जाते.(१)</p>
<p><a class="sc" data-uid="dhp2" id="2"></a>स्वभावाच्या पुढे मन असते, मन (सर्व)श्रेष्ठ आहे,<br>
प्रसन्न मनाने बोलतो वा कृती करतो तेंव्हा<br>
त्याच्या मागे सुख असे येते, जशी सावली. (२)</p>
<p><a class="sc" data-uid="dhp3" id="3"></a>मला अपमानिले, माझा शेवट केला, मला जिंकले,<br>
जे असे वैर धरतात, त्यांचे वैर शमत नाही. (३)</p>
<p><a class="sc" data-uid="dhp4" id="4"></a>मला अपमानिले, माझा शेवट केला, मला जिंकले,<br>
जे असे वैर न धरतात, त्यांचेच वैर शमते. (४)</p>
<p><a class="sc" data-uid="dhp5" id="5"></a>वैराने वैर कधीही शमत नाही,<br>
ते अवैरानेच शमते, असा पुर्वापार सिद्धांत आहे. (५)</p>
<p><a class="sc" data-uid="dhp6" id="6"></a>त्यांचे नव्हे, आपण मरणारच आहोत हे जे जाणित नाहित,<br>
त्यांचेच वैर शमते, आपण मरणारच आहोत हे जे जाणतात. (६)</p>
<p><a class="sc" data-uid="dhp7" id="7"></a>(फक्त) चांगलेच पहात फिरणारा, इन्द्रीयांवर ताबा नसलेला,<br>
भोजनाची (योग्य) मात्रा न जाणणारा, निरुद्योगी, हिंमत हारलेला,<br>
त्याला, भुलैया असे जिंकतो, जसे वारा दुर्बल झाडाला (वाकवीतो). (७)</p>
<p><a class="sc" data-uid="dhp8" id="8"></a>(फक्त) चांगलेच न पहात फिरणारा, इन्द्रीयांवर योग्य ताबा असलेला,<br>
भोजनाची (योग्य) मात्रा जाणणारा, प्रयत्नशील, हिंमतवान, त्याला,<br>
भुलैया जिंकु शकत नाही, जसे वारा शैल पर्वताला हलवू शकत नाही.(८)</p>
<p><a class="sc" data-uid="dhp9" id="9"></a>मलयुक्त चित्ताने जो भगवी वस्त्र परिधान करतो तो,<br>
सत्य व संयमाहून दूर गेलेला, भगवी वस्त्र धारण करण्यास लायक नाही. (९)</p>
<p><a class="sc" data-uid="dhp10" id="10"></a>जो दोषविरहीत आहे, शीलवान आहे, चांगला एकाग्रचित्त आहे,<br>
सत्य व संयमा जवळ असणारा, तो भगवी वस्त्र धारण करण्यास लायक आहे.(१०)</p>
<p><a class="sc" data-uid="dhp11" id="11"></a>सत्वहीनात सत्व पहाणारा, सात्विकात सत्वहीनता पहाणारा,<br>
खोटे संकल्प पहाणारा (करणारा) सात्विकता प्राप्त करीत नाही. (११)</p>
<p><a class="sc" data-uid="dhp12" id="12"></a>सात्विकतेतच सत्व पहाणारा, सत्वहीनतेत असत्व पहाणारा,<br>
सम्यक संकल्प पहाणारा (करणारा) सात्विकता प्राप्त करतो. (१२)</p>
<p><a class="sc" data-uid="dhp13" id="13"></a>जसे छतविरहीत घरात पाऊस आरपार जातो,<br>
तसे अननुभवीच्या (मानवाच्या) मनात रोगाचा प्रवेश होतो.(१३)</p>
<p><a class="sc" data-uid="dhp14" id="14"></a>जसे चांगल्या छताच्या घरात पाऊस प्रवेश करित नाही,<br>
तसे अनुभवीच्या (मानवाच्या) मनात रोगाचा प्रवेश होत नाही.(१४)</p>
<p><a class="sc" data-uid="dhp15" id="15"></a>इथेही चिंतीत, मृत्योत्तरही चिंतीत,<br>
दुष्कंर्मी दोन्हीकडे चिंतीत असतात,<br>
ते केलेल्या कुकर्मांना पाहुन चिंतीत होतात, पीडीत होतात. (१५)</p>
<p><a class="sc" data-uid="dhp16" id="16"></a>इथेही आनंदीत, मृत्योत्तरही आनंदीत, सत्कर्मी दोन्हीकडे आनंदीत असतात,<br>
ते केलेल्या सत्कर्मांना पाहुन आनंदीत होतात, अधिक आनंदीत होतात. (१६)</p>
<p><a class="sc" data-uid="dhp17" id="17"></a>इथेही तप्त, मृत्योत्तरही तप्त, दुष्कर्मी दोन्हीकडे तप्त असतात,<br>
ते केलेल्या कुकर्मांना पाहुन तप्त होतात, दूर्गतीकडे जातात. (१७)</p>
<p><a class="sc" data-uid="dhp18" id="18"></a>इथेही प्रसन्न, मृत्योत्तरही प्रसन्न, सत्कर्मी दोन्हीकडे प्रसन्न असतात,<br>
मी सत्कर्म केले (या विचारांनी) प्रसन्न होतात, अधिक प्रसन्न होतात. (१८)</p>
<p><a class="sc" data-uid="dhp19" id="19"></a>पुष्कळ (ग्रंथ) वाचून तस्कर वा प्रमादी मानव (भाग्यवान, श्रमण होत नाही),<br>
दुसर्‍यांच्या गाई मोजून गो-पालक भाग्यवान, श्रमण होत नाही. (१९)</p>
<p><a class="sc" data-uid="dhp20" id="20"></a>थोडेसेच (ग्रंथ) वाचून सैद्धांतिक आचरणाने सदाचारी होतो,<br>
राग, दोष, मोह त्यागून, सम्यक जाणिवेने, मुक्त चित्ताने,<br>
अनासक्त, असा (मानव) भाग्यवान, श्रमण होतो. (२०)</p>
</blockquote>
<h2>धम्मपदं २—अप्पमादवग्गो</h2>
<blockquote class="gatha">
<p><a class="sc" data-uid="dhp21" id="21"></a>अप्रमाद अमृत स्थान आहे, प्रमाद (बेपर्वा) मृत्यूचे स्थान आहे,<br>
अप्रमादी मृत होत नाहीत, प्रमादी मृतवत असतात. (१)</p>
<p><a class="sc" data-uid="dhp22" id="22"></a>अप्रमादाची ही विषेशता ज्ञानी जन जाणतात की,<br>
अप्रमादात आर्याचरणी (सदाचरणी) प्रसन्न-मग्न असतात. (२)</p>
<p><a class="sc" data-uid="dhp23" id="23"></a>ध्यानमग्न, जागृत, दृढ पराक्रमी, ज्ञानी (मानव)<br>
यत्न-सिद्ध कल्याण, निर्वाण प्राप्त करतो. (३)</p>
<p><a class="sc" data-uid="dhp24" id="24"></a>उद्योगी, जागृत, सुकर्मी, विचारवंत, संयमाने व सदाचाराने<br>
(धम्मा प्रमाणे) जगणार्‍या, अप्रमादी (मानवा)ची यशवृद्धी होते. (४)</p>
<p><a class="sc" data-uid="dhp25" id="25"></a>अप्रमादी (मानव) उद्योगाने, संयमाने, शक्तिने,<br>
प्रज्ञावान असे बेट उभारतो, ज्यास पुर बुडवु शकत नाही. (५)</p>
<p><a class="sc" data-uid="dhp26" id="26"></a>अज्ञानी, दूर्बूद्ध (मानव) प्रमाद करतात,<br>
प्रज्ञावान श्रेष्ठ-धनवत अप्रमादाचे रक्षण करतात. (६)</p>
<p><a class="sc" data-uid="dhp27" id="27"></a>प्रमाद कार्यरत असु नका, काम-रति च्या संसर्गात राहु नका,<br>
अप्रमादी ध्यानमग्न विपुल सुख मिळवीतो. (७)</p>
<p><a class="sc" data-uid="dhp28" id="28"></a>जेंव्हा ज्ञानी (मानव) प्रमादाला अप्रमादाने दूर घालवितो, (तेव्हां तो)<br>
प्रज्ञा-महालावर आरुढ शोकरहित (मानव) शोकग्रस्ताला (असे पहातो, जसे)<br>
पर्वतावर उभा ज्ञानी (माणूस) जमीनीवरच्या अज्ञानी (माणसा)ला पहातो. (८)</p>
<p><a class="sc" data-uid="dhp29" id="29"></a>अप्रमादी प्रमाद्याच्या, सदाजागृत झोपलेल्याच्या, (असा पुढे जातो, जसा)<br>
वेगवान (घोडा) अशक्ताच्या पुढे जातो. (९)</p>
<p><a class="sc" data-uid="dhp30" id="30"></a>अप्रमादाने इन्द्र देवतांमध्ये श्रेष्ठ झाला, (म्हणुनच)<br>
अप्रमाद्याची प्रंशसा होते, प्रमाद्याची निंदा होते. (१०)</p>
<p><a class="sc" data-uid="dhp31" id="31"></a>प्रमादास घाबरणारा, अप्रमादी भिक्षु<br>
लहान-मोठ्या बंधनांना अग्नीसारखे जाळतो़ (११)</p>
<p><a class="sc" data-uid="dhp32" id="32"></a>प्रमादास घाबरणार्‍या, अप्रमादी भिक्षुची<br>
हानी होणे अशक्य. (तो) निर्वाणाच्या जवळ आहे. (१२)</p>
</blockquote>
<h2>धम्मपदं ३—चित्तवग्गो</h2>
<blockquote class="gatha">
<p><a class="sc" data-uid="dhp33" id="33"></a>स्पंदनकारी, चपळ चित्त रक्षण (करण्यास) कठीण, स्थिर (करण्यास) कठिण,<br>
प्रज्ञावान ते सरळ करतो, जसे बाणकार (बाण) करतो. (१)</p>
<p><a class="sc" data-uid="dhp34" id="34"></a>पाण्यातून जमीनीवर फेकलेला मासा जसा तडफडतो,<br>
भुलैयात अडकलेले चित्त (मुक्त होण्यास) तडफडते. (२)</p>
<p><a class="sc" data-uid="dhp35" id="35"></a>निग्रह-कठिण, गतीमान, तसेच स्वैराचारी<br>
चित्ताचे दमन (चित्त संयमित) करणे चांगले, संयमित चित्त सुखावह. (३)</p>
<p><a class="sc" data-uid="dhp36" id="36"></a>अदृश्य, अति-तरबेज, तसेच स्वैराचारी अशा चित्ताचे,<br>
प्रज्ञावान (मानव) रक्षण करतो, संरक्षित चित्त सुखावह. (४)</p>
<p><a class="sc" data-uid="dhp37" id="37"></a>दुरगामी, एकटे रहाणारे, निराकार, गुढ-आशयी,<br>
अशा चित्ताला जे संयमीत ठेवतात, तेच भुलैया बंधनातून मुक्त होतात. (५)</p>
<p><a class="sc" data-uid="dhp38" id="38"></a>अस्थिर चित्त (मानव) सुसिद्धान्त न जाणणारा,<br>
चंचल (मानव) प्रज्ञावान होत नाही. (६)</p>
<p><a class="sc" data-uid="dhp39" id="39"></a>स्थिर चित्त, मलरहीत चित्त (असणार्‍या),<br>
पाप-पुण्य विहीन, जागृत, (मानवास) कशाचेही भय नसते. (७)</p>
<p><a class="sc" data-uid="dhp40" id="40"></a>शरीर (मातीच्या) घड्या सारखे जाणावे, तर चित्त शहरा सारखे (विशाल) असावे,<br>
प्रज्ञा-हत्याराने भुलैयाशी युद्ध जिंकल्यावरही चित्त रक्षावे, अनासक्त ठेवावे.(८)</p>
<p><a class="sc" data-uid="dhp41" id="41"></a>नश्वर असे हे शरीर जमिनीवर पडेल,<br>
तुच्छ, चेतनाशून्य आणि निरर्थक ओंडक्यासारखे. (९)</p>
<p><a class="sc" data-uid="dhp42" id="42"></a>शत्रु शत्रुचा वा वैरी वैर्‍याचा (जितका करणार नाही),<br>
वाइट संकल्पनायुक्त चित्त तितका दुष्प्रभाव (निर्माण) करते. (१०)</p>
<p><a class="sc" data-uid="dhp43" id="43"></a>माता-पिता वा इतर नातेवाईक (जितका करणार नाही),<br>
सुसंकल्पनायुक्त चित्त तितका श्रेष्ठभाव (निर्माण) करते. (११)</p>
</blockquote>
<h2>धम्मपदं ४—पुप्फवग्गो</h2>
<blockquote class="gatha">
<p><a class="sc" data-uid="dhp44" id="44"></a>यमलोक आणि पृथ्वीला देवलोकांसह कोण जिंकेल ?<br>
कोण चतुर या सिद्धांतांना (धम्मपदांना) फुलांसारखे सुंदर तयार करील ? (१)</p>
<p><a class="sc" data-uid="dhp45" id="45"></a>(प्रज्ञेचा) शिष्य यमलोक आणि पृथ्वीला देवलोकांसह जिंकेल,<br>
(प्रज्ञेचा) चतुर शिष्य या सिद्धांतांना फुलांसारखे सुंदर तयार करील ? (२)</p>
<p><a class="sc" data-uid="dhp46" id="46"></a>शरीर हे फेसा सारखे , मृगजळा सारखे समजून, पूर्ण ज्ञानी व्हावे,<br>
भुलैयाला फुलासारखे तोडून, मृत्यूस अदृश्य व्हावे. (३)</p>
<p><a class="sc" data-uid="dhp47" id="47"></a>फुले वेचण्यात मनस्वी मग्न मानवास,<br>
झोपलेल्या गावाला नदी-पूराने (वाहुन न्यावे), मृत्यू तसे घेवून जातो. (४)</p>
<p><a class="sc" data-uid="dhp48" id="48"></a>फुले वेचण्यात मनस्वी मग्न मानवास,<br>
वासनांच्या अतृप्तीतच अन्त (मृत्यू) वश करतो. (५)</p>
<p><a class="sc" data-uid="dhp49" id="49"></a>जसे भ्रमर फुलाच्या रंग-गंधाला त्रास न देता,<br>
रस घेवुन जातो, तसे मुनीने (सुजनाने) गावात वावरावे. (६)</p>
<p><a class="sc" data-uid="dhp50" id="50"></a>दुसर्‍यांच्या विरोधात, दुसर्‍यांचे कृत्य-अकृत्य न पहाता<br>
(फक्त) स्वताःचे कृत्य-अकृत्य पहावे. (७)</p>
<p><a class="sc" data-uid="dhp51" id="51"></a>जसे सुंदर रंगीत फुल सुगन्धा विना (व्यर्थ) असते,<br>
तसे कृती विना गोड बोलणे व्यर्थ होते. (८)</p>
<p><a class="sc" data-uid="dhp52" id="52"></a>जसे सुंदर, रंगीत फुल सुगन्धामुळे (सार्थ) होते,<br>
तसे सत्कृत्यामुळे गोड बोलणे सार्थ होते. (९)</p>
<p><a class="sc" data-uid="dhp53" id="53"></a>जसे फुलांच्या राशीं मधून अनेक माळा करतात,<br>
तसे जन्मलेल्या मर्त्याने (मानवाने) अनेक सत्कृत्य करावी. (१०)</p>
<p><a class="sc" data-uid="dhp54" id="54"></a>चन्दन अथवा, तगर-चमेली फुलांचा गन्ध वारा-विरोधी (दिेशेने वहात) नसतो,<br>
जागृत सुजनांचा गंध वारा-विरोधी (दिेशने वहातो), सर्व दिशांना पसरतो. (११)</p>
<p><a class="sc" data-uid="dhp55" id="55"></a>चन्दन, तगर-चमेली अथवा कमळाच्या गन्धाहून,<br>
सुशीलाचा (चांगल्या शीलाचा) सुगंध श्रेष्ठ आहे. (१२)</p>
<p><a class="sc" data-uid="dhp56" id="56"></a>तगर-चन्दनाचा हा गन्ध अत्यल्प आहे,<br>
(परंतु) हा शलवान माणसाचा गन्ध महाजनांपर्यंत (देवांपर्यंत) जातो. (१३)</p>
<p><a class="sc" data-uid="dhp57" id="57"></a>त्या शील-सपन्न, अप्रमादात रहाणार्‍या,<br>
योग्य ज्ञानामुळे मुक्त (मानवाचा) मार्ग भुलैया अडवित नाही. (१४)</p>
<p><a class="sc" data-uid="dhp58" id="58"></a>जसे महामार्गावर टाकलेल्या कचर्‍यातून,<br>
मनोहर—सुगन्धि कमळ उगवते ..... (१४)</p>
<p><a class="sc" data-uid="dhp59" id="59"></a>तसेच कचर्‍यासमान, (अज्ञानाने) अंधळ्यासमान सामान्य जनांत,<br>
सम्यक-सम्बुद्धाचे शिष्य प्रज्ञेने खुप चमकतात. (१६)</p>
</blockquote>
<h2>धम्मपदं ५—बालवग्गो</h2>
<blockquote class="gatha">
<p><a class="sc" data-uid="dhp60" id="60"></a>जागणार्‍याची रात्र लांबत जाते, थकलेल्याचा मैल (रस्ता) लांबत जातो,<br>
सदाचार न जाणणार्‍या अज्ञानीचा संसार (जीवन प्रवाह) लांबत जातो़ (१)</p>
<p><a class="sc" data-uid="dhp61" id="61"></a>चालताना स्वतःसारखा किंवा स्वतःहून श्रेष्ठ (सोबती) न लाभल्यास,<br>
खंबीर पणे एकाकी चालावे, अज्ञानीची सोबत करु नये. (२)</p>
<p><a class="sc" data-uid="dhp62" id="62"></a>माझा पुत्र, माझी संपत्ति, असे अज्ञानी दुक्खी होतात,<br>
स्वतःच स्वतःचे नसतो, (तर) कसा पुत्र, कशी संपत्ति. (३)</p>
<p><a class="sc" data-uid="dhp63" id="63"></a>अज्ञानी स्वतःला अज्ञानी समजत असेल तर तो तितका ज्ञानी आहे,<br>
अज्ञानी असुनही स्वतःला बुद्धिमान सांगतो तो (खरा) अज्ञानी. (४)</p>
<p><a class="sc" data-uid="dhp64" id="64"></a>अज्ञानी (मानव) जीवनभर बुद्धिमंताच्या सोबत राहिला तरी़ ....<br>
त्याला सुसिद्धांत (धम्म) समजत नाही, जसे पळीला वरणाचा स्वाद. (५)</p>
<p><a class="sc" data-uid="dhp65" id="65"></a>सुजाण माणूस क्षणभरही बुद्धिमंताच्या सोबत राहिला तरी़ ....<br>
त्याला सुसिद्धांत (धम्म) समजतो, जसे जिभेला वरणाचा स्वाद. (६)</p>
<p><a class="sc" data-uid="dhp66" id="66"></a>अज्ञानी, दुर्बुद्ध स्वतःच स्वतःचा शत्रु होतो,<br>
दुष्कृत्य करुन, ज्याची फळे कडु असतात. (७)</p>
<p><a class="sc" data-uid="dhp67" id="67"></a>ते कृत्य करणे चांगले नाही, ज्याने पश्चाताप करावा लागतो,<br>
आणि ज्याचे परिणाम अश्रु(पूर्ण) चेहेर्‍याने रडत भोगावे लागतात. (८)</p>
<p><a class="sc" data-uid="dhp68" id="68"></a>ते कृत्य करणे चांगले, ज्याने पश्चाताप करावा लागत नाही,<br>
आणि ज्याचे परिणाम प्रसन्न चित्ताने, चांगल्या मनाने भोगता येतात. (९)</p>
<p><a class="sc" data-uid="dhp69" id="69"></a>जोवर दुष्कृत्य पक्व होत नाही तोवर अज्ञानी त्याला गोड समजतात,<br>
जेंव्हा दुष्कृत्य परिपक्व (परिणामित) होते, तेंव्हा ते दुक्खी होतात. (१०)</p>
<p><a class="sc" data-uid="dhp70" id="70"></a>अज्ञानी (माणसाने) महिनो-महिने गवताच्या टोकाने अन्न खाल्ले,<br>
तरी तो सुसिद्धांत जाणणार्‍याच्या सोळाव्या भागाच्या सममुल्य होत नाही़ (११)</p>
<p><a class="sc" data-uid="dhp71" id="71"></a>वाइट केलेली कृत्य (ताज्या) दुधासारखी त्वरीत नासत (परिणामित होत) नाहीत,<br>
ती राखेने अच्छादित निखार्‍यांसारखी, अज्ञानी (मानवा) चा पाठलाग करतात. (१२)</p>
<p><a class="sc" data-uid="dhp72" id="72"></a>अज्ञानीच्या जाणिवांचा आभाळापर्यंत अनर्थ होतो,<br>
अज्ञानीच्या शुभकृत्यांचा नाश होतो, शिराचा (बुद्धिचा) नाश होतो़ (१३)</p>
<p><a class="sc" data-uid="dhp73" id="73"></a>भिक्खुं मधे आदर प्राप्ती ची इच्छा, (हे) दुष्टतेचे, चुकीचे आहे.<br>
मठ-मंदिराचा उपभोग, परक्या कुळाच्या (लोकां) कडून पुजिले जाणे ... (१४)</p>
<p><a class="sc" data-uid="dhp74" id="74"></a>गृहस्थ व प्रवज्जित या दोहोत माझ्यासारखा कोण ?<br>
योग्य-अयोग्य कार्यांवर माझेच स्वमित्व असावे,<br>
अशी संकल्पना करणार्‍या अज्ञानीच्या आकांक्षा, गर्व वाढतो़ (१५)</p>
<p><a class="sc" data-uid="dhp75" id="75"></a>लाभाचा मार्ग वेगळा, निर्वाणाचा मार्ग वेगळा,<br>
हे असे जाणून बुद्धाच्या शिष्य भिक्खुने,<br>
सत्काराने आनंदु नये, विवेकाची वृद्धी करावी़ (१६)</p>
</blockquote>
<h2>धम्मपदं ६—पण्डितवग्गो</h2>
<blockquote class="gatha">
<p><a class="sc" data-uid="dhp76" id="76"></a>जो दोषाची बाजु दाखविणार्‍याला संपत्तिच्या अस्तित्वासम समजतो,<br>
(मनो)निग्रही, प्रज्ञावान, बुद्धिवाना सारख्यांची संगत करतो,<br>
तशा चित्ताच्या संगाने श्रेष्ठ (भले) होते, वाईट होत नाही. (१)</p>
<p><a class="sc" data-uid="dhp77" id="77"></a>जो उपदेश करतो, अनुाशासन करतो, अनुचिताचे (अन् उचिताचे) निवारण करतो,<br>
ते सुजनांना प्रिय असतात, दुर्जनांना अप्रिय असतात. (२)</p>
<p><a class="sc" data-uid="dhp78" id="78"></a>दुराचारी मित्राची संगत नको, अधम माणसाची संगत नको,<br>
कल्याणकारी मित्राची संगत करावी, उत्तम माणसाची संगत करावी. (३)</p>
<p><a class="sc" data-uid="dhp79" id="79"></a>सदाचारावर श्रद्धा (प्रीती) असणारा सुखाने, निश्चिंत मनाने झोपतो.<br>
बुद्धिमान (आर्यांनी) सुजनानी सांगीतलेल्या सिद्धांतात रममाण असतात. (४)</p>
<p><a class="sc" data-uid="dhp80" id="80"></a>(पाणी) नेणारा पाणी नेतो, बाणकार बाण बनवितो,<br>
सुतार लाकुड बनवितो, बुद्धिमान स्वतःला कष्टवितात. (५)</p>
<p><a class="sc" data-uid="dhp81" id="81"></a>जसे मोठा पर्वत वार्‍याने हलत नाही,<br>
तसेच बुद्धिमंत निंदा वा प्रशंसेने विचलीत होत नाही. (६)</p>
<p><a class="sc" data-uid="dhp82" id="82"></a>जसे अथांग, स्थिर तलाव नितळ-स्वच्छ असतात,<br>
तसे बुद्धिमंत 'सदाचार सिद्धांत' (धम्म) ऐकुन नितळ (स्पष्ट) होतात. (७)</p>
<p><a class="sc" data-uid="dhp83" id="83"></a>सत्पुरुष सर्वस्व त्यागतात, सुजन इच्छा-भोगा संबंधी बोलतही नाहीत,<br>
सुखाने वा दुक्खाने विचारले (ग्रासले)(तरी) बुद्धिमंत उच्च-नीचता पहात<br>
(विकृत होत) नाहीत. (८)</p>
<p><a class="sc" data-uid="dhp84" id="84"></a>(ज्याच्या मनी) ना स्वतःसाठी, ना दुसर्‍यासाठी, ना पुत्राच्या इच्छेसाठी,<br>
ना राज्या साठी, ना स्वतःच्या समृद्धीसाठी, दुराचाराची (अधर्माची) इच्छा,<br>
तोच शीलवान, प्रज्ञावान, सदाचारी (धम्मिक) होतो. (९)</p>
<p><a class="sc" data-uid="dhp85" id="85"></a>जे लोक पार जातात ते मानवात कमीच,<br>
तेंव्हा इतर प्रजा (लोक) किंनार्‍यावरच धावत असतात. (१०)</p>
<p><a class="sc" data-uid="dhp86" id="86"></a></p>
<p><a class="sc" data-uid="dhp87" id="87"></a>काळा (वाइट) स्वभाव सोडुन बुद्धिमानांनी शुभ-सवय करावी,<br>
घरातुन बेघर (होउन), विचाराने दुर जाऊन (एकाकी व्हावे) .... (१२)</p>
<p><a class="sc" data-uid="dhp88" id="88"></a>वासनांचा त्याग करुन, तेथेच रहाण्याची इच्छा करावी,<br>
स्वतःच्या चित्तातले क्लेष स्वच्छ करावे. (१३)</p>
<p><a class="sc" data-uid="dhp89" id="89"></a>ज्यांचे चित्त सर्वांगाने सुबुद्ध, योग्य असते,<br>
विचार न करता (निश्चयाने) ग्रहणाच्या परित्यागात रममाण असतात,<br>
वाइट-विचार-क्षीण, प्रभावंत (मानव) (या) लोकात निर्वाण प्राप्त करतात. (१४)</p>
</blockquote>
<h2>धम्मपदं ७—अरहन्तवग्गो</h2>
<blockquote class="gatha">
<p><a class="sc" data-uid="dhp90" id="90"></a>मार्ग समाप्त केलेला (अन्ताला पोचलेला), शोक-रहीत, सर्वथा मुक्त,<br>
सर्व-बंधन-क्षीण (मानवास) परिताप होत नाही़ (१)</p>
<p><a class="sc" data-uid="dhp91" id="91"></a>विचारवन्त-उद्योग करतात, घरात (सामान्य गोष्टीत) रमत नाहीत,<br>
जसा हंस लहान तलाव सोडुन जातो, तसेच घरातले 'घर' सोडुन जातात़ (२)</p>
<p><a class="sc" data-uid="dhp92" id="92"></a>जे संचय करीत नाहीत, जे भोजनाची योग्य मात्रा जाणतात,<br>
शुन्य-स्वरुप, निमित्त-रहीत विमुक्ती ज्याच्या दृष्टीपथात आहे,<br>
त्यांची गती, आकाशात पक्षांची असते तशी, अज्ञेय असते. (३)</p>
<p><a class="sc" data-uid="dhp93" id="93"></a>ज्याचे वाइट विचार क्षीण आहेत, आहारात आसक्त नाही,<br>
शुन्य-स्वरुप, निमित्त-रहीत विमुक्ती ज्याच्या दृष्टीपथात आहे,<br>
त्यांचे स्थान, आकाशात पक्षांचे असते तसे, अज्ञेय असते. (४)</p>
<p><a class="sc" data-uid="dhp94" id="94"></a>ज्याचे इंद्रिय शांत आहेत, जसा सारथ्याने सुशिक्षीत (केलेला) घोडा,<br>
अहंकार त्यागलेले, दुविचारविहीन (मानव), महाजनांनाही प्रिय होतात. (५)</p>
<p><a class="sc" data-uid="dhp95" id="95"></a>जो सदाचारात पृथ्वीसारखा, नगर-द्वार-स्तंभा सम निश्चल असतो,<br>
त्याच्यात जगरहाटीचे अस्तित्व रहात नाही, जसे शेवाळ दुर केलेला तलाव. (६)</p>
<p><a class="sc" data-uid="dhp96" id="96"></a>शीणलेले मन, वाचा, कृती शांत होतात ....<br>
सुजाणतेमुळे विमुक्त होउन, तसे चित्त शांत होते. (७)</p>
<p><a class="sc" data-uid="dhp97" id="97"></a>अश्रद्धा, अकृतज्ञता यांच्याशी संबंध छेदणारा मानव,<br>
शुभ-अशुभाच्या मर्यादा त्यागलेला, तो उत्तम मानव. (८)</p>
<p><a class="sc" data-uid="dhp98" id="98"></a>गाव किंवा रान (जंगल), तळ (खोल जमीन) किंवा पठार (सपाट जमीन),<br>
जेथे अर्हत रहातात, ती भुमि रमणीय (आनंददायी). (९)</p>
<p><a class="sc" data-uid="dhp99" id="99"></a>जेथे (सामान्य) लोक रममाण होत नाहीत, तेथे अरण्यात सुजन रमतात,<br>
तेथे वैरागी रमतात, कारण ते भोगाचा शोध घेत नाहीत. (१०)</p>
</blockquote>
<h2>धम्मपदं ८—सहस्सवग्गो</h2>
<blockquote class="gatha">
<p><a class="sc" data-uid="dhp100" id="100"></a>हजारो निरर्थक पदांची गाथा बोलण्या (वाचण्या) पेक्षा ....<br>
एक अर्थपूर्ण पद श्रेष्ठ, जे ऐकून शांती मिळते. (१)</p>
<p><a class="sc" data-uid="dhp101" id="101"></a>हजारो गाथा, निरर्थक पदांनी बनलेल्या, पेक्षा ....<br>
एक अर्थपूर्ण गाथा श्रेष्ठ, जी ऐकून शांती मिळते. (२)</p>
<p><a class="sc" data-uid="dhp102" id="102"></a>शंभर निरर्थक पदांनी बनलेल्या गाथा सांगण्या पेक्षा ....<br>
एक सदाचार-पद श्रेष्ठ, जे ऐकून शांती मिळते. (३)</p>
<p><a class="sc" data-uid="dhp103" id="103"></a>जो युद्धात लाखो लोकांना जिंकतो (त्या जेत्याहुन),<br>
जो एक स्वतःला जिंकतो, तो उत्तम युद्धजेता होय. (४)</p>
<p><a class="sc" data-uid="dhp104" id="104"></a>इतर (प्रजा)जनां पेक्षा स्वतःचा निश्चयाने विजय श्रेष्ठ,<br>
(स्व)स्वतःच्या ताब्यात ठेवणे, नित्य संयमित आचारांचे पोषण (असा विजय),(५)</p>
<p><a class="sc" data-uid="dhp105" id="105"></a>ना महाजन, ना गंर्धव, ना भुलैया सह ब्रम्हा,<br>
(ना) अशा प्रकारचा (कोणीही) जीव, या विजयाचा पराजय करील (६)</p>
<p><a class="sc" data-uid="dhp106" id="106"></a>महिनों-महिने हजार यज्ञ, शंभर वर्षां पर्यंन्त पुन्हा-पुन्हा,<br>
(आणि) एकच विषेश-ज्ञानी चा (प्रज्ञावानाचा) क्षणभराचा सत्कार (पूजा)<br>
हे पुजन श्रेष्ठ होते, शतवर्ष केलेल्या (वरील यज्ञा) पेक्षा. (७)</p>
<p><a class="sc" data-uid="dhp107" id="107"></a>शतवर्ष, वनात विहरणार्‍या जीवांना अग्नीत (आहुती),<br>
(आणि) एकच विषेश-ज्ञानी चा (प्रज्ञावानाचा) क्षणभराचा सत्कार (पूजा)<br>
हे पुजन श्रेष्ठ होते, शतवर्ष केलेल्या (वरील यज्ञा) पेक्षा. (८)</p>
<p><a class="sc" data-uid="dhp108" id="108"></a>या लोकात पुण्याच्या अपेक्षेने वर्षभर यज्ञ (करणे), कांही आहुति (देणे),<br>
हे सर्व उज्ज्वल-श्रेष्ठाला अभिवादन करण्याच्या चौथ्या भागा इतकेही नाही.(९)</p>
<p><a class="sc" data-uid="dhp109" id="109"></a>अभिवादनशील, नित्य ज्येष्ठांची सेवा करणारे (यांचे),<br>
आयुष्य, वर्ण(सौंदर्य), सुख, बळ हे चारही स्वभाव वाढतात. (१०)</p>
<p><a class="sc" data-uid="dhp110" id="110"></a>शीलहीन, एकाग्रचित्तहीन (मानवाच्या) शंभर वर्ष आयुष्याहून,<br>
शीलवान-ध्यानी (मानवाचा) एक दिवस श्रेष्ठ असतो. (११)</p>
<p><a class="sc" data-uid="dhp111" id="111"></a>प्रज्ञाहीन, एकाग्रचित्तहीन (मानवाच्या) शभर वर्ष आयुष्याहून,<br>
प्रज्ञावान-ध्यानी (मानवाचा) एक दिवस श्रेष्ठ असतो. (१२)</p>
<p><a class="sc" data-uid="dhp112" id="112"></a>आळीशी, शौर्यहीन (मानवाच्या) शंभर वर्ष आयुष्याहून,<br>
दृढ-उद्योगी, शूर (मानवाचा) एक दिवस श्रेष्ठ असतो. (१३)</p>
<p><a class="sc" data-uid="dhp113" id="113"></a>उत्पत्ति-विनाश न पहाणार्‍या (मानवाच्या) शंभर वर्ष आयुष्याहून,<br>
उत्पत्ति-विनाश पहाणार्‍या (मानवाचा) एक दिवस श्रेष्ठ असतो. (१४)</p>
<p><a class="sc" data-uid="dhp114" id="114"></a>अमृतपद (निर्वाण) न पहाणार्‍या (मानवाच्या) शंभर वर्ष आयुष्याहून,<br>
अमृतपद पहाणार्‍या (मानवाचा) एक दिवस श्रेष्ठ असतो़ (१५)</p>
<p><a class="sc" data-uid="dhp115" id="115"></a>उत्तम जीवन सिद्धांत न पहाणार्‍या (मानवाच्या) शभर वर्ष आयुष्याहून,<br>
उत्तम जीवन सिद्धांत पहाणार्‍या (मानवाचा) एक दिवस श्रेष्ठ असतो. (१६)</p>
</blockquote>
<h2>धम्मपदं ९—पापवग्गो</h2>
<blockquote class="gatha">
<p><a class="sc" data-uid="dhp116" id="116"></a>सत्कार्य त्वरेने करावे, चित्त दुष्कृत्या पासून दूर करावे,<br>
सत्कार्य करण्यात शिथीलता आल्यास मन दुष्कृत्यात रमते. (१)</p>
<p><a class="sc" data-uid="dhp117" id="117"></a>मनुष्याने (एकदा) दुष्कृत्य केले, तर ते पुन्हा-पुन्हा करु नये,<br>
ती इच्छा करु नये, दुष्कृत्याच्या संग्रहाने दुक्ख वाढते. (२)</p>
<p><a class="sc" data-uid="dhp118" id="118"></a>मनुष्याने (एकदा) सत्कृत्य केले, तर ते पुन्हा-पुन्हा करावे,<br>
तशी इच्छा करावी, सत्कृत्याच्या संग्रहाने सुख वाढते. (३)</p>
<p><a class="sc" data-uid="dhp119" id="119"></a>दुष्कृत्य करणार्‍याला भले वाटते, जोवर दुष्कृत्य पक्व (फलदायी) होत नाही,<br>
जेंव्हा दुष्कृत्य पक्व (फलदायी) होते, तेव्हां त्याला ते वाइट वाटते. (४)</p>
<p><a class="sc" data-uid="dhp120" id="120"></a>सत्कृत्य करणार्‍याला वाइट वाटते, जोवर सत्कृत्य पक्व (फलदायी) होत नाही,<br>
जेंव्हा सत्कृत्य पक्व (फलदायी) होते, तेव्हां त्याला ते चांगले वाटते. (५)</p>
<p><a class="sc" data-uid="dhp121" id="121"></a>माझ्या जवळ दुष्कृत्य येणार नाही असा गर्व करु नये,<br>
पाण्याच्या थेंबांनीच पाण्याचा घडा भरतो,<br>
अज्ञानी थोडे-थोडे दुष्कृत्य (करुन) पूर्ण साठवतो. (६)</p>
<p><a class="sc" data-uid="dhp122" id="122"></a>माझ्या जवळ सत्कृत्य येणार नाही असा गर्व करु नये,<br>
पाण्याच्या थेंबांनीच पाण्याचा घडा भरतो,<br>
बुद्धिवान थोडे-थोडे सत्कृत्य (करुन) पूर्ण साठवतो़ (७)</p>
<p><a class="sc" data-uid="dhp123" id="123"></a>व्यपारी, खुप धनवान, भयावह मार्गाची अप्रशंसा करतात,<br>
जीगीशा असणारे विषाची, तशीच (मानवाने) दुष्कृत्याची (अप्रशंसा) करावी. (८)</p>
<p><a class="sc" data-uid="dhp124" id="124"></a>हाताला जखम नसेल तर हातात विष घेता येइल,<br>
जखम-रहीताला विष बाधत नाही, (तसे) न कर्त्याला दुष्कृत्य (बाधत नाही).(९)</p>
<p><a class="sc" data-uid="dhp125" id="125"></a>जो शुद्ध, दोषरहीत, पोषीत माणसाचा द्वेष करतो, कांहि दृष्टता करतो,<br>
तो अज्ञानी(च) वाइट होतो, जसे वार्‍याच्या विरुद्ध फेकलेली सुक्ष्म धूळ ....<br>
(फेकणार्‍यावरच पडते). (१०)</p>
<p><a class="sc" data-uid="dhp126" id="126"></a>कांही गर्भात जन्मतात, दुष्कर्मी नरकात जातात,<br>
सन्मार्गी स्वर्गात जातात, सत्चित्त निर्वाण-प्राप्त होतात. (११)</p>
<p><a class="sc" data-uid="dhp127" id="127"></a>न अन्तरिक्षात, न समुद्रात, न पर्वतावर, न विवरात शिरुन,<br>
जगात असा प्रदेश विद्यमान नाही,<br>
जेथे राहून (मानव) दुष्कृत्य (परिणाम) मुक्त राहील. (१२)</p>
<p><a class="sc" data-uid="dhp128" id="128"></a>न अन्तरिक्षात, न समुद्रात, न पर्वतावर, न विवरात शिरुन,<br>
जगात असा प्रदेश विद्यमान नाही,<br>
जेथे राहून (मानव) मृत्यु मुक्त राहील. (१३)</p>
</blockquote>
<h2>धम्मपदं १०—दण्डवग्गो</h2>
<blockquote class="gatha">
<p><a class="sc" data-uid="dhp129" id="129"></a>शिक्षेला सर्वच घाबरतात, मृत्यूला सारेच भितात,<br>
सर्वांना स्वतःसारखेच समजावे, मारु नये, वध करु नये. (१)</p>
<p><a class="sc" data-uid="dhp130" id="130"></a>शिक्षेला सर्वच घाबरतात, सार्‍यांना जीव प्रिय असतो,<br>
सर्वांना स्वतःसारखेच समजावे, मारु नये, वध करु नये. (२)</p>
<p><a class="sc" data-uid="dhp131" id="131"></a>सुख इच्छिणार्‍या प्राण्यांना काठीने(शस्त्राने) मारतो<br>
त्या सुखाची इच्छा असणाऱ्या (मानवा)ला मरणोत्तरही सुख लाभत नाही़ (३)</p>
<p><a class="sc" data-uid="dhp132" id="132"></a>सुख इच्छिणार्‍या प्राण्यांना काठीने मारीत नाही<br>
त्या सुखाची इच्छा असणाऱ्या (मानवा)ला मरणोत्तरही सुख लाभते. (४)</p>
<p><a class="sc" data-uid="dhp133" id="133"></a>कधिही कठोर बोलु नये, (त्याचे तसेच) प्रत्युत्तर मिळते,<br>
कठोर बोलणे दुक्खदायक असते, त्याने तुम्हास दण्डाचेच प्रत्युत्तर मिळते. (५)</p>
<p><a class="sc" data-uid="dhp134" id="134"></a>(तुम्हास) इजा झाली तरी काश्यासम (धातु) आवचल राहिल्यास ....<br>
तुम्हास निर्वाण प्राप्त झाले आहे, कांहीही विवाद राहिलेला नाही. (६)</p>
<p><a class="sc" data-uid="dhp135" id="135"></a>जसे गोपाल गाईंना काठीने हाकलीत रानात नेतात,<br>
तसे वार्धक्य आणि मृत्यू प्राण्यांचे आयुष्य नेतात. (७)</p>
<p><a class="sc" data-uid="dhp136" id="136"></a>दुष्कर्म करणार्‍या अजाणास (काहिंच) समजत नाही,<br>
(पण) याच कर्माने दुर्बूद्ध आग्नीत जाळल्या सारखे तप्त होतो. (८)</p>
<p><a class="sc" data-uid="dhp137" id="137"></a>जो काठीविरहीतास (निःस्त्रास) काठीने (शस्त्राने), दोषरहीतास दोषाने त्रासतो,<br>
त्याच्या ठाई या दहा पैकी एक (वेदना) त्वरित निर्माण होते ....(९)</p>
<p><a class="sc" data-uid="dhp138" id="138"></a>कठोर वेदना, हानी, शरीर भेदन,<br>
गंभीर आजार जडणे, मनोविकाराची प्राप्ति, (१०)</p>
<p><a class="sc" data-uid="dhp139" id="139"></a>राजाकडून शिक्षा, तीव्र खोटे आरोप,<br>
नातेवाईकांचा विनाश, संपत्तिचा विनाश. (११)</p>
<p><a class="sc" data-uid="dhp140" id="140"></a>त्याच्या घराला आग जाळुन टाकते,<br>
अशा दुर्बूद्धाचा शरीर-नाशानंतर नरकात पुनर्जन्म होतो. (१२)</p>
<p><a class="sc" data-uid="dhp141" id="141"></a>न नग्न राहुन, ना जटा वा चिखल (धारण करुन),<br>
न निराहार राहुन, ना कडक जमिनीवर झोपुन,<br>
ना धुळ माखुन, ना उकिडवे बसुन, (मानवाची शुद्धी होते),<br>
ज्याचे मन शुद्ध नाही, (त्या) मानवाची शुद्धी होत नाही. (१३)</p>
<p><a class="sc" data-uid="dhp142" id="142"></a>अलंकार लेऊनही ज्याचे आचरण योग्य आहे,<br>
जो शांत, संयमी आणि ब्रह्मचारी आहे,<br>
ज्याने सर्व प्रण्यांना त्रास देणे त्यागले आहे,<br>
तोच ब्राह्मण, तोच श्रमण, तोच भिक्खु़ (१४)</p>
<p><a class="sc" data-uid="dhp143" id="143"></a>लोकांत कांही मानव असे असतात,<br>
ज्यांना स्वतःची लाज (दुष्कृत्यांपासुन) रोखते,<br>
त्यांना निंदा असह्य असते जसा घोड्याला चाबुक. (१५)</p>
<p><a class="sc" data-uid="dhp144" id="144"></a>जसा घोडा चाबकामुळे सरळ असतो, तसे वेगवान, तत्पर व्हावे,<br>
श्रद्धा, शील, वीर्य, एकाग्रता, सदाचार निश्चय यांनी युक्त व्हावे,<br>
विद्या व आचरणाने संपन्न, विचारवन्त व्हावे, आणि मोठ्या दुक्खाचा नाश करावा. (१६)</p>
<p><a class="sc" data-uid="dhp145" id="145"></a>(पाणी) नेणारा पाणी नेतो, बाणकार बाण बनवितो,<br>
सुतार लाकुड बनवितो, सुवृत्त (मानव) स्वतःला कष्टवितात. (१७)</p>
</blockquote>
<h2>धम्मपदं ११—जरावग्गो</h2>
<blockquote class="gatha">
<p><a class="sc" data-uid="dhp146" id="146"></a>कसे हसणे ? काय आनंद ? जाणिवा नित्य जळत आहेत,<br>
अंधाराने वेढलेल्या (मानवा), प्रदीपाचा शोध का घेत नाहीस ? (१)</p>
<p><a class="sc" data-uid="dhp147" id="147"></a>जखमांनी सुजलेल्या, व्रणांनी सजलेल्या या शरीराचे चित्र पहा,<br>
रोग आणि नाना संकल्पांनी युक्त, याचे निश्चित स्थान नाही. (२)</p>
<p><a class="sc" data-uid="dhp148" id="148"></a>अतिशय जुने झालेले हे शरीर, रोग-स्थान आहे, क्षणभंगूर आहे,<br>
सडून भग्न होणार आहे. सगळे जीव मरणारच. (३)</p>
<p><a class="sc" data-uid="dhp149" id="149"></a>शरद-काळी अपथ्य असणार्‍या भोपळ्या सारखे (हे शरीर),<br>
(शुभ्र)कबुतरा सारखी पांढरी हाडे, (हे) पाहून काय आसक्ति व्हावी ? (४)</p>
<p><a class="sc" data-uid="dhp150" id="150"></a>(हे शरीर,) हाडांचे वास्तव्य, त्यावर रक्ता-मांसाचे लेपन केले आहे,<br>
त्यात वृद्धत्व, मृत्यू, गर्व, द्वेष लपविलेला आहे. (४)</p>
<p><a class="sc" data-uid="dhp151" id="151"></a>सुंदर रंगविलेला (सुचित्रित) राजरथ जुना होतो, असेच शरीर म्हातारे होते,<br>
जागृत जीवन-सिद्धांत (धम्म) जीर्ण होत नाही, असे सुजन विज्ञापित करतात. (६)</p>
<p><a class="sc" data-uid="dhp152" id="152"></a>थोडेसेच ऐकलेला (अज्ञानी) मानव, बैलासारखा ....<br>
मांसाने वाढतो, म्हातारा होतो, त्याचे ज्ञान वाढत नाही. (७)</p>
<p><a class="sc" data-uid="dhp153" id="153"></a>अनेक जन्म विश्रांतीविना, सतत फिरतो आहे ....<br>
(या) घराच्या निर्मात्याला शोधीत, पुन्हा-पुन्हा जन्म वेदना (आहे). (८)</p>
<p><a class="sc" data-uid="dhp154" id="154"></a>घराच्यानिर्मात्या ! (तु मला) दिसलास. (तु) पुन्हा घर करणार नाहिस,<br>
सगळ्या बरगड्या मोडल्या आहेत, छप्पर नष्ट पावले आहे,<br>
मन निशं:क झाले आहे, लालसांचा क्षय झाला आहे. (९)</p>
<p><a class="sc" data-uid="dhp155" id="155"></a>ब्रह्मचर्य आचरले नाही, तारुण्यात धन प्राप्ति केली नाही,<br>
(ते)बिन माशांच्या तलावात म्हातार्‍या करकोच्या सारखे ध्यान लावतात. (१०)</p>
<p><a class="sc" data-uid="dhp156" id="156"></a>ब्रह्मचर्य आचरले नाही, तारुण्यात धन प्राप्ति केली नाही,<br>
(ते) जुन्या धनुष्य-बाणा सारखे पश्चाताप करतात. (११)</p>
</blockquote>
<h2>धम्मपदं १२—अत्तवग्गो</h2>
<blockquote class="gatha">
<p><a class="sc" data-uid="dhp157" id="157"></a>जर स्वतःवर प्रेम करत असाल, स्वतःला श्रेष्ठ संरक्षित करा,<br>
बुद्धिमन्त रात्रीच्या तीन प्रहरातला एक (प्रहर) जागृत असतात. (१)</p>
<p><a class="sc" data-uid="dhp158" id="158"></a>जे योग्य आहे ते प्रथम स्वतः करावे, नंतर इतरांना सांगावे,<br>
म्हणजे बुद्धीमन्तांना डाग लागणार नाही. (२)</p>
<p><a class="sc" data-uid="dhp159" id="159"></a>इतरांना जसे सांगतो तसेच स्वतः करतो, तो ....<br>
इतरांना संयमित करतो. वास्तविक स्वतःला संयमित करणे कठीण आहे. (३)</p>
<p><a class="sc" data-uid="dhp160" id="160"></a>स्वतःच स्वतःचा स्वामि असतो, दुसरा कोण स्वामि असतो ?<br>
स्वतःला संयमित करणार्‍यास दुर्लभ स्वामित्वाचा लाभ होतो. (४)</p>
<p><a class="sc" data-uid="dhp161" id="161"></a>स्वतः केलेले, स्वतः जन्म दिलेले, स्वतःतुन निर्माण झालेले दुष्कर्म,<br>
दुर्बुद्धाला असे तोड-फोडते जसे वज्र दगडात रुतलेल्या मण्याला. (५)</p>
<p><a class="sc" data-uid="dhp162" id="162"></a>ज्याचा दुराचार शाल वृक्षावर पसरलेल्या वेलीसारखा (पसरला) आहे,<br>
तो तसेच करतो जसे शत्रु इच्छितो. (६)</p>
<p><a class="sc" data-uid="dhp163" id="163"></a>अमंगल, स्वतःला आहतकारी (कृत्य) करणे सोपे असते,<br>
मंगल, स्वतःला हितकारी (कृत्य) करणे खुप कठीण असते. (७)</p>
<p><a class="sc" data-uid="dhp164" id="164"></a>जी शिकवण योग्य-सुजनांची जीवन-सिद्धांत,<br>
यांची (या शिकवणीची) निन्दा करणार्‍या र्दुबुद्धाचा (असा) नाश होतो,<br>
जसे बांबुचे फळ स्वनाशासाठीच परिपक्व होते. (८)</p>
<p><a class="sc" data-uid="dhp165" id="165"></a>स्वतः केलेले दुष्कर्म स्वतःला कलुषित करतात,<br>
स्वतः न केलेले दुष्कर्म स्वतःला शुद्ध करतात,<br>
(प्रत्येकाची) शुद्धी-अशुद्धी वेग-वेगळी असते,<br>
(कुणीही) दुसरा, दुसर्‍याला शुद्ध करीत नाही़ (९)</p>
<p><a class="sc" data-uid="dhp166" id="166"></a>परोपकारासाठी स्वार्थाची खुप उपेक्षा करु नये,<br>
स्वार्थाला नीट समजुन घेवुन आत्मकल्याण पहावे. (१०)</p>
</blockquote>
<h2>धम्मपदं १३—लोकवग्गो</h2>
<blockquote class="gatha">
<p><a class="sc" data-uid="dhp167" id="167"></a>हीन कृत्य करु नये, बेपर्वा राहु नये,<br>
वाइट दृष्टी ठेवु नये, लोक-वृद्धी (जन्म वृद्धीची अपेक्षा) बाळगु नये. (१)</p>
<p><a class="sc" data-uid="dhp168" id="168"></a>उठा, अजागृत राहु नका, सैद्धांतिक (धम्मा प्रमाणे) जीवन जगा,<br>
सदाचाराने रहाणारे येथे आणि परलोकांतही सुखात रहातात. (२)</p>
<p><a class="sc" data-uid="dhp169" id="169"></a>सैद्धांतिक (धम्मा प्रमाणे) जीवन जगा, दुर्गुणांनी राहु नका,<br>
सदाचाराने रहाणारे येथे आणि परलोकांतही सुखात रहातात. (३)</p>
<p><a class="sc" data-uid="dhp170" id="170"></a>जसे बुडबुड्याकडे पहावे, जसे मृगजळाकडे पहावे, तसे ..<br>
(निरीच्छपणे) जो जीवनाकडे पहातो, त्याच्याकडे मृत्युराजा पहात नाही. (४)</p>
<p><a class="sc" data-uid="dhp171" id="171"></a>चित्रासारख्या (सुंदर) राजरथाप्रमाणे या जगाला पहा,<br>
इथे अज्ञानी धडपडतात, सुज्ञान आसक्त होत नाहीत. (५)</p>
<p><a class="sc" data-uid="dhp172" id="172"></a>जे आधी बेपर्वा असतात, (जाणविल्या) नंतर बेपर्वा असत नाहीत,<br>
ते ढग बाजूला झालेल्या चंद्रा सारखे या जगात प्रकाशित होतात. (६)</p>
<p><a class="sc" data-uid="dhp173" id="173"></a>जे केलेल्या दुष्कृत्यांना, सत्कृत्यांनी झाकुन टाकतात,<br>
ते ढग बाजूला झालेल्या चंद्रा सारखे या जगात प्रकाशित होतात. (७)</p>
<p><a class="sc" data-uid="dhp174" id="174"></a>हे जग अन्ध आहे, इथे थोडेच पहातात,<br>
जाळ्यातून सुटलेल्या पक्षांसारखे थोडेच लोक स्वर्गात (सुखाकडे) जातात. (८)</p>
<p><a class="sc" data-uid="dhp175" id="175"></a>हंस सुर्यपथावर (आकाशात) जातात, ऋद्धीप्राप्त आकाशातून जातात,<br>
सेनेसह (आलेल्या) भुलैयाला जिंकतात, ते या लोकांतून निघून जातात. (९)</p>
<p><a class="sc" data-uid="dhp176" id="176"></a>जो एका (सत्य) सदाचाराला पार करतो, जो खोटे बोलणारा जीव आहे,<br>
ज्याने परलोक तुच्छिला आहे, तो करणार नाही असे दुष्कृत्य नाही. (१०)</p>
<p><a class="sc" data-uid="dhp177" id="177"></a>कंजुस महाजन-लोकी जात नाहीत, अज्ञानी दानाची प्रशंसा करीत नाहीत,<br>
बुद्धिवान दानाचे अनुमोदन करतात, त्यामुळे परलोकात सुखी होतात. (११)</p>
<p><a class="sc" data-uid="dhp178" id="178"></a>एकट्याने पृथ्वीचा राजा होण्यापेक्षा, स्वर्गात जाण्यापेक्षा,<br>
सर्व लोकांचा अधिपति होण्यापेक्षा, श्रेष्ठ आहे, सैद्धांतिक जीवनपथाचे फळ. (१२)</p>
</blockquote>
<h2>धम्मपदं १४—बुद्धवग्गो</h2>
<blockquote class="gatha">
<p><a class="sc" data-uid="dhp179" id="179"></a>ज्याच्या जयाचा अविजय होणार नाही,<br>
ज्याच्या जयापर्यंत (या) लोकांतील कोणीही जाणार नाही,<br>
त्या विस्तीर्ण हिरवळ रुपी निष्कंलंक (निष्चिन्ह) बुद्धांना (तुम्ही आपल्या<br>
जीवनात) कोणत्या मार्गाने न्याल ? (१)</p>
<p><a class="sc" data-uid="dhp180" id="180"></a>ज्याला विषाचे जाळे (पसरविणारी) तृष्णा कोठेही नेऊ शकत नाही,<br>
त्या विस्तीर्ण हिरवळ रुपी निष्कंलंक (निष्चिन्ह) बुद्धांना (तुम्ही आपल्या<br>
जीवनात) कोणत्या मार्गाने न्याल ? (२)</p>
<p><a class="sc" data-uid="dhp181" id="181"></a>जो ध्यनस्थ, ज्ञानी, संसार (सुख) त्यागूनही संतुष्ट आहे,<br>
त्या स्मृतिवान (विचारवन्त) सम्बुद्धावर देव (श्रेष्ठ जन) प्रेम करतात. (३)</p>
<p><a class="sc" data-uid="dhp182" id="182"></a>(उत्तम) मानव जीवन प्राप्त होणे अवघड, मर्त्य जीवन जगणे अवघड,<br>
उत्तम धम्म (जीवन त्तव) ऐकणे अवघड, बुद्धांचे उत्पन्न हाणे अवघड. (४)</p>
<p><a class="sc" data-uid="dhp183" id="183"></a>सर्व पापे (दुर्वर्तन) न करणे, सत्कृत्याचा अवलंब करणे,<br>
चित्त शुद्ध करणे, हाच बुद्धांचा सिद्धान्त. (हीच बुद्धांची शिकवण.) (५)</p>
<p><a class="sc" data-uid="dhp184" id="184"></a>बुद्ध सांगतात, शान्ती, सहनशीलता अत्युच्च साधना आहे, निर्वाण अत्युच्च आहे,<br>
पर-घात करणारा प्रवज्जित होत नाही, दुसर्‍यांना त्रासवणारा श्रमण होत नाही़.(६)</p>
<p><a class="sc" data-uid="dhp185" id="185"></a>निन्दा न करणे, घात न करणे, भिक्खु नियमांचे पालन करणे,<br>
माफक भोजन, एकान्तात शयन-आसन,<br>
एकाग्र-चित्ताचा प्रयत्न, हाच बुद्धांचा सिद्धान्त. (७)</p>
<p><a class="sc" data-uid="dhp186" id="186"></a>सोन्या-नाण्यांच्या वर्षावानेही इच्छांची तृप्ती होत नाही,<br>
काम-भोग अल्पस्वादी-वेदनादायी आहेत हे ज्ञानीजन जाणतात. (८)</p>
<p><a class="sc" data-uid="dhp187" id="187"></a>परंतु (ज्ञानीजन) दिव्य काम-भोगातही आसक्ति प्राप्त करीत नाहीत.<br>
सम्यक-सम्बुद्धां चे शिष्य तृष्णा-नाशात मग्न रहातात. (९)</p>
<p><a class="sc" data-uid="dhp188" id="188"></a>अनेक जण (मानव) पर्वत, वन इत्यादीना शरण जातात,<br>
(तसेच) भयभीत होउन उद्यान, वृक्ष, चैत्य (इत्यादांनाही शरण जातात.) (१०)</p>
<p><a class="sc" data-uid="dhp189" id="189"></a>हे शरण जाणे कल्याणकारी नाही, हे शरण जाणे उत्तम नाही,<br>
हे शरण जाणे सर्व वेदनांचे उच्चाटण करणारे नाही. (११)</p>
<p><a class="sc" data-uid="dhp190" id="190"></a>जो बुद्ध, धम्म आणि संघ अनुसरण करतो,<br>
सम्यक प्रज्ञेने चार आर्यसत्यांचे आकलन करतो, (१२)</p>
<p><a class="sc" data-uid="dhp191" id="191"></a>वेदना, वेदनेचे कारण, वेदनेचे निवारण,<br>
वेदना निवारणाचा आर्य अष्टांग मार्ग(आकलन करतो), (१३)</p>
<p><a class="sc" data-uid="dhp192" id="192"></a>हेच (त्याचे) कल्याणकारी अनुसरण, उत्तम अनुसरण,<br>
याच अनुसरणाने सर्व वेदनांचे उच्चाटन होते. (१४)</p>
<p><a class="sc" data-uid="dhp193" id="193"></a>(उत्तम) मानव जीवन दुर्लभ, ते सर्वांना प्राप्त होत नाही,<br>
ज्याला ते प्राप्त होते, त्या ज्ञानी (मानवा)च्या कुळाचे सुख वाढते. (१५)</p>
<p><a class="sc" data-uid="dhp194" id="194"></a>बुद्धांचे अस्तित्व सुखकारक, सद्धम्माचा उपदेश सुखकारक,<br>
एकत्रित सुजनांचे (संघाचे) एकत्व सुखकारक, एकत्रित साधना सुखकारक. (१६)</p>
<p><a class="sc" data-uid="dhp195" id="195"></a>पुज्जनीय बुद्ध व त्यांचे शिष्य,<br>
जे प्रपंचाच्या आणि शोकाच्या पल्याड (गेले) आहेत, (१७)</p>
<p><a class="sc" data-uid="dhp196" id="196"></a>अशा शांत, निर्भय (बुद्ध व त्यांचे शिष्य) यांच्या पुजनाचे<br>
पावित्र्य (पुण्य) 'फक्त इतके' असे सांगणे कोणासही शक्य नाही. (१८)</p>
</blockquote>
<h2>धम्मपदं १४—सुखवग्गो</h2>
<blockquote class="gatha">
<p><a class="sc" data-uid="dhp197" id="197"></a>निश्चित सुखी आहोत ! वैर करणार्‍यांत अवैरी राहून,<br>
वैरी माणसांत आम्ही अवैरी विहार करतो. (१)</p>
<p><a class="sc" data-uid="dhp198" id="198"></a>निश्चित सुखी आहोत ! रोगी जीवांमधे निरोगी राहून,<br>
रोगी माणसांत आम्ही निरोगी विहार करतो. (२)</p>
<p><a class="sc" data-uid="dhp199" id="199"></a>निश्चित सुखी आहोत ! आसक्त माणसांत अनासक्त राहून,<br>
आसक्त माणसांत आम्ही अनासक्त विहार करतो. (३)</p>
<p><a class="sc" data-uid="dhp200" id="200"></a>निश्चित सुखी आहोत ! आम्हा जवळ कांहीच नाही,<br>
प्रियदर्शी महाजनां (देवां) सारखे, प्रेम हेच (आमचे) भोजन आहे. (४)</p>
<p><a class="sc" data-uid="dhp201" id="201"></a>विजयाने वैर निर्माण होते, पराजित दुक्खात रहातो,<br>
शांतचित्त (मानव) जय-पराजय सोडून सुखाने झोपतो. (५)</p>
<p><a class="sc" data-uid="dhp202" id="202"></a>आसक्ति सारखा अग्नि नाही, द्वेषा सारखा पराजय नाही,<br>
(पाच) स्कंन्धां सारखे दुक्ख नाही, शांती सारखे सुख नाही. (६)</p>
<p><a class="sc" data-uid="dhp203" id="203"></a>भुक हा मोठा रोग आहे, संस्कार (भौतिकता) हे मोठे दुक्ख आहे,<br>
या यथार्थाला जो जाणतो, त्याच्यासाठी निर्वाण हे मोठे सुख आहे. (७)</p>
<p><a class="sc" data-uid="dhp204" id="204"></a>निरोगी असणे खुप लाभदायक, संतुष्टी ही श्रेष्ठ संपदा,<br>
विश्वास हा चांगला नातेवाइक, निर्वाण हे श्रेष्ठ सुख. (८)</p>
<p><a class="sc" data-uid="dhp205" id="205"></a>एकान्तवासाचे व शांतीचे रसपान केल्याने,<br>
(मानव) निर्भय होतो, सदाचार रसपानाने निष्पाप होतो. (९)</p>
<p><a class="sc" data-uid="dhp206" id="206"></a>सज्जनांचे दर्शन चांगले, संगत सदा सुखकर,<br>
अज्ञानींचे दर्शनही न होणे नित्य सुखकर. (१०)</p>
<p><a class="sc" data-uid="dhp207" id="207"></a>अज्ञानींची संगती करणारा खुप काळ पर्यंत पश्चाताप करतो,<br>
अज्ञानींची व अमित्राची (शत्रुची) संगती सदैव सारखीच दुक्खदायक,<br>
बुद्धिमानांची संगती नातेवाइकांच्या मेळ्या सारखी सुखद असते. (११)</p>
<p><a class="sc" data-uid="dhp208" id="208"></a>म्हणून बुद्धिवान, प्रज्ञावान, बहुश्रुत, शीलभार साहणारा, व्रतस्थ सुजन, आणि<br>
सुबुद्ध सज्जनांची संगत करावी, जसा चन्द्र नक्षत्र मार्गाची सोबत करतो. (१२)</p>
</blockquote>
<h2>धम्मपदं १६—पियवग्गो</h2>
<blockquote class="gatha">
<p><a class="sc" data-uid="dhp209" id="209"></a>स्वतःला अनुचित कार्यात लावाणारा, उचित कार्यात न लावणारा,<br>
अर्थपूर्ण सोडून प्रियाच्या मागे जाणारा, (तो फक्त) स्वार्थाची इच्छा करतो.(१)</p>
<p><a class="sc" data-uid="dhp210" id="210"></a>प्रिय(जनां)च्या संगतीत राहु नका, अप्रियांच्या (संगतीत) कधिच नका,<br>
प्रियजनांचे दर्शन न होणे, अप्रियजनांचे दर्शन होणे दुक्खाचे असते. (२)</p>
<p><a class="sc" data-uid="dhp211" id="211"></a>म्हणुन (कांहीही) प्रिय करु नका, प्रिय निघुन जाणे वाइट (वाटते),<br>
त्यांना बंधन नसते, ज्यांना प्रिय-अप्रिय असत नाही. (३)</p>
<p><a class="sc" data-uid="dhp212" id="212"></a>प्रिय मुळे शोक उत्पन्न होतो, प्रिय मुळे भीती उत्पन्न होते,<br>
जो प्रिय पासुन मुक्त असतो, त्याला शोक नसतो, तर भीती कशी ? (४)</p>
<p><a class="sc" data-uid="dhp213" id="213"></a>प्रेमा मुळे शोक उत्पन्न होतो, प्रेमा मुळे भीती उत्पन्न होते,<br>
जो प्रेमा पासुन मुक्त असतो, त्याला शोक नसतो, तर भीती कशी ? (५)</p>
<p><a class="sc" data-uid="dhp214" id="214"></a>आसक्ति मुळे शोक उत्पन्न होतो, आसक्ति मुळे भीती उत्पन्न होते,<br>
जो आसक्ति पासुन मुक्त असतो, त्याला शोक नसतो, तर भीती कशी ? (६)</p>
<p><a class="sc" data-uid="dhp215" id="215"></a>भोगा मुळे शोक उत्पन्न होतो, भोगा मुळे भीती उत्पन्न होते,<br>
जो भोगा पासुन मुक्त असतो, त्याला शोक नसतो, तर भीती कशी ? (७)</p>
<p><a class="sc" data-uid="dhp216" id="216"></a>लालसे मुळे शोक उत्पन्न होतो, लालसे मुळे भीती उत्पन्न होते,<br>
जो लालसे पासुन मुक्त असतो, त्याला शोक नसतो, तर भीती कशी ? (८)</p>
<p><a class="sc" data-uid="dhp217" id="217"></a>जो शील संपन्न, दृष्टी(ज्ञान) संपन्न आहे, सदाचाराने सत्यवचनी आहे,<br>
स्वतःचे काम करणारा आहे, त्यास (मानवास) लोक प्रेम करतात. (९)</p>
<p><a class="sc" data-uid="dhp218" id="218"></a>ज्याला अव्याख्याचीअभिलाषा आहे आणि (त्याला) मनाने स्पर्श केला आहे,<br>
जो काम-भोगात अनासक्त असतो, त्याला उर्ध्वगामी  म्हणतात. (१०)</p>
<p><a class="sc" data-uid="dhp219" id="219"></a>फार पुर्वी प्रवासाला गेलेला माणूस, दूरवरुन सुखरुप (परत) येतो,<br>
तेंव्हा नातेवाइक-मित्र सुहृदयाने, येणार्‍याचे अभिनंदन करतात. (११)</p>
<p><a class="sc" data-uid="dhp220" id="220"></a>याच प्रकारे सत्कंर्म करणाराचे या लोकांतुन दुसरीकडे ....<br>
सत्कर्म त्याचे स्वागत करतात, जसे नातेवाइक प्रिय (व्यक्ति)चे (करतात). (१२)</p>
</blockquote>
<h2>धम्मपदं १७—कोधवग्गो</h2>
<blockquote class="gatha">
<p><a class="sc" data-uid="dhp221" id="221"></a>क्रोधाचा त्याग करावा, अभिमानाचा त्याग करावा, सर्व बंधनांवर आक्रमक व्हावे,<br>
नाम-रुपात अनासक्त, निःशेष असावे, (त्यायोगे) दुक्ख मागे येत नाहीत. (१)</p>
<p><a class="sc" data-uid="dhp222" id="222"></a>जो उसळणार्‍या क्रोधाला स्थिर करतो, पथभ्रष्ट रथाला जसे (हुशार सारथी),<br>
त्यालाच मी (सच्चा) सारथी म्हणतो, इतर लोक (फक्त) दोरी धरणारे. (२)</p>
<p><a class="sc" data-uid="dhp223" id="223"></a>अक्रोधाने क्रोधाला जिंकावे, वाईटाला उत्तमाने जिंकावे,<br>
कंजुषपणाला दानाने जिंकावे, सत्याने खोटे बोलणे जिंकावे. (३)</p>
<p><a class="sc" data-uid="dhp224" id="224"></a>सत्य बोलावे, क्रोधित होउ नये, मागणार्‍यास (स्वतःजवळ) कमी असताही द्यावे,<br>
या तीन (गोष्टीं) ना (जीवनात) स्थान असणारा श्रेष्ठजनां जवळ जातो. (४)</p>
<p><a class="sc" data-uid="dhp225" id="225"></a>जो ज्ञानी अहिंसक (वृत्तीचा) आहे, सदैव शरीर-संयमित आहे,<br>
तो पतन-रहित स्थानी जातो, जेथे गेल्यावर पश्चाताप होत नाही. (५)</p>
<p><a class="sc" data-uid="dhp226" id="226"></a>जे सदैव जागृत असतात, अहोरात्र (सन्मार्ग) शिकत असतात,<br>
निर्वाणाचा संकल्प करतात, त्यांच्यातील दुर्विचार (निघुन) जातात. (६)</p>
<p><a class="sc" data-uid="dhp227" id="227"></a>हे अतुल! हे फार जुने आहे, हे असे आधुनिक नाही,<br>
गप्प रहाणार्‍याची निंदा होते, खुप बोलणार्‍याची निंदा होते,<br>
कमी बोलणार्‍याची निंदा होते, निंदा न होणारा लोकांत (कुणीही) नाही. (७)</p>
<p><a class="sc" data-uid="dhp228" id="228"></a>(असा मानव) आता नाही, भविष्यातही नाही, दुसरीकडेही नाही,<br>
ज्याची केवळ निंदा होते, वा केवळ प्रशंसा होते. (८)</p>
<p><a class="sc" data-uid="dhp229" id="229"></a>ज्ञानी (लोक) सुजाणता त्यांची प्रशंसा रोज रोज करतात,<br>
जे छिद्र(दोष)रहीत वृत्तीचे, सुज्ञ, प्रज्ञावान, शीलवान असतात .... (९)</p>
<p><a class="sc" data-uid="dhp230" id="230"></a>जम्बोनदाच्यामोहरे सारख्या (मानवा)ची निंदा करण्यायोग्य कोण आहे ?<br>
(देवता) श्रेष्ठजन त्यांची प्रशंसा करतात, ब्रह्मा त्यांची प्रशंसा करतात. (१०)</p>
<p><a class="sc" data-uid="dhp231" id="231"></a>शरीर क्रोधापासुन रक्षावे, शरीर संयमित ठेवावे,<br>
शारीरीक दुराचार सोडून शरीराने सदाचारी रहावे. (११)</p>
<p><a class="sc" data-uid="dhp232" id="232"></a>वाणीस क्रोधापासुन रक्षावे, वाणी संयमित ठेवावी,<br>
वाणीचे दुराचार सोडून वाणीने सदाचारी रहावे. (१२)</p>
<p><a class="sc" data-uid="dhp233" id="233"></a>मनास क्रोधापासुन रक्षावे, मन संयमित ठेवावे,<br>
मनाचे दुराचारा सोडून मनाने सदाचारी रहावे. (१३)</p>
<p><a class="sc" data-uid="dhp234" id="234"></a>शरीराने संयमित तसेच वाणीने संयमित सुज्ञ,<br>
मनाने संयमित सुज्ञ, तेच सुसंयमित असतात. (१४)</p>
</blockquote>
<h2>धम्मपदं १८—मलवग्गो</h2>
<blockquote class="gatha">
<p><a class="sc" data-uid="dhp235" id="235"></a>आता तु पिवळ्या (पिकल्या) पाना सारखा आहेस, जवळ यमदूत उभे आहेत,<br>
तु मृत्युद्वारी उभा आहेस, आणि तुझ्याजवळ (प्रवासासाठी) शिदोरीही नाही. (१)</p>
<p><a class="sc" data-uid="dhp236" id="236"></a>म्हणून तु स्वतःच (स्वतःचा) दीपक हो, त्वरीत प्रयत्न करुन ज्ञानी हो,<br>
म्हणजे मलरहीत, दोषरहीत होउन तु दिव्य आर्य-भुमि प्राप्त करशील. (२)</p>
<p><a class="sc" data-uid="dhp237" id="237"></a>आता तुझे आयुष्य (अंतापर्यंत) आणले आहे, तु यमाजवळ गेलेला आहेस,<br>
मधे कोठेही निवारा नाही, आणि तुझ्याजवळ शिदोरीही नाही. (३)</p>
<p><a class="sc" data-uid="dhp238" id="238"></a>म्हणून तु स्वतःच (स्वतःचा) दीपक हो, त्वरीत प्रयत्न करुन ज्ञानी हो,<br>
म्हणजे मलरहीत, दोषरहीत होउन तु पुन्हा जन्म-मृत्यु प्राप्त न करशील. (४)</p>
<p><a class="sc" data-uid="dhp239" id="239"></a>प्रज्ञावान क्रमाने क्षणो-क्षणी थोडा-थोडा ....<br>
स्वतःचा मळ दूर करतो, जसे सोनार चांदीचा (मळ दूर करतो). (५)</p>
<p><a class="sc" data-uid="dhp240" id="240"></a>(जसा) लोखंडावर मळ (गंज) चढतो आणि तेथेच स्वतःला (लोखंडाला) खातो,<br>
तसे (सदाचाराची) मर्यादा उल्लंघणारे स्वकर्मानेच दुर्गतीला जातात. (६)</p>
<p><a class="sc" data-uid="dhp241" id="241"></a>पठण नसणे मंत्रांचा मळ, अकार्यशीलता घराचा मळ,<br>
आळस (शरीर) वर्णाचा मळ, निष्काळजी राखणदाराचा मळ असतो. (७)</p>
<p><a class="sc" data-uid="dhp242" id="242"></a>दुराचार स्त्रीचा मळ, कंजुसपणा दात्याचा मळ,<br>
दुष्कृत्य सदवर्तनाचा मळ आहे, या लोकांत व दुसर्‍या लोकातही. (८)</p>
<p><a class="sc" data-uid="dhp243" id="243"></a>या सर्व मळांहुन अधिक मळ आहे, अविद्या हा मोठ्‌ठा मळ.<br>
सुजनांनो, या मळाला दुर करुन निर्मळ व्हा. (९)</p>
<p><a class="sc" data-uid="dhp244" id="244"></a>बळकावण्यात शुर, निर्लज्ज कावळ्या समान,<br>
उच्छृंखल, दुस्साहसी, कलुषित जीवन जगणे सोपे आहे. (१०)</p>
<p><a class="sc" data-uid="dhp245" id="245"></a>दुराचारास लज्जित, नित्य पावित्र्याचा ध्यास असणारे,<br>
शुद्धतेत निसंकोच व विस्तृत, जीवन जगणे कठीण आहे़ (११)</p>
<p><a class="sc" data-uid="dhp246" id="246"></a>जो या जगात प्राण्यांस मारतो, खोटे वचन बोलतो,<br>
जे दिलेले नाही ते घेतो, परस्त्रि कडे जातो, .... (१२)</p>
<p><a class="sc" data-uid="dhp247" id="247"></a>जो नशा-दारु पितो, असा मानव, प्रयत्नित असतो ....<br>
इथेच, याच लोकांत, स्वतःचा पाया (आधार) खणण्यात. (१३)</p>
<p><a class="sc" data-uid="dhp248" id="248"></a>म्हणुन हे मानवा ! दुराचार, असंयम जाणुन घे,<br>
तुझे लोभ आणि दुराचार तुला कायमचे दुक्खात लोटु नयेत. (१४)</p>
<p><a class="sc" data-uid="dhp249" id="249"></a>लोक श्रद्धेनुसार, प्रसन्नतेनुसार दान देतात,<br>
तेथे, जे इतर जनांच्या खान-पानात उत्साहहीन असतात,<br>
ते दिवसा किंवा रात्री एकाग्रचित्त होत नाहीत. (१५)</p>
<p><a class="sc" data-uid="dhp250" id="250"></a>या (इर्ष्या) भावनेचे संपुर्णपणे, मुळासकट उच्चाटन करतात,<br>
ते दिवसा किंवा रात्री (कधीही) एकाग्रचित्त होतात. (१६)</p>
<p><a class="sc" data-uid="dhp251" id="251"></a>आसक्ति सारखी आग नाही, द्वेषासारखा ग्रह नाही,<br>
अज्ञाना सारखे जाळे नाही, तृष्णे (लालसे) सारखा प्रवाह (नदी) नाही. (१७)</p>
<p><a class="sc" data-uid="dhp252" id="252"></a>इतरांचे दोष पहाणे सहज, स्वतःचे मात्र कठीण,<br>
दुसर्‍यांच्या दोषांना (मानव) भुशा सारखे उडवतो,<br>
स्वतःचे दोष असे झाकतो जसे ठग स्वतःचा पराजय. (१८)</p>
<p><a class="sc" data-uid="dhp253" id="253"></a>(जो) दुसर्‍याचे दोष पहाणारा, कायम तक्रार करणारा,<br>
त्याचे दुर्विचार वाढतात, (त्याच्या) दुर्विचारांचा क्षय होत नाही. (१९)</p>
<p><a class="sc" data-uid="dhp254" id="254"></a>आकाशात चिन्ह (डाग) नाही, (बुद्ध जीवन मार्गा) बाहेर श्रमण नाही,<br>
सामान्यजन प्रपंचात मग्न असतातत, तथागत प्रपंचहीन आहेत. (२०)</p>
<p><a class="sc" data-uid="dhp255" id="255"></a>आकाशात चिन्ह नाही, (बुद्ध जीवन मार्गा) बाहेर श्रमण नाही,<br>
संस्कार (भौतिकता) शाश्वत नाही, बुद्धांमधे (संस्कार) औत्सुक्य नाही. (२१)</p>
</blockquote>
<h2>धम्मपदं १९—धम्मट्‌ठवग्गो</h2>
<blockquote class="gatha">
<p><a class="sc" data-uid="dhp256" id="256"></a>तो न्यायी होत नाही, ज्याच्या कडुन अर्थाची मनमानी होते,<br>
ज्ञानी (मानव) अर्थ-अनर्थ दाहोंची निश्चिती करतो. (१)</p>
<p><a class="sc" data-uid="dhp257" id="257"></a>जो मनमानी न करता, पक्षपात न करता, न्यायाचे मार्गदर्शन करतो,<br>
सदाचाराचे रक्षण करतो, त्यालाच प्रज्ञावान, न्यायी म्हटले जाते. (२)</p>
<p><a class="sc" data-uid="dhp258" id="258"></a>जो खुप बोलतो, तो ज्ञानी असत नाही,<br>
क्षमाशील, अवैरी (सर्वमित्र), निर्भय असा (मानव) ज्ञानी म्हटला जातो. (३)</p>
<p><a class="sc" data-uid="dhp259" id="259"></a>जोवर (मनव फक्त) खुप बोलतो, तोवर तो सदाचारी (धम्मधर) होत नाही,<br>
जो थोड ऐकुन त्यानुसार शरीराने (सर्वाथाने) आचरण करतो,<br>
जो आचरणात बेपर्वा नसतो, तोच सदाचारी (धम्मधर) असतो. (४)</p>
<p><a class="sc" data-uid="dhp260" id="260"></a>डोक्यावरील केस पांढरे झाल्याने कोणी थोर होत नाही,<br>
(फक्त) त्याचे वय परिपक्व होते, तो व्यर्थच म्हातारा म्हणविला जातो. (४)</p>
<p><a class="sc" data-uid="dhp261" id="261"></a>ज्यात सत्यगुण, अहिंसा-गुण, संयम, धीर असतो,<br>
तो निर्मळ, बुद्धीमान (मानव) थोर म्हणविला जोतो. (६)</p>
<p><a class="sc" data-uid="dhp262" id="262"></a>बोल-चाल चांगली असण्याने, कमळाचा वर्ण (सौंदर्य) असण्याने,<br>
ईर्ष्यावान, मत्सरी, शठ मानव सगुणसंपन्न (साधु) होत नाही. (७)</p>
<p><a class="sc" data-uid="dhp263" id="263"></a>या (इर्ष्या-मत्सर) भावनेचे संपुर्णपणे, मुळासकट उच्चाटन करतो,<br>
तो दोषहीन, प्रज्ञावान (मानव) सगुणसंपन्न (साधु) म्हणविला जोतो. (८)</p>
<p><a class="sc" data-uid="dhp264" id="264"></a>व्रतस्थ नसलेला, अयोग्य बोलणारा, मुण्डन केल्याने श्रमण होत नाही,<br>
इच्छा, लोभाने भारलेला श्रमण कसा होइल ? (९)</p>
<p><a class="sc" data-uid="dhp265" id="265"></a>जो लहान मोठ्या सर्व दुष्कर्मांचे निवारण करतो,<br>
तो दुष्कर्म निवारण्याने श्रमण म्हणविला जातो. (१०)</p>
<p><a class="sc" data-uid="dhp266" id="266"></a>तो (केवळ) भिक मागतो म्हणुन भिक्खु होत नाही.<br>
जोपर्यंत त्याज्य गुणांचा अंगिकार करतो, (तो) भिक्खु होत नाही. (११)</p>
<p><a class="sc" data-uid="dhp267" id="267"></a>जो पाप-पुण्याच्या (सीमे)पार आहे, ब्रह्मचारी आहे,<br>
जो विचारपुर्वक आचरण करतो, तो भिक्खु म्हणविला जातो. (१२)</p>
<p><a class="sc" data-uid="dhp268" id="268"></a>(फक्त) मौन पालनाने मुर्ख, अज्ञानी (मानव) मुनी (मनन करणारा) होत नाही,<br>
जो तराजु धारण केल्याप्रमाणे उत्तमाचे ग्रहण करतो, तो ज्ञानी़ (१३)</p>
<p><a class="sc" data-uid="dhp269" id="269"></a>मनन करुन जो दुष्कृत्याचा त्याग करतो तो मुनि,<br>
दोन्ही लोकांबद्दल मनन करुन (आचरतो) त्याला मुनि म्हटले जाते. (१४)</p>
<p><a class="sc" data-uid="dhp270" id="270"></a>प्राण्यांना मारतो तो सज्जन होत नाही,<br>
सर्व प्राण्यांशी अहिंसेने (वागतो) त्याला सज्जन म्हटले जाते. (१५)</p>
<p><a class="sc" data-uid="dhp271" id="271"></a>शीलवान होउन, व्रतस्थ होउन, खुप (सदुपदेश) ऐकुन,<br>
किंवा एकाग्रचित्त होउन, वेगळे (एकान्त) राहुन, ....(१६)</p>
<p><a class="sc" data-uid="dhp272" id="272"></a>संसारत्यागाचे सुख, असामान्य जनांची सेवा मी स्पर्शीली (अनुभविली)<br>
(असे समजुन) हे भिक्खु ! चित्त-मल-क्षय होईतो विश्वस्त होऊ नका. (१७)</p>
</blockquote>
<h2>धम्मपदं २०—मग्गवग्गो</h2>
<blockquote class="gatha">
<p><a class="sc" data-uid="dhp273" id="273"></a>मार्गांत अष्टांग मार्ग श्रेष्ठ, सत्यात चार वचन (आर्यसत्य),<br>
सिद्धांतात विराग (निर्वाण) श्रेष्ठ, द्विपादांत (मानवांत) दृष्टीवंत (बुद्ध). (१)</p>
<p><a class="sc" data-uid="dhp274" id="274"></a>विशुद्धीच्या दर्शनाचा (पावित्र्य प्राप्तिचा) हा एकच मार्ग आहे, दुसरा नाही,<br>
तुम्ही याच मार्गावर चला, हा (मार्ग) भुल-भलैयालाच भुलवितो. (२)</p>
<p><a class="sc" data-uid="dhp275" id="275"></a>या मार्गानेच तुम्ही दुक्खाचा अंत करु शकाल,<br>
हा मार्ग मी (स्वतः) बाणाचे शल्य (वेदनेचे कारण) समजुन सांगीतला आहे.(३)</p>
<p><a class="sc" data-uid="dhp276" id="276"></a>तुम्हालाच प्रयत्न करायचा आहे, तथागत संरक्षक (मार्गदर्शक) आहेत,<br>
या मार्गाक्रमणाने, एकाग्र होउन (तुम्ही) भुलैयाच्या बंधनातुन मुक्त व्हाल. (४)</p>
<p><a class="sc" data-uid="dhp277" id="277"></a>सर्व संस्कार (भौतिकता) अनित्य (नाशवंत) आहेत, हे जेंव्हा प्रज्ञेने पहातो,<br>
तेंव्हा दुक्खाची अवहेलना (समाप्ति) होते, हाच विशुद्धीचा मार्ग आहे. (५)</p>
<p><a class="sc" data-uid="dhp278" id="278"></a>सर्व संस्कार (भौतिकता) दुक्खद आहेत, हे जेंव्हा प्रज्ञेने पहातो,<br>
तेंव्हा दुक्खाची अवहेलना (समाप्ति) होते, हाच विशुद्धीचा मार्ग आहे. (६)</p>
<p><a class="sc" data-uid="dhp279" id="279"></a>सर्व गुण-स्वभाव अनित्य (नाशवंत) आहेत, हे जेंव्हा प्रज्ञेने पहातो,<br>
तेंव्हा दुक्खाची अवहेलना (समाप्ति) होते, हाच विशुद्धीचा मार्ग आहे. (७)</p>
<p><a class="sc" data-uid="dhp280" id="280"></a>उठण्याच्या वेळीही जो उठत नाही, तरुण, बलवान असुनही आळसावलेला असतो,<br>
मनातले सुसंकल्प आळसाने दवडतो, अशा आळशी (मानवाला)<br>
प्रज्ञामार्ग प्राप्त होत नाही़ (८)</p>
<p><a class="sc" data-uid="dhp281" id="281"></a>वाणीचे रक्षण करतो, मन संयमित ठेवतो, शरीराने अयोग्य (कृत्य) करीत नाही,<br>
असे या तीहांना (तीन इंद्रीयांना) कर्म-मार्गावर शुद्ध ठेवतो,<br>
तोच श्रेष्ठजनांनी सांगीतलेला मार्ग प्रसन्न (प्राप्त) करतो़ (९)</p>
<p><a class="sc" data-uid="dhp282" id="282"></a>अभ्यासाने प्रज्ञा उत्पन्न होते, अनाभ्यासाने प्रज्ञेची हानी होते,<br>
उत्पत्ति व विनाश या दोहींची जाणीव ठेवुन,<br>
तसे स्वतःला स्थापित केल्याने (स्व)प्रज्ञेची वृद्धी होते़ (१०)</p>
<p><a class="sc" data-uid="dhp283" id="283"></a>(तृष्णेला) जंगल तोडा, वृक्ष तोडु नका, जंगलाने (तृष्णेने) भय उत्पन्न होते,<br>
हे भिक्खुंनो ! (तृष्णेची) जंगल-झुडूपे तोडुन तृष्णाहीन व्हा़ (११)</p>
<p><a class="sc" data-uid="dhp284" id="284"></a>जोवर पुरुषाला (असलेली) स्त्रीची तृष्णा अणुमात्रही भेदलेली नाही,<br>
तोवर तो मनाने (स्त्री) बद्ध असतो, जसे दुध पिणारे वासरु मातेशी. (१२)</p>
<p><a class="sc" data-uid="dhp285" id="285"></a>शरदात (शरद ऋतुत) कमळ (तोडावे), तसा स्वतःचा स्नेह तोडावा, (आणि)<br>
सन्मार्गी गेलेल्याने (बुद्धाने) उपदेशीलेला निर्वाणाचा मार्ग जोडावा. (१३)</p>
<p><a class="sc" data-uid="dhp286" id="286"></a>इथे वर्षा'त (ऋतुत), इथे हेमन्तात, ग्रीष्मात, वास करील (राहील),<br>
असे अजाण (मानव) विचार करतात, (मोहाचे) विघ्न जाणित नाहीत. (१४)</p>
<p><a class="sc" data-uid="dhp287" id="287"></a>पुत्र, पशु (इत्यादींच्या लोभाच्या) नशेत आसक्त मानवाला,<br>
झोपलेल्या गावाला (नदीच्या) पुराने (घेउन जावे) तसे मृत्यू घेवुन जातो. (१५)</p>
<p><a class="sc" data-uid="dhp288" id="288"></a>ना पुत्र, ना पिता, ना बन्धु, (तुमचे) रक्षण करु कतात,<br>
ना नातेवाइक, जेव्हां मृत्यु (तुम्हास) गृहीत धरतो ... (१६)</p>
<p><a class="sc" data-uid="dhp289" id="289"></a>या अर्थाचा प्रभाव जाणुन शीलवान, ज्ञानी (मानवां)नी,<br>
निर्वाणाकडे जाणारा मार्ग त्वरीत शोधावा. (१७)</p>
</blockquote>
<h2>धम्मपदं २१—पकिण्णकवग्गो</h2>
<blockquote class="gatha">
<p><a class="sc" data-uid="dhp290" id="290"></a>सीमीत सुखाच्या त्यागाने जर खुप सुखप्राप्ति दिसत असेल,<br>
तर विद्वान (मानवाने) सीमीत सुख त्यागुन विपुल सुखाकडे पहावे़ (१)</p>
<p><a class="sc" data-uid="dhp291" id="291"></a>दुसर्‍याला दुक्ख देवुन जो स्वतःचे सुख इच्छितो,<br>
शत्रुत्व-संपर्कातील अशा (मानवा)ची शत्रुत्वापासुन मुक्ति होत नाही. (२)</p>
<p><a class="sc" data-uid="dhp292" id="292"></a>जे कर्तव्य आहे त्याचा अव्हेर करुन जे अकर्तव्य ते मनाने करतो,<br>
त्या अहंकारी, प्रमादी (मानवाचे) चित्तविकार वाढतात. (३)</p>
<p><a class="sc" data-uid="dhp293" id="293"></a>ज्यांची शारीरीक-जागृकता नित्य मंगलारंभी (सदैव तत्पर) असते,<br>
जे अकृत्य करीत नाहीत, सत्कृत्य ते सातत्याने करतात,<br>
त्या चेतन, कार्यमग्न (मानवाचे) चित्तविकार विनाशाकडे जातात. (४)</p>
<p><a class="sc" data-uid="dhp294" id="294"></a>माता (तृष्णा), पिता (अहंकार), दोन क्षत्रिय राजांचा (आत्मदृष्टी-उच्छेददृष्टी)<br>
वध करुन, त्यांच्या अनुयायासह राज्याचा (अहंकार व तृष्णेसोबत येणर्‍या सर्व<br>
चित्तविकारांचा) संहार करुन (ब्राह्मण) सुजन दुक्खविहीन होतो. (५)</p>
<p><a class="sc" data-uid="dhp295" id="295"></a>माता (तृष्णा), पिता (अहंकार), दोन क्षत्रिय राजांचा (आत्मदृष्टी-उच्छेददृष्टी)<br>
वध करुन, पाच व्याघ्रचर्म अच्छादने (ज्ञानाची पाच आवरणे) नष्ट करुन,<br>
(ब्राह्मण) सुजन दुक्खविहीन होतो़ (६)</p>
<p><a class="sc" data-uid="dhp296" id="296"></a>(त्या) गौतम-शिष्यांची तीक्ष्णबुद्धि सदैव जागृत असते,<br>
ज्यांची स्मृती रात्रौ-दिवस नित्य बुद्धांकडे जात असते. (७)</p>
<p><a class="sc" data-uid="dhp297" id="297"></a>(त्या) गौतम-शिष्यांची तीक्ष्णबुद्धि सदैव जागृत असते,<br>
ज्यांची स्मृती रात्रौ-दिवस नित्य धम्माकडे जात असते. (८)</p>
<p><a class="sc" data-uid="dhp298" id="298"></a>(त्या) गौतम-शिष्यांची तीक्ष्णबुद्धि सदैव जागृत असते,<br>
ज्यांची स्मृती रात्रौ-दिवस नित्य संघाकडे जात असते. (९)</p>
<p><a class="sc" data-uid="dhp299" id="299"></a>(त्या) गौतम-शिष्यांची तीक्ष्णबुद्धि सदैव जागृत असते,<br>
ज्यांची स्मृती रात्रौ-दिवस नित्य शरीराकडे (शरीराचे भान) जात असते. (१०)</p>
<p><a class="sc" data-uid="dhp300" id="300"></a>(त्या) गौतम-शिष्यांची तीक्ष्णबुद्धि सदैव जागृत असते,<br>
जे रात्रौ-दिवस नित्य मनःपुर्वक अहिंसेत मग्न असतात. (११)</p>
<p><a class="sc" data-uid="dhp301" id="301"></a>(त्या) गौतम-शिष्यांची तीक्ष्णबुद्धि सदैव जागृत असते,<br>
जे रात्रौ-दिवस नित्य मनोभावनेत (मनाच्या सद्‌भावनेत) मग्न असतात. (१२)</p>
<p><a class="sc" data-uid="dhp302" id="302"></a>प्रवज्जित असणे दुष्कर, भोगात रहाणे दुष्कर, गृहस्थ घरी रहाणे दुक्खकर,<br>
असमान (लोकांत) रहाणे दुक्खकर, अवागमनात पडणे दुक्खकर,<br>
म्हणुन अवागमनात पडु नये, दुक्खात पडु नये. (१३)</p>
<p><a class="sc" data-uid="dhp303" id="303"></a>जो श्रद्धा व शीलाने संपन्न असतो, यश व संपत्तिचे समर्पण करतो,<br>
तो ज्या ज्या स्थानी जातो, तेथे तेथे पुजला जातो. (१४)</p>
<p><a class="sc" data-uid="dhp304" id="304"></a>सत्पुरुष बर्फाच्छादित पर्वतासारखे दुरुनही प्रकाशित असतात,<br>
असत्पुरुष रात्री (अंधारात) फेकलेल्या बाणासारखे, दिसत नाहीत. (१५)</p>
<p><a class="sc" data-uid="dhp305" id="305"></a>एक आसनी, एक शैयी, न थकता एकटा रहाणारा,<br>
स्वतःचे एकट्याने संयमन करणारा, वनात रममाण असतो. (१६)</p>
</blockquote>
<h2>धम्मपदं २२ – निरयवग्ग</h2>
<blockquote class="gatha">
<p><a class="sc" data-uid="dhp306" id="306"></a>असत्य बोलणारे नरकात जातात, (दुष्कृत्य)करुनही 'न केले' असे सांगणारे सुद्धा, मृत्योपरांत दोघेही सारखेच होतात, दुष्कृत्य करणारे परलोकात (सारखेच). (१)</p>
<p><a class="sc" data-uid="dhp307" id="307"></a>भगवे(वस्त्र) गळ्यात घालणारे (परिधान करणारे) अनेक लोक, जे दुर्गुणी, असंयमी (आहेत), ते त्यांच्या दुष्कृत्याने नरकात उत्पन्न होतात. (२)</p>
<p><a class="sc" data-uid="dhp308" id="308"></a>अग्नि-ज्वाळां सारखा तप्त लोह-गोळा खाणे चांगले,<br>
शीलभ्रष्ट व असंयमी होउन राष्ट्राचे (लोकांचे) अन्न खाणे याहुन. (३)</p>
<p><a class="sc" data-uid="dhp309" id="309"></a>परस्त्रीच्या सोबतीत रहाणार्‍या परुषाच्या चार स्थिती होतात,<br>
अपुण्यलाभ, ठिक झोप न येणे, तिसरी निन्दा व चौथी नरकवास. (४)</p>
<p><a class="sc" data-uid="dhp310" id="310"></a>अपुण्यलाभ, दुर्गती (होते), भयग्रस्ताची भयभीतेशी थोडीसीच रतिक्रिडा (होते),<br>
राजाकडुन कठोर सजा (होते), म्हणुन माणसाने परस्त्री भोग करु नये. (५)</p>
<p><a class="sc" data-uid="dhp311" id="311"></a>गवताची पाती नीट न धरल्यास हाताला जखमी करतात,<br>
तसेच श्रामण्याचे नीट पालन न केल्यास, ते (मनवाला) नरकात ढकलते. (६)</p>
<p><a class="sc" data-uid="dhp312" id="312"></a>शिथील पणे केलेले काहींही कार्य, मलिनपणे केलेले व्रत,<br>
सशंक ब्रह्मचर्या, यांचे फलित मोठे असत नाही. (७)</p>
<p><a class="sc" data-uid="dhp313" id="313"></a>जे करायचे असेल ते दृढ पराक्रमाने करावे,<br>
शिथील पणाने प्रवज्जा (पाळणारा) अत्याधिक धुळ उडवितो. (८)</p>
<p><a class="sc" data-uid="dhp314" id="314"></a>दुष्कृत्य न करणे चांगले, दुष्कृत्याने पश्चाताप होतो,<br>
सत्कृत्य करणे चांगले, असे केल्याने पश्चाताप होत नाही. (९)</p>
<p><a class="sc" data-uid="dhp315" id="315"></a>जसे नगर आतुन बाहेरुन संरक्षित असते,<br>
तसे स्वतःला सुरक्षित ठेवावे, क्षणभरही निसटु नये,<br>
क्षणभराच्या जाण्याने (निसटण्याने) नरकात समर्पण होते. (१०)</p>
<p><a class="sc" data-uid="dhp316" id="316"></a>लाज वाटु नये तेथे लाज वाटते पण लाजिरवाण्या (कामात) लाज वाटत नाही,<br>
अशी खोटी समजुत बाळगणारे लोक दुर्गतीला जातात. (११)</p>
<p><a class="sc" data-uid="dhp317" id="317"></a>भीती वाटु नये तिथे भितात पण भिती वाटावी तिथे भित नाहीत,<br>
अशी खोटी समजुत बाळगणारे लोक दुर्गतीला जातात. (१२)</p>
<p><a class="sc" data-uid="dhp318" id="318"></a>अवर्ज्य ते वर्ज्य मानतात पण वर्ज्य ते अवर्ज्य मानित नाहीत,<br>
अशी खोटी समजुत बाळगणारे लोक दुर्गतीला जातात. (१३)</p>
<p><a class="sc" data-uid="dhp319" id="319"></a>वर्ज्य ते वर्ज्य समजतात, अवर्ज्य ते अवर्ज्य,<br>
अशी सम्यक दृष्टी बाळगणारे लोक सुगति प्राप्त करतात. (१४)</p>
</blockquote>
<h2>धम्मपदं २३ – नागवग्गो</h2>
<blockquote class="gatha">
<p><a class="sc" data-uid="dhp320" id="320"></a>युद्धात जसे हत्ती धनुष्यातुन सुटलेल्या बाणांना सहन करतो,<br>
तसेच मी अपशब्द (सहन करीन), (कारण) जगात खुप दुर्जन आहेत. (१)</p>
<p><a class="sc" data-uid="dhp321" id="321"></a>संयमित (हत्तीस) परिषदेत (मेळाव्यात) नेतात, संयमितावर (हत्तीवर) राजा स्वार<br>
होतो, संयमित मानव श्रेष्ठ आहे, तो अपशब्द सहन करतो. (२)</p>
<p><a class="sc" data-uid="dhp322" id="322"></a>संयमित खेचर, चांगल्या प्रतीचा सिन्धी घोडा, श्रेष्ठ आहे, ....<br>
महानाग हत्ति, तसेच स्व-संयमित (मानव) श्रेष्ठ आहे. (३)</p>
<p><a class="sc" data-uid="dhp323" id="323"></a>या वाहनांनी (खेचर, घोडा) न गेलेल्या दिवसाकडे (भविष्याकडे) जाता येत नाही, जसे स्वयं-सुसंयमित (मानव) संयमामुळे (भविष्याकडे) जातो. (४)</p>
<p><a class="sc" data-uid="dhp324" id="324"></a>धनपालक नावाचा हत्ति, तीक्ष्णतेला (अंकुश) तोडणारा, रोखण्यास कठीण असा,<br>
बंधनात असताना कांही न खाता, हत्ती-वनातल्या हत्तींना आठवीत रहातो. (५)</p>
<p><a class="sc" data-uid="dhp325" id="325"></a>(माणुस) जेंव्हा आळशी, खादाड, लोळत झोपणारा असा होतो, चारा खाउन<br>
माजलेल्या डुकरा सारखा सुस्तावलेला, (तेंव्हा तो) पुन्हा-पुन्हा गर्भात पडतो. (६)</p>
<p><a class="sc" data-uid="dhp326" id="326"></a>या पुर्वी चित्त त्याच्या इच्छेने, जी कामना असेल, जसे सुख वाटेल, तसे विहरले,<br>
आजपासुन मी निग्रहाने यथार्थ ठेवीन, हत्तीस अंकुशधारी (ठेवतो) तत्सम. (७)</p>
<p><a class="sc" data-uid="dhp327" id="327"></a>अप्रमादात रममाण होउन स्व चित्ताचे रक्षण करावे, चिखलात रुतलेला हत्ती<br>
(स्वतःला वर काढतो तसे) स्वतःला कठीण मार्गातुन वर न्यावे. (८)</p>
<p><a class="sc" data-uid="dhp328" id="328"></a>जर दक्ष, बुद्धिमान, चांगला, मित्र लाभला, तर ....<br>
सर्व विघ्नांवर मात करुन प्रसन्न चित्ताने त्याच्या सोबत रहावे. (९)</p>
<p><a class="sc" data-uid="dhp329" id="329"></a>जर दक्ष, बुद्धिमान, चांगला, मित्र लाभला नाही, तर (एकटे रहावे),<br>
जसे 'मातङग' राजा हत्ति, पराजीत राष्ट्र सोडुन एकटा अरण्यात रहातो. (१०)</p>
<p><a class="sc" data-uid="dhp330" id="330"></a>अज्ञानी (मानवा)ची मैत्री करु नये (त्यापेक्षा) एकटे रहाणे चांगले,<br>
एकटे रहावे, दुष्कृत्य करु नये, अनासक्त, 'मातङग' राजा हत्ति सारखे. (११)</p>
<p><a class="sc" data-uid="dhp331" id="331"></a>गरज असेल तेंव्हा मित्र सुखावह, या-त्या (कारणा)ने संतुष्ट असणे सुखावह,<br>
जीवन अंतसमयी सत्कृत्य सुखावह, (या सर्वाहुन) ‘दुक्ख-नसणे’ सुखावह. (१२)</p>
<p><a class="sc" data-uid="dhp332" id="332"></a>जनात मातृसेवा सुखावह आणि पितृसेवा सुखावह,<br>
जनात श्रमणत्व सुखावह, आणि परमश्रेष्ठजीवन सुखावह. (१३)</p>
<p><a class="sc" data-uid="dhp333" id="333"></a>वृद्धत्वा पर्यंत शील सुखावह, स्थापित श्रद्धा सुखावह,<br>
प्रज्ञेची प्राप्ति सुखावह, (या सर्वाहुन) दुष्कृत्य न करणे सुखावह. (१४)</p>
</blockquote>
<h2>धम्मपदं २४—तण्हावग्गो</h2>
<blockquote class="gatha">
<p><a class="sc" data-uid="dhp334" id="334"></a>प्रमादी माणसाची तृष्णा आकाश-वेली सारखी वाढते,<br>
तो लोक-लोकात उड्या मारीत रहातो, जसे फळाच्या इच्छेने वनातले वानर. (१)</p>
<p><a class="sc" data-uid="dhp335" id="335"></a>ही निम्नतल, विषारी तृष्णा ज्याला जिंकुन घेते,<br>
त्याची दुक्खे पावसाळ्यातल्या 'बीरण' गवतासम वाढतात. (२)</p>
<p><a class="sc" data-uid="dhp336" id="336"></a>जो या निम्नतल, दुर्लाघ्य तृष्णेला जिंकुन घेतो,<br>
त्याचे शोक (गळुन) पडतात, जसे कमळावर (पडलेले) जलबिंदु. (३)</p>
<p><a class="sc" data-uid="dhp337" id="337"></a>इथे आलेल्या तुम्हा सर्वांना मंगल सांगतो,<br>
तृष्णेचे मुळ खणुन काढा, 'खस' च्या अपेक्षेने 'बीरण' खणुन (काढावे तसे),<br>
(त्याने) भुलैया पुन्हा-पुन्हा हानी करणार नाही, जसे पुर कळकीची (करतो). (४)</p>
<p><a class="sc" data-uid="dhp338" id="338"></a>जर मुळे इजाहीन व दृढ असतील, तर तोडलेला वृक्षही पुन्हा उगवतो,<br>
तसे तृष्णेची वृत्ती समुळ खणली नाही तर दुक्ख पुन्हा पुन्हा उत्पन्न होतात. (५)</p>
<p><a class="sc" data-uid="dhp339" id="339"></a>ज्याचे छत्तिस स्रोत अधिक मन-प्रसवित (मनासारखे) असतात,<br>
त्या दुष्ट-दृष्टीच्या (मानवा)चे संकल्प आसक्ति आश्रित होतात. (६)</p>
<p><a class="sc" data-uid="dhp340" id="340"></a>सारे स्रोत वहातात, (तृष्णारुपी) वेल अंकुरीत होत रहाते,<br>
(म्हणुन) ती वेल उगवताना दिसताच, प्रज्ञेने (तीची) मुळे कापावीत. (७)</p>
<p><a class="sc" data-uid="dhp341" id="341"></a>स्नेहरुपी नद्या प्राण्यांना प्रसन्न वाटतात, स्रोतासक्त सुखाचा वेध घेतात <br>
आणि ते मानव जन्म-वार्धक्य-मृत्यूत गुंततात. (८)</p>
<p><a class="sc" data-uid="dhp342" id="342"></a>तृष्णेने पुरस्कृत जन, बांधलेल्या सशासारखे (तृष्णेभोवती) घोटाळत रहातात,<br>
आसक्तिने बांधलेले (मानव) चिरकाल पुन्हा पुन्हा दुक्खाकडेच येतात. (९)</p>
<p><a class="sc" data-uid="dhp343" id="343"></a>तृष्णेने पुरस्कृत जन, बांधलेल्या सशासारखे (तृष्णेभोवती) घोटाळत रहातात,<br>
म्हणून वैराग्याची आकांक्षा असलेल्या भिक्खुने तृष्णेला दूर करावे. (१०)</p>
<p><a class="sc" data-uid="dhp344" id="344"></a>जो निर्वाणार्थी, वनस्थ-संकल्पि, तृष्णामुक्त होतो, (व पुन्हा) तृष्णेकडे धावतो,<br>
असा व्यक्ति म्हणजे (बंधन)मुक्त होउन, (पुन्हा) बंधनाकडे धावणारा. (११)</p>
<p><a class="sc" data-uid="dhp345" id="345"></a>या लोहाच्या, लाकडाच्या, दोराच्या बंधनांना ज्ञानीजन दृढ(बंधन) मानीत नाहीत,<br>
माणकांच्या कुंडलांच्या, पुत्राच्या, स्त्रिच्या आसक्तित रमणे (हे दृढ बंधन). (१२)</p>
<p><a class="sc" data-uid="dhp346" id="346"></a>या त्यागण्यास कठीण, बंधनांना ज्ञानी जन पतनोन्मुख, शिथील मानतात,<br>
ही(बंधने) तोडुन, कामसुख त्यागुन, अनपेक्षीत होउन, ते प्रवज्जित होतात. (१३)</p>
<p><a class="sc" data-uid="dhp347" id="347"></a>आसक्तित रममाण होतात ते धारेत पडतात, जसे कोळी स्वतः केलेल्या जाळ्यात (अडकतो). ही (बंधने) तोडुन, सर्व दुक्ख त्यागुन, अनपेक्षीत होउन,<br>
ज्ञानी जन प्रवज्जित होतात. (१४)</p>
<p><a class="sc" data-uid="dhp348" id="348"></a>पुर्वी मुक्त, नंतर मुक्त, आता मुक्त होउन भौतिकाच्या पार हो,<br>
सर्व बाजुंनी मनाला मुक्त करणारे 'जन्म-वृद्धत्व-मृत्यू'त पुन्हा येत नाहीत. (१५)</p>
<p><a class="sc" data-uid="dhp349" id="349"></a>तर्क-वितर्कात पडलेले, तीव्र आसक्त, (फक्त) शुभ पहाणारे, या जीवांची ....<br>
तृष्णा खुपच वाढते, ते वास्तवात बंधनांना दृढ करतात. (१६)</p>
<p><a class="sc" data-uid="dhp350" id="350"></a>वितर्क शमविण्यात मग्न, जागृत राहुन सदा अशुभ पहाणारे,<br>
असे (मानव) वास्तवात तृष्णा नष्ट करतात, भुलैयाला छेदुन जातात. (१७)</p>
<p><a class="sc" data-uid="dhp351" id="351"></a>निष्ठेप्रत पोचलेला, निर्भय, तृष्णाहीन, द्वेषहीन, (असा जो) ....<br>
भौतिक शल्यांचा उच्छेद करतो, हा त्याचा अंतिम समुच्चय होय. (१८)</p>
<p><a class="sc" data-uid="dhp352" id="352"></a>जो तृष्णाहीन, परिग्रहहीन, भाषा-काव्य पंडित,<br>
अक्षरांचा मेळ व त्याचे पुर्व-उत्तर क्रम जाणणारा आहे,<br>
तो मोठा प्रज्ञावान म्हणविला जातो, हे त्याचे अंतिम शरीर आहे. (१९)</p>
<p><a class="sc" data-uid="dhp353" id="353"></a>मी सर्व-विजयी, सर्व-बुद्धि-युक्त, सर्व-स्वभाव-आलप्त, सर्व-ज्ञानी, तृष्णा-क्षया<br>
मुळे मुक्त, स्वतःला योग्य जाणणारा आहे, (तर मी) काय उद्देश करु ? (२०)</p>
<p><a class="sc" data-uid="dhp354" id="354"></a>धम्मदान सर्व दानांना जिंकते, धम्मरस सर्व रसांना जिंकतो,<br>
धम्म-रमण सर्व रमणांना जिंकतो, तृष्णा-क्षय सर्व दुक्खांना जिंकतो. (२१)</p>
<p><a class="sc" data-uid="dhp355" id="355"></a>विलास दुर्बुद्धाला नष्ट करतात, जर तो पार (जाणे) शोधीत नाही,<br>
विलास-तृष्णेने दुर्बुद्ध, दुसर्‍या सारखे, स्वतःलाच नष्ट करतो. (२२)</p>
<p><a class="sc" data-uid="dhp356" id="356"></a>शेताचा दोष गवत, या जनांचा दोष आसक्ति,<br>
म्हणून अनासक्तास दिलेल्याचे (दानाचे) मोठे फळ होते. (२३)</p>
<p><a class="sc" data-uid="dhp357" id="357"></a>शेताचा दोष गवत, या जनांचा दोष द्वेष,<br>
म्हणून द्वेषहीनास दिलेल्याचे (दानाचे) मोठे फळ होते. (२४)</p>
<p><a class="sc" data-uid="dhp358" id="358"></a>शेताचा दोष गवत, या जनांचा दोष मोह,<br>
म्हणून निर्मोहीस दिलेल्याचे (दानाचे) मोठे फळ होते. (२४)</p>
<p><a class="sc" data-uid="dhp359" id="359"></a>शेताचा दोष गवत, या जनांचा दोष इच्छा,<br>
म्हणून निरीच्छास दिलेल्याचे (दानाचे) मोठे फळ होते. (२६)</p>
</blockquote>
<h2>धम्मपदं २४—भिक्खुवग्गो</h2>
<blockquote class="gatha">
<p><a class="sc" data-uid="dhp360" id="360"></a>चक्षुंचा संयम चांगला, कानांचा संयम चागला,<br>
नाकाचा संयम चांगला, जिभेचा संयम चांगला. (१)</p>
<p><a class="sc" data-uid="dhp361" id="361"></a>शरीराचा संयम चांगला, वाचेचा संयम चांगला,<br>
मनाचा संयम चांगला, सर्वत्र संयम चागला,<br>
सर्वत्र संयमाने भिक्खु सर्व वेदनांचे उच्चाटन करतो. (२)</p>
<p><a class="sc" data-uid="dhp362" id="362"></a>हात संयमितो, पाय संयमितो, वाचा संयमितो, उत्तम संयमितो,<br>
स्वतःत रममाण, एकटा मनन करतो, संतुष्ट रहातो, तोच भिक्खु. (३)</p>
<p><a class="sc" data-uid="dhp363" id="363"></a>जो वाणीने संयमि, विचाराने बोलणारा, र्निअहंकारी,<br>
सिद्धांत-अर्थ प्रकाशतो (दाखवतो), त्याचे बोलणे मधुर असते. (४)</p>
<p><a class="sc" data-uid="dhp364" id="364"></a>जो धम्म विहरतो, धम्म रममाण असतो, धम्माचे चिन्तन करतो,<br>
धम्माचे अनुसरण करतो, तो भिक्खु धम्माचा परिहार करीत नाही. (५)</p>
<p><a class="sc" data-uid="dhp365" id="365"></a>स्वलाभाची अवहेलना करुनये, इतरांच्या (लाभाची) इर्ष्या करु नये,<br>
इतरांच्या (लाभाची) इर्ष्या करणारा भिक्खु एकाग्रते कडे जात नाही. (६)</p>
<p><a class="sc" data-uid="dhp366" id="366"></a>अल्प लाभाने देखील जो भिक्खु स्वलाभाची अवहेलना करीत नाही,<br>
त्या क्रियाशील, शुद्ध-जीवी (भिक्खु)ची श्रेष्ठजन प्रशंसा करतात. (७)</p>
<p><a class="sc" data-uid="dhp367" id="367"></a>सर्व नाम-रुपात (भौतिक जगात) ज्याचा काहींच स्व-अर्थ नाही,<br>
कांहीच नसतानाही जो चिंता करीत नाही, त्याला भिक्खु म्हणतात. (८)</p>
<p><a class="sc" data-uid="dhp368" id="368"></a>मैत्रीभावाने विहार करणारा, बुद्ध-उपदेशाने प्रसन्न होणारा,<br>
जीवन-क्रियांचे शमन करुन सुखरुप शान्ती पदाला जातो. (९)</p>
<p><a class="sc" data-uid="dhp369" id="369"></a>भिक्खु ! ही होडी रिकामी करा, रिकामी होडी त्वरीत पोचेल,<br>
आसक्ति आणि द्वेष तोडा, त्याने (तुम्हि) निर्वाणाप्रत पोचाल. (१०)</p>
<p><a class="sc" data-uid="dhp370" id="370"></a> पाच तोडा, पाच सोडा, पाचांचे उत्तम पालन करा,<br>
पाचांची संगती पार करा, असा भिक्खु 'पुर पार' म्हणविला जातो. (११)</p>
<p><a class="sc" data-uid="dhp371" id="371"></a>ध्यान ठेव भिक्खु ! भ्रमित-चित्त होणे नको प्रमादात, नको कामगुणात.<br>
प्रमादात (तप्त) लोह-गोळा गिळु नकोस,<br>
जळताना 'हे दुक्ख आहे' असा अक्रोश (तुला) करावा लागु नये. (१२)</p>
<p><a class="sc" data-uid="dhp372" id="372"></a>अप्रज्ञ(मानवा)स चित्त-एकाग्रता नाही, चित्त-एकाग्रता नसेल (तर) प्रज्ञा नाही,<br>
ज्याच्याकडे चित्त-एकाग्रता व प्रज्ञा दोन्ही आहेत तो निर्वाणा जवळ असतो़(१३)</p>
<p><a class="sc" data-uid="dhp373" id="373"></a>(शुन्यागारात) एकान्त-घरात प्रवेशणारा भिक्खु शांत चित्त होतो,<br>
सम्यक सिद्धांत पहाणारा (भिक्खु) लोकोत्तर आनंदित होतो. (१४)</p>
<p><a class="sc" data-uid="dhp374" id="374"></a>जसे जसे (मानवाला) स्कंन्धांचीउत्पत्ति-विना आकलन होतो,<br>
(तसे तसे) त्याला प्रेम-प्रसन्नता आणि अमृताची जाण होते. (१५)</p>
<p><a class="sc" data-uid="dhp375" id="375"></a>प्रज्ञावान भिक्खुने सर्व प्रथम हे केले पाहिजे ....<br>
इन्द्रिय-संयम, सन्तुष्टी, भिक्खु-नियमांचे संयमाचे पालन. (१६)</p>
<p><a class="sc" data-uid="dhp376" id="376"></a>शुद्ध-जीवीका असलेल्या, मंगलकारी, क्रियाशील मित्राची संगत करावी,<br>
मैत्रीपुर्ण सेवा करणारा, कुल आचार करणारा व्हावे,<br>
त्यातुनच अति-आनन्दित होउन दुक्खाचा अन्त करावा. (१७)</p>
<p><a class="sc" data-uid="dhp377" id="377"></a>जसे चमेली(ची वेल) कोमेजलेल्या फुलांना पाडून टाकते,<br>
तसे आसक्ति व द्वेष यांचे उच्चाटन करावे. (१८)</p>
<p><a class="sc" data-uid="dhp378" id="378"></a>जो कायेने शान्त, वाचेने शान्त, शान्त-एकाग्र-चित्त,<br>
लौकिक अमिष त्यागलेला आहे, त्या भिक्खुला उपशान्त म्हणतात. (१९)</p>
<p><a class="sc" data-uid="dhp379" id="379"></a>जो स्वतःचा उदय स्वतः , स्वतःचे परिक्षण स्वतः करतो,<br>
तो आत्मसंयमी, स्मृतीवान भिक्खु सुखात विहरतो. (२०)</p>
<p><a class="sc" data-uid="dhp380" id="380"></a>(मानव) स्वतः स्वतःचा स्वामि आहे, स्वतः स्वतःची गती आहे,<br>
म्हणुन स्वतःच स्वतःला असे संयमित ठेवा जसे व्यापारी उमद्या घोड्याला. (२१)</p>
<p><a class="sc" data-uid="dhp381" id="381"></a>जो भिक्खु आनन्द-चित्त आहे, बुद्धाच्या शिकवणीने प्रसन्न आहे,<br>
(तो) जीवन-क्रियांचे मनन करुन सुखरुप शान्ती पदाला जातो. (२२)</p>
<p><a class="sc" data-uid="dhp382" id="382"></a>जो भिक्खु तारुण्यात निश्चयाने बुद्धाच्या शिकवणीत सम्मीलीत होतो,<br>
तो आभळ-मुक्त चन्द्रा सारखा या लोकांत प्रकाशमान होतो़ (२३)</p>
</blockquote>
<h2>धम्मपदं २६—ब्राह्मणवग्गो</h2>
<blockquote class="gatha">
<p><a class="sc" data-uid="dhp383" id="383"></a>हे ब्राह्मणा ! स्रोत तोडुन टाक, प्रयत्नाने कामना दुर कर,<br>
भौतिकतेचा क्षय करुन अकृताचा (आभभौतिकतचा) जाणकार हो, ब्राह्मणा ! (१)</p>
<p><a class="sc" data-uid="dhp384" id="384"></a>जेंव्हा ब्राह्मण दोन  स्वभाव-गुणांत पारंगत होतो,<br>
त्या ज्ञानीची सर्व बंधने विनाशाकडे जातात. (विनाश पावतात) (२)</p>
<p><a class="sc" data-uid="dhp385" id="385"></a>ज्याचा पार, अपार, परापार असत नाही,<br>
जो निर्भय, निर्बंध आहे, त्याला मी ब्राह्मण म्हणतो़ (३)</p>
<p><a class="sc" data-uid="dhp386" id="386"></a>जो ध्यानी, निर्मळ, कृतकृत्य, स्रोतहीन आहे,<br>
ज्याने उत्तम अर्थ (परम्‌ अर्थ) प्राप्त केला आहे, त्याला मी ब्राह्मण म्हणतो़ (४)</p>
<p><a class="sc" data-uid="dhp387" id="387"></a>दिवसा सुर्य तळपतो, रात्री चन्द्र प्रकाशतो,<br>
सशस्त्र क्षत्रिय तळपतो, ध्यानमग्न ब्राह्मण तळपतो,<br>
पण बुद्ध आपल्या तेजाने सर्व दिवस-रात्र तळपत असतात. (५)</p>
<p><a class="sc" data-uid="dhp388" id="388"></a>ज्याचे दुष्कर्म वाहुन गेले आहेत तो ब्राह्मण, आचरण सम्यक आहे तो श्रमण,<br>
ज्याने चित्त-दोष दूर सारले आहेत तो प्रवज्जित म्हणविला जातो. (६)</p>
<p><a class="sc" data-uid="dhp389" id="389"></a>ब्राह्मणावर प्रहार करु नये, ब्राह्मणाने त्याच्यावर कोप करु नये,<br>
ब्राह्मणाची हत्या करणार्‍याचा धिक्कार, त्यापेक्षा त्याच्यावर कोपणार्‍याचा धिक्कार. (७)</p>
<p><a class="sc" data-uid="dhp390" id="390"></a>मनाला प्रिय असलेल्याचा निषेध, हे (ही गोष्ट) ब्राह्मणाला कमी श्रेष्ठ नाही,<br>
जस जसे मन हिंसा-निवृत्त होते, तस तसे दुक्खाचे मन होते. (८)</p>
<p><a class="sc" data-uid="dhp391" id="391"></a>ज्याच्या कोयेने, वाचेने, मनाने दुष्कृत्य केलेले नाही,<br>
या तीन्ही ठिकाणी जो संयमित आहे, त्याला मी ब्राह्मण म्हणतो. (९)</p>
<p><a class="sc" data-uid="dhp392" id="392"></a>सम्यक सम्बुद्धाने उपदेशीलेला सिद्धांत ज्याच्याकडुन जाणुन घेतला,<br>
त्याला तसाच दक्षतेने नमस्कार करावा जसा ब्राह्मण अग्निहोत्राला करतो़ (१०)</p>
<p><a class="sc" data-uid="dhp393" id="393"></a>ना जटेने, ना गोत्राने, ना जन्माने, ब्राह्मण होतो,<br>
ज्याच्यात सत्यता, सदाचार, शुचिता असते तो ब्राह्मण. (११)</p>
<p><a class="sc" data-uid="dhp394" id="394"></a>हे दुर्बुद्ध (मानवा)! या जटा कशाला ? हे व्याघ्र-वस्त्र कशाला ?<br>
आतुन गडद (मळलेला) आहेस, बाहेरुन घासतो (धुतो) आहेस. (१२)</p>
<p><a class="sc" data-uid="dhp395" id="395"></a>जो चिंध्या धारण केलेला जीव, ज्याच्या धमन्या दिसत आहेत,<br>
एकटा वनात ध्यानस्थ आहे, त्याला मी ब्राह्मण म्हणतो. (१३)</p>
<p><a class="sc" data-uid="dhp396" id="396"></a>ब्राह्मण मातेच्या योनीतुन उत्पन्न झाला त्याला मी ब्राह्मण म्हणत नाही,<br>
त्याला 'भो' (सन्माननीय संबोधन) संबोधतात,<br>
जो 'कांही' बाळगुन असतो (त्याला मी ब्राह्मण म्हणत नाही). जो कांहीही बाळगुन नाही,<br>
कांहीही घेत नाही, त्याला मी ब्राह्मण म्हणतो. (१४)</p>
<p><a class="sc" data-uid="dhp397" id="397"></a>सर्व बंधने तोडुनही ज्याला चिन्ता वाटत नाही,<br>
ज्याने सर्व संगती (पाश) विभक्त केले आहेत, त्याला मी ब्राह्मण म्हणतो. (१५)</p>
<p><a class="sc" data-uid="dhp398" id="398"></a>दोर्‍या, पट्‌टे, साखळ्या तोडुन, (गाडी जुंपतात ते) जु झिडकारुन,<br>
जो बाधारहीत होउन बुद्ध होतो, त्याला मी ब्राह्मण म्हणतो. (१६)</p>
<p><a class="sc" data-uid="dhp399" id="399"></a>शिव्या, दण्ड, बन्धन, यांना जो अदृष्टपणे (चांगुलपणाने) सहन करतो,<br>
क्षमा-शक्ती हीच ज्याची प्रबळ-सेना आहे, त्याला मी ब्राह्मण म्हणतो. (१७)</p>
<p><a class="sc" data-uid="dhp400" id="400"></a>जो अक्रोधी, व्रतस्थ, शीलवान, स्वल्प (विक्राळ नाही) आहे,<br>
जो संयमित, अन्तिम-शरीरी आहे, त्याला मी ब्राह्मण म्हणतो. (१८)</p>
<p><a class="sc" data-uid="dhp401" id="401"></a>कमळ पानावर जलबिंदु वा सुईच्या टोकावर मोहोरी,<br>
तसा कामनांशी जो चिकटुन रहात नाही, त्याला मी ब्राह्मण म्हणतो. (१९)</p>
<p><a class="sc" data-uid="dhp402" id="402"></a>जो आपल्या दुक्खाचा क्षय इथेच स्पष्ट जाणतो,<br>
जो भारमुक्त, बंधमुक्त (आहे), त्याला मी ब्राह्मण म्हणतो. (२०)</p>
<p><a class="sc" data-uid="dhp403" id="403"></a>जो गंभीर-प्रज्ञ, सुजाण, मार्ग-अमार्गाचा सुज्ञ आहे,<br>
ज्याला उत्तम अर्थ प्राप्त झाला आहे, त्याला मी ब्राह्मण म्हणतो. (२१)</p>
<p><a class="sc" data-uid="dhp404" id="404"></a>जो गृहस्थ व गृहहीन दोहो पासुनही अलिप्त आहे,<br>
जो घरापासुन दूर, निरीच्छ आहे, त्याला मी ब्राह्मण म्हणतो. (२२)</p>
<p><a class="sc" data-uid="dhp405" id="405"></a>जो चर-अचर प्राण्यांना दण्डित करण्या पासुन अलिप्त असतो,<br>
जो ना मारतो ना घात करतो, त्याला मी ब्राह्मण म्हणतो. (२३)</p>
<p><a class="sc" data-uid="dhp406" id="406"></a>विरोधकांत अविरोधी, दण्डधारींमधे शांत,<br>
ग्रहणकर्त्यांत अग्रहणकारी, त्याला मी ब्राह्मण म्हणतो. (२४)</p>
<p><a class="sc" data-uid="dhp407" id="407"></a>ज्याचा (चित्तातुन) मोह, द्वेष, मान, अहंकार, मत्सर निखळला आहे,<br>
जसे सुईच्या टोकावरुन मोहोरी (निखळावी), त्याला मी ब्राह्मण म्हणतो. (२५)</p>
<p><a class="sc" data-uid="dhp408" id="408"></a>जो कर्कश (अप्रिय) न बोलता सत्य वचन बोलतो, ज्याने (या बोलण्याने) कुणीही क्रोधित होत नाही, त्याला मी ब्राह्मण म्हणतो. (२४)</p>
<p><a class="sc" data-uid="dhp409" id="409"></a>लांब वा अखुड, लहान वा मोठी, चांगली वा वाईट,<br>
जी (जोवर) कुणी दिलेली नाही, (तोवर ती वस्तु, गोष्ट) घेत नाही,<br>
(चोरी करीत नाही) त्याला मी ब्राह्मण म्हणतो. (२७)</p>
<p><a class="sc" data-uid="dhp410" id="410"></a>ज्याला या लोकांत व दुसर्‍या लोकात (कसलीही) आशा असत नाही,<br>
जो निरीच्छ, निर्बंध आहे, त्याला मी ब्राह्मण म्हणतो. (२८)</p>
<p><a class="sc" data-uid="dhp411" id="411"></a>ज्याच्या (मनात) इतरांचा संशयाचे कांहीही निमित्त असत नाही,<br>
ज्याला अगाध अमृताची प्राप्ति झाली आहे, त्याला मी ब्राह्मण म्हणतो. (२९)</p>
<p><a class="sc" data-uid="dhp412" id="412"></a>ज्याने सत्कर्म व दुष्कंर्म दोहोंच्या इच्छा पार केल्या आहेत,<br>
जो शुद्ध व शोकरहीत आहे, त्याला मी ब्राह्मण म्हणतो. (३०)</p>
<p><a class="sc" data-uid="dhp413" id="413"></a>जो चन्द्रा सारखा निर्मळ, शुद्ध सुस्पष्ट व स्वच्छ (मनाचा) आहे,<br>
ज्याचा मोद-भाव अतिक्षीण झाला आहे, त्याला मी ब्राह्मण म्हणतो. (३१)</p>
<p><a class="sc" data-uid="dhp414" id="414"></a>ज्याने हा धोकादायक व दुर्गम संसार-मोह ओलांडला आहे,<br>
ध्यानधारणेत उत्तीर्ण, तृष्णेच्या पार गेलेला, निःसंशयी,<br>
ज्याच्या निवृत्तीला कारण नाही, त्याला मी ब्राह्मण म्हणतो. (३२)</p>
<p><a class="sc" data-uid="dhp415" id="415"></a>जो वासनांचा निःपात करुन बेघर होउन प्रवज्जित झाला आहे,<br>
ज्याचा वासना-भाव अति-क्षीण झाला आहे, त्याला मी ब्राह्मण म्हणतो. (३३)</p>
<p><a class="sc" data-uid="dhp416" id="416"></a>जो तृष्णांचा निःपात करुन बेघर होउन प्रवज्जित झाला आहे,<br>
ज्याचा तृष्णा-भाव अति-क्षीण झाला आहे, त्याला मी ब्राह्मण म्हणतो. (३४)</p>
<p><a class="sc" data-uid="dhp417" id="417"></a>ज्याने मानवी संबंध तोडले आहेत, जो दिव्य संबंधांच्या पार गेला आहे,<br>
जो सर्व संबंधांपासुन परावृत्त आहे, त्याला मी ब्राह्मण म्हणतो. (३४)</p>
<p><a class="sc" data-uid="dhp418" id="418"></a>जो प्रीती आणि अप्रीती सोडुन, शांत-भाव प्राप्त, क्लेशहीन आहे,<br>
ज्या वीराने सर्व लोकांना जिंकले आहे, त्याला मी ब्राह्मण म्हणतो. (३६)</p>
<p><a class="sc" data-uid="dhp419" id="419"></a>जो सर्व प्राणिमात्रांची उत्पत्ति आणि अंत जाणतो,<br>
जो अनासक्त, सन्मार्गावर आहे, सुज्ञानी आहे, त्याला मी ब्राह्मण म्हणतो.(३७)</p>
<p><a class="sc" data-uid="dhp420" id="420"></a>ज्याची गती देव, गंधर्व, मानव (कुणीही) जाणीत नाहीत,<br>
ज्याचे स्रोत क्षीण झाले आहेत, त्याला मी ब्राह्मण म्हणतो. (३८)</p>
<p><a class="sc" data-uid="dhp421" id="421"></a>ज्याचे पुर्वी, आता, पुढेही कांहीच (भौतिक वस्तुमात्र) नाही,<br>
जो कांहीही बाळगुन नाही, कांहीही घेत नाही, त्याला मी ब्राह्मण म्हणतो. (३९)</p>
<p><a class="sc" data-uid="dhp422" id="422"></a>जो वृषभ (सशक्त), श्रेष्ठ, वीर, महर्षि, विजेता आहे,<br>
तृष्णाहीन, स्नात, सुज्ञानी आहे, त्याला मी ब्राह्मण म्हणतो. (४०)</p>
<p><a class="sc" data-uid="dhp423" id="423"></a>जो पुर्व-स्थान जाणतो, स्वर्ग व नरक पहातो,<br>
ज्याचे (पुर्न)जीवन-क्षीण झाले आहे, जो प्रज्ञावान, मननी (मनन करणारा) आहे,<br>
जो सद्‌-जीवन समाप्त (निर्वाण प्राप्त) आहे, त्याला मी ब्राह्मण म्हणतो. (४१)</p>
</blockquote>
</article>
<aside id="metaarea">
<p><cite class="book">मुक्तिपथ</cite></p>
<p>(धम्मपदाचा मराठी अनुवाद)</p>
<p>- तिपिटक - सुत्तपिटक - संयुक्तनिकायो - धम्मपदं -</p>
<p>अनुवादक: <span class="author">अशोक तपासे</span> पालि भाषा मुक्त अभ्यासक, <span class="author">हर्षदा तपासे</span> एम.ए.(मराठी),एम.ए.(पालि)</p>
<p>हे पुस्तक निःशुल्क वितरणासाठी प्रकाशित करण्यास अनुवादक लेखकांची
कोणतीही हरकत नाही परंतु आगाऊ कळवुन परवानगी आवश्यक आहे.</p>
<p>संपर्क : अशोक तपासे, ११०२ / १७, ट्रिनीटी हिल्स, हावरे सिटी, कासार वडवली, घोडबंदर रोड, ठाणे. डाक अनुक्रमांक – ४००६१५.</p>
<p>The Translator Authors have no objection to publish this Book for free distribution, but written permission is solicited.</p>
<p>Ashok Tapase. 1102/17, Trinity Hills, Haware Citi, Kasar Wadavli, Ghodbundar Road, Thane. Maharashtra State, India. PIN – 400615.</p>
<p>Email: piyadassi.asok@gmail.com</p>
<p>Contact Telephone Nos. : +91 9930112113, +91 9969112113, +91 8879112113</p>
<p>मुखपृष्ठ : अजिंठा गुंफा, औरंगाबाद, महाराष्ट्र.</p>
<p>Download pdf version with footnotes: <a href="http://www.buddhistelibrary.org/en/displayimage.php?pid=246">http://www.buddhistelibrary.org/</a>.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
