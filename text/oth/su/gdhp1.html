<!DOCTYPE html>
<html>
<head>
<meta charset="UTF-8">
<meta author="Titus">
<title></title>
</head>
<body>
<div id="text" lang="gr">
<section class="sutta" id="1" data-uid="gdhp">
<article>
<div class="hgroup">
<p class="division">Gāndhārī Dharmapada</p>
</div>
<h2>1. brammaṇa vagga</h2>
<blockquote class="gatha"><p>Budhavarmasa ṣamaṇasa<br>Budhaṇadisa[r]dhavayarisa<br>ida Dharmapadasa postaka<br>Dharmaśraveṇa likhida arañi</p>
<p><a class="sc" data-uid="gdhp1" id="1"></a>na jaḍa'i na gotreṇa<br>na yaca bhodi bramaṇo<br>yo du brahetva pavaṇa<br>aṇu-thulaṇi sarvaśo<br>brahidare va pavaṇa<br>brammaṇo di pravucadi. (1)</p>
<p><a class="sc" data-uid="gdhp2" id="2"></a>ki di jaḍa'i drumedha<br>ki di ayiṇa-śaḍi'a<br>adara gahaṇa kitva<br>bahire parimajasi. (2)</p>
<p><a class="sc" data-uid="gdhp3" id="3"></a>yasa dharmo vi'aṇe'a<br>same-sabudha-deśida<br>sakhaca ṇa namase'a<br>agi-hotra ba brammaṇo. (3)</p>
<p><a class="sc" data-uid="gdhp4" id="4"></a>na yaca brammaṇo bhodi<br>na trevija na śotri'a<br>na agi-parikirya'i<br>udake oruhaṇeṇa va. (4)</p>
<p><a class="sc" data-uid="gdhp5" id="5"></a>purve-nivasa yo uvedi<br>svaga avaya ya paśadi<br>atha jadi-kṣaya prato<br>abhiña-vosido muṇi, (5)</p>
<p><a class="sc" data-uid="gdhp6" id="6"></a>edahi trihi vijahi<br>treviju bhodi brammaṇu<br>vijacaraṇa-sabarṇo<br>brammaṇo di pravucadi. (6)</p>
<p><a class="sc" data-uid="gdhp7" id="7"></a>trihi vijahi sabarṇo<br>śadu kṣiṇa-puṇarbhavu<br>asido sarva-lokasya<br>brammaṇo di pravucadi. (7)</p>
<p><a class="sc" data-uid="gdhp8" id="8"></a>taveṇa bramma-yiryeṇa<br>sañameṇa dameṇa ca<br>edeṇa brammaṇo bhodi<br>eda brammaña utamu. (8)</p>
<p><a class="sc" data-uid="gdhp9" id="9"></a>china sodu parakamu<br>kama praṇuyu bramaṇa<br>na apraha'i muṇi kama<br>ekatvu adhikachadi. (9)</p>
<p><a class="sc" data-uid="gdhp10" id="10"></a>china sodu parakamu<br>kama praṇuyu bramaṇa<br>sagharaṇa kṣaya ñatva<br>akadaño si brammaṇa. (10)</p>
<p><a class="sc" data-uid="gdhp11" id="11"></a>na brammanasa prahare'a<br>nasa muje'a bramaṇi<br>dhi bramaṇasa hadara<br>tada vi dhi yo ṇa mujadi. (11)</p>
<p><a class="sc" data-uid="gdhp12" id="12"></a>madara pidara j̄atva<br>rayaṇa dvayu śotri'a<br>raṭha saṇayara1 j̄atva<br>aṇiho yadi brammaṇo. (12)</p>
<p><a class="sc" data-uid="gdhp13" id="13"></a>rayana pradhamu j̄atva<br>pariṣa ja aṇadara<br>doṣi sa-señaka j̄atva<br>aṇiho yadi brammaṇo. (13)</p>
<p><a class="sc" data-uid="gdhp14" id="14"></a>yada dva'eṣu dharmeṣu<br>parako bhodi brammaṇo<br>athasa sarvi sañoka<br>asta=g̱achadi jaṇada. (14)</p>
<p><a class="sc" data-uid="gdhp15" id="15"></a>na bramaṇasediṇa kiji bhodi<br>yo na nisedhe maṇasa pri'aṇi<br>yado yado y=asa maṇo nivartadi<br>tado tado samudim aha saca. (15)</p>
<p><a class="sc" data-uid="gdhp16" id="16"></a>brahetva pavaṇi brammaṇo<br>sama'irya śramaṇo di vucadi<br>parvahi'a atvaṇo mala<br>tasa parva'ido di vucadi. (16)</p>
<p><a class="sc" data-uid="gdhp17" id="17"></a>na aho brammaṇa bromi<br>yoṇeka-matra-sabhamu<br>bho-va'i namu so bhodi<br>sayi bhodi sakijaṇo<br>akijaṇa aṇadaṇa<br>tam aho bro mmaṇa.1 (17)</p>
<p><a class="sc" data-uid="gdhp18" id="18"></a>niha'i daṇa bhudeṣu<br>traseṣu thavaresu ca<br>yo na hadi na ghadhedi<br>tam aho bromi bramaṇa. (18)</p>
<p><a class="sc" data-uid="gdhp19" id="19"></a>yo du drigha ci rasa ji<br>aṇo-thulu śuhśauhu<br>loki adiṇa na adi'adi<br>tam aho brommi bramaṇa. (19)</p>
<p><a class="sc" data-uid="gdhp20" id="20"></a>yo du kama prahatvaṇa<br>aṇakare parivaya<br>kama-bhoka-parikṣiṇa<br>tam aho bromi bramaṇa. (20)</p>
<p><a class="sc" data-uid="gdhp21" id="21"></a>vari puṣkara-patre va<br>arage-r-iva sarṣava<br>yo na lipadi kamehi<br>tam ahu bromi brammaṇa. (21)</p>
<p><a class="sc" data-uid="gdhp22" id="22"></a>akakaśa viñamaṇi<br>gira saca udira'i<br>ya'i naviṣa'i kaji<br>tam ahu bromi brammaṇa. (22)</p>
<p><a class="sc" data-uid="gdhp23" id="23"></a>yasya ka'eṇa vaya'i<br>maṇasa nasti drukida<br>savrudu trihi ṭ́haṇehi<br>tam aho bromi brammaṇa. (23)</p>
<p><a class="sc" data-uid="gdhp24" id="24"></a>vaśada varada<br>mana-bhāṇī aṇudhada<br>artha dharma ja deśedi<br>tam aho bromi brammaṇa. (24)</p>
<p><a class="sc" data-uid="gdhp25" id="25"></a>vaśada varada<br>mana-bhaṇi aṇudhada<br>uttamatthaṃ anuppattaṃ<br>tam aho bromi brammaṇa. (25)</p>
<p><a class="sc" data-uid="gdhp26" id="26"></a>yasya rako ca doṣo ca<br>avija ca vira'ida<br>kṣiṇasavu arahada<br>khīṇāsavaṃ arahantaṃ<br>tam ahu bromi brammaṇa. (26)</p>
<p><a class="sc" data-uid="gdhp27" id="27"></a>yasya rako ca doṣo ca<br>maṇu makṣu pravadido<br>paṇa-bhara visañutu<br>tam ahu bromi brammaṇo. (27)</p>
<p><a class="sc" data-uid="gdhp28" id="28"></a>ak(r)ośa vadha-baña ca<br>aduṭh(u) yo tidikṣadi<br>kṣadi-bala balaṇeka<br>tam ahu bromi brammaṇa. (28)</p>
<p><a class="sc" data-uid="gdhp29" id="29"></a>avirudhu virudheṣu<br>ata-daṇeṣu nivudu<br>sadaṇeṣu aṇadaṇa<br>tam aho bromi brammaṇa. (29)</p>
<p><a class="sc" data-uid="gdhp30" id="30"></a>yo idheva pre'aṇadi<br>dukhasa kṣaya atvaṇo<br>vipramutu visañutu<br>tam aho bromi brammaṇa. (30)</p>
<p><a class="sc" data-uid="gdhp31" id="31"></a>navaj̄a'i navij̄apu<br>pavaka na vicida'i<br>sadaśam atha-daśavi<br>tam aho bromi bramaṇa. (31)</p>
<p><a class="sc" data-uid="gdhp32" id="32"></a>asatsiṭha ghahaṭ́hehi<br>aṇakarehi y=uha'i<br>aṇova-sari apicha<br>tam aho brommi brammaṇa. (32)</p>
<p><a class="sc" data-uid="gdhp33" id="33"></a>aradi radi ca yo hitva<br>sab(r)ayaṇ(o) pradisvado<br>sarva-bhava-parikṣiṇa<br>tam aho brommi brammaṇa. (33)</p>
<p><a class="sc" data-uid="gdhp34" id="34"></a>yasa pure ya pacha ya<br>.......i<br>akijaṇa aṇadaṇa<br>tam ahu brommi brammaṇa. (34)</p>
<p><a class="sc" data-uid="gdhp36" id="36"></a>yasa pari avare ca<br>para ....<br>vikada-dvara visañota<br>tam ano brommi brammaṇa. (35)</p>
<p><a class="sc" data-uid="gdhp36" id="36"></a>chitvaṇa paja saṃdaṇa<br>.....<br>nani-bhava-parikṣiṇa<br>tam ahu bromi bramaṇa. (36)</p>
<p><a class="sc" data-uid="gdhp37" id="37"></a>ruva=chada rasa gan̄a<br>phaṣa dhama ya kevala<br>praha'i na paritasadi<br>tam ahu brommi brammaṇa. (37)</p>
<p><a class="sc" data-uid="gdhp38" id="38"></a>patsukula-dhara jadu<br>kiśa dhamaṇi-sadhada<br>jayada rukha-mulasya<br>tam ahu brommi bramaṇa. (38)</p>
<p><a class="sc" data-uid="gdhp39" id="39"></a>eṇe-jag̱a kiśa vira<br>apahara alolubh।u<br>apaṭ́ha apa-kica ji<br>tam ahu brommi brammaṇa. (39)</p>
<p><a class="sc" data-uid="gdhp40" id="40"></a>akrodhu aṇuvayasaṃ<br>viprasana aṇavila<br>cadra ba vimali śudhu<br>tam ahu bromi brammaṇa. (40)</p>
<p><a class="sc" data-uid="gdhp41" id="41"></a>..... (ra dhira)(?)<br>. (h) . (v)iy(i)daviṇo<br>aṇiha nadaka budhu<br>tam ahu bromi bramaṇa. (41)</p>
<p><a class="sc" data-uid="gdhp42" id="42"></a>chetva nadhi valatra ya<br>sadaṇa samadikrammi<br>uksita-phali'a vira<br>tam aho brommi brammaṇa. (42)</p>
<p><a class="sc" data-uid="gdhp43" id="43"></a>yasa gadi na jaṇadi<br>deva gan̄ava-maṇ ..<br>tadhakadasa budhasa<br>tam ahu brommi bramaṇa. (43)</p>
<p><a class="sc" data-uid="gdhp44" id="44"></a>yo cudi uvedi satvaṇa<br>vavati ca ।vi sa।rvaśo<br>budhu adima-śarira<br>tam aho bromi bramaṇa. (44)</p>
<p><a class="sc" data-uid="gdhp45" id="45"></a>akrodhu aṇuvayasa<br>vipramutu p(u)ṇa(r)bhava<br>budhu vada-mala dhira<br>tam aho bromi bramaṇa. (45)</p>
<p><a class="sc" data-uid="gdhp46" id="46"></a>yo du puñe ca pave ca<br>uhu ṣag̱a uvaca'i<br>aṣag̱a viraya budhu<br>tam anu bromi bramaṇa. (46)</p>
<p><a class="sc" data-uid="gdhp47" id="47"></a>ja'i para-kada budhu<br>jidavi akadaggadi<br>pruju deva-maṇuśaṇa<br>tam ahu brommi bramana. (47)</p>
<p><a class="sc" data-uid="gdhp48" id="48"></a>ja'i para-kada budhu<br>kida-kica aṇasr̥vu<br>budhu daśabaloveda<br>tam ahu bromi bramaṇa. (48)</p>
<p><a class="sc" data-uid="gdhp49" id="49"></a>gammira-praña medhavi<br>margamargasa ko'i'a<br>utamu pravara vira<br>tam ahu brommi bramaṇa. (49)</p>
<p><a class="sc" data-uid="gdhp50" id="50"></a>diva tavadi adicu<br>radi avha'i cadrimu<br>sanadhu kṣa।tri'o tavadi<br>j̄a'i tavadi bramaṇo<br>adha sarva aho-ratra<br>budhu tavadi teyasa. (50)</p></blockquote>
<h2>2. bhikhu vagga</h2>
<blockquote class="gatha"><p><a class="sc" data-uid="gdhp51" id="51"></a>ka'eṇa savrudo bhikhu<br>atha vaya'i savrudo<br>maṇeṇa savrudo bhikhu<br>sarva druggade'o jahi. (1)</p>
<p><a class="sc" data-uid="gdhp52" id="52"></a>ka'eṇa sañamu sadhu<br>sadhu vaya'i sañamu<br>maṇeṇa sañamu sadhu<br>sadhu savatra sañamu<br>sarvatra sañado bhikhu<br>sarva dugadi'o jahi. (2)</p>
<p><a class="sc" data-uid="gdhp53" id="53"></a>hasta-sañadu pada-sañadu<br>vaya-sañadu savudidri'o<br>aj̄atva-।rado samahido<br>eko saduṣido tam ahu bhikhu (3)</p>
<p><a class="sc" data-uid="gdhp54" id="54"></a>yo muheṇa sañado bhikhu<br>mana-bhaṇi aṇudhado<br>artha dhar।ma Ci deśedi<br>masuru tasa bhasida. (4)</p>
<p><a class="sc" data-uid="gdhp55" id="55"></a>śuñakare praviṭhasa<br>śada-citasa bhikhuṇo<br>amaṇuṣa-radi। bhodi<br>sa(m)e dhar(ma) vivaśadu. (5)</p>
<p><a class="sc" data-uid="gdhp56" id="56"></a>yado yado sammaṣadi<br>kanaṇa udaka-vaya<br>lahadi pridi-।pramoju<br>amudu ta vi'aṇadu. (6)</p>
<p>śuñakare pravithasa<br>śada-citasa bhikhuṇo<br>ama।ṇuṣa-radi bhodi<br>same dharma vivaśadu. (5)</p>
<p><a class="sc" data-uid="gdhp57" id="57"></a>pajagi'eṇa turi'eṇa<br>na radi bhodi tadiśa<br>(ya)।tha '(e)kaga-citasa<br>same dharma vivaśadu. (7)</p>
<p><a class="sc" data-uid="gdhp58" id="58"></a>nasti j̄aṇa aprañasa<br>praña nasti aj̄ayado<br>yasa jaṇa ca praña ya<br>so hu । nirvaṇasa sadi'i. (8)</p>
<p><a class="sc" data-uid="gdhp59" id="59"></a>tatra'i adi bhavadi<br>tadha prañasa bhikhuṇo<br>idri'a-goti saduṭhi<br>pradimukhe i .. ।r(o). (9)</p>
<p><a class="sc" data-uid="gdhp60" id="60"></a>mitra bhaye'a paḍiruva<br>śudhayiva ata(dr)idi<br>paḍisadhara-guti=sa<br>ayara-kuśa ...<br>tadu ayara-kuśalo<br>suhu bhikhu vihaṣisi. (10)</p>
<p><a class="sc" data-uid="gdhp61" id="61"></a>salavhu nadimañe'a<br>nañeṣa sviha'o si'a<br>añeṣa sviha'o bhikhu<br>samadhi nadhikachadi. (11)</p>
<p><a class="sc" data-uid="gdhp62" id="62"></a>apa-labho du yo bhikhu<br>salavhu nadimañadi<br>ta gu deva praśaj̄adi<br>śudhayivu atadrida. (12)</p>
<p><a class="sc" data-uid="gdhp63" id="63"></a>kamaramu kama-radu<br>kamu aṇuvicida'o<br>kamu aṇusvaro bhikhu<br>sadharma parihayadi. (13)</p>
<p><a class="sc" data-uid="gdhp64" id="64"></a>dhamaramu dhama-radu<br>dhamu aṇuvicida'o<br>dhamu aṇusvaro bhikhu<br>sadharma na parihayadi. (14)</p>
<p><a class="sc" data-uid="gdhp65" id="65"></a>na śila-vada-matreṇa<br>baho-ṣukeṇa va maṇo<br>adha samadhi-labheṇa<br>vevita-śayaṇeṇa va (15)</p>
<p><a class="sc" data-uid="gdhp66" id="66"></a>phuṣamu nekhama-sukhu<br>aprudha-jaṇa-sevida<br>bhikhu viśpaśa mavad(i)<br>aprate asava-kṣaye. (16)</p>
<p><a class="sc" data-uid="gdhp67" id="67"></a>na bhikhu tavada bhodi<br>yavada bhikṣadi para<br>veśma dharma samada'i<br>bhikhu bhodi na tavada. (17)</p>
<p><a class="sc" data-uid="gdhp68" id="68"></a>yo du baheti pavaṇa<br>vadava bramma-yiyava<br>sagha'i caradi loku<br>so du bhikhu du vucadi. (18)</p>
<p><a class="sc" data-uid="gdhp69" id="69"></a>metra-vihari yo bhikhu<br>prasanu budha-śaśaṇe<br>dhunati pāpake dhamme<br>druma-patra ba maduru. (19)</p>
<p><a class="sc" data-uid="gdhp70" id="70"></a>metra-vihara yo bhikhu<br>prasanu budha-śaśaṇe<br>paḍivij̄u pada śada<br>sagharavośamu suha. (20)</p>
<p><a class="sc" data-uid="gdhp71" id="71"></a>udaga-citu yo bhikhu<br>abhivuyu pri'apri'a<br>adhikachi pada śada<br>akavuruṣa-sevida. (21)</p>
<p><a class="sc" data-uid="gdhp72" id="72"></a>pramoja-baholu yo bhikhu<br>abhivuyu pri'apri'a<br>adhikachi pada śada<br>aseyaṇe moyaka. (22)</p>
<p><a class="sc" data-uid="gdhp73" id="73"></a>apramada-radu yo bhikhu<br>pramadi bhaya-daśima<br>abhavu parihaṇa'i<br>nivaṇaseva sadi'i. (23)</p>
<p><a class="sc" data-uid="gdhp74" id="74"></a>apramada-radu yo bhikhu<br>pramadi bhaya-da[(sima)]<br>sañoya।ṇa (aṇu)-thu(l)a<br>ḍahu ag।i va gachadi. (24)</p>
<p><a class="sc" data-uid="gdhp75" id="75"></a>ja'i bhikhu ma yi pramati<br>ma de kama-guṇa bhametsu cita<br>ma loha guḍa gili pramata<br>kani dukham ida di ḍaj̄amaṇo. (25)</p>
<p><a class="sc" data-uid="gdhp76" id="76"></a>sija bhikhu ima nama<br>sita di lahu bheṣidi<br>chetva raka ji doṣa ji<br>tado nivaṇa eṣidi. (26)</p>
<p><a class="sc" data-uid="gdhp77" id="77"></a>kodhaṇa akidaña i<br>drohiṇi pa(r)i(va)ja'(i)<br>brama-yirya cara bhikhu<br>same-sabudha-śaśaṇi. (27)</p>
<p><a class="sc" data-uid="gdhp78" id="78"></a>paja china paje jahi<br>paja utvari-bhava'i<br>paja-ṣag̱adhi'o bhikhu<br>oha-tiṇo di vucadi. (28)</p>
<p><a class="sc" data-uid="gdhp79" id="79"></a>savaśu nama-ruvasa<br>yasa nasti mama'ida<br>asata i na śoyadi<br>so hu bhikhu du vucadi. (29)</p>
<p><a class="sc" data-uid="gdhp80" id="80"></a>alagido ya vi care'a dhamu<br>dadu śadu sañadu bramma-yari<br>saveṣu bhudeṣu niha'i daṇa<br>so bramaṇo so ṣamaṇo so bhikhu. (30)</p>
<p><a class="sc" data-uid="gdhp81" id="81"></a>yo najakamo bhavaṣ(u)1 sara<br>(v)iyi(ṇ)i p(u)ph(a) viva .. (puraṇa)<br>s(o) bhikhu jahadi (o) ...<br>urako jiṇa ।viva udumarṣ(u). (31)</p>
<p><a class="sc" data-uid="gdhp82" id="82"></a>yo upad(i)[(da)] (v)iṇedi kodhu<br>visaḍa ......<br>..... orupa(r)a<br>urako jiṇa v .. ya puraṇa. (32)</p>
<p><a class="sc" data-uid="gdhp83" id="83"></a>yo maṇa udavahi aśeṣa<br>bisa .... vikaśa<br>so bhikhu jahadi (o) . para<br>urako jiṇa viva tvaya puraṇa. (33)</p>
<p><a class="sc" data-uid="gdhp84" id="84"></a>yo taṣ̄a udacha'i aśeṣa<br>sa(r) ..... śoṣa'(i)tha<br>so bhikhu jaha . ora-para<br>urako jiṇa viva tvaya puraṇa. (34)</p>
<p><a class="sc" data-uid="gdhp85" id="85"></a>yo sarva-keleśa dala'itha<br>naḍa .... [(ma)]hoho<br>so . kh(u) (ja)hadi ora-para<br>urako jina viva tvaya puraṇa. (35)</p>
<p><a class="sc" data-uid="gdhp86" id="86"></a>yo ecasari1 na precasari<br>sar(v)a ('iha) (?) ....<br>so bhikhu jaha . ora-para<br>urako jiṇa viva tvaya puraṇa. (36)</p>
<p><a class="sc" data-uid="gdhp87" id="87"></a>yo necasari na precasari<br>sarvu vidadham ida di ñatva . ।ku<br>so bhikhu jahadi ora-para<br>urako jiṇa viva tvaya puraṇa. (37)</p>
<p><a class="sc" data-uid="gdhp88" id="88"></a>yasa aṇośe'a na sadi keyi<br>oru akamaṇa'i prace'a i<br>so bhikhu jahadi ora-para<br>urako jiṇa viva tvayo puraṇa. (38)</p>
<p><a class="sc" data-uid="gdhp89" id="89"></a>yasa vaṇaśe'a na sadi keyi<br>viṇavana'u bhava'i hedu-kapa<br>so bhikhu jahadi ora-para<br>urako jiṇa viva tvaya puraṇa. (39)</p>
<p><a class="sc" data-uid="gdhp90" id="90"></a>.......<br>.. ti(ṇa)-kadaka . (v)iśal(a)<br>so bhikhu jahadi ora-para<br>urako jiṇa viva tvaya puraṇa. (40)</p></blockquote>
<h2>3. tasiṇa vagga</h2>
<blockquote class="gatha"><p><a class="sc" data-uid="gdhp91" id="91"></a>........<br>........<br>..................... [(h)]oru<br>phalam ich।o va vaṇasma vaṇaru. (1)</p>
<p><a class="sc" data-uid="gdhp92" id="92"></a>........<br>........<br>..................... paśadha<br>muto ban̄aṇam eva jayadi. (2)</p>
<p><a class="sc" data-uid="gdhp93" id="93"></a>........<br>........<br>..................... yi<br>nivaṇa bhodha bhikṣavi. (3)</p>
<p><a class="sc" data-uid="gdhp94" id="94"></a>........<br>........<br>........<br>.... kṣira-vayo va madara. (4)</p>
<p><a class="sc" data-uid="gdhp95" id="95"></a>........<br>........<br>..................... suh(e)ṣiṇo<br>yokam a'ed(i) ।puṇapuṇu cira'i.</p>
<p><a class="sc" data-uid="gdhp96" id="96"></a>........<br>.. ku puruṣasa kama<br>ciṭhadu ci।t(r)aṇi tadheva। loke<br>athatha dhira veṇe'adi chana.</p>
<p>........<br>........<br>...... [(bha)]va-śa।laṇa<br>sabrayaṇo pradisvado.</p></blockquote>
<h2>4. pavu vagga</h2>
<h2>5. araha vagga</h2>
<h2>6. magu vagga</h2>
<blockquote class="gatha"><p><a class="sc" data-uid="gdhp97" id="97"></a>(u)ju'o namu so magu<br>abhaya namu sa diśa<br>radho akuyaṇo namu<br>dharma-trakehi sahado. (18)</p>
<p><a class="sc" data-uid="gdhp98" id="98"></a>hiri tasa avaramu<br>svadi=sa parivaraṇa<br>dhamaha saradhi bromi<br>same-diṭhi-purejavu. (19)</p>
<p><a class="sc" data-uid="gdhp99" id="99"></a>yasa edadiśa yaṇa<br>gihi parva'idasa va<br>sa vi ediṇa yaṇeṇa<br>nivaṇaseva sadi'a. (20)</p>
<p><a class="sc" data-uid="gdhp100" id="100"></a>supra'udhu pra'ujadi<br>imi godama-ṣavaka<br>yeṣa diva ya radi ca<br>nica budha-kada svadi. (21)</p>
<p><a class="sc" data-uid="gdhp101" id="101"></a>supra'udhu pra'uj̄adi<br>imi godama-ṣavaka<br>yeṣa diva ya radi ca<br>nica dhama-kada svadi. (22)</p>
<p><a class="sc" data-uid="gdhp102" id="102"></a>supra'udhu pra'uj̄adi<br>imi godama-ṣavaka<br>yeṣa diva ya radi ca<br>nica saḡ̱a-kada svadi. (23)</p>
<p><a class="sc" data-uid="gdhp103" id="103"></a>supra'udhu pra'uj̄adi<br>imi godama-ṣavaka<br>yeṣa diva ya radi ca<br>nica kaya-kada svadi. (24)</p>
<p><a class="sc" data-uid="gdhp104" id="104"></a>supra'udhu pra'uj̄adi<br>imi godama-ṣavaka<br>yeṣa diva ya radi ca<br>ahitsa'i rado maṇo. (25)</p>
<p><a class="sc" data-uid="gdhp105" id="105"></a>supra'udhu pra'uj̄adi<br>imi godama-ṣavaka<br>yeṣa diva ya radi ca<br>bhamaṇa'i rado maṇo. (26)</p>
<p><a class="sc" data-uid="gdhp106" id="106"></a>savi saghara aṇica di<br>yada prañaya paśadi<br>tada nivinadi dukha<br>e[(ṣo)] magu viśo।dh(i)'a. (27)</p>
<p><a class="sc" data-uid="gdhp107" id="107"></a>savi saghara dukha di<br>yada praña'i gradhadi<br>tada nivinadi dukha<br>eṣo magu viśodhi'a. (28)</p>
<p><a class="sc" data-uid="gdhp108" id="108"></a>sarvi dhama aṇatva di<br>yada paśadi cakhkṣuma<br>tada nivinadi dukha<br>eṣo mago viśodhi'a. (29)</p>
<p><a class="sc" data-uid="gdhp109" id="109"></a>magaṇa aṭhag̱i'o śeṭho<br>sacaṇa ca'uri pada<br>viraku śeṭho dhamaṇa<br>praṇa-bhudaṇa cakhuma. (30)</p>
<p><a class="sc" data-uid="gdhp110" id="110"></a>udiṭha na pramaje'a<br>dhamu sucarida cari<br>dhama-cari suhu śe'adi<br>asvi loki parasa yi. (1)</p>
<p><a class="sc" data-uid="gdhp111" id="111"></a>uṭ́haṇeṇa apramadeṇa<br>sañameṇa dameṇa ca<br>divu karodi medhavi<br>ya jara nabhimardadi. (2)</p>
<p><a class="sc" data-uid="gdhp112" id="112"></a>uṭ́haṇamado svadimado<br>suyi-kamasa niśama-cariṇo<br>sañadasa hi dhama-jiviṇo<br>apramatasa yaś=idha vaḍhadi. (3)</p>
<p><a class="sc" data-uid="gdhp113" id="113"></a>uṭ́haṇe-'alasa aṇuṭ́hehadu<br>yo'i bali alasi'e uvidu<br>satsana-sagapa-maṇo svadima<br>praña'i maga alasu na vinadi. (4)</p>
<p><a class="sc" data-uid="gdhp114" id="114"></a>na tavada dhama-dharo<br>yavada baho bhaṣadi<br>yo du apa bi ṣutvaṇa<br>dhamu ka'eṇa phaṣa'i<br>so ho dhama-dharo bhodi<br>yo dhamu na pramajadi. (5)</p>
<p><a class="sc" data-uid="gdhp115" id="115"></a>apramadu amuda-pada<br>pramadu mucuṇo pada<br>apramata na miyadi<br>ye pramata yadha mudu. (6)</p>
<p><a class="sc" data-uid="gdhp116" id="116"></a>eda viśeṣadha ñatva<br>apramadasa paṇido<br>apramadi pramodi'a<br>ari'aṇa goyari rado. (7)</p>
<p><a class="sc" data-uid="gdhp117" id="117"></a>pramada aṇuyujadi<br>bala drumedhiṇo jaṇa<br>apramada du medhavi<br>dhaṇa śeṭhi va rakṣadi. (8)</p>
<p><a class="sc" data-uid="gdhp118" id="118"></a>apramatu pramateṣu<br>suteṣu baho-jagaru<br>avalaśa va bhadraśu<br>hitva yadi sumedhasu. (9)</p>
<p><a class="sc" data-uid="gdhp119" id="119"></a>pramadu apramadeṇa<br>yadha nudadi paṇidu<br>praña-prasada aruśu<br>aśoka śo'iṇo jaṇa<br>pravada-ṭ́ho ।va bhuma-ṭ́ha<br>dhiru bala avekṣidi. (10)</p>
<p><a class="sc" data-uid="gdhp120" id="120"></a>apramadeṇa makavha<br>devaṇa samidhi gadu<br>apramada praśaj̄adi<br>pramadu gara।hidu sada. (11)</p>
<p><a class="sc" data-uid="gdhp121" id="121"></a>[(hi)]ṇa dha(r)ma na seva'a1<br>pramadeṇa na savasi<br>micha-diṭhi na roy(e)'a<br>na si'a loka-vaḍhaṇo. (12)</p>
<p><a class="sc" data-uid="gdhp122" id="122"></a>yo du puvi pramajeti<br>pacha su na pramajadi<br>so ida loku ohasedi<br>abha muto va suri'u. (13)</p>
<p><a class="sc" data-uid="gdhp123" id="123"></a>arahadha nikhamadha<br>yujatha budha-śaśaṇe<br>dhuṇatha mucuṇo seṇa<br>naḍakara ba kuñaru. (14)</p>
<p><a class="sc" data-uid="gdhp124" id="124"></a>apramata svadimada<br>suśila bhodu bhikṣavi<br>susamahida-sagapa<br>sacita aṇurakṣadha. (15)</p>
<p><a class="sc" data-uid="gdhp125" id="125"></a>yo imasma dhama-viṇa'i<br>apramatu vihaṣidi<br>praha'i jadi-satsara<br>dukhusada kariṣadi. (16)</p>
<p><a class="sc" data-uid="gdhp126" id="126"></a>ta yu vadami bhadrañu<br>yavaditha samakada<br>apramada-rada bhodha<br>sadhami supravedidi. (17)</p>
<p><a class="sc" data-uid="gdhp127" id="127"></a>pramada parivajeti<br>apramada-rada sada<br>bhāvehi kusale dhamme<br>yoka-kṣemasa prata'a. (18)</p>
<p><a class="sc" data-uid="gdhp128" id="128"></a>te kṣema-prata suhiṇo<br>apramada-vihar।i'o<br>phuṣad(i) .... (ṇa)<br>........ (19)</p>
<p><a class="sc" data-uid="gdhp129" id="129"></a>apramadi pramodi'a<br>ma gami-radi-sabhamu<br>apramato hi j̄ayadu<br>viśeṣa adhikachadi. (20)</p>
<p><a class="sc" data-uid="gdhp130" id="130"></a>apramadi pramodi'a<br>ma gami-radi-sabhamu<br>apramato hi jayadu<br>kṣaya dukhasa pramuṇi. (21)</p>
<p><a class="sc" data-uid="gdhp131" id="131"></a>... da-rada bhodha<br>khaṇo yu ma uvaca'i<br>khaṇadida hi śoyadi<br>nira'eṣu samapi(da). (22)</p>
<p><a class="sc" data-uid="gdhp132" id="132"></a>apramada-rada bhodha<br>sadhami supravedide<br>drugha udhvaradha atvaṇa<br>paga-sana va kuña.. (23)</p>
<p><a class="sc" data-uid="gdhp133" id="133"></a>na'i kalu pramadasa<br>aprati asava-kṣaye<br>pramata duhu amedi<br>siha ba mruya-madi'a. (24)</p>
<p><a class="sc" data-uid="gdhp134" id="134"></a>na'i pramada-samayu<br>appatto āsava-kkhayaṃ. <br>apramato hi jayadu<br>pranodi paramu sukhu. (25)</p></blockquote>
<h2>8. cita vagga</h2>
<blockquote class="gatha"><p><a class="sc" data-uid="gdhp135" id="135"></a>diṭha-dharma-suhatha'i<br>sabaraka-'ida।'i ca<br>.. (ru)kha-pra।h(a)ṇaṇi<br>cita rakṣe।'a paṇid(u). (1)</p>
<p><a class="sc" data-uid="gdhp136" id="136"></a>phanaṇa cava।la cita<br>drurakṣa drunivaraṇa<br>u ....<br>....... (2)</p>
<p><a class="sc" data-uid="gdhp137" id="137"></a>duraga(ma) eka ...<br>........<br>........<br>........</p>
<p>vari'o va thale kṣit[(o)]<br>........<br>........<br>........</p>
<p>aṇuvaṭ́hida-citasa<br>........<br>........<br>........</p>
<p>aṇuvaṣuda-cita(sa)<br>........<br>........<br>........</p>
<p><a class="sc" data-uid="gdhp138" id="138"></a>sudu ......<br>........<br>........<br>........</p>
<p>kummovamu ka(ya) .<br>........<br>........<br>........</p>
<p>(sa[ma]dhi) .....<br>........<br>........<br>........</p>
<p>samadhi mu(c)i ...<br>........<br>........<br>........</p>
<p>[(ci)]teṇa vaji(da) ..( ?)<br>yo d(u) vi (pra) .. (?)<br>(tayo) (?)</p></blockquote>
<h2>9. bala vagga</h2>
<h2>10. jara vagga</h2>
<blockquote class="gatha"><p><a class="sc" data-uid="gdhp139" id="139"></a>.......<br>........<br>........(d)i<br>apa-matse va palare.</p>
<p>.......<br>........<br>........<br>pora(ṇ)aṇi a(ṇu)svar(u).</p>
<p><a class="sc" data-uid="gdhp140" id="140"></a>(dh) .. jimi jare astu<br>dr(u) ..... (ja)r(e)<br>........<br>........</p>
<p><a class="sc" data-uid="gdhp141" id="141"></a>yo vi varṣa-śada jivi<br>so vi mrucu-parayaṇo<br>na kaji pari ...<br>........</p>
<p><a class="sc" data-uid="gdhp142" id="142"></a>parijiṇam ida ruvu<br>ro'a-neḍa pravhaguṇo<br>bhetsidi p(u)di ...<br>........</p>
<p><a class="sc" data-uid="gdhp143" id="143"></a>ko nu harṣ(o) ki[(m a]nano)<br>(ta)va pa[(j)]va।lide sado<br>anakarasm(a) paksiti<br>pra........</p>
<p><a class="sc" data-uid="gdhp144" id="144"></a>yam eva paḍhama radi<br>gabhi vasadi maṇavo<br>aviṭ́hidu ।so vayadi<br>so gachu na nivatadi. (8)</p>
<p><a class="sc" data-uid="gdhp145" id="145"></a>yasa radi vivasiṇa<br>ayu aparado si'a<br>apodake । va matsaṇa<br>ki teṣa u kumulaṇa (9)</p>
<p><a class="sc" data-uid="gdhp146" id="146"></a>ye vrudha ye ya dahara<br>ye ca maj̄ima-poruṣa<br>aṇ(u)pova [(pravaya]d)i<br>(pha)।la paka va banaṇa. (10)</p>
<p><a class="sc" data-uid="gdhp147" id="147"></a>yadha phalaṇa pakaṇa<br>nice padaṇado bhayo<br>emu jadasa macasa<br>nica maraṇado bhayo. (11)</p>
<p><a class="sc" data-uid="gdhp148" id="148"></a>yadha nadi pravadi'a<br>rakṣa vahadi kulaya<br>emu jara ya mruca ya<br>aya payedi praṇiṇa. (12)</p>
<p><a class="sc" data-uid="gdhp149" id="149"></a>yadha vi tadri vikadi<br>ya yed eva odu opadi<br>apaka bhodi votavi<br>oharaṇaseva sadi'i (13)</p>
<p><a class="sc" data-uid="gdhp150" id="150"></a>emam eva maṇuśa(ṇa)<br>[(ye)] y=a(ñe) sadi praṇayo<br>ya ya i vivasadi ।radi<br>mara।ṇaseva sadi'i. (14)</p>
<p><a class="sc" data-uid="gdhp151" id="151"></a>sadi eki na diśadi<br>pradu diṭho baho-jaṇo<br>pradu eki na diśadi<br>sadi ditha baho-jaṇo. (15)</p>
<p><a class="sc" data-uid="gdhp152" id="152"></a>tatra ko viśpaśi maco<br>daharo si di jivid।i<br>daha।ra vi miyadi<br>nara nari ca ekada. (16)</p>
<p><a class="sc" data-uid="gdhp153" id="153"></a>ayireṇa vada'i kayu<br>paḍha'i varl śa'iṣidi<br>tuchu (a।vaka)da-viñaṇa<br>niratha ba kaḍiḡara. (17)</p>
<p><a class="sc" data-uid="gdhp154" id="154"></a>(ya)ṇi[(ma)]ṇi avathaṇi<br>ala'uṇi ba ।śarada<br>(śa)gha-(va)r(ṇa)।ṇ(i) śiṣaṇi<br>taṇi diṣpaṇi ka radi. (18)</p>
<p><a class="sc" data-uid="gdhp155" id="155"></a>yaṇimaṇi pravhaguṇi<br>viksitani diśo diśa<br>kavodaka।ṇi ।aṭ́hiṇi<br>taṇi diṣpaṇi ka radi. (19)</p>
<p><a class="sc" data-uid="gdhp156" id="156"></a>imiṇa pudi-ka'eṇa<br>adureṇa pravhaguṇa<br>nicaśuha-vijiṇeṇa<br>jara-dhameṇa sa।vaśu<br>nime।dha parama śodhi<br>yoka-kṣemu aṇutara. (20)</p>
<p><a class="sc" data-uid="gdhp157" id="157"></a>imiṇa pudi-ka'eṇa<br>vidvareṇa ...<br>(n)icaśuha-vijiṇeṇa<br>jara-dhameṇa savaśu<br>nim।edha parama śodhi<br>yoka-kṣemu aṇutara. (21)</p>
<p><a class="sc" data-uid="gdhp158" id="158"></a>imiṇa pudi-ka'eṇa<br>viśravadeṇa pudiṇa<br>nicaśuha-vijiṇeṇa<br>jara-dha।(m)eṇa savaśu<br>n(i)medha parama śodhi<br>yoka-kṣema ।aṇutara. (22)</p>
<p><a class="sc" data-uid="gdhp159" id="159"></a>ayara jiyamaṇeṇa<br>ḍaj̄amaṇeṇa nivrudi<br>nimedha ।parama śodhi<br>yoka-kṣemu aṇutara. (23)</p>
<p><a class="sc" data-uid="gdhp160" id="160"></a>jiyadi hi raya-radha sucitra<br>adha śarira bi jara uvedi<br>sada du dharma na ।jara (u)vedi<br>sado hi ṣa sabhi praveraya।di. (24)</p>
<p><a class="sc" data-uid="gdhp161" id="161"></a>muj(u) pur(a) muju pachadu<br>maj̄adu muju bhavasa parako<br>sarvatra vi(muta-mo)ṇa(s)o<br>na puṇu jadi-jara uvehiṣ(i). (25)</p></blockquote>
<h2>11. suha vagga</h2>
<blockquote class="gatha"><p><a class="sc" data-uid="gdhp162" id="162"></a>aroga parama labha<br>saduṭhi parama dhaṇa<br>vaśpaśa1 parama mitra<br>nivaṇa paramo suha. (1)</p>
<p><a class="sc" data-uid="gdhp163" id="163"></a>. (k)itsa parama roka<br>saghara parama duha<br>eda ñatva yadha-bh(u)du<br>nivaṇa pararno suha. (2)</p>
<p><a class="sc" data-uid="gdhp164" id="164"></a>. tra-suha-parica'i<br>yo (pa)śi vi(v)ulu suha।<br>(ca)yi matra-suha dhiro<br>sabaśu vi(v)ula suha. (3)</p>
<p><a class="sc" data-uid="gdhp165" id="165"></a>. (ha'i vada) /jivamu<br>(u)s।u'esu aṇusu'a<br>(u)s(u)'esu maṇuśeṣu<br>viharamu aṇusu'a. (4)</p>
<p><a class="sc" data-uid="gdhp166" id="166"></a>suha'i vada jivamu<br>veraṇeṣu averaṇa ।<br>veraṇeṣu ma।nuśeṣu<br>viharamu averaṇa. (5)</p>
<p><a class="sc" data-uid="gdhp167" id="167"></a>suha'i .. jivamu<br>kijaṇeṣu akijaṇa<br>kijaṇeṣu maṇu(ṣ)u<br>v(i)haramu akijaṇa. (6)</p>
<p><a class="sc" data-uid="gdhp168" id="168"></a>suha'i vada jivamu<br>yeṣa mu nasti kajaṇi<br>kijaṇeṣu maṇuśeṣu<br>viharamu akijaṇa. (7)</p>
<p><a class="sc" data-uid="gdhp169" id="169"></a>na ta driḍha ban̄aṇam aha dhira<br>ya asa1 taruva babaka va<br>sarata-cita maṇi-kuṇaleṣu<br>putreṣu dareṣu ya ya aveha. (8)</p>
<p><a class="sc" data-uid="gdhp170" id="170"></a>eda driḍha ban̄aṇam aha dhira<br>ohariṇa śiśila drupamokṣu<br>eda bi chitvaṇa parivrayadi<br>aṇavehiṇo kama-suhu praha'i. (9)</p>
<p><a class="sc" data-uid="gdhp171" id="171"></a>ye raka-rata aṇuvadadi sodu<br>sa'i-gada [(ma)](kaḍa)'o (jala)<br>eda b(i) chitvaṇa parivrayadi<br>anavehiṇo kama-suha<br>praha'i. (10)</p>
<p><a class="sc" data-uid="gdhp172" id="172"></a>ahivadaṇa-śilisa<br>nica vridhavayariṇo<br>catvari tasa vardhadi<br>ayo kirta suha bala. (11)</p>
<p><a class="sc" data-uid="gdhp173" id="173"></a>drulavhu puruṣayañu<br>(na) sa savatra [(ja]yadi)<br>yatra . (ja)yadi viru<br>ta kulu suhu modadi. (12)</p>
<p><a class="sc" data-uid="gdhp174" id="174"></a>(s)uha sayadi muṇaya<br>na te thiṇa va[(śaṇ)]u'(a)<br>suha śikṣida-।savasa<br>kici teṣa na vijadi. (13)</p>
<p><a class="sc" data-uid="gdhp175" id="175"></a>suha darśaṇa ari'a।ṇa<br>savaso vi sada suho<br>adaśaṇeṇa ।balaṇa<br>nicam eva suhi si'a. (14)</p>
<p><a class="sc" data-uid="gdhp176" id="176"></a>(ba)la-saghada1-cari'u<br>drigham adhvaṇa śoyiṣu<br>dukhu balehi (sa)।vasu<br>amitrehi va savrasi.<br>. (ra du) suha-savasa<br>ñadihi va samakamo. (15)</p>
<p><a class="sc" data-uid="gdhp177" id="177"></a>dhira hi praña i ।bhaye'a paṇido<br>dhoreka-śila vadamada ari'a<br>. (ta)diśa sapuruṣa sumedha<br>bhay(e'a) naksatra-patha va cadrimu (16)</p>
<p><a class="sc" data-uid="gdhp178" id="178"></a>ra।dhe'aro va camasa<br>parikica uvahaṇa<br>ya ।(ya) jahad1 kamaṇa<br>ta ta samajadi suh(a)<br>sarva ca suhu ।ichi'a<br>sarva kama parica'i. (17)</p>
<p><a class="sc" data-uid="gdhp179" id="179"></a>(pa) ......... ṇ(e)ṇa<br>[(yo atva]ṇa s)u . (icha) .<br>. ra-saṣaga . [(t]siṭha)<br>so duha na parimucadi. (18)</p>
<p><a class="sc" data-uid="gdhp180" id="180"></a>jaya vera prasahadi<br>dukhu śayadi parayidu<br>uvaśadu sohu śayadi<br>hitva jaya-paraya'a. (19)</p>
<p><a class="sc" data-uid="gdhp181" id="181"></a>aṇica va(da) saghara<br>upada-vaya-dharmiṇo<br>upajiti niruj̄adi<br>teṣa uvaśamo suho. (20)</p></blockquote>
<h2>12. thera vagga</h2>
<blockquote class="gatha"><p><a class="sc" data-uid="gdhp182" id="182"></a>na tavada theru bhodi<br>ya '(a)sa (pali .. r).<br>parivako vayu tasa<br>moha-ji[(ṇo)] / (d)i [(vu)]cadi. (1)</p>
<p><a class="sc" data-uid="gdhp183" id="183"></a>yo du puñe ca pave ca<br>duhayasa na lipadi<br>tam ahu thera bro।mi<br>yasa na sadi igida. (2)</p>
<p><a class="sc" data-uid="gdhp184" id="184"></a>kija vi daharu bhodi<br>kaḍa-keśu śuśu yu'i<br>vikada-chano ca ।kameṣu<br>bramayari pradisvadu (3)</p>
<p><a class="sc" data-uid="gdhp185" id="185"></a>so vada-doṣu medhavi<br>praña-śila-sama।hidu<br>.u ... visañuto<br>thero di pravucadi. (4)</p>
<p><a class="sc" data-uid="gdhp186" id="186"></a>.. (ka)raṇa-matreṇa<br>varṇa-pu।skalarna'i va<br>sada-ruvu naru bhodi<br>iṣu'i matsari śaḍhu. (5)</p>
<p><a class="sc" data-uid="gdhp187" id="187"></a>......<br>........<br>........<br>(sada)-ruv(u) di vucadi. (6)</p>
<p><a class="sc" data-uid="gdhp188" id="188"></a>..... ṣamaṇo<br>avradu ali'a bhaṇi<br>icha-loha-sa।mavarṇo<br>ṣamaṇo ki bhaviṣadi. (7)</p>
<p><a class="sc" data-uid="gdhp189" id="189"></a>.... va pavaṇi<br>ta viñu śramaṇa vidu<br>śamadhare va pa[(va)]ṇi<br>śramaṇo di pravucadi. (8)</p>
<p><a class="sc" data-uid="gdhp190" id="190"></a>baho bi ida sahida bhaṣa।maṇa<br>na takaru bhodi naru pramatu<br>govo va ga'u gaṇa।'u pareṣa<br>na bhakava ṣamañathasa bhodi. (9)</p>
<p><a class="sc" data-uid="gdhp191" id="191"></a>apa bi ida sahida bhaṣamaṇa<br>dhamasa bhod(i) aṇudha(ma)cari<br>anuvad(i)'aṇu idha va horo va<br>so bhakava ṣamañathasa bhodi. (10)</p>
<p><a class="sc" data-uid="gdhp192" id="192"></a>anikaṣayu kaṣaya<br>yo vastra parihasidi<br>avedu dama-soraca<br>na so kaṣaya arahadi. (11)</p>
<p><a class="sc" data-uid="gdhp193" id="193"></a>yo du vada-kaṣayu<br>śilesu susamahidu<br>uvedu dama-soraca<br>so du kaṣaya arahadi. (12)</p>
<p><a class="sc" data-uid="gdhp194" id="194"></a>yu1 metra bhavayadi<br>apramaṇa nirovadhi<br>taṇu sañoyaṇo bhodi<br>paśadu vadhi-sakṣaya. (13)</p>
<p><a class="sc" data-uid="gdhp195" id="195"></a>eka bi ya praṇa aduṭha-citu<br>metrayadi kuśala teṇa bhodi<br>sarve ya praṇa maṇasaṇu'abadi<br>prahona ari'a prakarodi puñu. (14)</p>
<p><a class="sc" data-uid="gdhp196" id="196"></a>yo1 sata-ṣaṇa pradhavi vicirya<br>rayerṣayu yayamaṇaṇaparyaya<br>aśpa-veka puruṣa-veka same-<br>paśa vaya-veka niragaḍa (15)</p>
<p><a class="sc" data-uid="gdhp197" id="197"></a>metrasa citasa subhavidasa<br>diṭhe va dharmi uvavaja va muṇo<br>kala ami naṇubhavadi sarvaśo2<br>cadri pravha tara-gaṇa va sarvi. (16)</p>
<p><a class="sc" data-uid="gdhp198" id="198"></a>yo na hadi na ghadhedi<br>na jeṇadi na yava'i<br>mitrisa sarva-bhudeṣu<br>vera tasa na keṇayi. (17)</p>
<p><a class="sc" data-uid="gdhp199" id="199"></a>yo du metreṇa citeṇa<br>sarva-bhuda aṇu'abadi<br>udhva tiya adho yavi<br>yo loku aṇu'abadi (18)</p>
<p><a class="sc" data-uid="gdhp200" id="200"></a>aparitam ida cita<br>apramaṇa subhavida<br>ya pramaṇa-kida karmu<br>na ta tatra viśiśadi. (19)</p></blockquote>
<h2>13. yamaka vagga</h2>
<blockquote class="gatha"><p><a class="sc" data-uid="gdhp201" id="201"></a>maṇo-puvagama dhama<br>maṇo-śeṭha maṇojava<br>maṇasa hi praduṭheṇa<br>bhaṣadi1 karodi va<br>tado ṇa duhu amedi<br>cako va vahaṇe pathi. (1)</p>
<p><a class="sc" data-uid="gdhp202" id="202"></a>maṇo-puvagama dhama<br>maṇo-śeṭha maṇo-java<br>maṇasa hi prasaneṇa<br>bhaṣadi va karodi va<br>tado ṇa suhu amedi<br>chaya va aṇukamiṇi. (2)</p>
<p><a class="sc" data-uid="gdhp203" id="203"></a>pava ma kada di śoyadi<br>bhuyu śoyadi drugadi gado<br>so śoyadi so vihañadi<br>diṣpa kamu kiliṭha atvaṇo. (3)</p>
<p><a class="sc" data-uid="gdhp204" id="204"></a>puña ma kida di nnanadi<br>bhuyu nanadi sugadi gado<br>so nanadi so pramodadi<br>diṣpa kamu viśudhu atvaṇo. (4)</p>
<p><a class="sc" data-uid="gdhp205" id="205"></a>idha śoyadi preca śoyadi<br>pava-kamu duhayatra śoyadi<br>so śoyadi so vihañadi<br>diṣpa kamu kiliṭha atvaṇo. (5)</p>
<p><a class="sc" data-uid="gdhp206" id="206"></a>idha nanadi preca nanadi<br>puña-kamo duhayatra nanadi<br>so nanadi so pramodadi<br>diṣpa kamu viśudhu atvaṇo. (6)</p>
<p><a class="sc" data-uid="gdhp207" id="207"></a>pava ja puruṣu kuya<br>na ṇa kuya puṇapuṇu<br>na tasa chana kuvi'a<br>dukhu pavasa ayayu. (7)</p>
<p><a class="sc" data-uid="gdhp208" id="208"></a>puña ea puruṣu kuya<br>kuya yo ṇa puṇapuṇu<br>athatha chana korvi'a<br>sukhu puñasa ucayu. (8)</p>
<p><a class="sc" data-uid="gdhp209" id="209"></a>na apu mañe'a pavasa<br>na me ta akamiṣadi<br>uda-binu-nivadeṇa<br>uda-kubho va puyadi<br>puyadi balu paveṇa<br>stuka-stoka bi ayaro. (9)</p>
<p><a class="sc" data-uid="gdhp210" id="210"></a>na apu mañe'a puñasa<br>na me ta akamiṣadi<br>uda-binu-nivadeṇa<br>uda-kubho va puyadi<br>puyadi dhiru puñeṇa<br>stoka-stuka bi ayaru. (10)</p>
<p><a class="sc" data-uid="gdhp211" id="211"></a>kaya-kamu vayi-kamu<br>maṇo-kama ca pavaka<br>aseva'iti drupañu<br>nira'eṣu vavajadi. (11)</p>
<p><a class="sc" data-uid="gdhp212" id="212"></a>kaya-kamu vayi-kamu<br>maṇo-kama ca bhadaka<br>aseva'iti sapraño<br>sukadiṣu vavajadi. (12)</p>
<p><a class="sc" data-uid="gdhp213" id="213"></a>asari sara-vadino<br>sari asara-daśiṇo<br>te sara nadhikachadi<br>micha-saggapa-goyara. (13)</p>
<p><a class="sc" data-uid="gdhp214" id="214"></a>sara du saradu ñatva<br>asara ji asarado<br>te sara adhikachadi<br>same-sagapa-goyara. (14)</p>
<p><a class="sc" data-uid="gdhp215" id="215"></a>śaru yadha drugahido<br>hasta aṇuvikatadi<br>ṣamaña droparamuṭho<br>niraya uvakaḍhadi. (15)</p>
<p><a class="sc" data-uid="gdhp216" id="216"></a>śaru yadha sugahido<br>hasta naṇuvikatadi<br>ṣamaña suparamuṭho<br>sukadiṣu vakaḍhadi. (16)</p>
<p><a class="sc" data-uid="gdhp217" id="217"></a>śuhaṇupaśi viharadu<br>idri'eṣu asavudu<br>bhoyaṇasa amatraño<br>kusidu hiṇa-viryava<br>ta gu prasahadi raku<br>vadu rakhksa ba drubala. (17)</p>
<p><a class="sc" data-uid="gdhp218" id="218"></a>aśuhaṇupaśi viharadu<br>idri'esu sisavudu<br>bhoyaṇasa ya matraño<br>ṣadhu aradha-viryava<br>ta gu na prasahadi raku<br>vadu śela va parvada. (18)</p>
<p><a class="sc" data-uid="gdhp219" id="219"></a>yadha akara druchana<br>vuṭhi samadibhinadi<br>emu arakṣida cata<br>raku samadibhinadi. (19)</p>
<p><a class="sc" data-uid="gdhp220" id="220"></a>yadha akara suchana<br>vuṭhi na samadibhinadi<br>emu surakṣida cita<br>raku na samadibhinadi. (20)</p>
<p><a class="sc" data-uid="gdhp221" id="221"></a>sujivu ahiri'eṇa<br>kaya-śurina dhakṣiṇa<br>prakhaṇiṇo prakabhiṇa<br>sagiliṭheṇa jaduṇa. (21)</p>
<p><a class="sc" data-uid="gdhp222" id="222"></a>hirimada du drujivu<br>nica śuyi-gameṣiṇo<br>aliṇeṇa ap।akabhiṇa<br>śudhayiveṇa jaduṇa. (22)</p>
<p><a class="sc" data-uid="gdhp223" id="223"></a>brama i bhikhu tasiṇa i pavu<br>araha magena ya apramadu<br>cita ji balu adhava jara i<br>suheṇa theru yama'eṇa treḍaśa.</p></blockquote>
<h2>14. paṇḍita vagga</h2>
<blockquote class="gatha"><p><a class="sc" data-uid="gdhp224" id="224"></a>dhama-pridi suhu śayadi<br>viprasaneṇa cedaso<br>ari'a-pravedidi dharmi<br>sada ramadi paṇidu. (1)</p>
<p><a class="sc" data-uid="gdhp225" id="225"></a>yatha vi rada gammiro<br>viprasano aṇavilo<br>emu dhamu ṣuṇitvaṇa<br>viprasidadi paṇida. (2)</p>
<p><a class="sc" data-uid="gdhp226" id="226"></a>sarvatra ya sapuruṣa vivedi<br>na kama-kama lavayadi dhira<br>suheṇa phuṭha adhava duheṇa<br>na ucavaya paṇida daśayadi. (3)</p>
<p><a class="sc" data-uid="gdhp227" id="227"></a>atmaṇam eva pradhamu<br>pradiruvi niveśa'i<br>tadañi anuśaśe'a<br>na kiliśe'a paṇidu. (4)</p>
<p><a class="sc" data-uid="gdhp228" id="228"></a>aṣadhehi kradavehi<br>phiśuṇehi vivhuda-nanahi<br>sakha na kari'a paṇido<br>sag̱adi kavuruṣehi paviya. (5)</p>
<p><a class="sc" data-uid="gdhp229" id="229"></a>ṣadhehi ya peśalehi ya<br>(śilava)da yi bahoṣudehi ya<br>sakha kuvi'a paṇido<br>sagadi sapuruṣehi bhadi'a. (6)</p>
<p><a class="sc" data-uid="gdhp230" id="230"></a>anuśaśadi ovadadi<br>asabhe hi navara'i<br>paṇidaṇa pri'o bhodi<br>balaṇa bhodi apri'o. (7)</p>
<p><a class="sc" data-uid="gdhp231" id="231"></a>nisedara pravatara<br>yo paśi vaji-daśaṇa<br>nigiśa-vadi medhavi<br>tadiśa paṇada bhayi<br>tadi bhayamaṇaṇa<br>ṣeho bhodi na pavi'u. (8)</p>
<p><a class="sc" data-uid="gdhp232" id="232"></a>ka'eṇa kuśala kitva<br>vaya'i kuśala baho<br>maṇeṇa kuśala kitva<br>apramaṇa nirovadhi<br>avavaji suhi loke<br>paṇidu uvavajadi. (9)</p>
<p><a class="sc" data-uid="gdhp233" id="233"></a>yavajiva bi ya balu<br>paṇida payuvasadi<br>neva dhamu vi'aṇadi<br>praña hisa na vijadi. (10)</p>
<p><a class="sc" data-uid="gdhp234" id="234"></a>muhuta bi ya viñu<br>paṇada payuvasadi<br>so du dhamu vi'aṇadi<br>praña hisa tadovi'a. (11)</p>
<p><a class="sc" data-uid="gdhp235" id="235"></a>na abhaṣamaṇa jaṇadi<br>miṣa balehi paṇida<br>bhaṣamaṇa du jaṇadi<br>deśada amuda duduhi.1 (12)</p>
<p><a class="sc" data-uid="gdhp236" id="236"></a>deśehi joda'i dhamu<br>uṣivi iṣiṇa dhay(u)<br>subhaṣida-dhaya hi iṣayu<br>dhamo ha iṣiṇa dhayu. (13)</p>
<p><a class="sc" data-uid="gdhp237" id="237"></a>poraṇam ida adura<br>na ida ajetaṇa iva<br>ninadi tuṣ̄i-bhaveṇa<br>ninadi baho-bhaṇiṇo<br>mana-bhaṇi vi ninadi<br>nasti loki anini'a. (14)</p>
<p><a class="sc" data-uid="gdhp238" id="238"></a>praśaj̄a śaśvada nasti<br>nina nica na vijadi<br>tasa nina-praśaj̄aṣu<br>na sammijadi paṇida. (15)</p>
<p><a class="sc" data-uid="gdhp239" id="239"></a>śelu yadha eka-khaṇo<br>vadeṇa na sabhijadi<br>emu nina-praśaj̄aṣu<br>na sammijadi paṇida. (16)</p>
<p><a class="sc" data-uid="gdhp240" id="240"></a>ekada ninido prodhu<br>ekada ji praśaj̄idu<br>na i aha na i bheṣida<br>na yi edarahi vijadi. (17)</p>
<p><a class="sc" data-uid="gdhp241" id="241"></a>yo nu ho viña praśaj̄adi<br>aṇu'ija śuhaśuhu<br>achidra-vuti medhavi<br>praña-śila-samahida (18)</p>
<p><a class="sc" data-uid="gdhp242" id="242"></a>nikhu jabodaṇaseva<br>ko ṇa ninidu arahadi<br>deva mi ṇa praśajadi<br>bramoṇa vi praśajidu. (19)</p></blockquote>
<h2>15. bahuśruta vagga</h2>
<blockquote class="gatha"><p><a class="sc" data-uid="gdhp243" id="243"></a>ayo'a va na jaṇadi<br>micha-viṇayadu iva<br>avija'i va samu।(śa)<br>budhaṇa va adaśaṇi. (1)</p>
<p><a class="sc" data-uid="gdhp244" id="244"></a>aṇuyo'a du jaṇadi<br>same-viṇi'ad(u) iva<br>yoṇiśa viyiṇi dhama<br>sevamaṇa bahoṣuda. (2)</p>
<p><a class="sc" data-uid="gdhp245" id="245"></a>duha'eṇa i artheṇa<br>sevidavi bahoṣuda<br>suhiṇa uyidatheṇa<br>nica kicha-kadeṇa ca. (3)</p>
<p><a class="sc" data-uid="gdhp246" id="246"></a>prahodi duhiṇo dokhu<br>avaṇedu bahoṣuda<br>katha'i paḍiruva'i<br>bhaṣamaṇa puṇa-puṇu. (4)</p>
<p><a class="sc" data-uid="gdhp247" id="247"></a>suhidasa vi pramoju<br>jaṇayadi bahoṣuda<br>deśada amuda dhamu<br>dukha-vaśama-kami'a. (5)</p>
<p><a class="sc" data-uid="gdhp248" id="248"></a>śimada1 maha-praña<br>dharmakama-bahoṣuda<br>bhayidavi saprañeṇa<br>bhuyasa bhorim ichadu. (6)</p>
<p><a class="sc" data-uid="gdhp249" id="249"></a>bahuṣuda dhama-dhara<br>sapraña budha-ṣavaka<br>śrudi-viñati akakṣu<br>ta bhaye'a tadhavidha. (7)</p>
<p><a class="sc" data-uid="gdhp250" id="250"></a>sabhir ava2 samase'a<br>sabhi kuvi'a sadhavu<br>sada sadharmu aña'i<br>sarva-dukha pramucadi. (8)</p>
<p><a class="sc" data-uid="gdhp251" id="251"></a>yadha akara suchana<br>praviśi tamasarṇudu<br>vijamaṇa vi ruveṣu<br>cakhkṣuma vi na paśadi (9)</p>
<p><a class="sc" data-uid="gdhp252" id="252"></a>emam eva idh=ekacu<br>jadima vi ca yo naro<br>aṣutva na vi'aṇadi<br>dhama dhama1 kalaṇa-pavaka. (10)</p>
<p><a class="sc" data-uid="gdhp253" id="253"></a>pradiveṇa nu2 ruvaṇi<br>yadha paśadi cakhkṣuma<br>emu sutva vi'aṇadi<br>dhama kalaṇa-pavaka. (11)</p>
<p><a class="sc" data-uid="gdhp254" id="254"></a>suṣuda ṣuda-vaḍhaṇa<br>ṣuda prañaya vaḍhadi<br>praña artha viśodhedi<br>artha śudho suhava'u. (12)</p>
<p><a class="sc" data-uid="gdhp255" id="255"></a>so artha-ladhu medhavi<br>praña-śila-samahidu<br>ṣuda-dhamu suyi-drakṣu<br>panodi paramu suhu. (13)</p>
<p><a class="sc" data-uid="gdhp256" id="256"></a>nica hi avi'aṇada<br>caradi amara viva<br>sadhama du vi'aṇada<br>aduraseva śadvari. (14)</p>
<p><a class="sc" data-uid="gdhp257" id="257"></a>kim añatra aṣamaṇadha<br>dhamaseva adaśaṇe<br>eva apasa jividi<br>vera kuyadi keṇa'i. (15)</p>
<p><a class="sc" data-uid="gdhp258" id="258"></a>ye śaśaṇa arahadu<br>ari'aṇa dhama-jiviṇo<br>paḍikośadi drumedho<br>diṭhi niṣa'i pavi'a<br>phalaṇi kaḍakaseva<br>atva-kaña'i phaladi. (16)</p></blockquote>
<h2>16. prakīrṇaka vagga</h2>
<blockquote class="gatha"><p><a class="sc" data-uid="gdhp259" id="259"></a>ekasaṇa eka-saya<br>eka-'iya'i savudu<br>eku ramahi atvaṇa<br>arañi eka'o vasa. (1)</p>
<p><a class="sc" data-uid="gdhp260" id="260"></a>yasa ṣadha i praña ya<br>viya otrapi'a hiri<br>so ho maha-dhaṇa bhodi<br>moham aña baho dhaṇa. (2)</p>
<p><a class="sc" data-uid="gdhp261" id="261"></a>na sadi putra traṇa'i<br>na bho'a na vi banava<br>adeṇa abhiduṇasa<br>nasti ñadihi traṇadha. (3)</p>
<p><a class="sc" data-uid="gdhp262" id="262"></a>druprava'i dru'abhiramu<br>dru'aj̄avasaṇa ghara<br>dukhu samaṇa-savaso<br>dukhaṇuvadida bhava. (4)</p>
<p><a class="sc" data-uid="gdhp263" id="263"></a>kiche maṇuśa-pradilabhu<br>kicha macaṇa jivida<br>kiche sadhama-śramaṇa<br>kiche budhaṇa upaya. (5)</p>
<p><a class="sc" data-uid="gdhp264" id="264"></a>sukaraṇi asadhuṇi<br>atvaṇo ahidaṇa yi<br>ya du hida ji sadhu ji<br>ta gu parama-drukara. (6)</p>
<p><a class="sc" data-uid="gdhp265" id="265"></a>apaṇatha paratheṇa<br>na kudayiṇo hava'i<br>atvatha paramu ñatva<br>svakatha-paramu si'a. (7)</p>
<p><a class="sc" data-uid="gdhp266" id="266"></a>ayo'i yuji atvaṇa<br>yo'aseva ayujadu<br>atha hitva pri'a-gaha<br>svihadi arthaṇupaśiṇo. (8)</p>
<p><a class="sc" data-uid="gdhp267" id="267"></a>nedi hi mahavira<br>sadhameṇa tadhakada<br>dhameṇa ne'amaṇaṇa<br>ka y-asu'a vi'aṇadu. (9)</p>
<p><a class="sc" data-uid="gdhp268" id="268"></a>ali'a bhaṣamaṇasa<br>avakamadi devada<br>muha ji pudi'a bhodi<br>saga-ṭ́haṇa i bhatsadi. (10)</p>
<p><a class="sc" data-uid="gdhp269" id="269"></a>abhuda-vadi naraka uvedi<br>yo ya vi kitva na karodi āha<br>uvha'i ami preca sama bhavadi<br>nihiṇa-kama maṇuya paratri. (11)</p>
<p><a class="sc" data-uid="gdhp270" id="270"></a>catvari ṭ́haṇaṇi naro pramatu<br>avajadi para-darovasevi<br>amuña-labha ani'ama-saya<br>nina tridi'a niraya ca'uṭ́ha. (12)</p>
<p><a class="sc" data-uid="gdhp271" id="271"></a>na pareṣa vilomaṇi<br>na pareṣa kidakida<br>atvaṇo i samikṣe'a<br>samaṇi viṣamaṇi ca. (13)</p>
<p><a class="sc" data-uid="gdhp272" id="272"></a>supaśi vaja añeṣa<br>atvaṇo maṇa drudaśa<br>pareṣa eṣu vajaṇa<br>upuṇadi yatha busu<br>atvaṇo maṇa chadedi<br>kali va kidava śaḍha. (14)</p>
<p><a class="sc" data-uid="gdhp273" id="273"></a>alajidavi lajadi<br>lajidavi na lajadi<br>abhayi bhaya-darśavi<br>bhayi abhaya-darśaṇo<br>michadiṭhi-samadaṇa<br>satva gachadi drugadi. (15)</p></blockquote>
<h2>17. krodha vagga</h2>
<blockquote class="gatha"><p><a class="sc" data-uid="gdhp274" id="274"></a>kothu jahi viprayahe'a maṇa<br>sañoyaṇa savi adikame'a<br>ta nama-ruvasa aṣajamaṇa<br>akijaṇa naṇuvadadi dukhu. (1)</p>
<p><a class="sc" data-uid="gdhp275" id="275"></a>yo du upadida kodhu<br>radha bhada va dhara'i<br>tam aho saradi bromi<br>rasvi-ggaha idara jaṇa. (2)</p>
<p><a class="sc" data-uid="gdhp276" id="276"></a>ya gu na prasahadi kudhu<br>no yasa kuradi vaśa<br>so hu rakṣadi atvaṇa<br>nineva navaciṭhadi. (3)</p>
<p><a class="sc" data-uid="gdhp277" id="277"></a>akodhaṇasa vidi1<br>ṭ́hida-dhamasa rayiṇo<br>suhu puruṣu ase'a<br>śida-chade va sva ghari. (4)</p>
<p><a class="sc" data-uid="gdhp278" id="278"></a>uṣavha viva go-sag̱i<br>śilamadu akodhaṇo<br>baho ṇa payuvasadi<br>rayaṇa viva dhami'a. (5)</p>
<p><a class="sc" data-uid="gdhp279" id="279"></a>hasti va muya-jadaṇa<br>śela hemavañ iva<br>sakaro va śravadiṇa<br>adico tavada-r-iva<br>khaṇa-khaṇi tidikṣe'a<br>kodhu rakṣe'a atvaṇi. (6)</p>
<p><a class="sc" data-uid="gdhp280" id="280"></a>jiṇa kodha akotheṇa<br>asadhu sadhuṇa jiṇa<br>jiṇa kradava daṇeṇa<br>saceṇa ali'a jiṇa. (7)</p>
<p><a class="sc" data-uid="gdhp281" id="281"></a>saca bhaṇi na kuve'a<br>daya apadu yayida<br>edehi trihi ṭ́haṇehi<br>gacha devana sadi'i. (8)</p>
<p><a class="sc" data-uid="gdhp282" id="282"></a>kudhu atha na jaṇadi<br>kudhu dhamu na paśadi<br>anu tada tamu bhodi<br>ya kodhu sahadi naru. (9)</p>
<p><a class="sc" data-uid="gdhp283" id="283"></a>ma sa kodhu pramuje'a<br>dukhu kodhasa avaraṇa<br>madhuvā maññatī bālo.<br>pacha tavadi kodhaṇo. (10)</p>
<p><a class="sc" data-uid="gdhp284" id="284"></a>nakara aṭ́hi-pakara<br>matsa-lohida-levaṇa<br>yatra rako ya doṣo ya<br>maṇo makṣo samokadu. (11)</p>
<p><a class="sc" data-uid="gdhp285" id="285"></a>makṣi'a matsari bhodi<br>prahata bhodi gadhavo<br>kodhaṇo su'aro bhodi<br>ma sa kuju kumaraka. (12)</p>
<p><a class="sc" data-uid="gdhp286" id="286"></a>suradu bhodi bhadrañu<br>surado suho modadi<br>suradasa a'i dhamu<br>edha paśadha tadiṇo. (13)</p>
<p><a class="sc" data-uid="gdhp287" id="287"></a>soracasa phala paśa<br>tava kichaṣu jadiṣu<br>yatra edadiśo sadu<br>surado di na haṇadi. (14)</p>
<p><a class="sc" data-uid="gdhp288" id="288"></a>ki nu j̄atva suho śayadi<br>ki nu j̄atva na śoyadi<br>kisa nu eka-dhamasa<br>vadha royeṣi godama. (15)</p>
<p><a class="sc" data-uid="gdhp289" id="289"></a>kodhu j̄atva suha śayadi<br>kodhu j̄atva na śoyadi<br>kodhasa viṣa-mulasa<br>masuragasa bramaṇa<br>vadha ari'a praśaj̄adi<br>ta ji j̄atva na śoyadi. (16)</p></blockquote>
<h2>18. puṣpa vagga</h2>
<blockquote class="gatha"><p><a class="sc" data-uid="gdhp290" id="290"></a>yatha vi ruyida puṣu<br>vaṇama।da agana'a<br>emu subhaṣi।da vaya<br>apha(la) .. akuvad(u). (1)</p>
<p><a class="sc" data-uid="gdhp291" id="291"></a>yatha vi ruyida puṣu<br>vaṇamada sagana'a<br>emu subhaṣida vaya<br>saphala bhodi kuvadu. (2)</p>
<p><a class="sc" data-uid="gdhp292" id="292"></a>yatha vi bhamaru puṣ।pa<br>vana-gana ah(e)da'(i)<br>paridi rasam ada'i<br>emu gami muṇi cara. (3)</p>
<p><a class="sc" data-uid="gdhp293" id="293"></a>yada vi puṣpa-raśi।sa<br>kuya mala-guṇa baho<br>emu jadeṇa maceṇa<br>kata(v)i ..... (4)</p>
<p><a class="sc" data-uid="gdhp294" id="294"></a>p(u)ṣa(ṇ)i (y)e।va payiṇadu<br>vasita-maṇasa nara<br>sutu gamu mahoho va<br>a(da) ..... (5)</p>
<p><a class="sc" data-uid="gdhp295" id="295"></a>.... (pra)divada vayadi<br>na mali'a takar(a) canaṇa va<br>sadaṇa gano pradivada va'idi<br>sa(rva) ।diśa sapuruṣo pada'idi. (6)</p>
<p><a class="sc" data-uid="gdhp296" id="296"></a>...... (ya vi)<br>........<br>........ (gana-ja[da)]ṇa<br>śila-gano ।ivutama. (7)</p>
<p><a class="sc" data-uid="gdhp297" id="297"></a>... (baṇa)-śilaṇa<br>apramada- ।vihariṇa<br>samadaña-vimutaṇa<br>ga।di maro na vinadi. (8)</p>
<p><a class="sc" data-uid="gdhp298" id="298"></a>vaṣi'a yatha puṣaṇa<br>poraṇaṇi pra।mujadi<br>emu raka ji dosa ji<br>vipramujadha bhikṣavi. (9)</p>
<p><a class="sc" data-uid="gdhp299" id="299"></a>uchina siṇeha atvaṇo<br>kumudu śaradaka ba p(r)a।ṇiṇa<br>śadi-magam eva broha'i<br>nivaṇa sukadeṇa deśida. (10)</p>
<p><a class="sc" data-uid="gdhp300" id="300"></a>pheṇovamu kayam ida viditva<br>mari(y)i .... (bhu)da'i<br>chetvaṇa marasa p(a)p(a)vuṣe'aṇa1<br>a ...... (11)</p>
<p><a class="sc" data-uid="gdhp301" id="301"></a>........<br>[yama-loka ji] ida sadevaka<br>ko dhama-pada sudeśida<br>kuśala puṣa viva payeṣidi. (12)</p>
<p><a class="sc" data-uid="gdhp302" id="302"></a>budhu pradha ... ṣidi<br>yama-loka ji ida sadevaka<br>budhu dhama-pada sudeśida<br>kuśala puṣa viva payiṣidi. (13)</p>
<p><a class="sc" data-uid="gdhp303" id="303"></a>yadha sagara-'uḍasa<br>uj̄idasa maha-pathe<br>padumu tatra ja'e'a<br>suyi-gan̄a maṇoramu (14)</p>
<p><a class="sc" data-uid="gdhp304" id="304"></a>e[(mu)] sag(h)asa-dhama'(u)<br>an̄a-hodi prudhijaṇe<br>abhi(r)oyadi praña'i<br>same-sabudha-ṣavaka. (15)</p></blockquote>
<h2>19. sahasra vagga</h2>
<blockquote class="gatha"><p><a class="sc" data-uid="gdhp305" id="305"></a>yo (sa)hasa sahasaṇi<br>sag̱ami maṇuṣa jiṇi<br>eka ji jiṇi atvaṇa<br>so ho sagamu utamu. (1)</p>
<p><a class="sc" data-uid="gdhp306" id="306"></a>sahasa bi ya ।vayaṇa<br>aṇatha-pada-sahida<br>eka vaya-pada ṣevha<br>ya ṣutva uvaśamadi. (2)</p>
<p><a class="sc" data-uid="gdhp307" id="307"></a>[(yo ja] va)ya-।śada (bha)ṣi<br>aṇatha-pada-sahida<br>e।ka vaya-(pa[da)] ।ṣ(e)hu<br>ya ṣutva uvaśamadi. (3)</p>
<p><a class="sc" data-uid="gdhp308" id="308"></a>. (ha)sa bi ya gadhaṇa<br>aṇatha-pada-sahida<br>eka gadha-pada ṣeho<br>ya ṣutva uvaśamadi. (4)</p>
<p><a class="sc" data-uid="gdhp309" id="309"></a>(yo) ja gadha-śada bhaṣi<br>aṇatha-pada-sahida<br>eka gadha-pada ṣebha<br>ya ṣutva uvaśamadi. (5)</p>
<p><a class="sc" data-uid="gdhp310" id="310"></a>masa-masi sahasiṇa<br>yo ya'e'a śadeṇa ca<br>nevi budhi prasadasa<br>kala avedi ṣoḍaśa. (6)</p>
<p><a class="sc" data-uid="gdhp311" id="311"></a>(ma)sa-mase sahaseṇa<br>yo ya'e'a śadeṇa ca<br>neva .. prasa . sa<br>kala avedi ṣoḍaśa. (7)</p>
<p><a class="sc" data-uid="gdhp312" id="312"></a>masa-masi sahasiṇa<br>yo ya'e'a śadeṇa ca<br>neva sag̱i prasadasa<br>kala avedi ṣoḍaśa. (8)</p>
<p><a class="sc" data-uid="gdhp313" id="313"></a>masa-masi sahaseṇa<br>yo ya'e'a śadeṇa ca<br>neva saghasa-dhameṣu<br>kala avedi ṣoḍaśa. (9)</p>
<p><a class="sc" data-uid="gdhp314" id="314"></a>masa-masi sahaseṇa<br>yo ya'e'a śadeṇa ca<br>...... teṣu<br>kala avedi ṣoḍaśa. (10)</p>
<p><a class="sc" data-uid="gdhp315" id="315"></a>masa-mase sahaseṇa<br>yo ya'e'a śadeṇa ca<br>eka-paṇaṇu'abisa<br>kala navedi ṣoḍaśa. (11)</p>
<p><a class="sc" data-uid="gdhp316" id="316"></a>ya ja vaṣa-śada jivi<br>kusidhu hiṇa-viyava<br>muhutu jivida ṣevha<br>virya arahado driḍha. (12)</p>
<p><a class="sc" data-uid="gdhp317" id="317"></a>ya jivaṣa-śado jivi<br>apaśu udaka-vaya<br>muhutu jivida ṣevha<br>paśado udaka-vaya. (13)</p>
<p><a class="sc" data-uid="gdhp318" id="318"></a>ya ja vaṣa-śada jivi<br>apaśu dhamu utamu<br>mohotu jivida ṣehu<br>paśadu dhamu utamu. (14)</p>
<p><a class="sc" data-uid="gdhp319" id="319"></a>ya ja vaṣa-śada jadu<br>agi pariyara vaṇi<br>kṣireṇa sapi-teleṇa<br>diva-ratra atadrido (15)</p>
<p><a class="sc" data-uid="gdhp320" id="320"></a>eka ji bhavidatvaṇa<br>muhuta viva puya'i<br>sameva puyaṇa ṣevha<br>ya ji vaṣa-śada hodu. (16)</p>
<p><a class="sc" data-uid="gdhp321" id="321"></a>ya k(e)ja yaṭha va hoda va lake1<br>(sa)vat(sa)ra yayadi puña([ve]kṣa)<br>sava bi ta na cadu-bhaku vedi<br>ahivadaṇa uju-kadeṣu ṣiho. (17)</p></blockquote>
<h2>20. śīla vagga</h2>
<blockquote class="gatha"><p><a class="sc" data-uid="gdhp322" id="322"></a>śilamadu suyi-drakṣo<br>dhama-ṭ́ho sadhu-jivaṇo<br>atvaṇo karako sadu<br>ta jaṇo kuradi pri'u. (1)</p>
<p><a class="sc" data-uid="gdhp323" id="323"></a>ṣadhu śileṇa sabaṇo<br>yaśa-bho'a-samapidu<br>yeṇa yeṇeva vayadi<br>teṇa teṇeva puyidu. (2)</p>
<p><a class="sc" data-uid="gdhp324" id="324"></a>yo natva-hedu na parasa hedu<br>pavaṇi kamaṇi samayare'a<br>na (i)chi a .. [(sa)]midhi a(t)vaṇo<br>so śi(lava) paṇidu dhami'o si'a. (3)</p>
<p><a class="sc" data-uid="gdhp325" id="325"></a>sañadu sukadi yadi<br>drugadi yadi asañadu<br>ma sa viśpaśa avaja<br>ida vidva samu cari. (4)</p>
<p><a class="sc" data-uid="gdhp326" id="326"></a>savudu pradimukhasa<br>idri'eṣu ya pajaṣu<br>pramuṇi aṇupruviṇa<br>sava-sañoyaṇa-kṣaya. (5)</p>
<p><a class="sc" data-uid="gdhp327" id="327"></a>śudhasa hi sada phagu<br>śudhasa posadhu sada<br>śudhasa s(u)yi ...<br>tasa samajadi vada. (6)</p>
<p><a class="sc" data-uid="gdhp328" id="328"></a>dhamu cari sucarida<br>... drucarida cari<br>dhamayari suh(a) śedi<br>asvi loki parasa yi. (7)</p>
<p><a class="sc" data-uid="gdhp329" id="329"></a>aho nako va sagami<br>cavadhivadida śara<br>adivaka ti(d)i(kṣ)ami<br>druśilo hi baho-jaṇo. (8)</p>
<p><a class="sc" data-uid="gdhp330" id="330"></a>yasa acada-druśili'a<br>malu'a va vilada vaṇi<br>kuya so tadha [(a)]tvaṇa<br>yadha ṇa viṣamu ichadi. (9)</p>
<p><a class="sc" data-uid="gdhp331" id="331"></a>.. [(a)]yo-kuḍu bhuta<br>........<br>............. [(bhu]j)e'a<br>raṭha-piṇa asañadu. (10)</p></blockquote>
<h2>21. kr̥tya vagga</h2>
<blockquote class="gatha"><p><a class="sc" data-uid="gdhp332" id="332"></a>ida ja mi keca ida ji kari'a<br>ida kari .......<br>.... (pa)riphanamaṇa<br>abhimadadimucu-(jara)saśo'a. (1)</p>
<p><a class="sc" data-uid="gdhp333" id="333"></a>idha vaṣa kariṣamu<br>idha hemada-gi ..<br>........<br>........ (2)</p>
<p><a class="sc" data-uid="gdhp334" id="334"></a>ta putra-paśu-samadha<br>........<br>sutu ga .....<br>........ (3)</p>
<p><a class="sc" data-uid="gdhp335" id="335"></a>puve i kica paḍijaga(re'a)<br>no yo । kici kica-kale vade'a<br>ta tadiśa paḍikama kica-kari<br>no i kica kici-'ali vade'a. (4)</p>
<p><a class="sc" data-uid="gdhp336" id="336"></a>ya puvi karaṇi'aṇi<br>pacha ṣa katu ichadi<br>athadu batsadi balu<br>suhadu parihayadi. (5)</p>
<p><a class="sc" data-uid="gdhp337" id="337"></a>akida kuki।da ।ṣehu<br>pacha tavadi drukida<br>kida nu sukida ṣeh(o)<br>ya kitva naṇutapa(di). (6)</p>
<p><a class="sc" data-uid="gdhp338" id="338"></a>ya ।(gu) k(u)ya ta vadi'a<br>.......<br>(akaroda bhaṣama[ṇa)]<br>...... (7)</p>
<p><a class="sc" data-uid="gdhp339" id="339"></a>ya kica ta a ...<br>........ (ki)yadi<br>unaḍaṇa prama[(tana)]<br>........<br>asava teṣa vaḍhadi<br>ara te asava-kṣa[(ya)]. (8)</p>
<p><a class="sc" data-uid="gdhp340" id="340"></a>yeṣa du susamaradha<br>nica kaya-kada sva(d)i<br>........<br>........<br>sadaṇa sabrayaṇaṇa<br>taṣa kṣa(yad)i ...(9)</p></blockquote>
<h2>22. nāga / aśva vagga</h2>
<blockquote class="gatha"><p><a class="sc" data-uid="gdhp341" id="341"></a>........<br>........<br>........<br>atva-dada tada vara.</p>
<p><a class="sc" data-uid="gdhp342" id="342"></a>........<br>........<br>........<br>... [(dade)]ṣu gachadi.</p>
<p><a class="sc" data-uid="gdhp343" id="343"></a>adikradaya ratri<br>devada uvasagrami<br>vaditva muninu pada<br>imi praśaña pradiprocha.</p>
<p><a class="sc" data-uid="gdhp344" id="344"></a>ki-śila ke-samacara<br>ke-guna kena karmaṇa<br>keh(i) darmehi sabana<br>ke jaṇa sparga-g̱amiyu.</p></blockquote>
</article>
<aside id="metaarea">
<p><cite class="book">The Gāndhārī Dharmapada</cite></p>
<p>On the basis of the edition: The Gāndhārī Dharmapada, edited with an introduction and commentary by John Brough, London 1962. (London Oriental Series, 7.) </p> 
<p>Prepared by Jost Gippert and Katharina Kupfer, Frankfurt a/M 1995-1999;</p>
<p><a href="http://titus.uni-frankfurt.de/texte/etcs/ind/mind/gandhpkt/dhpgpkt/dhpgp.htm">TITUS Version</a> by Jost Gippert, Frankfurt a/M, 9.1.1999 / 18.6.2000 / 20.11.2005</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>