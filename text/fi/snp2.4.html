<!DOCTYPE html>
<html>
<head>
<title></title>
</head>
<body>
<div id="text" lang="fi">
<section class="sutta" id="snp2.4">
<article>
<div class="”hgroup”">
<p class="”subdivision”">Sutta Nipāta</p>
<p>Mangala-sutta</p>
<h1>2.4 Suuri hyvien enteiden sutta</h1>
</div>
<p><span class="evam">Näin olen kuullut</span>.</p>
<p>Kerran Mestari oleili Sāvatthīn Jeta-lehdossa, Anāthapiṇḍdikan puistossa. Silloin aamuyöllä tuli eräs deeva ja valaisi häikäisevästi loistaen koko Jeta-lehdon. Saavuttuaan Mestarin luo kaunis valo-olento tervehti häntä kunnioittavasti, seisoi vähän matkan päässä ja esitti Mestarille runomuotoisen kysymyksen:</p>
<blockquote class="gatha">
<p>”Monet deevat ja ihmiset ovat miettineet,<br>
mitkä ovat hyviä enteitä<br>
hyvinvointiin pyrittäessä.<br>
Selitä siis, mikä on parhaimpaan johtavaa!’,</p>
</blockquote>
<p>(Mestari vastasi:)</p>
<blockquote class="gatha">
<p>”Riippumattomuus tyhmistä ihmisistä,<br>
ystävyys viisaiden kanssa,<br>
kunnianarvoisan arvostaminen<br>
—se on parhaimpaan johtava.</p>
<p>Suotuisalla seudulla asuminen<br>
menneisyyden ansioiden seurauksena,<br>
oikea päämäärien asettaminen<br>
—se on parhaimpaan johtavaa.</p>
<p>Laajat tiedot ja taidot,<br>
käytösohjeiden sisäistäminen,<br>
miellyttävä puhe, harkitut sanat<br>
—se on parhaimpaan johtavaa.</p>
<p>Äidistä ja isästä huolehtiminen,<br>
lasten ja puolison rakastaminen,<br>
sovelias elinkeino<br>
—se on parhaimpaan johtavaa.</p>
<p>Anteliaisuus ja Dharman harjoittaminen,<br>
sopu sukulaisten kanssa,<br>
moitteeton toiminta<br>
—se on parhaimpaan johtavaa.</p>
<p>Pahan välttäminen ja hylkääminen,<br>
päihteistä pidättyminen,<br>
huolellisuus hyvän tekemisessä<br>
—se on parhaimpaan johtavaa.</p>
<p>Kunnioitus, nöyryys,<br>
tyytyväisyys ja kiitollisuus,<br>
Dharman kuunteleminen oikeaan aikaan<br>
—se on parhaimpaan johtavaa.</p>
<p>Kärsivällisyys ja sävyisä puhe,<br>
askeettien seura,<br>
Dharmasta keskusteleminen oikeaan aikaan<br>
—se on parhaimpaan johtavaa.</p>
<p>Itsehillintä ja puhdas elämä,<br>
jalojen totuuksien ymmärtäminen,<br>
nirvaanan todentaminen<br>
—se on parhaimpaan johtavaa.</p>
<p>Järkkymätön mieli<br>
myötä- ja vastoinkäymisissä,<br>
huolettomuus, mielen puhtaus ja sisäinen rauha<br>
—se on parhaimpaan johtavaa.</p>
<p>Tällä tavoin eläneitä<br>
ei voida missään kukistaa.<br>
He kulkevat vakaina kaikkialla<br>
—se on parhaimpaan johtavaa.”</p>
</blockquote>
<p>Näin päättyy Suuri hyvien enteiden sutta.</p>
</article>
<aside id="metaarea">
<p>Kääntänyt <span class="author">Tae Hye sunim</span>. Luvan antanut.</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
