<!DOCTYPE html>
<html>
<head>
<meta author="Branislav Kovačević">
<title></title>
</head>
<body>
<div id="text" lang="sr">
<section class="sutta" id="mn116">
<article>
<div class="hgroup">
<p class="division">Mađđhima Nikāya</p>
<p>Isigili sutta</p>
<h1>116. Govor na planini Isigili</h1>
</div>
<p><a class="sc" id="sc1"></a><span class="evam">Ovako sam čuo</span>. Jednom je prilikom Blaženi boravio kraj Rāđagahe, na planini Isigili – Ždrelu mudraca. Tu se Blaženi obrati monasima: "Monasi." — "Da, poštovani gospodine", odgovoriše monasi. A Blaženi ovako nastavi:</p>
<p><a class="sc" id="sc2"></a>„Monasi, vidite li ovu Vebhāra planinu?“ – „Da, poštovani gospodine.“</p>
<p>„Nekada je postojalo drugo ime, drugi naziv za ovu Vebhāra planinu. Monasi, vidite li ovu Paṇḍava planinu?“ – „Da, poštovani gospodine.“</p>
<p>„Nekada je postojalo drugo ime, drugi naziv za ovu Paṇḍava planinu. Monasi, vidite li ovu Vepulla planinu?“ – „Da, poštovani gospodine.“</p>
<p>„Nekada je postojalo drugo ime, drugi naziv za ovu Vepulla planinu. Monasi, vidite li ovu Giđđhakuṭa planinu, Lešinarevu hrid?“ – „Da, poštovani gospodine.“</p>
<p>„Nekada je postojalo drugo ime, drugi naziv za ovu Giđđhakuṭa planinu, Lešinarevu hrid. Monasi, vidite li ovu Isigili planinu, Ždrelo mudraca?“ – „Da, poštovani gospodine.“</p>
<p><a class="sc" id="sc3"></a>„Nekada je postojalo isto ime, isti naziv za ovu Isigili planinu, Ždrelo mudraca. Jer je u davna vremena pet stotina paććekabuda dugo živelo na ovoj planini, Ždrelu mudraca. Viđali su ih kako ulaze u tu planinu; kada bi ušli, nije ih više bilo moguće videti. Ljudi koji su to videli, govorili su: ’Mudraci upadoše u ždrelo planine’. I zato je tako i nazvana, ’Ždrelo mudraca’. Nabrojaću vam, monasi, imena paććekabuda, saopštiću vam imena tih paććekabuda, podučiću vas imenima tih paććekabuda. Pažljivo slušajte i zapamtite ono što ću vam reći.“ – "Da, gospodine", odgovoriše monasi. A Blaženi ovako nastavi:</p>
<p><a class="sc" id="sc4"></a>„Monasi, paććekabuda Ariṭṭha je dugo živeo na ovoj planini Isigili. Paććekabuda Upariṭṭha je dugo živeo na ovoj planini Isigili. Paććekabuda Tagarasikhin … Yasassin… Sudassana… Piyadassin… Gandhāra… Piṇḍola… Upāsabha… Nītha… Tatha… Sutavā… Bhāvitatta je dugo živeo na ovoj planini Isigili.</p>
<blockquote class="gatha">
<p><a class="sc" id="sc5"></a>Ova sveta bića, bez žudnji, oslobođeni patnje,
koji su svaki za sebe dostigli probuđenje –
počujte njihova imena, najvećih među ljudima,
što iz sebe iščupaše strelu [patnje].</p>
<p>Ariṭṭha, Upariṭṭha, Tagarasikhin, Yasassin,
Sudassana i Piyadassin probuđeni,
Gandhāra, Piṇḍola, Upāsabha takođe,
Nītha, Tatha, Sutavā i Bhāvitatta.</p>
<p><a class="sc" id="sc6"></a>Sumbha, Subha, Methula i Aṭṭhama, 
zatim Assumegha, Anīgha, Sudāṭha –
i Hingū i Hinga, zaista moćni,
paććekabude se više ne preporađaju.</p>
<p>Dva mudraca po imenu Đāli i Aṭṭhaka,
onda Kosala probuđeni, pa Subāhu,
Upanemi, Nemi i Santaćitta
ispravni i istiniti, čisti i mudri.</p>
<p>Kāḷa, Upakāḷa, Viđita i Đita;
Anga, Panga i Gutiđđita takođe;
Passin pobedi vezanost, koren patnje;
Aparāđita savlada Mārinu moć.</p>
<p>Satthar, Pavattar, Sarabhanga, Lomahaṁsa,
Uććangamāya, Asita, Anāsava,
Manomaya i Bandhumant gordosti lišen,
Tadādhimutta besprekoran i blistav;</p>
<p>Ketumbarāga, Mātanga i Ariya,
zatim Aććuta, Aććutagāma, Byāmaka,
Sumangala, Dabbila, Supatiṭṭhita,
Asayha, Khemābhirata i Sorata,</p>
<p>Durannaya, Sangha i potom Uđđaya;
još jedan mudrac, Sayha, plemenitog cilja.
I još dvanaest između — Ānande, Nande i Upanande —
Bhāradvāđa u svome poslednjem telu;</p>
<p>zatim Bodhi, Mahānāma uzviđeni,
Bhāradvāđa guste kose na vrh glave;
Tissa i Upatissa za biće nevezani;
Upasīdarin i Sīdarin, žudnji oslobođeni.</p>
<p>Probuđen beše Mangala, požude oslobođeni;
Usabha saseče žudnje, koren patnjama.
Upanīta do stanja mira dosegnu,
pročišćeni, vrli, pravoga imena.</p>
<p>Đeta, Đayanta, Paduma i Uppala,
Padumuttara, Rakkhita i Pabbata,
Mānatthaddha veličanstveni, Vītarāga
i Kaṇha probuđeni, uma oslobođenog.</p>
<p><a class="sc" id="sc7"></a>Za ove i isto tako druge velike i moćne
paććekabude preporađanja više nema –
slavite te mudrace koji, ugasivši žudnju,
dostigoše konačnu slobodu, izvan svake stege i okova.“</p>
</blockquote>
</article>
<aside id="metaarea">
<p>Prevod <span class="author">Branislav Kovačević</span></p>
<p>Samo za besplatnu distribuciju, kao dar Dhamme.</p>
<p>Copyright © 2014:</p>
<p><a href="http://creativecommons.org/licenses/by-nc-sa/3.0/deed.sr" target="_blank">Оvaj sajt je licenciran pod uslovima licence Creative Commons</a>. </p>
<p><a href="http://srednjiput.rs/pali-kanon/sutta-pitaka/maddhima-nikaya/" target="_blank">Text sourced from srednjiput.rs.</a></p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>