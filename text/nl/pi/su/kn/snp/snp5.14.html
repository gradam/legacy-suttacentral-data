<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">
<div id="toc"></div>
<section class="sutta" id="snp5.14">
<article>
<div class="hgroup">
<p class="division">Sutta Nipāta 5.14</p>
<h1>Udaya's vragen</h1>
</div>
<p>Toen sprak de brahmaanse student Udaya:</p>
<p><a class="sc" id="1"></a>
<a class="pl" id="1105"></a>
“In alle opzichten overal aan voorbij gegaan,” zei hij, “in alles de hoogste.
Wanneer hij in meditatie zit is er geen enkel vergif dat hem kan infecteren,
geen enkel stofje dat hem kan belemmeren: hij heeft gedaan wat gedaan moest
worden. Dit is de man naar wie ik met mijn vraag gekomen ben, en dit Eerwaarde
Heer, is mijn vraag: Kunt u mij vertellen over de kennis die bevrijding
schenkt? Kunt u mij vertellen hoe onwetendheid verwijderd moet worden?”</p>
<p><a class="sc" id="2"></a>
<a class="pl" id="1106"></a>
“Voor beide geldt de verwijdering van intense begeerte voor zintuiglijke dingen
en onaangename dingen”, zei de Boeddha, “het uitwerpen van luiheid en het
afweren van zorgen.”</p>
<p><a class="sc" id="3"></a>
<a class="pl" id="1107"></a>
“De zuiverheid van perfecte, evenwichtige indachtigheid, bouwt een fundament
van ‘de dingen zien zoals ze zijn’ (<em>yathabhuta</em>). Dit is de bevrijdende kennis en dit is de vernietiging van onwetendheid (<em>avijja</em>).”</p>
<p><a class="sc" id="4"></a>
<a class="pl" id="1108"></a>
Udaya stelde een andere vraag: “Wat is het waardoor de wereld gebonden en
verankerd wordt? Wat is de dwaling? Wat is het dat u achtergelaten heeft om
Nibbana te vinden?”</p>
<p><a class="sc" id="5"></a>
<a class="pl" id="1109"></a>
“Dat wat de wereld gebonden houdt,” zei de Boeddha, “is de begeerte naar
genoegens (<em>kama tanha</em>). De dwaling is de vastgeroeste gedachte. En de weg naar Nibbana is het
uitrukken van begeerte (<em>tanha</em>).”</p>
<p><a class="sc" id="6"></a>
<a class="pl" id="1110"></a>
“Ik ben gekomen met deze vragen, Meester, en ik hoop dat u er nog een wilt
beantwoorden”, zei Udaya. “Hoe brengt de waakzame monnik zijn geestesstroom (<em>viññana</em>), tot een einde?”</p>
<p><a class="sc" id="7"></a>
<a class="pl" id="1111"></a>
De Meester antwoordde: “De sensaties die hij van binnen voelt fascineren hem
niet meer. En de sensaties (<em>vedana</em>) die hij voelt van de buitenkant fascineren hem ook niet meer. De monnik is
waakzaam en brengt zo zijn geestesstroom tot een einde.”</p>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
</aside>
</section>
<a class="previous" href="/nl/snp5.13">◀ Bhadrāvudha­māṇava­pucchā</a><a class="top" href="#"> ▲ TOP </a><a class="next" href="/nl/snp5.15">Posāla­māṇava­pucchā ▶</a>
</div>
</body>
</html>
