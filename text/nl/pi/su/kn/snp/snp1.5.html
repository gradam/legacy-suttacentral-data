<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">
<div id="toc"></div>
<section class="sutta" id="snp1.5">
<article>
<div class="hgroup">
<p class="division">Sutta Nipāta 1.5</p>
<h1>Cunda</h1>
</div>
<p><a class="sc" id="1"></a>
<a class="pl" id="83"></a>
Cunda: “Ik vraag aan de wijze Boeddha die van grote wijsheid is, die de Heer
van de Dhamma is (<em>Dhammassami</em>), die vrij van hunkering is, die de edelste onder de mensen is, die de edelste
onder de gidsen is: hoeveel soorten monniken zijn er in de wereld? Alstublieft,
vertelt u mij dat.”</p>
<p><a class="sc" id="2"></a>
<a class="pl" id="84"></a>
De Boeddha: “Cunda, er zijn vier soorten monniken, en niet vijf. Omdat je het
me vraagt, zal ik het je toelichten: 1. één soort heeft het Pad verworven; 2.
één soort zet het Pad uiteen; 3. één soort leeft op het Pad; en 4. één soort
bezoedelt het Pad.”</p>
<p><a class="sc" id="3"></a>
<a class="pl" id="85"></a>
Cunda: “Hoe beschrijft de Boeddha iemand die het Pad verworven heeft? En hoe
degene die het Pad uiteenzet en onvergelijkbaar wordt? Vertel me over degene
die op het Pad leeft en licht me dan in, over degene die het Pad bezoedelt.”</p>
<p><a class="sc" id="4"></a>
<a class="pl" id="86"></a>
De Boeddha: “Degene die de twijfel overwonnen heeft, is bevrijd van verdriet en
vindt vreugde in Nibbana, die is onthecht, en hij is een gids van mensen en
goden deze soort van monniken wordt door de Boeddha's genoemd: ‘zij die het Pad
verworven hebben’.”</p>
<p><a class="sc" id="5"></a>
<a class="pl" id="87"></a>
“In deze Leer kent hij Nibbana als de edelste (staat) en verbreidt en verklaart
hij de Dhamma welke goed uiteengezet is; deze wijze die twijfel vernietigd
heeft, is zonder begeerte—deze tweede soort van monniken wordt genoemd: ‘zij
die het Pad uiteenzetten’.”</p>
<p><a class="sc" id="6"></a>
<a class="pl" id="88"></a>
“Iemand die indachtig is en die zichzelf onder controle heeft, iemand die
overeenkomstig de Dhamma leeft welke goed uiteengezet is; iemand die de juiste
principes beoefent—deze derde soort van monniken wordt genoemd: ‘zij die op het
Pad leven’.”</p>
<p><a class="sc" id="7"></a>
<a class="pl" id="89"></a>
“Hij die zichzelf vermomt door het kleed te dragen van de mensen die van goed
gedrag zijn, die reist uit winstbejag, die hij maakt families te schande, die
hij is schaamteloos, bedrieglijk, hij is een roddelaar en een kletser en hij
doet alsof hij een echte monnik is—hij is degene die ‘het Pad bezoedelt’.”</p>
<p><a class="sc" id="8"></a>
<a class="pl" id="90"></a>
“Huishouder, hij die kundig is en deze vier begrijpt, hij die een edele is, die
een wijze discipel is en begrepen heeft dat ‘ze niet allemaal hetzelfde zijn’;
bij hem, die het zo ziet, zal het vertrouwen (<em>saddha</em>) niet verminderen. Hoe kunnen de bezoedelde en de onbezoedelde, de zuivere en
de onzuivere, als gelijken beschouwd worden?”</p>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
</aside>
</section>
<a class="previous" href="/nl/snp1.4">◀ Kasibhāradvāja</a><a class="top" href="#"> ▲ TOP </a><a class="next" href="/nl/snp1.6">Parābhava ▶</a>
</div>
</body>
</html>
