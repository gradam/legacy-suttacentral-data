<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">

<section class="sutta" id="snp2.8">
<article>
<div class="hgroup">
<p class="division">Sutta Nipāta 2.8</p>
<h1>De boot</h1>
</div>
<p><a class="sc" id="1"></a>
<a class="pl" id="pl316"></a>
Die man zou diegene moeten vereren die hem de Dhamma onderwijst, net zoals de
goden Indra vereren. De geleerde persoon die zo vereerd wordt en geliefd is
door de discipel, maakt de Dhamma bekend.</p>
<p><a class="sc" id="2"></a>
<a class="pl" id="pl317"></a>
Na er aandacht aan besteed te hebben en na het te hebben overwogen, brengt de
wijze de Dhamma in praktijk, hij wordt geleerd, intelligent en raakt er
vertrouwt mee. Hij verblijft altijd met waakzaamheid in de buurt van zo'n
leraar.</p>
<p><a class="sc" id="3"></a>
<a class="pl" id="pl318"></a>
Iemand die een ondergeschikte en dwaze leraar volgt die de betekenis niet
realiseert, en wie jaloers is, nadert de dood zonder de Dhamma begrepen te
hebben en blijft onverlost van twijfel.</p>
<p><a class="sc" id="4"></a>
<a class="pl" id="pl319"></a>
Zoals een man die in een wilde rivier gevallen is waarvan het water diep is en
met z'n huidige stroomversnelling weggevoerd wordt door de snelle stroom; hoe
kan hij anderen helpen over te steken?</p>
<p><a class="sc" id="5"></a>
<a class="pl" id="pl320"></a>
En evenzo, hij die de Dhamma niet begrepen heeft, die geen aandacht geschonken
heeft aan haar betekenis zoals die uiteengezet is door de geleerde, zelf zonder
kennis zijnde; hoe kan hij anderen tot begrip brengen?</p>
<p><a class="sc" id="6"></a>
<a class="pl" id="pl321"></a>
Zoals iemand die van planken een stevig vlot heeft gemaakt dat uitgerust is met
roeiriemen en een roerblad, en de methode kent, vakkundig en wijs is, en door
dit middel er voor zorgt dat vele anderen oversteken.</p>
<p><a class="sc" id="7"></a>
<a class="pl" id="pl322"></a>
Op dezelfde manier weet hij, die kennis heeft verkregen en die een goed
getrainde geest heeft, die geleerd en standvastig is, dat hij anderen kan
helpen om tot begrip te brengen mits zij gewillig zijn te luisteren en gereed
zijn om te bevatten.</p>
<p><a class="sc" id="8"></a>
<a class="pl" id="pl323"></a>
Daarom, zou iemand zeker om moeten gaan met een goed mens die wijs en geleerd
is. Hij zou de betekenis moeten kennen en overeenkomstig daarnaar moeten
handelen. Dan zal hij, terwijl hij begrip verwerft van de Dhamma, geluk
bereiken.</p>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
<a class="previous" href="/nl/snp2.7">◀ Brāhmaṇadhammika</a><a class="top" href="#"> ▲ TOP </a><a class="next" href="/nl/snp2.9">Kiṃsīla ▶</a>
</div>
</body>
</html>
