<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">
<section class="sutta" id="snp1.11">
<article>
<div class="hgroup">
<p class="division">Sutta Nipāta 1.11</p>
<h1>Overwinning van begoocheling</h1>
</div>
<p><a class="sc" id="1"></a>
<a class="pl" id="pl193"></a>
Van iedereen, of hij loopt, staat, zit of neerligt, zijn lichaam buigt of strekt—is dit de ware aard van het lichaam:</p>
<p><a class="sc" id="2"></a>
<a class="pl" id="pl194"></a>
Het lichaam wordt bijeengehouden door botten en zenuwen, het is overtrokken met huid en vlees waardoor niet waargenomen wordt wat het lichaam werkelijk is.</p>
<p><a class="sc" id="3"></a>
<a class="pl" id="pl195"></a>
Het is gevuld met ingewanden, de klomp van de lever in de buik, de blaas, het hart, de longen, de nieren en de milt.</p>
<p><a class="sc" id="4"></a>
<a class="pl" id="pl196"></a>
Het is gevuld met slijm, speeksel, zweet, lymfe, bloed, het gewrichtsvocht, gal en vet.</p>
<p><a class="sc" id="5"></a>
<a class="pl" id="pl197"></a>
Dan vloeit er in negen stromen constant vuiligheid—van de ogen, van de oren.</p>
<p><a class="sc" id="6"></a>
<a class="pl" id="pl198"></a>
Van het neusslijm. Soms stoot het lichaam braaksel uit door de mond en werpt het gal en slijm uit; van het lichaam komt zweet en vuiligheid.</p>
<p><a class="sc" id="7"></a>
<a class="pl" id="pl199"></a>
De holte van het hoofd is gevuld met hersenen, maar een dwaas aanschouwt het als een mooi ding.</p>
<p><a class="sc" id="8"></a>
<a class="pl" id="pl200"></a>
Als het dode lichaam op de grond ligt, opgezwollen en de kleuren van een lijk heeft, wanneer het op de begraafplaats geworpen is, kijken de verwanten er niet meer naar om.</p>
<p><a class="sc" id="9"></a>
<a class="pl" id="pl201"></a>
Honden, jakhalzen, wolven, wormen, kraaien, gieren en andere levende wezens eten ervan.</p>
<p><a class="sc" id="10"></a>
<a class="pl" id="pl202"></a>
De monnik die in de wereld leeft en die wijs is, die naar de woorden van de Boeddha heeft geluisterd, begrijpt volledig wat het lichaam is en ziet het aan voor wat het werkelijk is.</p>
<p><a class="sc" id="11"></a>
<a class="pl" id="pl203"></a>
Hij vergelijkt zijn eigen lichaam met een lijk en denkt erover na dat dit lichaam hetzelfde is als een lijk, en een lijk hetzelfde als dit lichaam; zo verwijdert hij de begeerte naar zijn eigen lichaam.</p>
<p><a class="sc" id="12"></a>
<a class="pl" id="pl204"></a>
Zulk een wijze monnik die in de wereld leeft en die bevrijd is van begeerte en gehechtheid, bereikt de onvergankelijke, kalme en onsterfelijke staat van Nibbana.</p>
<p><a class="sc" id="13"></a>
<a class="pl" id="pl205"></a>
Het lichaam is onzuiver, het stinkt en is vol van verscheidene soorten stank die her en der tevoorschijn komen.</p>
<p><a class="sc" id="14"></a>
<a class="pl" id="pl206"></a>
Als iemand in het bezit is van zo'n lichaam, zichzelf verheft en anderen veracht—dan is dat nergens anders aan te wijten dan aan zijn gebrek aan inzicht.</p>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
<a class="previous" href="/nl/snp1.10">◀ Āḷavaka</a><a class="top" href="#"> ▲ TOP </a><a class="next" href="/nl/snp1.12">Muni ▶</a>
</div>
</body>
</html>
