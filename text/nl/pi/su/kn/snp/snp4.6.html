<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">
<div id="toc"></div>
<section class="sutta" id="snp4.6">
<article>
<div class="hgroup">
<p class="division">Sutta Nipāta 4.6</p>
<h1>Ouderdom</h1>
</div>
<p><a class="sc" id="1"></a>
<a class="pl" id="pl804"></a>
Inderdaad, dit leven is kort; iemand sterft binnen honderd jaren, maar als
iemand langer leeft, dan sterft hij vanwege ouderdom.</p>
<p><a class="sc" id="2"></a>
<a class="pl" id="pl805"></a>
Mensen hebben smart om de dingen waar ze zich aan vastklampen met de gedachte
van ‘mijn’, maar er is niets dat voortdurend vastgepakt kan worden. Doordat hij
deze situatie begrijpt, zou de wijze een thuisloos leven moeten leiden.</p>
<p><a class="sc" id="3"></a>
<a class="pl" id="pl806"></a>
Wat iemand vastpakt bij de gedachte ‘dit is van mij’, wordt door de dood
achtergelaten. Laat de wijze die het rechte pad volgt en die dit feit herkent,
zich niet wenden tot hebberigheid.</p>
<p><a class="sc" id="4"></a>
<a class="pl" id="pl807"></a>
De ontwaakte mens ziet niet wat hij in zijn slaap gedroomd heeft; evenzo ziet
iemand niet het geliefde dat voorbij gegaan en dood is.</p>
<p><a class="sc" id="5"></a>
<a class="pl" id="pl808"></a>
Gezien en gehoord zijn die mensen wiens persoonlijke namen genoemd zijn; maar
enkel de naam van een persoon blijft achter nadat hij gestorven is.</p>
<p><a class="sc" id="6"></a>
<a class="pl" id="pl809"></a>
De zelfzuchtige, de vrekkige, ontkomen niet aan verdriet, geweeklaag en
ellendigheid. Vandaar, dat de wijzen, door het opgeven van het vastklampen aan
dingen, rondzwerven met inzicht en gericht zijn op kalmte.</p>
<p><a class="sc" id="7"></a>
<a class="pl" id="pl810"></a>
Van de gedisciplineerde, die een contemplatief leven leidt en een geest van
afzondering cultiveert, van hem kan men verwachten dat hij niet in de cyclus
van het bestaan zal verder gaan.</p>
<p><a class="sc" id="8"></a>
<a class="pl" id="pl811"></a>
De wijze die in alle omstandigheden onafhankelijk is, vertoont zich niet
gelaten of gedrukt. Verdriet en zuchten naar, blijven niet aan hem vastkleven
zoals het water niet aan een lotusblad blijft hangen.</p>
<p><a class="sc" id="9"></a>
<a class="pl" id="pl812"></a>
Zoals een waterdruppel niet aan een lotusblad kleeft of zoals een lotusbloem
onbesmet blijft door het water, zo klampt de wijze zich nergens in de wereld
aan vast—niet aan beelden, niet aan geluiden, niet aan gedachten.</p>
<p><a class="sc" id="10"></a>
<a class="pl" id="pl813"></a>
De bevrijde zoekt niet naar wat gezien, gehoord of gedacht is. Hij zoekt ook
geen zuiverheid door iets anders want hij heeft noch hartstocht noch afkeer.</p>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
</aside>
</section>
<a class="previous" href="/nl/snp4.5">◀ Paramaṭṭhaka</a><a class="top" href="#"> ▲ TOP </a><a class="next" href="/nl/snp4.7">Tissametteyya ▶</a>
</div>
</body>
</html>
