<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">

<section class="sutta" id="snp5.15">
<article>
<div class="hgroup">
<p class="division">Sutta Nipāta 5.15</p>
<h1>Posala's vraag</h1>
</div>
<p>Toen sprak de student Posala:</p>
<p><a class="sc" id="1"></a>
<a class="pl" id="pl1112"></a>
“In alles” zei hij tegen de Meester, “heeft u de perfectie bereikt. Er is geen
enkele beweging van begeerte noch de geringste twijfel in u achtergebleven.
Daarom ben ik naar u toegekomen, hij, die uit kan leggen wat er in het verleden
is gebeurd.”</p>
<p><a class="sc" id="2"></a>
<a class="pl" id="pl1113"></a>
“Man van de Sakya's, ik wil u vragen, over kennis. Als een man niet langer
beperkt is tot het zien van het vormelijke, als hij de begrenzingen van het
vormelijke verworpen heeft en hij ziet dat er noch van binnen noch van buiten
enige werkelijkheid van dingen is, rest hem dan nog iets dat hij moet weten?”</p>
<p><a class="sc" id="3"></a>
<a class="pl" id="pl1114"></a>
“Voor de Tathagata, de man die zo-gegaan is,” antwoordde de Boeddha, “zijn alle
aspecten en staten van de geest volkomen duidelijk. En evenzo, wanneer een
persoon die zijn streven op vrijheid heeft gezet zijn doel bereikt, weet de
Tathagata welke staat hij heeft bereikt.”</p>
<p><a class="sc" id="4"></a>
<a class="pl" id="pl1115"></a>
“Wanneer hij zich gerealiseerd heeft dat de bindende kracht van geneugten
geworteld is in ledigheid, dan is hij tot een duidelijk begrip gekomen van dit
proces. Deze kennis heeft hij, de volkomen begaafde brahmaan, volledig
volbracht.”</p>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
<a class="previous" href="/nl/snp5.14">◀ Udaya­māṇava­pucchā</a><a class="top" href="#"> ▲ TOP </a><a class="next" href="/nl/snp5.16">Mogharāja­māṇava­pucchā ▶</a>
</div>
</body>
</html>
