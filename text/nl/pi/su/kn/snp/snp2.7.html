<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">
<div id="toc"></div>
<section class="sutta" id="snp2.7">
<article>
<div class="hgroup">
<p class="division">Sutta Nipāta 2.7</p>
<h1>Het goede gedrag van de brahmaan</h1>
</div>
<p><a class="sc" id="1"></a>
<span class="evam">Aldus heb ik gehoord</span>. Eens verbleef de Gezegende nabij Savatthi in het Jetavana, het park van
Anathapindika. Op dat moment ging een groot aantal rijke brahmanen van Kosala,
afgeleefd, bejaard, oud, vele jaren verstreken, van hoge leeftijd, naar de
plaats waar de Boeddha verbleef en waren hoogst voldaan hem te zien. Toen zij
vriendelijk met elkaar gesproken hadden hetgeen vreugde teweeg bracht en
waardig is om herinnerd te worden, zaten zij aan zijn zijde en vroegen de
Boeddha: “Eerwaarde Gotama, zijn de brahmanen van vandaag de dag net zo
gevestigd in priesterlijke taken als de brahmanen uit het verleden?”</p>
<p><a class="sc" id="2"></a>
“De brahmanen van vandaag de dag, zijn niet zo gevestigd in priesterlijke taken
als de brahmanen uit het verleden.”</p>
<p><a class="sc" id="3"></a>
“Het zou goed van u zijn, Gotama, als u dat wilt uitleggen, als u dat tenminste
niet ongelegen komt.”</p>
<p><a class="sc" id="4"></a>
<a class="pl" id="pl284"></a>
De Boeddha: “De wijzen van vervlogen tijden, bezaten zelfbeheersing en een
bedwongen geest, zij gaven de vijfvoudige zintuiglijke geneugten op, leidden
een leven voor hun eigen welzijn.”</p>
<p><a class="sc" id="5"></a>
<a class="pl" id="pl285"></a>
“De brahmanen van vervlogen tijden hadden geen vee, noch geld noch graan. Leren
was weelde en graan voor hen; zo beschermden zij deze goddelijke schat.”</p>
<p><a class="sc" id="6"></a>
<a class="pl" id="pl286"></a>
“Wat voor voedsel er ook voor deze zoekers bereid was en voor de deur werd
gezet—zij waren ervan overtuigd dat het voor hen met toewijding bereid was.”</p>
<p><a class="sc" id="7"></a>
<a class="pl" id="pl287"></a>
“Welvarende mensen uit de provincies en nabij gelegen landen, aanbaden die
brahmanen en zorgden voor gewaden van vele kleuren, voor bedden en
woonplaatsen.”</p>
<p><a class="sc" id="8"></a>
<a class="pl" id="pl288"></a>
“De brahmanen werden noch gekwetst noch overwonnen. Zij werden beschermd door
deugd. Niemand hield hen ooit staande bij de ingang van een huishouden.”</p>
<p><a class="sc" id="9"></a>
<a class="pl" id="pl289"></a>
“Vroeger beoefenden de brahmanen een celibatair leven vanaf hun jeugd tot aan
hun achtenveertigste jaar. Zij waren verbonden in het zoeken naar lering en
goed gedrag.”</p>
<p><a class="sc" id="10"></a>
<a class="pl" id="pl290"></a>
“De brahmanen hadden geen geslachtsgemeenschap met de vrouw van een ander, noch
kochten zij een vrouw. Door wederzijdse liefde hielden zij van elkaar en waren
zij tevreden met elkaar.”</p>
<p><a class="sc" id="11"></a>
<a class="pl" id="pl291"></a>
“De brahmanen hadden geen geslachtsgemeenschap behalve met een vrouw wiens
maandelijks vloeien had opgehouden en alleen op de juiste tijd.”</p>
<p><a class="sc" id="12"></a>
<a class="pl" id="pl292"></a>
“Zij prezen kuisheid, moraliteit, integriteit, beminnelijkheid, boetedoening,
vriendelijkheid, geweldloosheid en onthouding.”</p>
<p><a class="sc" id="13"></a>
<a class="pl" id="pl293"></a>
“Als er een brahmaan van grote invloed was, die de edelste onder hen was, was
hij kuis en gaf zelfs in zijn dromen niet toe aan seksuele geslachtsgemeenschap.”</p>
<p><a class="sc" id="14"></a>
<a class="pl" id="pl294"></a>
“Hier volgden sommige wijze mannen zijn regels, prezen kuisheid, moraliteit en
onthouding.”</p>
<p><a class="sc" id="15"></a>
<a class="pl" id="pl295"></a>
“Na gebedeld te hebben voor rijst, bedden, kleren, boter, olie, en dat met
eerlijke bedoelingen verzameld, offerden zij dingen als deze tijdens de
offerranden. Voor de offerranden doodden zij geen koeien.”</p>
<p><a class="sc" id="16"></a>
<a class="pl" id="pl296"></a>
“De koeien zijn door de medicinale ingrediënten die zij produceren onze grote
vrienden, zoals onze moeder, vader, broeder en andere verwanten.”</p>
<p><a class="sc" id="17"></a>
<a class="pl" id="pl297"></a>
“Zij geven voedsel, kracht, schoonheid, gezondheid. Omdat zij zich bewust waren
van deze voordelen, doodden zij geen vee.”</p>
<p><a class="sc" id="18"></a>
<a class="pl" id="pl298"></a>
“De brahmanen waren elegant, groot van lichaam, knap en geëerd, erg attent in
hun plichten en ijverig in wat gedaan moest worden en in wat niet gedaan moest
worden. Deze gemeenschap gedijde aldus gelukkig in de wereld zo lang zij op
deze manier leefden.”</p>
<p><a class="sc" id="19"></a>
<a class="pl" id="pl299"></a>
“Zij zagen waardeloze dingen en fraai versierde vrouwen als weelde. Hoe dan
ook, er kwam een verandering in hen.”</p>
<p><a class="sc" id="20"></a>
<a class="pl" id="pl300-301"></a>
“De brahmanen begeerden de grote genoegens van mannen die omgeven werden door
de kudde van koeien, groepen van mooie vrouwen, rijtuigen goed gedecoreerd met
mooie gordijnen en goed gedresseerde paarden, en huizen en verblijfplaatsen
gebouwd met goede verhoudingen.”</p>
<p><a class="sc" id="21"></a>
<a class="pl" id="pl302"></a>
“Met gecomponeerde liederen naderden zij toen koning Okkaka, en zeiden: “U bent
in het bezit van veelvuldige weelde; offer ons uw veelomvattende rijkdom, offer
ons uw immense weelde.”</p>
<p><a class="sc" id="22"></a>
<a class="pl" id="pl303"></a>
“Toen volbracht de koning, heer van de rijtuigen en overgehaald door de
brahmanen, vrijwillig het paardenoffer, het mensenoffer, de waterriten en het
offer van drank. Na deze offers volbracht te hebben, gaf hij rijkdommen aan de
brahmanen.”</p>
<p><a class="sc" id="23"></a>
<a class="pl" id="pl304"></a>
“Vee, bedden, kleden, opgetutte vrouwen, mantels van verschillend borduurwerk
en goed gefabriceerde rijtuigen getrokken door edele paarden.”</p>
<p><a class="sc" id="24"></a>
<a class="pl" id="pl305"></a>
“Mooie huizen, goed door kamers ingedeeld en deze gevuld met allerlei soorten
van graan—aldus gaf hij deze rijkdommen aan de brahmanen.”</p>
<p><a class="sc" id="25"></a>
<a class="pl" id="pl306"></a>
“En toen zij op die manier rijkdommen ontvingen, kregen zij verlangens om te
vergaren. Overstelpt door begeerte, vermeerderde hun hebzucht. Wederom stelden
zij liederen samen en naderden Okkaka.”</p>
<p><a class="sc" id="26"></a>
<a class="pl" id="pl307"></a>
“Zoals water, aarde, goud en granen—zo is ook het vee, omdat zij het
noodzakelijke aanhangsel zijn van levende wezens. Daarom, offer ons uw immense
rijkdommen, geef ons uw veelomvattende rijkdom.”</p>
<p><a class="sc" id="27"></a>
<a class="pl" id="pl308"></a>
“Toen veroorzaakte de koning, heer van de rijtuigen en overgehaald door de
brahmanen, het doden van velen honderdduizenden stuks vee voor de offeranden.”</p>
<p><a class="sc" id="28"></a>
<a class="pl" id="pl309"></a>
“Noch met hun poten noch met hun hoorns hadden die koeien iemand verwond, maar
zij waren gehoorzaam als lammeren en zorgden voor kruiken vol met melk. De
koning pakte hen bij hun hoorns vast en doodde hen met een zwaard.”</p>
<p><a class="sc" id="29"></a>
<a class="pl" id="pl310"></a>
“Toen het zwaard op de koeien neerviel huilden de goden, de voorvaderen, Indra,
de titanen en de demonen: ‘Dit is onrecht!’</p>
<p><a class="sc" id="30"></a>
<a class="pl" id="pl311"></a>
“In vroeger dagen waren er enkel maar drie ziektes: begeerte, honger en verval;
maar vanwege het doden van dieren, groeiden deze uit tot achtennegentig soorten
van ziekten.”</p>
<p><a class="sc" id="31"></a>
<a class="pl" id="pl312"></a>
“Dit oude onrecht is naar beneden gekomen. De onschuldige koeien zijn gedood.
De offerende priesters zijn van de deugd afgeweken.”</p>
<p><a class="sc" id="32"></a>
<a class="pl" id="pl313"></a>
“Daarom wordt deze oude, gemene beoefening, ernstig bekritiseerd door de
wijzen. Waar dergelijke praktijken ook gezien worden, verachten de mensen de
offerende priesters.”</p>
<p><a class="sc" id="33"></a>
<a class="pl" id="pl314"></a>
“En zo werd plichtsgetrouw gedrag vernietigd, de werkmensen en handelaren
werden ingedeeld. Ook de krijgers werden eveneens afgescheiden. De vrouw
veronachtzaamde haar man.”</p>
<p><a class="sc" id="34"></a>
<a class="pl" id="pl315"></a>
“De krijgers, brahmanen en anderen die hun kastes beschermden, veronachtzaamden
hun kastes en kwamen onder de invloed van zintuiglijke geneugten.”</p>
<p><a class="sc" id="35"></a>
Toen aldus gesproken was, zeiden de brahmanen van grote weelde tegen de
Boeddha: “Het is verbazingwekkend, Eerwaarde Gotama, het is wonderbaarlijk,
Eerwaarde Gotama! Net zoals iemand rechtzet wat op z'n kop staat, openbaar
maakt wat verborgen was, of de weg wijst aan hem die verdwaald is, of een lamp
omhoog houdt in de duisternis zodat zij die ogen hebben dingen zullen zien; net
zo is de Dhamma door de Eerwaarde Gotama op vele manieren uitgelegd! Daarom,
nemen wij onze toevlucht in hem, in zijn Dhamma en in zijn Sangha. Dat de
Gezegende ons als lekenvolgelingen moge aannemen als zijn die hun toevlucht
hebben genomen vanaf deze dag tot het einde van ons leven!”</p>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
<a class="previous" href="/nl/snp2.6">◀ Dhammacariya</a><a class="top" href="#"> ▲ TOP </a><a class="next" href="/nl/snp2.8">Nāvā ▶</a>
</div>
</body>
</html>
