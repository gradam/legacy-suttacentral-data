<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">
<div id="toc"></div>
<section class="sutta" id="snp3.8">
<article>
<div class="hgroup">
<p class="division">Sutta Nipāta 3.8</p>
<h1>De pijl van verdriet</h1>
</div>
<p><a class="sc" id="1"></a>
<a class="pl" id="574"></a>
Het leven is onvoorspelbaar en onzeker in deze wereld. Het leven hier is
moeilijk, kort en gebonden aan lijden.</p>
<p><a class="sc" id="2"></a>
<a class="pl" id="575"></a>
Een wezen dat eens geboren is, zal ook sterven, daar is geen ontkomen aan.
Wanneer de ouderdom bereikt wordt, of vanwege een andere oorzaak, is er de
dood. Dit is de wijze waarop het met levende wezens gaat.</p>
<p><a class="sc" id="3"></a>
<a class="pl" id="576"></a>
Als vruchten rijp worden, kunnen ze in de vroege morgen vallen. Op precies
dezelfde wijze is het gesteld met een wezen, dat eens is geboren, op elk moment
kan sterven.</p>
<p><a class="sc" id="4"></a>
<a class="pl" id="577"></a>
Net zoals aardewerk dat door de pottenbakker gemaakt is, het einde bereikt als
het uiteen valt, zo is het ook met het leven van de sterfelijke.</p>
<p><a class="sc" id="5"></a>
<a class="pl" id="578"></a>
Beiden, de jonge en de oude, of zij idioten of wijzen zijn, ontkomen niet aan
de hinderlagen van de dood. Alle wezens bewegen zich richting de dood.</p>
<p><a class="sc" id="6"></a>
<a class="pl" id="579"></a>
Zij worden overvallen door de dood. Zij gaan naar de andere wereld. En dan kan
zelfs een vader niet zijn zoon redden, of een familie haar verwanten.</p>
<p><a class="sc" id="7"></a>
<a class="pl" id="580"></a>
Kijk: terwijl verwanten toekijken, kreunend en vol van tranen, worden mensen
één voor één afgevoerd, zoals vee dat naar de slachtbank geleid wordt.</p>
<p><a class="sc" id="8"></a>
<a class="pl" id="581"></a>
Zo zijn dood en ouderdom het karakter van de wereld. Daarom treurt de wijze
niet als hij de natuur der wereld ziet.</p>
<p><a class="sc" id="9"></a>
<a class="pl" id="582"></a>
Noch het pad waar hij vandaan kwam noch het pad waar hij naar toegaat kun je
kennen. Dus heeft het geen zin om vanwege hem verdrietig te zijn.</p>
<p><a class="sc" id="10"></a>
<a class="pl" id="583"></a>
Een mens die treurt wint niets. Hij doet niets anders dan een idioot die
zichzelf tracht te pijnigen. Als een wijs mens dat doet, is dat voor hem
hetzelfde.</p>
<p><a class="sc" id="11"></a>
<a class="pl" id="584"></a>
Vrede in de geest kan niet door jammeren en weeklagen bewerkstelligd worden.
Integendeel, het zal naar meer ellende en naar hevigere pijn leiden.</p>
<p><a class="sc" id="12"></a>
<a class="pl" id="585"></a>
Degene die jammert zal bleek en slap worden. Hij doet zichzelf geweld aan en
kan nog steeds de dood niet levend houden; zijn weeklagen is zinloos.</p>
<p><a class="sc" id="13"></a>
<a class="pl" id="586"></a>
De mens die zijn verdriet niet achter zich kan laten, verkrijgt alleen maar
meer pijn. Zijn weeklagen maakt hem een slaaf van zijn smart.</p>
<p><a class="sc" id="14"></a>
<a class="pl" id="587"></a>
Kijk naar wezens die de dood in de ogen zien, die de resultaten van hun
voorgaande daden uitleven; mensen zijn verschrikt als zij zien dat zij gevangen
door de dood in de val zitten.</p>
<p><a class="sc" id="15"></a>
<a class="pl" id="588"></a>
Wat mensen verwachten dat er gebeurt, verschilt met van wat er werkelijk
gebeurt. Hierdoor komt grote teleurstelling; dit is de manier hoe het er in de
wereld aan toegaat.</p>
<p><a class="sc" id="16"></a>
<a class="pl" id="589"></a>
Een mens kan honderd jaar leven, of zelfs meer, maar aan het einde wordt hij
gescheiden van zijn verwanten en moet hij het leven in deze wereld
achterlaten.</p>
<p><a class="sc" id="17"></a>
<a class="pl" id="590"></a>
Zo kunnen we luisteren naar en leren van een edel mens (<em>arahat</em>) als hij zijn verdriet opgeeft. Als hij ziet dat iemand gestorven is en zijn
leven geleefd heeft, zegt hij: “Hij zal door mij niet meer worden gezien.”</p>
<p><a class="sc" id="18"></a>
<a class="pl" id="591"></a>
Wanneer een huis in brand staat, wordt het vuur geblust door water. Op dezelfde
manier blust een wijs mens—vaardig, goed onderwezen en vol zelfvertrouwen—verdriet, zodra het in hem opkomt. Het is zoals de wind een plukje katoen wegblaast.</p>
<p><a class="sc" id="19"></a>
<a class="pl" id="592"></a>
Een mens die zoekt naar zijn eigen geluk, zou de pijl die hij in zichzelf stak
moeten uittrekken; de pijlkop van jammeren, van verlangen naar, van wanhoop.</p>
<p><a class="sc" id="20"></a>
<a class="pl" id="593"></a>
Wie deze pijl uitgetrokken heeft, iemand die zich nergens aan vastklampt, die
vrede in de geest volbracht heeft, is gezegend en vrij van alle smart en
overwint alle verdriet.</p>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>

<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>

<p>© Peter van Loosbroek</p>

<p>Alle rechten voorbehouden</p>

<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>

</aside>
</section>
<a class="previous" href="/nl/snp3.7">◀ Sela</a><a class="top" href="#"> ▲ TOP </a><a class="next" href="/nl/snp3.9">Vāseṭṭha ▶</a>
</div>
</body>
</html>
