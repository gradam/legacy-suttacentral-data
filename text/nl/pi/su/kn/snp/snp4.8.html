<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">
<div id="toc"></div>
<section class="sutta" id="snp4.8">
<article>
<div class="hgroup">
<p class="division">Sutta Nipāta 4.8</p>
<h1>Pasura</h1>
</div>
<p><a class="sc" id="1"></a>
<a class="pl" id="pl824"></a>
‘Alleen hier is er zuiverheid’ en ‘in andere leerstellingen is geen
zuiverheid’. Dat is wat zij zeggen. Vasthoudend aan datgene waar zij op
vertrouwen dat dat goed is, zijn zij diep verankerd in hun persoonlijke
meningen (<em>ditthi</em>).</p>
<p><a class="sc" id="2"></a>
<a class="pl" id="pl825"></a>
Zoekende naar strijdpunten, mengen zij zich in een vergadering waar zij elkaar
‘dwazen’ noemen. En omdat zij zich afhankelijk van bepaalde leraren opstellen,
dagen zij elkaar uit. Zij verlangen naar lof en zij beweren bekwaam te zijn.</p>
<p><a class="sc" id="3"></a>
<a class="pl" id="pl826"></a>
Verwikkelt in geredetwist temidden van de vergadering, raakt iemand geïrriteerd
vanwege zijn verlangen naar lof. Wanneer hij verslagen wordt, raakt hij
terneergeslagen en zoekt hij naar fouten in anderen. Vervolgens wordt hij
vanwege de kritiek die hij krijgt, tot razernij gebracht.</p>
<p><a class="sc" id="4"></a>
<a class="pl" id="pl827"></a>
Wanneer zij, die zijn vragen getest hebben, zeggen dat wat hij zegt onjuist is,
dan jammert hij, dan treurt de ondergeschikte spreker: ‘Hij heeft mij
verslagen!’</p>
<p><a class="sc" id="5"></a>
<a class="pl" id="pl828"></a>
Dergelijke twistgesprekken ontstaan onder kluizenaars en als resultaat daarvan
vind je er opgetogenheid en neerslachtigheid. Door dit te begrijpen dient
iemand zich te onthouden van twistgesprekken, want zij hebben geen ander doel
dan het winnen van lof.</p>
<p><a class="sc" id="6"></a>
<a class="pl" id="pl829"></a>
Hij, die geprezen wordt temidden van een vergadering omdat hij zijn mening met
succes heeft verdedigd, huivert van vreugde, en omdat hij bereikt wat zijn hart
begeert, neemt zijn arrogantie (<em>mana</em>) toe.</p>
<p><a class="sc" id="7"></a>
<a class="pl" id="pl830"></a>
Zijn hooghartigheid (<em>mana</em>) is de basis van zijn ondergang, maar hij blijft met trots en arrogantie
spreken. Wanneer iemand dit begrijpt, moet hij geen twistgesprekken aangaan. De
wijzen zeggen dat daardoor nooit zuivering komt.</p>
<p><a class="sc" id="8"></a>
<a class="pl" id="pl831"></a>
Zoals een sterke man gevoed wordt door goed voedsel, is hij luidruchtig op zoek
naar een rivaal. Je kunt daar naar toe gaan waar zo'n rivaal is, sterke man.
Maar hier is niets, zoals voorheen, dat een gevecht kan provoceren.</p>
<p><a class="sc" id="9"></a>
<a class="pl" id="pl832"></a>
Zij die er een bepaalde theorie op na houden en daarover redetwisten, volhouden
dat alleen dat de waarheid is, met hen kun je wedijveren. Maar hier is niets,
geen confrontatie op de geboorte van twistgesprekken.</p>
<p><a class="sc" id="10"></a>
<a class="pl" id="pl833"></a>
Onder hen die zijn uitgestegen boven de confrontatie en die niet de ene mening
tegen de andere mening opzetten; wat zou jij, Pasura, als tegenstander van hen
die niets meer vastgrijpen, verwerven?</p>
<p><a class="sc" id="11"></a>
<a class="pl" id="pl834"></a>
En hier ben je dan, speculerend in je geest over verschillende filosofische
meningen. Je hebt geen verbondenheid met iemand die werkelijk zuiver is, dus
kun je zo niet verder gaan.</p>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
<a class="previous" href="/nl/snp4.7">◀ Tissametteyya</a><a class="top" href="#"> ▲ TOP </a><a class="next" href="/nl/snp4.9">Māgaṇḍiya ▶</a>
</div>
</body>
</html>
