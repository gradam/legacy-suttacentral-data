<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">
<div id="toc"></div>
<section class="sutta" id="snp5.2">
<article>
<div class="hgroup">
<p class="division">Sutta Nipāta 5.2</p>
<h1>Ajita's vragen</h1>
</div>
<p><a class="sc" id="1"></a>
<a class="pl" id="1032"></a>
“Wat is het” zei Ajita, “dat de wereld doet verstikken? Wat is het dat de
wereld zo blind maakt? Wat is het dat de wereld bezoedelt, en wat is de grote
bron van angst?”</p>
<p><a class="sc" id="2"></a>
<a class="pl" id="1033"></a>
“Het is onwetendheid (<em>avijja</em>)” zei de Meester, “wat de wereld doet verstikken. Het is vanwege
onoplettendheid en hebzucht waardoor de wereld blind is. Door begeerte (<em>tanha</em>) wordt de wereld bezoedeld, en de grote bron van angst is de pijn van het
lijden.”</p>
<p><a class="sc" id="3"></a>
<a class="pl" id="1034"></a>
“In elke richting” zei Ajita, “stromen de rivieren van begeerten. Hoe kunnen
die gestopt worden; wat is hun beteugeling—vertel mij alstublieft—waardoor
worden zij definitief gestopt?”</p>
<p><a class="sc" id="4"></a>
<a class="pl" id="1035"></a>
“Elke rivier kan gestopt worden door indachtigheid (<em>sati</em>)”, zei de Boeddha. “Ik zeg u dat ze door wijsheid (<em>pañña</em>) definitief gestopt worden.”</p>
<p><a class="sc" id="5"></a>
<a class="pl" id="1036"></a>
“Het is dus wijsheid (<em>pañña</em>) en indachtigheid (<em>sati</em>), maar Eerwaarde Heer,” zei Ajita, “dan is er ook nog geest en lichaam. Wat
brengt dit tot een ophouden?”</p>
<p><a class="sc" id="6"></a>
<a class="pl" id="1037"></a>
“Dit is het antwoord op uw vraag, Ajita”, zei de Meester. “Individualiteit kan
tot een totaal einde worden gebracht door de beëindiging van het bewustzijn (<em>viññana</em>).”</p>
<p><a class="sc" id="7"></a>
<a class="pl" id="1038"></a>
“Eerwaarde Heer,” zei Ajita, “hier zijn mensen die alle leringen meester zijn,
en er zijn studenten en beginnelingen, en ook gewone mensen. Vertel mij, hoe
deze mensen zouden moeten leven en werken.”</p>
<p><a class="sc" id="8"></a>
<a class="pl" id="1039"></a>
“Niet hunkeren naar zintuiglijke geneugten (<em>kama raga</em>) en met een geest die zuiver en kalm is, zo zou een monnik het thuisloze leven
moeten aangaan; indachtig en vaardig in alle opzichten.”</p>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
</aside>
</section>
<a class="previous" href="/nl/snp5.1">◀ Vatthugāthā</a><a class="top" href="#"> ▲ TOP </a><a class="next" href="/nl/snp5.3">Tissa­metteyya­māṇava­pucchā ▶</a>
</div>
</body>
</html>
