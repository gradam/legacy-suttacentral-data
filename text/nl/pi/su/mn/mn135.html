<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">
<div id="toc"></div>
<section class="sutta" id="mn135">
<article>
<div class="hgroup">
<p class="division">Majjhima Nikāya</p>
<h1>135. De korte uiteenzetting over kamma</h1>
</div>
<h2>De brahmaanse student Subha gaat naar de Boeddha</h2>
<p><a class="sc" id="1"></a>
<a class="pl" id="1"></a>
<span class="evam">Aldus heb ik gehoord</span>. Eens leefde de Gezegende nabij Savatthi in het Jetavana, het park van
Anathapindika.</p>
<p><a class="sc" id="2"></a>
<a class="pl" id="2"></a>
Toen ging de student Subha (brahmaan), zoon van Todeyya, naar de Gezegende en
zij begroetten elkaar. Nadat het hoffelijke en vriendelijke gesprek was
beëindigd, ging hij aan zijn zijde zitten en vroeg hij de Gezegende:</p>
<p><a class="sc" id="3"></a>
<a class="pl" id="3"></a>
“Meester Gotama, wat is er de oorzaak en omstandigheid van dat men bij
menselijke wezens minderwaardigheid en voortreffelijkheid aantreft? Want men
treft mensen aan die kort leven en mensen die lang leven, zieke en gezonde
mensen, lelijke en knappe mensen, onbeduidende en invloedrijke mensen, arme en
rijke mensen, mensen van lage afkomst en mensen van hoge afkomst, domme en
wijze mensen. Wat is er de oorzaak en omstandigheid van, Meester Gotama, dat
men bij menselijke wezens minderwaardigheid en voortreffelijkheid aantreft?”</p>
<p><a class="sc" id="4"></a>
<a class="pl" id="4"></a>
“Student, wezens zijn eigenaren van hun daden (<em>kamma</em>), erfgenamen van hun daden; zij zijn gevormd door hun daden, zij zijn
verbonden aan hun daden, zij hebben hun daden als hun thuisbasis. Het is door
de daad waardoor wezens minderwaardig of voortreffelijk zijn.”</p>
<p><a class="sc" id="5"></a>
“Ik begrijp niet in detail de betekenis van het standpunt van Meester Gotama,
het standpunt dat hij beknopt verwoord heeft zonder dat hij de betekenis in
detail uiteengezet heeft. Het zou goed zijn als Meester Gotama mij de Dhamma
zou onderwijzen, zodat ik in detail de betekenis van het standpunt van Meester
Gotama kan begrijpen.”</p>
<p><a class="sc" id="6"></a>
“Goed dan, student, luister en let goed op wat ik zal zeggen.” —“Zeker, Meester
Gotama”, antwoordde de brahmaanse student Subha. De Gezegende zei dit:</p>
<h2>De wegen die naar een lang en naar een kort leven leiden</h2>
<p><a class="sc" id="7"></a>
<a class="pl" id="5"></a>
“Hier, student, is een vrouw of een man die levende wezens doodt, die
moordzuchtig is, die bloed aan de handen heeft, die geneigd is tot slaan en
geweld, die meedogenloos is ten opzichte van levende wezens. Vanwege de
uitvoering en vanwege het feit dat men hiermee instemt, wordt hij na de
ontbinding van het lichaam, na de dood, wedergeboren in een staat van ellende,
op een ongelukkige bestemming, in verdoemenis, mogelijk in de hel. Als hij na
de ontbinding van het lichaam, na de dood, niet wordt wedergeboren in een staat
van ellende, op een ongelukkige bestemming, in verdoemenis, in de hel, maar in
plaats daarvan terugkomt in de menselijke staat, dan <strong>leeft hij kort</strong>, ongeacht waar hij herboren wordt.”</p>
<p><a class="sc" id="8"></a>
“Dit, student, is de weg die leidt tot een kort leven, namelijk: levende wezens
doden, moordzuchtig zijn, bloed aan de handen hebben, geneigd zijn tot slaan en
geweld, meedogenloos zijn ten opzichte van levende wezens.”</p>
<p><a class="sc" id="9"></a>
<a class="pl" id="6"></a>
“Maar hier, student, is een vrouw of een man, die gestopt is met het doden van
levende wezens, die zich onthoudt van het doden van levende wezens, die de
zweep en het wapen terzijde heeft gelegd, die zorgzaam en vriendelijk is; dit
is iemand die voortdurend mededogen heeft met alle levende wezens. Vanwege de
uitvoering en vanwege het feit dat men hiermee instemt, wordt hij na de
ontbinding van het lichaam, na de dood, wedergeboren op een gelukkige
bestemming, mogelijk in de hemelse wereld. Als hij na de ontbinding van het
lichaam, na de dood, niet wordt wedergeboren op een gelukkige bestemming, in de
hemelse wereld, maar in plaats daarvan terugkomt in de menselijke staat, dan <strong>leeft hij lang</strong>, ongeacht waar hij herboren wordt.”</p>
<p><a class="sc" id="10"></a>
“Dit, student, is de weg die leidt naar een lang leven, namelijk: het stoppen
van het doden van levende wezens, het zich onthouden van het doden van levende
wezens, de zweep en het wapen terzijde leggen, zorgzaam en vriendelijk zijn;
voortdurend mededogen hebben met alle levende wezens.”</p>
<h2>De wegen die naar ziekte en naar gezondheid leiden</h2>
<p><a class="sc" id="11"></a>
<a class="pl" id="7"></a>
“Hier, student, is een vrouw of een man die wezens letsel toebrengt met zijn
handen, met kluiten aarde, met een stok of met een mes. Vanwege de uitvoering
en vanwege het feit dat men hiermee instemt, wordt hij na de ontbinding van het
lichaam, na de dood, wedergeboren in een staat van ellende, op een ongelukkige
bestemming, in verdoemenis, mogelijk in de hel. Als hij na de ontbinding van
het lichaam, na de dood, niet wordt wedergeboren in een staat van ellende, op
een ongelukkige bestemming, in verdoemenis, in de hel, maar in plaats daarvan
terugkomt in de menselijke staat, dan <strong>is hij ziekelijk</strong>, ongeacht waar hij herboren wordt.”</p>
<p><a class="sc" id="12"></a>
“Dit, student, is de weg die leidt naar ziekte, namelijk: wezens letsel
toebrengen met de handen, met kluiten aarde, met een stok of met een mes.”</p>
<p><a class="sc" id="13"></a>
<a class="pl" id="8"></a>
“Maar hier, student, is een vrouw of een man die wezens geen letsel toebrengt
met zijn handen, met kluiten aarde, met een stok of met een mes. Vanwege de
uitvoering en vanwege het feit dat men hiermee instemt, wordt hij na de
ontbinding van het lichaam, na de dood, wedergeboren op een gelukkige
bestemming, mogelijk in de hemelse wereld. Als hij na de ontbinding van het
lichaam, na de dood, niet wordt wedergeboren op een gelukkige bestemming, in de
hemelse wereld, maar in plaats daarvan terugkomt in de menselijke staat, dan <strong>is hij gezond</strong>, ongeacht waar hij herboren wordt.”</p>
<p><a class="sc" id="14"></a>
“Dit, student, is de weg die leidt naar gezondheid, namelijk: wezens geen
letsel toebrengen met de handen, met kluiten aarde, met een stok of met een
mes.”</p>
<h2>De wegen die naar lelijkheid en naar schoonheid leiden</h2>
<p><a class="sc" id="15"></a>
<a class="pl" id="9"></a>
“Hier, student, is een vrouw of een man van een boosaardig en prikkelbaar
karakter; zelfs bij de minste of geringste kritiek voelt hij zich beledigd,
wordt hij boos, vijandig, wraakzuchtig en geeft hij blijk van kwaadwilligheid,
haat en bitterheid. Vanwege de uitvoering en vanwege het feit dat men hiermee
instemt, wordt hij na de ontbinding van het lichaam, na de dood, wedergeboren
in een staat van ellende, op een ongelukkige bestemming, in verdoemenis,
mogelijk in de hel. Als hij na de ontbinding van het lichaam, na de dood, niet
wordt wedergeboren in een staat van ellende, op een ongelukkige bestemming, in
verdoemenis, in de hel, maar in plaats daarvan terugkomt in de menselijke
staat, dan <strong>is hij lelijk</strong>, ongeacht waar hij herboren wordt.”</p>
<p><a class="sc" id="16"></a>
“Dit, student, is de weg die leidt naar lelijkheid, namelijk: een boosaardig en
prikkelbaar karakter hebben; bij de minst geringste kritiek beledigd zijn,
boos, vijandig, wraakzuchtig zijn en blijk geven van kwaadwilligheid, haat en
bitterheid.”</p>
<p><a class="sc" id="17"></a>
<a class="pl" id="10"></a>
“Maar hier, student, is een vrouw of een man niet van een boosaardig en
prikkelbaar karakter; die zich niet beledigd voelt bij kritiek, niet boos, niet
vijandig, niet wraakzuchtig en hij geeft geen blijk van kwaadwilligheid, haat
en bitterheid. Vanwege de uitvoering en vanwege het feit dat men hiermee
instemt, wordt hij na de ontbinding van het lichaam, na de dood, wedergeboren
op een gelukkige bestemming, mogelijk in de hemelse wereld. Als hij na de
ontbinding van het lichaam, na de dood, niet wordt wedergeboren op een
gelukkige bestemming, in de hemelse wereld, maar in plaats daarvan terugkomt in
de menselijke staat, dan <strong>is hij mooi</strong>, ongeacht waar hij herboren wordt.”</p>
<p><a class="sc" id="18"></a>
“Dit, student, is de weg die leidt naar schoonheid, namelijk: geen boosaardig
en prikkelbaar karakter hebben; bij kritiek je niet beledigd voelen, niet boos,
niet vijandig, niet wraakzuchtig zijn en geen blijk geven van kwaadwilligheid,
haat en bitterheid.”</p>
<h2>De wegen die naar onbeduidendheid en naar invloedrijkheid leiden</h2>
<p><a class="sc" id="19"></a>
<a class="pl" id="11"></a>
“Hier, student, is een vrouw of een man jaloers, iemand die afgunstig is,
iemand die anderen hun winst misgunt, wrok koestert omdat anderen hulde
betuiging, respect, eerbiediging, begroetingen en verering ontvangen. Vanwege
de uitvoering en vanwege het feit dat men hiermee instemt, wordt hij na de
ontbinding van het lichaam, na de dood, wedergeboren in een staat van ellende,
op een ongelukkige bestemming, in verdoemenis, mogelijk in de hel. Als hij na
de ontbinding van het lichaam, na de dood, niet wordt wedergeboren in een staat
van ellende, op een ongelukkige bestemming, in verdoemenis, in de hel, maar in
plaats daarvan terugkomt in de menselijke staat, dan <strong>is hij onbeduidend</strong>, ongeacht waar hij herboren wordt.”</p>
<p><a class="sc" id="20"></a>
“Dit, student, is de weg die leidt naar onbeduidendheid, namelijk: jaloers
zijn, afgunstig zijn, anderen hun winst misgunnen, en wrok koesteren omdat
anderen hulde betuiging, respect, eerbiediging, begroetingen en verering
ontvangen.”</p>
<p><a class="sc" id="21"></a>
<a class="pl" id="12"></a>
“Maar hier, student, is een vrouw of een man niet jaloers, iemand die niet
afgunstig is, iemand die anderen hun winst niet misgunt, geen wrok koestert
omdat anderen hulde betuiging, respect, eerbiediging, begroetingen en verering
ontvangen. Vanwege de uitvoering en vanwege het feit dat men hiermee instemt,
wordt hij na de ontbinding van het lichaam, na de dood, wedergeboren op een
gelukkige bestemming, mogelijk in de hemelse wereld. Als hij na de ontbinding
van het lichaam, na de dood, niet wordt wedergeboren op een gelukkige
bestemming, in de hemelse wereld, maar in plaats daarvan terugkomt in de
menselijke staat, dan <strong>is hij invloedrijk</strong>, ongeacht waar hij herboren wordt.”</p>
<p><a class="sc" id="22"></a>
“Dit, student, is de weg die leidt naar invloedrijkheid, namelijk: niet jaloers
zijn, niet afgunstig zijn, anderen hun winst gunnen, geen wrok koesteren omdat
anderen hulde betuiging, respect, eerbiediging, begroetingen en verering
ontvangen.”</p>
<h2>De wegen die naar armoede en naar welgesteldheid leiden</h2>
<p><a class="sc" id="23"></a>
<a class="pl" id="13"></a>
“Hier, student, is een vrouw of een man die geen eten, drinken, kleding,
schoeisel, bloemen, wierrook, zalven, geen slaapplaats, geen onderdak, en geen
licht geeft aan kluizenaars of brahmanen. Vanwege de uitvoering en vanwege het
feit dat men hiermee instemt, wordt hij na de ontbinding van het lichaam, na de
dood, wedergeboren in een staat van ellende, op een ongelukkige bestemming, in
verdoemenis, mogelijk in de hel. Als hij na de ontbinding van het lichaam, na
de dood, niet wordt wedergeboren in een staat van ellende, op een ongelukkige
bestemming, in verdoemenis, in de hel, maar in plaats daarvan terugkomt in de
menselijke staat, dan <strong>is hij arm</strong>, ongeacht waar hij herboren wordt.”</p>
<p><a class="sc" id="24"></a>
“Dit, student, is de weg die leidt naar armoede, namelijk: geen eten, drinken,
kleding, schoeisel, bloemen, wierrook, zalven, geen slaapplaats, geen onderdak,
en geen licht geven aan kluizenaars of brahmanen.”</p>
<p><a class="sc" id="25"></a>
<a class="pl" id="14"></a>
“Maar hier, student, is een vrouw of een man die eten, drinken, kleding,
schoeisel, bloemen, wierrook, zalven, een slaapplaats, een onderdak, en licht
geeft aan kluizenaars of brahmanen. Vanwege de uitvoering en vanwege het feit
dat men hiermee instemt, wordt hij na de ontbinding van het lichaam, na de
dood, wedergeboren op een gelukkige bestemming, mogelijk in de hemelse wereld.
Als hij na de ontbinding van het lichaam, na de dood, niet wordt wedergeboren
op een gelukkige bestemming, in de hemelse wereld, maar in plaats daarvan
terugkomt in de menselijke staat, dan <strong>is hij welgesteld</strong>, ongeacht waar hij herboren wordt.”</p>
<p><a class="sc" id="26"></a>
“Dit, student, is de weg die leidt naar welgesteldheid, namelijk: het geven van
eten, drinken, kleding, schoeisel, bloemen, wierrook, zalven, een slaapplaats,
een onderdak, en licht geven aan kluizenaars of brahmanen.”</p>
<h2>De wegen die naar lage afkomst en naar hoge afkomst leiden</h2>
<p><a class="sc" id="27"></a>
<a class="pl" id="15"></a>
“Hier, student, is een vrouw of een man halsstarrig en arrogant; hij betuigt
geen hulde aan wie hij hulde zou moeten betuigen, hij staat niet op voor wie
hij zou moeten opstaan, hij geeft geen zitplaats aan wie een zitplaats
verdient, hij gaat niet opzij voor wie hij opzij zou moeten gaan, hij vereert
niet degene die vereerd zou moeten worden, hij respecteert niet degene die
gerespecteerd zou moeten worden, hij eerbiedigt niet degene die geëerbiedigd
zou moeten worden, hij eert niet degene die geëerd zou moeten worden. Vanwege
de uitvoering en vanwege het feit dat men hiermee instemt, wordt hij na de
ontbinding van het lichaam, na de dood, wedergeboren in een staat van ellende,
op een ongelukkige bestemming, in verdoemenis, mogelijk in de hel. Als hij na
de ontbinding van het lichaam, na de dood, niet wordt wedergeboren in een staat
van ellende, op een ongelukkige bestemming, in verdoemenis, in de hel, maar in
plaats daarvan terugkomt in de menselijke staat, dan <strong>is hij
van lage afkomst</strong>, ongeacht waar hij herboren wordt.”</p>
<p><a class="sc" id="28"></a>
“Dit, student, is de weg die leidt naar lage afkomst, namelijk: halsstarrig en
arrogant zijn; geen hulde betuigen aan wie hulde betuigd zou moeten worden,
niet opstaan voor wie men zou moeten opstaan, geen zitplaats geven aan degene
die een zitplaats verdient, niet opzij gaan voor degene waarvoor men opzij zou
moeten gaan, niet degene vereren die vereerd zou moeten worden, niet degene
respecteren die gerespecteerd zou moeten worden, niet degene eerbiedigen die
geëerbiedigd zou moeten worden, niet degene eren de geëerd zou moeten worden.”</p>
<p><a class="sc" id="29"></a>
<a class="pl" id="16"></a>
“Maar hier, student, is een vrouw of een man niet halsstarrig en niet arrogant;
hij betuigt hulde aan wie hij hulde zou moeten betuigen, hij staat op voor wie
hij zou moeten opstaan, hij geeft een zitplaats aan wie een zitplaats verdient,
hij gaat opzij voor wie hij opzij zou moeten gaan, hij vereert degene die
vereerd zou moeten worden, hij respecteert degene die gerespecteerd zou moeten
worden, hij eerbiedigt degene die geëerbiedigd zou moeten worden, hij eert
degene die geëerd zou moeten worden. Vanwege de uitvoering en vanwege het feit
dat men hiermee instemt, wordt hij na de ontbinding van het lichaam, na de
dood, wedergeboren op een gelukkige bestemming, mogelijk in de hemelse wereld.
Als hij na de ontbinding van het lichaam, na de dood, niet wordt wedergeboren
op een gelukkige bestemming, in de hemelse wereld, maar in plaats daarvan
terugkomt in de menselijke staat, dan <strong>is hij van hoge afkomst</strong>, ongeacht waar hij herboren wordt.”</p>
<p><a class="sc" id="30"></a>
“Dit, student, is de weg die leidt naar hoge afkomst, namelijk: niet
halsstarrig en niet arrogant zijn; hulde betuigen aan wie hulde betuigd zou
moeten worden, opstaan voor wie men zou moeten opstaan, een zitplaats geven aan
degene die een zitplaats verdient, opzij gaan voor degene waarvoor men opzij
zou moeten gaan, hem vereren die vereerd zou moeten worden, hem respecteren die
gerespecteerd zou moeten worden, hem eerbiedigen die geëerbiedigd zou moeten
worden, hem eren de geëerd zou moeten worden.”</p>
<h2>De wegen die naar domheid en naar wijsheid leiden</h2>
<p><a class="sc" id="31"></a>
<a class="pl" id="17"></a>
“Hier, student, is een vrouw of een man die geen bezoek brengt aan een monnik
of een brahmaan en dan de vraag stelt: ‘Wat, Eerwaarde Heer, is heilzaam? Wat
is onheilzaam? Wat is berispelijk? Wat is niet berispelijk? Wat moet ontwikkeld
worden? Wat moet niet ontwikkeld worden? Welk soort gedrag zal voor lange tijd
tot mijn nadeel en lijden strekken? Welk soort gedrag zal voor lange tijd tot
mijn voordeel en geluk strekken?’ Vanwege de uitvoering en vanwege het feit dat
men hiermee instemt, wordt hij na de ontbinding van het lichaam, na de dood,
wedergeboren in een staat van ellende, op een ongelukkige bestemming, in
verdoemenis, mogelijk in de hel. Als hij na de ontbinding van het lichaam, na
de dood, niet wordt wedergeboren in een staat van ellende, op een ongelukkige
bestemming, in verdoemenis, in de hel, maar in plaats daarvan terugkomt in de
menselijke staat, dan <strong>is hij dom</strong>, ongeacht waar hij herboren wordt.”</p>
<p><a class="sc" id="32"></a>
“Dit, student, is de weg die leidt naar domheid, namelijk: geen bezoek brengen
aan een monnik of een brahmaan en dan de vraag stellen: ‘Wat, Eerwaarde Heer,
is heilzaam? Wat is onheilzaam? Wat is berispelijk? Wat is niet berispelijk?
Wat moet ontwikkeld worden? Wat moet niet ontwikkeld worden? Welk soort gedrag
zal voor lange tijd tot mijn nadeel en lijden strekken? Welk soort gedrag zal
voor lange tijd tot mijn voordeel en geluk strekken?’”</p>
<p><a class="sc" id="33"></a>
<a class="pl" id="18"></a>
“Maar hier, student, is een vrouw of een man die een bezoek brengt aan een
monnik of een brahmaan en dan de vraag stelt: ‘Wat, Eerwaarde Heer, is
heilzaam? Wat is onheilzaam? Wat is berispelijk? Wat is niet berispelijk? Wat
moet ontwikkeld worden? Wat moet niet ontwikkeld worden? Welk soort gedrag zal
voor lange tijd tot mijn nadeel en lijden strekken? Welk soort gedrag zal voor
lange tijd tot mijn voordeel en geluk strekken?’. Vanwege de uitvoering en
vanwege het feit dat men hiermee instemt, wordt hij na de ontbinding van het
lichaam, na de dood, wedergeboren op een gelukkige bestemming, mogelijk in de
hemelse wereld. Als hij na de ontbinding van het lichaam, na de dood, niet
wordt wedergeboren op een gelukkige bestemming, in de hemelse wereld, maar in
plaats daarvan terugkomt in de menselijke staat, dan <strong>is hij wijs</strong>, ongeacht waar hij herboren wordt.”</p>
<p><a class="sc" id="34"></a>
“Dit, student, is de weg die leidt naar wijsheid, namelijk: een bezoek brengen
aan een monnik of een brahmaan en dan de vraag stellen: ‘Wat, Eerwaarde Heer,
is heilzaam? Wat is onheilzaam? Wat is berispelijk? Wat is niet berispelijk?
Wat moet ontwikkeld worden? Wat moet niet ontwikkeld worden? Welk soort gedrag
zal voor lange tijd tot mijn nadeel en lijden strekken? Welk soort gedrag zal
voor lange tijd tot mijn voordeel en geluk strekken?’”</p>
<h2>Conclusie</h2>
<p><a class="pl" id="19"></a>
“Op die manier, student,</p>
<ul>
<li>zorgt de weg die leidt naar een kort leven ervoor, dat mensen
<strong>kort leven</strong>, en zorgt de weg die leidt naar een lang leven ervoor, dat mensen
<strong>lang leven</strong>;</li>
<li>zorgt de weg die leidt naar ziekte ervoor, dat mensen
<strong>ziek zijn</strong>, en zorgt de weg die leidt naar gezondheid ervoor, dat mensen
<strong>gezond zijn</strong>;</li>
<li>zorgt de weg die leidt naar lelijkheid ervoor, dat mensen
<strong>lelijk zijn</strong>, en zorgt de weg die leidt naar schoonheid ervoor, dat mensen
<strong>mooi zijn</strong>;</li>
<li>zorgt de weg die leidt naar onbeduidendheid ervoor, dat mensen
<strong>onbeduidend zijn</strong>, en zorgt de weg die leidt naar invloedrijkheid ervoor, dat mensen
<strong>invloedrijk zijn</strong>;</li>
<li>zorgt de weg die leidt naar armoede ervoor, dat mensen
<strong>arm zijn</strong>, en zorgt de weg die leidt naar welgesteldheid ervoor, dat mensen
<strong>welgesteld zijn</strong>;</li>
<li>zorgt de weg die leidt naar lage afkomst ervoor, dat mensen van
<strong>lage afkomst zijn</strong>, en zorgt de weg die leidt naar hoge afkomst ervoor, dat mensen van
<strong>hoge afkomst zijn</strong>;</li>
<li>zorgt de weg die leidt naar domheid ervoor, dat mensen
<strong>dom zijn</strong>, en zorgt de weg die leidt naar wijsheid ervoor, dat mensen
<strong>wijs zijn</strong>.”</li>
</ul>
<p><a class="sc" id="35"></a>
<a class="pl" id="20"></a>
“Student, wezens zijn eigenaren van hun daden, erfgenamen van hun daden; zij
zijn gevormd door hun daden, zij zijn verbonden aan hun daden, zij hebben hun
daden als hun thuisbasis. Het is door de daad dat wezens minderwaardig of
voortreffelijk zijn.”</p>
<h2>Slot</h2>
<p><a class="sc" id="36"></a>
<a class="pl" id="21"></a>
Toen dit gezegd was, zei de brahmaanse student Subha, zoon van Todeyya, tegen
de Gezegende: “Het is verbazingwekkend, Eerwaarde Gotama, het is
wonderbaarlijk, Eerwaarde Gotama! Net zoals iemand rechtzet wat op z'n kop
staat, openbaar maakt wat verborgen was, of de weg wijst aan hem die verdwaald
is, of een lamp omhoog houdt in de duisternis zodat zij die ogen hebben dingen
zullen zien; net zo is de Dhamma door de Eerwaarde Gotama op vele manieren
uitgelegd! Daarom, neem ik mijn toevlucht in hem, in zijn Dhamma en in zijn
Sangha. Dat de Gezegende mij als een volgeling moge aannemen als iemand die
zijn toevlucht heeft genomen vanaf deze dag tot het einde van zijn leven!”</p>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
</aside>
</section>
<a class="previous" href="/nl/mn118">◀ Ānāpānasati</a><a class="top" href="#"> ▲ TOP </a><a class="next" href="/nl/mn136">Mahākamma­vibhaṅga ▶</a>
</div>
</body>
</html>
