<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">
<div id="toc"></div>
<section class="sutta" id="mn11">
<article>
<div class="hgroup">
<p class="division">Majjhima Nikāya</p>
<h1>11. De kleine brul van de leeuw</h1>
</div>
<p><a class="sc" id="1"></a>
<a class="pl" id="pl1"></a>
<span class="evam">Aldus heb ik gehoord</span>. Eens verbleef de Gezegende nabij Savatthi in het Jetavana, het park van
Anathapindika. Daar wendde hij zich tot de monniken en zei: “Monniken.” En zij
antwoordden hem: “Eerwaarde Heer.” En de Gezegende sprak toen als volgt:</p>
<p><a class="sc" id="2"></a>
<a class="pl" id="pl2"></a>
“Monniken, alleen hier is er een heilige van de eerste graad, alleen hier is er
een heilige van de tweede graad, alleen hier is er een heilige van de derde
graad, en alleen hier is er een heilige van de vierde graad. De leerstellingen
van anderen zijn verstoken van heiligen: dit is hoe jullie terecht jullie
leeuwenbrul (<em>sihanada</em>) moeten brullen.”</p>
<p><a class="sc" id="3"></a>
<a class="pl" id="pl3"></a>
“Het is mogelijk, monniken, dat zwervers van andere sekten zullen zeggen: ‘Maar
op grond van wat (van welk argument) of met de ondersteuning van wat (van welke
autoriteit) zeggen de eerwaarden dit?’ Zwervers van andere sekten die zulk een
vraag stellen kunnen op deze manier beantwoord worden: ‘Vrienden, vier dingen
zijn voor ons verklaard door de Gezegende die weet en ziet, die Volmaakt is en
Volledig Verlicht is; doordat wij dit zelf inzien, zeggen wij aldus: ‘Alleen
hier is er een heilige, alleen hier is er een tweede heilige, alleen hier is er
een derde heilige, en alleen hier is er een vierde heilige. De leerstellingen
van anderen zijn verstoken van heiligen. Welke zijn deze vier? Wij hebben
vertrouwen in de Leraar, wij hebben vertrouwen in de Dhamma, wij hebben de
regels vervuld, en onze metgezellen in de Dhamma zijn ons lief en zij zijn
aangenaam of zij nu lekenvolgelingen zijn of degene die hun huis verlaten
hebben. Dit zijn de vier dingen die voor ons verklaard zijn door de Gezegende
die weet en ziet, die Volmaakt is en Volledig Verlicht is; doordat wij dit zelf
inzien, daarom zeggen wij dit.’”</p>
<p><a class="sc" id="4"></a>
<a class="pl" id="pl4"></a>
“Het is mogelijk, monniken, dat zwervers van andere sekten zullen zeggen:
‘Vrienden, ook wij hebben vertrouwen in de Leraar, dat wil zeggen, in onze
Leraar; ook wij hebben vertrouwen in de Dhamma, dat wil zeggen, in onze Dhamma;
ook wij hebben de regels vervuld, dat wil zeggen, onze regels; en onze
metgezellen in de Dhamma zijn ons lief en aangenaam of zij nu lekenvolgelingen
zijn of degene die hun huis verlaten hebben. Wat is hier het onderscheid,
vrienden, wat is de variëteit, wat is het verschil tussen ons?’”</p>
<p><a class="sc" id="5"></a>
<a class="pl" id="pl5"></a>
“Zwervers van andere sekten die zulk een vraag stellen kunnen op deze manier
beantwoord worden: ‘Hoe is het, vrienden, is er één doel of zijn er vele
doelen?’ Als zij juist antwoorden, zullen zwervers van andere sekten op deze
wijze antwoorden: ‘Vrienden, er is één doel, niet vele doelen.’</p>
<p><a class="sc" id="6"></a>
‘Maar vrienden, is dat doel voor iemand die door hartstocht (<em>raga</em>) is aangetast of is dat doel voor iemand die vrij is van hartstocht?’ Als zij
juist antwoorden, zullen zwervers van andere sekten op deze wijze antwoorden:
‘Vrienden, dat doel is voor iemand die vrij van hartstocht is, maar niet voor
iemand die door hartstocht is aangetast.’</p>
<p><a class="sc" id="7"></a>
‘Maar vrienden, is dat doel voor iemand die door haat (<em>dosa</em>) is aangetast of is dat doel voor iemand die vrij is van haat?’ Als zij juist
antwoorden, zal hun antwoord zijn: ‘Vrienden, dat doel is voor iemand die vrij
van haat is, maar niet voor iemand die door haat is aangetast.’</p>
<p><a class="sc" id="8"></a>
‘Maar vrienden, is dat doel voor iemand die door begoocheling (<em>moha</em>) is aangetast of is dat doel voor iemand die vrij is van begoocheling?’ Als
zij juist antwoorden, zal hun antwoord zijn: ‘Vrienden, dat doel is voor iemand
die vrij van begoocheling is, maar niet voor iemand die door begoocheling is
aangetast.’</p>
<p><a class="sc" id="9"></a>
‘Maar vrienden, is dat doel voor iemand die door begeerte (<em>lobha</em>) is aangetast of is dat doel voor iemand die vrij is van begeerte?’ Als zij
juist antwoorden, zal hun antwoord zijn: ‘Vrienden, dat doel is voor iemand die
vrij van begeerte is, maar niet voor iemand die door begeerte is aangetast.’</p>
<p><a class="sc" id="10"></a>
‘Maar vrienden, is dat doel voor iemand die door hechten (<em>upadana</em>) is aangetast of is dat doel voor iemand die vrij is van hechten?’ Als zij
juist antwoorden, zal hun antwoord zijn: ‘Vrienden, dat doel is voor iemand die
vrij van hechten is, maar niet voor iemand die door hechten is aangetast.’</p>
<p><a class="sc" id="11"></a>
‘Maar vrienden, is dat doel voor iemand die inzicht (<em>vipassana</em>) heeft of is dat doel voor iemand die zonder inzicht is?’ Als zij juist
antwoorden, zal hun antwoord zijn: ‘Vrienden, dat doel is voor iemand die
inzicht heeft, maar niet voor iemand die zonder inzicht is.’</p>
<p><a class="sc" id="12"></a>
‘Maar vrienden, is dat doel voor iemand die voorkeur en afkeer (<em>anurodhapativirodha</em>) heeft of is dat doel voor iemand die geen voorkeur en afkeer heeft?’ Als zij
juist antwoorden, zal hun antwoord zijn: ‘Vrienden, dat doel is voor iemand die
geen voorkeur en afkeer heeft, maar niet voor iemand die wel voorkeur en afkeer
heeft.’</p>
<p><a class="sc" id="13"></a>
‘Maar vrienden, is dat doel voor iemand die vreugde vindt in en gelukkig is met
toename (<em>papañca</em>) of is dat doel voor iemand die geen vreugde vindt in en gelukkig is met
toename?’ Als zij juist antwoorden, zal hun antwoord zijn: ‘Vrienden, dat doel
is voor iemand die geen vreugde vindt in en gelukkig is met toename, maar niet
voor iemand die vreugde vindt in en gelukkig is met toename.’”</p>
<p><a class="sc" id="14"></a>
<a class="pl" id="pl6"></a>
“Monniken, er zijn deze twee meningen: de menig van ‘bestaan’ (<em>sassata ditthi</em>) en de mening van ‘niet-bestaan’ (<em>uccheda ditthi</em>). Alle kluizenaars of brahmanen die vasthouden aan de mening van bestaan, de
mening van bestaan aannemen, de mening van bestaan accepteren, verwerpen de
mening van niet-bestaan. Alle kluizenaars of brahmanen die vasthouden aan de
mening van niet-bestaan, de mening van niet-bestaan aannemen, de mening van
niet-bestaan accepteren, verwerpen de mening van bestaan.”</p>
<p><a class="sc" id="15"></a>
<a class="pl" id="pl7"></a>
“Alle kluizenaars of brahmanen die niet begrijpen dat zij in feite de oorzaak,
de verdwijning (<em>atthangama</em>), de bevrediging (<em>assada</em>) het gevaar (<em>adinava</em>) en de ontsnapping (<em>atthangama</em>) zijn met betrekking tot deze twee meningen, zijn aangetast door hartstocht (<em>raga</em>), aangetast door haat (<em>dosa</em>), aangetast door begoocheling (<em>moha</em>), aangetast door begeerte (<em>lobha</em>), aangetast door hechten (<em>upadana</em>), zijn zonder inzicht (<em>ditthi</em>), hebben voorkeur en afkeer (<em>anurodhapativirodha</em>), en zij vinden vreugde in en zijn gelukkig met toename hiervan (<em>papañca</em>). Zij zijn niet vrij van geboorte (<em>jati</em>), ouderdom (<em>jara</em>) en dood (<em>marana</em>); van verdriet (<em>soka</em>), weeklagen (<em>parideva</em>), pijn (<em>dukkha</em>), smart (<em>domanassa</em>) en wanhoop (<em>sambhavanti</em>); ik zeg, dat zij niet vrij van lijden zijn.”</p>
<p><a class="sc" id="16"></a>
<a class="pl" id="pl8"></a>
“Alle kluizenaars of brahmanen die wel begrijpen dat zij in feite de oorzaak,
de verdwijning, de bevrediging, het gevaar en de ontsnapping zijn met
betrekking tot deze twee meningen, zijn zonder hartstocht, zonder haat, zonder
begoocheling, zonder begeerte, zonder hechten, met inzicht, hebben geen
voorkeur en afkeer, en zij vinden geen vreugde in en zijn niet gelukkig met
toename hiervan. Zij zijn bevrijd van geboorte, ouderdom en dood; van verdriet,
weeklagen, pijn, smart en wanhoop; ik zeg, dat zij bevrijd zijn van lijden.”</p>
<p><a class="sc" id="17"></a>
<a class="pl" id="pl9"></a>
“Monniken, er zijn deze vier vormen van hechten. Welke vier? Het hechten aan
zintuiglijke hartstocht (<em>kama raga</em>); het hechten aan meningen (<em>ditthasava</em>); het hechten aan riten en rituelen (<em>silabbata paramasa</em>); het hechten aan een leerstelling van een zelf (<em>sakkaya ditthi</em>).”</p>
<p><a class="sc" id="18"></a>
<a class="pl" id="pl10"></a>
“Ofschoon zekere kluizenaars en brahmanen beweren voor te kunnen leggen, dat
zij alle vormen van hechten volledig begrijpen, beschrijven zij niet het
volledige begrijpen van alle vormen van hechten. Zij beschrijven het volledige
begrijpen van het hechten aan zintuiglijke hartstochten, zonder het volledige
begrijpen van het hechten aan meningen, het hechten aan riten en rituelen, en
het hechten aan een leerstelling van een zelf te beschrijven. Waarom is dat?
Deze goede kluizenaars en brahmanen begrijpen deze drie gevallen van hechten
niet zoals zij werkelijk zijn. Daarom, ofschoon zij beweren voor te kunnen
leggen dat zij alle vormen van hechten volledig begrijpen, beschrijven zij
alleen het volledige begrijpen van het hechten aan zintuiglijke hartstochten
zonder het volledige begrijpen van het hechten aan meningen, het hechten aan
riten en rituelen, en het hechten aan een leerstelling van een zelf te
beschrijven.”</p>
<p><a class="sc" id="19"></a>
<a class="pl" id="pl11"></a>
“Ofschoon zekere kluizenaars en brahmanen beweren voor te kunnen leggen, dat
zij alle vormen van hechten volledig begrijpen, beschrijven zij niet het
volledige begrijpen van alle vormen van hechten. Zij beschrijven het volledige
begrijpen van het hechten aan zintuiglijke hartstochten en het hechten aan
meningen, zonder het volledige begrijpen van het hechten aan riten en rituelen
te beschrijven en het hechten aan een leerstelling van een zelf te beschrijven.
Waarom is dat? Zij begrijpen twee gevallen van hechten niet zoals zij werkelijk
zijn. Daarom beschrijven zij alleen het volledige begrijpen van het hechten aan
zintuiglijke hartstochten en het hechten aan meningen zonder het volledige
begrijpen van het hechten aan riten en rituelen te beschrijven en het hechten
aan een leerstelling van een zelf te beschrijven.”</p>
<p><a class="sc" id="20"></a>
<a class="pl" id="pl12"></a>
“Ofschoon zekere kluizenaars en brahmanen beweren voor te kunnen leggen, dat
zij alle vormen van hechten volledig begrijpen, beschrijven zij niet het
volledige begrijpen van alle vormen van hechten. Zij beschrijven het volledige
begrijpen van het hechten aan zintuiglijke hartstochten, het hechten aan
meningen en het hechten aan riten en rituelen zonder het volledige begrijpen
van het hechten aan een leerstelling van een zelf te beschrijven. Waarom is
dat? Zij begrijpen één geval van hechten niet zoals dat werkelijk is. Daarom
beschrijven zij alleen het volledige begrijpen van het hechten aan zintuiglijke
hartstochten, het hechten aan meningen en het hechten aan riten en rituelen
zonder het volledige begrijpen van het hechten aan een leerstelling van een
zelf te beschrijven.”</p>
<p><a class="sc" id="21"></a>
<a class="pl" id="pl13"></a>
“Monniken, in een Dhamma en Discipline als zulke, is het normaal dat het
vertrouwen in de Leraar niet goed gericht is, dat het vertrouwen in de Dhamma
niet goed gericht is, dat de vervulling van de regels niet goed gericht is, en
dat het medeleven met metgezellen niet goed gericht is. Waarom is dat? Het is
vanwege dat, wanneer de Dhamma en Discipline slecht verkondigd en slecht
uiteengezet is, niet bevrijdend is, niet tot vrede strekt, en uiteengezet is
door iemand die niet Volledig Verlicht is.”</p>
<p><a class="sc" id="22"></a>
<a class="pl" id="pl14"></a>
“Monniken, wanneer een Tathagata, die Volmaakt en Volledig Verlicht is, beweert
voor te leggen, dat hij alle vormen van hechten volledig begrijpt, beschrijft
hij volledig het gehele begrijpen van alle vormen van hechten: hij beschrijft
het volledige begrijpen van het hechten aan zintuiglijke hartstochten, het
hechten aan meningen, het hechten aan riten en rituelen en het hechten aan een
leerstelling van een zelf.”</p>
<p><a class="sc" id="23"></a>
<a class="pl" id="pl15"></a>
“Monniken, in een Dhamma en Discipline zoals dat, is het normaal dat het
vertrouwen in de Leraar goed gericht is, dat het vertrouwen in de Dhamma goed
gericht is, dat de vervulling van de regels goed gericht is, en dat het
medeleven met metgezellen goed gericht is. Waarom is dat? Het is vanwege dat,
wanneer de Dhamma en Discipline goed verkondigd en goed uiteengezet is,
bevrijdend is, tot vrede strekt, en uiteengezet is door iemand die Volledig
Verlicht is.”</p>
<p><a class="sc" id="24"></a>
<a class="pl" id="pl16"></a>
“Welnu, wat is de bron van deze vier vormen van hechten , wat is  hun
oorsprong, waaruit zijn zij geboren en voortgebracht? Deze vier vormen van
hechten hebben begeerte als bron, begeerte als oorsprong, zij zijn geboren en
voortgebracht uit begeerte.”</p>
<p><a class="sc" id="25"></a>
“Wat is de bron van begeerte, wat is haar oorsprong, waaruit is zij geboren en
voortgebracht? Begeerte heeft gevoel als bron, gevoel als oorsprong, zij is
geboren en voortgebracht uit gevoel.”</p>
<p><a class="sc" id="26"></a>
“Wat is de bron van gevoel, wat is haar oorsprong, waaruit is zij geboren en
voortgebracht? Gevoel heeft contact als bron, contact als oorsprong, zij is
geboren en voortgebracht uit contact.”</p>
<p><a class="sc" id="27"></a>
“Wat is de bron van contact, wat is haar oorsprong, waaruit is zij geboren en
voortgebracht? Contact heeft de zesvoudige zintuigbasis als bron, de zesvoudige
zintuigbasis als oorsprong, zij is geboren en voortgebracht uit de zesvoudige
zintuigbasis.”</p>
<p><a class="sc" id="28"></a>
“Wat is de bron van de zesvoudige zintuigbasis, wat is haar oorsprong, waaruit
is zij geboren en voortgebracht? De zesvoudige zintuigbasis heeft geest en
lichaam als bron, geest en lichaam als oorsprong, zij is geboren en
voortgebracht uit geest en lichaam.”</p>
<p><a class="sc" id="29"></a>
“Wat is de bron van geest en lichaam, wat is hun oorsprong, waaruit zijn zij
geboren en voortgebracht? Geest en lichaam hebben bewustzijn als bron,
bewustzijn als oorsprong, zij zijn geboren en voortgebracht uit bewustzijn.”</p>
<p><a class="sc" id="30"></a>
“Wat is de bron van bewustzijn, wat is haar oorsprong, waaruit is zij geboren
en voortgebracht? Bewustzijn heeft mentale formaties als bron, mentale
formaties als oorsprong, zij is geboren en voortgebracht uit mentale
formaties.”</p>
<p><a class="sc" id="31"></a>
“Wat is de bron van mentale formaties, wat is hun oorsprong, waaruit zijn zij
geboren en voortgebracht? Mentale formaties hebben onwetendheid als hun bron,
onwetendheid als hun oorsprong, zij zijn geboren en voortgebracht uit
onwetendheid.”</p>
<p><a class="sc" id="32"></a>
<a class="pl" id="pl17"></a>
“Monniken, wanneer in een monnik onwetendheid is uitgerukt en ware wijsheid is
ontstaan, dan, met het wegebben van onwetendheid en het ontstaan van ware
wijsheid, hecht hij niet langer meer aan zintuiglijke hartstochten, hecht hij
niet langer meer aan meningen, hecht hij niet langer meer aan riten en rituelen
en hecht hij niet langer meer aan een leerstelling van een zelf. Als hij niet
hecht, is hij niet verontrust. Wanneer hij niet verontrust is, verwerft hij
door zichzelf Nibbana, en hij begrijpt: ‘Geboorte is vernietigd, het heilige
leven is geleefd, wat gedaan moest worden is gedaan, er komt niets meer tot
elke staat van bestaan.’”</p>
<p><a class="sc" id="33"></a>
Dat is wat de Gezegende zei. De monniken waren verheugd en verblijdden zich in
de woorden van de Gezegende.</p>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
<a class="previous" href="/nl/mn10">◀ Satipaṭṭhāna</a><a class="top" href="#"> ▲ TOP </a><a class="next" href="/nl/mn19">Dvedhāvitakka ▶</a>
</div>
</body>
</html>
