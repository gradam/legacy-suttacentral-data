<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">

<section class="sutta" id="mn143">
<article>
<div class="hgroup">
<p class="division">Majjhima Nikāya</p>
<h1>143. Advies aan Anathapindika</h1>
</div>
<p><a class="sc" id="1"></a>
<a class="pl" id="pl1"></a>
<span class="evam">Aldus heb ik gehoord</span>. Eens leefde de Gezegende nabij Savatthi in het Jetavana, het park van
Anathapindika.</p>
<p><a class="sc" id="2"></a>
<a class="pl" id="pl2"></a>
In die tijd, werd Anathapindika de huishouder gekweld, hij leed erg en was
doodziek. Toen sprak hij tot een man: “Kom, goede man, ga naar de Gezegende en
betuig hem hulde in mijn naam met je hoofd aan zijn voeten, en zeg: ‘Eerwaarde
Heer, Anathapindika de huishouder wordt gekweld, hij lijdt en is doodziek; hij
betuigt hulde met zijn hoofd aan de voeten van de Gezegende.’ En ga naar de
Eerwaarde Sariputta en betuig hem hulde in mijn naam met je hoofd aan de voeten
van de Eerwaarde Sariputta, en zeg: ‘Eerwaarde Heer, Anathapindika de
huishouder wordt gekweld, hij lijdt en is doodziek; hij betuigt hulde met zijn
hoofd aan de voeten van de Eerwaarde Sariputta.’ En zeg: ‘Het zou goed zijn,
Eerwaarde Heer, als de Eerwaarde Sariputta uit mededogen naar het huis van
Anathapindika de huishouder zou komen.’”</p>
<p><a class="sc" id="3"></a>
<a class="pl" id="pl3"></a>
“Ja, Eerwaarde Heer”, antwoordde de man, en hij ging naar de Gezegende, en na
hem hulde te hebben betuigd, ging hij aan zijn zijde zitten. Toen hij dat
gedaan had, zei hij: “Eerwaarde Heer, Anathapindika de huishouder wordt
gekweld, (...).” En hij ging naar de Eerwaarde Sariputta, en nadat hij hem
hulde betuigd had, ging hij aan zijn zijde zitten. Toen hij dat gedaan had, zei
hij: “Eerwaarde Heer, Anathapindika de huishouder wordt gekweld, (...) zou
komen.” De Eerwaarde Sariputta stemde zwijgend toe.</p>
<p><a class="sc" id="4"></a>
<a class="pl" id="pl4"></a>
Toen kleedde de Eerwaarde Sariputta zich aan, nam zijn bedelnap en bovenpij en
ging hij met de Eerwaarde Ananda als zijn hulpmonnik naar het huis van
Anathapindika en ging zitten op een in gereedheid gebrachte zetel. Toen hij dat
gedaan had, zei hij tegen Anathapindika: “Ik wens voor u dat u beter wordt,
huishouder, ik wens dat u zich goed voelt, ik wens dat uw pijnlijke gevoelens
verdwijnen en niet toenemen; dat een verdwijning en niet een toename hieruit
mag blijken.”</p>
<p><a class="sc" id="5"></a>
<a class="pl" id="pl5"></a>
“Eerwaarde Sariputta, ik word niet beter, ik voel me niet goed. Mijn pijnlijke
gevoelens nemen toe, en worden niet minder; het blijkt, dat de pijnlijke
gevoelens toenemen, en niet afnemen. Net zoals een sterke man mijn hoofd met
een scherp zwaard splijt, zo ook, schiet hevige wind (krachten) door mijn
hoofd. Ik word niet beter, (...). Net zoals een sterke man een lederen streng
om mijn hoofd bindt in de vorm van een hoofdband, zo ook zijn er hevige pijnen
in mijn hoofd. Ik word niet beter, (...). Net zoals een handige slachter of
zijn hulp de buik van een os opensnijdt met een scherp mes, zo ook snijdt
hevige wind door mijn buik. Ik word niet beter, (...). Net zoals twee sterke
mannen een zwakkere man bij zijn armen hebben beetgepakt en hem boven een vuur
van hete kolen roosteren, zo ook is er een hevig branden in mijn lichaam. Ik
word niet beter, (...).”</p>
<h2>Het advies</h2>
<h3>Inwendige zintuigbases</h3>
<p><a class="sc" id="6"></a>
<a class="pl" id="pl6"></a>
“Dan, huishouder, moet u aldus trainen: ‘Ik zal niet aan het oog hechten. Er
zal geen bewustzijn van ‘<strong>mijn</strong>’ zijn dat gebaseerd is op het oog.’ Aldus moet u trainen.”</p>
<p><a class="sc" id="7"></a>
“Vervolgens moet u aldus trainen: ‘Ik zal niet aan het oor hechten. Er zal geen
bewustzijn van ‘<strong>mijn</strong>’ zijn dat gebaseerd is op het oor.’</p>
<p>(...). Ik zal niet aan de neus hechten (...).</p>
<p>(...). Ik zal niet aan de tong hechten (...).</p>
<p>(...). Ik zal niet aan het lichaam hechten (...).</p>
<p>(...). Ik zal niet aan de geest hechten (...).</p>
<h3>Uitwendige zintuigbases</h3>
<p><a class="pl" id="pl7"></a>
(...). Ik zal niet aan vormen hechten (...).</p>
<p>(...). Ik zal niet aan geluiden hechten (...).</p>
<p>(...). Ik zal niet aan geuren hechten (...).</p>
<p>(...). Ik zal niet aan smaken hechten (...).</p>
<p><a class="sc" id="8"></a>
(...). Ik zal niet aan tastbare dingen hechten (...).</p>
<p>(...). Ik zal niet aan dhamma's hechten (...).</p>
<h3>Het bewustzijn dat contact mogelijk maakt met inwendige en uitwendige
zintuigbases</h3>
<p><a class="sc" id="9"></a>
<a class="pl" id="pl8"></a>
(...). Ik zal niet aan het oogbewustzijn hechten (...).</p>
<p><a class="sc" id="10"></a>
(...). Ik zal niet aan het oorbewustzijn hechten (...).</p>
<p><a class="sc" id="11"></a>
(...). Ik zal niet aan het neusbewustzijn hechten (...).</p>
<p><a class="sc" id="12"></a>
(...). Ik zal niet aan het tongbewustzijn hechten (...).</p>
<p><a class="sc" id="13"></a>
(...). Ik zal niet aan het lichaamsbewustzijn hechten (...).</p>
<p><a class="sc" id="14"></a>
(...). Ik zal niet aan het geestesbewustzijn hechten (...).</p>
<h3>Contact</h3>
<p><a class="sc" id="15"></a>
<a class="pl" id="pl9"></a>
(...). Ik zal niet aan het oogcontact hechten (...).</p>
<p><a class="sc" id="16"></a>
(...). Ik zal niet aan het oorcontact hechten (...).</p>
<p><a class="sc" id="17"></a>
(...). Ik zal niet aan het neuscontact hechten (...).</p>
<p><a class="sc" id="18"></a>
(...). Ik zal niet aan het tongcontact hechten (...).</p>
<p><a class="sc" id="19"></a>
(...). Ik zal niet aan het lichaamscontact hechten (...).</p>
<p><a class="sc" id="20"></a>
(...). Ik zal niet aan het geestescontact hechten (...).</p>
<h3>Gevoel dat uit contact ontstaat</h3>
<p><a class="sc" id="21"></a>
<a class="pl" id="pl10"></a>
(...). Ik zal niet aan het gevoel hechten dat ontstaat uit het oogcontact
(...).</p>
<p><a class="sc" id="22"></a>
(...). Ik zal niet aan het gevoel hechten dat ontstaat uit het oorcontact
(...).</p>
<p><a class="sc" id="23"></a>
(...). Ik zal niet aan het gevoel hechten dat ontstaat uit het neuscontact
(...).</p>
<p><a class="sc" id="24"></a>
(...). Ik zal niet aan het gevoel hechten dat ontstaat uit het tongcontact
(...).</p>
<p><a class="sc" id="25"></a>
(...). Ik zal niet aan het gevoel hechten dat ontstaat uit het lichaamscontact
(...).</p>
<p><a class="sc" id="26"></a>
(...). Ik zal niet aan het gevoel hechten dat ontstaat uit het geestescontact
(...).</p>
<h3>Elementen</h3>
<p><a class="sc" id="27"></a>
<a class="pl" id="pl11"></a>
(...). Ik zal niet aan het element aarde hechten (...).</p>
<p><a class="sc" id="28"></a>
(...). Ik zal niet aan het element water hechten (...).</p>
<p><a class="sc" id="29"></a>
(...). Ik zal niet aan het element vuur hechten (...).</p>
<p><a class="sc" id="30"></a>
(...). Ik zal niet aan het element lucht hechten (...).</p>
<p><a class="sc" id="31"></a>
(...). Ik zal niet aan het element ruimte hechten (...).</p>
<p><a class="sc" id="32"></a>
(...). Ik zal niet aan het element bewustzijn hechten (...).</p>
<h3>Aggregaten</h3>
<p><a class="pl" id="pl12"></a>
(...). Ik zal niet aan vorm hechten (...).</p>
<p>(...). Ik zal niet aan gevoel hechten (...).</p>
<p>(...). Ik zal niet aan waarneming hechten (...).</p>
<p><a class="sc" id="33"></a>
(...). Ik zal niet aan geestesformaties hechten (...).</p>
<p>(...). Ik zal niet aan bewustzijn hechten (...).</p>
<h3>De hogere jhana's</h3>
<p><a class="sc" id="34"></a>
<a class="pl" id="pl13"></a>
(...). Ik zal niet hechten aan de basis van het bestaan van oneindige ruimte
(...).</p>
<p><a class="sc" id="35"></a>
(...). Ik zal niet hechten aan de basis van het bestaan van oneindig bewustzijn
(...).</p>
<p><a class="sc" id="36"></a>
(...). Ik zal niet hechten aan de basis van het bestaan van niets-heid (...).</p>
<p><a class="sc" id="37"></a>
(...). Ik zal noch hechten aan de basis van het bestaan van waarnemen, noch van
niet-waarnemen (...).</p>
<h3>En verder nog...</h3>
<p><a class="sc" id="38"></a>
<a class="pl" id="pl14"></a>
“Dan, huishouder, moet u aldus trainen: Ik zal niet aan deze wereld hechten. Er
zal geen bewustzijn van ‘<strong>mijn</strong>’ zijn dat gebaseerd is op deze wereld. Aldus moet u trainen.”</p>
<p><a class="sc" id="39"></a>
“Vervolgens moet u aldus trainen: Ik zal niet aan de wereld hierna hechten. Er
zal geen bewustzijn van ‘<strong>mijn</strong>’ zijn dat gebaseerd is op de wereld hierna. Aldus moet u trainen.”</p>
<p><a class="sc" id="40"></a>
<a class="pl" id="pl15"></a>
“Vervolgens moet u aldus trainen: Ik zal niet hechten aan wat is gezien,
gehoord, waargenomen, herkend, gezocht, en wat omging in de geest. Er zal geen
bewustzijn van ‘<strong>mijn</strong>’ zijn dat daarop is gebaseerd.”</p>
<h3>Anathapindika's inzicht</h3>
<p><a class="sc" id="41"></a>
<a class="pl" id="pl16"></a>
Toen dit gezegd was, huilde Anathapindika. Er vloeiden tranen over zijn wangen.
Toen zei de Eerwaarde Ananda: “Ben je nu gegrondvest, huishouder? Heb je jezelf
nu overwonnen?”</p>
<p><a class="sc" id="42"></a>
“Ik ben niet gegrondvest, Eerwaarde Ananda, ik heb mezelf nog niet overwonnen.
Alhoewel ik lang heb gewacht op de Meester en zijn bhikkhu's die geestelijke
ontwikkeling promoten, heb ik nog nooit tevoren zulk een toespraak over de
Dhamma gehoord.”</p>
<p><a class="sc" id="43"></a>
<a class="pl" id="pl17"></a>
“Zulk een toespraak over de Dhamma wordt niet gehouden tot de in het wit
geklede leken, huishouder. Zulk een toespraak wordt gegeven aan hen die hun
huizen verlaten hebben.”</p>
<p><a class="sc" id="44"></a>
“Desalniettemin, Eerwaarde Sariputta, laat zulke toespraken ook tot de in het
wit geklede leken houden. Er zijn leken met maar een beetje stof in hun ogen
die verloren zijn als zij dergelijke toespraken over de Dhamma niet horen.
Sommigen van hen zullen uiteindelijk kennis van de Dhamma verwerven.”</p>
<p><a class="sc" id="45"></a>
<a class="pl" id="pl18"></a>
Toen, na Anathapindika de huishouder op deze wijze te hebben geadviseerd,
stonden de Eerwaarde Sariputta en de Eerwaarde Ananda van hun zitplaatsen op,
en vertrokken. Spoedig nadat zij vertrokken waren, en nadat Anathapindika van
zijn lichaam gescheiden was, verscheen hij weer na de dood, in de Tusita hemel,
de hemel van de tevredenen.</p>
<h3>Anathapindika verschijnt na zijn dood voor de Boeddha</h3>
<p><a class="sc" id="46"></a>
<a class="pl" id="pl19"></a>
Toen de nacht begon, ging Anathapindika, nu een zoon van de goden, in een
prachtige verschijning die het gehele Jetavana verlichte, naar de Gezegende, en
na hem hulde betuigd te hebben, stond hij aan zijn zijde. Toen hij dat aldus
gedaan had, sprak hij de Boeddha aan in deze verzen:</p>
<blockquote class="gatha">
<p><a class="sc" id="47"></a>
“Genezend is het Jetavana,<br>
bezocht door de Sangha van Zieners,<br>
waar de koning van de Wet verblijft,<br>
de bron van al mijn geluk.</p>
<p><a class="sc" id="48"></a>
Door daden, door ware kennis en de Wet,<br>
door deugd, door het hoogste leven;<br>
hierdoor worden stervelingen gezuiverd,<br>
niet door geslacht of weelde.</p>
<p><a class="sc" id="49"></a>
Daarom zou een wijs mens,<br>
als hij zijn eigen goedheid ziet,<br>
op een redelijke wijze de Dhamma moeten onderzoeken<br>
zodat hij gezuiverd zal worden.</p>
<p><a class="sc" id="50"></a>
Sariputta vooral, leeft in deugd, begrip, vrede:<br>
Alleen een monnik die de overzijde bereikt heeft<br>
kan zijn gelijke zijn.”</p>
</blockquote>
<p><a class="sc" id="51"></a>
<a class="pl" id="pl20"></a>
Zo sprak Anathapindika, een zoon van de goden. De Meester bevestigde wat hij
zei. En toen hij wist: ‘De Meester bevestigt het’, betuigde Anathapindika, een
zoon van de goden, hulde aan de Gezegende, en hem aan zijn rechterzijde
houdend, verdween hij voorgoed.</p>
<p><a class="sc" id="52"></a>
<a class="pl" id="pl21"></a>
De nacht was nu ten einde, en de Gezegende sprak de monniken als volgt toe:</p>
<p><a class="sc" id="53"></a>
<a class="pl" id="pl22"></a>
“Monniken, vannacht kwam er een zekere zoon van de goden in een prachtige
verschijning, die het gehele Jetavana verlichtte, naar mij toe. Nadat hij hulde
aan mij betuigd had, stond hij aan mijn zijde. Toen hij dat zo gedaan had,
sprak hij me in verzen aan:</p>
<blockquote class="gatha">
<p><a class="sc" id="54"></a>
“Genezend is het Jetavana,<br>
bezocht door de Sangha van Zieners,<br>
waar de koning van de Wet verblijft,<br>
de bron van al mijn geluk.</p>
<p><a class="sc" id="55"></a>
Door daden, door ware kennis en de Wet,<br>
door deugd, door het hoogste leven;<br>
hierdoor worden stervelingen gezuiverd,<br>
niet door geslacht of weelde.</p>
<p><a class="sc" id="56"></a>
Daarom zou een wijs mens,<br>
als hij zijn eigen goedheid ziet,<br>
op een redelijke wijze de Dhamma moeten onderzoeken<br>
zodat hij gezuiverd zal worden.</p>
<p><a class="sc" id="57"></a>
Sariputta vooral, leeft in deugd, begrip, vrede:<br>
Alleen een monnik die de overzijde bereikt heeft<br>
kan zijn gelijke zijn.”</p>
</blockquote>
<p><a class="sc" id="58"></a>
<a class="pl" id="pl23"></a>
“Zo sprak de zoon van de goden. En toen hij wist: ‘Mijn Meester bevestigt het’,
betuigde hij hulde aan mij en me aan zijn rechterzijde houdend, verdween hij
voorgoed.”</p>
<p><a class="sc" id="59"></a>
Toen dit was gezegd, zei de Eerwaarde Ananda: “Zeker, Eerwaarde Heer, dat moet
Anathapindika zijn geweest, een zoon van de goden. Anathapindika had een
perfect vertrouwen in de Eerwaarde Sariputta.”</p>
<p><a class="sc" id="60"></a>
“Goed, goed, Ananda, je bent zo ver gegaan als met denken maar mogelijk is. Die
zoon van de goden was niemand anders dan Anathapindika.”</p>
<p><a class="sc" id="61"></a>
Dit is wat de Gezegende zei. De Eerwaarde Ananda was tevreden en vond vreugde
in de woorden van de Gezegende.</p>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
<a class="previous" href="/nl/mn136">◀ Mahākamma­vibhaṅga</a><a class="top" href="#"> ▲ TOP </a><a class="next" href="/nl/mn149">Mahāsaḷ­āyatanika ▶</a>
</div>
</body>
</html>
