<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">

<section class="sutta" id="sn56.31">
<article>
<div class="hgroup">
<p class="division">Saṃyutta Nikāya</p>
<h1>56.31. De Simsapa bladeren</h1>
</div>
<p><a class="sc" id="1"></a>
Eens verbleef de Gezegende te Kosambi in het Simsapa woud. Daar nam hij een
paar Simsapa bladeren in zijn hand en vroeg aan de monniken: “Wat denken jullie
monniken, wat is meer in aantal: de paar Simsapa bladeren die ik in mijn hand
heb of de bladeren daarginds in het Simsapa woud?”</p>
<p><a class="sc" id="2"></a>
“De bladeren in de hand van de Gezegende zijn minder in aantal, Heer. De
bladeren daarginds in het woud zijn er veel meer.”</p>
<p><a class="sc" id="3"></a>
“Op dezelfde manier, monniken, zijn de dingen die ik gezien heb met directe
kennis maar niet onderwezen heb, veel meer in hoeveelheid (dan de dingen die ik
onderwezen heb). En waarom heb ik die dingen niet onderwezen? Omdat zij niet
met het doel in verbinding staan, omdat zij niet in relatie staan met de
essentie van het heilige leven en omdat zij niet leiden tot ontnuchtering, tot
hartstochtloosheid, tot opheffing, tot kalmte, tot directe kennis, tot
ontwaking, tot bevrijding. Dat is waarom ik dat niet onderwezen heb.”</p>
<p><a class="sc" id="4"></a>
“En wat heb ik onderwezen? ‘Dit is lijden (<i>dukkha</i>) (...) Dit is de oorzaak (<i>samudaya</i>) van lijden (...) Dit is de opheffing (<i>nirodha</i>) van lijden (...) Dit is het pad dat leidt tot de opheffing van lijden.’ Dat
is wat ik onderwezen heb. En waarom heb ik deze dingen onderwezen? Omdat zij
met het doel in verbinding staan, omdat zij in relatie staan met de essentie
van het heilige leven en omdat zij leiden tot ontnuchtering, tot
hartstochtloosheid, tot opheffing, tot kalmte, tot directe kennis, tot
ontwaking, tot bevrijding. Dat is waarom ik dat onderwezen heb.”</p>
<p><a class="sc" id="5"></a>
“Daarom is het jullie taak dit te overdenken: ‘Dit is lijden (...) Dit is de
oorzaak van lijden (...) Dit is de opheffing van lijden (...) Dit is het pad
dat leidt tot de opheffing van lijden.’ Jullie taak is de overdenking: ‘Dit is
het pad van oefening dat leidt tot de opheffing van lijden.’”</p>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
<a class="previous" href="/nl/sn56.11">◀ Dhamma­cakka­ppavattana </a><a class="top" href="#"> ▲ TOP</a>
</div>
</body>
</html>
