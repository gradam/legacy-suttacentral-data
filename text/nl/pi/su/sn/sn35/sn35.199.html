<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">

<section class="sutta" id="sn35.199">
<article>
<div class="hgroup">
<p class="division">Saṃyutta Nikāya</p>
<h1>35.199. De schildpad</h1>
</div>
<p><a class="sc" id="1"></a>
Monniken, er was eens een hard gepantserde schildpad die in de avond langs de
oever van een meer op zoek was naar voedsel. En ook een jakhals was in die
avond langs de oever van datzelfde meer op zoek naar voedsel. De schildpad zag
de jakhals, die op zoek was naar voedsel, van ver af, en zo bleef de
schildpad—door zijn vier poten terug te trekken in zijn schild en met zijn nek
als het vijfde deel—perfect kalm en stil.</p>
<p><a class="sc" id="2"></a>
Maar de jakhals zag de schildpad die op zoek was naar voedsel eveneens van ver
af, en liep zodoende op de schildpad toe. Toen hij daar aankwam, draaide hij er
om hem heen en dacht: “Zodra de schildpad een van zijn vier ledematen uitstrekt
of zijn nek als het vijfde, zal ik het grijpen, verscheuren en opeten.” Maar
toen de schildpad niet een van zijn vier ledematen uitstrekte of zijn nek als
het vijfde, verloor de jakhals—omdat hij geen enkele gelegenheid kreeg—zijn
interesse en verdween.</p>
<p><a class="sc" id="3"></a>
Op diezelfde manier, monniken, cirkelt Mara continu, onophoudelijk om je heen
en denkt: “Misschien krijg ik een gelegenheid door middel van het oog (...) het
oor (...) de neus (...) de tong (...) het lichaam. Misschien krijg ik een
gelegenheid door middel van de geest.” Daarom, monniken, moeten jullie leven
met de deuren naar jullie zintuigen goed bewakend.</p>
<p><a class="sc" id="4"></a>
Terwijl jullie een vorm met het oog zien, grijp dan niet vast aan enig thema of
detail waardoor—indien jullie zouden leven zonder die beheersing over het
vermogen van het oog—kwade, onheilzame kwaliteiten zoals hebzucht of lijden
jullie zullen aantasten. Oefen voor haar beheersing. Bewaak het vermogen van
het oog. Versterk jullie beheersing over het oog.</p>
<p>Terwijl jullie een geluid horen met het oor (...)</p>
<p>Terwijl jullie een geur ruiken met de neus (...)</p>
<p>Terwijl jullie een smaak proeven met de tong (...)</p>
<p><a class="sc" id="5"></a>
Terwijl jullie een voelbaar ding voelen met het lichaam (...)</p>
<p><a class="sc" id="6"></a>
Terwijl jullie een idee waarnemen met de geest, grijp dan niet vast aan enig
thema of detail waardoor—indien jullie zouden leven zonder die beheersing over
het vermogen van de geest—kwade, onheilzame kwaliteiten zoals hebzucht of
lijden jullie zal aantasten. Oefen voor haar beheersing. Bewaak het vermogen
van de geest. Versterk jullie beheersing over de geest.</p>
<p><a class="sc" id="7"></a>
Terwijl jullie leven met de deuren naar jullie zintuigen goed bewakend, dan zal
Mara—omdat hij geen enkele gelegenheid krijgt—zijn interesse verliezen en
verdwijnen, net zoals de jakhals dat deed bij die schildpad.</p>
<blockquote class="gatha">
<p><a class="sc" id="8"></a>
Zoals een schildpad<br>
met zijn ledematen in zijn schild teruggetrokken,<br>
zo bewaakt de monnik<br>
de gedachten van de geest.</p>
<p><a class="sc" id="9"></a>
Niet afhankelijk,<br>
anderen geen leed toebrengend,<br>
volledig ongebonden,<br>
zal hij niemand benadelen.</p>
</blockquote>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>

</div>
</body>
</html>
