<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-ss8">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Saṅghādisesa 8</span>
<span class="mirror-right">僧伽婆尸沙之八</span> </h1>
</div>
<p>
<a class="sc" id="1"></a>
<a class="t-linehead" id="0022a08"></a>
◎佛在王舍城。爾時長老陀驃力士子。成就<a class="t" id="t0022a09"></a>五法故。僧羯磨作知臥具人。不隨愛。不隨<a class="t" id="t0022a10"></a>瞋。不隨怖。不隨癡。知得不得。是人隨所應<a class="t" id="t0022a11"></a>與。若阿練兒阿練兒共。持律持律共。說法說<a class="t" id="t0022a12"></a>法共。讀修<span class="gaiji">妬<!--gaiji,妒,1[女*石],2&#x59AC;,3-->
</span>路讀修<span class="gaiji">妬<!--gaiji,妒,1[女*石],2&#x59AC;,3-->
</span>路共。如是同事者共。<a class="t" id="t0022a13"></a>是人作是念。我如是與者。若語若默安樂得<a class="t" id="t0022a14"></a>住。是陀驃分布臥具時。不須燈燭。左手出<a class="t" id="t0022a15"></a>光。右手持與。有比丘故待闇來。欲見陀驃<a class="t" id="t0022a16"></a>神通之力。時佛故在王舍城。是力士子陀<a class="t" id="t0022a17"></a>驃。成就五法故。眾僧教作差會人。是人差次<a class="t" id="t0022a18"></a>會時。不隨愛瞋怖癡知次第不越次。爾時彌<a class="t" id="t0022a19"></a>多羅浮摩比丘次會。值得<span class="gaiji">麁<!--gaiji,麤,1[色-巴+鹿],2&#x9E81;,3-->
</span>食。如是再三食<a class="t" id="t0022a20"></a><span class="gaiji">麁<!--gaiji,麤,1[色-巴+鹿],2&#x9E81;,3-->
</span>食。時作如是念。我深苦惱。是陀驃力士<a class="t" id="t0022a21"></a>子。故以是<span class="gaiji">麁<!--gaiji,麤,1[色-巴+鹿],2&#x9E81;,3-->
</span>食惱我。當以何報令彼得惱。復<a class="t" id="t0022a22"></a>作是念。我當謗以無根波羅夷法。是比丘有<a class="t" id="t0022a23"></a>妹比丘尼。名彌多羅。時此比丘尼。到彌多羅<a class="t" id="t0022a24"></a>浮摩比丘所。頭面禮足在一面立。時彌多羅<a class="t" id="t0022a25"></a>浮摩比丘。不共語亦不看不教坐。是比丘尼<a class="t" id="t0022a26"></a>作是念。我作何惡何所觸犯。使此兄不共我<a class="t" id="t0022a27"></a>語。作是念已便言。我於兄有何過故。不共<a class="t" id="t0022a28"></a>我語不教我坐。是比丘言。陀驃比丘故以<span class="gaiji">麁<!--gaiji,麤,1[色-巴+鹿],2&#x9E81;,3-->
</span>
<a class="t" id="t0022a29"></a>
食惱我。乃至再三。汝不助我。比丘尼言。欲<a class="t" id="t0022b01"></a>令我以何事相助。是比丘言。妹汝到佛所作<a class="t" id="t0022b02"></a>如是言。世尊。云何有是法。陀驃比丘共我作<a class="t" id="t0022b03"></a>婬。墮波羅夷事。比丘尼言。是清淨無罪比<a class="t" id="t0022b04"></a>丘。云何謗以無根波羅夷法。是比丘言。妹汝<a class="t" id="t0022b05"></a>不作是謗者。我不共汝語。不喚汝坐。是比丘<a class="t" id="t0022b06"></a>尼敬愛兄故。即作是念。若我不隨語者。兄不<a class="t" id="t0022b07"></a>共我語。不教我坐。如是念已。即語兄言。當<a class="t" id="t0022b08"></a>隨汝語。是比丘言。妹小住。我當先往佛所。<a class="t" id="t0022b09"></a>汝隨後來。我當證之。即往佛所頭面禮足在<a class="t" id="t0022b10"></a>一面立。是比丘尼便從後來。頭面禮足在一<a class="t" id="t0022b11"></a>面立。白佛言。世尊。云何有是法。陀驃比丘<a class="t" id="t0022b12"></a>共我作婬。墮波羅夷事。時彌多羅浮摩比丘<a class="t" id="t0022b13"></a>即作是言。世尊。是事實爾。我亦先知。如是<a class="t" id="t0022b14"></a>比丘尼所說。爾時陀驃在佛後扇佛。佛顧視<a class="t" id="t0022b15"></a>陀驃言。汝今云何。是彌多羅比丘尼在我前<a class="t" id="t0022b16"></a>言。世尊。云何有是法。陀驃比丘共我作婬。<a class="t" id="t0022b17"></a>墮波羅夷事。彌多羅浮摩比丘亦作是言。世<a class="t" id="t0022b18"></a>尊。是事實爾。我先亦知。如是比丘尼所說。<a class="t" id="t0022b19"></a>陀驃比丘白佛言。世尊。世尊知我。修伽陀<a class="t" id="t0022b20"></a>知我。佛語陀驃。汝今不得作如是語。世尊<a class="t" id="t0022b21"></a>知我。修伽陀知我。汝憶念者。便說憶念。若<a class="t" id="t0022b22"></a>不憶念者。說不憶念。我不憶念世尊。不憶<a class="t" id="t0022b23"></a>念修伽陀。爾時長老羅<span class="gaiji">睺<!--gaiji,,1[目*侯],2&#x777A;,3-->
</span>羅亦在會中。偏袒<a class="t" id="t0022b24"></a>右肩合掌白佛言。世尊。是陀驃比丘為何所<a class="t" id="t0022b25"></a>說。是彌多羅比丘尼今在佛前作如是語。世<a class="t" id="t0022b26"></a>尊。云何有是法。陀驃比丘共我作婬。墮波<a class="t" id="t0022b27"></a>羅夷事。彌多羅浮摩比丘。亦作是言。世尊。<a class="t" id="t0022b28"></a>是事實爾。我先亦知。如是比丘尼所說。佛<a class="t" id="t0022b29"></a>語羅<span class="gaiji">睺<!--gaiji,,1[目*侯],2&#x777A;,3-->
</span>羅。我今問汝。隨汝意答。於意云何。<a class="t" id="t0022c01"></a>若是比丘尼來語我言。世尊。云何有是法。羅<a class="t" id="t0022c02"></a><span class="gaiji">睺<!--gaiji,,1[目*侯],2&#x777A;,3-->
</span>羅共我作婬。墮波羅夷事。彌多羅浮摩比<a class="t" id="t0022c03"></a>丘亦作是說。是事實爾。我亦先知。如比丘尼<a class="t" id="t0022c04"></a>所說。汝當云何。時羅<span class="gaiji">睺<!--gaiji,,1[目*侯],2&#x777A;,3-->
</span>羅言。世尊知我。修<a class="t" id="t0022c05"></a>伽陀知我。佛言。癡人。汝尚能言。世尊知我。<a class="t" id="t0022c06"></a>修伽陀知我。何況陀驃比丘。持戒清淨善修<a class="t" id="t0022c07"></a>梵行。云何不言世尊知我修伽陀知我。爾時<a class="t" id="t0022c08"></a>佛語諸比丘。汝等當記。陀驃比丘說不憶念。<a class="t" id="t0022c09"></a>是彌多羅比丘尼自說作罪故。應與滅羯磨。<a class="t" id="t0022c10"></a>佛如是教已。起入禪室。時諸比丘審諦急問<a class="t" id="t0022c11"></a>彌多羅浮摩比丘言。汝云何見。何處見。見犯<a class="t" id="t0022c12"></a>何事。汝以何事故往見。是諸比丘審諦急問<a class="t" id="t0022c13"></a>已。答言。陀驃比丘實梵行清淨。我以欲故瞋<a class="t" id="t0022c14"></a>故怖故癡故。作是語謗。諸比丘言。云何陀<a class="t" id="t0022c15"></a>驃比丘梵行清淨。以欲故瞋故怖故癡故。作<a class="t" id="t0022c16"></a>是語謗。答言。陀驃比丘成就五法故。王舍城<a class="t" id="t0022c17"></a>眾僧教作差會人。不隨愛瞋怖癡次第不越<a class="t" id="t0022c18"></a>次。我時次會。值<span class="gaiji">麁<!--gaiji,麤,1[色-巴+鹿],2&#x9E81;,3-->
</span>惡食。如是再三噉食。時<a class="t" id="t0022c19"></a>心中苦惱。便作是念。陀驃比丘。故以<span class="gaiji">麁<!--gaiji,麤,1[色-巴+鹿],2&#x9E81;,3-->
</span>食<a class="t" id="t0022c20"></a>惱我。當以何報。復作是念。我當謗以無根<a class="t" id="t0022c21"></a>波羅夷法。以是因緣故。我以欲瞋怖癡故。作<a class="t" id="t0022c22"></a>是語謗。是中有比丘。少欲知足行頭陀。聞<a class="t" id="t0022c23"></a>是事心不喜。呵責言。云何名比丘。以無根<a class="t" id="t0022c24"></a>波羅夷法。謗清淨梵行比丘。諸比丘種種因<a class="t" id="t0022c25"></a>緣呵已。向佛廣說。佛時即從禪室出。集比<a class="t" id="t0022c26"></a>丘僧。知而故問彌多羅浮摩比丘。汝實作是<a class="t" id="t0022c27"></a>事不。答言。實作世尊。佛以種種因緣呵責。<a class="t" id="t0022c28"></a>云何名比丘。以無根波羅夷法。誹謗清淨梵<a class="t" id="t0022c29"></a>行比丘。佛以種種呵已。語諸比丘。有三種<a class="t" id="t0023a01"></a>人必墮地獄。何等三。若人以無根波羅夷<a class="t" id="t0023a02"></a>法。謗清淨梵行比丘。是初人墮地獄。復有<a class="t" id="t0023a03"></a>人如是邪見。便作是言。婬欲中無罪。以是<a class="t" id="t0023a04"></a>故。是人深作放逸自恣五欲。是為第二人墮<a class="t" id="t0023a05"></a>地獄。復有人犯戒惡法臭爛。非沙門自言沙<a class="t" id="t0023a06"></a>門。非梵行自言梵行。是為第三人墮地獄。爾<a class="t" id="t0023a07"></a>時世尊。欲明了此事。而說偈言。</p>
<a class="t" id="t0023a08"></a>
<blockquote class="gatha">
<p>
<a class="sc" id="2"></a>
妄語墮地獄　　作之言不作<a class="t" id="t0023a09"></a><br>
是二俱相似　　後皆受罪報<a class="t" id="t0023a10"></a><br>
夫人處世間　　斧在口中生<a class="t" id="t0023a11"></a><br>
以是自斬身　　斯由作惡言<a class="t" id="t0023a12"></a><br>
應呵而讚歎　　應讚而呵罵<a class="t" id="t0023a13"></a><br>
口過故得衰　　衰故不受樂<a class="t" id="t0023a14"></a><br>
如奄失財利　　是衰為<span class="gaiji">尠<!--gaiji,尟,1[甚*少],2&#x5C20;,3-->
</span>少<a class="t" id="t0023a15"></a><br>
惡心向善人　　是衰重於彼<a class="t" id="t0023a16"></a><br>
尼羅浮地獄　　其數有十萬<a class="t" id="t0023a17"></a><br>
阿浮陀地獄　　三千六及五<a class="t" id="t0023a18"></a><br>
惡心作惡口　　輕毀聖人故<a class="t" id="t0023a19"></a><br>
壽終必當墮　　如是地獄中</p>
<a class="t" id="t0023a20"></a>
</blockquote>
<p>
<a class="sc" id="3"></a>
<a class="t-linehead" id="0023a20"></a>
佛種種因緣呵已。語諸比丘。以十利故與諸<a class="t" id="t0023a21"></a>比丘結戒。從今是戒應如是說。若比丘住惡<a class="t" id="t0023a22"></a>瞋故。以無根波羅夷法。謗無波羅夷比丘。欲<a class="t" id="t0023a23"></a>破彼梵行。是比丘後時。或問或不問。知是無<a class="t" id="t0023a24"></a>根事。比丘住惡瞋故。作是語者。僧伽婆尸<a class="t" id="t0023a25"></a>沙。惡瞋者。以貪著故起。惡瞋增盛。不見是<a class="t" id="t0023a26"></a>人功德。但求過惡。無波羅夷比丘者。是比丘<a class="t" id="t0023a27"></a>四波羅夷中一切不犯。無根者。有三種根本。<a class="t" id="t0023a28"></a>若見若聞若疑。謗者。是比丘不犯。強以罪加。<a class="t" id="t0023a29"></a>破梵行者。破彼比丘法欲令退墮。知是無根<a class="t" id="t0023b01"></a>事者。事有四種。諍訟事。相助事。犯罪事。常<a class="t" id="t0023b02"></a>所行事。是中犯者。若比丘以無根波羅夷法。<a class="t" id="t0023b03"></a>謗不清淨比丘。十一種犯。五種不犯。十一種<a class="t" id="t0023b04"></a>者。是事不見不聞不疑。若見妄若聞妄若<a class="t" id="t0023b05"></a>疑妄。若聞信聞。若聞不信聞。聞已言疑。<a class="t" id="t0023b06"></a>疑已言見。疑已言聞。是名十一種犯。五種<a class="t" id="t0023b07"></a>不犯者。是事若見若聞若疑。見已不妄。聞<a class="t" id="t0023b08"></a>已不妄。是名五種不犯。如不清淨比丘似清<a class="t" id="t0023b09"></a>淨比丘亦如是。若比丘以無根波羅夷法。謗<a class="t" id="t0023b10"></a>清淨比丘。十種犯四種不犯。十種者。不見不<a class="t" id="t0023b11"></a>聞不疑。若聞妄疑妄。若聞信聞。聞不信<a class="t" id="t0023b12"></a>聞。聞已言疑。疑已言見。疑已言聞。四種不<a class="t" id="t0023b13"></a>犯者。若疑若聞。若聞不妄。若疑不妄。如<a class="t" id="t0023b14"></a>清淨比丘。似不清淨亦如是。<span class="rule-number">八事竟</span></p>
<a class="t" id="t0023b15"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>