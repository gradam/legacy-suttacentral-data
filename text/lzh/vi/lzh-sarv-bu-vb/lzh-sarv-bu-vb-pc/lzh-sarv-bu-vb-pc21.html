<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc21">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 21</span>
<span class="mirror-right">波夜提之二十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0080a29"></a>
佛在舍衛國。爾時佛告諸比丘。我教化四眾<a class="t" id="t0080b01"></a>疲極。令諸比丘當教誡比丘尼。爾時諸比丘<a class="t" id="t0080b02"></a>受佛教已。次第教誡比丘尼。上座比丘次第<a class="t" id="t0080b03"></a>教誡竟。次至長老般特。時阿難往語般特言。<a class="t" id="t0080b04"></a>汝知不。汝明日次應教誡比丘尼。般特語阿<a class="t" id="t0080b05"></a>難言。我鈍根不多聞。未有所知。我夏四月<a class="t" id="t0080b06"></a>乃能誦得一拘摩羅偈。智者身口意不作一<a class="t" id="t0080b07"></a>切惡。常繫念現前捨離於諸欲。亦不受世間<a class="t" id="t0080b08"></a>無益之苦行。阿難得過是次者善。阿難再三<a class="t" id="t0080b09"></a>語般特言。諸上座已教誡竟。今次到汝。般特<a class="t" id="t0080b10"></a>比丘亦再三報阿難言。我鈍根不多聞。未有<a class="t" id="t0080b11"></a>所知。夏四月乃能誦得拘摩羅一偈。得過次<a class="t" id="t0080b12"></a>者善。阿難復言。汝明日次教誡比丘尼。即受<a class="t" id="t0080b13"></a>阿難語。夜過已。中前著衣持<span class="gaiji">鉢<!--gaiji,缽,1[金*本],2&#x9262;,3-->
</span>。入舍衛城<a class="t" id="t0080b14"></a>次第乞食。食後還自房舍。空地敷坐床已入<a class="t" id="t0080b15"></a>室坐禪。爾時諸比丘尼聞。今日般特比丘次<a class="t" id="t0080b16"></a>教誡比丘尼。皆生輕心。是不多聞誦讀經<a class="t" id="t0080b17"></a>少。夏四月過誦得一拘摩羅偈。智者身口意<a class="t" id="t0080b18"></a>不作一切惡。常繫念現前捨離於諸欲。亦不<a class="t" id="t0080b19"></a>受世間無益之苦行。我等所未聞法云何得<a class="t" id="t0080b20"></a>聞。我等所未知法云何得知。所誦拘摩羅<a class="t" id="t0080b21"></a>偈。我等先已誦。諸有比丘尼。先不入祇<a class="t" id="t0080b22"></a>陀林聽法者。時皆共來。有五百比丘尼。出王<a class="t" id="t0080b23"></a>園比丘尼精舍。往祇桓聽法。詣長老般特<a class="t" id="t0080b24"></a>房前立。謦欬作聲扣戶言。大德般特出來長<a class="t" id="t0080b25"></a>老般特。即從禪起出房。至獨坐床上端身<a class="t" id="t0080b26"></a>大坐。諸比丘尼頭面禮竟。皆在前坐。時長老<a class="t" id="t0080b27"></a>般特以柔軟語言。諸姊妹。當知我鈍根少<a class="t" id="t0080b28"></a>所讀誦。夏四月過誦得一偈。智者身口意。<a class="t" id="t0080b29"></a>不作一切惡。常繫念現前捨離於諸欲。亦不<a class="t" id="t0080c01"></a>受世間無益之苦行。雖然我當隨所知說。汝<a class="t" id="t0080c02"></a>等當一心行不放逸法。何以故。乃至諸佛。皆<a class="t" id="t0080c03"></a>從一心不放逸行。得阿耨多羅三藐三菩提。<a class="t" id="t0080c04"></a>所有助道善法。皆以不放逸為本。作是語已。<a class="t" id="t0080c05"></a>用神通力於座上沒。在於東方虛空之中。現<a class="t" id="t0080c06"></a>四威儀行立坐臥。入火光三昧身出光焰。青<a class="t" id="t0080c07"></a>黃赤白種種色光。身下出火身上出水。身下<a class="t" id="t0080c08"></a>出水身上出火。南西北方四維上下亦復如<a class="t" id="t0080c09"></a>是。種種現神力已還坐本處。諸比丘尼見長<a class="t" id="t0080c10"></a>老般特如是神力已。輕心滅盡。生信敬心故<a class="t" id="t0080c11"></a>尊重淨心。折伏憍慢。即隨比丘尼所<span class="gaiji">憙<!--gaiji,,1[喜/心],2&#x6199;,3-->
</span>樂法<a class="t" id="t0080c12"></a>所應解法。而為演說。眾中有得須陀洹果斯<a class="t" id="t0080c13"></a>陀含果阿那含果阿羅漢果。有種聲聞道因<a class="t" id="t0080c14"></a>緣有種辟支佛道因緣。有發阿耨多羅三<a class="t" id="t0080c15"></a>藐三菩提因者。爾時眾中。得如是種種大利<a class="t" id="t0080c16"></a>益。是戒初因緣。</p>
<a class="t" id="t0080c17"></a>
<p>
<a class="sc" id="2"></a>
<a class="t-linehead" id="t-linehead0080c17"></a>
佛在王舍城。爾時六群比丘。次教誡比丘尼。<a class="t" id="t0080c18"></a>時置教誡事。置教誨事。置說法語。作二種惡<a class="t" id="t0080c19"></a>說<span class="gaiji">麁<!--gaiji,麤,1[色-巴+鹿],2&#x9E81;,3-->
</span>惡說。爾時有下座年少比丘尼不深樂<a class="t" id="t0080c20"></a>持戒。共六群比丘調戲。輕語大笑更相字名<a class="t" id="t0080c21"></a>種種不清淨事。是中有上座長老比丘尼。深<a class="t" id="t0080c22"></a>樂持戒在餘處經行。或立住待欲聞說法。又<a class="t" id="t0080c23"></a>一時摩訶波闍波提比丘尼。與大比丘尼眾<a class="t" id="t0080c24"></a>五百人俱。出王園精舍往詣佛所。頭面禮足<a class="t" id="t0080c25"></a>在一面立。五百比丘尼亦頭面禮佛足在一<a class="t" id="t0080c26"></a>面立。瞿曇彌比丘尼一面立已。白佛言。世尊。<a class="t" id="t0080c27"></a>佛為利益故。聽教誡比丘尼。我等不得是利。<a class="t" id="t0080c28"></a>佛問瞿曇彌。云何我為利益故。聽教誡比丘<a class="t" id="t0080c29"></a>尼。不得是利。瞿曇彌比丘尼。向佛廣說是<a class="t" id="t0081a01"></a>事。佛言實爾。我為利益故。聽教誡比丘尼。<a class="t" id="t0081a02"></a>汝等實不得是利。時佛為瞿曇彌及五百比<a class="t" id="t0081a03"></a>丘尼。說種種法示教利喜已默然。時瞿曇彌<a class="t" id="t0081a04"></a>五百比丘尼。知佛示教利喜已。頭面禮佛足<a class="t" id="t0081a05"></a>右繞而去。時瞿曇彌五百比丘尼去不久。佛<a class="t" id="t0081a06"></a>以是事集比丘僧。知而故問六群比丘。汝實<a class="t" id="t0081a07"></a>作是事不。答言。實作世尊。佛以種種因緣<a class="t" id="t0081a08"></a>訶責六群比丘。云何名比丘。僧不差便教誡<a class="t" id="t0081a09"></a>比丘尼。佛種種因緣訶已。語諸比丘。以十利<a class="t" id="t0081a10"></a>故。與諸比丘結戒。從今是戒應如是說。若比<a class="t" id="t0081a11"></a>丘。僧不差教誡比丘尼。教誡比丘尼者。波逸<a class="t" id="t0081a12"></a>提。僧不差者。僧未一心和合差令教誡。波逸<a class="t" id="t0081a13"></a>提者。煮燒覆障。若不悔過。能障礙道。是中<a class="t" id="t0081a14"></a>犯者。若一比丘。僧未差教誡一比丘尼者。一<a class="t" id="t0081a15"></a>波逸提。若一比丘。教誡二三四比丘尼者。四<a class="t" id="t0081a16"></a>波逸提。若二比丘。教誡二比丘尼者。二波逸<a class="t" id="t0081a17"></a>提。若教誡三四一比丘尼者。一波逸提。若三<a class="t" id="t0081a18"></a>比丘。教誡三比丘尼者。三波逸提。若教誡四<a class="t" id="t0081a19"></a>一二比丘尼者。二波逸提。若四比丘。教誡四<a class="t" id="t0081a20"></a>比丘尼者。四波逸提。若教誡一二三比丘尼<a class="t" id="t0081a21"></a>者。三波逸提。</p>
<a class="t" id="t0081a22"></a>
<p>
<a class="sc" id="3"></a>
<a class="t-linehead" id="t-linehead0081a22"></a>
佛在王舍城。爾時六群比丘。知僧不差教誡<a class="t" id="t0081a23"></a>比丘尼。便出界外自相差次教誡比丘尼。然<a class="t" id="t0081a24"></a>後入界。諸比丘尼來時。便語諸比丘尼言。僧<a class="t" id="t0081a25"></a>差我教誡比丘尼。汝來我當說教法。以是因<a class="t" id="t0081a26"></a>緣集比丘尼眾已。置教誡事置教誨事置說<a class="t" id="t0081a27"></a>法語。作二種惡。是中有年少比丘尼不深樂<a class="t" id="t0081a28"></a>持戒共六群比丘調戲。輕語大笑更相字名<a class="t" id="t0081a29"></a>種種不清淨事。是中有上座長老比丘尼。深<a class="t" id="t0081b01"></a>樂持戒在餘處經行。或立住待。是時比丘尼<a class="t" id="t0081b02"></a>僧共和合相近。佛遙見比丘尼僧共和合相<a class="t" id="t0081b03"></a>近。佛知故問阿難。何以故。比丘尼僧共和<a class="t" id="t0081b04"></a>合相近。阿難答言。世尊。是六群比丘。知僧<a class="t" id="t0081b05"></a>不羯磨令教誡比丘尼。便出界外自相羯磨<a class="t" id="t0081b06"></a>教誡比丘尼。然後入界。見諸比丘尼來。便作<a class="t" id="t0081b07"></a>是言。僧一心羯磨。我教誡比丘尼。汝等來<a class="t" id="t0081b08"></a>我當說教法。以是因緣故集比丘尼。置教誡<a class="t" id="t0081b09"></a>事置教誨事置說法語。作二種惡。是中有年<a class="t" id="t0081b10"></a>少下座比丘尼不深樂持戒。共六群比丘調<a class="t" id="t0081b11"></a>戲輕語更相字名。是中有上座長老比丘<a class="t" id="t0081b12"></a>尼。深樂持戒在餘處經行立待。世尊。以是因<a class="t" id="t0081b13"></a>緣故。比丘尼僧共和合相近。佛以是因緣<a class="t" id="t0081b14"></a>集比丘僧。語諸比丘。從今日比丘有五法。<a class="t" id="t0081b15"></a>不應差令教誡比丘尼。何等五。一者未滿二<a class="t" id="t0081b16"></a>十歲未過二十歲。二者不能持戒。三者不能<a class="t" id="t0081b17"></a>多聞。四者不能正語說法。五者犯十三事處<a class="t" id="t0081b18"></a>處污三眾。未滿二十歲者。從受具戒來未滿<a class="t" id="t0081b19"></a>二十歲。不能持戒者。破佛所結戒。不隨具<a class="t" id="t0081b20"></a>戒中教。不知威儀。不知應行處不應行處。乃<a class="t" id="t0081b21"></a>至破小戒無怖畏心。不能次第學持戒。不多<a class="t" id="t0081b22"></a>聞者。二部具戒不合義讀誦。不能正語說法<a class="t" id="t0081b23"></a>者。不能善知世間正語上好言辭。犯十三事<a class="t" id="t0081b24"></a>者。若十三事中。處處污式叉摩尼沙彌沙彌<a class="t" id="t0081b25"></a>尼。是三眾邊犯罪。雖悔過亦不得教誡比丘<a class="t" id="t0081b26"></a>尼。若比丘有是五法者。不得差教誡比丘尼。<a class="t" id="t0081b27"></a>若比丘成就五法。應差教誡比丘尼。何等五。<a class="t" id="t0081b28"></a>滿二十歲若過二十歲。能持戒。能多聞。能<a class="t" id="t0081b29"></a>正語說法。不犯十三事不污三眾。滿二十歲<a class="t" id="t0081c01"></a>者。受具戒來滿二十歲若過。持戒者。不<a class="t" id="t0081c02"></a>犯佛所結戒。隨大戒教。知威儀。知應行處<a class="t" id="t0081c03"></a>不應行處乃至破小戒生大怖畏。知次第學。<a class="t" id="t0081c04"></a>持戒。多聞者。二部大戒合義誦讀。能正語說<a class="t" id="t0081c05"></a>法者。善知世間正語上好言辭。不犯十三事<a class="t" id="t0081c06"></a>者。十三事中不處處污。三眾者。式叉摩尼沙<a class="t" id="t0081c07"></a>彌沙彌尼。若比丘成就此五法者。僧應差教<a class="t" id="t0081c08"></a>誡比丘尼。若比丘。不滿二十歲。不能持戒。不<a class="t" id="t0081c09"></a>能多聞。不能正語說法。犯十三事處處污三<a class="t" id="t0081c10"></a>眾。若僧差是人教誡比丘尼者不成差。若是<a class="t" id="t0081c11"></a>人教誡比丘尼者。波逸提。若滿二十歲若過<a class="t" id="t0081c12"></a>不能持戒。不能多聞。不能正語說法。犯十三<a class="t" id="t0081c13"></a>事污三眾。若僧差是人者不成差。若差是人<a class="t" id="t0081c14"></a>教誡比丘尼者。波逸提。若滿二十歲若過。能<a class="t" id="t0081c15"></a>持戒。不能多聞。不能正語說法。犯十三事<a class="t" id="t0081c16"></a>污三眾。若僧差是人者不成差。是人教誡比<a class="t" id="t0081c17"></a>丘尼者。波逸提。若滿二十歲若過。能持戒。<a class="t" id="t0081c18"></a>能多聞。不能正語說法。犯十三事污三眾。若<a class="t" id="t0081c19"></a>僧差是人者不成差。是人教誡比丘尼者。波<a class="t" id="t0081c20"></a>逸提。若滿二十歲若過。能持戒。能多聞。能<a class="t" id="t0081c21"></a>正語說法。犯十三事污三眾若僧差是人者<a class="t" id="t0081c22"></a>不成差。是人教誡比丘尼者。波逸提。若滿<a class="t" id="t0081c23"></a>二十歲若過。能持戒。能多聞。能正語說法。不<a class="t" id="t0081c24"></a>犯十三事不污三眾。若僧未差便教誡比丘<a class="t" id="t0081c25"></a>尼者。波逸提。成就五法已差。未僧中差。便<a class="t" id="t0081c26"></a>教誡者波逸提。成就五法已差。已僧中差。未<a class="t" id="t0081c27"></a>語便教誡者。突吉羅。成就五法已差。已僧中<a class="t" id="t0081c28"></a>差。已語。未僧中語。便教誡者突吉羅。成<a class="t" id="t0081c29"></a>就五法已差。已僧中差。已語。已僧中語。不<a class="t" id="t0082a01"></a>問來者言諸妹一切皆來集不。便教誡者突<a class="t" id="t0082a02"></a>吉羅。成就五法已差。已僧中差。已語。已僧<a class="t" id="t0082a03"></a>中語。已問諸妹一切皆來集不未說八敬法。<a class="t" id="t0082a04"></a>便語後比丘者突吉羅。成就五法已差。已僧<a class="t" id="t0082a05"></a>中差。已語。已僧中語。已問諸妹一切皆來<a class="t" id="t0082a06"></a>集不。已說八敬法。次語後比丘者不犯。<span class="rule-number">二十一竟</span></p>
<a class="t" id="t0082a07"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>