<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc47">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 47</span>
<span class="mirror-right">波夜提之四十七</span> </h1>
</div>
<p>
<a class="sc" id="1"></a>
<a class="t-linehead" id="0101c13"></a>
佛在王舍城。爾時六群比丘二夜軍中宿。時<a class="t" id="t0101c14"></a>往看軍陣看著器仗牙旗幢幡兩陣合戰。是<a class="t" id="t0101c15"></a>中有比丘。少欲知足行頭陀。聞是事心不喜。<a class="t" id="t0101c16"></a>種種因緣訶責。云何名比丘。軍中二夜宿。時<a class="t" id="t0101c17"></a>往看軍陣。看著器仗牙旗幢幡兩陣合戰。種<a class="t" id="t0101c18"></a>種因緣訶已向佛廣說。佛以是事集比丘僧。<a class="t" id="t0101c19"></a>知而故問六群比丘。汝實作是事不。答言。實<a class="t" id="t0101c20"></a>作世尊。佛以種種因緣訶責。云何名比丘。<a class="t" id="t0101c21"></a>軍中二夜宿時往看軍陣。看著器仗牙旗幡<a class="t" id="t0101c22"></a>幢兩陣合戰。種種因緣訶已語諸比丘。以<a class="t" id="t0102a01"></a>十利故與諸比丘結戒。從今是戒應如是<a class="t" id="t0102a02"></a>說。若比丘二夜軍中宿。時往看軍陣。看著<a class="t" id="t0102a03"></a>器仗牙旗幢幡兩陣合戰。波逸提。著器仗者。<a class="t" id="t0102a04"></a>莊嚴欲<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>。軍者。象軍馬軍車軍步軍。陣者。作<a class="t" id="t0102a05"></a>陣如弓。有如半月。有陣如日。有如鋒頭。兩<a class="t" id="t0102a06"></a>陣對時看者。波逸提。波逸提者煮燒覆障。<a class="t" id="t0102a07"></a>若不悔過。能障礙道。是中犯者。若比丘往<a class="t" id="t0102a08"></a>看軍陣。著器仗時得見者波逸提。不見者突<a class="t" id="t0102a09"></a>吉羅。若從下向高得見者波逸提。不見者<a class="t" id="t0102a10"></a>突吉羅。若從高向下得見者波逸提。不見者<a class="t" id="t0102a11"></a>突吉羅。一軍二軍三軍四軍皆如是。若看幢<a class="t" id="t0102a12"></a>幡兩陣<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>時亦爾不犯者。不故往。有因緣。道<a class="t" id="t0102a13"></a>由中見。不犯。<span class="rule-number">四十七竟</span></p>
<a class="t" id="t0102a14"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>