<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc88">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 88</span>
<span class="mirror-right">波夜提之八十八</span> </h1>
</div>
<p>
<a class="sc" id="1"></a>
<a class="t-linehead" id="0129c03"></a>
佛在維耶離國。土地<span class="gaiji">醎<!--gaiji,,1[酉*咸],2&#x918E;,3-->
</span>濕。諸比丘病癰瘡。有<a class="t" id="t0129c04"></a>一比丘瘡中膿血流出。污安陀衛如水漬。佛<a class="t" id="t0129c05"></a>遙見。知而故問是比丘。汝何以膿血污安陀<a class="t" id="t0129c06"></a>衛。比丘答言。大德。我患癰瘡。膿血流出污安<a class="t" id="t0129c07"></a>陀衛。佛以是事集比丘僧。種種因緣讚戒讚<a class="t" id="t0129c08"></a>持戒。讚戒讚持戒已語諸比丘。從今聽畜覆<a class="t" id="t0129c09"></a>瘡衣著。乃至瘡差後十日。若過是畜波逸提。<a class="t" id="t0129c10"></a>諸比丘知佛聽畜覆瘡衣。便廣長大作。是中<a class="t" id="t0129c11"></a>有比丘。少欲知足行頭陀。聞是事心不喜。種<a class="t" id="t0129c12"></a>種因緣呵責。云何名比丘。知佛聽畜覆瘡衣。<a class="t" id="t0129c13"></a>便廣長大作。種種因緣呵已向佛廣說。佛以<a class="t" id="t0129c14"></a>是事集比丘僧。知而故問諸比丘。汝實作是<a class="t" id="t0129c15"></a>事不。答言。實作世尊。佛以種種因緣呵責。<a class="t" id="t0129c16"></a>云何名比丘。知我聽畜覆瘡衣。便廣長大作。<a class="t" id="t0129c17"></a>種種因緣呵已語諸比丘。以十利故與諸比<a class="t" id="t0129c18"></a>丘結戒。從今是戒應如是說。若比丘欲作覆<a class="t" id="t0129c19"></a>瘡衣。當應量作。量者。長佛四<span class="gaiji">搩<!--gaiji,,1[打-丁+桀],2&#x6429;,3-->
</span>手廣二<span class="gaiji">搩<!--gaiji,,1[打-丁+桀],2&#x6429;,3-->
</span>
<a class="t" id="t0129c20"></a>
手。過是作者波逸提。波逸提者。煮燒覆障。<a class="t" id="t0129c21"></a>若不悔過能障礙道。是中犯者。若比丘過量<a class="t" id="t0129c22"></a>長作覆瘡衣波逸提。若過量廣作波逸提。若<a class="t" id="t0129c23"></a>過量廣長作波逸提。若比丘過量廣長作覆<a class="t" id="t0129c24"></a>瘡衣。是衣應截斷。入僧中作是言。我過量廣<a class="t" id="t0129c25"></a>長作覆瘡衣得波逸提罪。今發露悔過不覆<a class="t" id="t0129c26"></a>藏。僧應問。汝截斷未。若言已截。僧應問。<a class="t" id="t0129c27"></a>汝見罪不。若言見罪。僧應語。汝如法悔過<a class="t" id="t0129c28"></a>後莫復作。若言未截者。僧應約<span class="gaiji">勅<!--gaiji,敕,1[束*力],2&#x52C5;,3-->
</span>令截。若<a class="t" id="t0129c29"></a>不約<span class="gaiji">勅<!--gaiji,敕,1[束*力],2&#x52C5;,3-->
</span>。僧得突吉羅。若僧約<span class="gaiji">勅<!--gaiji,敕,1[束*力],2&#x52C5;,3-->
</span>不受。是比丘<a class="t" id="t0130a01"></a>得突吉羅罪。<span class="rule-number">八十八事</span></p>
<a class="t" id="t0130a02"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>