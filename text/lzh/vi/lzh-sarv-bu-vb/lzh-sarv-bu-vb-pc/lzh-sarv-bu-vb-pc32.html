<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc32">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 32</span>
<span class="mirror-right">波夜提之三十二</span> </h1>
</div>
<p>
<a class="sc" id="1"></a>
<a class="t-linehead" id="0089c26"></a>
佛在舍衛國。爾時長老舍利弗。從憍薩羅國<a class="t" id="0089c27"></a>遊行。向舍衛國到福德舍。時風病發。作是<a class="t" id="0089c28"></a>念。我若住中過一宿不食。得突吉羅。我寧<a class="t" id="0089c29"></a>當去。去已道中病更增劇。漸漸遊行到舍衛<a class="t" id="0090a01"></a>國詣佛所。頭面禮足一面坐。諸佛常法。有客<a class="t" id="0090a02"></a>比丘來。以如是語問諸比丘。忍不足不。安<a class="t" id="0090a03"></a>樂住不。乞食不難。道路不疲耶。佛以是語<a class="t" id="0090a04"></a>問舍利弗。忍不足不。安樂住不。乞食不<a class="t" id="0090a05"></a>難。道路不疲耶。舍利弗言。世尊。乞食易得。<a class="t" id="0090a06"></a>但不可忍道路疲極。以是事向佛廣說。佛以<a class="t" id="0090a07"></a>是事集比丘僧。種種因緣讚戒讚持戒。讚戒<a class="t" id="0090a08"></a>讚持戒已。語諸比丘。從今是戒應如是說。若<a class="t" id="0090a09"></a>比丘不病。福德舍過一食。波逸提。病者。乃<a class="t" id="0090a10"></a>至從一聚落至一聚落。身傷破乃至竹葉所<a class="t" id="0090a11"></a>傷。皆名為病。是中犯者。若比丘無病。住福<a class="t" id="0090a12"></a>德舍過一食。波逸提。若過一宿不食者。突<a class="t" id="0090a13"></a>吉羅。若餘處宿是中食。波逸提。不犯者。一夜<a class="t" id="0090a14"></a>宿一食。若病。若福德舍是親里作。若先請。若<a class="t" id="0090a15"></a>住福德舍待伴欲入險道。若多有福德舍。若<a class="t" id="0090a16"></a>知福德舍人留住。皆不犯。<span class="rule-number">三十二竟</span></p>
<a class="t" id="0090a17"></a>
<p class="endsection">
<span class="t-juanname">十誦律卷第十二</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>