<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc48">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 48</span>
<span class="mirror-right">波夜提之四十八</span> </h1>
</div>
<p>
<a class="sc" id="1"></a>
<a class="t-linehead" id="0102a14"></a>
佛在王舍城。爾時六群比丘。與十七群比丘<a class="t" id="t0102a15"></a>共<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍。瞋恚發不喜心。打十七群比丘。十<a class="t" id="t0102a16"></a>七群比丘啼泣。諸比丘問。何故啼耶。答<a class="t" id="t0102a17"></a>言。六群比丘打我。是中有比丘。少欲知足行<a class="t" id="t0102a18"></a>頭陀。聞是事心不喜。種種因緣訶責。云何名<a class="t" id="t0102a19"></a>比丘。共餘比丘<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍。瞋恚發不喜心。打餘比<a class="t" id="t0102a20"></a>丘。種種因緣訶已向佛廣說。佛以是事集<a class="t" id="t0102a21"></a>比丘僧。知而故問六群比丘。汝實作是事不。<a class="t" id="t0102a22"></a>答言。實作世尊。佛以種種因緣訶責。云何名<a class="t" id="t0102a23"></a>比丘。共餘比丘<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍。瞋恚發不喜心。打餘比<a class="t" id="t0102a24"></a>丘。種種因緣訶已語諸比丘。以十利故與諸<a class="t" id="t0102a25"></a>比丘結戒。從今是戒應如是說。若比丘瞋恚<a class="t" id="t0102a26"></a>發不喜心。打餘比丘。波逸提。打者。有二種。<a class="t" id="t0102a27"></a>若手若<span class="gaiji">脚<!--gaiji,腳,1[腳-谷+去],2&#x811A;,3-->
</span>。波逸提者。煮燒覆障。若不悔過<a class="t" id="t0102a28"></a>能障礙道。是中犯者若以手打波逸提。若<a class="t" id="t0102a29"></a>以<span class="gaiji">脚<!--gaiji,腳,1[腳-谷+去],2&#x811A;,3-->
</span>打波逸提。若以餘身分打突吉羅。若<a class="t" id="t0102b01"></a>為<span class="gaiji">呪<!--gaiji,咒,1[口*兄],2&#x546A;,3-->
</span>故。若食噎故。打拍不犯。<span class="rule-number">四十八竟</span></p>
<a class="t" id="t0102b02"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>