<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc4">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 4</span>
<span class="mirror-right">波夜提之四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0069c04"></a>
佛在王舍城。爾時六群比丘。喜<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言相<a class="t" id="t0069c05"></a>罵。是六群比丘。共餘比丘<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言相罵。僧<a class="t" id="t0069c06"></a>如法斷諍竟。六群比丘知如法斷已。還更發<a class="t" id="t0069c07"></a>起作是言。諸長老。是事非作惡作。應更作非<a class="t" id="t0069c08"></a>斷惡斷。更斷非停惡停。更停非滅。惡滅更<a class="t" id="t0069c09"></a>滅。是中有未破比丘便破。已破者不可和合。<a class="t" id="t0069c10"></a>未諍者便諍。已諍者不可滅。是中有比丘。少<a class="t" id="t0069c11"></a>欲知足行頭陀。聞是事心不喜。種種因緣呵<a class="t" id="t0069c12"></a>責六群比丘言。云何名比丘。僧如法斷諍竟。<a class="t" id="t0069c13"></a>還更發起。作是言。諸長老。是事非作惡作。<a class="t" id="t0069c14"></a>更作非斷惡斷。更斷非停惡停。更停非滅。惡<a class="t" id="t0069c15"></a>滅更滅。是中有未破比丘便破。已破者不<a class="t" id="t0069c16"></a>可和合。未諍者便諍。已諍者不可滅。種種<a class="t" id="t0069c17"></a>呵已向佛廣說。佛以是事集比丘僧。知而故<a class="t" id="t0069c18"></a>問六群比丘。汝實作是事不。答言。實作世<a class="t" id="t0069c19"></a>尊。佛以種種因緣呵責六群比丘。云何名比<a class="t" id="t0069c20"></a>丘。僧如法斷諍竟。還更發起。作是言諸長<a class="t" id="t0069c21"></a>老。是事非作惡作。更作非斷惡斷。更斷非<a class="t" id="t0069c22"></a>停惡停。更停非滅。惡滅更滅。中有未破比<a class="t" id="t0069c23"></a>丘便破。已破者不可和合。未諍者便諍。已諍<a class="t" id="t0069c24"></a>者不可滅。佛種種呵已語諸比丘。以十利<a class="t" id="t0069c25"></a>故。與諸比丘結戒。從今是戒應如是說。若比<a class="t" id="t0069c26"></a>丘僧如法斷諍竟。還更發起者。波夜提。如法<a class="t" id="t0069c27"></a>斷者。如法如律如比尼如佛教說。諍者有<a class="t" id="t0069c28"></a>四種。相言諍無事諍犯罪諍常所行諍。還更<a class="t" id="t0069c29"></a>發起者。作如是言。諸長老。是事非作惡作。<a class="t" id="t0070a01"></a>應更作非斷惡斷。更斷非停惡停。更停非<a class="t" id="t0070a02"></a>滅。惡滅更滅。是人有五種。一者舊人。二者<a class="t" id="t0070a03"></a>客人。三者受欲人。四者說羯磨人。五者見<a class="t" id="t0070a04"></a>羯磨人。波夜提者。名煮燒覆障。若不悔過。<a class="t" id="t0070a05"></a>能障閡道。是中犯者。若舊比丘。於相言諍<a class="t" id="t0070a06"></a>中。相言諍想。如法滅已。如法滅想。還更發<a class="t" id="t0070a07"></a>起。作如是言。諸長老。是事非作惡作。更作<a class="t" id="t0070a08"></a>非斷惡斷。更斷非停惡停。更停非滅。惡滅<a class="t" id="t0070a09"></a>更滅。波夜提。相言諍中。無根諍想。犯罪諍<a class="t" id="t0070a10"></a>想。常所行諍想。如法滅已。如法滅想。還更<a class="t" id="t0070a11"></a>發起言。諸長老。是事非作惡作。更作非斷惡<a class="t" id="t0070a12"></a>斷。更斷非停惡停。更停非滅。惡滅更滅。波<a class="t" id="t0070a13"></a>夜提。若舊比丘無事諍中。無事諍想。如<a class="t" id="t0070a14"></a>法滅已。如法滅想。還更發起言。諸長老。是<a class="t" id="t0070a15"></a>事非作惡作。應更作非斷惡斷。更斷非停惡<a class="t" id="t0070a16"></a>停。更停非滅。惡滅更滅。波夜提。無事諍中。<a class="t" id="t0070a17"></a>犯罪諍想。常所行諍想。相言諍想。如法滅<a class="t" id="t0070a18"></a>已。如法滅想。還更發起言。諸長老。是事非<a class="t" id="t0070a19"></a>作惡作。更作非斷惡斷。更斷非停惡停。更停<a class="t" id="t0070a20"></a>非滅。惡滅更滅。波夜提。舊比丘犯罪諍中。<a class="t" id="t0070a21"></a>犯罪諍想。如法滅已。如法滅想。還更發起<a class="t" id="t0070a22"></a>言。諸長老。是事非作惡作。更作非斷惡斷。<a class="t" id="t0070a23"></a>更斷非停惡停。更停非滅。惡滅更滅。波夜<a class="t" id="t0070a24"></a>提。犯罪諍中。常所行諍想。相言諍想。無事<a class="t" id="t0070a25"></a>諍想。如法滅已。如法滅想。還更發起言。諸<a class="t" id="t0070a26"></a>長老。是事非作惡作。更作非斷惡斷。更斷<a class="t" id="t0070a27"></a>非停惡停。更停非滅。惡滅更滅。波夜提。舊<a class="t" id="t0070a28"></a>比丘常所行諍中。常所行諍想。如法滅已。如<a class="t" id="t0070a29"></a>法滅想。還更發起言。諸長老。是事非作惡作。<a class="t" id="t0070b01"></a>更作非斷惡斷。更斷非停惡停。更停非滅。惡<a class="t" id="t0070b02"></a>滅更滅。波夜提。常所行諍中。相言諍想。無<a class="t" id="t0070b03"></a>事諍想。犯罪諍想。如法滅已。如法滅想。還<a class="t" id="t0070b04"></a>更發起言。諸長老。是事非作惡作。更作非<a class="t" id="t0070b05"></a>斷惡斷。更斷非停惡停。更停非滅。惡滅更<a class="t" id="t0070b06"></a>滅。波夜提。客比丘。受欲比丘。作羯磨比丘。<a class="t" id="t0070b07"></a>見羯磨比丘亦如是。若比丘如法滅諍中。如<a class="t" id="t0070b08"></a>法滅想。還更發起。波夜提。如法滅諍中。不<a class="t" id="t0070b09"></a>如法滅想。還更發起。波夜提。如法滅諍中。<a class="t" id="t0070b10"></a>生疑還更發起。波夜提。不如法滅諍中。如<a class="t" id="t0070b11"></a>法滅想。還更發起。突吉羅。不如法滅諍中。<a class="t" id="t0070b12"></a>生疑還更發起。突吉羅。不如法滅諍中。不如<a class="t" id="t0070b13"></a>法滅想。還更發起不犯。<span class="rule-number">四事竟</span></p>
<a class="t" id="t0070b14"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>