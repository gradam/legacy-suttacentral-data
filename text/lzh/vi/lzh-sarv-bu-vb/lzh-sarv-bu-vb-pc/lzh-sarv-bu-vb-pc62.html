<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc62">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 62</span>
<span class="mirror-right">波夜提之六十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0111a27"></a>
佛在王舍城。爾時六群比丘共十七群比丘。<a class="t" id="t0111a28"></a><span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相罵心不和合。時六群比丘共十七群<a class="t" id="t0111a29"></a>比丘<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相罵已。六群比丘。欲令十七群比<a class="t" id="t0111b01"></a>丘疑悔故。作是言。汝等不滿二十歲受具<a class="t" id="t0111b02"></a>足戒。若人不滿二十歲受具足戒者。不名<a class="t" id="t0111b03"></a>得具足戒。若不得具足戒。非比丘非沙門非<a class="t" id="t0111b04"></a>釋子。是人得是語已。愁憂疑悔啼泣。諸比丘<a class="t" id="t0111b05"></a>問。何故啼耶。答言。六群比丘令我疑悔云。<a class="t" id="t0111b06"></a>我等不滿二十受具足戒。若不滿二十受具<a class="t" id="t0111b07"></a>足戒者。不名得具戒。若不得具足戒。非比<a class="t" id="t0111b08"></a>丘非沙門非釋子。我等聞是語。疑悔故啼。是<a class="t" id="t0111b09"></a>中有比丘。少欲知足行頭陀。聞是事種種因<a class="t" id="t0111b10"></a>緣訶責。云何名比丘。故令他疑悔。種種因<a class="t" id="t0111b11"></a>緣訶已向佛廣說。佛以是事集比丘僧。知而<a class="t" id="t0111b12"></a>故問六群比丘。汝實作是事不。答言。實作世<a class="t" id="t0111b13"></a>尊。佛以種種因緣呵責六群比丘。云何名比<a class="t" id="t0111b14"></a>丘。故令他比丘疑悔。種種因緣呵已語諸比<a class="t" id="t0111b15"></a>丘。以十利故與比丘結戒。從今是戒應如是<a class="t" id="t0111b16"></a>說。若比丘故令餘比丘疑悔。使須臾時心不<a class="t" id="t0111b17"></a>安隱。以是因緣無異波逸提。波逸提者。煮燒<a class="t" id="t0111b18"></a>覆障。若不悔過。能障礙道。是中犯者。有六<a class="t" id="t0111b19"></a>事。一者生。二者受具戒。三者犯。四者問。<a class="t" id="t0111b20"></a>五者物。六者法。生者。若比丘問餘比丘。汝<a class="t" id="t0111b21"></a>何時生。答言。某王時生。某大臣時生。某<a class="t" id="t0111b22"></a>豐樂時。某飢儉時。某安隱時。某疾病時生。<a class="t" id="t0111b23"></a>即復言。若人某王時生。某大臣時。若豐樂<a class="t" id="t0111b24"></a>飢儉安隱疫病時生者。是人不滿二十歲。若<a class="t" id="t0111b25"></a>人不滿二十。不得受具足戒。若不得受具<a class="t" id="t0111b26"></a>足戒。非比丘非沙門非釋子。若他比丘起<a class="t" id="t0111b27"></a>疑悔若不起。皆波逸提。又比丘問他比丘<a class="t" id="t0111b28"></a>言。汝掖下何時生毛。口邊何時生鬚。咽喉<a class="t" id="t0111b29"></a>何時現。若言某王時某大臣時若豐樂飢儉<a class="t" id="t0111c01"></a>安隱疫病時生。即復言。若人某王時某大臣<a class="t" id="t0111c02"></a>時若豐樂飢儉安隱疫病時。生毛生鬚咽喉<a class="t" id="t0111c03"></a>現者。是人不滿二十。若人不滿二十受具足<a class="t" id="t0111c04"></a>戒。不名得具足戒。若不得具足戒。非比丘非<a class="t" id="t0111c05"></a>沙門非釋子。若起疑悔若不起。皆波逸提。是<a class="t" id="t0111c06"></a>名生受具足戒者。若比丘問他比丘言。汝何<a class="t" id="t0111c07"></a>時受具足戒。答言。某王時某大臣時若豐<a class="t" id="t0111c08"></a>樂飢儉安隱疫病時受具足戒。即復言。若<a class="t" id="t0111c09"></a>人某王時某大臣時若豐樂飢儉安隱疫病時<a class="t" id="t0111c10"></a>受具足戒者。是人不得具足戒。不得具足戒<a class="t" id="t0111c11"></a>者。非比丘非沙門非釋子。若起疑悔若不起。<a class="t" id="t0111c12"></a>皆波逸提。又比丘問他比丘。誰是汝具足<a class="t" id="t0111c13"></a>戒和上。誰作阿闍梨。誰作教師。答言。某作<a class="t" id="t0111c14"></a>和上。某作阿闍梨。某作教師。即復言。若某<a class="t" id="t0111c15"></a>作和上。某作阿闍梨。某作教師。是人不名<a class="t" id="t0111c16"></a>得具足戒。若不得具足戒。非比丘非沙門非<a class="t" id="t0111c17"></a>釋子。若起疑悔若不起。皆波逸提。又比丘<a class="t" id="t0111c18"></a>問他比丘言。汝於十眾中受具足戒。於五眾<a class="t" id="t0111c19"></a>中受具戒耶。答言。十眾中。即復言。若如是<a class="t" id="t0111c20"></a>十眾中受具戒。是人不得具足戒。若不得<a class="t" id="t0111c21"></a>具戒者。非比丘非沙門非釋子。若起疑悔若<a class="t" id="t0111c22"></a>不起。皆波逸提。又比丘問他比丘。汝於界<a class="t" id="t0111c23"></a>內受具戒界外受。答言。界內受。即復言。若<a class="t" id="t0111c24"></a>界內受。是人不得具足戒。若不得具足戒<a class="t" id="t0111c25"></a>者。非比丘非沙門非釋子。若起疑悔若不起。<a class="t" id="t0111c26"></a>皆波逸提。是名受具足戒。犯者。若比丘語<a class="t" id="t0111c27"></a>他比丘言。汝犯僧伽婆尸沙罪犯波逸提波<a class="t" id="t0111c28"></a>羅提提舍尼突吉羅。若比丘犯僧伽婆尸沙<a class="t" id="t0111c29"></a>波逸提波羅提提舍尼突吉羅者。是人非比<a class="t" id="t0112a01"></a>丘非沙門非釋子。若起疑悔若不起。皆波逸<a class="t" id="t0112a02"></a>提。是名犯。問者。若比丘問他比丘。汝入某<a class="t" id="t0112a03"></a>聚落。行某巷。至某家。坐某處。共某女人<a class="t" id="t0112a04"></a>語。到某比丘尼坊。共某比丘尼語耶。答<a class="t" id="t0112a05"></a>言。我入某聚落。行某巷。到某家。坐某處。共<a class="t" id="t0112a06"></a>某女人語。到某比丘尼坊。共某比丘尼語。<a class="t" id="t0112a07"></a>即復言。若比丘入某聚落行某巷到某家坐<a class="t" id="t0112a08"></a>某處共某女人語到某比丘尼坊共某比丘<a class="t" id="t0112a09"></a>尼語者。是人非比丘非沙門非釋子。若起疑<a class="t" id="t0112a10"></a>悔若不起。皆波逸提。是名問。物者。若比丘語<a class="t" id="t0112a11"></a>餘比丘。汝誰同心用<span class="gaiji">鉢<!--gaiji,缽,1[金*本],2&#x9262;,3-->
</span>。誰同心用衣。用戶<a class="t" id="t0112a12"></a>鉤時藥夜分藥七日藥終身藥。答言。與某<a class="t" id="t0112a13"></a>同心用<span class="gaiji">鉢<!--gaiji,缽,1[金*本],2&#x9262;,3-->
</span>衣戶鉤時藥夜分藥七日藥終身<a class="t" id="t0112a14"></a>藥。即復言。若比丘與某同心用衣<span class="gaiji">鉢<!--gaiji,缽,1[金*本],2&#x9262;,3-->
</span>戶鉤時<a class="t" id="t0112a15"></a>藥夜分藥七日藥終身藥者。是人非比丘非<a class="t" id="t0112a16"></a>沙門非釋子。若起疑悔若不起。皆波逸提。是<a class="t" id="t0112a17"></a>名物。法者。若比丘語他比丘。莫多畜衣。莫數<a class="t" id="t0112a18"></a>數食。莫別眾食。莫他不請入其舍。莫非<a class="t" id="t0112a19"></a>時入聚落。莫不著僧伽梨入村邑。若比丘答<a class="t" id="t0112a20"></a>言。我受迦絺那衣。即復言。若比丘隨意多<a class="t" id="t0112a21"></a>畜衣。數數食別眾食。他不請入其舍。非時<a class="t" id="t0112a22"></a>入聚落。不著僧伽梨入村邑者。是人非比丘<a class="t" id="t0112a23"></a>非沙門非釋子。若起疑悔若不起。皆波逸提。<a class="t" id="t0112a24"></a>是名法。若比丘以是六事。令他比丘疑悔。<a class="t" id="t0112a25"></a>皆波逸提。除是六事。以餘事令他比丘疑<a class="t" id="t0112a26"></a>悔。突吉羅。若除比丘以是六事。以餘因緣<a class="t" id="t0112a27"></a>令餘人疑悔。皆突吉羅。<span class="rule-number">六十二竟</span></p>
<a class="t" id="t0112a28"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>