<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc9">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 9</span>
<span class="mirror-right">波夜提之九</span> </h1>
</div>
<p>
<a class="sc" id="1"></a>
<a class="t-linehead" id="0074a20"></a>
佛在王舍城。爾時長老陀驃力士子。多知多<a class="t" id="0074a21"></a>識。能致供養飲食衣服臥具醫藥資生之具。<a class="t" id="0074a22"></a>時陀驃比丘衣服故壞。諸居士因陀驃比丘<a class="t" id="0074a23"></a>故。多與眾僧飲食衣服。現前僧應分物。時彌<a class="t" id="0074a24"></a>多羅浮摩比丘。作是念。因是陀驃比丘故。眾<a class="t" id="0074a25"></a>僧多得供養飲食衣服臥具湯藥。是陀驃比<a class="t" id="0074a26"></a>丘衣服故壞。今眾僧得現前僧應分物。當於<a class="t" id="0074a27"></a>眾前作羯磨與陀驃比丘。作是念已。即眾<a class="t" id="0074a28"></a>僧中作羯磨與陀驃比丘。是彌多羅浮摩比<a class="t" id="0074a29"></a>丘先自勸與已。後作是言。諸比丘隨所親厚。<a class="t" id="0074b01"></a>迴僧物與。是中有比丘。少欲知足行頭陀。聞<a class="t" id="0074b02"></a>是事心不喜。種種因緣呵責。云何名比丘。先<a class="t" id="0074b03"></a>自勸與。後作是言。諸比丘隨所親厚。迴僧物<a class="t" id="0074b04"></a>與。種種因緣呵已。向佛廣說。佛以是事集<a class="t" id="0074b05"></a>比丘僧。知而故問彌多羅浮摩比丘。汝實作<a class="t" id="0074b06"></a>是事不。答言。實作世尊。佛以種種因緣呵<a class="t" id="0074b07"></a>責。云何名比丘。先自勸與。後作是言。諸比<a class="t" id="0074b08"></a>丘隨所親厚。迴僧物與。佛種種因緣呵已。語<a class="t" id="0074b09"></a>諸比丘。以十利故與比丘結戒。從今是戒<a class="t" id="0074b10"></a>應如是說。若比丘先自勸與。後作是言。諸比<a class="t" id="0074b11"></a>丘隨所親厚。迴僧物與。波夜提。先勸與者。先<a class="t" id="0074b12"></a>與僧欲。後作是言。隨親厚者。隨和上阿闍<a class="t" id="0074b13"></a>梨。隨同和上同阿闍梨。隨善知識。隨所愛<a class="t" id="0074b14"></a>念。隨同事。隨國土。隨聚落。隨家隨伴。僧物<a class="t" id="0074b15"></a>者。若得布施物衣<span class="gaiji">鉢<!--gaiji,缽,1[金*本],2&#x9262;,3-->
</span>戶鉤時藥夜分藥七日<a class="t" id="0074b16"></a>藥終身藥。波夜提者。煮燒覆障。若不悔過。能<a class="t" id="0074b17"></a>障閡道。是中犯者。若比丘先勸與欲竟。後<a class="t" id="0074b18"></a>作是言。諸比丘隨所親厚。迴僧物與。得波<a class="t" id="0074b19"></a>夜提。若作是言。隨和上隨阿闍梨。隨同和<a class="t" id="0074b20"></a>上同阿闍梨。隨善知識。隨所愛念。隨所同<a class="t" id="0074b21"></a>事。隨國土隨聚落。隨家隨伴。皆波夜提。<span class="rule-number">九事竟</span></p>
<a class="t" id="0074b22"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>