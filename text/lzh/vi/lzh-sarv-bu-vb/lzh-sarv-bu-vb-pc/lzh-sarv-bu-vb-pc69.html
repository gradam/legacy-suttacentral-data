<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc69">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 69</span>
<span class="mirror-right">波夜提之六十九</span> </h1>
</div>
<p>
<a class="sc" id="1"></a>
<a class="t-linehead" id="0115a21"></a>
佛在維耶離國。爾時有彌多羅浮摩比丘。<a class="t" id="0115a22"></a>作是念。我以無根波羅夷法。謗陀驃比丘力<a class="t" id="0115a23"></a>士子。不能得成。是事無根故。又以小因緣<a class="t" id="0115a24"></a>作波羅夷謗。亦不得成。無小因緣故。我今<a class="t" id="0115a25"></a>當以無根僧伽婆尸沙法。謗陀驃比丘力士<a class="t" id="0115a26"></a>子。作是念已。即以無根僧伽婆尸沙法。謗陀<a class="t" id="0115a27"></a>驃比丘。是中有比丘。少欲知足行頭陀。聞是<a class="t" id="0115a28"></a>事種種因緣訶責彌多羅浮摩比丘。云何名<a class="t" id="0115a29"></a>比丘。以無根僧伽婆尸沙法。謗清淨梵行比<a class="t" id="0115b01"></a>丘。諸比丘種種因緣訶責彌多羅浮摩比丘<a class="t" id="0115b02"></a>已。向佛廣說。佛以是事集比丘僧。知而故問<a class="t" id="0115b03"></a>彌多羅浮摩比丘。汝實作是事不。答言。實作<a class="t" id="0115b04"></a>世尊。佛以種種因緣訶責。云何名比丘。以無<a class="t" id="0115b05"></a>根僧伽婆尸沙法。謗清淨梵行比丘。種種因<a class="t" id="0115b06"></a>緣訶已語諸比丘。以十利故與比丘結戒。從<a class="t" id="0115b07"></a>今是戒應如是說。若比丘以無根僧伽婆尸<a class="t" id="0115b08"></a>沙法。謗他比丘。波逸提。無根者根有三<a class="t" id="0115b09"></a>種。若見若聞若疑僧伽婆尸沙者。十三僧伽<a class="t" id="0115b10"></a>婆尸沙中隨彼所說。謗者。他所不作強言作<a class="t" id="0115b11"></a>罪。波逸提者。煮燒覆障。若不悔過。能障礙<a class="t" id="0115b12"></a>道。是中犯者。若比丘以無根僧伽婆尸沙法。<a class="t" id="0115b13"></a>謗不清淨比丘。十一種犯五種不犯。十一種<a class="t" id="0115b14"></a>犯者。若不見不聞不疑若見忘若聞忘若疑<a class="t" id="0115b15"></a>忘。若聞信聞若聞不信聞。聞已言我疑。疑已<a class="t" id="0115b16"></a>言我見。疑已言我聞。是名十一種犯。五種<a class="t" id="0115b17"></a>不犯者。是事若見若聞若疑。見已不忘聞<a class="t" id="0115b18"></a>已不忘。是名五種不犯。不清淨比丘似清淨<a class="t" id="0115b19"></a>比丘亦如是。若比丘以無根僧伽婆尸沙法。<a class="t" id="0115b20"></a>謗清淨比丘。十種犯四種不犯。十種犯者。<a class="t" id="0115b21"></a>不見不聞不疑。若聞忘疑忘。若聞信聞。若<a class="t" id="0115b22"></a>聞不信聞。聞已言疑。疑已言見。疑已言聞。<a class="t" id="0115b23"></a>是名十種。犯四種不犯者。若聞若疑。若聞不<a class="t" id="0115b24"></a>忘。若疑不忘。清淨比丘似不清淨亦如是。<span class="rule-number">六十九竟</span><a class="t" id="0115b25"></a></p>
<a class="t" id="0115b26"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>