<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-as5">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Adhikaraṇa­samatha 5</span>
<span class="mirror-right">滅諍法之五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0143c16"></a>
佛在迦維羅衛國。爾時有比丘。名訶哆。無慚<a class="t" id="t0143c17"></a>無愧惡欲。有見聞疑罪。是比丘先自言作。後<a class="t" id="t0143c18"></a>言不作。諸比丘以是事向佛廣說。佛以是事<a class="t" id="t0143c19"></a>集比丘僧。語諸比丘。從今聽實覓滅諍。用是<a class="t" id="t0143c20"></a>實覓比尼。僧中種種事起應滅。實覓比尼。有<a class="t" id="t0143c21"></a>五種非法五種如法。五非法者。有比丘犯波<a class="t" id="t0143c22"></a>羅夷罪。先言不犯後言犯。若僧與是人實覓<a class="t" id="t0143c23"></a>比尼。是名非法。何以故。是人應與滅擯故。<a class="t" id="t0143c24"></a>有比丘犯僧伽婆尸沙波逸提波羅提提舍<a class="t" id="t0143c25"></a>尼突吉羅。先言不犯後言犯。若僧與是人實<a class="t" id="t0143c26"></a>覓比尼。是名非法。何以故。是人隨所犯應<a class="t" id="t0143c27"></a>治故。五如法者。有比丘犯波羅夷。先言犯後<a class="t" id="t0143c28"></a>言不犯。若僧與是比丘實覓比尼。是名如法。<a class="t" id="t0143c29"></a>何以故。是人應與實覓比尼故。若比丘犯僧<a class="t" id="t0144a01"></a>伽婆尸沙波逸提波羅提提舍尼突吉羅。先<a class="t" id="t0144a02"></a>言犯後言不犯。若僧與是比丘實覓比尼。是<a class="t" id="t0144a03"></a>名如法。何以故。是人應與實覓比尼故。佛語<a class="t" id="t0144a04"></a>諸比丘。汝等與訶哆比丘實覓比尼。若更有<a class="t" id="t0144a05"></a>如是比丘者。僧亦應與實覓比尼。與法者。一<a class="t" id="t0144a06"></a>心和合僧。一比丘僧中唱言。大德僧聽。是呵<a class="t" id="t0144a07"></a>哆比丘無慚無愧惡欲。有見聞疑罪。先自言<a class="t" id="t0144a08"></a>犯後言不犯。以是故。僧與實覓比尼。若僧時<a class="t" id="t0144a09"></a>到僧忍聽。與訶哆比丘實覓比尼。白如是。如<a class="t" id="t0144a10"></a>是白四羯磨。僧與訶哆比丘實覓比尼法竟。<a class="t" id="t0144a11"></a>僧忍默然故。是事如是持。得實覓比尼行法<a class="t" id="t0144a12"></a>者。是比丘不應與他受大戒。不得受他依止。<a class="t" id="t0144a13"></a>不應畜沙彌。不應受教誡比丘尼法。若僧羯<a class="t" id="t0144a14"></a>磨教誡比丘尼。不應教他。僧所與作實覓<a class="t" id="t0144a15"></a>比尼罪。更不應犯。若似是罪及過是罪。亦不<a class="t" id="t0144a16"></a>應作。不應訶僧羯磨。亦不應訶作羯磨人。<a class="t" id="t0144a17"></a>不應舉清淨比丘。不應令他憶念。不應相<a class="t" id="t0144a18"></a>言。不應從他乞聽。欲出他罪。亦不應受他<a class="t" id="t0144a19"></a>乞聽。不應遮說戒。不應遮受戒。不應遮自<a class="t" id="t0144a20"></a>恣。不應出清淨比丘過罪恒自謙卑。應調<a class="t" id="t0144a21"></a>伏心行。隨順比丘僧意。若不如是行法者。<a class="t" id="t0144a22"></a>盡形不得離是羯磨。<span class="rule-number">五法</span></p>
<a class="t" id="t0144a23"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>