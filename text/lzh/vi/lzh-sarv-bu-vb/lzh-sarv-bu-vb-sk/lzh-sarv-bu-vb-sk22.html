<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-sk22">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 22</span>
<span class="mirror-right">眾學法之二十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0135a08"></a>
爾時佛及僧露地坐食。諸人在堂屋上牆壁<a class="t" id="t0135a09"></a>樓閣上。看佛及僧。是中有人。未曾見佛者。<a class="t" id="t0135a10"></a>中有曾見佛者指示言。此是佛。此是舍利弗<a class="t" id="t0135a11"></a>目連阿那律難提金毘羅。此是六群比丘。六<a class="t" id="t0135a12"></a>群比丘聞已。即仰視作是言。某女人盲。某睞<a class="t" id="t0135a13"></a>眼某赤眼。某短鼻某癭。某背僂某跛。某黑<a class="t" id="t0135a14"></a>某白。某無威德。諸女人聞已語六群比丘言。<a class="t" id="t0135a15"></a>我等非汝婦。不與汝通。我等好醜何豫汝<a class="t" id="t0135a16"></a>事。而名字我等。六群比丘言。我從佛及僧<a class="t" id="t0135a17"></a>受請坐食。何豫汝等事。而指我等言。此是<a class="t" id="t0135a18"></a>六群比丘。似如過罪人。佛聞是事語諸比<a class="t" id="t0135a19"></a>丘。從今不高視坐家內。應當學。高視坐家<a class="t" id="t0135a20"></a>內。突吉羅。不高視坐家內。不犯。<span class="rule-number">二十二</span></p>
<a class="t" id="t0135a21"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>