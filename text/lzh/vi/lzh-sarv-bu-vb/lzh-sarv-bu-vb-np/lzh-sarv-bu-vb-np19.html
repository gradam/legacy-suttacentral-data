<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-np19">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 19</span>
<span class="mirror-right">尼薩耆波夜提之十九</span> </h1>
</div>
<p>
<a class="sc" id="1"></a>
<a class="t-linehead" id="0051c01"></a>
佛在王舍城。爾時六群比丘。先所捨寶作種<a class="t" id="0051c02"></a>種用。令起房舍作金肆客作肆鍛銅肆治珠<a class="t" id="0051c03"></a>肆。畜象群。馬群駱駝群牛群驢群羊群奴婢<a class="t" id="0051c04"></a>子弟人民。是中有人。強奪諸人民田業。賣與<a class="t" id="0051c05"></a>比丘。諸失居業者瞋恚呵責。作是言。沙門釋<a class="t" id="0051c06"></a>子自言。善好有德。種種用寶作肆賣買。如王<a class="t" id="0051c07"></a>如大臣無異。是中有比丘。少欲知足行頭<a class="t" id="0051c08"></a>陀。聞是事心不喜。向佛廣說。佛以是事集<a class="t" id="0051c09"></a>比丘僧。知而故問六群比丘。汝實作是事不。<a class="t" id="0051c10"></a>答言。實作世尊。佛以種種因緣呵責。云何名<a class="t" id="0051c11"></a>比丘。種種用寶。佛種種呵已。語諸比丘。以<a class="t" id="0051c12"></a>十利故與比丘結戒。從今是戒應如是說。若<a class="t" id="0051c13"></a>比丘種種用寶者。尼薩耆波夜提。種種者若<a class="t" id="0051c14"></a>用作易作。若用作易不作。若用作易作不作。<a class="t" id="0051c15"></a>若用不作易不作。若用不作易作。若用不作<a class="t" id="0051c16"></a>易作不作。若用相易相。若用相易不相。若用<a class="t" id="0051c17"></a>相易相不相。若用不相易不相。若用不相易<a class="t" id="0051c18"></a>相。若用不相易相不相。是名種種。用者。有<a class="t" id="0051c19"></a>五種。若言取此物。從此中取。取爾所。從此<a class="t" id="0051c20"></a>人取。持來持去。賣買亦如是。復有五種。取<a class="t" id="0051c21"></a>彼物從彼中取。取爾所。從彼人取。持來持<a class="t" id="0051c22"></a>去。賣買亦如是。此物者。若金若銀。從此中<a class="t" id="0051c23"></a>取者。若取芻麻。若取憍施耶。取爾所者。若<a class="t" id="0051c24"></a>取五十。若取一百。從此人取者。若從男女黃<a class="t" id="0051c25"></a>門二根人取。持來持去賣買亦如是。取彼物<a class="t" id="0051c26"></a>者。若金若銀。從彼中取者。若取芻麻。若取<a class="t" id="0051c27"></a>憍施耶。取爾所者。若取五十。若取一百。從<a class="t" id="0051c28"></a>彼人取者。若從男女黃門二根人取。持來持<a class="t" id="0051c29"></a>去賣買亦如是。尼薩耆波夜提者。是物應捨。<a class="t" id="0052a01"></a>波夜提罪應悔過。是中犯者。若比丘用作易<a class="t" id="0052a02"></a>作。尼薩耆波夜提。用作易不作。用作易作<a class="t" id="0052a03"></a>不作。用不作易不作。用不作易作。用不作易<a class="t" id="0052a04"></a>作不作。皆尼薩耆波夜提。若用相易相。若用<a class="t" id="0052a05"></a>相易不相。若用相易相不相。若用不相易不<a class="t" id="0052a06"></a>相。若用不相易相。若用不相易相不相。皆尼<a class="t" id="0052a07"></a>薩耆波夜提。若言取此。尼薩耆波夜提。若從<a class="t" id="0052a08"></a>此中取。尼薩耆波夜提。若取爾所。尼薩耆波<a class="t" id="0052a09"></a>夜提。從此人取。尼薩耆波夜提。若持來持去<a class="t" id="0052a10"></a>賣買亦如是。若言取彼。尼薩耆波夜提。若言<a class="t" id="0052a11"></a>從彼中取。若取爾所。從彼人取。皆尼薩耆波<a class="t" id="0052a12"></a>夜提。持來持去賣買亦如是。若比丘用鐵錢<a class="t" id="0052a13"></a>種種用。得突吉羅。用銅錢白鑞錢鉛錫錢樹<a class="t" id="0052a14"></a>膠錢皮錢木錢種種用。皆突吉羅。若比丘種<a class="t" id="0052a15"></a>種用寶。若少應棄。若多。設得同心淨人者。應<a class="t" id="0052a16"></a>語是人言。我以不淨故不應取汝應取。淨<a class="t" id="0052a17"></a>人取是物已。語比丘言。是物與比丘。比丘言。<a class="t" id="0052a18"></a>此是不淨物。若淨當受。若不得同心淨人。應<a class="t" id="0052a19"></a>用作四方僧臥具。是比丘應入僧中言。諸大<a class="t" id="0052a20"></a>德。我種種用物得波夜提罪。我今發露不<a class="t" id="0052a21"></a>覆藏悔過。僧應問。汝捨是物不。答言已捨。<a class="t" id="0052a22"></a>應問。汝見罪不。答言見罪。僧應語。汝是罪<a class="t" id="0052a23"></a>發露悔過後莫復作。若言未捨。僧應約<span class="gaiji">勅<!--gaiji,敕,1[束*力],2&#x52C5;,3-->
</span>令<a class="t" id="0052a24"></a>捨。若僧不約<span class="gaiji">勅<!--gaiji,敕,1[束*力],2&#x52C5;,3-->
</span>。一切僧得突吉羅。若僧約<a class="t" id="0052a25"></a><span class="gaiji">勅<!--gaiji,敕,1[束*力],2&#x52C5;,3-->
</span>不捨。是比丘得突吉羅。若籌量未決不犯<a class="t" id="0052a26"></a>。<span class="rule-number">十九事竟</span></p>
<a class="t" id="0052a27"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>