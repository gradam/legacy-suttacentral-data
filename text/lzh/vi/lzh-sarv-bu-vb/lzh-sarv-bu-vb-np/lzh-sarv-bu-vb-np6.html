<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-np6">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 6</span>
<span class="mirror-right">尼薩耆波夜提之六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0044a29"></a>
佛在舍衛國。爾時有一居士。著上下衣來到<a class="t" id="t0044b01"></a>祇桓。是跋難陀舊相識。共語共事。跋難陀<a class="t" id="t0044b02"></a>遙見居士來。著上下衣生貪著心。居士漸至<a class="t" id="t0044b03"></a>跋難陀所。頭面禮足在前坐。跋難陀為說種<a class="t" id="t0044b04"></a>種法。示教利喜已。作是言。居士。汝是上下<a class="t" id="t0044b05"></a>衣好。中作比丘僧伽梨<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧安陀衛。若<a class="t" id="t0044b06"></a>汝與我者。我能取畜。是居士不聞。或聞不<a class="t" id="t0044b07"></a>欲與。時跋難陀更種種說異法。示教利喜已。<a class="t" id="t0044b08"></a>復言汝著上下衣好。中作比丘僧伽梨<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多<a class="t" id="t0044b09"></a>羅僧安陀衛。汝若與我我能取畜。是居士不<a class="t" id="t0044b10"></a>聞是語。或聞不欲與。跋難陀更說種種異法。<a class="t" id="t0044b11"></a>示教利喜已。復語居士言。汝與我一衣來。<a class="t" id="t0044b12"></a>我等法從居士得衣。居士作是念。此比丘<a class="t" id="t0044b13"></a>作是決定索。云何不與。即脫一衣卷疊授<a class="t" id="t0044b14"></a>與。是居士與衣已。心悔瞋恚不忍。作是念<a class="t" id="t0044b15"></a>言。我不應到沙門釋子僧伽藍中。若居士到<a class="t" id="t0044b16"></a>中。則強奪衣取。如嶮道無異。以是故。不應<a class="t" id="t0044b17"></a>到沙門釋子所。是居士入舍衛城時。守門者<a class="t" id="t0044b18"></a>見而問言。汝出時著上下衣。今一衣所在。居<a class="t" id="t0044b19"></a>士即以是因緣向說。說是語時。倍生悔心瞋<a class="t" id="t0044b20"></a>恨不忍。作是言。不應到沙門釋子僧伽藍中。<a class="t" id="t0044b21"></a>若到則強奪人衣。如嶮道無異。如是一人語<a class="t" id="t0044b22"></a>二人。二人語三人。展轉相語。沙門釋子強<a class="t" id="t0044b23"></a>奪人衣。惡名流布滿舍衛城。是中有比丘。少<a class="t" id="t0044b24"></a>欲知足行頭陀。聞是事心不喜。是事白佛。佛<a class="t" id="t0044b25"></a>以是事集比丘僧。知而故問跋難陀釋子。汝<a class="t" id="t0044b26"></a>實作是事不。答言。實作世尊。佛以種種因<a class="t" id="t0044b27"></a>緣呵責跋難陀。云何名比丘。非親里人所。作<a class="t" id="t0044b28"></a>同意索。佛種種因緣呵責已。語諸比丘。以<a class="t" id="t0044b29"></a>十利故與諸比丘結戒。從今是戒應如是說。<a class="t" id="t0044c01"></a>若比丘從非親里居士居士婦乞衣者。尼薩<a class="t" id="t0044c02"></a>耆波逸提。非親里者。親里名若父母兄弟<a class="t" id="t0044c03"></a>姊妹兒女乃至七世因緣。除是名非親里。居<a class="t" id="t0044c04"></a>士者。名為男子。居士婦者。名為女人。衣者。<a class="t" id="t0044c05"></a>白麻衣赤麻衣翅夷羅衣欽婆羅衣芻麻衣<a class="t" id="t0044c06"></a>劫貝衣。是中犯者。有三種。謂價色量價者。<a class="t" id="t0044c07"></a>若比丘語居士。與我好價衣。若得衣者。尼薩<a class="t" id="t0044c08"></a>耆波逸提。若不得衣。突吉羅。乃至直二百<a class="t" id="t0044c09"></a>三百錢價衣與我。若得衣者尼羅耆波逸提。<a class="t" id="t0044c10"></a>若不得衣突吉羅。是名價。色者。若比丘語<a class="t" id="t0044c11"></a>居士。與我青衣。若得衣者。尼薩耆波逸提。<a class="t" id="t0044c12"></a>若不得衣突吉羅。黃赤白黑衣白麻衣赤麻<a class="t" id="t0044c13"></a>衣翅夷羅衣欽婆羅衣芻麻衣劫貝等衣亦<a class="t" id="t0044c14"></a>如是。是名色。量者。若比丘語居士。與我四<a class="t" id="t0044c15"></a>肘衣。若得衣者。尼薩耆波逸提。若不得衣<a class="t" id="t0044c16"></a>突吉羅。若五肘六肘乃至十八肘衣亦如是。<a class="t" id="t0044c17"></a>是名量。索此得彼者。突吉羅。若索青得黃<a class="t" id="t0044c18"></a>衣。突吉羅。若索青得赤白黑亦如是。若比<a class="t" id="t0044c19"></a>丘索白麻衣。得赤麻衣。突吉羅。乃至索欽<a class="t" id="t0044c20"></a>婆羅衣。得劫貝衣。突吉羅。不犯者。從親里<a class="t" id="t0044c21"></a>索。若先請。若不索自與。無犯。</p>
<a class="t" id="t0044c22"></a>
<p>
<a class="sc" id="2"></a>
<a class="t-linehead" id="t-linehead0044c22"></a>
佛在舍衛國。爾時波羅比丘。從憍薩羅國遊<a class="t" id="t0044c23"></a>行。向舍衛國。道中遇賊奪衣。裸形而行。時<a class="t" id="t0044c24"></a>作是念。佛結戒。不得從非親里乞衣。我親<a class="t" id="t0044c25"></a>里遠。今當裸形到舍衛國。即便來入祇桓禮<a class="t" id="t0044c26"></a>舊比丘。舊比丘問。汝何人。答言。我是沙門。<a class="t" id="t0044c27"></a>何沙門。答言。釋子沙門。何故裸形。答言。我<a class="t" id="t0044c28"></a>道中遇賊奪衣。裸形而來。時作是念。佛結<a class="t" id="t0044c29"></a>戒。不聽從非親里乞。我親里遠。當裸形到<a class="t" id="t0045a01"></a>舍衛國。是故我今裸形。次禮到六群比丘所。<a class="t" id="t0045a02"></a>六群比丘問言。汝何人。答言。沙門。何沙門。<a class="t" id="t0045a03"></a>答言。釋子沙門。何以故裸形。答言。我道中<a class="t" id="t0045a04"></a>遇賊奪衣。時作是念。佛結戒。不聽從非親<a class="t" id="t0045a05"></a>里乞。我親里遠。當裸形到舍衛國。是故裸<a class="t" id="t0045a06"></a>形。六群比丘作是念。以是因緣佛必當聽從<a class="t" id="t0045a07"></a>非親里乞。我等當親近是人。六群比丘語言。<a class="t" id="t0045a08"></a>汝云何裸形到佛所。我當借汝衣到佛所。汝<a class="t" id="t0045a09"></a>得衣已當還我。答言爾。六群比丘即借衣著。<a class="t" id="t0045a10"></a>向佛所頭面禮足一面坐。諸佛常法。客比丘<a class="t" id="t0045a11"></a>至。如是勞問。語諸比丘。忍不足不。安樂住<a class="t" id="t0045a12"></a>不。乞食不乏不。道路不疲極耶。即時佛以<a class="t" id="t0045a13"></a>是語勞問波羅比丘。忍不足不。安樂住不。<a class="t" id="t0045a14"></a>乞食不乏不。道路不疲極耶。諸比丘答言。世<a class="t" id="t0045a15"></a>尊。忍足安樂住乞食不難。但道中疲極。以<a class="t" id="t0045a16"></a>是事向佛廣說。佛以是事集比丘僧。以種種<a class="t" id="t0045a17"></a>因緣。讚戒讚持戒。讚戒讚持戒已。語諸比<a class="t" id="t0045a18"></a>丘。從今是戒應如是說。若比丘從非親里居<a class="t" id="t0045a19"></a>士居士婦乞衣者。尼薩耆波逸提。除餘時。<a class="t" id="t0045a20"></a>餘時者。奪衣失衣燒衣漂衣。是為時。奪衣<a class="t" id="t0045a21"></a>者。若官奪若賊若怨家若怨黨奪。失者。若失<a class="t" id="t0045a22"></a>不知何所在。若朽爛若虫齧。燒者。若為火<a class="t" id="t0045a23"></a>燒若日炙。漂衣者。若水漂風飄。是名時。<span class="rule-number">六事竟</span></p>
<a class="t" id="t0045a24"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>