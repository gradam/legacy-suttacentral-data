<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-np22">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 22</span>
<span class="mirror-right">尼薩耆波夜提之二十二</span> </h1>
</div>
<a class="t-juannumber" id="juan-8"></a>
<a class="t" id="t0054a15"></a><a class="t" id="t0054a16"></a><a class="t" id="t0054a17"></a>
<p class="suttainfo">
<span class="t-juanname">十誦律卷第八<span class="t-note">（二誦之二）</span><a class="t" id="t0054a18"></a><a class="t" id="t0054a19"></a></span><br>
<span class="t-byline">後秦北印度三藏弗若多羅譯</span><a class="t" id="t0054a20"></a><br>
<span class="t-headname">明三十尼薩耆法之四</span></p>
<a class="t" id="t0054a21"></a>
<p>
<a class="sc" id="1"></a>
<a class="t-linehead" id="t-linehead0054a21"></a>
佛在舍婆提。爾時跋難陀釋子。共一估客<a class="t" id="t0054a22"></a>子市巷中行。見一肆上有好瓦<span class="gaiji">鉢<!--gaiji,缽,1[金*本],2&#x9262;,3-->
</span>圓正可愛。<a class="t" id="t0054a23"></a>見已貪著。語估客子。汝看是瓦<span class="gaiji">鉢<!--gaiji,缽,1[金*本],2&#x9262;,3-->
</span>圓正可<a class="t" id="t0054a24"></a>愛。答言實爾。估客子言。汝須是不。答言<a class="t" id="t0054a25"></a>欲得。即便買與。跋難陀釋子得是<span class="gaiji">鉢<!--gaiji,缽,1[金*本],2&#x9262;,3-->
</span>已。出舍<a class="t" id="t0054a26"></a>衛城入祇洹中。示諸比丘言。諸長老。汝等看<a class="t" id="t0054a27"></a>是瓦<span class="gaiji">鉢<!--gaiji,缽,1[金*本],2&#x9262;,3-->
</span>圓正可愛。諸比丘言。實好。汝何從得。<a class="t" id="t0054a28"></a>跋難陀向諸比丘廣說是事。諸比丘問。汝先<a class="t" id="t0054a29"></a>有所用<span class="gaiji">鉢<!--gaiji,缽,1[金*本],2&#x9262;,3-->
</span>不。答言先有。又言。用此<span class="gaiji">鉢<!--gaiji,缽,1[金*本],2&#x9262;,3-->
</span>為。答<a class="t" id="t0054b01"></a>言。先有今有有何患。是中有比丘。少欲知足<a class="t" id="t0054b02"></a>行頭陀。聞是事心不喜。種種因緣呵責。云何<a class="t" id="t0054b03"></a>名比丘。先有所用<span class="gaiji">鉢<!--gaiji,缽,1[金*本],2&#x9262;,3-->
</span>。更乞新<span class="gaiji">鉢<!--gaiji,缽,1[金*本],2&#x9262;,3-->
</span>。種種呵已向<a class="t" id="t0054b04"></a>佛廣說。佛以是事集比丘僧。知而故問跋難<a class="t" id="t0054b05"></a>陀釋子。汝實作是事不。答言。實作世尊。佛<a class="t" id="t0054b06"></a>以種種因緣呵責。云何名比丘。先有所用<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0054b07"></a>
更乞新<span class="gaiji">鉢<!--gaiji,缽,1[金*本],2&#x9262;,3-->
</span>。種種呵已語諸比丘。以十利故與<a class="t" id="t0054b08"></a>比丘結戒。從今是戒應如是說。若比丘所用<a class="t" id="t0054b09"></a><span class="gaiji">鉢<!--gaiji,缽,1[金*本],2&#x9262;,3-->
</span>破。減五綴。更乞新<span class="gaiji">鉢<!--gaiji,缽,1[金*本],2&#x9262;,3-->
</span>。為好故。尼薩耆波<a class="t" id="t0054b10"></a>夜提。是<span class="gaiji">鉢<!--gaiji,缽,1[金*本],2&#x9262;,3-->
</span>應比丘僧中捨。此眾中最下<span class="gaiji">鉢<!--gaiji,缽,1[金*本],2&#x9262;,3-->
</span>。<a class="t" id="t0054b11"></a>應與是比丘。如是教言。汝比丘畜是<span class="gaiji">鉢<!--gaiji,缽,1[金*本],2&#x9262;,3-->
</span>乃至<a class="t" id="t0054b12"></a>破。是事應爾。所用<span class="gaiji">鉢<!--gaiji,缽,1[金*本],2&#x9262;,3-->
</span>者。先所受用食<span class="gaiji">鉢<!--gaiji,缽,1[金*本],2&#x9262;,3-->
</span>。<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0054b13"></a>
者。有三種。上中下。上者。受三<span class="gaiji">鉢<!--gaiji,缽,1[金*本],2&#x9262;,3-->
</span>他飯。一<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0054b14"></a>
他羹。餘可食物半羹。是名上<span class="gaiji">鉢<!--gaiji,缽,1[金*本],2&#x9262;,3-->
</span>。下<span class="gaiji">鉢<!--gaiji,缽,1[金*本],2&#x9262;,3-->
</span>者。受<a class="t" id="t0054b15"></a>一<span class="gaiji">鉢<!--gaiji,缽,1[金*本],2&#x9262;,3-->
</span>他飯。半<span class="gaiji">鉢<!--gaiji,缽,1[金*本],2&#x9262;,3-->
</span>他羹。餘可食物半羹。是名下<a class="t" id="t0054b16"></a><span class="gaiji">鉢<!--gaiji,缽,1[金*本],2&#x9262;,3-->
</span>。餘者。名中<span class="gaiji">鉢<!--gaiji,缽,1[金*本],2&#x9262;,3-->
</span>。大於大小於小。不名為<span class="gaiji">鉢<!--gaiji,缽,1[金*本],2&#x9262;,3-->
</span>。<a class="t" id="t0054b17"></a>減五綴者。四綴三綴二綴一綴。為好者。是比<a class="t" id="t0054b18"></a>丘難滿難養不知足不少欲故。是<span class="gaiji">鉢<!--gaiji,缽,1[金*本],2&#x9262;,3-->
</span>應比丘<a class="t" id="t0054b19"></a>眾中捨者。是<span class="gaiji">鉢<!--gaiji,缽,1[金*本],2&#x9262;,3-->
</span>應盛滿中水僧中行之。應作<a class="t" id="t0054b20"></a>是唱言。諸長老集。今欲作滿水<span class="gaiji">鉢<!--gaiji,缽,1[金*本],2&#x9262;,3-->
</span>。諸比丘應<a class="t" id="t0054b21"></a>即時各自持先所受用<span class="gaiji">鉢<!--gaiji,缽,1[金*本],2&#x9262;,3-->
</span>來集一處。是時諸<a class="t" id="t0054b22"></a>比丘不得更受餘<span class="gaiji">鉢<!--gaiji,缽,1[金*本],2&#x9262;,3-->
</span>。若諸比丘於是時。更受<a class="t" id="t0054b23"></a>餘<span class="gaiji">鉢<!--gaiji,缽,1[金*本],2&#x9262;,3-->
</span>者。得突吉羅罪。僧和合已。先應作行滿<a class="t" id="t0054b24"></a>水<span class="gaiji">鉢<!--gaiji,缽,1[金*本],2&#x9262;,3-->
</span>人羯磨。一比丘應僧中唱言。諸長老。誰<a class="t" id="t0054b25"></a>能行是滿水<span class="gaiji">鉢<!--gaiji,缽,1[金*本],2&#x9262;,3-->
</span>者。若比丘言。我能。是比丘若<a class="t" id="t0054b26"></a>成就五惡法。不應令作行<span class="gaiji">鉢<!--gaiji,缽,1[金*本],2&#x9262;,3-->
</span>人。何等五惡。隨<a class="t" id="t0054b27"></a>欲行。隨瞋行。隨怖行。隨癡行。不知行不<a class="t" id="t0054b28"></a>行。若成就五善法者。應令作行<span class="gaiji">鉢<!--gaiji,缽,1[金*本],2&#x9262;,3-->
</span>入。不隨<a class="t" id="t0054b29"></a>欲瞋怖癡知行不行。是比丘應令作行<span class="gaiji">鉢<!--gaiji,缽,1[金*本],2&#x9262;,3-->
</span>人。<a class="t" id="t0054c01"></a>是中一比丘即時唱言。大德僧聽。某甲比丘<a class="t" id="t0054c02"></a>能作行滿水<span class="gaiji">鉢<!--gaiji,缽,1[金*本],2&#x9262;,3-->
</span>人。若僧時到僧忍聽。某甲<a class="t" id="t0054c03"></a>比丘作行滿水<span class="gaiji">鉢<!--gaiji,缽,1[金*本],2&#x9262;,3-->
</span>人。如是白。如是作白二羯<a class="t" id="t0054c04"></a>磨。僧今聽。某甲比丘作行滿水<span class="gaiji">鉢<!--gaiji,缽,1[金*本],2&#x9262;,3-->
</span>人竟。僧<a class="t" id="t0054c05"></a>忍默然故。是事如是持。若是比丘作行滿水<a class="t" id="t0054c06"></a><span class="gaiji">鉢<!--gaiji,缽,1[金*本],2&#x9262;,3-->
</span>人。應滿<span class="gaiji">鉢<!--gaiji,缽,1[金*本],2&#x9262;,3-->
</span>盛水。初應先至第一上座比丘<a class="t" id="t0054c07"></a>所問言。上座須是<span class="gaiji">鉢<!--gaiji,缽,1[金*本],2&#x9262;,3-->
</span>不。若上座言須。應與<a class="t" id="t0054c08"></a>上座。是人應取上座<span class="gaiji">鉢<!--gaiji,缽,1[金*本],2&#x9262;,3-->
</span>行之次到第二上座<a class="t" id="t0054c09"></a>所。問言。須是<span class="gaiji">鉢<!--gaiji,缽,1[金*本],2&#x9262;,3-->
</span>不。若言須應與。又應取第<a class="t" id="t0054c10"></a>二上座<span class="gaiji">鉢<!--gaiji,缽,1[金*本],2&#x9262;,3-->
</span>次問第三上座。問第三上座時。若<a class="t" id="t0054c11"></a>第一上座心悔還自索<span class="gaiji">鉢<!--gaiji,缽,1[金*本],2&#x9262;,3-->
</span>者。佛言不應與。若<a class="t" id="t0054c12"></a>上座強取應還奪。教上座作突吉羅悔過。若<a class="t" id="t0054c13"></a>是<span class="gaiji">鉢<!--gaiji,缽,1[金*本],2&#x9262;,3-->
</span>第一上座不取者。應次第行遍。若是滿<a class="t" id="t0054c14"></a>水<span class="gaiji">鉢<!--gaiji,缽,1[金*本],2&#x9262;,3-->
</span>。都無人取者。乃應還與彼比丘。若有人<a class="t" id="t0054c15"></a>取是<span class="gaiji">鉢<!--gaiji,缽,1[金*本],2&#x9262;,3-->
</span>者。應取是人<span class="gaiji">鉢<!--gaiji,缽,1[金*本],2&#x9262;,3-->
</span>次遍行之。若無取是<a class="t" id="t0054c16"></a><span class="gaiji">鉢<!--gaiji,缽,1[金*本],2&#x9262;,3-->
</span>者。乃以與彼比丘。如是教言。汝畜是<span class="gaiji">鉢<!--gaiji,缽,1[金*本],2&#x9262;,3-->
</span>。<a class="t" id="t0054c17"></a>乃至破是<span class="gaiji">鉢<!--gaiji,缽,1[金*本],2&#x9262;,3-->
</span>。莫著地。莫著石上。莫著高處。<a class="t" id="t0054c18"></a>莫著屋漏處。莫著土埵上。不應持至大小便<a class="t" id="t0054c19"></a>處。不應持入浴室。不應以雜沙牛屎洗。若<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0054c20"></a>
濕不應便舉。不應令太乾。不應故打破。不應<a class="t" id="t0054c21"></a>用澡洗手面。好守護莫以是破因緣故求覓。<a class="t" id="t0054c22"></a>妨廢坐禪讀經行道。尼薩耆波夜提者。是<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0054c23"></a>
應捨。波夜提罪應悔過。是中犯者。若比丘<a class="t" id="t0054c24"></a><span class="gaiji">鉢<!--gaiji,缽,1[金*本],2&#x9262;,3-->
</span>未破。不應更乞新<span class="gaiji">鉢<!--gaiji,缽,1[金*本],2&#x9262;,3-->
</span>。若乞得者尼薩耆波<a class="t" id="t0054c25"></a>夜提。不得者突吉羅。若比丘<span class="gaiji">鉢<!--gaiji,缽,1[金*本],2&#x9262;,3-->
</span>破可一綴。若<a class="t" id="t0054c26"></a>綴若未綴。不應更乞。若乞得者。尼薩耆波<a class="t" id="t0054c27"></a>夜提。不得者突吉羅。若比丘<span class="gaiji">鉢<!--gaiji,缽,1[金*本],2&#x9262;,3-->
</span>破。可兩綴三<a class="t" id="t0054c28"></a>綴四綴。若綴未綴。不應更乞。若乞得者。尼<a class="t" id="t0054c29"></a>薩耆波夜提。不得者突吉羅。若比丘<span class="gaiji">鉢<!--gaiji,缽,1[金*本],2&#x9262;,3-->
</span>破可<a class="t" id="t0055a01"></a>五綴。若綴未綴。更乞新<span class="gaiji">鉢<!--gaiji,缽,1[金*本],2&#x9262;,3-->
</span>。若得不得不犯<a class="t" id="t0055a02"></a>。<span class="rule-number">二十二事竟</span></p>
<a class="t" id="t0055a03"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>