<!DOCTYPE html>
<html data-prev="lzh-sv-kd8" data-next="lzh-sv-kd10">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-kd9">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<h1 class="mirror-row">
<span class="mirror-left">9. Kosambaka Khandhaka</span>
<span class="mirror-right">俱舍彌法</span> </h1>
</div>
<a class="t-juannumber" id="juan-30"></a>
<a class="t" id="0214a16"></a><a class="t" id="0214a17"></a>
<p class="suttainfo">
<span class="t-juanname">十誦律卷第三十<span class="t-note">（第五誦之二）</span></span><a class="t" id="0214a18"></a><a class="t" id="0214a19"></a><br>
<span class="t-byline">後秦北印度三藏弗若多羅譯</span><a class="t" id="0214a20"></a><br>
<span class="t-headname">八法中俱舍彌法第二</span></p>
<a class="t" id="0214a21"></a>
<p>
<a class="sc" id="1"></a>
<a class="t-linehead" id="0214a21"></a>
佛在俱舍彌。爾時有一比丘。犯可悔過罪。諸<a class="t" id="0214a22"></a>比丘憐愍。欲益利安樂故。語其過罪。教令<a class="t" id="0214a23"></a>如法悔過。是比丘言。我不知所犯。既不知。當<a class="t" id="0214a24"></a>見何罪。云何懺悔。諸比丘作是念。此比丘<a class="t" id="0214a25"></a>不肯直爾便首。當與作不見擯。作是念已。<a class="t" id="0214a26"></a>即與作不見擯。是比丘樂持戒有慚愧。多知<a class="t" id="0214a27"></a>多識。多有力勢佐助。所住處四邊。多諸比丘<a class="t" id="0214a28"></a>共相狎習。是人遣使語言。我無罪。而諸比丘<a class="t" id="0214a29"></a>不如法羯磨擯我。是擯可破。汝等來集。四邊<a class="t" id="0214b01"></a>諸比丘即時俱集。欲滅是事故。是比丘具向<a class="t" id="0214b02"></a>諸比丘說。我以如是因緣故無罪。諸比丘不<a class="t" id="0214b03"></a>如法。強與我作不見擯。此事可破。諸比丘聞<a class="t" id="0214b04"></a>已不忍心。轉謂是比丘實無罪。僧不如法。<a class="t" id="0214b05"></a>強與作不見擯。是事可破。如是決定隨順擯<a class="t" id="0214b06"></a>人。與諸作擯比丘共相違逆。以是故。相言<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>
<a class="t" id="0214b07"></a>
諍事起。僧破僧諍僧別僧異。作破僧因緣。分<a class="t" id="0214b08"></a>作兩部。一部言。此比丘有罪。一部言。此比丘<a class="t" id="0214b09"></a>無罪。一部言。如法擯。一部言。不如法擯。一<a class="t" id="0214b10"></a>部言。不如法擯可破。一部言。如法擯不可破。<a class="t" id="0214b11"></a>如是相言<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍不息。僧遂破作二部。諸比丘<a class="t" id="0214b12"></a>以是事向佛廣說。佛即時<span class="gaiji">却<!--gaiji,卻,1[去*ㄗ],2&#x5374;,3-->
</span>隨順比丘及擯<a class="t" id="0214b13"></a>比丘令小遠去。語諸作擯比丘。汝等若事無<a class="t" id="0214b14"></a>因緣根本。彼不自首。不應作擯。何以故。有<a class="t" id="0214b15"></a>比丘犯可悔過罪。諸比丘憐愍。欲益利安樂<a class="t" id="0214b16"></a>故。語其過罪。教令如法悔過。是比丘樂持戒<a class="t" id="0214b17"></a>有慚愧。多知多識。有大力勢多人佐助。有如<a class="t" id="0214b18"></a>是人。僧先應思惟。有五法。不應作擯。何等<a class="t" id="0214b19"></a>五。若我等與是比丘作不見擯。不共說戒及<a class="t" id="0214b20"></a>僧羯磨不共怛<span class="gaiji">鉢<!--gaiji,缽,1[金*本],2&#x9262;,3-->
</span>那。不共中食。不隨上座起<a class="t" id="0214b21"></a>禮迎送。以是因緣故。<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言。僧破僧諍僧<a class="t" id="0214b22"></a>別僧異。諸比丘亦應思惟。有是五法故。不應<a class="t" id="0214b23"></a>作擯。又比丘犯可悔過罪。諸比丘憐愍。欲<a class="t" id="0214b24"></a>益利安樂故。語其過罪。教令如法悔過。是<a class="t" id="0214b25"></a>比丘樂持戒有慚愧。少知識無大勢力無多<a class="t" id="0214b26"></a>相助。四邊住處少知識共語共事者。佛言。僧<a class="t" id="0214b27"></a>應先思惟。有五法應擯。何等五。若我等與是<a class="t" id="0214b28"></a>比丘作不見擯。不共說戒及僧羯磨。不共怛<a class="t" id="0214b29"></a><span class="gaiji">鉢<!--gaiji,缽,1[金*本],2&#x9262;,3-->
</span>那。不共中食。不隨上座起禮迎送。以是因<a class="t" id="0214c01"></a>緣故。不起<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言。僧和合無諍無別無異。<a class="t" id="0214c02"></a>思惟是五法已。應作擯。佛如是語已。又<span class="gaiji">却<!--gaiji,卻,1[去*ㄗ],2&#x5374;,3-->
</span>作<a class="t" id="0214c03"></a>擯諸比丘令小遠去。喚隨順擯諸比丘來語<a class="t" id="0214c04"></a>言。汝等比丘。莫為犯罪不自見罪人。何以故。<a class="t" id="0214c05"></a>若比丘犯可悔過罪。諸比丘憐愍。欲益利安<a class="t" id="0214c06"></a>樂故。語其過罪。教令如法悔過。是犯罪比丘。<a class="t" id="0214c07"></a>能思惟五法。如法見罪。何等五。若我是罪不<a class="t" id="0214c08"></a>如法見。僧或與我作不見擯。不得共說戒及<a class="t" id="0214c09"></a>僧羯磨。不得共怛<span class="gaiji">鉢<!--gaiji,缽,1[金*本],2&#x9262;,3-->
</span>那。不得共中食。不得<a class="t" id="0214c10"></a>隨上座受他起禮迎送。何以故。諸比丘樂持<a class="t" id="0214c11"></a>戒有慚愧。不能為我故隨愛隨瞋隨怖隨<a class="t" id="0214c12"></a>癡行。是犯罪人。思惟是五法故。能如法見<a class="t" id="0214c13"></a>罪。</p>
<a class="t" id="0214c14"></a>
<p>
<a class="sc" id="2"></a>
<a class="t-linehead" id="0214c14"></a>
佛在俱舍彌。爾時俱舍彌諸作擯比丘。在界<a class="t" id="0214c15"></a>內說戒作僧羯磨。隨佛所聽羯磨。皆如是作。<a class="t" id="0214c16"></a>諸隨順比丘及擯比丘。亦出界外說戒作僧<a class="t" id="0214c17"></a>羯磨。隨佛所聽羯磨。皆如是作。諸比丘以是<a class="t" id="0214c18"></a>事向佛廣說。佛爾時。即<span class="gaiji">却<!--gaiji,卻,1[去*ㄗ],2&#x5374;,3-->
</span>隨順助擯比丘及<a class="t" id="0214c19"></a>擯比丘令小遠去。問諸作擯比丘。汝等實於<a class="t" id="0214c20"></a>界內共住處。說戒作僧羯磨。隨我所聽羯磨。<a class="t" id="0214c21"></a>皆如是作耶。答言。實爾世尊。又問彼隨順比<a class="t" id="0214c22"></a>丘及擯比丘。出界外說戒作僧羯磨。隨我所<a class="t" id="0214c23"></a>聽羯磨。皆如是作耶。答言。實爾世尊。佛言。善<a class="t" id="0214c24"></a>哉善哉。比丘若汝等。與隨順比丘及擯比丘。<a class="t" id="0214c25"></a>界內共說戒作僧羯磨。隨我所聽羯磨共作<a class="t" id="0214c26"></a>者。是諸羯磨皆名非法。何以故。汝等與彼別<a class="t" id="0214c27"></a>異故。彼不與汝共住。汝等不與彼共住。汝等<a class="t" id="0214c28"></a>不與彼共事。彼不與汝等共事。彼若共汝等。<a class="t" id="0214c29"></a>界內說戒作僧羯磨。隨我所聽羯磨共作者。<a class="t" id="0215a01"></a>皆名非法。何以故。彼與汝等別異故。彼不與<a class="t" id="0215a02"></a>汝等共住。汝等不與彼共住。汝等不與彼共<a class="t" id="0215a03"></a>事。彼亦不與汝等共事。彼所作羯磨亦皆如<a class="t" id="0215a04"></a>法。何以故。彼與汝等別異。不應共住共事故。<a class="t" id="0215a05"></a>有二種不共住。何等二。一者比丘身自作不<a class="t" id="0215a06"></a>共住。二者僧和合如法。與作不共住羯磨。有<a class="t" id="0215a07"></a>二種共住。一者身自作共住。二者僧和合如<a class="t" id="0215a08"></a>法。與作共住羯磨。若苦切擯比丘。捨彼部<a class="t" id="0215a09"></a>眾入此部眾。即應共住。若依止羯磨。驅出羯<a class="t" id="0215a10"></a>磨下意羯磨。比丘捨彼部眾入此部眾。即應<a class="t" id="0215a11"></a>共住。若擯人折伏下意。出界外與解擯者。即<a class="t" id="0215a12"></a>得與所解擯眾共住。佛爾時。遣作擯諸比丘<a class="t" id="0215a13"></a>令小遠去。告諸隨順擯比丘及擯比丘言。汝<a class="t" id="0215a14"></a>等實出界外說戒作僧羯磨。隨我所聽羯<a class="t" id="0215a15"></a>磨。皆如是作耶。答言。實作世尊。又問彼諸<a class="t" id="0215a16"></a>比丘。實在界內說戒作僧羯磨。隨我所聽羯<a class="t" id="0215a17"></a>磨。皆如是作耶。答言。實爾世尊。佛言。善哉<a class="t" id="0215a18"></a>善哉。比丘若汝等。與作擯諸比丘。界外共說<a class="t" id="0215a19"></a>戒作僧羯磨。隨我所聽羯磨共作者。是諸羯<a class="t" id="0215a20"></a>磨皆名非法。何以故。汝等與彼別異故。彼不<a class="t" id="0215a21"></a>共汝等住。汝等不共彼住。汝等不與彼共事。<a class="t" id="0215a22"></a>彼不與汝等共事。彼若共汝等。界外說戒作<a class="t" id="0215a23"></a>僧羯磨。隨我所聽羯摩共作者。皆名非法。<a class="t" id="0215a24"></a>何以故。彼等與汝別異故。彼不與汝等共住。<a class="t" id="0215a25"></a>汝等不與彼共住。汝等不與彼共事。彼亦不<a class="t" id="0215a26"></a>與汝等共事。彼所作羯磨亦皆如法。何以故。<a class="t" id="0215a27"></a>彼與汝等別異。不應共住共事故。有二種不<a class="t" id="0215a28"></a>共住。一者身自作不共住。二者僧和合如法。<a class="t" id="0215a29"></a>與作不共住羯磨。有二種共住。一者身自作<a class="t" id="0215b01"></a>共住。二者僧和合如法。與作共住羯磨。若苦<a class="t" id="0215b02"></a>切擯比丘。捨彼部眾入此部眾。即應共住。<a class="t" id="0215b03"></a>若依止羯磨。驅出羯磨。下意羯磨。得如是<a class="t" id="0215b04"></a>羯磨比丘。捨彼部眾入此部眾。即應共住。<a class="t" id="0215b05"></a>若擯比丘折伏下意。出界外與解擯者。即得<a class="t" id="0215b06"></a>與所解擯眾共住。</p>
<a class="t" id="0215b07"></a>
<p>
<a class="sc" id="3"></a>
<a class="t-linehead" id="0215b07"></a>
佛在俱舍彌。時有一居士。請佛及僧明日食。<a class="t" id="0215b08"></a>佛默然受請。居士知佛默然受已。頭面禮佛<a class="t" id="0215b09"></a>足右遶而去。還舍通夜辦種種多美飲食。早<a class="t" id="0215b10"></a>起敷座處。遣使白佛時到。佛自知時。諸比丘<a class="t" id="0215b11"></a>往居士舍。佛自房住迎食分。諸比丘入居士<a class="t" id="0215b12"></a>舍。<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍事起相言相罵起身惡業。出家人所<a class="t" id="0215b13"></a>不應作。是居士語諸比丘言。大德小住。皆令<a class="t" id="0215b14"></a>就座。自手行水。自與多美飲食。自恣飽滿已。<a class="t" id="0215b15"></a>行澡水畢。取小床坐欲聽說法。上座說法已<a class="t" id="0215b16"></a>從座起去。諸比丘食後還房舉衣<span class="gaiji">鉢<!--gaiji,缽,1[金*本],2&#x9262;,3-->
</span>。往詣佛<a class="t" id="0215b17"></a>所頭面禮佛足<span class="gaiji">却<!--gaiji,卻,1[去*ㄗ],2&#x5374;,3-->
</span>坐一面。諸佛常法。諸比丘<a class="t" id="0215b18"></a>食來。以是語言問訊。飲食多美。眾僧滿<a class="t" id="0215b19"></a>足不。佛即以是語勞問。諸比丘。飲食多美。<a class="t" id="0215b20"></a>僧飽滿不。諸比丘答言。世尊。飲食多美眾僧<a class="t" id="0215b21"></a>飽滿。以上事向佛廣說。佛以是事集比丘僧。<a class="t" id="0215b22"></a>種種因緣訶責言。云何名比丘。入白衣舍起<a class="t" id="0215b23"></a><span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍事。相言相罵起身惡業。出家人所不應<a class="t" id="0215b24"></a>作。佛言。從今別部異眾。不應共相近坐令起<a class="t" id="0215b25"></a>身惡業。如是異眾集時。聽知法比丘令相遠。<a class="t" id="0215b26"></a>敷座中間留一床處。然後說戒作諸羯磨。<a class="t" id="0215b27"></a>及教化比丘尼。</p>
<a class="t" id="0215b28"></a>
<p>
<a class="sc" id="4"></a>
<a class="t-linehead" id="0215b28"></a>
佛在俱舍彌。爾時俱舍彌比丘。<span class="gaiji">憙<!--gaiji,,1[喜/心],2&#x6199;,3-->
</span>
<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言。<a class="t" id="0215b29"></a>佛爾時教化是諸比丘。汝等莫<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言。何<a class="t" id="0215c01"></a>以故。用瞋恨者不滅瞋恨。唯忍辱力乃能滅<a class="t" id="0215c02"></a>之。是中有比丘。白佛言。世尊法王。且置。彼<a class="t" id="0215c03"></a>人惱我云何不報。爾時世尊小<span class="gaiji">却<!--gaiji,卻,1[去*ㄗ],2&#x5374;,3-->
</span>不遠。作是<a class="t" id="0215c04"></a>念。我今得離常喜<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言相罵俱舍彌比<a class="t" id="0215c05"></a>丘所行威儀法則。廣說長壽王經已。即從座<a class="t" id="0215c06"></a>起往支提國。漸漸遊行到舍衛國。爾時俱舍<a class="t" id="0215c07"></a>彌諸賢者。聞佛不<span class="gaiji">憙<!--gaiji,,1[喜/心],2&#x6199;,3-->
</span>俱舍彌比丘<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍言語<a class="t" id="0215c08"></a>所行威儀法則故捨詣他國。作是念。我等應<a class="t" id="0215c09"></a>輕賤是諸比丘少起敬心。作是念已。即便相<a class="t" id="0215c10"></a>語咸共輕賤。不復尊重供養讚歎。敬心轉少。<a class="t" id="0215c11"></a>爾時諸比丘作是念。諸居士輕賤我等。不復<a class="t" id="0215c12"></a>尊重供養讚歎。敬心轉少。我等何不往舍衛<a class="t" id="0215c13"></a>國詣佛所。作是念已。隨意住竟持衣<span class="gaiji">鉢<!--gaiji,缽,1[金*本],2&#x9262;,3-->
</span>。往<a class="t" id="0215c14"></a>舍衛國詣佛所。長老舍利弗。聞俱舍彌諸比<a class="t" id="0215c15"></a>丘喜<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言彼諸賢者不復尊重供養讚<a class="t" id="0215c16"></a>歎起慢心故來向舍衛國。聞已往詣佛所。頭<a class="t" id="0215c17"></a>面禮佛足<span class="gaiji">却<!--gaiji,卻,1[去*ㄗ],2&#x5374;,3-->
</span>坐一面。白佛言。世尊。俱舍彌比<a class="t" id="0215c18"></a>丘<span class="gaiji">憙<!--gaiji,,1[喜/心],2&#x6199;,3-->
</span>
<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言。彼諸賢者。不復尊重供養讚<a class="t" id="0215c19"></a>歎。起慢心故。便來向此。世尊。我等於此比<a class="t" id="0215c20"></a>丘。當應何所作。佛語舍利弗。是中有說非<a class="t" id="0215c21"></a>法者。不應尊重供養讚歎。有說法者。應尊重<a class="t" id="0215c22"></a>供養讚歎。舍利弗白佛言。世尊。我等云何知<a class="t" id="0215c23"></a>說非法者說法者。佛語舍利弗。若比丘非法<a class="t" id="0215c24"></a>說法。法說非法。非律說律。律說非律。犯說非<a class="t" id="0215c25"></a>犯。非犯說犯。輕說重。重說輕。無殘說有殘。<a class="t" id="0215c26"></a>有殘說無殘。常所行法。說非常所行法。非常<a class="t" id="0215c27"></a>所行法。說是常所行法。說言非說。非說言說。<a class="t" id="0215c28"></a>是名說非法者。不應尊重供養讚歎。不應教<a class="t" id="0215c29"></a>讀誦經法答所問疑。不應從受讀誦經法從<a class="t" id="0216a01"></a>問所疑。不應與衣<span class="gaiji">鉢<!--gaiji,缽,1[金*本],2&#x9262;,3-->
</span>戶鉤時藥時分藥七日<a class="t" id="0216a02"></a>藥盡形藥。亦不應從受衣<span class="gaiji">鉢<!--gaiji,缽,1[金*本],2&#x9262;,3-->
</span>戶鉤時藥時分<a class="t" id="0216a03"></a>藥七日藥盡形藥。舍利弗。若比丘非法說<a class="t" id="0216a04"></a>非法。法說法。非律說非律。律說律。犯說<a class="t" id="0216a05"></a>犯。非犯說非犯。輕說輕。重說重。無殘說無<a class="t" id="0216a06"></a>殘。有殘說有殘。常所行法。說是常所行法。非<a class="t" id="0216a07"></a>常所行法。說非常所行法。說言是說。非說言<a class="t" id="0216a08"></a>非說。是名說法者。應尊重供養讚歎。應教<a class="t" id="0216a09"></a>讀誦經法答所問疑。亦應從受讀誦經法。<a class="t" id="0216a10"></a>從問所疑。應與衣<span class="gaiji">鉢<!--gaiji,缽,1[金*本],2&#x9262;,3-->
</span>戶鉤時藥時分藥七日<a class="t" id="0216a11"></a>藥盡形藥。亦應從受衣<span class="gaiji">鉢<!--gaiji,缽,1[金*本],2&#x9262;,3-->
</span>戶鉤時藥時分藥<a class="t" id="0216a12"></a>七日藥盡形藥。一切盡應與床臥具。長老目<a class="t" id="0216a13"></a>連。阿那律。難提。金毘羅。亦如是問。爾時摩<a class="t" id="0216a14"></a>訶波闍波提比丘尼。聞俱舍彌比丘<span class="gaiji">憙<!--gaiji,,1[喜/心],2&#x6199;,3-->
</span>
<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍<a class="t" id="0216a15"></a>相言彼諸賢者不尊重供養起慢心故來向舍<a class="t" id="0216a16"></a>衛國。聞已往詣佛所。頭面禮足在一面立。白<a class="t" id="0216a17"></a>佛言。世尊。俱舍彌比丘<span class="gaiji">憙<!--gaiji,,1[喜/心],2&#x6199;,3-->
</span>
<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言。彼諸賢<a class="t" id="0216a18"></a>者。不尊重供養讚歎。起慢心故。便來向此。世<a class="t" id="0216a19"></a>尊。我等於此比丘。當應何所作。佛言。瞿曇<a class="t" id="0216a20"></a>彌。是中有說非法者。不應敬重供養讚歎。有<a class="t" id="0216a21"></a>說法者。應敬重供養。瞿曇彌言。云何知說<a class="t" id="0216a22"></a>非法者說法者。佛告瞿曇彌。善聽。若比丘<a class="t" id="0216a23"></a>非法說法。法說非法。非律說律。律說非律。犯<a class="t" id="0216a24"></a>說非犯。非犯說犯。重說輕。輕說重。無殘說<a class="t" id="0216a25"></a>殘。殘說無殘。常所行法。說非常所行法。非常<a class="t" id="0216a26"></a>所行法。說是常所行法。說言非說。非說言說。<a class="t" id="0216a27"></a>是名說非法者。不應敬重供養讚歎。不應教<a class="t" id="0216a28"></a>讀誦經法答所問疑。不應從受讀誦經法從<a class="t" id="0216a29"></a>問所疑。不應與衣<span class="gaiji">鉢<!--gaiji,缽,1[金*本],2&#x9262;,3-->
</span>戶鉤時藥時分藥七日<a class="t" id="0216b01"></a>藥盡形藥。不應從受衣<span class="gaiji">鉢<!--gaiji,缽,1[金*本],2&#x9262;,3-->
</span>戶鉤時藥時分藥<a class="t" id="0216b02"></a>七日藥盡形藥。不應從是人受半月教誡法。<a class="t" id="0216b03"></a>瞿曇彌。若比丘非法說非法。法說法。非律說<a class="t" id="0216b04"></a>非律。律說律。犯說犯。非犯說非犯。輕說輕。<a class="t" id="0216b05"></a>重說重。無殘說無殘。有殘說有殘。常所行法。<a class="t" id="0216b06"></a>說是常所行法。非常所行法。說非常所行法。<a class="t" id="0216b07"></a>說言是說。非說言非說。是名說法者。應敬重<a class="t" id="0216b08"></a>供養讚歎。教讀誦經法答所問疑。亦應從受<a class="t" id="0216b09"></a>讀誦經法從問所疑。應與衣<span class="gaiji">鉢<!--gaiji,缽,1[金*本],2&#x9262;,3-->
</span>戶鉤時藥時<a class="t" id="0216b10"></a>分藥七日藥盡形藥。亦應從是人受衣<span class="gaiji">鉢<!--gaiji,缽,1[金*本],2&#x9262;,3-->
</span>戶<a class="t" id="0216b11"></a>鉤時藥時分藥七日藥盡形藥。應從是人受<a class="t" id="0216b12"></a>半月教誡法。翅舍瞿曇彌比丘尼。優<span class="gaiji">鉢<!--gaiji,缽,1[金*本],2&#x9262;,3-->
</span>羅花<a class="t" id="0216b13"></a>色比丘尼。周那難陀比丘尼。頻頭比丘尼。脂<a class="t" id="0216b14"></a>梨沙彌尼亦如是問。憍薩羅王波斯匿。聞俱<a class="t" id="0216b15"></a>舍彌比丘<span class="gaiji">憙<!--gaiji,,1[喜/心],2&#x6199;,3-->
</span>
<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言彼諸賢者不尊重供養<a class="t" id="0216b16"></a>故來向此國。聞已往詣佛所。頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>坐<a class="t" id="0216b17"></a>一面。白佛言。世尊。我等當應何所作。佛言。<a class="t" id="0216b18"></a>大王。是中有說非法者。不應敬重供養。有說<a class="t" id="0216b19"></a>法者應供養。世尊。云何知說法者說非法<a class="t" id="0216b20"></a>者。佛言。大王。應聽兩人語。若比丘非法說法<a class="t" id="0216b21"></a>法說非法。是名說非法者。不應敬重供養讚<a class="t" id="0216b22"></a>歎。不應教讀誦經法答所問疑。不應從受讀<a class="t" id="0216b23"></a>誦經法從問所疑。不應與衣<span class="gaiji">鉢<!--gaiji,缽,1[金*本],2&#x9262;,3-->
</span>戶鉤時藥時<a class="t" id="0216b24"></a>分藥七日藥盡形藥。大王。若有比丘。非法說<a class="t" id="0216b25"></a>非法。法說是法。應恭敬供養讚歎教讀誦經<a class="t" id="0216b26"></a>法答所問疑。亦應從受讀誦經法從問所疑。<a class="t" id="0216b27"></a>應與衣<span class="gaiji">鉢<!--gaiji,缽,1[金*本],2&#x9262;,3-->
</span>戶鉤時藥時分藥七日藥盡形藥。<a class="t" id="0216b28"></a>大王。應與一切二部僧飲食。大居士須達<a class="t" id="0216b29"></a>多。阿難邠坻梨師達多。富羅那亦如是問。<a class="t" id="0216c01"></a>末利夫人。聞俱舍彌比丘<span class="gaiji">憙<!--gaiji,,1[喜/心],2&#x6199;,3-->
</span>
<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言彼諸<a class="t" id="0216c02"></a>賢者不尊重供養讚歎故來向此國。聞已往<a class="t" id="0216c03"></a>詣佛所。頭面禮佛足<span class="gaiji">却<!--gaiji,卻,1[去*ㄗ],2&#x5374;,3-->
</span>坐一面。白佛言。世尊。<a class="t" id="0216c04"></a>我等於此比丘。當應何所作。佛言。末利夫<a class="t" id="0216c05"></a>人。是中有說非法者。不應尊重供養讚歎。有<a class="t" id="0216c06"></a>說法者。應尊重供養讚歎。世尊。我等云何<a class="t" id="0216c07"></a>知說法者說非法者。佛言。末利夫人。應聽<a class="t" id="0216c08"></a>兩人語。若比丘非法說法。法說非法。是名<a class="t" id="0216c09"></a>說非法者。不應尊重供養讚歎。不應教讀誦<a class="t" id="0216c10"></a>經法答所問疑。不應從受讀誦經法從問所<a class="t" id="0216c11"></a>疑。不應與衣<span class="gaiji">鉢<!--gaiji,缽,1[金*本],2&#x9262;,3-->
</span>戶鉤時藥時分藥七日藥盡<a class="t" id="0216c12"></a>形藥。末利夫人。若比丘非法說非法。法說<a class="t" id="0216c13"></a>是法。是名說法者。應尊重供養讚歎教讀誦<a class="t" id="0216c14"></a>經法答所問疑。亦應從受讀誦經法從問所<a class="t" id="0216c15"></a>疑。應與衣<span class="gaiji">鉢<!--gaiji,缽,1[金*本],2&#x9262;,3-->
</span>戶鉤時藥時分藥七日藥盡形<a class="t" id="0216c16"></a>藥。應與一切二部僧飲食。毘舍佉鹿子母。<a class="t" id="0216c17"></a>布薩多居士婦。修闍多居士婦。亦如是問。</p>
<a class="t" id="0216c18"></a>
<p>
<a class="sc" id="5"></a>
<a class="t-linehead" id="0216c18"></a>
爾時長老舍利弗。聞俱舍彌比丘<span class="gaiji">憙<!--gaiji,,1[喜/心],2&#x6199;,3-->
</span>
<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相<a class="t" id="0216c19"></a>言故已來入界。聞已往詣佛所。頭面禮佛足<a class="t" id="0216c20"></a><span class="gaiji">却<!--gaiji,卻,1[去*ㄗ],2&#x5374;,3-->
</span>坐一面。白佛言。世尊。俱舍彌比丘<span class="gaiji">憙<!--gaiji,,1[喜/心],2&#x6199;,3-->
</span>
<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍<a class="t" id="0216c21"></a>相言來入此界。我等云何與臥具分。佛言。我<a class="t" id="0216c22"></a>先說應與臥具。隨彼部上座。先與臥具。舍利<a class="t" id="0216c23"></a>弗受佛教已。隨彼上座先與臥具。</p>
<a class="t" id="0216c24"></a>
<p>
<a class="sc" id="6"></a>
<a class="t-linehead" id="0216c24"></a>
佛在俱舍彌。爾時得擯比丘獨行獨住作是<a class="t" id="0216c25"></a>思惟。為我故。眾僧<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言僧破僧諍僧別<a class="t" id="0216c26"></a>僧異。是中有比丘言。是人有罪。有言。是人無<a class="t" id="0216c27"></a>罪。有言。如法擯。有言。不如法擯。有言。如法<a class="t" id="0216c28"></a>擯。不可破。有言。不如法擯可破。皆為我故。<a class="t" id="0216c29"></a>我實犯罪。如法擯不可破。今當云何。作是思<a class="t" id="0217a01"></a>惟已。到隨順比丘所言。我獨行獨住作是思<a class="t" id="0217a02"></a>惟。為我故。僧<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言僧破僧諍僧別僧異。<a class="t" id="0217a03"></a>是中有比丘言。是人有罪。有言。是人無罪。有<a class="t" id="0217a04"></a>言。如法擯。有言。不如法擯。有言。如法擯不<a class="t" id="0217a05"></a>可破。有言。不如法擯可破。皆為我故。我實犯<a class="t" id="0217a06"></a>罪。如法擯不可破。我今云何。隨順諸比丘即<a class="t" id="0217a07"></a>將擯比丘。到作擯諸比丘所言。是擯比丘到<a class="t" id="0217a08"></a>我所言。我獨行獨住作是思惟。為我故。僧<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>
<a class="t" id="0217a09"></a>
諍相言僧破僧諍僧別僧異。是中有比丘言。<a class="t" id="0217a10"></a>是人有罪。有言。是人無罪。有言。如法擯。有<a class="t" id="0217a11"></a>言。不如法擯。有言。如法擯不可破。有言。不<a class="t" id="0217a12"></a>如法擯可破。皆為我故。我實犯罪。如法擯不<a class="t" id="0217a13"></a>可破。我今云何。作擯諸比丘。即將擯比丘及<a class="t" id="0217a14"></a>隨順諸比丘。往詣佛所頭面禮佛足<span class="gaiji">却<!--gaiji,卻,1[去*ㄗ],2&#x5374;,3-->
</span>坐一<a class="t" id="0217a15"></a>面。白佛言。世尊。是隨順比丘。將擯比丘。至<a class="t" id="0217a16"></a>我等所言。是擯比丘言。我獨行獨住作是思<a class="t" id="0217a17"></a>惟。為我故。僧<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言僧破僧諍僧別僧異。<a class="t" id="0217a18"></a>是中有比丘言。是人有罪。有言。是人無罪。有<a class="t" id="0217a19"></a>言。如法擯。有言。不如法擯。有言。如法擯不<a class="t" id="0217a20"></a>可破。有言。不如法擯可破。皆為我故。我實犯<a class="t" id="0217a21"></a>罪。如法擯不可破。我今云何。佛言。是比丘實<a class="t" id="0217a22"></a>犯罪。如法擯不可破。若是比丘。心悔折伏自<a class="t" id="0217a23"></a>首者。應與解擯。解擯法者。一心和合僧。是擯<a class="t" id="0217a24"></a>比丘應從坐起偏袒右肩。脫革屣<span class="gaiji">［跳－兆＋互］<!--gaiji,,1[跳-兆+互],2&#x27FDF;,3-->
</span>跪合掌<a class="t" id="0217a25"></a>作是言。大德僧憶念。為我故。僧<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言僧<a class="t" id="0217a26"></a>破僧諍僧別僧異。是中有比丘言。是人犯罪。<a class="t" id="0217a27"></a>有言是人無罪。有言。如法擯。有言。不如法<a class="t" id="0217a28"></a>擯。有言。如法擯不可破。有言。不如法擯可<a class="t" id="0217a29"></a>破。皆為我故。我某甲比丘實犯罪。如法擯<a class="t" id="0217b01"></a>不可破。我今心悔折伏自首從僧乞解擯我<a class="t" id="0217b02"></a>比丘某甲。心悔折伏自首。僧當與我解擯。憐<a class="t" id="0217b03"></a>愍故。第二第三亦如是乞。即時一比丘。僧中<a class="t" id="0217b04"></a>唱言。大德僧聽。是擯比丘某甲言。為我故。僧<a class="t" id="0217b05"></a><span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言僧破僧諍僧別僧異。是中有比丘<a class="t" id="0217b06"></a>言。是人有罪。有言。是人無罪。有言。如法擯。<a class="t" id="0217b07"></a>有言。不如法擯。有言。如法擯不可破。有言。<a class="t" id="0217b08"></a>不如法擯可破。皆為我故。我實犯罪。如法擯<a class="t" id="0217b09"></a>不可破。是擯比丘某甲。心悔折伏自首。今從<a class="t" id="0217b10"></a>僧乞解擯。若僧時到僧忍聽。與某甲比丘解<a class="t" id="0217b11"></a>擯。是名白。大德僧聽。是擯比丘某甲言。為我<a class="t" id="0217b12"></a>故。僧<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言僧破僧諍僧別僧異。是中有<a class="t" id="0217b13"></a>比丘言。是人有罪。有言。是人無罪。有言。如<a class="t" id="0217b14"></a>法擯。有言。不如法擯。有言。如法擯不可破。<a class="t" id="0217b15"></a>有言。不如法擯可破。皆為我故。我實犯罪。如<a class="t" id="0217b16"></a>法擯不可破。是擯比丘某甲。心悔折伏自首。<a class="t" id="0217b17"></a>僧今與某甲比丘解擯。誰諸長老忍聽。與<a class="t" id="0217b18"></a>某甲比丘解擯者默然。不忍者說。如是白四<a class="t" id="0217b19"></a>羯磨。僧與某甲比丘解擯竟。僧忍默然故。<a class="t" id="0217b20"></a>是事如是持。</p>
<a class="t" id="0217b21"></a>
<p>
<a class="sc" id="7"></a>
<a class="t-linehead" id="0217b21"></a>
佛在俱舍彌。爾時彼比丘獨行獨住作是思<a class="t" id="0217b22"></a>惟。為我故。僧<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言僧破僧諍僧別僧<a class="t" id="0217b23"></a>異。是中有比丘言。是人有罪。有言。是人無<a class="t" id="0217b24"></a>罪。有言。如法擯。有言。不如法擯。有言。如法<a class="t" id="0217b25"></a>擯不可破。有言。不如法擯可破。皆為我故。我<a class="t" id="0217b26"></a>實犯罪。如法擯不可破。我心悔折伏自首。僧<a class="t" id="0217b27"></a>已與我解擯。我今應入僧中共作和合。作是<a class="t" id="0217b28"></a>思惟已。往隨順諸比丘所言。我獨行獨住作<a class="t" id="0217b29"></a>是思惟。為我故。僧<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言僧破僧諍僧別<a class="t" id="0217c01"></a>僧異。是中有比丘言。是人有罪。有言。是人無<a class="t" id="0217c02"></a>罪。有言。如法擯。有言。不如法擯。有言。如法<a class="t" id="0217c03"></a>擯不可破。有言。不如法擯可破。皆為我故。我<a class="t" id="0217c04"></a>實犯罪。如法擯不可破。我心悔折伏自首。僧<a class="t" id="0217c05"></a>已與我解擯。我今應入僧中共作和合隨順<a class="t" id="0217c06"></a>諸比丘即將是比丘。往詣作擯比丘所言。是<a class="t" id="0217c07"></a>比丘言。我獨行獨住作是思惟。為我故。僧<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>
<a class="t" id="0217c08"></a>
諍相言僧破僧諍僧別僧異。是中有比丘言。<a class="t" id="0217c09"></a>是人有罪。有言。無罪。有言。如法擯。有言。不<a class="t" id="0217c10"></a>如法擯。有言。如法擯不可破。有言。不如法<a class="t" id="0217c11"></a>擯可破。皆為我故。我實犯罪。如法擯不可破。<a class="t" id="0217c12"></a>我心悔折伏自首故。僧已與我解擯。我今應<a class="t" id="0217c13"></a>入僧中共作和合。作擯諸比丘。即將是比丘<a class="t" id="0217c14"></a>及隨順諸比丘。往詣佛所頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>坐一<a class="t" id="0217c15"></a>面。白佛言。世尊。是隨順諸比丘將是比丘到<a class="t" id="0217c16"></a>我所言。是比丘說。我獨行獨住作是思惟為<a class="t" id="0217c17"></a>我故。僧<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言僧破僧諍僧別僧異。是中<a class="t" id="0217c18"></a>有比丘言。是人有罪。有言。無罪。有言。如法<a class="t" id="0217c19"></a>擯。有言。不如法擯。有言。如法擯不可破。有<a class="t" id="0217c20"></a>言。不如法擯可破。皆為我故。我實有罪。如法<a class="t" id="0217c21"></a>擯不可破。我心悔折伏自首故。僧已與我解<a class="t" id="0217c22"></a>擯。我今應入僧中作和合。佛言。善哉善哉諸<a class="t" id="0217c23"></a>比丘。汝為和合因緣故。細求是事。如破一毛<a class="t" id="0217c24"></a>為百分。莫為破僧因緣細求是事。佛言。應共<a class="t" id="0217c25"></a>作和合若布薩時未到。應僧中唱言。大德僧<a class="t" id="0217c26"></a>聽。今僧為和合故。若僧時到僧忍聽。今非<a class="t" id="0217c27"></a>布薩時。作布薩說波羅提木叉為眾僧和合<a class="t" id="0217c28"></a>故。是名白。即時作布薩說波羅提木叉。<span class="rule-number">八法中俱舍彌法第二竟</span><a class="t" id="0217c29"></a></p>
<a class="t" id="0218a01"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>