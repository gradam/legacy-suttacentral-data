<!DOCTYPE html>
<html data-prev="lzh-sarv-ve2b" data-next="lzh-sarv-ve4b">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-ve3b">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<h1 class="mirror-row">
<span class="mirror-left">Vinaya Ekottara 3b</span>
<span class="mirror-right">三法初</span> </h1>
</div>
<p>
<a class="sc" id="1"></a>
<a class="t-linehead" id="0370b08"></a>
有三毘尼。貪欲毘尼。瞋恚毘尼。愚癡毘尼。有<a class="t" id="0370b09"></a>三非毘尼。非貪欲毘尼。非瞋恚毘尼。非愚癡<a class="t" id="0370b10"></a>毘尼。有三羯磨。白羯磨白二羯磨白四羯磨。<a class="t" id="0370b11"></a>有三應屏處。大便小便嚼楊枝。有三犯。貪欲<a class="t" id="0370b12"></a>犯瞋恚犯愚癡犯。有三共住。犯者不犯者自<a class="t" id="0370b13"></a>說者。有三別住。犯者不犯者自說者。有三<a class="t" id="0370b14"></a>世所供養。謂如來至真等正覺。漏盡阿羅漢。<a class="t" id="0370b15"></a>轉輪聖王。有三華供養。有三香供養。有三<a class="t" id="0370b16"></a>伎樂供養。有三幡供養。有三蓋供養。有三<a class="t" id="0370b17"></a>繒供養。有三世所尊敬。謂如來至真等正覺<a class="t" id="0370b18"></a>漏盡阿羅漢。轉輪聖王。有三同意上中下。上<a class="t" id="0370b19"></a>同意者。應上中下同意。中同意者。不應上同<a class="t" id="0370b20"></a>意。應中下同意。下同意者。應下同意。不應上<a class="t" id="0370b21"></a>中同意。上同意者。作上中下同意好。中同意<a class="t" id="0370b22"></a>者。作中下同意好。若作上同意者不好。下同<a class="t" id="0370b23"></a>意者。作下同意好。若作上中同意者不好。上<a class="t" id="0370b24"></a>同意者。應作上中下同意取。中同意者。應作<a class="t" id="0370b25"></a>中下同意取。不應上同意取。下同意者。應下<a class="t" id="0370b26"></a>同意取。不應上中同意取。有三知。知犯知不<a class="t" id="0370b27"></a>犯知制戒。<span class="rule-number">三法竟</span></p>
<a class="t" id="0370b28"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>