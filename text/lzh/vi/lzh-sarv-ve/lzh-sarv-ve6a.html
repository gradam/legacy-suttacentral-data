<!DOCTYPE html>
<html data-prev="lzh-sarv-ve5a" data-next="lzh-sarv-ve7a">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-ve6a">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<h1 class="mirror-row">
<span class="mirror-left">Vinaya Ekottara 6a</span>
<span class="mirror-right">六法初</span> </h1>
</div>
<p>
<a class="sc" id="1"></a>
<a class="t-linehead" id="0367a07"></a>
有六諍本。一者瞋恨不語。二者惡性欲害。三<a class="t" id="0367a08"></a>者貪嫉。四者諂曲。五者無慚愧。六者惡欲邪<a class="t" id="0367a09"></a>見。是名六諍本。有六教法。應隨不應逆。和上<a class="t" id="0367a10"></a>教。阿闍梨教。眾僧教王教。若王等教。闥利吒<a class="t" id="0367a11"></a>比丘教。是名六教不應逆。有六羯磨。白羯磨。<a class="t" id="0367a12"></a>白二羯磨。白四羯磨。僧羯磨。闥利吒比丘羯<a class="t" id="0367a13"></a>磨。說戒羯磨。是名六羯磨。有六學。增上戒。<a class="t" id="0367a14"></a>增上意。增上智。增上威儀增上毘尼。增上波<a class="t" id="0367a15"></a>羅提木叉。是名六學。有六請。僧請眾人請。人<a class="t" id="0367a16"></a>請<span class="gaiji">鉢<!--gaiji,缽,1[金*本],2&#x9262;,3-->
</span>請。衣請食請。是名六請。有六不具足。戒<a class="t" id="0367a17"></a>不具足。見不具足。命不具足。威儀不具足。自<a class="t" id="0367a18"></a>不具足。他不具足。是名六不具足。有六具足。<a class="t" id="0367a19"></a>戒具足。見具足。命具足。威儀具足。自具足。他<a class="t" id="0367a20"></a>具足。是名六具足。時長老優波離。往到佛所<a class="t" id="0367a21"></a>頭面禮足在一面立已白佛言。善哉世尊。願略<a class="t" id="0367a22"></a>說法要。令我知是法是毘尼是佛教。佛語優<a class="t" id="0367a23"></a>波離。若法隨欲不隨無欲。隨和合不隨不和<a class="t" id="0367a24"></a>合隨過不隨無過。隨增長不隨不增長。隨往<a class="t" id="0367a25"></a>來不隨不往來。隨煩惱不隨無煩惱。汝知是<a class="t" id="0367a26"></a>非法非毘尼非佛教。又優波離。有法隨無欲<a class="t" id="0367a27"></a>不隨欲隨不和合不隨和合。隨無過不隨過。<a class="t" id="0367a28"></a>隨不增長不隨增長。隨不往來不隨往來。隨<a class="t" id="0367a29"></a>非煩惱不隨煩惱。汝知是法是毘尼是佛教。<a class="t" id="0367b01"></a>長老阿那律。往到佛所頭面作禮白佛言。善<a class="t" id="0367b02"></a>哉世尊。願略說法。令我知是法是毘尼是<a class="t" id="0367b03"></a>佛教。佛言。善哉。若法隨貪不隨無貪。隨無厭<a class="t" id="0367b04"></a>不隨厭。隨多欲不隨少欲。隨不知足不隨知<a class="t" id="0367b05"></a>足。隨惡見不隨不惡見。阿那律。汝知是非法<a class="t" id="0367b06"></a>非毘尼非佛教。阿那律。若法隨無貪不隨貪。<a class="t" id="0367b07"></a>隨厭不隨無厭。隨少欲不隨多欲。隨知足不<a class="t" id="0367b08"></a>隨不知足。隨不惡見不隨惡見。汝知是法是<a class="t" id="0367b09"></a>毘尼是佛教。如優波離所問。大愛道亦如是<a class="t" id="0367b10"></a>問。如長老阿那律所問。<span class="gaiji">鷄<!--gaiji,雞,1[奚*鳥],2&#x9DC4;,3-->
</span>舍瞿曇彌亦如是<a class="t" id="0367b11"></a>問。有六現前。僧現前。眾人現前。人現前。和<a class="t" id="0367b12"></a>上現前。阿闍梨現前戒現前。是名六現前。</p>
<a class="t" id="0367b13"></a>
<p>
<a class="sc" id="2"></a>
<a class="t-linehead" id="0367b13"></a>
有六取。劫取盜取。詐取受寄取。詆謾取如<a class="t" id="0367b14"></a>法取。是名六取。有六和攝法。以修身慈勸梵<a class="t" id="0367b15"></a>行者。尊重敬愛思惟攝取。發起精進向一泥<a class="t" id="0367b16"></a>洹。口慈意慈亦復如是。如法得施衣<span class="gaiji">鉢<!--gaiji,缽,1[金*本],2&#x9262;,3-->
</span>。餘物<a class="t" id="0367b17"></a>施諸梵行。尊重敬愛思惟攝取。發起精進向<a class="t" id="0367b18"></a>一泥洹。護戒不缺不犯不退。清淨滿足為佛<a class="t" id="0367b19"></a>所歎。能盡受持勸諸梵行。尊重敬愛思惟攝<a class="t" id="0367b20"></a>取。發起精進向一泥洹。所得正見能出正要。<a class="t" id="0367b21"></a>勸諸梵行。尊重敬愛思惟攝取。發起精進向<a class="t" id="0367b22"></a>一泥洹。是名六和攝法。<span class="rule-number">六法竟</span></p>
<a class="t" id="0367b23"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>