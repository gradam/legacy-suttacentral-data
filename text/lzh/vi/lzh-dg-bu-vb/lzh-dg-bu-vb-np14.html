<!DOCTYPE html>
<html data-prev="lzh-dg-bu-vb-np13" data-next="lzh-dg-bu-vb-np15">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-np14">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 14</span>
<span class="mirror-right">尼薩耆波逸提1四</span> </h1>
</div>
<p>
<a class="sc" id="1"></a>
<a class="t-linehead" id="0615c09"></a>
◎爾時佛在舍衛國祇樹給孤獨園。時六群<a class="t" id="0615c10"></a>比丘嫌臥具或重或輕。或嫌薄或嫌厚。不<a class="t" id="0615c11"></a>捨故臥具更作新者。彼如是常營求臥具<a class="t" id="0615c12"></a>藏積眾多。時諸比丘聞。中有少欲知足行頭<a class="t" id="0615c13"></a>陀樂學戒知慚愧者。嫌責六群比丘言。<a class="t" id="0615c14"></a>云何嫌故臥具。或輕或重或薄或厚。不捨<a class="t" id="0615c15"></a>故者而更作新臥具臥具眾多。嫌責已往<a class="t" id="0615c16"></a>世尊所。頭面禮足在一面坐。以此因緣具<a class="t" id="0615c17"></a>白世尊。世尊以此因緣集比丘僧。無數方<a class="t" id="0615c18"></a>便訶責六群比丘。汝所為非。非威儀非沙<a class="t" id="0615c19"></a>門法非淨行非隨順行。所不應為。云何<a class="t" id="0615c20"></a>六群比丘嫌臥具或輕或重或薄或厚。作新<a class="t" id="0615c21"></a>臥具而藏積眾多。時世尊以無數方便呵<a class="t" id="0615c22"></a>責已。告諸比丘言。此六群比丘癡人多種<a class="t" id="0615c23"></a>有漏處最初犯戒。自今已去與比丘結戒。集<a class="t" id="0615c24"></a>十句義乃至正法久住。欲說戒者當如是<a class="t" id="0615c25"></a>說。若比丘作新臥具持至六年若減六年。<a class="t" id="0615c26"></a>不捨故更作新臥具尼薩耆波逸提。如是<a class="t" id="0615c27"></a>世尊與比丘結戒。時有比丘得乾痟病。有<a class="t" id="0615c28"></a>糞掃臥具極重。有小因緣欲出人間遊行。<a class="t" id="0615c29"></a>內自思念。世尊制戒。若比丘作新臥具持<a class="t" id="0616a01"></a>至六年若減六年。不捨故臥具更作新者<a class="t" id="0616a02"></a>尼薩耆波逸提。我今得乾痟病。此臥具重。<a class="t" id="0616a03"></a>有小因緣欲人間遊行。我當云何。語諸比<a class="t" id="0616a04"></a>丘言。大德。我今乾痟病。有糞掃臥具極重。<a class="t" id="0616a05"></a>有小因緣事須人間遊行不堪持行。諸<a class="t" id="0616a06"></a>大德與我白世尊。世尊若有教<span class="gaiji">勅
<!--gaiji,敕,1[束*力],2&#x52C5;,3-->
</span>我當奉<a class="t" id="0616a07"></a>行。諸比丘聞此語已。往世尊所頭面禮<a class="t" id="0616a08"></a>足在一面坐。以此因緣具白世尊。世尊爾<a class="t" id="0616a09"></a>時集諸比丘告言。自今已去聽僧與彼比<a class="t" id="0616a10"></a>丘作白二羯磨。此比丘當往僧中偏露右<a class="t" id="0616a11"></a>肩脫革屣向上座禮。右膝著地合掌作如<a class="t" id="0616a12"></a>是白。大德僧聽。我某甲比丘得乾痟病。有<a class="t" id="0616a13"></a>小因緣欲至人間遊行。有糞掃臥具極<a class="t" id="0616a14"></a>重不堪持行。我今從僧乞作新臥具羯磨<a class="t" id="0616a15"></a>如是至三。眾中當差堪能羯磨人如上作<a class="t" id="0616a16"></a>如是白。大德僧聽。此某甲比丘得乾痟病。<a class="t" id="0616a17"></a>欲人間遊行。有糞掃臥具重。今從僧乞作<a class="t" id="0616a18"></a>新臥具羯磨。若僧時到僧忍聽。僧與此比丘<a class="t" id="0616a19"></a>作新臥具羯磨。白如是。大德僧聽。此某甲<a class="t" id="0616a20"></a>比丘得乾痟病。有糞掃臥具重。欲人間遊<a class="t" id="0616a21"></a>行。今從僧乞更作新臥具羯磨。今僧與彼<a class="t" id="0616a22"></a>某甲比丘更作新臥具羯磨。誰諸長老忍。僧<a class="t" id="0616a23"></a>與彼某甲比丘更作新臥具者默然。誰不<a class="t" id="0616a24"></a>忍者說僧已忍。與某甲比丘更作新臥具<a class="t" id="0616a25"></a>羯磨竟。僧忍默然故是事如是持。自今已<a class="t" id="0616a26"></a>去當如是說戒。若比丘作新臥具持至六<a class="t" id="0616a27"></a>年若減六年。不捨故更作新者除僧羯磨<a class="t" id="0616a28"></a>尼薩耆波逸提。比丘義如上。若比丘減六年。<a class="t" id="0616a29"></a>不捨故更作新臥具尼薩耆波逸提。作而<a class="t" id="0616b01"></a>不成者突吉羅。若使他作成者尼薩耆波逸<a class="t" id="0616b02"></a>提不成者突吉羅。為他作成不成突吉羅。<a class="t" id="0616b03"></a>此尼薩耆當捨與僧。若眾多人若一人不<a class="t" id="0616b04"></a>得別眾捨若。捨不成捨突吉羅。捨與僧時<a class="t" id="0616b05"></a>應往僧中偏露右肩脫革屣向上座禮。<a class="t" id="0616b06"></a>右膝著地合掌作如是白。大德僧聽。我某<a class="t" id="0616b07"></a>甲比丘減六年。不捨故臥具更作新臥具<a class="t" id="0616b08"></a>犯捨墮。今捨與僧。捨已當懺悔。前受懺人<a class="t" id="0616b09"></a>當作白。大德僧聽。此某甲比丘減六年。不<a class="t" id="0616b10"></a>捨故臥具更作新臥具犯捨墮。今捨與<a class="t" id="0616b11"></a>僧。若僧時到僧忍聽。我受此比丘懺。白如<a class="t" id="0616b12"></a>是。作此白已然後受懺。當語彼比丘言。<a class="t" id="0616b13"></a>自責汝心。比丘報言爾。僧即應還彼比丘<a class="t" id="0616b14"></a>臥具。白二羯磨應如是與。僧中應差堪能<a class="t" id="0616b15"></a>羯磨人如上。作如是白。大德僧聽。此某甲<a class="t" id="0616b16"></a>比丘減六年。不捨故臥具更作新者犯捨<a class="t" id="0616b17"></a>墮。今捨與僧。若僧時到僧忍聽。還此比丘<a class="t" id="0616b18"></a>臥具。白如是。大德僧聽。此某甲比丘減六<a class="t" id="0616b19"></a>年。不捨故臥具更作新者犯捨墮。今捨與<a class="t" id="0616b20"></a>僧。僧今持此臥具還此比丘。誰諸長老忍<a class="t" id="0616b21"></a>僧。持此臥具還此比丘者默然。誰不忍者<a class="t" id="0616b22"></a>說。僧已忍還彼比丘臥具竟。僧忍默然<a class="t" id="0616b23"></a>故是事如是持。是比丘於僧中捨臥具<a class="t" id="0616b24"></a>竟不還者突吉羅。若有人教莫還者突吉<a class="t" id="0616b25"></a>羅。若轉作淨施。若遣與人若數數敷壞若<a class="t" id="0616b26"></a>作非臥具一切突吉羅。比丘尼突吉羅。式<a class="t" id="0616b27"></a>叉摩那沙彌沙彌尼突吉羅。是謂為犯。不<a class="t" id="0616b28"></a>犯者僧聽及滿六年減六年。捨故更作新<a class="t" id="0616b29"></a>者若復無者更自作若他作與若得已成者<a class="t" id="0616b30"></a>無犯。無犯者最初未制戒。癡狂心亂痛惱所<a class="t" id="0616c01"></a>纏。<span class="rule-number">十四竟</span></p>
<a class="t" id="0616c02"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>