<!DOCTYPE html>
<html data-prev="lzh-dg-bu-vb-sk17" data-next="lzh-dg-bu-vb-sk19">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk18">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 18</span><span class="mirror-right">應當學法一十八</span>
</h1>
</div>
<p>
<a class="sc" id="1"></a>
<a class="t-linehead" id="0701b11"></a>
爾時佛在舍衛國祇樹給孤獨園。時六群比<a class="t" id="0701b12"></a>丘。不好覆身行入白衣舍。時諸居士見皆<a class="t" id="0701b13"></a>譏嫌言。此沙門釋子不知慚愧。所著衣服<a class="t" id="0701b14"></a>不好覆身行入白衣舍。如似婆羅門。時諸<a class="t" id="0701b15"></a>比丘聞。其中有少欲知足行頭陀樂學戒<a class="t" id="0701b16"></a>知慚愧者。嫌責六群比丘言。汝等云何不<a class="t" id="0701b17"></a>好覆身行入白衣舍。諸比丘往世尊所。頭<a class="t" id="0701b18"></a>面禮足在一面坐。以此因緣具白世尊。世<a class="t" id="0701b19"></a>尊爾時以此因緣集比丘僧。呵責六群比<a class="t" id="0701b20"></a>丘言。汝所為非。非威儀非沙門法非淨<a class="t" id="0701b21"></a>行非隨順行。所不應為。云何汝等著衣<a class="t" id="0701b22"></a>不好覆身行入白衣舍。爾時世尊以無數<a class="t" id="0701b23"></a>方便呵責已告諸比丘。此癡人多種有漏處<a class="t" id="0701b24"></a>最初犯戒。自今已去與比丘結戒。集十句<a class="t" id="0701b25"></a>義乃至正法久住。欲說戒者當如是說。好<a class="t" id="0701b26"></a>覆身入白衣舍。式叉迦羅尼。比丘義如上。<a class="t" id="0701b27"></a>白衣舍者村落也。不好覆身處處露。若<a class="t" id="0701b28"></a>比丘。故作不好覆身行入白衣舍。犯應懺<a class="t" id="0701b29"></a>突吉羅。以故作犯非威儀突吉羅。若不故<a class="t" id="0701c01"></a>作犯突吉羅。比丘尼突吉羅。式叉摩那沙彌<a class="t" id="0701c02"></a>沙彌尼突吉羅。是謂為犯。不犯者。或時有<a class="t" id="0701c03"></a>如是病。或時被縛。若風吹衣離體無犯。無<a class="t" id="0701c04"></a>犯者。最初未制戒。癡狂心亂痛惱所纏。<span class="rule-number">十八<a class="t" id="0701c05"></a>竟</span></p>
<a class="t" id="0701c06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>