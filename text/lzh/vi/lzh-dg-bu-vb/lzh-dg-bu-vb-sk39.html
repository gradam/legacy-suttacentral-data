<!DOCTYPE html>
<html data-prev="lzh-dg-bu-vb-sk38" data-next="lzh-dg-bu-vb-sk40">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk39">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 39</span><span class="mirror-right">應當學法三十九</span>
</h1>
</div>
<p>
<a class="sc" id="1"></a>
<a class="t-linehead" id="0706c10"></a>
爾時佛在舍衛國祇樹給孤獨園。爾時有居<a class="t" id="0706c11"></a>士。請諸比丘欲設羹飯種種好食供養。即<a class="t" id="0706c12"></a>夜辦具。明日往白時到。諸比丘著衣持<span class="gaiji">鉢
<!--gaiji,缽,1[金*本],2&#x9262;,3-->
</span>
<a class="t" id="0706c13"></a>
往至其家就座而坐。居士手自斟酌飲食。<a class="t" id="0706c14"></a>六群比丘摶飯遙擲口中。居士見已譏嫌<a class="t" id="0706c15"></a>言。此沙門釋子。不知慚愧受取無厭。如似<a class="t" id="0706c16"></a>幻師。時諸比丘。聞其中有少欲知足行頭<a class="t" id="0706c17"></a>陀樂學戒知慚愧者。嫌責如上已往世尊<a class="t" id="0706c18"></a>所。頭面禮足在一面坐。以此因緣具白世<a class="t" id="0706c19"></a>尊。世尊爾時以此因緣集比丘僧。如上呵<a class="t" id="0706c20"></a>責六群比丘。乃至最初犯戒已。告諸比丘<a class="t" id="0706c21"></a>言。自今已去與比丘結戒。集十句義乃至<a class="t" id="0706c22"></a>正法久住。欲說戒者當如是說。不得摶飯<a class="t" id="0706c23"></a>遙擲口中。式叉迦羅尼。若比丘故作遙擲<a class="t" id="0706c24"></a>飯摶口中者。犯應懺突吉羅。以故作故。<a class="t" id="0706c25"></a>犯非威儀突吉羅。若不故作犯突吉羅。比<a class="t" id="0706c26"></a>丘尼乃至沙彌沙彌尼突吉羅。是謂為犯。不<a class="t" id="0706c27"></a>犯者。或時有如是病。若被繫縛擲口中食<a class="t" id="0706c28"></a>者無犯。無犯者。最初未制戒。癡狂心亂痛<a class="t" id="0706c29"></a>惱所纏。<span class="rule-number">三十九竟</span></p>
<a class="t" id="0707a01"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>