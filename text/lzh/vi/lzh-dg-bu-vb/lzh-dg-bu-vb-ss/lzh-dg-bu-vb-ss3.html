<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-ss3">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Saṅghādisesa 3</span>
<span class="mirror-right">僧伽婆尸沙三</span> </h1>
</div>
<a class="t-juannumber" id="juan-3"></a>
<p class="suttainfo">
<span class="t-juanname">四分律卷第三<span class="t-note">（初分之三）</span><a class="t" id="t0581b03"></a><a class="t" id="t0581b04"></a></span><br>
<span class="t-byline">姚秦罽賓三藏佛陀耶舍<a class="t" id="t0581b05"></a>共竺佛念等譯</span><a class="t" id="t0581b06"></a><br>
<span class="t-headname">◎十三僧殘法二</span><a class="t" id="t0581b07"></a></p>
<p>
<a class="sc" id="1"></a>
<a class="t-linehead" id="t-linehead0581b07"></a>
佛在舍衛國。時迦留陀夷。聞世尊所制戒<a class="t" id="t0581b08"></a>不得弄陰墮精不得身相摩觸。便持戶<a class="t" id="t0581b09"></a>鑰在門外立。伺諸婦女若居士家婦女來<a class="t" id="t0581b10"></a>語言。諸妹可入我房看。將至房中已。向<a class="t" id="t0581b11"></a>彼以欲心<span class="gaiji">麁
<!--gaiji,麤,1[色-巴+鹿],2&#x9E81;,3-->
</span>惡語。諸女樂者笑其所言。不<a class="t" id="t0581b12"></a>樂者瞋恚罵詈出房。語諸比丘。大德當知。<a class="t" id="t0581b13"></a>今我所見事非善非法非宜不得時我常<a class="t" id="t0581b14"></a>謂。是處安隱無患無災變無怖懼處。今<a class="t" id="t0581b15"></a>日乃更生畏怖身毛為<span class="gaiji">竪
<!--gaiji,豎,1[豎-豆+立],2&#x7AEA;,3-->
</span>。我等本謂水能<a class="t" id="t0581b16"></a>滅火。而今火從水生。何以知之。迦留陀夷<a class="t" id="t0581b17"></a>見將入房婬欲意<span class="gaiji">麁
<!--gaiji,麤,1[色-巴+鹿],2&#x9E81;,3-->
</span>惡語見向。我在家時<a class="t" id="t0581b18"></a>夫主作<span class="gaiji">麁
<!--gaiji,麤,1[色-巴+鹿],2&#x9E81;,3-->
</span>惡語向我猶不能堪忍。況今出<a class="t" id="t0581b19"></a>家之人惡口如是。時諸比丘聞。其中有少欲<a class="t" id="t0581b20"></a>知足行頭陀樂學戒知慚愧者。呵責迦留<a class="t" id="t0581b21"></a>陀夷廣說如上。已往至世尊所頭面禮足<a class="t" id="t0581b22"></a>在一面坐。以此因緣具白世尊。世尊以此<a class="t" id="t0581b23"></a>因緣集諸比丘。於大眾中知而故問。云何<a class="t" id="t0581b24"></a>迦留陀夷。汝審有此事耶。答言如是。時世<a class="t" id="t0581b25"></a>尊呵責。汝所為非。非威儀非沙門法非<a class="t" id="t0581b26"></a>淨行非隨順行所不應為。世尊以無數方<a class="t" id="t0581b27"></a>便呵責已。告諸比丘。此迦留陀夷癡人。多<a class="t" id="t0581b28"></a>種有漏處最初犯戒。自今已去與諸比丘<a class="t" id="t0581b29"></a>結戒。集十句義乃至正法久住。欲說戒者<a class="t" id="t0581c01"></a>當如是說。若比丘婬欲意與女人<span class="gaiji">麁
<!--gaiji,麤,1[色-巴+鹿],2&#x9E81;,3-->
</span>惡婬欲<a class="t" id="t0581c02"></a>語。隨所說<span class="gaiji">麁
<!--gaiji,麤,1[色-巴+鹿],2&#x9E81;,3-->
</span>惡婬欲語僧伽婆尸沙。比丘<a class="t" id="t0581c03"></a>義如上婬欲意者如上。女人者亦如上。<a class="t" id="t0581c04"></a><span class="gaiji">麁
<!--gaiji,麤,1[色-巴+鹿],2&#x9E81;,3-->
</span>惡者非梵行。婬欲語者稱說二道好惡。若<a class="t" id="t0581c05"></a>自求若教他求。若問若答若解若說若教若<a class="t" id="t0581c06"></a>罵。求者言與我二道作如是如是事。若復<a class="t" id="t0581c07"></a>作餘語。教他求者。若天若梵水神摩醯首<a class="t" id="t0581c08"></a>羅天祐助我。共汝作如是如是事。若復作<a class="t" id="t0581c09"></a>餘語。問者問汝大小便道何似。汝云何與<a class="t" id="t0581c10"></a>夫主共事。云何復與外人共通。若復作餘<a class="t" id="t0581c11"></a>語。答者汝大小便道如是。汝與夫主外人<a class="t" id="t0581c12"></a>共通如是。若復作餘語。解者說者亦如是。<a class="t" id="t0581c13"></a>教者我教汝如是治二道。汝可令夫主外<a class="t" id="t0581c14"></a>人敬愛。若復作餘語。罵者若言汝破壞腐爛<a class="t" id="t0581c15"></a>燒燋墮落與驢作如是。若復作餘語罵。若<a class="t" id="t0581c16"></a>比丘與女人一返<span class="gaiji">麁
<!--gaiji,麤,1[色-巴+鹿],2&#x9E81;,3-->
</span>惡語一僧伽婆尸沙。隨<a class="t" id="t0581c17"></a><span class="gaiji">麁
<!--gaiji,麤,1[色-巴+鹿],2&#x9E81;,3-->
</span>惡語多少說。而了了者一一僧伽婆尸沙。<a class="t" id="t0581c18"></a>不了了者偷蘭遮。若與指印書遣使作相<a class="t" id="t0581c19"></a>令彼女人知者僧伽婆尸沙。不知者偷蘭遮。<a class="t" id="t0581c20"></a>除此大小便道說餘處好惡偷蘭遮。天女<a class="t" id="t0581c21"></a>阿須羅女夜叉女龍女畜生女能變形者黃<a class="t" id="t0581c22"></a>門二形<span class="gaiji">麁
<!--gaiji,麤,1[色-巴+鹿],2&#x9E81;,3-->
</span>惡語令彼知者偷蘭遮。不知者<a class="t" id="t0581c23"></a>突吉羅。若指印若書若遣使若現知相令<a class="t" id="t0581c24"></a>彼知者偷蘭遮。不知者突吉羅。畜生不能<a class="t" id="t0581c25"></a>變形者向說<span class="gaiji">麁
<!--gaiji,麤,1[色-巴+鹿],2&#x9E81;,3-->
</span>惡語者突吉羅。若向男<a class="t" id="t0581c26"></a>子<span class="gaiji">麁
<!--gaiji,麤,1[色-巴+鹿],2&#x9E81;,3-->
</span>惡語突吉羅。若比丘欲意<span class="gaiji">麁<!--gaiji,麤,1[色-巴+鹿],2&#x9E81;,3-->
</span>惡語<span class="gaiji">麁<!--gaiji,麤,1[色-巴+鹿],2&#x9E81;,3-->
</span>惡<a class="t" id="t0581c27"></a>語想僧伽婆尸沙。<span class="gaiji">麁
<!--gaiji,麤,1[色-巴+鹿],2&#x9E81;,3-->
</span>惡語生疑者偷蘭遮。非<a class="t" id="t0581c28"></a><span class="gaiji">麁
<!--gaiji,麤,1[色-巴+鹿],2&#x9E81;,3-->
</span>惡語<span class="gaiji">麁 <!--gaiji,麤,1[色-巴+鹿],2&#x9E81;,3-->
</span>惡語想偷蘭遮。非<span class="gaiji">麁<!--gaiji,麤,1[色-巴+鹿],2&#x9E81;,3-->
</span>惡語疑偷蘭<a class="t" id="t0581c29"></a>遮。人女人女想僧伽婆尸沙。人女疑偷蘭遮。<a class="t" id="t0582a01"></a>人女非人女想偷蘭遮。非人女作人女想偷<a class="t" id="t0582a02"></a>蘭遮。非人女疑偷蘭遮。比丘尼偷蘭遮。式叉<a class="t" id="t0582a03"></a>摩那沙彌沙彌尼突吉羅。是謂為犯。不犯者。<a class="t" id="t0582a04"></a>若為女人說不淨惡露觀。大妹當知。此身<a class="t" id="t0582a05"></a>九瘡九孔九漏九流。九孔者二眼二耳二<a class="t" id="t0582a06"></a>鼻口大小便道。當說此不淨時彼女人謂<a class="t" id="t0582a07"></a>說<span class="gaiji">麁
<!--gaiji,麤,1[色-巴+鹿],2&#x9E81;,3-->
</span>惡語。若說毘尼時言次及此彼謂<span class="gaiji">麁<!--gaiji,麤,1[色-巴+鹿],2&#x9E81;,3-->
</span>
<a class="t" id="t0582a08"></a>
惡語。若從受經。若二人同受若彼問。若同誦<a class="t" id="t0582a09"></a>若戲笑語。若獨語。若疾疾語。若夢中語。欲<a class="t" id="t0582a10"></a>說此錯說彼。一切不犯。不犯者。最初未<a class="t" id="t0582a11"></a>制戒。癡狂心亂痛惱所纏。<span class="rule-number">三竟</span></p>
<a class="t" id="t0582a12"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>