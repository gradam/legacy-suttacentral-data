<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-ss8">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Saṅghādisesa 8</span>
<span class="mirror-right">僧伽婆尸沙八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0587a25"></a>
爾時佛在羅閱祇耆闍崛山中。時尊者沓<a class="t" id="t0587a26"></a>婆摩羅子得阿羅漢。在靜處思惟心自念言。<a class="t" id="t0587a27"></a>此身不牢固我今當以何方便求牢固法<a class="t" id="t0587a28"></a>耶。復作是念我今宜可以力供養分僧臥<a class="t" id="t0587a29"></a>具差次受請飯食耶。時沓婆摩羅子晡時從<a class="t" id="t0587b01"></a>靜處起。整衣服往至世尊所。頭面禮足在<a class="t" id="t0587b02"></a>一面坐。白世尊言。我向在靜處心作是<a class="t" id="t0587b03"></a>念。是身不牢固以何方便求牢固法。我今<a class="t" id="t0587b04"></a>寧可以力供養分僧臥具及差次受請飯食<a class="t" id="t0587b05"></a>耶。世尊告諸比丘。差沓婆摩羅子分僧臥<a class="t" id="t0587b06"></a>具及差次受請飯食。白二羯磨。眾中應差<a class="t" id="t0587b07"></a>堪能羯磨者如上如是白。大德僧聽。若僧<a class="t" id="t0587b08"></a>時到僧忍聽。差沓婆摩羅子分僧臥具差<a class="t" id="t0587b09"></a>次受請飯食。白如是。大德僧聽。僧今差沓<a class="t" id="t0587b10"></a>婆摩羅子分僧臥具差次受請飯食。誰諸長<a class="t" id="t0587b11"></a>老忍。僧差沓婆摩羅子分僧臥具及差次<a class="t" id="t0587b12"></a>受請飯食者默然。誰不忍者說。僧已忍。差<a class="t" id="t0587b13"></a>沓婆摩羅子分僧臥具差次受請飯食竟。僧<a class="t" id="t0587b14"></a>忍默然故是事如是持。時尊者沓婆摩羅<a class="t" id="t0587b15"></a>子。即為僧分臥具。同意者共同。阿練若阿練<a class="t" id="t0587b16"></a>若共同。乞食乞食共同。納衣納衣共同。不作<a class="t" id="t0587b17"></a>餘食法不作餘食法共同。一坐食一坐食<a class="t" id="t0587b18"></a>共同。一摶食一摶食共同。塚間坐塚間坐共<a class="t" id="t0587b19"></a>同。露坐露坐共同。樹下坐樹下坐共同。常坐<a class="t" id="t0587b20"></a>常坐共同。隨坐隨坐共同。三衣三衣共同。<a class="t" id="t0587b21"></a>唄匿唄匿共同。多聞多聞共同。法師法師共<a class="t" id="t0587b22"></a>同。持律持律共同。坐禪坐禪共同。時羅閱祇<a class="t" id="t0587b23"></a>有客比丘來。沓婆摩羅子即隨次第所應<a class="t" id="t0587b24"></a>得臥具分與。時有一長老比丘向暮上耆<a class="t" id="t0587b25"></a>闍崛山。時尊者沓婆摩羅子手出火光與<a class="t" id="t0587b26"></a>分臥具語言。此是房此是繩床是木床是大<a class="t" id="t0587b27"></a>小蓐是臥枕是地敷是唾壺是盛小便器此是<a class="t" id="t0587b28"></a>大便處此是淨地此是不淨地。時世尊讚言。<a class="t" id="t0587b29"></a>我弟子中分僧臥具者沓婆摩羅子最為第<a class="t" id="t0587c01"></a>一。時有慈地比丘來至羅閱城中。時沓婆摩<a class="t" id="t0587c02"></a>羅子為客比丘分臥具隨上座次第隨<a class="t" id="t0587c03"></a>應得處與。時彼慈地比丘眾中下座得惡房<a class="t" id="t0587c04"></a>惡臥具。便生<span class="gaiji">［真／心］
<!--gaiji,,1[真/心],2&#x3972;,3-->
</span>恚言。沓婆摩羅子有愛隨<a class="t" id="t0587c05"></a>所<span class="gaiji">憙
<!--gaiji,,1[喜/心],2&#x6199;,3-->
</span>者與好房好臥具。不愛者與惡房惡<a class="t" id="t0587c06"></a>臥具。不愛我等故與我惡房惡臥具。眾僧<a class="t" id="t0587c07"></a>云何乃差如此有愛者分僧臥具耶。時尊<a class="t" id="t0587c08"></a>者沓婆摩羅子。夜過已明日差僧受請飯食。<a class="t" id="t0587c09"></a>時羅閱城中有檀越。常為僧一年再作肥<a class="t" id="t0587c10"></a>美飯食。時慈地比丘被差次至其家。彼檀越<a class="t" id="t0587c11"></a>聞慈地比丘次來受食。便於門外敷弊坐<a class="t" id="t0587c12"></a>具施設惡食。時慈地比丘得此惡食倍復<a class="t" id="t0587c13"></a><span class="gaiji">［真／心］
<!--gaiji,,1[真/心],2&#x3972;,3-->
</span>恚言。沓婆摩羅子有愛隨所<span class="gaiji">憙<!--gaiji,,1[喜/心],2&#x6199;,3-->
</span>者與好<a class="t" id="t0587c14"></a>房好臥具。所不<span class="gaiji">憙
<!--gaiji,,1[喜/心],2&#x6199;,3-->
</span>者與惡房惡臥具。不愛<a class="t" id="t0587c15"></a>我等故與惡房惡臥具。今日以不愛我等<a class="t" id="t0587c16"></a>故復差與惡食。云何眾僧乃差如是有愛<a class="t" id="t0587c17"></a>比丘為僧分臥具差次受請也。時羅閱城<a class="t" id="t0587c18"></a>中有一比丘尼名曰慈。是慈地比丘妹。聞<a class="t" id="t0587c19"></a>慈地比丘來至羅閱城中。即至慈地比丘所。<a class="t" id="t0587c20"></a>在前立問訊。遠行勞耶不疲極耶。作如是<a class="t" id="t0587c21"></a>善言問訊。時慈地比丘默然不答。比丘尼<a class="t" id="t0587c22"></a>言。大德。我有何過而不見答。彼答言。何<a class="t" id="t0587c23"></a>須與汝語。為沓婆摩羅子觸嬈我而不能<a class="t" id="t0587c24"></a>助我。比丘尼言。欲使我作何等方便。令沓<a class="t" id="t0587c25"></a>婆摩羅子不觸嬈大德。慈地比丘言。汝伺<a class="t" id="t0587c26"></a>佛比丘僧會時。便往眾中作如是言。大德。<a class="t" id="t0587c27"></a>此非善非宜非好不隨順所不應不合<a class="t" id="t0587c28"></a>時。我本所憑無有恐懼憂惱。云何今日更<a class="t" id="t0587c29"></a>生怖懼憂惱。云何水中生火。此沓婆摩羅子<a class="t" id="t0588a01"></a>乃來犯我。眾僧即應和合為作滅擯。如是<a class="t" id="t0588a02"></a>便不來嬈我。比丘尼言。此有何難便可作<a class="t" id="t0588a03"></a>之。時慈比丘尼往至僧中如上所說。◎</p>
<a class="t" id="t0588a04"></a>
<p class="endsection">
<span class="t-juanname">四分律卷第三</span></p>
<a class="t" id="t0588a05"></a><a class="t" id="t0588a06"></a><a class="t" id="t0588a07"></a>
<hr>
<a class="t-juannumber" id="juan-4"></a>
<p class="suttainfo">
<span class="t-juanname">四分律卷第四<span class="t-note">（初分之四）</span><a class="t" id="t0588a08"></a><a class="t" id="t0588a09"></a></span><br>
<span class="t-byline">姚秦罽賓三藏佛陀耶舍<a class="t" id="t0588a10"></a>共竺佛念等譯</span><a class="t" id="t0588a11"></a><br>
<span class="t-headname">十三僧殘法之三</span><a class="t" id="t0588a12"></a></p>
<p>
<a class="sc" id="2"></a>
<a class="t-linehead" id="t-linehead0588a12"></a>
◎時尊者沓婆摩羅子去佛不遠。世尊知而<a class="t" id="t0588a13"></a>故問。汝聞此比丘尼所說不。答言聞。唯世<a class="t" id="t0588a14"></a>尊當知之。世尊告言。今不應作如是報<a class="t" id="t0588a15"></a>我。若實當言實若不實當言不實。時沓婆<a class="t" id="t0588a16"></a>摩羅子聞世尊教已。即從坐起偏露右<a class="t" id="t0588a17"></a>臂右膝著地合掌白佛言。我從生已來未<a class="t" id="t0588a18"></a>曾憶夢中行不淨。況於覺悟而行不淨。世<a class="t" id="t0588a19"></a>尊報曰。善哉善哉。沓婆摩羅子。汝應作是<a class="t" id="t0588a20"></a>說。時世尊告諸比丘。汝等應檢問此慈地<a class="t" id="t0588a21"></a>比丘。莫以無根非梵行謗此沓婆摩羅子<a class="t" id="t0588a22"></a>比丘清淨人。若以無根非梵行謗者獲大<a class="t" id="t0588a23"></a>重罪。諸比丘答言。如是世尊。諸比丘從佛<a class="t" id="t0588a24"></a>受教。尋至慈地比丘所檢問本末。此事云<a class="t" id="t0588a25"></a>何為實爾不。莫以無根非梵行謗此沓<a class="t" id="t0588a26"></a>婆摩羅子清淨梵行人。若以無根非梵行謗<a class="t" id="t0588a27"></a>清淨梵行人得大重罪。時慈地比丘得諸<a class="t" id="t0588a28"></a>比丘詰問已報言。我知沓婆摩羅子清淨梵<a class="t" id="t0588a29"></a>行人無是事。我來到羅閱城。彼為僧分房<a class="t" id="t0588b01"></a>臥具。與我等惡房惡臥具。我即生不忍心<a class="t" id="t0588b02"></a>言。沓婆摩羅子有愛。隨所喜者與好房好<a class="t" id="t0588b03"></a>臥具。不喜者與惡房惡臥具。以不愛我故<a class="t" id="t0588b04"></a>與惡房惡臥具。差次受請與我惡食處。由<a class="t" id="t0588b05"></a>此倍增<span class="gaiji">［真／心］
<!--gaiji,,1[真/心],2&#x3972;,3-->
</span>恚言。眾僧云何差此有愛人<a class="t" id="t0588b06"></a>為僧分房舍臥具差次受請飯食也。而此<a class="t" id="t0588b07"></a>沓婆摩羅子清淨梵行人無如是事。時諸比<a class="t" id="t0588b08"></a>丘聞。中有少欲知足行頭陀樂學戒知慚<a class="t" id="t0588b09"></a>愧者。嫌責慈地比丘。汝云何以無根非梵<a class="t" id="t0588b10"></a>行謗沓婆摩羅子梵行人耶。時諸比丘往<a class="t" id="t0588b11"></a>世尊所頭面作禮在一面坐。以此因緣具<a class="t" id="t0588b12"></a>白世尊。世尊爾時以此因緣集諸比丘。以<a class="t" id="t0588b13"></a>無數方便呵責慈地比丘。汝所為非。非威<a class="t" id="t0588b14"></a>儀非沙門法非淨行非隨順行所不應<a class="t" id="t0588b15"></a>為。云何以無根非梵行謗清淨梵行人<a class="t" id="t0588b16"></a>耶。世尊告諸比丘。有二種人一向入地獄。<a class="t" id="t0588b17"></a>何謂二。若非梵行自稱梵行。若真梵行以<a class="t" id="t0588b18"></a>無根非梵行謗之。是謂二一向入地獄。世<a class="t" id="t0588b19"></a>尊以無數方便呵責慈地比丘已。告諸比<a class="t" id="t0588b20"></a>丘言。此慈地比丘癡人。多種有漏處最初<a class="t" id="t0588b21"></a>犯戒。自今已去與諸比丘結戒。集十句義<a class="t" id="t0588b22"></a>乃至正法久住。欲說戒者當如是說。若比<a class="t" id="t0588b23"></a>丘<span class="gaiji">［真／心］
<!--gaiji,,1[真/心],2&#x3972;,3-->
</span>恚所覆故。非波羅夷比丘以無根波<a class="t" id="t0588b24"></a>羅夷法謗欲壞彼清淨行。若於異時若問<a class="t" id="t0588b25"></a>若不問。知此事無根說。我<span class="gaiji">［真／心］
<!--gaiji,,1[真/心],2&#x3972;,3-->
</span>恚故作是語。<a class="t" id="t0588b26"></a>若比丘作是語者僧伽婆尸沙。比丘義如<a class="t" id="t0588b27"></a>上。<span class="gaiji">［真／心］
<!--gaiji,,1[真/心],2&#x3972;,3-->
</span>恚者有十惡法因緣故<span class="gaiji">［真／心］<!--gaiji,,1[真/心],2&#x3972;,3-->
</span>十事中<a class="t" id="t0588b28"></a>以一一生<span class="gaiji">［真／心］
<!--gaiji,,1[真/心],2&#x3972;,3-->
</span>。根者有三根。見根聞根疑根。<a class="t" id="t0588b29"></a>見根者。實見犯梵行見偷五錢過五錢見<a class="t" id="t0588c01"></a>斷人命。若他見者從彼聞是謂見根。聞根<a class="t" id="t0588c02"></a>者若聞犯梵行聞偷五錢若過五錢。聞<a class="t" id="t0588c03"></a>斷人命聞自歎譽得上人法。若彼說從彼<a class="t" id="t0588c04"></a>聞是謂聞根。疑根者有二種生疑。從見生<a class="t" id="t0588c05"></a>從聞生。從見生者。若見與婦女入林出林<a class="t" id="t0588c06"></a>無衣裸形男根不淨污身手。捉刀血污與惡<a class="t" id="t0588c07"></a>知識為伴。是謂從見生疑。從聞生疑者。<a class="t" id="t0588c08"></a>若在暗地。若聞床聲。若聞草蓐轉側聲。<a class="t" id="t0588c09"></a>若聞身動聲。若聞共語聲。若聞交會語聲。<a class="t" id="t0588c10"></a>若聞我犯梵行聲。若聞言偷五錢過五錢<a class="t" id="t0588c11"></a>聲。若聞言我殺人。若聞言我得上人法。<a class="t" id="t0588c12"></a>是謂從聞生疑。除此三根已。更以餘法謗<a class="t" id="t0588c13"></a>者是謂無根。若彼人不清淨。不見犯波羅<a class="t" id="t0588c14"></a>夷不聞犯波羅夷不疑犯波羅夷。便作<a class="t" id="t0588c15"></a>是言。我見聞疑彼犯波羅夷。以無根法謗<a class="t" id="t0588c16"></a>僧伽婆尸沙。若彼人不清淨。不見犯波羅<a class="t" id="t0588c17"></a>夷不聞犯波羅夷不疑犯波羅夷。生見<a class="t" id="t0588c18"></a>聞疑想。後忘此想。便作是言。我見聞疑<a class="t" id="t0588c19"></a>彼犯波羅夷。以無根法謗僧伽婆尸沙。若<a class="t" id="t0588c20"></a>彼人不清淨。不見聞疑彼犯波羅夷。彼有<a class="t" id="t0588c21"></a>疑後便言。我是中無疑。我見聞疑以無根<a class="t" id="t0588c22"></a>法謗僧伽婆尸沙。若彼人不清淨。不見聞<a class="t" id="t0588c23"></a>疑彼犯波羅夷。彼生疑後便忘疑。便言。我<a class="t" id="t0588c24"></a>見聞疑以無根法謗僧伽婆尸沙。若彼人<a class="t" id="t0588c25"></a>不清淨。不見聞疑彼犯波羅夷。是中無疑。<a class="t" id="t0588c26"></a>彼便言。我是中有疑見聞疑犯波羅夷。以<a class="t" id="t0588c27"></a>無根法謗僧伽婆尸沙。若彼人不清淨。不<a class="t" id="t0588c28"></a>見聞疑彼犯波羅夷。是中無疑後忘無疑。<a class="t" id="t0588c29"></a>彼便言。我見聞疑彼犯波羅夷。以無根法<a class="t" id="t0589a01"></a>謗僧伽婆尸沙。若彼人不清淨不見彼犯波<a class="t" id="t0589a02"></a>羅夷。便言。我聞疑彼犯波羅夷。以無根法<a class="t" id="t0589a03"></a>謗僧伽婆尸沙。若彼人不清淨。不見彼犯<a class="t" id="t0589a04"></a>波羅夷。是中有見想。後忘此想。便言。我聞<a class="t" id="t0589a05"></a>疑彼犯波羅夷。以無根法謗僧伽婆尸沙。<a class="t" id="t0589a06"></a>若彼人不清淨。不見彼犯波羅夷。是中有<a class="t" id="t0589a07"></a>疑。便言。是中無疑。我聞疑彼犯波羅夷。<a class="t" id="t0589a08"></a>以無根法謗僧伽婆尸沙。若彼人不清淨。不<a class="t" id="t0589a09"></a>見彼犯波羅夷。是中有疑後忘疑。便言。<a class="t" id="t0589a10"></a>我聞疑彼犯波羅夷。以無根法謗僧伽婆尸<a class="t" id="t0589a11"></a>沙。若彼人不清淨。不見彼犯波羅夷。是中<a class="t" id="t0589a12"></a>無疑。便言。我有疑。我聞疑彼犯波羅夷。<a class="t" id="t0589a13"></a>以無根法謗僧伽婆尸沙。若彼人不清淨。不<a class="t" id="t0589a14"></a>見彼犯波羅夷。是中無疑。後忘此無疑。<a class="t" id="t0589a15"></a>便言。我聞疑彼犯波羅夷。以無根法謗僧<a class="t" id="t0589a16"></a>伽婆尸沙。聞疑亦如是<span class="t-note">（此中更有諸句文繁不出）</span>若比<a class="t" id="t0589a17"></a>丘以無根四事謗比丘。說而了了僧伽婆尸<a class="t" id="t0589a18"></a>沙。不了了偷蘭遮。若指印書遣使。若作知<a class="t" id="t0589a19"></a>相了了僧伽婆尸沙。不了了偷蘭遮。除四<a class="t" id="t0589a20"></a>波羅夷。更以餘非比丘法謗言。汝犯邊罪。<a class="t" id="t0589a21"></a>犯比丘尼。賊心受戒。破內外道黃門。殺父<a class="t" id="t0589a22"></a>殺母殺阿羅漢破僧惡心出佛身血。非人<a class="t" id="t0589a23"></a>畜生二根。說而了了者僧伽婆尸沙。不了了<a class="t" id="t0589a24"></a>者偷蘭遮。若指印書使若作知相。了了僧伽<a class="t" id="t0589a25"></a>婆尸沙。不了了偷蘭遮。除此非比丘法。更以<a class="t" id="t0589a26"></a>餘無根法謗比丘。隨前所犯若以八無<a class="t" id="t0589a27"></a>根波羅夷法謗比丘尼。說而了了僧伽婆尸<a class="t" id="t0589a28"></a>沙。不了了偷蘭遮。若指印若書使若作知相。<a class="t" id="t0589a29"></a>了了僧伽婆尸沙。不了了偷蘭遮。除此八波<a class="t" id="t0589b01"></a>羅夷。更以餘無根非比丘尼法。謗了了僧伽<a class="t" id="t0589b02"></a>婆尸沙。不了了者偷蘭遮。若以指印書使若<a class="t" id="t0589b03"></a>作知相了了僧伽婆尸沙。不了了偷蘭遮。<a class="t" id="t0589b04"></a>除非比丘尼法。更以餘無根法謗比丘尼<a class="t" id="t0589b05"></a>者隨前所犯。除比丘比丘尼。以無根罪謗<a class="t" id="t0589b06"></a>餘人者突吉羅比丘尼僧伽婆尸沙。式叉摩<a class="t" id="t0589b07"></a>那沙彌沙彌尼突吉羅。是謂為犯。不犯者。見<a class="t" id="t0589b08"></a>根聞根疑根說實。戲笑說若疾疾說若獨說<a class="t" id="t0589b09"></a>靜處說夢中說。若欲說此錯說彼無犯。無<a class="t" id="t0589b10"></a>犯者。最初未制戒。癡狂心亂痛惱所纏。<span class="rule-number">八竟</span></p>
<a class="t" id="t0589b11"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>