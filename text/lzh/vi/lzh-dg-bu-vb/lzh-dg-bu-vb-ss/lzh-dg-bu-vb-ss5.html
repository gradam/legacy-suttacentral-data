<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-ss5">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Saṅghādisesa 5</span>
<span class="mirror-right">僧伽婆尸沙五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0582c15"></a>
◎佛在羅閱祇耆闍崛山中。時羅閱城中有<a class="t" id="t0582c16"></a>一比丘名迦羅。本是王大臣善知俗法。彼<a class="t" id="t0582c17"></a>作如是媒嫁向男說女向女說男。時羅閱<a class="t" id="t0582c18"></a>城中諸居士。欲有所嫁娶盡往諮問迦<a class="t" id="t0582c19"></a>羅。迦羅答言。須我至彼家先當觀視。觀<a class="t" id="t0582c20"></a>視已往諸居士家語言。汝欲與某甲為婚<a class="t" id="t0582c21"></a>者隨意。時諸居士即如其言與作婚娶。<a class="t" id="t0582c22"></a>時諸男女婚娶得適意者便歡喜供養讚<span class="corr" title="[歡&gt;歎]">歎</span><a class="t" id="t0582c23"></a>言。令迦羅常得歡樂如我今日。何以故。由<a class="t" id="t0582c24"></a>迦羅故使我得如此歡樂。令迦羅及餘比<a class="t" id="t0582c25"></a>丘亦得供養。若彼男女婚娶不得適意者<a class="t" id="t0582c26"></a>便作是言。當令迦羅常受苦惱如我今日。<a class="t" id="t0582c27"></a>何以故。由迦羅故令我嫁娶受如是苦。<a class="t" id="t0582c28"></a>令迦羅及諸比丘亦受苦惱不得供養。時<a class="t" id="t0582c29"></a>羅閱城中不信佛法僧諸居士自相謂言。汝<a class="t" id="t0583a01"></a>等若欲得與大富多財饒寶為婚者。可往<a class="t" id="t0583a02"></a>沙門釋子中問之。隨時供養親近恭敬可得<a class="t" id="t0583a03"></a>如意。何以故。此沙門釋子善知媒嫁。此男<a class="t" id="t0583a04"></a>可娶彼女彼女可與此男。時諸比丘聞。其<a class="t" id="t0583a05"></a>中有少欲知足行頭陀樂學戒知慚愧者。<a class="t" id="t0583a06"></a>呵責迦羅比丘。云何媒男與女媒女與男。<a class="t" id="t0583a07"></a>呵責已往世尊所頭面禮足在一面坐。以<a class="t" id="t0583a08"></a>此因緣具白世尊。世尊以此因緣集諸比<a class="t" id="t0583a09"></a>丘僧。知而故問迦羅。汝審爾媒嫁不。答曰實<a class="t" id="t0583a10"></a>爾。世尊以無數方便呵責。汝所為非。非威<a class="t" id="t0583a11"></a>儀非沙門法非淨行非隨順行。所不應<a class="t" id="t0583a12"></a>為。我以無數方便與諸比丘說離欲事。汝<a class="t" id="t0583a13"></a>今云何乃作和合欲事。訶責已告諸比丘。此<a class="t" id="t0583a14"></a>迦羅愚人。多種有漏處最初犯戒。自今已去<a class="t" id="t0583a15"></a>與比丘結戒。集十句義乃至正法久住。欲<a class="t" id="t0583a16"></a>說戒者當如是說。若比丘往來彼此媒嫁<a class="t" id="t0583a17"></a>持男意語女持女意語男。若為成婦事<a class="t" id="t0583a18"></a>若為私通乃至須臾頃僧伽婆尸沙。比丘義<a class="t" id="t0583a19"></a>如上。往來者使所應可和合者是。女人<a class="t" id="t0583a20"></a>有二十種。母護父護父母護兄護姊護兄姊<a class="t" id="t0583a21"></a>護自護法護姓護宗親護。自樂為婢與衣婢<a class="t" id="t0583a22"></a>與財婢同作業婢水所漂婢。不輸稅婢<a class="t" id="t0583a23"></a>放去婢客作婢他護婢邊方得婢。母護<a class="t" id="t0583a24"></a>者母所保。父護者父所保。父母護兄護姊護<a class="t" id="t0583a25"></a>兄姊護亦如是。自護者身得自在。法護者<a class="t" id="t0583a26"></a>修行梵行。姓護者不與卑下姓。宗親護者<a class="t" id="t0583a27"></a>為宗親所保。自樂為婢者樂為他作婢。與<a class="t" id="t0583a28"></a>衣者與衣為價。與財者乃至與一錢為<a class="t" id="t0583a29"></a>價。同業者同共作業若未成夫婦禮。水<a class="t" id="t0583b01"></a>所漂者水中救得。不輸稅者若不取輸稅。若<a class="t" id="t0583b02"></a>放去婢者若買得若家生。客作者雇錢使作<a class="t" id="t0583b03"></a>如家使人。他護者受他華鬘為要。邊方得<a class="t" id="t0583b04"></a>者抄劫得。是謂二十種男子亦有二十種亦<a class="t" id="t0583b05"></a>如是。母護男母護女遣比丘為使語彼言。<a class="t" id="t0583b06"></a>汝為我作婦若與我私通。若言須臾間若一<a class="t" id="t0583b07"></a>念頃。若比丘自受他語。自往語彼受彼語<a class="t" id="t0583b08"></a>還報者僧伽婆尸沙。若比丘自受語自往語<a class="t" id="t0583b09"></a>彼遣使持報語還僧伽婆尸沙。若比丘自受<a class="t" id="t0583b10"></a>語遣使語彼自持報語還僧伽婆尸沙。若<a class="t" id="t0583b11"></a>比丘自受語若遣使語彼遣使持報語還<a class="t" id="t0583b12"></a>僧伽婆尸沙。若比丘自受語自作書持往彼<a class="t" id="t0583b13"></a>自持報書還僧伽婆尸沙。若比丘自受語自<a class="t" id="t0583b14"></a>作書持至彼遣使持報書還僧伽婆尸沙。<a class="t" id="t0583b15"></a>若比丘自受語遣使持書至彼自持報書<a class="t" id="t0583b16"></a>還僧伽婆尸沙。若比丘自受語遣使持書至<a class="t" id="t0583b17"></a>彼遣使持報書還僧伽婆尸沙。指印現相<a class="t" id="t0583b18"></a>各作四句亦如是。若比丘自受書持至彼<a class="t" id="t0583b19"></a>自持報書還僧伽婆尸沙。若比丘自受書持<a class="t" id="t0583b20"></a>至彼遣使持報書還僧伽婆尸沙。若比丘<a class="t" id="t0583b21"></a>自受書遣使持至彼自持報書還僧伽婆<a class="t" id="t0583b22"></a>尸沙。若比丘自受書遣使持書至彼遣使<a class="t" id="t0583b23"></a>持報書還僧伽婆尸沙。若比丘自受書自<a class="t" id="t0583b24"></a>持指印往彼自持指印還報僧伽婆尸沙。<a class="t" id="t0583b25"></a>若比丘自受書自持指印往彼遣使持指<a class="t" id="t0583b26"></a>印還報僧伽婆尸沙。若比丘自受書遣使<a class="t" id="t0583b27"></a>持指印往彼自持指印還報僧伽婆尸沙。<a class="t" id="t0583b28"></a>若比丘自受書遣使持指印往彼遣使持<a class="t" id="t0583b29"></a>指印還報僧伽婆尸沙。現相四句亦如是。受<a class="t" id="t0583c01"></a>語四句亦如是。指印十六句亦如是。現相十<a class="t" id="t0583c02"></a>六句亦如是。若比丘自受語自持書至彼<a class="t" id="t0583c03"></a>自持指印還報僧伽婆尸沙。若比丘自受語<a class="t" id="t0583c04"></a>自持書往彼遣使持指印還報僧伽婆尸<a class="t" id="t0583c05"></a>沙。若比丘自受語遣使持書往彼自持指<a class="t" id="t0583c06"></a>印還報僧伽婆尸沙。若比丘自受語遣使持<a class="t" id="t0583c07"></a>書往彼遣使持指印還報僧伽婆尸沙。若<a class="t" id="t0583c08"></a>比丘自受語自持書往彼自持現相還報<a class="t" id="t0583c09"></a>四句亦如是。若比丘自受語自持指印往<a class="t" id="t0583c10"></a>彼自持現相還報四句亦如是。若比丘自受<a class="t" id="t0583c11"></a>書自持指印往彼自持現相還報四句亦<a class="t" id="t0583c12"></a>如是。若比丘自受語往彼還報僧伽婆尸<a class="t" id="t0583c13"></a>沙。自受語往彼不還報偷蘭遮。若聞語往<a class="t" id="t0583c14"></a>彼說不還報偷蘭遮。若與語而不受便往<a class="t" id="t0583c15"></a>彼說還報偷蘭遮。若受語不往彼說不還<a class="t" id="t0583c16"></a>報突吉羅。若聞語不往彼說不還報突吉<a class="t" id="t0583c17"></a>羅。若不受語往說不還報突吉羅。若言已<a class="t" id="t0583c18"></a>嫁與他若言至餘處若言死若言賊將去若<a class="t" id="t0583c19"></a>言無一切偷蘭遮若言癩病若癰若白癩乾<a class="t" id="t0583c20"></a>痟瘨狂若痔病若道有瘡若有膿出不斷如<a class="t" id="t0583c21"></a>是還報此語僧伽婆尸沙。若比丘一返媒嫁<a class="t" id="t0583c22"></a>人女僧伽婆尸沙。隨媒嫁多少說而了了一<a class="t" id="t0583c23"></a>一僧伽婆<span class="corr" title="[沙尸&gt;尸沙] cf.【麗】">尸沙</span>。若說不了了偷蘭遮。若書<a class="t" id="t0583c24"></a>指印若現相來往說僧伽婆尸沙。若現相令<a class="t" id="t0583c25"></a>彼知僧伽婆尸沙。不知偷蘭遮。除二道說<a class="t" id="t0583c26"></a>身處處支節媒嫁者偷蘭遮。天女阿須羅女<a class="t" id="t0583c27"></a>龍女夜叉女餓鬼女畜生女能變形者黃門二<a class="t" id="t0583c28"></a>根媒嫁說而了了者偷蘭遮。若不了了突吉<a class="t" id="t0583c29"></a>羅。書指印現相令彼知偷蘭遮。不知者突吉<a class="t" id="t0584a01"></a>羅。若畜生不能變形媒嫁突吉羅。媒嫁男突<a class="t" id="t0584a02"></a>吉羅。若比丘來往媒嫁作媒嫁想僧伽婆尸<a class="t" id="t0584a03"></a>沙。媒嫁疑偷蘭遮。媒嫁作不媒嫁想偷蘭<a class="t" id="t0584a04"></a>遮。不媒嫁作媒嫁想偷蘭遮。不媒嫁疑偷蘭<a class="t" id="t0584a05"></a>遮。人女人女想媒嫁者僧伽婆尸沙。人女疑<a class="t" id="t0584a06"></a>偷蘭遮。人女作非人女想偷蘭遮。非人女<a class="t" id="t0584a07"></a>作人女想偷蘭遮。非人女疑偷蘭遮。若比丘<a class="t" id="t0584a08"></a>持他書往不看者突吉羅。若為白衣作餘<a class="t" id="t0584a09"></a>使突吉羅。比丘尼僧伽婆尸沙。式叉摩那沙<a class="t" id="t0584a10"></a>彌沙彌尼突吉羅。此是犯。不犯者。若男女先<a class="t" id="t0584a11"></a>已通而後離別還和合。若為父母病患。若<a class="t" id="t0584a12"></a>繫閉在獄看書持往。若為信心精進優婆塞<a class="t" id="t0584a13"></a>病。若繫在獄看書持往。若為佛為法為僧<a class="t" id="t0584a14"></a>為塔。若為病比丘看書持往。如是無犯。無<a class="t" id="t0584a15"></a>犯者。最初未制戒。癡狂心亂痛惱所纏。<span class="rule-number">五竟</span></p>
<a class="t" id="t0584a16"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>