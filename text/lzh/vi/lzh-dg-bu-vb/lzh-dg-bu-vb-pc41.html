<!DOCTYPE html>
<html data-prev="lzh-dg-bu-vb-pc40" data-next="lzh-dg-bu-vb-pc42">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc41">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 41</span><span class="mirror-right">波逸提四十一</span>
</h1>
</div>
<p>
<a class="sc" id="1"></a>
<a class="t-linehead" id="0664b19"></a>
爾時佛將千二百五十弟子。從拘薩羅國<a class="t" id="0664b20"></a>遊行來至舍衛國。爾時諸檀越供養佛及眾<a class="t" id="0664b21"></a>僧大得餅食。時世尊告阿難。汝與眾僧<a class="t" id="0664b22"></a>分此餅阿難即受教。以餅分與眾僧。<a class="t" id="0664b23"></a>分已故有餘在世尊復告阿難。以此餘<a class="t" id="0664b24"></a>餅與乞人。阿難即受教。人與一餅。時彼<a class="t" id="0664b25"></a>乞兒眾中。有一裸形外道家女。顏貌端正。<a class="t" id="0664b26"></a>時阿難賦餅。餅粘相著。謂是一餅與此<a class="t" id="0664b27"></a>女人。此女人即問傍人言。汝得幾餅。時<a class="t" id="0664b28"></a>彼報言。我得一餅。彼即復還問。汝得幾餅。<a class="t" id="0664b29"></a>報言。我得二餅。時彼婦女即語此女言。彼<a class="t" id="0664c01"></a>與汝私通。何得不與汝二餅也。時阿難<a class="t" id="0664c02"></a>聞此語即懷愁憂。諸比丘聞亦復不樂。時<a class="t" id="0664c03"></a>彼會中有一梵志。在此食已便向拘薩羅<a class="t" id="0664c04"></a>國。道逢一篤信瞻相婆羅門。即問言汝從何<a class="t" id="0664c05"></a>來。報言我從舍衛國來。復問。云何舍衛國<a class="t" id="0664c06"></a>中。乞求飲食可得不。復可得持行不。報<a class="t" id="0664c07"></a>言所索可得。復問言從誰間得耶。報言禿<a class="t" id="0664c08"></a>頭居士邊得。復問何者是禿頭居士。報言沙<a class="t" id="0664c09"></a>門瞿曇是。婆羅門問言。汝是何人。食他食<a class="t" id="0664c10"></a>已發此惡言也。彼婆羅門至僧伽藍中。<a class="t" id="0664c11"></a>如所聞事語諸比丘。時諸比丘以此二因<a class="t" id="0664c12"></a>緣具白世尊。世尊爾時以此因緣集比丘<a class="t" id="0664c13"></a>僧告言。自今已去與比丘結戒。集十句義<a class="t" id="0664c14"></a>乃至正法久住。欲說戒者當如是說。若比<a class="t" id="0664c15"></a>丘與裸形外道若男若女食者波逸提。如是<a class="t" id="0664c16"></a>世尊與比丘結戒。諸餘外道等皆有怨言。<a class="t" id="0664c17"></a>一二外道有過。我曹復有何過而不得食<a class="t" id="0664c18"></a>耶。諸比丘白佛。佛言。自今已去若諸比丘<a class="t" id="0664c19"></a>欲與食者。當置地與。若使人與。自今已去<a class="t" id="0664c20"></a>當如是說戒。若比丘外道男外道女自手與<a class="t" id="0664c21"></a>食者波逸提。比丘義如上。外道者。裸形異<a class="t" id="0664c22"></a>學人波私波羅闍者。在此眾外出家者是。佉<a class="t" id="0664c23"></a>闍尼食者。根食乃至果食油食乃至磨細末<a class="t" id="0664c24"></a>食。食者飯<span class="gaiji">麨
<!--gaiji,,1[麩-夫+少],2&#x9EA8;,3-->
</span>乾飯魚及肉。若比丘裸形外<a class="t" id="0664c25"></a>道若男若女自手與食者波逸提。若與而受<a class="t" id="0664c26"></a>者波逸提。與而不受者突吉羅。方便欲與而<a class="t" id="0664c27"></a>不與還變悔者一切突吉羅。比丘尼突吉羅。<a class="t" id="0664c28"></a>式叉摩那沙彌沙彌尼突吉羅。是謂為犯。<a class="t" id="0664c29"></a>不犯者。若捨著地與。若使人與。若與父母。<a class="t" id="0665a01"></a>與塔作人別房作人。計作食價與。若為力<a class="t" id="0665a02"></a>勢強奪去無犯。無犯者。最初未制戒。癡狂<a class="t" id="0665a03"></a>心亂痛惱所纏。<span class="rule-number">四十一竟</span></p>
<a class="t" id="0665a04"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>