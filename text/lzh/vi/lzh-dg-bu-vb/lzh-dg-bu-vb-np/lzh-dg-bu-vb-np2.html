<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-np2">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 2</span>
<span class="mirror-right">尼薩耆波逸提 二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0603a19"></a>
爾時佛在舍衛國祇樹給孤獨園。時六群比<a class="t" id="t0603a20"></a>丘持衣付囑親友比丘往人間遊行。受付<a class="t" id="t0603a21"></a>囑比丘得此衣數數在日中曬。諸比丘見<a class="t" id="t0603a22"></a>已便問言。佛聽比丘畜三衣不得長。此是<a class="t" id="t0603a23"></a>誰衣。彼即答言。此六群比丘衣。是我親友寄<a class="t" id="t0603a24"></a>我遊行人間。恐虫壞故曬耳。諸比丘聞。中<a class="t" id="t0603a25"></a>有少欲知足行頭陀樂學戒知慚愧者。<a class="t" id="t0603a26"></a>嫌責六群比丘。汝等云何以衣付囑親友<a class="t" id="t0603a27"></a>比丘離衣人間遊行。嫌責已往世尊所。頭面<a class="t" id="t0603a28"></a>禮足在一面坐。以此因緣具白世尊。世尊<a class="t" id="t0603a29"></a>以此因緣集比丘僧。呵責六群比丘言。<a class="t" id="t0603b01"></a>汝所為非。非威儀非沙門法非淨行非<a class="t" id="t0603b02"></a>隨順行。所不應為。云何以衣付囑親友比<a class="t" id="t0603b03"></a>丘離衣遊行人間。世尊以無數方便呵責<a class="t" id="t0603b04"></a>已。告諸比丘。六群比丘癡人。多種有漏處最<a class="t" id="t0603b05"></a>初犯戒。自今已去與比丘結戒。集十句義<a class="t" id="t0603b06"></a>乃至正法久住。欲說戒者當如是說。若比<a class="t" id="t0603b07"></a>丘衣已竟迦絺那衣已捨。三衣中若離一一<a class="t" id="t0603b08"></a>衣異處宿尼薩耆波逸提。如是世尊與比<a class="t" id="t0603b09"></a>丘結戒。時有一比丘。有乾痟病。有糞掃<a class="t" id="t0603b10"></a>僧伽梨患重。此比丘有因緣事。欲遊行人<a class="t" id="t0603b11"></a>間不堪持行。自思念言。世尊與比丘結戒。<a class="t" id="t0603b12"></a>不得離衣宿。離衣宿尼薩耆波逸提。而我<a class="t" id="t0603b13"></a>今乾痟病。有糞掃僧伽梨極重。有因緣事<a class="t" id="t0603b14"></a>欲往人間行不堪持行。我今當云何。即<a class="t" id="t0603b15"></a>語同伴比丘。世尊與諸比丘結戒。若比丘<a class="t" id="t0603b16"></a>三衣已竟迦絺那衣已出。比丘三衣中若離<a class="t" id="t0603b17"></a>一一衣宿尼薩耆波逸提。而我得乾痟病。<a class="t" id="t0603b18"></a>此衣極重。有因緣事欲人間行不堪持行。<a class="t" id="t0603b19"></a>我今云何。諸大德為我往白世尊。世尊有<a class="t" id="t0603b20"></a>所教<span class="gaiji">勅
<!--gaiji,敕,1[束*力],2&#x52C5;,3-->
</span>我當奉行。時諸比丘往世尊所。<a class="t" id="t0603b21"></a>頭面禮足在一面坐。以此因緣具白世<a class="t" id="t0603b22"></a>尊。世尊即集諸比丘僧告言。自今已去聽<a class="t" id="t0603b23"></a>僧與此病比丘結不失衣白二羯磨。應如<a class="t" id="t0603b24"></a>是與。彼比丘應往至僧中。偏露右臂脫<a class="t" id="t0603b25"></a>革屣向上座禮。胡跪合掌當作是說。大德<a class="t" id="t0603b26"></a>僧聽。我某甲比丘得乾痟病。此糞掃僧伽<a class="t" id="t0603b27"></a>梨重。有因緣欲人間行不堪持行。我今從<a class="t" id="t0603b28"></a>僧乞結不失衣法。應如是求。乃至三說<a class="t" id="t0603b29"></a>僧中當差堪能羯磨人。如上作如是白。大<a class="t" id="t0603c01"></a>德僧聽。某甲比丘得乾痟病。有糞掃僧伽梨<a class="t" id="t0603c02"></a>衣重。有因緣事欲人間行不堪持行。從<a class="t" id="t0603c03"></a>僧乞結不失衣法。若僧時到僧忍聽。與此<a class="t" id="t0603c04"></a>比丘結不失衣法。白如是。大德僧聽。某甲<a class="t" id="t0603c05"></a>比丘得乾痟病。有糞掃僧伽梨衣患重。有<a class="t" id="t0603c06"></a>因緣事欲人間行不堪持行。今從僧乞<a class="t" id="t0603c07"></a>結不失衣法。今僧與某甲比丘結不失衣<a class="t" id="t0603c08"></a>法。誰諸長老忍。僧與某甲比丘結不失衣<a class="t" id="t0603c09"></a>法者默然。誰不忍者說。僧已忍。與某甲比<a class="t" id="t0603c10"></a>丘結不失衣法竟。僧忍默然故。是事如<a class="t" id="t0603c11"></a>是持。自今已去當如是說戒。若比丘衣已<a class="t" id="t0603c12"></a>竟迦絺那衣已出。三衣中離一一衣異處宿<a class="t" id="t0603c13"></a>除僧羯磨尼薩耆波逸提。比丘義如上說。<a class="t" id="t0603c14"></a>衣已竟者三衣也。迦絺那衣已出。三衣者僧<a class="t" id="t0603c15"></a>伽梨<span class="gaiji">欝
<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧安陀會。衣者有十種如上<a class="t" id="t0603c16"></a>說。僧者一說戒一羯磨。不失衣者。僧伽藍<a class="t" id="t0603c17"></a>裏有一界。失衣者。僧伽藍裏有若干界。不<a class="t" id="t0603c18"></a>失衣者。樹有一界。失衣者。樹有若干界。不<a class="t" id="t0603c19"></a>失衣者。場有一界。失衣者。場有若干界。不<a class="t" id="t0603c20"></a>失衣者。車有一界。失衣者。車有若干界。不<a class="t" id="t0603c21"></a>失衣者。船有一界。失衣者。船有若干界。不<a class="t" id="t0603c22"></a>失衣者。村有一界。失衣者。村有若干界。不<a class="t" id="t0603c23"></a>失衣者。舍有一界。失衣者。舍有若干界。不<a class="t" id="t0603c24"></a>失衣者。堂有一界。失衣者。堂有若干界。不<a class="t" id="t0603c25"></a>失衣者。庫藏有一界。失衣者。庫藏有若干<a class="t" id="t0603c26"></a>界。不失衣者。倉有一界。失衣者。倉有若干<a class="t" id="t0603c27"></a>界。僧伽藍者。有四種如上。樹者。與人等足<a class="t" id="t0603c28"></a>蔭覆跏趺坐。場者。於中治五穀處。車<a class="t" id="t0603c29"></a>者。若車迴轉處。船者。若船迴轉處。村者。<a class="t" id="t0604a01"></a>有四種如上。堂者。多敞露。庫者。儲積藏<a class="t" id="t0604a02"></a>諸車乘輦輿販賣之物。倉者。儲積米穀。僧伽<a class="t" id="t0604a03"></a>藍界者。此僧伽藍界非彼僧伽藍界。此僧伽<a class="t" id="t0604a04"></a>藍界非彼樹界。乃至庫藏界非彼庫藏界亦<a class="t" id="t0604a05"></a>如是。此樹界非彼樹界。乃至庫藏界僧伽藍<a class="t" id="t0604a06"></a>界亦如是。此場界非彼場界。乃至僧伽藍界<a class="t" id="t0604a07"></a>樹界亦如是。餘者作句亦如上。僧伽藍界者<a class="t" id="t0604a08"></a>在僧伽藍邊。以中人若用石若塼擲所及處<a class="t" id="t0604a09"></a>是名界。乃至庫藏界亦如是。若比丘置衣。<a class="t" id="t0604a10"></a>在僧伽藍內。乃在樹下宿。明相未出。<a class="t" id="t0604a11"></a>若捨衣。若手捉衣。若至擲石所及處。若不<a class="t" id="t0604a12"></a>捨衣。若不手捉衣。若不至擲石所及處。<a class="t" id="t0604a13"></a>明相出。隨所離衣宿。尼薩耆波逸提。除三<a class="t" id="t0604a14"></a>衣若離餘衣。突吉羅。若比丘留衣。著僧<a class="t" id="t0604a15"></a>伽藍內。往場處宿。明相未出。若捨衣。若<a class="t" id="t0604a16"></a>應手捉衣。若至擲石所及處。若不捨衣。<a class="t" id="t0604a17"></a>若不手捉衣。若不至擲石所及處。明相<a class="t" id="t0604a18"></a>出。隨所離衣宿。尼薩耆波逸提。乃至庫藏宿。<a class="t" id="t0604a19"></a>一一句亦如是。若比丘留衣樹下。往場處<a class="t" id="t0604a20"></a>宿。乃至庫藏僧伽藍處宿亦如是。不失衣<a class="t" id="t0604a21"></a>者。若阿蘭若處無界。八樹中間一樹間。七<a class="t" id="t0604a22"></a>弓。遮摩梨國作弓法。長中肘四肘。若比<a class="t" id="t0604a23"></a>丘無村阿蘭若處。留衣著此八樹間。異處<a class="t" id="t0604a24"></a>宿。明相未出。不捨衣不手捉衣。若不至<a class="t" id="t0604a25"></a>擲石所及處。明相出。尼薩耆波逸提。除三<a class="t" id="t0604a26"></a>衣。離餘雜衣。突吉羅。此捨墮衣。應捨與<a class="t" id="t0604a27"></a>僧。若眾多人若一人。不得別眾捨。若捨不<a class="t" id="t0604a28"></a>成捨。突吉羅。捨與僧時。當往僧中偏露<a class="t" id="t0604a29"></a>右臂脫革屣向上座禮。胡跪合掌作如<a class="t" id="t0604b01"></a>是白。大德僧聽。我某甲比丘離衣宿犯捨<a class="t" id="t0604b02"></a>墮。我今捨與僧。彼捨已當懺悔。受懺人當<a class="t" id="t0604b03"></a>作白。然後受懺如是白。大德僧聽。此某<a class="t" id="t0604b04"></a>甲比丘離衣宿犯捨墮。今捨與僧。若僧時到<a class="t" id="t0604b05"></a>僧忍聽。我受某甲比丘懺白如是。作此<a class="t" id="t0604b06"></a>白已。然後受懺當語彼人言。自責汝心。<a class="t" id="t0604b07"></a>彼答言爾。僧應即還此比丘衣。白二羯磨<a class="t" id="t0604b08"></a>應如是與。僧中當差堪能羯磨人如上作<a class="t" id="t0604b09"></a>如是白。大德僧聽。某甲比丘離衣宿犯捨<a class="t" id="t0604b10"></a>墮。今捨與僧。若僧時到僧忍聽。持此衣<a class="t" id="t0604b11"></a>還彼某甲比丘。白如是。大德僧聽。此某甲<a class="t" id="t0604b12"></a>比丘離衣宿犯捨墮。今捨與僧。僧持此衣<a class="t" id="t0604b13"></a>還彼某甲比丘。誰諸長老忍。僧持此衣還<a class="t" id="t0604b14"></a>彼某甲比丘者默然。誰不忍者說。僧已忍。<a class="t" id="t0604b15"></a>與彼某甲比丘衣竟。僧忍默然故。是事如<a class="t" id="t0604b16"></a>是持。若僧中捨衣竟不還者。突吉羅。還時<a class="t" id="t0604b17"></a>若有人言莫還者突吉羅。若轉作淨施。若<a class="t" id="t0604b18"></a>遣與人。若持作三衣。若作波利迦羅衣。若<a class="t" id="t0604b19"></a>故壞若燒。若作非衣。若數數著壞者。盡突吉<a class="t" id="t0604b20"></a>羅。比丘尼。尼薩耆波逸提。式叉摩那沙彌<a class="t" id="t0604b21"></a>沙彌尼。突吉羅。是謂為犯。不犯者。僧與作<a class="t" id="t0604b22"></a>羯磨。明相未出。手捉衣。若捨衣。若至擲<a class="t" id="t0604b23"></a>石所及處。若劫奪想若失想若燒想若漂想<a class="t" id="t0604b24"></a>若壞想。若水道斷路嶮難。若賊難若惡獸<a class="t" id="t0604b25"></a>難。若渠水漲若強力者所執。若繫縛或命<a class="t" id="t0604b26"></a>難或梵行難。若不捨衣不手捉衣不<a class="t" id="t0604b27"></a>至擲石所及處。不犯。不犯者。最初未制戒。<a class="t" id="t0604b28"></a>癡狂心亂痛惱所纏。<span class="rule-number">二竟</span></p>
<a class="t" id="t0604b29"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>