<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-np4">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 4</span>
<span class="mirror-right">尼薩耆波逸提 四</span> </h1>
</div>
<p>
<a class="sc" id="1"></a>
<a class="t-linehead" id="0605c06"></a>
爾時佛在羅閱城迦蘭陀竹園中。時有女<a class="t" id="0605c07"></a>人名蓮華色。其父母嫁與<span class="gaiji">欝
<!--gaiji,鬱,1[爵-(采-木)+(樊-大)],2&#x6B1D;,3-->
</span>禪國人。後遂<a class="t" id="0605c08"></a>懷妊彼欲產還父母家。產一女顏貌端正。<a class="t" id="0605c09"></a>彼蓮華色與其女共在屋內。時蓮華色夫<a class="t" id="0605c10"></a>與蓮華色母私通。時蓮華色有婢見之便<a class="t" id="0605c11"></a>語蓮華色。蓮華色聞已內自思惟。咄云何女<a class="t" id="0605c12"></a>與母同一夫何用女人身為。即捨抱上女<a class="t" id="0605c13"></a>著屋內而去。往至波羅<span class="gaiji">［木＊奈］
<!--gaiji,,1[木*奈],2&#x3B88;,3-->
</span>城住城門外立。<a class="t" id="0605c14"></a>身蒙塵土塗跣足破。時城中有長者其婦<a class="t" id="0605c15"></a>命終。乘車將從出波羅<span class="gaiji">［木＊奈］
<!--gaiji,,1[木*奈],2&#x3B88;,3-->
</span>城至園遊看。見<a class="t" id="0605c16"></a>此蓮華色在門外立。顏貌端正而身蒙塵<a class="t" id="0605c17"></a>土塗跣破足。便繫意在彼。即至女前問<a class="t" id="0605c18"></a>言。汝屬誰。蓮華色報言。我無所屬。長者復<a class="t" id="0605c19"></a>問。若無所屬能為我作婦不。答言可爾。即<a class="t" id="0605c20"></a>呼上車同載而歸為婦。後於異時蓮華色<a class="t" id="0605c21"></a>夫大集財寶。從波羅<span class="gaiji">［木＊奈］
<!--gaiji,,1[木*奈],2&#x3B88;,3-->
</span>往至<span class="gaiji">欝 <!--gaiji,鬱,1[爵-(采-木)+(樊-大)],2&#x6B1D;,3-->
</span>禪國治生。<a class="t" id="0605c22"></a>時值彼國童女節會戲笑之日。蓮華色所生<a class="t" id="0605c23"></a>女著好服飾亦在其中。此女端正長者見<a class="t" id="0605c24"></a>之即繫念在心。便問傍人。此是誰女。報言。<a class="t" id="0605c25"></a>此某甲女。復問住何處。答言在某處。復<a class="t" id="0605c26"></a>問在何街巷。答言在某街巷。長者復問。<a class="t" id="0605c27"></a>其家門戶何向。答向某處。即往其家問<a class="t" id="0605c28"></a>其父言。此是汝女耶。答曰。是我女。復問<a class="t" id="0605c29"></a>能嫁與我不。報曰可爾。長者問索幾許物<a class="t" id="0606a01"></a>耶。其父報言。與我百千兩金即便與之。其<a class="t" id="0606a02"></a>父便莊嚴其女。從<span class="gaiji">欝
<!--gaiji,鬱,1[爵-(采-木)+(樊-大)],2&#x6B1D;,3-->
</span>禪國還至波羅<span class="gaiji">［木＊奈］<!--gaiji,,1[木*奈],2&#x3B88;,3-->
</span>。<a class="t" id="0606a03"></a>時蓮華色遙見。便作所生女想視之。此女<a class="t" id="0606a04"></a>見蓮華色亦作其母意視之。遂久狎習。蓮<a class="t" id="0606a05"></a>華色與女梳頭。問言。汝是何國人誰家女<a class="t" id="0606a06"></a>耶。答言。我是<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>禪國人。復問家在何處在<a class="t" id="0606a07"></a>何里巷門為那向父為是誰。其女報言。我<a class="t" id="0606a08"></a>家在某處里巷某處門向某處父名某甲。<a class="t" id="0606a09"></a>復問。汝母何姓。女報言。我不識母。但聞人<a class="t" id="0606a10"></a>言。母名蓮華色。少捨我去。時蓮華色心自<a class="t" id="0606a11"></a>念言。此即是我女。便自怨責。咄何用女人<a class="t" id="0606a12"></a>身為。云何今日母子復共一夫。即捨彼家<a class="t" id="0606a13"></a>而去。往至羅閱城迦蘭陀竹園。爾時世尊。<a class="t" id="0606a14"></a>與無數大眾圍遶說法。遙見世尊。顏貌端<a class="t" id="0606a15"></a>正諸根寂定得上調伏如調龍象如水澄<a class="t" id="0606a16"></a>清無有塵穢。見已發歡喜心。至世尊所頭<a class="t" id="0606a17"></a>面禮足在一面立。時世尊漸為說微妙法。<a class="t" id="0606a18"></a>說施說持戒生天之福。呵欲不淨讚歎出<a class="t" id="0606a19"></a>離。復說四諦苦集盡道具足分別。時蓮華色<a class="t" id="0606a20"></a>即於座上得法眼淨。譬如新淨。白疊無<a class="t" id="0606a21"></a>有塵垢易以為色。蓮華色得法清淨亦<a class="t" id="0606a22"></a>復如是。見法得法得成果證。前白佛言。願<a class="t" id="0606a23"></a>世尊。聽我出家。於佛法中修清淨行。佛告<a class="t" id="0606a24"></a>阿難言。汝將此蓮華色到摩訶波闍波提<a class="t" id="0606a25"></a>所令度之。阿難即受佛教。將詣摩訶波闍<a class="t" id="0606a26"></a>波提所語言。世尊有教令。汝度此婦人。<a class="t" id="0606a27"></a>即度令出家。彼於異時思惟。日進逮得阿<a class="t" id="0606a28"></a>羅漢有大神力。時有眾多比丘尼在空閑<a class="t" id="0606a29"></a>處住。時蓮華色比丘尼別在一林中坐思<a class="t" id="0606b01"></a>惟。蓮華色住處有賊帥常在中住。蓮華色<a class="t" id="0606b02"></a>比丘尼執持威儀禮節庠序。彼賊見已即生<a class="t" id="0606b03"></a>善心。後異時賊帥大得<span class="gaiji">猪<!--gaiji,豬,1[狂-王+者],2&#x732A;,3-->
</span>肉食噉之。餘裹<a class="t" id="0606b04"></a>之懸著樹枝言。此林中若有沙門婆羅門<a class="t" id="0606b05"></a>有大神力者與之持去。而心為蓮華色比<a class="t" id="0606b06"></a>丘尼。時蓮華色比丘尼天耳聞聲天眼清淨<a class="t" id="0606b07"></a>即見以白疊裹<span class="gaiji">猪<!--gaiji,豬,1[狂-王+者],2&#x732A;,3-->
</span>肉懸著樹枝上。夜過已<a class="t" id="0606b08"></a>語式叉摩那沙彌尼。汝往彼某處樹上。有<a class="t" id="0606b09"></a>白疊裹<span class="gaiji">猪<!--gaiji,豬,1[狂-王+者],2&#x732A;,3-->
</span>肉。取來。即往取來與蓮華色比<a class="t" id="0606b10"></a>丘尼。蓮華色比丘尼<span class="gaiji">勅<!--gaiji,敕,1[束*力],2&#x52C5;,3-->
</span>令煮。至食時自往<a class="t" id="0606b11"></a>耆闍崛山上與諸上座比丘食之。時有一<a class="t" id="0606b12"></a>比丘著弊故補納僧伽梨。蓮華色比丘尼見<a class="t" id="0606b13"></a>已發慈愍心。即問比丘言。大德。何故乃著<a class="t" id="0606b14"></a>此弊故僧伽梨耶。答言大姊。此盡法故弊壞<a class="t" id="0606b15"></a>耳。蓮華色比丘尼著一貴價僧伽梨。語比<a class="t" id="0606b16"></a>丘言。大德。我持此衣與大德。大德所著衣<a class="t" id="0606b17"></a>可與我不。比丘答言可爾。即脫僧伽梨與<a class="t" id="0606b18"></a>比丘尼。彼取比丘弊故衣著之。後於異<a class="t" id="0606b19"></a>時。蓮華色著此弊衣往世尊所。頭面禮足<a class="t" id="0606b20"></a>在一面立。世尊知而故問言。汝所著衣何以<a class="t" id="0606b21"></a>弊故。蓮華色比丘尼即以因緣具白世尊。<a class="t" id="0606b22"></a>世尊告言。汝不應如是。蓮華色。聽汝畜持<a class="t" id="0606b23"></a>五衣完堅者。餘衣隨意淨施若與人。何以故。<a class="t" id="0606b24"></a>婦人著上衣服猶尚不好。何況弊衣。世尊<a class="t" id="0606b25"></a>以此因緣集比丘僧。知而故問彼比丘言。<a class="t" id="0606b26"></a>汝實從蓮華色比丘尼取衣耶。答曰。實爾<a class="t" id="0606b27"></a>世尊。以無數方便呵責彼比丘言。汝所為<a class="t" id="0606b28"></a>非。非威儀非沙門法非淨行非隨順行。<a class="t" id="0606b29"></a>所不應為。云何從比丘尼取衣。呵責已告<a class="t" id="0606c01"></a>諸比丘言。此癡人。多種有漏處最初犯戒。<a class="t" id="0606c02"></a>自今已去與比丘結戒。集十句義乃至正<a class="t" id="0606c03"></a>法久住。欲說戒者當如是說。若比丘從<a class="t" id="0606c04"></a>比丘尼取衣者尼薩耆波逸提。如是世尊<a class="t" id="0606c05"></a>與比丘結戒已。諸比丘皆畏慎。不敢從親<a class="t" id="0606c06"></a>里比丘尼取衣。佛言。自今已去聽諸比丘<a class="t" id="0606c07"></a>從親里比丘尼取衣。何以故。若非親里亦<a class="t" id="0606c08"></a>不籌量。不能知可取不可取。若好若惡若<a class="t" id="0606c09"></a>故若新。若是親里籌量知有無可取不可取<a class="t" id="0606c10"></a>若好若惡若新若故。自今已去當如是結戒。<a class="t" id="0606c11"></a>若比丘從非親里比丘尼取衣者尼薩耆<a class="t" id="0606c12"></a>波逸提。如是世尊與比丘結戒。時祇洹中<a class="t" id="0606c13"></a>二部僧得施衣共分。時比丘尼衣比丘錯得。<a class="t" id="0606c14"></a>比丘衣比丘尼錯得。時比丘尼持衣至僧<a class="t" id="0606c15"></a>伽藍中語比丘言。我持此衣與大德。大<a class="t" id="0606c16"></a>德衣與我。諸比丘報言。佛不聽我等取非<a class="t" id="0606c17"></a>親里比丘尼衣。時諸比丘以此因緣具白<a class="t" id="0606c18"></a>世尊。世尊告諸比丘。自今已去若貿易衣聽。<a class="t" id="0606c19"></a>欲說戒者當如是說。若比丘從非親里<a class="t" id="0606c20"></a>比丘尼取衣。除貿易尼薩耆波逸提。比<a class="t" id="0606c21"></a>丘義如上。非親里者非父母親里乃至七<a class="t" id="0606c22"></a>世非親里也。親里者父母親里乃至七世<a class="t" id="0606c23"></a>是親里也。衣者有十種如上。貿易者以<a class="t" id="0606c24"></a>衣貿衣。以衣易非衣。或以非衣貿衣。或<a class="t" id="0606c25"></a>以若鍼若筒若刀若綖若小<span class="gaiji">叚<!--gaiji,,1[暇-日],2&#x53DA;,3-->
</span>物乃至一丸<a class="t" id="0606c26"></a>藥貿衣。若比丘從非親里比丘尼取衣。<a class="t" id="0606c27"></a>除貿易尼薩耆波逸提。此尼薩耆當捨與<a class="t" id="0606c28"></a>僧。若眾多人若一人。不得別眾捨。若捨<a class="t" id="0606c29"></a>不成捨突吉羅。捨與僧時。當往僧中偏<a class="t" id="0607a01"></a>露右肩脫革屣向上座禮。胡跪合掌作如<a class="t" id="0607a02"></a>是白。大德僧聽。我某甲比丘取非親里比<a class="t" id="0607a03"></a>丘尼衣犯捨墮。今捨與僧。捨已當懺悔。前<a class="t" id="0607a04"></a>受懺人當作如是白。大德僧聽此某甲比丘<a class="t" id="0607a05"></a>取非親里比丘尼衣犯捨墮。今捨與僧。若<a class="t" id="0607a06"></a>僧時到僧忍聽。我受某甲比丘懺白如是。<a class="t" id="0607a07"></a>白已當受懺當語彼人言。自責汝心。彼<a class="t" id="0607a08"></a>答言爾。僧應即還此比丘衣。白二羯磨應<a class="t" id="0607a09"></a>如是與。僧當差堪能羯磨人如上當作如<a class="t" id="0607a10"></a>是白。大德僧聽。某甲比丘取非親里比丘<a class="t" id="0607a11"></a>尼衣犯捨墮。今捨與僧。若僧時到僧忍聽。<a class="t" id="0607a12"></a>還此比丘衣。白如是。大德僧聽。此某甲比<a class="t" id="0607a13"></a>丘取非親里比丘尼衣犯捨墮。今捨與僧。<a class="t" id="0607a14"></a>僧今持此衣還此某甲比丘誰諸長老忍。<a class="t" id="0607a15"></a>僧持此衣還此某甲比丘者默然。誰不忍<a class="t" id="0607a16"></a>者說。僧已忍。與彼某甲比丘衣竟。僧忍默<a class="t" id="0607a17"></a>然故。是事如是持。若於僧中捨衣竟不<a class="t" id="0607a18"></a>肯還者突吉羅。還時若有人教莫還者突<a class="t" id="0607a19"></a>吉羅。若轉作淨施若遣與人。若自作三<a class="t" id="0607a20"></a>衣或作波利迦羅衣。若故壞若數數著壞<a class="t" id="0607a21"></a>盡突吉羅。比丘尼突吉羅式叉摩那沙彌沙<a class="t" id="0607a22"></a>彌尼突吉羅是謂為犯。不犯者從親里比<a class="t" id="0607a23"></a>丘尼邊取衣。若貿易為僧為佛圖取者無<a class="t" id="0607a24"></a>犯。無犯者最初未制戒。癡狂心亂痛惱所<a class="t" id="0607a25"></a>纏。<span class="rule-number">四竟</span>◎</p>
<a class="t" id="0607a26"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>