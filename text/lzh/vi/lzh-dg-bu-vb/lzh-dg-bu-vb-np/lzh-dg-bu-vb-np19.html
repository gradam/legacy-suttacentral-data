<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-np19">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 19</span>
<span class="mirror-right">尼薩耆波逸提一十九</span> </h1>
</div>
<p>
<a class="sc" id="1"></a>
<a class="t-linehead" id="0619c26"></a>
爾時世尊。在羅閱祇耆闍崛山中。時跋難<a class="t" id="0619c27"></a>陀往市肆上以錢易錢持去。諸居士見已<a class="t" id="0619c28"></a>皆譏嫌言。沙門釋子以錢易錢善能賣買。諸<a class="t" id="0619c29"></a>比丘聞。其中有少欲知足行頭陀樂學戒<a class="t" id="0620a01"></a>知慚愧者。嫌責跋難陀言。云何持錢易錢<a class="t" id="0620a02"></a>持去。諸比丘往世尊所。頭面禮足在一面<a class="t" id="0620a03"></a>坐。以此因緣具白世尊。世尊爾時以此因<a class="t" id="0620a04"></a>緣集比丘僧。呵責跋難陀言。汝所為非。<a class="t" id="0620a05"></a>非威儀非沙門法非淨行非隨順行。所<a class="t" id="0620a06"></a>不應為。云何以錢易錢。世尊以無數方<a class="t" id="0620a07"></a>便呵責已。告諸比丘。此癡人。多種有漏處<a class="t" id="0620a08"></a>最初犯戒。自今已去與比丘結戒。集十句<a class="t" id="0620a09"></a>義乃至正法久住。欲說戒者當如是說。若<a class="t" id="0620a10"></a>比丘種種賣買寶物者尼薩耆波逸提。比<a class="t" id="0620a11"></a>丘義如上。種種賣買者。以成金易成金。易<a class="t" id="0620a12"></a>未成金易已成。未成金易成銀易未成銀。<a class="t" id="0620a13"></a>易已成未成銀易錢以未成金易成金。易<a class="t" id="0620a14"></a>未成金易已成未成金。易成銀易未成銀。<a class="t" id="0620a15"></a>易已成未成銀易錢。以已成未成金易成<a class="t" id="0620a16"></a>金易未成金。易已成未成金易成銀。易未<a class="t" id="0620a17"></a>成銀易已成未成銀易錢。以成銀易金<a class="t" id="0620a18"></a>乃至易錢亦如是。以未成銀易金乃至易<a class="t" id="0620a19"></a>錢亦如是。以已成未成銀易金乃至易錢<a class="t" id="0620a20"></a>亦如是。以錢易金乃至易錢亦如是。錢者<a class="t" id="0620a21"></a>有八種。金錢銀錢鐵錢銅錢白鑞錢鉛錫錢<a class="t" id="0620a22"></a>木錢胡膠錢。若比丘種種賣買寶物。以成<a class="t" id="0620a23"></a>金易成金乃至易錢。尼薩耆波逸提。此應<a class="t" id="0620a24"></a>捨。是中捨者。若守園人。若信樂優婆塞。當<a class="t" id="0620a25"></a>語彼人言。此物我所不應受汝知之。若彼<a class="t" id="0620a26"></a>人受已還與比丘者。比丘當為彼人故受<a class="t" id="0620a27"></a>令淨人掌之。後若得淨衣<span class="gaiji">鉢
<!--gaiji,缽,1[金*本],2&#x9262;,3-->
</span>坐具針筒<a class="t" id="0620a28"></a>得持貿易持之。若彼人受已與比丘淨衣<span class="gaiji">鉢
<!--gaiji,缽,1[金*本],2&#x9262;,3-->
</span>
<a class="t" id="0620a29"></a>
坐具針筒當受持之。若彼人受已不與比<a class="t" id="0620b01"></a>丘者當令餘比丘語言。佛有教為淨故與<a class="t" id="0620b02"></a>汝。應還彼比丘物。若餘比丘語。復不還者。<a class="t" id="0620b03"></a>應自往語言。佛有教為淨故與汝。汝今可<a class="t" id="0620b04"></a>與僧與塔與和上與同和上與阿闍梨與<a class="t" id="0620b05"></a>同阿闍梨與親舊知識。若還本施主。何以<a class="t" id="0620b06"></a>故。不欲失他信施故。若比丘不語彼人<a class="t" id="0620b07"></a>言看是知是突吉羅。比丘尼尼薩耆波逸<a class="t" id="0620b08"></a>提。式叉摩那沙彌沙彌尼突吉羅。是謂為<a class="t" id="0620b09"></a>犯。不犯者若語彼人言看是知是。若有守<a class="t" id="0620b10"></a>園人信樂優婆塞語言。此是我所不應汝知<a class="t" id="0620b11"></a>之。若彼人受已還與比丘。比丘應為彼人<a class="t" id="0620b12"></a>故受令淨人掌之。若得淨衣<span class="gaiji">鉢
<!--gaiji,缽,1[金*本],2&#x9262;,3-->
</span>坐具針筒<a class="t" id="0620b13"></a>持貿易受持之。若彼受已與比丘淨衣<span class="gaiji">鉢
<!--gaiji,缽,1[金*本],2&#x9262;,3-->
</span>
<a class="t" id="0620b14"></a>
坐具針筒受持之。若彼人受已不還比丘。<a class="t" id="0620b15"></a>比丘應令餘比丘語言。佛有教為淨故與<a class="t" id="0620b16"></a>汝。汝應還此比丘。若不還自往語言。佛有<a class="t" id="0620b17"></a>教為淨故與汝。汝應與僧與塔與和上<a class="t" id="0620b18"></a>與同和上與阿闍梨與同阿闍梨與親友<a class="t" id="0620b19"></a>知識。若還與本施主。何以故。不欲令失信<a class="t" id="0620b20"></a>施故。若以錢貿瓔珞具為佛法僧。若以瓔<a class="t" id="0620b21"></a>珞具易錢為佛法僧。無犯。無犯者。最初未<a class="t" id="0620b22"></a>制戒。癡狂心亂痛惱所纏。<span class="rule-number">十九竟</span></p>
<a class="t" id="0620b23"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>