<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-np28">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 28</span>
<span class="mirror-right">尼薩耆波逸提二十八</span> </h1>
</div>
<p>
<a class="sc" id="1"></a>
<a class="t-linehead" id="0630b28"></a>
爾時佛在毘蘭若夏安居。佛告阿難。汝<a class="t" id="t0630b29"></a>往語毘蘭若婆羅門。我受汝夏安居訖今<a class="t" id="t0630c01"></a>欲人間遊行。阿難承佛教往至毘蘭若婆<a class="t" id="t0630c02"></a>羅門所。語婆羅門言。如來語汝。我受汝請<a class="t" id="t0630c03"></a>夏安居訖。今欲人間遊行。時毘蘭若婆羅門<a class="t" id="t0630c04"></a>聞世尊如是語。即憶念。我無利無善利。我<a class="t" id="t0630c05"></a>無得無善得。何以故。我請沙門瞿曇及僧<a class="t" id="t0630c06"></a>九十日中竟不供養。時毘蘭若婆羅門。與阿<a class="t" id="t0630c07"></a>難俱往世尊所。禮佛足<span class="gaiji">却
<!--gaiji,卻,1[去*ㄗ],2&#x5374;,3-->
</span>住一面。時世尊<a class="t" id="t0630c08"></a>漸與毘蘭若婆羅門說微妙法發歡喜心。<a class="t" id="t0630c09"></a>即白佛言。唯願世尊及比丘僧。於毘蘭若<a class="t" id="t0630c10"></a>重受我九十日請。佛語婆羅門。我已受汝<a class="t" id="t0630c11"></a>請夏安居九十日訖。今欲遊行人間。婆羅<a class="t" id="t0630c12"></a>門重白言。願世尊及僧受我明日請。世尊<a class="t" id="t0630c13"></a>默然受請。婆羅門見世尊默然受請。即從<a class="t" id="t0630c14"></a>坐起禮佛足三遶而去。還其家即夜辦<a class="t" id="t0630c15"></a>具種種好食。明日白佛時到。世尊著衣持<a class="t" id="t0630c16"></a><span class="gaiji">鉢
<!--gaiji,缽,1[金*本],2&#x9262;,3-->
</span>及比丘僧五百人俱往詣其家。到已就座<a class="t" id="t0630c17"></a>而坐。時婆羅門行種種好食。飯佛及比丘<a class="t" id="t0630c18"></a>僧悉令滿足。食訖各自收<span class="gaiji">鉢
<!--gaiji,缽,1[金*本],2&#x9262;,3-->
</span>。婆羅門以<a class="t" id="t0630c19"></a>三衣施佛。諸比丘各施二衣。為夏安居<a class="t" id="t0630c20"></a>故。時諸比丘不受衣。即語施主言。世尊未<a class="t" id="t0630c21"></a>聽受夏衣。時諸比丘以此因緣具白世尊。<a class="t" id="t0630c22"></a>佛告諸比丘。聽受夏衣。時六群比丘聞世<a class="t" id="t0630c23"></a>尊聽受夏衣。春夏冬一切時常乞衣。安居<a class="t" id="t0630c24"></a>未竟亦乞衣亦受衣。時跋難陀釋子在一<a class="t" id="t0630c25"></a>處安居竟。聞異處夏安居比丘大得利養<a class="t" id="t0630c26"></a>衣。即往彼安居處。問諸人言。所得夏安<a class="t" id="t0630c27"></a>居衣為分未耶。答言未。持來我與汝分。復<a class="t" id="t0630c28"></a>更至餘處如是非一。皆問言。汝得安居衣<a class="t" id="t0630c29"></a>分未耶。答言未。持來我與汝分。時跋難陀<a class="t" id="t0631a01"></a>處處分衣。大得衣分持來入祇桓精舍。諸<a class="t" id="t0631a02"></a>比丘見已。語跋難陀言。世尊聽畜三衣。三<a class="t" id="t0631a03"></a>衣外不聽畜長衣。此是誰衣耶。跋難陀答<a class="t" id="t0631a04"></a>言處處有夏安居得衣。我於彼得是分來。<a class="t" id="t0631a05"></a>諸比丘聞已。中有少欲知足行頭陀樂學<a class="t" id="t0631a06"></a>戒知慚愧者。呵責六群比丘。跋難陀釋子。<a class="t" id="t0631a07"></a>云何如來聽受夏安居衣。何以復春夏冬一<a class="t" id="t0631a08"></a>切時常乞衣。安居未竟亦乞衣亦受衣耶。<a class="t" id="t0631a09"></a>跋難陀釋子。異處安居異處受衣。時諸比丘<a class="t" id="t0631a10"></a>往至世尊所。頭面禮足在一面坐。以此因<a class="t" id="t0631a11"></a>緣具白世尊。世尊爾時以此因緣集比丘<a class="t" id="t0631a12"></a>僧。種種呵責六群比丘跋難陀釋子。我聽比<a class="t" id="t0631a13"></a>丘受夏安居衣。汝云何一切時春夏冬常乞<a class="t" id="t0631a14"></a>衣。安居未竟亦乞衣亦受衣。跋難陀釋子<a class="t" id="t0631a15"></a>異處安居異處受衣耶。時世尊以無數方<a class="t" id="t0631a16"></a>便呵責六群比丘跋難陀釋子已。告諸比<a class="t" id="t0631a17"></a>丘。不得一切時春夏冬常乞衣。亦不得安<a class="t" id="t0631a18"></a>居未竟亦乞衣亦受衣。不得異處安居異處<a class="t" id="t0631a19"></a>受夏衣分。爾時世尊在舍衛國。時波斯匿王<a class="t" id="t0631a20"></a>境內人民有反叛者。時王遣二大臣。名利<a class="t" id="t0631a21"></a>師達多富羅那。王<span class="gaiji">勅
<!--gaiji,敕,1[束*力],2&#x52C5;,3-->
</span>使征。時二大臣作是<a class="t" id="t0631a22"></a>念。我等今當征。未知為得還不。我等常<a class="t" id="t0631a23"></a>眾僧夏安居竟為僧設食及施衣。今者安居<a class="t" id="t0631a24"></a>未竟寧可辦食具并諸衣物。如安居法施<a class="t" id="t0631a25"></a>僧衣耶。諸長者自往僧伽藍中。白諸比丘<a class="t" id="t0631a26"></a>如是言。明日欲設飯食并施安居衣。願各<a class="t" id="t0631a27"></a>屈意。諸比丘報長者言。但施食不須衣<a class="t" id="t0631a28"></a>施。何以故。夏安居未竟不得受衣不得乞<a class="t" id="t0631a29"></a>衣。長者白言。我等今為波斯匿王遣征。我<a class="t" id="t0631b01"></a>等自念。未知當得還。不欲如先法夏安<a class="t" id="t0631b02"></a>居訖飯食眾僧并施衣。今者亦欲設食并<a class="t" id="t0631b03"></a>施衣。時諸比丘以是事往白佛。佛言。自今<a class="t" id="t0631b04"></a>已去聽諸比丘受急施衣。諸比丘若知是急<a class="t" id="t0631b05"></a>施衣應受。自今已去與比丘結戒。集十句<a class="t" id="t0631b06"></a>義乃至正法久住。欲說戒者當如是說。若<a class="t" id="t0631b07"></a>比丘十日未竟夏三月。諸比丘得急施衣。<a class="t" id="t0631b08"></a>比丘知是急施衣當受。受已乃至衣時應<a class="t" id="t0631b09"></a>畜。若過畜者尼薩耆波逸提。比丘義如上急<a class="t" id="t0631b10"></a>施衣者。若受便得不受便失。衣者有十<a class="t" id="t0631b11"></a>種如上。衣時者。自恣竟。不受迦絺那衣<a class="t" id="t0631b12"></a>一月。受迦絺那衣五月。自恣十日在。若比<a class="t" id="t0631b13"></a>丘得急施衣。知是急施衣應受。受已即十<a class="t" id="t0631b14"></a>日應畜。到自恣竟。不受迦絺那衣一月。<a class="t" id="t0631b15"></a>受迦絺那衣五月。若自恣有九日在。比丘<a class="t" id="t0631b16"></a>得急施衣。比丘知是急施衣應受。受已即<a class="t" id="t0631b17"></a>九日應畜到自恣竟。不受迦絺那衣一月<a class="t" id="t0631b18"></a>受迦絺那衣五月。更增一日。若自恣八日<a class="t" id="t0631b19"></a>在。比丘得急施衣。比丘知是急施衣應受。<a class="t" id="t0631b20"></a>受已即八日應畜。到自恣竟。不受迦絺那<a class="t" id="t0631b21"></a>衣一月。受迦絺那衣五月。更增二日。若自<a class="t" id="t0631b22"></a>恣七日在。比丘得急施衣。比丘知是急施<a class="t" id="t0631b23"></a>衣應受。受已即七日應畜。到自恣竟不<a class="t" id="t0631b24"></a>受迦絺那衣一月。受迦絺那衣五月。更增<a class="t" id="t0631b25"></a>三日若自恣六日在。比丘得急施衣。比丘<a class="t" id="t0631b26"></a>知是急施衣應受。受已即六日應畜。到自<a class="t" id="t0631b27"></a>恣竟。不受迦絺那衣一月。受迦絺那衣五<a class="t" id="t0631b28"></a>月。更增四日。若自恣五日在。比丘得急施<a class="t" id="t0631b29"></a>衣。比丘知是急施衣應受。受已即五日應<a class="t" id="t0631c01"></a>畜到自恣竟。不受迦絺那衣一月。受迦絺<a class="t" id="t0631c02"></a>那衣五月。更增五日若自恣四日在。比丘<a class="t" id="t0631c03"></a>得急施衣。比丘知是急施衣應受。受已即<a class="t" id="t0631c04"></a>四日應畜。到自恣竟。不受迦絺那衣一月。<a class="t" id="t0631c05"></a>受迦絺那衣五月。更增六日。若自恣三<a class="t" id="t0631c06"></a>日在。比丘得急施衣。比丘知是急施衣應<a class="t" id="t0631c07"></a>受。受已即三日應畜。到自恣竟。不受迦絺<a class="t" id="t0631c08"></a>那衣一月。受迦絺那衣五月。更增七日。若<a class="t" id="t0631c09"></a>自恣二日在比丘得急施衣。比丘知是急施<a class="t" id="t0631c10"></a>衣應受。受已即二日應畜。到自恣竟。不<a class="t" id="t0631c11"></a>受迦絺那衣一月。受迦絺那衣五月。更增<a class="t" id="t0631c12"></a>八日。若明日自恣。比丘得急施衣。比丘知<a class="t" id="t0631c13"></a>是急施衣應受。受已即今日應畜。到自恣<a class="t" id="t0631c14"></a>竟。不受迦絺那衣一月。受迦絺那衣五月。<a class="t" id="t0631c15"></a>更增九日。若比丘得急施衣。若過前過後尼<a class="t" id="t0631c16"></a>薩耆波逸提。此衣應捨與僧。若眾多人若<a class="t" id="t0631c17"></a>一人。不得別眾捨。若捨不成捨突吉羅。<a class="t" id="t0631c18"></a>若欲捨與僧者。應往僧中偏露右肩脫革<a class="t" id="t0631c19"></a>屣向上座禮胡跪合掌作如是白。大德僧<a class="t" id="t0631c20"></a>聽。我某甲比丘得急施衣。若過前若過後<a class="t" id="t0631c21"></a>犯捨墮。今捨與僧。捨已當懺悔。前受懺人。<a class="t" id="t0631c22"></a>白已然後受懺。作如是白。大德僧聽。此某<a class="t" id="t0631c23"></a>甲比丘得急施衣。若過前若過後犯捨墮。<a class="t" id="t0631c24"></a>今捨與僧。若僧時到僧忍聽。我受某甲比丘<a class="t" id="t0631c25"></a>懺。白如是。作是白已。然後受懺。受懺者<a class="t" id="t0631c26"></a>語其人言。當自責汝心。比丘報言爾。僧即<a class="t" id="t0631c27"></a>當還彼比丘衣白二羯磨與眾中當差堪<a class="t" id="t0631c28"></a>能羯磨人如上作如是白。大德僧聽。此<a class="t" id="t0631c29"></a>某甲比丘得急施衣。過前過後犯捨墮。今<a class="t" id="t0632a01"></a>捨與僧。若僧時到僧忍聽。還此某甲比丘<a class="t" id="t0632a02"></a>衣。白如是。大德僧聽。此某甲比丘得急施<a class="t" id="t0632a03"></a>衣。過前過後犯捨墮。今捨與僧。僧今還此<a class="t" id="t0632a04"></a>比丘衣。誰諸長老忍僧還此某甲比丘衣<a class="t" id="t0632a05"></a>者默然。誰不忍者說。僧已忍還此某甲比<a class="t" id="t0632a06"></a>丘衣竟。僧忍默然故是事如是持。僧中捨<a class="t" id="t0632a07"></a>衣竟不還者突吉羅。若教言莫還者突吉<a class="t" id="t0632a08"></a>羅。若轉作淨施。若受作三衣及餘衣。若遣<a class="t" id="t0632a09"></a>與人。若數數著。一切突吉羅。比丘尼尼薩<a class="t" id="t0632a10"></a>耆波逸提。式叉摩那沙彌沙彌尼突吉羅。是<a class="t" id="t0632a11"></a>謂為犯。不犯者。得急施衣不過前不過<a class="t" id="t0632a12"></a>後不犯若為賊奪衣。若失衣。若燒衣。若漂<a class="t" id="t0632a13"></a>衣過前不犯。作奪想失想燒想漂想。有<a class="t" id="t0632a14"></a>嶮難道路不通。多諸賊盜惡獸難。若河水<a class="t" id="t0632a15"></a>大漲。王者所執繫閉命難梵行難。若彼受<a class="t" id="t0632a16"></a>寄比丘或死或出行。或捨戒或賊劫。或為惡<a class="t" id="t0632a17"></a>獸所害。或為水漂過後無犯。無犯者。最初<a class="t" id="t0632a18"></a>未制戒癡狂心亂痛惱所纏。<span class="rule-number">二十八竟</span>◎</p>
<a class="t" id="t0632a19"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>