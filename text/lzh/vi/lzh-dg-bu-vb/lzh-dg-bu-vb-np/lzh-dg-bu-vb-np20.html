<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-np20">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 20</span>
<span class="mirror-right">尼薩耆波逸提二十</span> </h1>
</div>
<p>
<a class="sc" id="1"></a>
爾時世尊。在舍衛國祇樹給孤獨園。時跋<a class="t" id="t0620b24"></a>難陀釋子。在拘薩羅國道路行。往一無住處<a class="t" id="t0620b25"></a>村。至村中已持生薑易食。食已去。時舍利<a class="t" id="t0620b26"></a>弗亦在拘薩羅國人間遊行。至無住處村<a class="t" id="t0620b27"></a>中。到時著衣持<span class="gaiji">鉢
<!--gaiji,缽,1[金*本],2&#x9262;,3-->
</span>入村乞食。漸漸至賣<a class="t" id="t0620b28"></a>飯食家默然住。賣飯人見已問言。大德。何<a class="t" id="t0620c01"></a>所求欲。報言。居士我須食。彼人言。持價來。<a class="t" id="t0620c02"></a>報言。居士勿作此言。我等所不應。彼人<a class="t" id="t0620c03"></a>言。向者跋難陀以生薑易食。食已去。大德<a class="t" id="t0620c04"></a>何故不應。時舍利弗聞此語已慚愧無言。<a class="t" id="t0620c05"></a>乞食已還至僧伽藍中。以此因緣語諸比<a class="t" id="t0620c06"></a>丘時舍衛城中有一外道得一貴價衣。心<a class="t" id="t0620c07"></a>自念言。我何用此貴價衣為。我今寧可易<a class="t" id="t0620c08"></a>餘衣。復念言。我當何處貿易衣。唯有沙門<a class="t" id="t0620c09"></a>釋子。喜著好衣彼必能易。即持衣至僧伽<a class="t" id="t0620c10"></a>藍中。語諸比丘言。我欲貿易此衣。誰欲<a class="t" id="t0620c11"></a>易者共易之。跋難陀見已語言。汝明日來。<a class="t" id="t0620c12"></a>當與汝易衣。跋難陀善能治衣。即其夜浣<a class="t" id="t0620c13"></a>故衣擣治光澤如新衣。彼外道晨朝持衣<a class="t" id="t0620c14"></a>至僧伽藍中。語諸比丘言。誰欲易衣共貿<a class="t" id="t0620c15"></a>易之。時跋難陀便出衣示語外道言。我以<a class="t" id="t0620c16"></a>此衣與汝。汝與我衣不。報言與汝。即便共<a class="t" id="t0620c17"></a>易衣。外道得衣已還所止園中。示諸外道<a class="t" id="t0620c18"></a>言。當知我已所著衣易得此衣。外道中<a class="t" id="t0620c19"></a>有智慧者語言。汝為他所欺。何以故。汝<a class="t" id="t0620c20"></a>所著衣新好廣大堅緻。此衣是故衣直更擣<a class="t" id="t0620c21"></a>治光澤似如新耳。此外道即持衣還至僧<a class="t" id="t0620c22"></a>伽藍中。語跋難陀言。我還汝衣。汝還我衣。<a class="t" id="t0620c23"></a>跋難陀言。已共汝貿易竟不得相還。外道<a class="t" id="t0620c24"></a>言。我衣新好廣大堅緻。汝衣弊故更擣治光<a class="t" id="t0620c25"></a>澤如似新耳。跋難陀報言。我貿易已終不<a class="t" id="t0620c26"></a>相還。彼外道譏嫌言。自是我衣求不可得<a class="t" id="t0620c27"></a>耶。我衣新好廣大堅緻。汝衣弊故。云何俱<a class="t" id="t0620c28"></a>共出家共貿易衣不得還悔。諸比丘聞。其中<a class="t" id="t0620c29"></a>有少欲知足行頭陀樂學戒知慚愧者。<a class="t" id="t0621a01"></a>嫌責跋難陀。云何以生薑易食食。復與外<a class="t" id="t0621a02"></a>道貿易衣而不聽悔。諸比丘往至世尊所。<a class="t" id="t0621a03"></a>頭面禮足在一面坐。以此因緣具白世尊。<a class="t" id="t0621a04"></a>世尊爾時以此因緣集諸比丘。呵責跋難<a class="t" id="t0621a05"></a>陀言。汝所為非。非威儀非沙門法非淨<a class="t" id="t0621a06"></a>行非隨順行。所不應為。云何生薑易食<a class="t" id="t0621a07"></a>食。與外道貿易衣而不聽悔。世尊以無<a class="t" id="t0621a08"></a>數方便呵責已。告諸比丘。自今已去聽五<a class="t" id="t0621a09"></a>眾出家人共貿易。應自審定。不應共相高<a class="t" id="t0621a10"></a>下如市道法。不得與餘人貿易。應令淨<a class="t" id="t0621a11"></a>人貿易。若悔聽還。自今已去與比丘結戒。<a class="t" id="t0621a12"></a>集十句義乃至正法久住。欲說戒者當如<a class="t" id="t0621a13"></a>是說。若比丘種種販賣尼薩耆波逸提。比丘<a class="t" id="t0621a14"></a>義如上。種種販賣者以時易時。以時易非<a class="t" id="t0621a15"></a>時。以時易七日。以時易盡形壽。以時易<a class="t" id="t0621a16"></a>波利迦羅以非時易非時。以非時易七<a class="t" id="t0621a17"></a>日。以非時易盡形壽。以非時易波利迦羅<a class="t" id="t0621a18"></a>衣。以非時易時。以七日易七日以七<a class="t" id="t0621a19"></a>日易時。乃至非時亦如是。以盡形壽易<a class="t" id="t0621a20"></a>盡形壽乃至易七日亦如是。以波利迦羅<a class="t" id="t0621a21"></a>易波利迦羅。乃至盡形壽亦如是。賣者價直<a class="t" id="t0621a22"></a>一錢數數上下。增賣者。價直一錢言直三錢。<a class="t" id="t0621a23"></a>重增賣者。價直一錢言直五錢。買亦如是。<a class="t" id="t0621a24"></a>若比丘種種販賣得者尼薩耆波逸提。不得<a class="t" id="t0621a25"></a>者突吉羅。此尼薩耆當捨與僧。若眾多人<a class="t" id="t0621a26"></a>若一人。不得別眾捨。若捨不成捨突吉<a class="t" id="t0621a27"></a>羅。捨時應往僧中偏露右肩脫革屣向<a class="t" id="t0621a28"></a>上座禮右膝著地合掌作如是白。大德僧<a class="t" id="t0621a29"></a>聽。我某甲比丘。種種販賣得財物犯捨<a class="t" id="t0621b01"></a>墮。今捨與僧。捨已當懺悔。前受懺人應作<a class="t" id="t0621b02"></a>如是白。大德僧聽。此某甲比丘種種販賣<a class="t" id="t0621b03"></a>得財物犯捨墮。今捨與僧。若僧時到僧忍<a class="t" id="t0621b04"></a>聽。我受某甲比丘懺。白如是。如是白已。然<a class="t" id="t0621b05"></a>後受懺。當語彼人言。自責汝心。彼比丘報<a class="t" id="t0621b06"></a>言爾。僧即應還彼比丘物。白二羯磨如是<a class="t" id="t0621b07"></a>與僧中應差堪能羯磨人作如是白。大<a class="t" id="t0621b08"></a>德僧聽。此某甲比丘種種販賣犯捨墮。今捨<a class="t" id="t0621b09"></a>與僧。若僧時到僧忍聽。還彼某甲比丘物。<a class="t" id="t0621b10"></a>白如是。大德僧聽。此某甲比丘種種販賣<a class="t" id="t0621b11"></a>得財物犯捨墮。今捨與僧。僧今持此物<a class="t" id="t0621b12"></a>還此比丘。誰諸長老忍僧持此物還此比<a class="t" id="t0621b13"></a>丘者默然。誰不忍者說。僧已忍。與彼比丘<a class="t" id="t0621b14"></a>物竟。僧忍默然故是事如是持。若於僧<a class="t" id="t0621b15"></a>中捨竟不還者突吉羅。若還時有人教言<a class="t" id="t0621b16"></a>莫還者突吉羅。若轉作淨施。若遣與人。若<a class="t" id="t0621b17"></a>故壞。若數數用。若持作餘用。一切突吉羅。<a class="t" id="t0621b18"></a>比丘尼尼薩耆波逸提。式叉摩那沙彌沙彌<a class="t" id="t0621b19"></a>尼突吉羅。是謂為犯。不犯者與五眾出家<a class="t" id="t0621b20"></a>人貿易。自審定不相高下如市易法。不與<a class="t" id="t0621b21"></a>餘人貿易。若使淨人貿易。若悔者應還。若<a class="t" id="t0621b22"></a>以酥易油以油易酥。無犯無犯者最初<a class="t" id="t0621b23"></a>未制戒。癡狂心亂痛惱所纏。<span class="rule-number">二十竟</span>◎</p>
<a class="t" id="t0621b24"></a>
<p class="endsection">
<span class="t-juanname">四分律卷第八</span><a class="t" id="t0621c01"></a><a class="t" id="t0621c02"></a></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>