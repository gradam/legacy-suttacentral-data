<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-np11">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 11</span>
<span class="mirror-right">尼薩耆波逸提一十一</span> </h1>
</div>
<p>
<a class="sc" id="1"></a>
<a class="t-linehead" id="0613c25"></a>
爾時佛在曠野國界。時六群比丘作新雜<a class="t" id="0613c26"></a>野蠶綿臥具。彼索未成綿。或索已成綿。或<a class="t" id="0613c27"></a>索已染未染。或索新者。或索故者。至養<a class="t" id="0613c28"></a>蠶家語言。我等須綿。彼報言小待。須蠶<a class="t" id="0613c29"></a>熟時來。彼六群比丘在邊住待看。彼暴<a class="t" id="0614a01"></a>繭時蠶蛹作聲。諸居士見盡共譏嫌言。沙門<a class="t" id="0614a02"></a>釋子無有慚愧害眾生命。外自稱言。我修<a class="t" id="0614a03"></a>正法。如是何有正法。求索蠶繭作新臥<a class="t" id="0614a04"></a>具。以如上事呵責諸比丘聞。其中有少欲<a class="t" id="0614a05"></a>知足行頭陀樂學戒知懺愧者。嫌責六<a class="t" id="0614a06"></a>群比丘。云何求索蠶繭作新臥具。如上呵<a class="t" id="0614a07"></a>責已往世尊所頭面禮足在一面坐。以此<a class="t" id="0614a08"></a>因緣具白世尊。世尊以此因緣集諸比<a class="t" id="0614a09"></a>丘。呵責六群比丘言。汝所為非。非威儀<a class="t" id="0614a10"></a>非沙門法非淨行非隨順行。所不應為。<a class="t" id="0614a11"></a>云何六群比丘。求索蠶繭作新臥具。呵責<a class="t" id="0614a12"></a>已告諸比丘。此癡人。多種有漏處最初犯戒。<a class="t" id="0614a13"></a>自今已去與比丘結戒。集十句義乃至正<a class="t" id="0614a14"></a>法久住。欲說戒者當如是說。若比丘雜野<a class="t" id="0614a15"></a>蠶綿作新臥具。尼薩耆波逸提。比丘義如<a class="t" id="0614a16"></a>上。雜者若毳若劫貝拘遮羅乳葉草。若芻摩<a class="t" id="0614a17"></a>若麻若比丘自用雜野蠶綿作新臥具成<a class="t" id="0614a18"></a>者尼薩耆波逸提。作而不成突吉羅。若語<a class="t" id="0614a19"></a>他人作成者尼薩耆波逸提。作而不成突吉<a class="t" id="0614a20"></a>羅。為他作成不成突吉羅。此應捨。是中<a class="t" id="0614a21"></a>捨者若以斧。若以斤細。剉斬和泥。若塗<a class="t" id="0614a22"></a>壁若塗埵。比丘尼突吉羅式叉摩那沙彌沙<a class="t" id="0614a23"></a>彌尼突吉羅。是謂為犯。不犯者若得已成<a class="t" id="0614a24"></a>者。若以斧斤剉斬和泥。若塗壁若塗埵<a class="t" id="0614a25"></a>無犯。無犯者最初未制戒。癡狂心亂痛惱所<a class="t" id="0614a26"></a>纏。<span class="rule-number">十一竟</span></p>
<a class="t" id="0614a27"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>