<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-np12">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 12</span>
<span class="mirror-right">尼薩耆波逸提一十二</span> </h1>
</div>
<p>
<a class="sc" id="1"></a>
<a class="t-linehead" id="0614a27"></a>
爾時佛在毘舍離獼猴江側住樓閣舍。時<a class="t" id="0614a28"></a>毘舍離諸梨車子等多行邪婬。彼作純黑羺<a class="t" id="0614a29"></a>羊毛作氈被體夜行使人不見。時六群比<a class="t" id="0614b01"></a>丘見已便效。選取純黑羺羊毛作氈臥具。<a class="t" id="0614b02"></a>時諸梨車見之。皆共語言。大德。我等在於<a class="t" id="0614b03"></a>愛欲為婬欲故作黑羊毛氈。汝等作此純<a class="t" id="0614b04"></a>黑羊毛氈何所為耶。爾時諸比丘聞。中有<a class="t" id="0614b05"></a>少欲知足行頭陀樂學戒知慚愧者。嫌責<a class="t" id="0614b06"></a>六群比丘。何故效諸梨車。作純黑羺羊毛<a class="t" id="0614b07"></a>氈。呵責已往世尊所。頭面禮足在一面坐。<a class="t" id="0614b08"></a>以此因緣具白世尊。世尊以此因緣集諸<a class="t" id="0614b09"></a>比丘以無數方便呵責六群比丘。汝所為<a class="t" id="0614b10"></a>非。非威儀非沙門法非淨行非隨順行。<a class="t" id="0614b11"></a>所不應為。云何六群比丘。效諸梨車作<a class="t" id="0614b12"></a>純黑羺羊毛氈。時世尊無數方便呵責已。<a class="t" id="0614b13"></a>告諸比丘。此癡人。多種有漏處最初犯戒。自<a class="t" id="0614b14"></a>今已去與比丘結戒。集十句義乃至正法<a class="t" id="0614b15"></a>久住。欲說戒者當如是說。若比丘以新純<a class="t" id="0614b16"></a>黑羺羊毛作新臥具尼薩耆波逸提。比丘<a class="t" id="0614b17"></a>義如上。純黑毛者或生黑或染黑。若比丘自<a class="t" id="0614b18"></a>用純黑羺羊毛作新臥具。成者尼薩耆波<a class="t" id="0614b19"></a>逸提。作而不成者突吉羅。教他作成者尼<a class="t" id="0614b20"></a>薩耆波逸提。作而不成者突吉羅。為他作<a class="t" id="0614b21"></a>成不成突吉羅。此尼薩耆應捨與僧。若眾多<a class="t" id="0614b22"></a>人若一人。不得別眾捨。若捨不成捨突吉<a class="t" id="0614b23"></a>羅。捨與僧時。往僧中偏露右肩脫革屣<a class="t" id="0614b24"></a>向上座禮。右膝著地合掌作如是白。大德<a class="t" id="0614b25"></a>僧聽。我某甲比丘。以純黑羺羊毛作臥具<a class="t" id="0614b26"></a>犯捨墮。今捨與僧。捨已當懺悔。前受懺人<a class="t" id="0614b27"></a>作如是白。大德僧聽。此某甲比丘。以純黑<a class="t" id="0614b28"></a>羺羊毛作臥具犯捨墮。今捨與僧。若僧時<a class="t" id="0614b29"></a>到僧忍聽。我受某甲比丘懺。白如是。作<a class="t" id="0614c01"></a>是白已然後受懺。當語彼比丘言。自責汝<a class="t" id="0614c02"></a>心。報言爾。僧即應還彼比丘臥具。作白二<a class="t" id="0614c03"></a>羯磨應如是與。僧中應差堪能羯磨人如<a class="t" id="0614c04"></a>上作如是白。大德僧聽。此某甲比丘。以純<a class="t" id="0614c05"></a>黑羺羊毛作臥具犯捨墮。今捨與僧。若<a class="t" id="0614c06"></a>僧時到僧忍聽。還彼某甲比丘臥具。白如<a class="t" id="0614c07"></a>是。大德僧聽。此某甲比丘。以純黑羺羊毛<a class="t" id="0614c08"></a>作臥具犯捨墮。今捨與僧。僧今持此臥具<a class="t" id="0614c09"></a>還此比丘。誰諸長老忍。僧持此臥具還此<a class="t" id="0614c10"></a>比丘者默然。誰不忍者說。僧已忍還此某<a class="t" id="0614c11"></a>甲比丘臥具竟。僧忍默然故是事如是持。</p>
<a class="t" id="0614c12"></a>
<p>
<a class="sc" id="2"></a>
<a class="t-linehead" id="0614c12"></a>
是比丘於僧中捨臥具竟不還者突吉羅。<a class="t" id="0614c13"></a>還時有人教言莫還。若作淨施若遣與<a class="t" id="0614c14"></a>人若數數敷壞者盡突吉羅。比丘尼突吉羅。<a class="t" id="0614c15"></a>式叉摩那沙彌沙彌尼突吉羅。是謂為犯。不<a class="t" id="0614c16"></a>犯者。若得已成者。若割截壞若細薄疊<a class="t" id="0614c17"></a>作兩重。若以作褥。若作枕。若作方小坐<a class="t" id="0614c18"></a>具。若作臥氈。或作<span class="gaiji">［打－丁＋親］
<!--gaiji,,1[打-丁+親],2,3-->
</span>
<span class="gaiji">鉢 <!--gaiji,缽,1[金*本],2&#x9262;,3-->
</span>氈。或作剃刀<a class="t" id="0614c19"></a>囊。或作帽。或作<span class="gaiji">袜
<!--gaiji,,1[袖-由+末],2&#x889C;,3-->
</span>。或作攝熱巾。或作<a class="t" id="0614c20"></a>裹革屣巾。盡不犯。不犯者最初未制戒。癡<a class="t" id="0614c21"></a>狂心亂痛惱所纏。<span class="rule-number">十二竟</span>◎</p>
<a class="t" id="0614c22"></a>
<p class="endsection">
<span class="t-juanname">四分律卷第七</span></p>
<a class="t" id="0615a01"></a><a class="t" id="0615a02"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>