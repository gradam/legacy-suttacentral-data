<!DOCTYPE html>
<html data-prev="lzh-dg-bu-vb-pc31" data-next="lzh-dg-bu-vb-pc33">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc32">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 32</span><span class="mirror-right">波逸提三十二</span>
</h1>
</div>
<p>
<a class="sc" id="1"></a>
<a class="t-linehead" id="0655b10"></a>
◎爾時世尊在羅閱祇迦蘭陀竹園中。世尊<a class="t" id="0655b11"></a>從羅閱城出遊行人間。與大比丘眾千二<a class="t" id="0655b12"></a>百五十人俱。爾時國界。田殖不收米穀勇<a class="t" id="0655b13"></a>貴。乞食難得人皆飢色。時有五百乞人隨<a class="t" id="0655b14"></a>逐世尊後。時有婆羅門名曰沙菟。有五<a class="t" id="0655b15"></a>百乘車載滿飲食。經冬涉夏隨逐世尊後。<a class="t" id="0655b16"></a>伺候空缺無食之日便欲設供。爾時世尊。<a class="t" id="0655b17"></a>從摩竭國界漸漸教化至阿那頻頭國界。<a class="t" id="0655b18"></a>彼國人民競興供具。飯佛及比丘僧無有<a class="t" id="0655b19"></a>空日。時婆羅門終日伺候無有空缺不得<a class="t" id="0655b20"></a>設供。即便往阿難所語阿難言。我沙菟<a class="t" id="0655b21"></a>有五百乘車載滿飲食。經冬涉夏隨逐世<a class="t" id="0655b22"></a>尊。伺候空缺無食之日便欲設供。然我今<a class="t" id="0655b23"></a>者不得次供。我等處俗多諸難故。屬官<a class="t" id="0655b24"></a>役使。至於斷事之日當應往赴。兼復料理<a class="t" id="0655b25"></a>家業。復供官財穀。公私驅馳初無停息。唯<a class="t" id="0655b26"></a>願尊者為我白佛。佛若有教我當奉行。若<a class="t" id="0655b27"></a>佛及僧不得次食者。我當以此五百乘車<a class="t" id="0655b28"></a>飲食布在道中。令佛及僧<span class="gaiji">脚
<!--gaiji,腳,1[腳-谷+去],2&#x811A;,3-->
</span>蹈而過者。<a class="t" id="0655b29"></a>則為受我供養已。阿難報言。且小住。我正<a class="t" id="0655c01"></a>爾當為白佛。時阿難往世尊所。頭面禮足<a class="t" id="0655c02"></a>在一面立以此因緣具白世尊言。沙<a class="t" id="0655c03"></a>菟婆羅門來至我所作是說。有五百乘車<a class="t" id="0655c04"></a>載滿飲食。經冬涉夏隨逐世尊。伺候空缺<a class="t" id="0655c05"></a>無食之日便欲設供。然我今日不得次供。<a class="t" id="0655c06"></a>我等處俗多諸難故。屬官使役。至於斷事<a class="t" id="0655c07"></a>之日當復往赴。兼復料理家業公私無停。<a class="t" id="0655c08"></a>唯願尊者為我白佛。佛若有教我當奉行。<a class="t" id="0655c09"></a>若不得次供者。我當以此五百乘車飲食<a class="t" id="0655c10"></a>布在道中。令佛及僧<span class="gaiji">脚
<!--gaiji,腳,1[腳-谷+去],2&#x811A;,3-->
</span>蹈上而去者。則<a class="t" id="0655c11"></a>為受我供養。我向者報言可小住。正爾當<a class="t" id="0655c12"></a>為白佛。是故啟尊。爾時世尊告阿難。汝可<a class="t" id="0655c13"></a>往語婆羅門。明旦以此飲食具用作粥與<a class="t" id="0655c14"></a>諸比丘使食。後當受時食。爾時阿難受<a class="t" id="0655c15"></a>佛教。即往婆羅門所。語婆羅門言。汝可以<a class="t" id="0655c16"></a>此飲食具用作粥與諸比丘使食。後當<a class="t" id="0655c17"></a>受時食。時婆羅門觀諸供養之者皆無有<a class="t" id="0655c18"></a>餅。即其夜供辦種種美味酥油胡麻子乳<a class="t" id="0655c19"></a>淨水薑椒蓽苃。作種種粥及餅。夜過已<a class="t" id="0655c20"></a>以此粥供養佛及比丘僧。然諸比丘不敢<a class="t" id="0655c21"></a>受。語婆羅門言。世尊未聽比丘受酥油乃<a class="t" id="0655c22"></a>至三種藥作種種粥。爾時諸比丘以此因緣<a class="t" id="0655c23"></a>具白世尊。世尊爾時告諸比丘。自今已去<a class="t" id="0655c24"></a>聽諸比丘受酥油乃至三種藥作種種粥<a class="t" id="0655c25"></a>食之。食粥有五事。善除飢除渴消宿食大<a class="t" id="0655c26"></a>小便調適除風患。食粥者有此五善事。時婆<a class="t" id="0655c27"></a>羅門復行<span class="gaiji">餅
<!--gaiji,餅,1[麩-夫+并],2&#x4D35;,3-->
</span>。比丘不敢受。語婆羅門言。<a class="t" id="0655c28"></a>世尊未聽比丘受餅。即往白佛。佛言。<a class="t" id="0655c29"></a>自今已去聽諸比丘受餅食。時阿那頻頭<a class="t" id="0656a01"></a>國諸居士。聞世尊聽諸比丘食粥及<span class="gaiji">餅
<!--gaiji,餅,1[麩-夫+并],2&#x4D35;,3-->
</span>。皆<a class="t" id="0656a02"></a>大歡喜自相謂言。我等快得作福供養。已復<a class="t" id="0656a03"></a>有一少信大臣。見佛及僧大得供養。如是<a class="t" id="0656a04"></a>言。此非是少福田者。乃於穀貴中佛及比<a class="t" id="0656a05"></a>丘僧致如是供養。我今寧可辦具種種肥<a class="t" id="0656a06"></a>美飲食人別一器肉。爾時即遣人至僧伽藍<a class="t" id="0656a07"></a>中。白言大德僧。願受我明日請食。即其夜<a class="t" id="0656a08"></a>辦種種肥美飲食。明日清旦往白時到。爾<a class="t" id="0656a09"></a>時世尊自住僧伽藍中遣人請食。時阿那<a class="t" id="0656a10"></a>頻頭諸居士。先聞佛聽諸比丘食粥。即其<a class="t" id="0656a11"></a>夜辦具種種粥如上。明日送至僧伽藍中<a class="t" id="0656a12"></a>與諸比丘。諸比丘先已受他請食。復食此<a class="t" id="0656a13"></a>種種濃粥。然後往彼大臣家食。爾時少信大<a class="t" id="0656a14"></a>臣與諸比丘僧種種飲食。諸比丘言。止止<a class="t" id="0656a15"></a>檀越稍稍著。大臣語比丘僧言。我故為比<a class="t" id="0656a16"></a>丘僧。辦具肥美飲食人別一器肉。莫以我信<a class="t" id="0656a17"></a>心薄少故而不飽食。諸大德。但食我有信<a class="t" id="0656a18"></a>心耳。諸比丘報言。不為此故不食。城中人<a class="t" id="0656a19"></a>民聞佛聽諸比丘食粥及<span class="gaiji">餅
<!--gaiji,餅,1[麩-夫+并],2&#x4D35;,3-->
</span>。即於其夜<a class="t" id="0656a20"></a>辦具種種酥油胡麻子乳淨水薑椒蓽苃<a class="t" id="0656a21"></a>作粥。明日送至僧伽藍中與諸比丘。我等<a class="t" id="0656a22"></a>先食彼粥故。今者不能復多食耳莫怪<a class="t" id="0656a23"></a>也。時少信大臣即嫌之言。我故為眾僧作<a class="t" id="0656a24"></a>此種種好食人別一器肉者。欲使眾僧盡<a class="t" id="0656a25"></a>食。云何先食濃粥已方受我食。時大臣瞋<a class="t" id="0656a26"></a>恨。即便留種種<span class="gaiji">餅
<!--gaiji,餅,1[麩-夫+并],2&#x4D35;,3-->
</span>肉美味。唯施設羹飯。<a class="t" id="0656a27"></a>往世尊所頭面禮足在一面坐。坐已白<a class="t" id="0656a28"></a>佛言。向者所設供養眾僧者。福多耶罪多<a class="t" id="0656a29"></a>耶。佛告大臣。汝所設供養者得福極多。<a class="t" id="0656b01"></a>乃是生天之因。諸比丘乃至受汝一摶食<a class="t" id="0656b02"></a>者其福無量。爾時世尊。漸與說法。布施持戒<a class="t" id="0656b03"></a>生天之法。呵欲過惡及上有漏。稱讚出離增<a class="t" id="0656b04"></a>益解脫。為說此法已。即於座上諸塵垢盡<a class="t" id="0656b05"></a>得法眼淨。見法得法修於正法得增上果。<a class="t" id="0656b06"></a>白佛言。自今已去歸依佛法僧。聽為優婆<a class="t" id="0656b07"></a>塞。盡形壽不殺生乃至不飲酒。◎</p>
<a class="t" id="0656b08"></a>
<p>
<a class="sc" id="2"></a>
<a class="t-linehead" id="0656b08"></a>
◎爾時世尊食後以此因緣集比丘僧。知而<a class="t" id="0656b09"></a>故問諸比丘言。汝等清旦食他濃粥已然<a class="t" id="0656b10"></a>後受大臣請耶。答言實爾。爾時世尊。以無<a class="t" id="0656b11"></a>數方便呵責諸比丘言。汝所為非。非威儀<a class="t" id="0656b12"></a>非沙門法非淨行非隨順行。所不應為。<a class="t" id="0656b13"></a>云何汝等愚癡。先食彼濃粥然後受請耶。<a class="t" id="0656b14"></a>不得先受請已食稠粥。稠粥者。以草畫之<a class="t" id="0656b15"></a>不合不得食。若食者當如法治。爾時世尊。<a class="t" id="0656b16"></a>從阿那頻頭國人間遊行。與千二百五十比<a class="t" id="0656b17"></a>丘俱。爾時國界米穀勇貴乞。食難得人皆飢<a class="t" id="0656b18"></a>色。然有五百乞人常隨逐世尊後。爾時世<a class="t" id="0656b19"></a>尊。於摩竭提國漸漸遊行還羅閱城。時佛<a class="t" id="0656b20"></a>及眾僧多得供養。時羅閱城中有一少信樂<a class="t" id="0656b21"></a>師。見佛及比丘僧大得供養。作是念言。此<a class="t" id="0656b22"></a>非是少福田者。於此穀貴中佛及比丘僧大<a class="t" id="0656b23"></a>得供養。我今寧可以一年所出之物供辦<a class="t" id="0656b24"></a>種種肥美飲食人別肉一器施佛及僧耶。於<a class="t" id="0656b25"></a>是即自往僧伽藍中。白諸比丘言。明日清<a class="t" id="0656b26"></a>旦受我請食供養。即夜辦具種種好食已。<a class="t" id="0656b27"></a>明日清旦往白時到。爾時羅閱城中節會日。<a class="t" id="0656b28"></a>諸居士競持飯<span class="gaiji">麨
<!--gaiji,,1[麩-夫+少],2&#x9EA8;,3-->
</span>乾飯魚及肉。往詣僧伽<a class="t" id="0656b29"></a>藍中施諸比丘。時諸比丘得而食之然後<a class="t" id="0656c01"></a>受請。爾時樂師手自斟酌種種飲食。諸比<a class="t" id="0656c02"></a>丘言。止止居士。莫多著食。彼樂師言。我一<a class="t" id="0656c03"></a>年已來所出眾物。故為比丘僧辦種種肥<a class="t" id="0656c04"></a>美飲食人別肉一器。莫以我少信故恐生<a class="t" id="0656c05"></a>不信而不多食。願但食我有信樂耳。爾時<a class="t" id="0656c06"></a>諸比丘答此樂師言。我不以此事故不食。<a class="t" id="0656c07"></a>以向先受王舍城諸人食。是故今者食少耳。<a class="t" id="0656c08"></a>更無餘心莫見怪也。爾時少信樂師聞此<a class="t" id="0656c09"></a>語已。即生譏嫌言。云何我一歲之中所出<a class="t" id="0656c10"></a>物。故為眾僧辦具種種肥美飲食人別肉<a class="t" id="0656c11"></a>一器。云何諸比丘。先受他飯<span class="gaiji">麨
<!--gaiji,,1[麩-夫+少],2&#x9EA8;,3-->
</span>乾飯魚及<a class="t" id="0656c12"></a>肉。然後乃受我食。樂師瞋恨。即便留種種<a class="t" id="0656c13"></a>肥美飲食。正與羹飯而已。往詣世尊所。頭<a class="t" id="0656c14"></a>面禮足在一面坐。坐已問佛言。我向者<a class="t" id="0656c15"></a>所設飲食。福多耶罪多耶。佛告言。汝今所<a class="t" id="0656c16"></a>施食者生天之因。諸比丘乃至食一<span class="corr" title="[搏&gt;摶]">摶</span>其福<a class="t" id="0656c17"></a>無量。何況今者施設如是。此福不可量也。<a class="t" id="0656c18"></a>爾時世尊為說妙法。布施持戒生天之因。<a class="t" id="0656c19"></a>呵欲過惡及上有漏。爾時樂師聞此語已。<a class="t" id="0656c20"></a>即於座上諸塵垢盡得法眼淨。見法得法<a class="t" id="0656c21"></a>修於正法得增上果。即白佛言。自今已去<a class="t" id="0656c22"></a>願聽為優婆塞。盡形壽不殺生乃至不飲<a class="t" id="0656c23"></a>酒。爾時世尊。以此因緣集比丘僧。知而故<a class="t" id="0656c24"></a>問諸比丘。汝等實先受他請五種食。然後<a class="t" id="0656c25"></a>受此請食耶。答曰實爾。爾時世尊。以無數<a class="t" id="0656c26"></a>方便呵責諸比丘言。汝所為非。非威儀非<a class="t" id="0656c27"></a>沙門法非淨行非隨順行。所不應為。云<a class="t" id="0656c28"></a>何癡人。先受他五種食已。然後受他請<a class="t" id="0656c29"></a>耶。世尊以無數方便呵責諸比丘已告諸<a class="t" id="0657a01"></a>比丘。不應先受他請食五種食已然後受<a class="t" id="0657a02"></a>請也。自今已去與比丘結戒。集十句義<a class="t" id="0657a03"></a>乃至正法久住。欲說戒者當如是說。若比<a class="t" id="0657a04"></a>丘展轉食者波逸提。如是世尊與比丘結<a class="t" id="0657a05"></a>戒。時諸病比丘。所請食處。無有隨病食隨<a class="t" id="0657a06"></a>病藥。若有隨病美食及藥。畏慎不敢食。恐<a class="t" id="0657a07"></a>犯展轉食。爾時諸比丘以此事往白佛。佛<a class="t" id="0657a08"></a>告言。自今已去聽病比丘展轉食。自今已去<a class="t" id="0657a09"></a>當如是說戒。若比丘展轉食。除異時波逸<a class="t" id="0657a10"></a>提。異時者病時。如是世尊與比丘結戒。爾<a class="t" id="0657a11"></a>時有一居士。請佛及比丘僧欲設飲食供<a class="t" id="0657a12"></a>養。復有一居士。亦請佛及僧欲設飲食<a class="t" id="0657a13"></a>及衣供養。即往僧伽藍中語諸比丘言。我<a class="t" id="0657a14"></a>欲請佛及比丘僧供養飲食。比丘報言。我<a class="t" id="0657a15"></a>等先以受請。居士白言。大德。我欲施好飲<a class="t" id="0657a16"></a>食及衣。唯願眾僧受我請。爾時諸比丘畏慎<a class="t" id="0657a17"></a>往白世尊。世尊告言。自今已去聽諸比丘<a class="t" id="0657a18"></a>布施衣時聽展轉食。自今已去當如是說<a class="t" id="0657a19"></a>戒。若比丘展轉食除餘時波逸提。餘時者。<a class="t" id="0657a20"></a>病時施衣時是謂餘時。比丘義如上。展轉<a class="t" id="0657a21"></a>食者請也。請有二種。若僧次請別請。食者<a class="t" id="0657a22"></a>飯<span class="gaiji">麨
<!--gaiji,,1[麩-夫+少],2&#x9EA8;,3-->
</span>乾飯魚及肉。病者不能一坐食好食<a class="t" id="0657a23"></a>令足。施衣者。自恣竟無迦絺那衣一月。<a class="t" id="0657a24"></a>有迦絺那衣五月。若復有餘施食及衣。若<a class="t" id="0657a25"></a>今日得多請食。應自受一請。餘者當施與<a class="t" id="0657a26"></a>人如是施與言。長老。我應往彼今布施汝。<a class="t" id="0657a27"></a>若比丘不捨前請受後請食咽咽波逸提。<a class="t" id="0657a28"></a>不捨後請受前請食者咽咽突吉羅。比丘<a class="t" id="0657a29"></a>尼突吉羅。式叉摩那沙彌沙彌尼突吉羅。<a class="t" id="0657b01"></a>是謂為犯。不犯者。病時施衣時。若一日之中<a class="t" id="0657b02"></a>有多請者。自受一請餘者當施與人。若請<a class="t" id="0657b03"></a>與非食。或食不足。或無請食者。或食已更<a class="t" id="0657b04"></a>得食。或一處有前食後食無犯。無犯者。最<a class="t" id="0657b05"></a>初未制戒。癡狂心亂痛惱所纏。<span class="rule-number">三十二竟</span>◎</p>
<a class="t" id="0657b06"></a>
<p class="endsection">
<span class="t-juanname">四分律卷第十三</span><a class="t" id="0657b07"></a><a class="t" id="0657b08"></a><a class="t" id="0657b09"></a></p>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>