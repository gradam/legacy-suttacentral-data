<!DOCTYPE html>
<html data-prev="lzh-dg-bu-vb-pc56" data-next="lzh-dg-bu-vb-pc58">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc57">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 57</span><span class="mirror-right">波逸提五十七</span>
</h1>
</div>
<p>
<a class="sc" id="1"></a>
<a class="t-linehead" id="0675a17"></a>
爾時世尊在曠野城。時六群比丘自相謂言。<a class="t" id="0675a18"></a>我等在上座前不得隨意言語。即出房外<a class="t" id="0675a19"></a>在露地。拾諸柴草及大樹株然火向炙。時<a class="t" id="0675a20"></a>空樹株中有一毒蛇。得火氣熱逼從樹孔<a class="t" id="0675a21"></a>中出。諸比丘見已皆驚怖言。毒蛇毒蛇。即<a class="t" id="0675a22"></a>取所燒薪散擲東西。迸火乃燒佛講堂。諸<a class="t" id="0675a23"></a>比丘聞。其中有少欲知足行頭陀樂學戒<a class="t" id="0675a24"></a>知慚愧者。嫌責六群比丘言。汝等云何自<a class="t" id="0675a25"></a>相謂言。我等在上座前不得隨意言語。出<a class="t" id="0675a26"></a>房外拾諸草木大樹株在露地然火向空。<a class="t" id="0675a27"></a>樹孔中有毒蛇出。驚怖取所燒薪。散擲東<a class="t" id="0675a28"></a>西。使迸火乃然佛講堂耶。爾時諸比丘<a class="t" id="0675a29"></a>即往世尊所。頭面禮足在一面坐。以此<a class="t" id="0675b01"></a>因緣具白世尊。世尊爾時以此因緣集比<a class="t" id="0675b02"></a>丘僧。呵責六群比丘言。汝所為非。非威儀<a class="t" id="0675b03"></a>非沙門法非淨行非隨順行。所不應為。<a class="t" id="0675b04"></a>云何六群比丘自相謂言。我等在上座前不<a class="t" id="0675b05"></a>得隨意言語。出房外拾諸草木大樹株。<a class="t" id="0675b06"></a>在露地然火向。有毒蛇出。驚怖取所燒薪<a class="t" id="0675b07"></a>散擲東西。使迸火燒佛講堂耶。世尊爾<a class="t" id="0675b08"></a>時以無數方便呵責六群比丘已告諸比<a class="t" id="0675b09"></a>丘。此癡人多種有漏處最初犯戒。自今已去<a class="t" id="0675b10"></a>與比丘結戒。集十句義乃至正法久住。欲<a class="t" id="0675b11"></a>說戒者當如是說。若比丘。為自炙故露地<a class="t" id="0675b12"></a>然火若教人然波逸提。如是世尊與比丘<a class="t" id="0675b13"></a>結戒。爾時病比丘。畏慎不敢自然火不教<a class="t" id="0675b14"></a>人然。比丘白佛。佛言。聽病比丘露地然火<a class="t" id="0675b15"></a>及教人然。自今已去當如是說戒。若比丘<a class="t" id="0675b16"></a>無病為自炙故露地然火教人然者波逸<a class="t" id="0675b17"></a>提。如是世尊與比丘結戒。爾時諸比丘。<a class="t" id="0675b18"></a>欲為諸病比丘煮粥若羹飯。若在溫室<a class="t" id="0675b19"></a>若在<span class="gaiji">厨
<!--gaiji,廚,1[厂@(豆*寸)],2&#x53A8;,3-->
</span>屋若在浴室中。若熏<span class="gaiji">鉢<!--gaiji,缽,1[金*本],2&#x9262;,3-->
</span>若染衣若<a class="t" id="0675b20"></a>然燈若燒香。諸比丘皆畏慎不敢作。佛言。<a class="t" id="0675b21"></a>如是事聽作。自今已去當如是說戒。若<a class="t" id="0675b22"></a>比丘無病。自為炙故在露地然火若教人<a class="t" id="0675b23"></a>然。除時因緣波逸提。比丘義如上。病者若<a class="t" id="0675b24"></a>須火炙身。若比丘無病。為自炙故在露<a class="t" id="0675b25"></a>地然火。若然草木枝葉紵麻芻麻。若牛屎<a class="t" id="0675b26"></a>糠糞掃<span class="gaiji">［麩－夫＋戈］
<!--gaiji,,1[麩-夫+戈],2&#x4D30;,3-->
</span>。一切然者波逸提。若以火置草木<a class="t" id="0675b27"></a>枝葉麻紵牛屎糠糞掃<span class="gaiji">［麩－夫＋戈］
<!--gaiji,,1[麩-夫+戈],2&#x4D30;,3-->
</span>中然者一切波逸<a class="t" id="0675b28"></a>提。若被燒半燋擲著火中者突吉羅。若然<a class="t" id="0675b29"></a>炭突吉羅。若不語前人言汝看是知是者<a class="t" id="0675c01"></a>突吉羅。比丘尼波逸提。式叉摩那沙彌沙彌<a class="t" id="0675c02"></a>尼突吉羅。是謂為犯。不犯者。語前人言看<a class="t" id="0675c03"></a>是知是。若病人自然教人然。有時因緣看<a class="t" id="0675c04"></a>病人為病人煮糜粥羹飯。若在<span class="gaiji">厨
<!--gaiji,廚,1[厂@(豆*寸)],2&#x53A8;,3-->
</span>屋中若<a class="t" id="0675c05"></a>在溫室中若在浴室中。若熏<span class="gaiji">鉢
<!--gaiji,缽,1[金*本],2&#x9262;,3-->
</span>若煮染衣<a class="t" id="0675c06"></a>汁然燈燒香一切無犯。無犯者。最初未制<a class="t" id="0675c07"></a>戒。癡狂心亂痛惱所纏。<span class="rule-number">五十七竟</span></p>
<a class="t" id="0675c08"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>