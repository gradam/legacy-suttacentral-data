<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc85">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 85</span><span class="mirror-right">波逸提八十五</span>
</h1>
</div>
<p>
<a class="sc" id="1"></a>
<a class="t-linehead" id="0693b09"></a>
爾時佛在舍衛國祇樹給孤獨園。時六群比<a class="t" id="0693b10"></a>丘。作兜羅綿<span class="gaiji">紵
<!--gaiji,紵,1[糸*著],2&#x26177;,3-->
</span>繩床木床大小褥。諸居士<a class="t" id="0693b11"></a>見皆共嫌之。自相謂言。此沙門釋子不知<a class="t" id="0693b12"></a>慚愧。無有慈心斷眾生命。外自稱言。我修<a class="t" id="0693b13"></a>正法。乃作兜羅<span class="gaiji">紵
<!--gaiji,紵,1[糸*著],2&#x26177;,3-->
</span>木床及繩床大小褥。<a class="t" id="0693b14"></a>如似國王亦如大臣。如是有何正法。諸比<a class="t" id="0693b15"></a>丘聞。其中有少欲知足行頭陀樂學戒知<a class="t" id="0693b16"></a>慚愧者。嫌責六群比丘。云何作兜羅<span class="gaiji">紵
<!--gaiji,紵,1[糸*著],2&#x26177;,3-->
</span>
<a class="t" id="0693b17"></a>
繩床木床大小褥。時諸比丘往至世尊所。頭<a class="t" id="0693b18"></a>面作禮在一面坐。以此因緣具白世尊。<a class="t" id="0693b19"></a>世尊爾時以此因緣集比丘僧。呵責六群<a class="t" id="0693b20"></a>比丘。汝所為非。非威儀非沙門法非淨<a class="t" id="0693b21"></a>行非隨順行。所不應為。云何作兜羅<span class="gaiji">紵
<!--gaiji,紵,1[糸*著],2&#x26177;,3-->
</span>
<a class="t" id="0693b22"></a>
繩床木床大小褥。令居士嫌也。呵責六群<a class="t" id="0693b23"></a>比丘已告諸比丘。此癡人多種有漏處最初<a class="t" id="0693b24"></a>犯戒。自今已去與比丘結戒。集十句義乃<a class="t" id="0693b25"></a>至正法久住。欲說戒者當如是說。若比丘<a class="t" id="0693b26"></a>作兜羅<span class="gaiji">紵
<!--gaiji,紵,1[糸*著],2&#x26177;,3-->
</span>繩床木床大小褥成者波逸提。<a class="t" id="0693b27"></a>比丘義如上。兜羅者。白楊樹華楊柳華蒲<a class="t" id="0693b28"></a>臺也。大床者有五種如上。繩床者有五<a class="t" id="0693b29"></a>種如上。大褥者為坐臥故。小褥者為坐<a class="t" id="0693c01"></a>故。若比丘。以兜羅<span class="gaiji">紵
<!--gaiji,紵,1[糸*著],2&#x26177;,3-->
</span>繩床木床大小褥。若<a class="t" id="0693c02"></a>自作成者波逸提。不成者突吉羅。若教他使<a class="t" id="0693c03"></a>作成者波逸提。不成突吉羅。若為他作成<a class="t" id="0693c04"></a>不成一切突吉羅。比丘尼波逸提。式叉摩那<a class="t" id="0693c05"></a>沙彌沙彌尼突吉羅。是謂為犯。不犯者。若鳩<a class="t" id="0693c06"></a>羅耶草文。若草娑婆草。若以毳劫貝碎弊物。<a class="t" id="0693c07"></a>若用作搘肩物作輿上枕無犯。無犯者。<a class="t" id="0693c08"></a>最初未制戒。癡狂心亂痛惱所纏。<span class="rule-number">八十五竟</span></p>
<a class="t" id="0693c09"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>