<!DOCTYPE html>
<html data-prev="lzh-dg-bu-vb-pc58" data-next="lzh-dg-bu-vb-pc60">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc59">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 59</span><span class="mirror-right">波逸提五十九</span>
</h1>
</div>
<p>
<a class="sc" id="1"></a>
<a class="t-linehead" id="0676a14"></a>
爾時佛在舍衛國祇樹給孤獨園。爾時六群<a class="t" id="0676a15"></a>比丘。真實施親厚比丘衣已。後不語主還<a class="t" id="0676a16"></a>取著。諸比丘聞。其中有少欲知足行頭陀樂<a class="t" id="0676a17"></a>學戒知慚愧者。嫌責六群比丘言。云何汝<a class="t" id="0676a18"></a>等。先持衣施親厚比丘已。後不語主還取<a class="t" id="0676a19"></a>著耶。爾時諸比丘往世尊所。頭面禮足已<a class="t" id="0676a20"></a>在一面坐。以此因緣具白世尊。世尊爾時<a class="t" id="0676a21"></a>以此因緣集比丘僧。呵責六群比丘。汝所<a class="t" id="0676a22"></a>為非。非威儀非沙門法非淨行非隨順<a class="t" id="0676a23"></a>行。所不應為。云何六群比丘。先持衣施<a class="t" id="0676a24"></a>親厚比丘已。後不語主還自取著耶。爾<a class="t" id="0676a25"></a>時世尊。以無數方便呵責六群比丘已告<a class="t" id="0676a26"></a>諸比丘。此癡人多種有漏處最初犯戒。自<a class="t" id="0676a27"></a>今已去與比丘結戒。集十句義乃至正法<a class="t" id="0676a28"></a>久住。欲說戒者當如是說。若比丘與比丘<a class="t" id="0676a29"></a>比丘尼式叉摩那沙彌沙彌尼衣。後不語<a class="t" id="0676b01"></a>主還取著者波逸提。比丘義如上。衣者有<a class="t" id="0676b02"></a>十種如上說。與衣者淨施衣。淨施衣有二<a class="t" id="0676b03"></a>種。一者真實淨施。二者展轉淨施。真實淨施<a class="t" id="0676b04"></a>者。言此是我長衣未作淨。今為淨故與長<a class="t" id="0676b05"></a>老。作真實淨故。展轉淨施者此是我長衣<a class="t" id="0676b06"></a>未作淨。今為淨故與長老。彼應如是語。長<a class="t" id="0676b07"></a>老聽。長老有如是長衣未作淨。今與我為<a class="t" id="0676b08"></a>淨故。我便受。受已當問言。欲與誰耶。應<a class="t" id="0676b09"></a>報言。與某甲。彼應作如是語。長老有如<a class="t" id="0676b10"></a>是長衣未作淨。今與我。為淨故我便受。<a class="t" id="0676b11"></a>受已與某甲比丘。此衣是某甲所有。汝為<a class="t" id="0676b12"></a>某甲故。守護持隨意用。是中真實淨施者。<a class="t" id="0676b13"></a>應問主然後取著。展轉淨施者。語以不語<a class="t" id="0676b14"></a>隨意取著。若比丘。真實淨施衣不語主。<a class="t" id="0676b15"></a>而取著者波逸提。比丘尼波逸提。式叉摩那<a class="t" id="0676b16"></a>沙彌沙彌尼突吉羅。是謂為犯。不犯者。若真<a class="t" id="0676b17"></a>實淨施語主取著。展轉淨施者。語以不語<a class="t" id="0676b18"></a>取著無犯。無犯者最初未制戒。癡狂心亂痛<a class="t" id="0676b19"></a>惱所纏。<span class="rule-number">五十九竟</span></p>
<a class="t" id="0676b20"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>