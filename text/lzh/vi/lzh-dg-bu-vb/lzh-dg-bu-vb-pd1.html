<!DOCTYPE html>
<html data-prev="lzh-dg-bu-vb-pc90" data-next="lzh-dg-bu-vb-pd2">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pd1">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pāṭidesanīya 1</span>
<span class="mirror-right">波羅提提舍尼法 一</span> </h1>
</div>
<h2><span class="t-headname">四提舍尼</span></h2>
<a class="t" id="0695c17"></a>
<p>
<a class="sc" id="1"></a>
<a class="t-linehead" id="0695c17"></a>
爾時佛在舍衛國祇樹給孤獨園。時世儉穀<a class="t" id="0695c18"></a>貴。人民飢餓。死者無限。乞求難得。爾時蓮<a class="t" id="0695c19"></a>華色比丘尼。到時著衣持<span class="gaiji">鉢
<!--gaiji,缽,1[金*本],2&#x9262;,3-->
</span>入舍衛城乞<a class="t" id="0695c20"></a>食。所得初日食持與比丘。得二日食若三日<a class="t" id="0695c21"></a>食亦與比丘。蓮華色比丘尼復於異時。著<a class="t" id="0695c22"></a>衣持<span class="gaiji">鉢
<!--gaiji,缽,1[金*本],2&#x9262;,3-->
</span>入舍衛城乞食。時有長者。乘車將<a class="t" id="0695c23"></a>從往問訊波斯匿王。從者驅人避道。時蓮<a class="t" id="0695c24"></a>華色比丘尼。見已避道墮深泥中面奄地<a class="t" id="0695c25"></a>而臥。長者見之。慈愍即止車。<span class="gaiji">勅
<!--gaiji,敕,1[束*力],2&#x52C5;,3-->
</span>左右人扶<a class="t" id="0695c26"></a>出。長者問言。阿姨有何患苦。報言。我無所<a class="t" id="0695c27"></a>患飢乏故耳。爾時長者問言。何故飢乏。乞<a class="t" id="0695c28"></a>求難得耶。答言。易得耳。我得初日食持與<a class="t" id="0695c29"></a>比丘。二日三日食亦持與比丘。故我飢耳。<a class="t" id="0696a01"></a>時長者嫌言。沙門釋子。受無厭足不知慚<a class="t" id="0696a02"></a>愧。外自稱言我知正法。如是何有正法。受<a class="t" id="0696a03"></a>此比丘尼所乞得食。不知義讓。施雖無厭<a class="t" id="0696a04"></a>而受應知足。時長者。即將此比丘尼還<a class="t" id="0696a05"></a>家浣濯衣服。為作酥粥供給所須。語言。<a class="t" id="0696a06"></a>自今已去可常在我家食。勿復餘去。若外<a class="t" id="0696a07"></a>有所得者隨意與人。時諸比丘聞。其中有<a class="t" id="0696a08"></a>少欲知足行頭陀樂學戒知慚愧者。嫌責<a class="t" id="0696a09"></a>彼比丘言。云何汝等。於比丘尼邊受食。爾<a class="t" id="0696a10"></a>時諸比丘往世尊所。頭面禮足在一面坐。<a class="t" id="0696a11"></a>以此因緣具白世尊。世尊爾時以此因緣<a class="t" id="0696a12"></a>集比丘僧。呵責彼比丘言。汝所為非。非<a class="t" id="0696a13"></a>威儀非沙門法非淨行非隨順行。所不<a class="t" id="0696a14"></a>應為。云何受彼蓮華色比丘尼食。不知止<a class="t" id="0696a15"></a>足。以無數方便呵責彼比丘已告諸比<a class="t" id="0696a16"></a>丘。此癡人多種有漏處最初犯戒。自今已去<a class="t" id="0696a17"></a>與比丘結戒。集十句義乃至正法久住。欲<a class="t" id="0696a18"></a>說戒者當如是說。若比丘。入村中自受比<a class="t" id="0696a19"></a>丘尼食。食者。彼比丘應向餘比丘說。大德。<a class="t" id="0696a20"></a>我犯可呵法。所不應為。今向大德悔過。<a class="t" id="0696a21"></a>是法名悔過法。如是世尊與比丘結戒。爾<a class="t" id="0696a22"></a>時諸比丘皆有疑。不敢取親里比丘尼食。<a class="t" id="0696a23"></a>佛言。自今已去聽受親里比丘尼食。時諸<a class="t" id="0696a24"></a>病比丘復有疑。不敢受非親里比丘尼食。<a class="t" id="0696a25"></a>佛言。自今已去聽病比丘受非親里比丘<a class="t" id="0696a26"></a>尼食。時諸比丘復有疑。非親里比丘尼持<a class="t" id="0696a27"></a>食置地不敢取。或使人授與。亦不敢取。佛<a class="t" id="0696a28"></a>言。自今已去聽諸比丘受如是食。自今已<a class="t" id="0696a29"></a>去當如是說戒。若比丘。入村中從非親<a class="t" id="0696b01"></a>里比丘尼若無病自手取食食者。是比丘<a class="t" id="0696b02"></a>應向餘比丘。悔過言。大德。我犯可呵法。所<a class="t" id="0696b03"></a>不應為。我今向大德悔過。是法名悔過<a class="t" id="0696b04"></a>法。比丘義如上說。非親里親里亦如上。<a class="t" id="0696b05"></a>病者亦如上。食者。二種食亦如上。彼比丘<a class="t" id="0696b06"></a>入村中從非親里比丘尼若不病而自手<a class="t" id="0696b07"></a>受如是食食咽咽波羅提提舍尼。比丘尼突<a class="t" id="0696b08"></a>吉羅式叉摩那沙彌沙彌尼突吉羅。是謂為<a class="t" id="0696b09"></a>犯不犯者。受親里比丘尼食。若有病。若置<a class="t" id="0696b10"></a>地與。若使人授與。若在僧伽藍中與若在<a class="t" id="0696b11"></a>村外與。若在比丘尼寺內與如是受取食<a class="t" id="0696b12"></a>無犯。無犯者。最初未制戒。癡狂心亂痛惱<a class="t" id="0696b13"></a>所纏。<span class="rule-number">一竟</span></p>
<a class="t" id="0696b14"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>