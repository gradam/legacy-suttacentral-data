<!DOCTYPE html>
<html data-prev="lzh-dg-bu-vb-pc28" data-next="lzh-dg-bu-vb-pc30">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc29">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 29</span><span class="mirror-right">波逸提二十九</span>
</h1>
</div>
<p>
<a class="sc" id="1"></a>
<a class="t-linehead" id="0653a29"></a>
爾時世尊。在舍衛國祇樹給孤獨園。爾時<a class="t" id="0653b01"></a>舍衛城中有一居士。請舍利弗目連與飯<a class="t" id="0653b02"></a>食。彼即於夜辦具種種美食。明日露地敷<a class="t" id="0653b03"></a>好坐具已白時到。爾時偷蘭難陀比丘尼。<a class="t" id="0653b04"></a>先是居士家比丘尼。時偷蘭難陀。明旦著衣<a class="t" id="0653b05"></a>持<span class="gaiji">鉢
<!--gaiji,缽,1[金*本],2&#x9262;,3-->
</span>詣彼居士家。見居士在露地敷眾多<a class="t" id="0653b06"></a>好坐具見已。即問居士言。居士敷此眾<a class="t" id="0653b07"></a>多坐具欲請諸比丘耶。答言欲請。比丘尼<a class="t" id="0653b08"></a>即問言。請何等比丘耶。報言。我請舍利弗<a class="t" id="0653b09"></a>目連。比丘尼語言。居士所請者盡是下賤人。<a class="t" id="0653b10"></a>若先語我者我當為居士請龍中之龍。居<a class="t" id="0653b11"></a>士問言。何者是龍中之龍。比丘尼答言。尊<a class="t" id="0653b12"></a>者提婆達三聞陀羅達騫<span class="gaiji">駄
<!--gaiji,馱,1[馬*太],2&#x99C4;,3-->
</span>羅達婆瞿婆離<a class="t" id="0653b13"></a>迦留羅提舍是。言語之頃舍利弗目連已至。<a class="t" id="0653b14"></a>比丘尼見已語居士言。龍中之龍已至。居<a class="t" id="0653b15"></a>士即語比丘尼言。汝向者言下賤人。今云<a class="t" id="0653b16"></a>何言龍中之龍耶。自今已去勿復來往我<a class="t" id="0653b17"></a>家。爾時居士白舍利弗目連坐即就座而<a class="t" id="0653b18"></a>坐。時居士出種種甘美飲食供養。食已除<a class="t" id="0653b19"></a>去食器。頭面禮足已更取小床在一面<a class="t" id="0653b20"></a>坐。白言。我欲得聞法。時舍利弗目連。為說<a class="t" id="0653b21"></a>種種微妙法勸令歡喜。與說法已從坐而<a class="t" id="0653b22"></a>去。還至僧伽藍中。往世尊所頭面禮足在<a class="t" id="0653b23"></a>一面坐。世尊知而故問舍利弗目連言。汝等<a class="t" id="0653b24"></a>今日受請食為得充足不耶。舍利弗目連<a class="t" id="0653b25"></a>白佛言。食雖充足。我於居士家。亦是下賤。<a class="t" id="0653b26"></a>亦是龍中之龍。佛問言。何故耶。爾時舍利<a class="t" id="0653b27"></a>弗目連。以此因緣具白世尊言。是提婆達<a class="t" id="0653b28"></a>遣部黨比丘尼。為作勸化供養彼受飲<a class="t" id="0653b29"></a>食。爾時世尊。以此因緣集比丘僧。知而故<a class="t" id="0653c01"></a>問提婆達部黨比丘言。汝等實遣比丘尼往<a class="t" id="0653c02"></a>歎譽勸化檀越得食不。對曰實爾。時世尊<a class="t" id="0653c03"></a>以無數方便呵責提婆達部黨比丘言。汝<a class="t" id="0653c04"></a>所為非。非威儀非沙門法非淨行非隨順<a class="t" id="0653c05"></a>行。所不應為。云何汝等。遣比丘尼勸化檀<a class="t" id="0653c06"></a>越受彼食耶。呵責提婆達部黨比丘已告<a class="t" id="0653c07"></a>諸比丘言。此癡人多種有漏處最初犯戒。<a class="t" id="0653c08"></a>自今已去與比丘結戒。集十句義乃至正<a class="t" id="0653c09"></a>法久住。欲說戒者當如是說。若比丘遣<a class="t" id="0653c10"></a>比丘尼勸化得食波逸提。如是世尊與比<a class="t" id="0653c11"></a>丘結戒。爾時諸比丘。不知有勸化無勸化。<a class="t" id="0653c12"></a>然後乃知。或有作波逸提懺者。或有疑<a class="t" id="0653c13"></a>者。先不知無犯。自今已去當如是說戒。若<a class="t" id="0653c14"></a>比丘知比丘尼教化得食者波逸提。如是<a class="t" id="0653c15"></a>世尊與比丘結戒。爾時羅閱城中有大長<a class="t" id="0653c16"></a>者。是梨師達親友知識。彼作是言。若大<a class="t" id="0653c17"></a>德梨師達來至羅閱城者。我等當為梨師<a class="t" id="0653c18"></a>達初至故供養眾僧。長者家比丘尼聞此<a class="t" id="0653c19"></a>語默然在懷。於異時尊者梨師達來入羅<a class="t" id="0653c20"></a>閱城。爾時比丘尼聞尊者梨師達來入城。<a class="t" id="0653c21"></a>便往語長者言。欲知不。梨師達已來入羅<a class="t" id="0653c22"></a>閱城。長者即遣信至僧伽藍中請之。明<a class="t" id="0653c23"></a>日清旦願尊屈意。并及眾僧受我食。爾時<a class="t" id="0653c24"></a>長者。即其夜辦具種種甘美飲食。清旦往<a class="t" id="0653c25"></a>白時到。爾時諸比丘。著衣持<span class="gaiji">鉢
<!--gaiji,缽,1[金*本],2&#x9262;,3-->
</span>往詣長者<a class="t" id="0653c26"></a>家就座而坐。時長者往詣梨師達所語言。<a class="t" id="0653c27"></a>正為尊者故飯食眾僧。時梨師達問長者<a class="t" id="0653c28"></a>言。云何知我來至此也。長者報言。家所<a class="t" id="0653c29"></a>供養比丘尼見語。梨師達語長者言。若<a class="t" id="0654a01"></a>實爾者。我不應食此食。長者報言。我亦<a class="t" id="0654a02"></a>不從此比丘尼語設此食。我先有誓願。若<a class="t" id="0654a03"></a>梨師達來者。我設飯食供養眾僧。梨師達<a class="t" id="0654a04"></a>復語長者言。雖有此語我亦不應食此<a class="t" id="0654a05"></a>食。時梨師達即止不食。爾時諸比丘具白世<a class="t" id="0654a06"></a>尊。世尊告言。若檀越先意者無犯。自今已去<a class="t" id="0654a07"></a>當如是說戒。若比丘知比丘尼讚歎教化因<a class="t" id="0654a08"></a>緣得食食。除檀越先有意者波逸提。比<a class="t" id="0654a09"></a>丘義如上。教化者。阿練若乞食人著糞掃<a class="t" id="0654a10"></a>衣作餘食法不食一坐食一摶食塚間露地坐<a class="t" id="0654a11"></a>樹下坐常坐隨。坐持三衣讚偈多聞法<a class="t" id="0654a12"></a>師持律坐禪也。食者。從旦至中得食。彼<a class="t" id="0654a13"></a>比丘知比丘尼教化得食。食咽咽波逸提。<a class="t" id="0654a14"></a>除此飯食已。教化得餘襯體衣燈油塗<span class="gaiji">脚
<!--gaiji,腳,1[腳-谷+去],2&#x811A;,3-->
</span>
<a class="t" id="0654a15"></a>
油一切突吉羅。知教化教化想波逸提。教<a class="t" id="0654a16"></a>化疑突吉羅。不教化教化想突吉羅。不教<a class="t" id="0654a17"></a>化疑突吉羅。比丘尼突吉羅。式叉摩那沙彌<a class="t" id="0654a18"></a>沙彌尼突吉羅。是謂為犯。不犯者。若不<a class="t" id="0654a19"></a>知若檀越先意。若教化無教化想。若比丘<a class="t" id="0654a20"></a>尼自作。若檀越令比丘尼經營。若不故教<a class="t" id="0654a21"></a>化而乞食與無犯。無犯者。最初未制戒。癡<a class="t" id="0654a22"></a>狂心亂痛惱所纏。<span class="rule-number">二十九竟</span></p>
<a class="t" id="0654a23"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>