<!DOCTYPE html>
<html data-prev="lzh-dg-bu-vb-pc68" data-next="lzh-dg-bu-vb-pc70">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc69">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 69</span><span class="mirror-right">波逸提六十九</span>
</h1>
</div>
<p>
<a class="sc" id="1"></a>
<a class="t-linehead" id="0683a16"></a>
爾時佛在舍衛國祇樹給孤獨園。時阿梨吒<a class="t" id="0683a17"></a>比丘惡見。眾僧呵諫而故不捨。時諸比丘聞。<a class="t" id="0683a18"></a>其中有少欲知足行頭陀樂學戒知慚愧<a class="t" id="0683a19"></a>者。嫌責阿梨吒比丘言。云何汝惡見。眾僧<a class="t" id="0683a20"></a>呵諫而故不捨。時諸比丘往世尊所。頭面禮<a class="t" id="0683a21"></a>足在一面坐。以此因緣具白世尊。世尊爾<a class="t" id="0683a22"></a>時以此因緣集比丘僧。呵責阿梨吒比丘<a class="t" id="0683a23"></a>言。汝所為非。非威儀非沙門法非淨行<a class="t" id="0683a24"></a>非隨順行。所不應為。云何阿梨吒比丘<a class="t" id="0683a25"></a>惡見。眾僧呵諫而故不捨耶。世尊以無數<a class="t" id="0683a26"></a>方便呵責阿梨吒比丘已告諸比丘。自今<a class="t" id="0683a27"></a>已去。眾僧。與阿梨吒比丘。作惡見不捨舉白<a class="t" id="0683a28"></a>四羯磨。應如是作。為阿梨吒比丘作舉。<a class="t" id="0683a29"></a>作舉已作憶念。作憶念已與罪。眾中應<a class="t" id="0683b01"></a>差堪能羯磨者。如上作如是白。大德僧聽。<a class="t" id="0683b02"></a>此阿梨吒惡見。眾僧呵諫而故不捨。若僧時<a class="t" id="0683b03"></a>到僧忍聽。僧今與阿梨吒比丘作惡見不捨<a class="t" id="0683b04"></a>舉羯磨。白如是。大德僧聽。此阿梨吒比丘惡<a class="t" id="0683b05"></a>見。眾僧呵諫而故不捨。僧今為阿梨吒比丘<a class="t" id="0683b06"></a>作惡見不捨舉羯磨。誰諸長老忍。僧今為<a class="t" id="0683b07"></a>阿梨吒比丘。作惡見不捨舉羯磨者默然。誰<a class="t" id="0683b08"></a>不忍者說。是初羯磨。第二第三亦如是說。<a class="t" id="0683b09"></a>僧已忍。與阿梨吒比丘作惡見不捨舉羯<a class="t" id="0683b10"></a>磨竟。僧忍默然故。是事如是持。時阿梨吒<a class="t" id="0683b11"></a>比丘。僧作惡見不捨舉羯磨。六群比丘。供<a class="t" id="0683b12"></a>給所須共同羯磨止宿言語。時諸比丘聞。其<a class="t" id="0683b13"></a>中有少欲知足行頭陀樂學戒知慚愧者。<a class="t" id="0683b14"></a>呵責六群比丘。阿梨吒比丘。僧與作惡見不<a class="t" id="0683b15"></a>捨舉羯磨。云何供給所須共止宿言語。爾<a class="t" id="0683b16"></a>時諸比丘往世尊所。頭面禮足在一面坐。<a class="t" id="0683b17"></a>以此因緣具白世尊。世尊爾時以此因緣<a class="t" id="0683b18"></a>集比丘僧。呵責六群比丘言。汝所為非。非<a class="t" id="0683b19"></a>威儀非沙門法非淨行非隨順行。所不<a class="t" id="0683b20"></a>應為。云何六群比丘。阿梨吒比丘。僧為作<a class="t" id="0683b21"></a>惡見不捨舉羯磨。而供給所須止宿言語。世<a class="t" id="0683b22"></a>尊以無數方便呵責六群比丘已告諸比<a class="t" id="0683b23"></a>丘。此六群比丘癡人。多種有漏處最初犯<a class="t" id="0683b24"></a>戒。自今已去與比丘結戒。集十句義乃至<a class="t" id="0683b25"></a>正法久住。欲說戒者當如是說。若比丘。與<a class="t" id="0683b26"></a>如是語人未作法有是惡見不捨。供<a class="t" id="0683b27"></a>給所須共同羯磨止宿言語波逸提。如是世<a class="t" id="0683b28"></a>尊與比丘結戒。時諸比丘。不知有如是<a class="t" id="0683b29"></a>語不如是語。後乃知有如是語。或有作<a class="t" id="0683c01"></a>波逸提懺。或有疑者。佛言。不知者無犯。自<a class="t" id="0683c02"></a>今已去當如是說戒。若比丘知如是語人未<a class="t" id="0683c03"></a>作法如是邪見而不捨。供給所須共同羯<a class="t" id="0683c04"></a>磨止宿言語者波逸提。比丘義如上。如是語<a class="t" id="0683c05"></a>者。作如是語。我聞世尊說法行婬欲者非<a class="t" id="0683c06"></a>障道法。未作法者。若被舉未為解。如是見<a class="t" id="0683c07"></a>者。作如是見。知世尊所說法非障道法。不<a class="t" id="0683c08"></a>捨惡見者。眾僧呵諫而不捨惡見。供給所<a class="t" id="0683c09"></a>須者。有二種若法若財。法者。教修習增上<a class="t" id="0683c10"></a>戒增上意增上智學問誦經。財者。供給衣服<a class="t" id="0683c11"></a>飲食床臥具病瘦醫藥。同羯磨者。同說戒。止<a class="t" id="0683c12"></a>宿者。屋有四壁一切覆一切障。或一切覆<a class="t" id="0683c13"></a>不一切障。或一切障不一切覆。或不盡覆<a class="t" id="0683c14"></a>不盡障。若比丘先入屋。後有如是語人來。<a class="t" id="0683c15"></a>若如是語人先入。比丘後來。若二人俱入宿。<a class="t" id="0683c16"></a>隨<span class="gaiji">脇
<!--gaiji,脅,1[月*劦],2&#x8107;,3-->
</span>著地一切波逸提。比丘尼波逸提。式叉<a class="t" id="0683c17"></a>摩那沙彌沙彌尼突吉羅。是謂為犯。不犯者。<a class="t" id="0683c18"></a>比丘不知便入宿。若比丘先在屋。如是語<a class="t" id="0683c19"></a>人後來入屋比丘不知。若屋一切覆無四<a class="t" id="0683c20"></a>壁。或一切覆而半障。或一切覆少障。或一<a class="t" id="0683c21"></a>切障而無覆。或一切障而半覆。或一切障<a class="t" id="0683c22"></a>少覆。或半覆半障。或少覆少障。或不覆不<a class="t" id="0683c23"></a>障。或露地。如是一切不知無犯。若病倒<a class="t" id="0683c24"></a>地。若病轉側。若為力勢所持。或被繫閉或<a class="t" id="0683c25"></a>命難梵行難無犯。無犯者。最初未制戒。癡<a class="t" id="0683c26"></a>狂心亂痛惱所纏。<span class="rule-number">六十九竟</span></p>
<a class="t" id="0683c27"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>