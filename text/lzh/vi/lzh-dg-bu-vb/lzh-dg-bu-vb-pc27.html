<!DOCTYPE html>
<html data-prev="lzh-dg-bu-vb-pc26" data-next="lzh-dg-bu-vb-pc28">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc27">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 27</span><span class="mirror-right">波逸提二十七</span>
</h1>
</div>
<p>
<a class="sc" id="1"></a>
<a class="t-linehead" id="0652a20"></a>
爾時世尊。在舍衛國祇樹給孤獨園。爾時<a class="t" id="0652a21"></a>六群比丘。與六群比丘尼在拘薩羅國人<a class="t" id="0652a22"></a>間遊行。諸居士見皆共嫌之。沙門。釋子無<a class="t" id="0652a23"></a>有慚愧不修梵行。外自稱言。我修正法。<a class="t" id="0652a24"></a>如是有何正法。與比丘尼人間遊行。若有<a class="t" id="0652a25"></a>所欲便下道。諸比丘聞。其中有少欲知足<a class="t" id="0652a26"></a>行頭陀樂學戒知慚愧者。嫌責六群比<a class="t" id="0652a27"></a>丘言。云何與六群比丘尼共人間遊行耶。<a class="t" id="0652a28"></a>諸比丘往至世尊所。頭面禮足在一面坐。<a class="t" id="0652a29"></a>以此因緣具白世尊。世尊以此因緣集比<a class="t" id="0652b01"></a>丘僧。呵責六群比丘言。汝所為非。非威<a class="t" id="0652b02"></a>儀非沙門法非淨行非隨順行。所不應<a class="t" id="0652b03"></a>為。云何六群比丘。與六群比丘尼共在<a class="t" id="0652b04"></a>拘薩羅人間遊行耶。世尊以無數方便<a class="t" id="0652b05"></a>呵責六群比丘已告諸比丘。此癡人多種<a class="t" id="0652b06"></a>有漏處最初犯戒。自今已去與比丘結戒。<a class="t" id="0652b07"></a>集十句義乃至正法久住。欲說戒者當如<a class="t" id="0652b08"></a>是說。若比丘與比丘尼共行。從一村乃至<a class="t" id="0652b09"></a>一村間者波逸提如是世尊與比丘結戒。<a class="t" id="0652b10"></a>時諸比丘不先與比丘尼共期。卒道路相遇<a class="t" id="0652b11"></a>畏慎不敢共行。佛言。若不共期無犯。自<a class="t" id="0652b12"></a>今已去應如是說戒若比丘與比丘尼共<a class="t" id="0652b13"></a>期。同一道行乃至一村間波逸提。如是世尊<a class="t" id="0652b14"></a>與比丘結戒。爾時眾多比丘。從舍衛國欲<a class="t" id="0652b15"></a>至毘舍離。時眾多比丘尼。亦從舍衛國欲<a class="t" id="0652b16"></a>至毘舍離。諸比丘尼問比丘言。大德。欲<a class="t" id="0652b17"></a>何所至耶。諸比丘報言。我欲至毘舍離。<a class="t" id="0652b18"></a>比丘尼言。大德。我亦欲往。諸比丘報言。大<a class="t" id="0652b19"></a>妹。若欲往者當在前。我等在後。若我等在<a class="t" id="0652b20"></a>前大妹在後何以故世尊制戒不得與比<a class="t" id="0652b21"></a>丘尼同道行。諸比丘尼言。大德。是我等上<a class="t" id="0652b22"></a>尊。應在前我等在後。時諸比丘尼在後。<a class="t" id="0652b23"></a>為賊所劫失衣<span class="gaiji">鉢
<!--gaiji,缽,1[金*本],2&#x9262;,3-->
</span>。諸比丘以此事具白世<a class="t" id="0652b24"></a>尊。世尊言。自今已去若與賈客行若疑畏<a class="t" id="0652b25"></a>怖無犯。自今已去當如是說戒。若比丘與<a class="t" id="0652b26"></a>比丘尼期同一道行。從一村乃至一村<a class="t" id="0652b27"></a>除異時波逸提。異時者。與賈客行若疑畏<a class="t" id="0652b28"></a>怖時。是謂異時比丘義如上。期者。言共去<a class="t" id="0652b29"></a>至某村某城某國土。有疑處者。疑有賊劫<a class="t" id="0652c01"></a>盜。恐怖者。恐有賊劫盜。道者村間有分齊<a class="t" id="0652c02"></a>行處是。若比丘與比丘尼期同一道行。乃至<a class="t" id="0652c03"></a>村間分齊處。隨眾多界多少一一波逸提。<a class="t" id="0652c04"></a>非村若空處。行乃至十。里波逸提。若減一村<a class="t" id="0652c05"></a>若減十里突吉羅。若多村間同一界行突吉<a class="t" id="0652c06"></a>羅。方便欲去共期莊嚴一切突吉羅。比丘尼<a class="t" id="0652c07"></a>突吉羅。式叉摩那沙彌沙彌尼突吉羅。是謂<a class="t" id="0652c08"></a>為犯。不犯者。不共期大伴行疑恐怖處。若<a class="t" id="0652c09"></a>往彼得安隱。若為力勢者所持。若被繫若<a class="t" id="0652c10"></a>命難梵行難無犯。無犯者最初未制戒。癡狂<a class="t" id="0652c11"></a>心亂痛惱所纏。<span class="rule-number">二十七竟</span></p>
<a class="t" id="0652c12"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>