<!DOCTYPE html>
<html data-prev="lzh-dg-bu-vb-sk13" data-next="lzh-dg-bu-vb-sk15">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk14">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 14</span><span class="mirror-right">應當學法一十四</span>
</h1>
</div>
<p>
<a class="sc" id="1"></a>
<a class="t-linehead" id="0700c12"></a>
爾時佛在舍衛國祇樹給孤獨園。爾時六群<a class="t" id="0700c13"></a>比丘搖身行入白衣舍。時諸居士見皆譏嫌<a class="t" id="0700c14"></a>言。此沙門釋子不知慚愧。外自稱言。我知<a class="t" id="0700c15"></a>正法。如是有何正法。搖身行入白衣舍。如<a class="t" id="0700c16"></a>似國王大臣。時諸比丘聞。其中有少欲知<a class="t" id="0700c17"></a>足行頭陀樂學戒知慚愧者。嫌責六群比<a class="t" id="0700c18"></a>丘言。汝等云何搖身行入白衣舍。諸比丘<a class="t" id="0700c19"></a>往世尊所。頭面禮足在一面坐。以此因緣<a class="t" id="0700c20"></a>具白世尊。世尊爾時以此因緣集比丘僧。<a class="t" id="0700c21"></a>呵責六群比丘言。汝所為非。非威儀非<a class="t" id="0700c22"></a>沙門法非淨行非隨順行。所不應為。云<a class="t" id="0700c23"></a>何汝等搖身趍行入白衣舍。以無數方便<a class="t" id="0700c24"></a>呵責已告諸比丘。此癡人多種有漏處最初<a class="t" id="0700c25"></a>犯戒。自今已去與比丘結戒。集十句義乃<a class="t" id="0700c26"></a>至正法久住。欲說戒者當如是說。不得搖<a class="t" id="0700c27"></a>身行入白衣舍。式叉迦羅尼。比丘義如上。<a class="t" id="0700c28"></a>白衣舍如上。搖身者左右戾身趍行。若比<a class="t" id="0700c29"></a>丘。故作搖身左右戾身趍行入白衣舍。犯<a class="t" id="0701a01"></a>應懺突吉羅。以故作故犯非威儀突吉羅。<a class="t" id="0701a02"></a>若不故作犯突吉羅。比丘尼突吉羅。式叉<a class="t" id="0701a03"></a>摩那沙彌沙彌尼突吉羅。是謂為犯。不犯者。<a class="t" id="0701a04"></a>或時有如是病。或時為人所打迴戾身避<a class="t" id="0701a05"></a>杖。或惡象來。或被賊。或師子惡獸所觸。<a class="t" id="0701a06"></a>或逢擔棘刺人。如是事戾身避。或渡坑<a class="t" id="0701a07"></a>渠泥水處於中搖身過。或時著衣迴身看<a class="t" id="0701a08"></a>衣齊整不犯高下耶。不象鼻多羅樹葉細<a class="t" id="0701a09"></a><span class="gaiji">襵
<!--gaiji,,1[袖-由+聶],2&#x8975;,3-->
</span>耶。作如是迴身看者無犯。無犯者。最<a class="t" id="0701a10"></a>初未制戒。癡狂心亂痛惱所纏。<span class="rule-number">十四竟</span></p>
<a class="t" id="0701a11"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>