<!DOCTYPE html>
<html data-prev="lzh-dg-bu-vb-sk60" data-next="lzh-dg-bu-vb-sk62">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk61">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 61</span><span class="mirror-right">應當學法六十一</span>
</h1>
</div>
<p>
<a class="sc" id="1"></a>
<a class="t-linehead" id="0710b27"></a>
爾時佛在舍衛國祇樹給孤獨園。時有六群<a class="t" id="0710b28"></a>比丘。藏財物置佛塔中。諸比丘聞。其中有<a class="t" id="0710b29"></a>少欲知足行頭陀樂學戒知慚愧者。嫌責<a class="t" id="0710c01"></a>六群比丘已往世尊所。頭面禮足<span class="gaiji">却
<!--gaiji,卻,1[去*ㄗ],2&#x5374;,3-->
</span>坐一<a class="t" id="0710c02"></a>面。以此因緣具白世尊。世尊爾時以此因<a class="t" id="0710c03"></a>緣集比丘僧。如上呵責六群比丘。乃至最<a class="t" id="0710c04"></a>初犯戒。已告諸比丘。自今已去與比丘結<a class="t" id="0710c05"></a>戒。集十句義乃至正法久住。欲說戒者當<a class="t" id="0710c06"></a>如是說。不得藏財物置佛塔中。尸叉罽<a class="t" id="0710c07"></a>賴尼。如是世尊與比丘結戒。時比丘有疑。<a class="t" id="0710c08"></a>不敢為堅牢故藏財物著佛塔中。佛言。若<a class="t" id="0710c09"></a>為堅牢無犯。自今已去應如是說戒。不<a class="t" id="0710c10"></a>得藏財物置佛塔中。除為堅牢。尸叉罽<a class="t" id="0710c11"></a>賴尼。若比丘故為持財物置佛塔中。除為<a class="t" id="0710c12"></a>堅牢。犯應懺突吉羅。以故作故犯非威儀<a class="t" id="0710c13"></a>突吉羅。若不故作犯突吉羅。比丘尼乃至<a class="t" id="0710c14"></a>沙彌沙彌尼突吉羅。是謂為犯。不犯者。或<a class="t" id="0710c15"></a>時有如是病。為堅牢故藏著佛塔中。或<a class="t" id="0710c16"></a>為強力者所執。或命難梵行難無犯。無犯<a class="t" id="0710c17"></a>者。最初未制戒。癡狂心亂痛惱所纏。<span class="rule-number">六十一竟</span></p>
<a class="t" id="0710c18"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>