<!DOCTYPE html>
<html data-prev="lzh-dg-bu-vb-pc45" data-next="lzh-dg-bu-vb-pc47">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc46">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 46</span><span class="mirror-right">波逸提四十六</span>
</h1>
</div>
<p>
<a class="sc" id="1"></a>
<a class="t-linehead" id="0667c11"></a>
爾時佛在舍衛國祇樹給孤獨園。時跋難陀<a class="t" id="0667c12"></a>釋子。與餘比丘共<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>欲求懺悔。跋難陀結<a class="t" id="0667c13"></a>恨在心。後於異時跋難陀釋子語彼比丘<a class="t" id="0667c14"></a>言。汝隨我行到村中當與汝食。比丘報<a class="t" id="0667c15"></a>言。爾時跋難陀到時著衣持<span class="gaiji">鉢
<!--gaiji,缽,1[金*本],2&#x9262;,3-->
</span>。與彼比<a class="t" id="0667c16"></a>丘俱入舍衛城中。將至無食處。周迴遍行。<a class="t" id="0667c17"></a>餘有少時在。跋難陀念言。若此比丘出舍<a class="t" id="0667c18"></a>衛城至祇桓中日時已過。跋難陀語彼比<a class="t" id="0667c19"></a>丘言。未曾有汝是大惡人。比丘問言。我作<a class="t" id="0667c20"></a>何等過。跋難陀報言。今由汝故併使我不<a class="t" id="0667c21"></a>得食。長老速去。我共汝若坐若語不樂。我<a class="t" id="0667c22"></a>獨坐獨語樂跋難陀語彼比丘已。便入舍<a class="t" id="0667c23"></a>衛城中有食處而食時彼比丘出舍衛城<a class="t" id="0667c24"></a>到祇洹精舍。日時已過不得食乏極。諸<a class="t" id="0667c25"></a>比丘聞其中有少欲知足行頭陀樂學戒<a class="t" id="0667c26"></a>知慚愧者。嫌責跋難陀釋子。云何語餘比<a class="t" id="0667c27"></a>丘言。將汝至聚落與汝食竟不與比丘<a class="t" id="0667c28"></a>食便語言汝速去。我共汝若坐若語不樂。<a class="t" id="0667c29"></a>我獨坐獨語樂。遣彼比丘還祇洹中。日時<a class="t" id="0668a01"></a>過竟不得食乏極。爾時諸比丘往至世尊<a class="t" id="0668a02"></a>所頭面禮足在一面坐。以此因緣具白世<a class="t" id="0668a03"></a>尊。世尊爾時以此因緣集比丘僧呵責跋<a class="t" id="0668a04"></a>難陀釋子。汝所為非。非威儀非沙門法非<a class="t" id="0668a05"></a>淨行非隨順行。所不應為。云何將餘比<a class="t" id="0668a06"></a>丘言與汝食竟不與食。便語言汝速去。我<a class="t" id="0668a07"></a>共汝若坐若語不樂。我獨坐獨語樂。使彼<a class="t" id="0668a08"></a>比丘入祇洹中。日時過不得食乏極耶。爾<a class="t" id="0668a09"></a>時世尊以無數方便呵責跋難陀釋子已告<a class="t" id="0668a10"></a>諸比丘。此癡人多種有漏處最初犯戒。自今<a class="t" id="0668a11"></a>已去與比丘結戒。集十句義乃至正法久<a class="t" id="0668a12"></a>住。欲說戒者當如是說。若比丘語餘比丘<a class="t" id="0668a13"></a>如是語。大德共至聚落。當與汝食彼比丘<a class="t" id="0668a14"></a>竟不教與是比丘食語言汝去。我與汝一處<a class="t" id="0668a15"></a>若坐若語不樂。我獨坐獨語樂。以此因緣<a class="t" id="0668a16"></a>非餘方便遣他去波逸提。比丘義如上。村<a class="t" id="0668a17"></a>者四種村如上。食者時食。彼比丘語此比<a class="t" id="0668a18"></a>丘言。至聚落間與汝食。彼竟不與比丘<a class="t" id="0668a19"></a>食。便語言汝去。我與汝若坐若語不樂。<a class="t" id="0668a20"></a>我獨坐獨語樂。彼方便遣去捨見處聞處波<a class="t" id="0668a21"></a>逸提。捨見處至聞處突吉羅。捨聞處至<a class="t" id="0668a22"></a>見處突吉羅。方便遣去自捨見處聞處<a class="t" id="0668a23"></a>波逸提。捨見處至聞處捨聞處至見處突<a class="t" id="0668a24"></a>吉羅。比丘尼波逸提。式叉摩那沙彌沙彌尼<a class="t" id="0668a25"></a>突吉羅。是謂為犯。不犯者與食遣去。若病<a class="t" id="0668a26"></a>若無威儀。人見不喜者。語言汝去。我當<a class="t" id="0668a27"></a>送食至僧伽藍中。彼若破戒破見破威儀。<a class="t" id="0668a28"></a>若眾中所舉。若被擯若應擯。若見命難<a class="t" id="0668a29"></a>淨行難方便遣去。不以嫌恨故遣去不犯。<a class="t" id="0668b01"></a>不犯者。最初未制戒。癡狂心亂痛惱所纏<a class="t" id="0668b02"></a>。<span class="rule-number">四十六竟</span></p>
<a class="t" id="0668b03"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>