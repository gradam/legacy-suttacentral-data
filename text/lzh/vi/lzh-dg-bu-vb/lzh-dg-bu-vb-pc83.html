<!DOCTYPE html>
<html data-prev="lzh-dg-bu-vb-pc82" data-next="lzh-dg-bu-vb-pc84">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc83">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 83</span><span class="mirror-right">波逸提之八十三</span>
</h1>
</div>
<a class="t-juannumber" id="juan-19"></a>
<p class="suttainfo">
<span class="t-juanname">四分律卷第十九<span class="t-note">（初分十九）</span><a class="t" id="0692c07"></a><a class="t" id="0692c08"></a></span><br>
<span class="t-byline">姚秦罽賓三藏佛陀耶舍<a class="t" id="0692c09"></a>共竺佛念等譯</span><a class="t" id="0692c10"></a><br>
<span class="t-headname">九十單提法之九<span class="t-note">（并四提舍尼眾學法初）</span></span><a class="t" id="0692c11"></a></p>
<p>
<a class="sc" id="1"></a>
<a class="t-linehead" id="0692c11"></a>
◎爾時佛在舍衛國祇樹給孤獨園。時跋難<a class="t" id="0692c12"></a>陀釋子非時入村。與諸居士共樗蒱。比丘<a class="t" id="0692c13"></a>勝諸居士不如。居士以慳嫉故便言。比丘<a class="t" id="0692c14"></a>晨朝入村為乞食故。非時入村為何事耶。<a class="t" id="0692c15"></a>時諸比丘聞。其中有少欲知足行頭陀樂<a class="t" id="0692c16"></a>學戒知慚愧者。嫌責跋難陀釋子。云何非<a class="t" id="0692c17"></a>時入村與諸居士共樗蒱戲。諸比丘往至<a class="t" id="0692c18"></a>世尊所。頭面禮足在一面坐。以此因緣具<a class="t" id="0692c19"></a>白世尊。世尊爾時以此因緣集比丘僧。呵<a class="t" id="0692c20"></a>責跋難陀釋子。汝所為非。非威儀非沙門<a class="t" id="0692c21"></a>法非淨行非隨順行。所不應為。云何跋<a class="t" id="0692c22"></a>難陀釋子。非時入村與諸居士而共樗蒱<a class="t" id="0692c23"></a>戲。世尊無數方便呵責跋難陀釋子已告<a class="t" id="0692c24"></a>諸比丘。此癡人多種有漏處最初犯戒。自今<a class="t" id="0692c25"></a>已去與比丘結戒。集十句義乃至正法久<a class="t" id="0692c26"></a>住。欲說戒者當如是說。若比丘非時入聚<a class="t" id="0692c27"></a>落波逸提。如是世尊與比丘結戒。其中比<a class="t" id="0692c28"></a>丘。或有僧事或塔寺事或瞻視病人事。佛言<a class="t" id="0692c29"></a>自今已去聽諸比丘有事緣囑授已入聚<a class="t" id="0693a01"></a>落。諸比丘不知囑授何人。佛言。當還囑比<a class="t" id="0693a02"></a>丘。若獨處一房當囑授比房。自今已去當<a class="t" id="0693a03"></a>如是說戒。若比丘非時入聚落不囑比<a class="t" id="0693a04"></a>丘者波逸提。比丘義亦如上。時者。從明相<a class="t" id="0693a05"></a>出至中時。非時者。從中後至明相未出。<a class="t" id="0693a06"></a>村聚落者。四種村如上。有比丘者。同住客<a class="t" id="0693a07"></a>得囑及處。若比丘非時入村。有比丘不囑<a class="t" id="0693a08"></a>授動足初入村門波逸提。一<span class="gaiji">脚
<!--gaiji,腳,1[腳-谷+去],2&#x811A;,3-->
</span>在門內一<a class="t" id="0693a09"></a><span class="gaiji">脚
<!--gaiji,腳,1[腳-谷+去],2&#x811A;,3-->
</span>在門外。方便欲去不去。若共期不去。一<a class="t" id="0693a10"></a>切突吉羅。比丘尼波逸提式叉摩那沙彌沙<a class="t" id="0693a11"></a>彌尼突吉羅。是謂為犯。不犯者。若比丘。營<a class="t" id="0693a12"></a>眾僧事塔寺事瞻視病人事。囑授比丘若<a class="t" id="0693a13"></a>道由村過。若有所啟白。若為喚。若受請<a class="t" id="0693a14"></a>或為力勢所執。或為繫縛將去。或命難梵<a class="t" id="0693a15"></a>行難無犯。無犯者。最初未制戒。癡狂心亂<a class="t" id="0693a16"></a>痛惱所纏。<span class="rule-number">八十三竟</span></p>
<a class="t" id="0693a17"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>