<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc16">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 16</span><span class="mirror-right">波逸提一十六</span>
</h1>
</div>
<p>
<a class="sc" id="1"></a>
<a class="t-linehead" id="0645a16"></a>
爾時佛在舍衛國祇樹給孤獨園。爾時六群<a class="t" id="0645a17"></a>比丘及十七群比丘。在拘薩羅國。道路行向<a class="t" id="0645a18"></a>餘聚落。至無比丘住處。時十七群比丘語六<a class="t" id="0645a19"></a>群比丘言。汝等先前去求止住處。六群比<a class="t" id="0645a20"></a>丘語言。汝自去我何豫汝事。六群比丘是<a class="t" id="0645a21"></a>十七群比丘上座。十七群比丘語六群比<a class="t" id="0645a22"></a>丘言。汝是我等上座。上座應先求住處。<a class="t" id="0645a23"></a>我等後當求。六群比丘報言。汝等去我不<a class="t" id="0645a24"></a>求住處。時十七群比丘即往求住處。自敷<a class="t" id="0645a25"></a>臥具止宿。時六群比丘知十七群比丘求得<a class="t" id="0645a26"></a>宿止處敷臥具竟。往語言汝等起。當以大<a class="t" id="0645a27"></a>小次第止住。彼言我不與汝起。六群問言。<a class="t" id="0645a28"></a>汝等今者幾歲耶。十七群報言。諸長老實是<a class="t" id="0645a29"></a>我上座。我等先已語長老。可先求住處。<a class="t" id="0645b01"></a>然後我等當求住處。而今已住終不能復<a class="t" id="0645b02"></a>移。時六群比丘。強在坐間敷臥具宿。十<a class="t" id="0645b03"></a>七群比丘高聲稱言。諸尊莫爾諸尊莫爾。<a class="t" id="0645b04"></a>時諸比丘聞。其中有少欲知足行頭陀樂<a class="t" id="0645b05"></a>學戒知慚愧者。譏嫌六群比丘言。云何六<a class="t" id="0645b06"></a>群比丘。十七群比丘先得住處。後來強於中<a class="t" id="0645b07"></a>間敷臥具。而宿耶。諸比丘往詣世尊所。頭<a class="t" id="0645b08"></a>面禮足在一面坐。以此因緣具白世尊。世<a class="t" id="0645b09"></a>尊爾時集比丘僧。呵責六群比丘。汝所為<a class="t" id="0645b10"></a>非。非威儀非沙門法非淨行非隨順行。<a class="t" id="0645b11"></a>所不應為。云何六群比丘。十七群比丘先<a class="t" id="0645b12"></a>得住處。後來強於中間敷臥具而宿耶。<a class="t" id="0645b13"></a>爾時世尊。以無數方便呵責六群比丘已<a class="t" id="0645b14"></a>告諸比丘。此六群比丘癡人。多種有漏處最<a class="t" id="0645b15"></a>初犯戒。自今已去與諸比丘結戒。集十句<a class="t" id="0645b16"></a>義乃至正法久住。欲說戒者當如是說。<a class="t" id="0645b17"></a>若比丘。先比丘得住處。後來強於中間敷<a class="t" id="0645b18"></a>臥具止宿念言。若彼人嫌窄者自當去。作<a class="t" id="0645b19"></a>如是因緣非餘非威儀波逸提。如是世尊<a class="t" id="0645b20"></a>與比丘結戒。時諸比丘。不知是先住處<a class="t" id="0645b21"></a>非先住處。後乃知是先住處。或有作波逸<a class="t" id="0645b22"></a>提懺者。或有畏慎者佛言。不知者無犯。<a class="t" id="0645b23"></a>自今已去當如是結戒。若比丘。知先比丘<a class="t" id="0645b24"></a>住處。後來強於中間敷臥具止宿念言。彼<a class="t" id="0645b25"></a>若嫌窄者自當避我去。作如是因緣非<a class="t" id="0645b26"></a>餘非威儀波逸提。比丘義如上說。中間者。<a class="t" id="0645b27"></a>若頭邊若<span class="gaiji">脚
<!--gaiji,腳,1[腳-谷+去],2&#x811A;,3-->
</span>邊若兩<span class="gaiji">脇 <!--gaiji,脅,1[月*劦],2&#x8107;,3-->
</span>邊。臥具者。草敷葉敷<a class="t" id="0645b28"></a>下至地敷臥氈。若比丘。知他比丘先得住<a class="t" id="0645b29"></a>處。後來強於中間敷臥具止宿。隨轉側<span class="gaiji">脇
<!--gaiji,脅,1[月*劦],2&#x8107;,3-->
</span>
<a class="t" id="0645c01"></a>
著床波逸提。比丘尼波逸提。式叉摩那沙<a class="t" id="0645c02"></a>彌沙彌尼突吉羅。是謂為犯。不犯者。先不<a class="t" id="0645c03"></a>知若語已住。若先與開間。若間寬廣不相<a class="t" id="0645c04"></a>妨閡。若有親舊人。親舊人教言。但於中<a class="t" id="0645c05"></a>敷。我自當為語其主。若倒地若病轉側墮<a class="t" id="0645c06"></a>上。若為力勢所持。若被繫閉。若命難若梵<a class="t" id="0645c07"></a>行難無犯。無犯者。最初未制戒。癡狂心亂<a class="t" id="0645c08"></a>痛惱所纏。<span class="rule-number">十六竟</span></p>
<a class="t" id="0645c09"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>