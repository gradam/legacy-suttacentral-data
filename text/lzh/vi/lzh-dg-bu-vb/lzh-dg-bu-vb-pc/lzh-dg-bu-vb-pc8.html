<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc8">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 8</span><span class="mirror-right">波逸提 八</span>
</h1>
</div>
<p>
<a class="sc" id="1"></a>
<a class="t-linehead" id="0639c14"></a>
爾時佛在毘舍離獼猴池樓閣精舍。以此<a class="t" id="0639c15"></a>因緣集比丘僧。佛知而故問。婆求園比丘<a class="t" id="0639c16"></a>頗實爾耶。白佛言。實爾世尊。佛言。汝等癡<a class="t" id="0639c17"></a>人。真實猶不得向人說。何況不實。世尊<a class="t" id="0639c18"></a>以無數方便呵責婆求園比丘已告諸比<a class="t" id="0639c19"></a>丘。此癡人多種有漏處最初犯戒。自今已去<a class="t" id="0639c20"></a>與比丘結戒。集十句義乃至正法久住。欲<a class="t" id="0639c21"></a>說戒者當如是說。若比丘向未受大戒人<a class="t" id="0639c22"></a>說過人法言。我見是我知是。實者波逸提。<a class="t" id="0639c23"></a>比丘義如上說。未受大戒者。除比丘比丘<a class="t" id="0639c24"></a>尼餘者是。人法者。人界人陰人入。上人法<a class="t" id="0639c25"></a>者諸法出要。自言。得身念善思惟有戒有<a class="t" id="0639c26"></a>欲有不放逸有精進有定有正定有道<a class="t" id="0639c27"></a>有修行有智慧有見有得有果。若彼真實<a class="t" id="0639c28"></a>有此事。向未受大戒人說。了了者波逸提。<a class="t" id="0639c29"></a>說而不了了者突吉羅。若手印書。若作<a class="t" id="0640a01"></a>知相遣人。了了波逸提。不了了突吉羅。若<a class="t" id="0640a02"></a>天子阿修羅子夜叉子乾闥婆子龍子餓鬼子<a class="t" id="0640a03"></a>畜生能變化不能變化者向說得上人法。了<a class="t" id="0640a04"></a>了不了了突吉羅。若實得上人法。向受<a class="t" id="0640a05"></a>大戒人非同意者說突吉羅。若自稱言。我<a class="t" id="0640a06"></a>得根力覺道禪定解脫入三昧向人說者波<a class="t" id="0640a07"></a>逸提。比丘尼波逸提。式叉摩那沙彌沙彌尼<a class="t" id="0640a08"></a>突吉羅。是謂為犯。不犯者。若增上慢。若自<a class="t" id="0640a09"></a>言是業報不言是修得。若實得上人法向<a class="t" id="0640a10"></a>同意比丘說。若說根力覺道解脫入三昧。<a class="t" id="0640a11"></a>不向人說我得。或戲笑語獨語。若夢中語。<a class="t" id="0640a12"></a>欲說此乃說彼無犯。無犯者。最初未制戒。<a class="t" id="0640a13"></a>癡狂心亂痛惱所纏。<span class="rule-number">八竟</span></p>
<a class="t" id="0640a14"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>