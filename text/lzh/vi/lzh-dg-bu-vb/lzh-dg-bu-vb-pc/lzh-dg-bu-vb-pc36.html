<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc36">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 36</span><span class="mirror-right">波逸提三十六</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0661c06"></a>
爾時佛在舍衛國祇樹給孤獨園。時舍衛國<a class="t" id="t0661c07"></a>中兄弟二人作比丘一比丘貪餮嗜食。不<a class="t" id="t0661c08"></a>知足食不足食餘食不餘食。得而食之。有<a class="t" id="t0661c09"></a>異比丘語言。未曾有如汝今貪餮嗜食者。<a class="t" id="t0661c10"></a>不知足食不足食餘食不餘食得而食之時<a class="t" id="t0661c11"></a>彼比丘聞此語已心懷恚恨。於異時見<a class="t" id="t0661c12"></a>彼比丘食已不作餘食法。慇懃請與食彼<a class="t" id="t0661c13"></a>即受食之。貪餮比丘語言。未曾有如汝貪<a class="t" id="t0661c14"></a>餮。如是不知足食不足食。不知餘食不餘<a class="t" id="t0661c15"></a>食。得而食之不知厭足。彼比丘報言。我雖<a class="t" id="t0661c16"></a>食而未足。彼比丘語言。汝食先已飽足。<a class="t" id="t0661c17"></a>彼比丘問言。知我足食耶。答言知。彼比丘<a class="t" id="t0661c18"></a>問言。汝知而故作耶。答言知。爾時彼比丘嫌<a class="t" id="t0661c19"></a>責此比丘如是言。云何知他比丘足食已。<a class="t" id="t0661c20"></a>慇懃請與食。欲使他犯戒。時諸比丘聞。<a class="t" id="t0661c21"></a>其中有少欲知足行頭陀樂學戒知慚愧<a class="t" id="t0661c22"></a>者。嫌責彼比丘。云何知他足食已。慇懃請<a class="t" id="t0661c23"></a>與食。欲使他犯戒也。爾時彼比丘往至世<a class="t" id="t0661c24"></a>尊所。頭面禮足在一面坐。以此因緣具白<a class="t" id="t0661c25"></a>世尊。世尊爾時以此因緣集比丘僧。知<a class="t" id="t0661c26"></a>而故問彼比丘。汝實知他足食已。慇懃<a class="t" id="t0661c27"></a>請與食。欲使他犯戒耶。答言實爾世尊。<a class="t" id="t0661c28"></a>世尊爾時以無數方便呵責彼比丘。汝所<a class="t" id="t0661c29"></a>為非。非威儀非沙門法非淨行非隨順<a class="t" id="t0662a01"></a>行。所不應為。云何知他足食已。慇懃請<a class="t" id="t0662a02"></a>與食。欲使他犯戒耶。爾時世尊。以無數<a class="t" id="t0662a03"></a>方便呵責彼比丘已告諸比丘。此癡人多<a class="t" id="t0662a04"></a>種有漏處最初犯戒。自今已去與比丘結戒。<a class="t" id="t0662a05"></a>集十句義乃至正法久住。欲說戒者當如<a class="t" id="t0662a06"></a>是說。若比丘知他比丘食竟。慇懃請與食<a class="t" id="t0662a07"></a>長老食是食。以是因緣非餘欲令他犯<a class="t" id="t0662a08"></a>波逸提。如是世尊。與比丘結戒。爾時諸比<a class="t" id="t0662a09"></a>丘。未知已食未食。不知足食不足食。後乃<a class="t" id="t0662a10"></a>知已食已足食。或作波逸提懺者。或有畏<a class="t" id="t0662a11"></a>慎者。佛言。不知者無犯自今已去當如<a class="t" id="t0662a12"></a>是說戒。若比丘知他比丘足食已。若受請<a class="t" id="t0662a13"></a>不作餘食法。慇懃請與食長老取是食。<a class="t" id="t0662a14"></a>以是因緣非餘欲使他犯戒波逸提。比<a class="t" id="t0662a15"></a>丘義如上說。食者五種亦如上。請亦有<a class="t" id="t0662a16"></a>五種亦如上。彼比丘知他比丘足食已不<a class="t" id="t0662a17"></a>作餘食法。慇懃請與食言。長老食是。彼即<a class="t" id="t0662a18"></a>受食之。咽咽二俱波逸提。若與令食前比<a class="t" id="t0662a19"></a>丘。不食棄之。與者突吉羅。若比丘與令食。<a class="t" id="t0662a20"></a>前人受而不食舉置。與者突吉羅。若比丘<a class="t" id="t0662a21"></a>與令食。前人受已轉與餘人。與者突吉羅。<a class="t" id="t0662a22"></a>若比丘不作餘食法。與前人。前人作餘<a class="t" id="t0662a23"></a>食而食之。與者突吉羅。若與病人食欲<a class="t" id="t0662a24"></a>令他犯。與者突吉羅。持病人殘食與他欲<a class="t" id="t0662a25"></a>令他犯。與者突吉羅。若作餘食法已與他。<a class="t" id="t0662a26"></a>欲使他犯。與者突吉羅。足食足食想波逸<a class="t" id="t0662a27"></a>提。足食疑突吉羅。不足食足食想突吉羅。<a class="t" id="t0662a28"></a>不足食疑突吉羅。比丘尼突吉羅。式叉摩那<a class="t" id="t0662a29"></a>沙彌沙彌尼突吉羅。是謂為犯。不犯者。若<a class="t" id="t0662b01"></a>先不知足食不足食想。若與令棄而食之。<a class="t" id="t0662b02"></a>若與令舉置而食之。若使令送與人取<a class="t" id="t0662b03"></a>而食之。若未作餘食法。與令作餘食法<a class="t" id="t0662b04"></a>而食之。彼不作餘食法而食之。若持病<a class="t" id="t0662b05"></a>人餘食與不令他犯。作餘食法與不令他<a class="t" id="t0662b06"></a>犯不犯。不犯者。最初未制戒。癡狂心亂痛<a class="t" id="t0662b07"></a>惱所纏。<span class="rule-number">三十六竟</span></p>
<a class="t" id="t0662b08"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>