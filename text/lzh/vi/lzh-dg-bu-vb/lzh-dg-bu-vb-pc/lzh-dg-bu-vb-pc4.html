<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc4">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 4</span><span class="mirror-right">波逸提 四</span>
</h1>
</div>
<p>
<a class="sc" id="1"></a>
<a class="t-linehead" id="0637a29"></a>
爾時佛在舍衛國祇樹給孤獨園。爾時尊者<a class="t" id="0637b01"></a>阿那律。從舍衛國向拘薩羅國。中路至無<a class="t" id="0637b02"></a>比丘住處村。問言。誰與我住處。聞彼有一<a class="t" id="0637b03"></a>婬女家常安止賓客在門屋下住。時阿那<a class="t" id="0637b04"></a>律即往至彼婬女家語言。大妹。欲寄止一<a class="t" id="0637b05"></a>宿可得爾不。婬女答曰。可住門下寬廣隨<a class="t" id="0637b06"></a>意止宿。阿那律即入門下。自敷草蓐坐具<a class="t" id="0637b07"></a>結加趺坐。一心思惟繫念在前。爾時拘薩<a class="t" id="0637b08"></a>羅國諸長者有行緣之便。亦投彼村求覓<a class="t" id="0637b09"></a>宿處。亦復聞彼婬女家常止賓客。即便往<a class="t" id="0637b10"></a>其家求寄宿言。欲於此寄一宿可爾不。<a class="t" id="0637b11"></a>婬女答言。我已先聽一沙門宿。君可問<a class="t" id="0637b12"></a>彼沙門。可得共宿者便可止宿。其人即<a class="t" id="0637b13"></a>往阿那律所語言。我向語主人求宿即見<a class="t" id="0637b14"></a>聽許。今欲共宿不相妨耶。阿那律答言。我<a class="t" id="0637b15"></a>草蓐敷竟門屋寬大可隨意宿勿疑也。<a class="t" id="0637b16"></a>時諸長者即入門屋下。長者伴多坐相逼近。<a class="t" id="0637b17"></a>時婬女見已即生愍念心言。此阿那律是豪<a class="t" id="0637b18"></a>貴子孫。習樂來久不能忍苦。今諸長者共<a class="t" id="0637b19"></a>相逼近。即至阿那律所語言。尊者習樂來<a class="t" id="0637b20"></a>久不能忍苦。今諸長者共相逼近。尊者能<a class="t" id="0637b21"></a>入我舍內宿不。即報言可。爾時尊者阿那律<a class="t" id="0637b22"></a>即便入舍。在其坐處結加趺坐繫念在前。<a class="t" id="0637b23"></a>時婬女室中然燈燭竟夕不絕。彼婬女於<a class="t" id="0637b24"></a>初夜來往阿那律所語言。近有諸長者婆<a class="t" id="0637b25"></a>羅門種。多諸財寶。皆來語我言。可與我作<a class="t" id="0637b26"></a>婦。我即語彼諸長者言。汝等醜陋不能<a class="t" id="0637b27"></a>為汝等作婦。若是端正者我今當為其<a class="t" id="0637b28"></a>作婦。我觀尊者形貌端正。可為我作夫耶。<a class="t" id="0637b29"></a>時尊者阿那律雖聞此語默然不答亦不<a class="t" id="0637c01"></a>觀視。何以故由尊者得無上二俱解脫故。<a class="t" id="0637c02"></a>到後夜末明相欲出。時復語阿那律言。<a class="t" id="0637c03"></a>諸婆羅門長者種皆多財寶語我言。為我<a class="t" id="0637c04"></a>作婦。我即不許。然阿那律顏貌端政可為<a class="t" id="0637c05"></a>我作夫耶。阿那律復默然不答亦不觀視。<a class="t" id="0637c06"></a>何以故。由是尊者得無上二俱解脫故。爾<a class="t" id="0637c07"></a>時此婬女即脫衣來前捉之。時阿那律。以<a class="t" id="0637c08"></a>神足力踊身在空中。婬女見之慚愧裸身<a class="t" id="0637c09"></a>蹲住。即疾疾取衣著已叉手合掌。仰面<a class="t" id="0637c10"></a>空中向阿那律言。懺悔懺悔如是至三。<a class="t" id="0637c11"></a>願尊者還來在本處坐。阿那律即下在本<a class="t" id="0637c12"></a>處坐。此女人禮阿那律足已<span class="gaiji">却
<!--gaiji,卻,1[去*ㄗ],2&#x5374;,3-->
</span>坐一面。阿<a class="t" id="0637c13"></a>那律為說種種微妙法。所謂施義戒義生天<a class="t" id="0637c14"></a>之義。呵欲不淨度有漏縛。稱讚出離為樂<a class="t" id="0637c15"></a>增益解脫。時婬女即於座上諸塵垢盡得法<a class="t" id="0637c16"></a>眼淨。時婬女見法得法已。唯願聽許為優<a class="t" id="0637c17"></a>婆夷。歸依佛法僧。自今已去盡形壽不殺<a class="t" id="0637c18"></a>生。乃至不飲酒。願尊者今日受我請食。阿<a class="t" id="0637c19"></a>那律默然受之。彼婬女知阿那律默然受請<a class="t" id="0637c20"></a>已。即辦具種種甘<span class="gaiji">饍
<!--gaiji,膳,1[飢-几+善],2&#x994D;,3-->
</span>飲食而供養之。食已<a class="t" id="0637c21"></a>取一小床在阿那律前坐。阿那律為說種<a class="t" id="0637c22"></a>種法勸喻令其心喜。為說法已從坐而去。<a class="t" id="0637c23"></a>還僧伽藍中。以此因緣具向諸比丘說。時<a class="t" id="0637c24"></a>眾中有少欲知足行頭陀樂學戒知慚愧<a class="t" id="0637c25"></a>者。譏嫌阿那律言。云何阿那律。與婦女同<a class="t" id="0637c26"></a>室宿耶。諸比丘往至世尊所。頭面禮足在一<a class="t" id="0637c27"></a>面坐。以此因緣具白世尊。世尊即以此<a class="t" id="0637c28"></a>因緣集比丘僧。知而故問阿那律言。汝實<a class="t" id="0637c29"></a>與女人獨同室宿不。答言實爾。佛無數方便<a class="t" id="0638a01"></a>呵責阿那律言。汝所為非。非威儀非沙門<a class="t" id="0638a02"></a>法非淨行非隨順行。所不應為。云何阿<a class="t" id="0638a03"></a>那律。與婦女同室宿。世尊以無數方便呵<a class="t" id="0638a04"></a>責阿那律已告諸比丘。自今已去與諸比<a class="t" id="0638a05"></a>丘結戒。集十句義乃至正法久住。欲說戒<a class="t" id="0638a06"></a>者當如是說。若比丘與婦女同室宿者波<a class="t" id="0638a07"></a>逸提。比丘義如上說。婦女者。人女有知命<a class="t" id="0638a08"></a>根不斷。室者。有四周牆壁。障上有覆。或<a class="t" id="0638a09"></a>前敞而無壁。或有四壁上無覆。或有雖<a class="t" id="0638a10"></a>覆而不遍。或有雖覆遍而有開處。是謂<a class="t" id="0638a11"></a>室若比丘先宿婦女後至。或婦女先至比丘<a class="t" id="0638a12"></a>後到。或二人俱至。若亞臥隨<span class="gaiji">脇
<!--gaiji,脅,1[月*劦],2&#x8107;,3-->
</span>著地波逸<a class="t" id="0638a13"></a>提。隨轉側波逸提。若天女阿修羅女若龍女<a class="t" id="0638a14"></a>夜叉女餓鬼女同室宿者突吉羅。與畜生女<a class="t" id="0638a15"></a>能變化不能變化者同室宿突吉羅。若與黃<a class="t" id="0638a16"></a>門二根人同室宿突吉羅。晝日婦女立比丘<a class="t" id="0638a17"></a>臥者突吉羅。比丘尼波逸提。式叉摩那沙彌<a class="t" id="0638a18"></a>沙彌尼突吉羅。是謂為犯不犯者。若比丘<a class="t" id="0638a19"></a>不知彼室內有婦女而宿。若比丘先至而<a class="t" id="0638a20"></a>婦女後至比丘不知。若屋有覆而無四邊<a class="t" id="0638a21"></a>障。或盡覆而半障。或盡覆而少障。或盡障<a class="t" id="0638a22"></a>而不覆。或有盡障而少覆。或半覆半障。或<a class="t" id="0638a23"></a>少覆少障。或不覆不障露地無犯。此室中若<a class="t" id="0638a24"></a>行若坐無犯。若頭眩倒地。若病臥無犯。<a class="t" id="0638a25"></a>或為強力所捉。若為人所縛。若命難淨行<a class="t" id="0638a26"></a>難無犯無犯者。最初未制戒。癡狂心亂痛惱<a class="t" id="0638a27"></a>所纏。<span class="rule-number">四竟</span></p>
<a class="t" id="0638a28"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>