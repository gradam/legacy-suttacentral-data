<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc50">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 50</span><span class="mirror-right">波逸提之五十</span>
</h1>
</div>
<a class="t-juannumber" id="juan-16"></a>
<p class="suttainfo">
<span class="t-juanname">四分律卷第十六<a class="t" id="0671a03"></a><a class="t" id="0671a04"></a></span><br>
<span class="t-byline">姚秦罽賓三藏佛陀耶舍<a class="t" id="0671a05"></a>共竺佛念等譯</span><a class="t" id="0671a06"></a><br>
<span class="t-headname">九十單提法六</span><a class="t" id="0671a07"></a></p>
<p>
<a class="sc" id="1"></a>
<a class="t-linehead" id="0671a07"></a>
爾時佛在舍衛國祇樹給孤獨園。爾時六群<a class="t" id="0671a08"></a>比丘。聞世尊制戒聽比丘有時因緣二宿三<a class="t" id="0671a09"></a>宿軍中住。彼在軍中住。觀軍陣<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>戰。觀諸<a class="t" id="0671a10"></a>方人象馬。時六群比丘中有一人。以看軍<a class="t" id="0671a11"></a>陣故為箭所射。時同伴比丘即以衣裹之<a class="t" id="0671a12"></a>舁還。諸居士見已問比丘言。此人何所患<a class="t" id="0671a13"></a>耶。報言無患。向往觀軍陣<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>為箭所射。時<a class="t" id="0671a14"></a>諸居士皆共譏嫌言。我等為恩愛故興此軍<a class="t" id="0671a15"></a>陣。汝等出家人往軍中何所作耶。諸比丘<a class="t" id="0671a16"></a>聞已。其中有少欲知足行頭陀樂學戒知<a class="t" id="0671a17"></a>慚愧者。嫌責六群比丘言。世尊制戒聽比<a class="t" id="0671a18"></a>丘有時因緣至軍中應二宿三宿住。汝住<a class="t" id="0671a19"></a>軍中二宿三宿已。云何乃往觀軍陣戰<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>。<a class="t" id="0671a20"></a>而為箭所射耶。爾時諸比丘往世尊所。頭<a class="t" id="0671a21"></a>面禮足在一面坐。以此因緣具白世尊。世<a class="t" id="0671a22"></a>尊爾時以此因緣集比丘僧。呵責六群比<a class="t" id="0671a23"></a>丘言。汝所為非。非威儀非沙門法非淨<a class="t" id="0671a24"></a>行非隨順行。所不應為。云何六群比丘。<a class="t" id="0671a25"></a>世尊聽比丘有時因緣往軍中二宿三宿住。<a class="t" id="0671a26"></a>而汝等往軍中二宿三宿住。乃觀軍陣戰<a class="t" id="0671a27"></a><span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>為箭所射耶。爾時世尊以無數方便呵<a class="t" id="0671a28"></a>責六群比丘已告諸比丘。此癡人多種有漏<a class="t" id="0671a29"></a>處最初犯戒。自今已去與比丘結戒。集十<a class="t" id="0671b01"></a>句義乃至正法久住。欲說戒者當如是<a class="t" id="0671b02"></a>說。若比丘二宿三宿軍中住。或時觀軍陣<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>
<a class="t" id="0671b03"></a>
戰。若觀遊軍象馬力勢者波逸提。比丘義如<a class="t" id="0671b04"></a>上。<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>者。若戲<span class="gaiji">鬪 <!--gaiji,鬥,1[鬥@(豆*寸)],2&#x9B2A;,3-->
</span>若真實<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>。軍者。一種軍乃<a class="t" id="0671b05"></a>至四種軍。或有王軍賊軍居士軍。力勢者。<a class="t" id="0671b06"></a>第一象力第一馬力第一車力第一步力也。<a class="t" id="0671b07"></a>陣者。四方陣或圓陣。或半月形陣。或張甄陣<a class="t" id="0671b08"></a>或減相陣。象王馬王人王陣。彼比丘往觀<a class="t" id="0671b09"></a>軍陣<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>戰象馬勢力者。從道至道。從道至<a class="t" id="0671b10"></a>非道。從非道至道。從高至下。從下至高。<a class="t" id="0671b11"></a>往而見者波逸提。往而不見者突吉羅。方便<a class="t" id="0671b12"></a>莊嚴欲往。而不往者一切突吉羅。若比丘先<a class="t" id="0671b13"></a>在道行。軍陣後至應避。不避者突吉羅。比<a class="t" id="0671b14"></a>丘尼波逸提。式叉摩那沙彌沙彌尼突吉羅。<a class="t" id="0671b15"></a>是謂為犯。不犯者。有時因緣。若有所白。若<a class="t" id="0671b16"></a>請喚。若為勢力所將去。或命難。或梵行<a class="t" id="0671b17"></a>難。若先前行軍陣後至下道避。若水陸道斷。<a class="t" id="0671b18"></a>盜賊惡獸水大漲。或被強力所執繫。或命<a class="t" id="0671b19"></a>難淨行難不避道無犯。無犯者。最初未制<a class="t" id="0671b20"></a>戒。癡狂心亂痛惱所纏。<span class="rule-number">五十竟</span></p>
<a class="t" id="0671b21"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>