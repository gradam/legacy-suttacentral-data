<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc21">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 21</span><span class="mirror-right">波逸提二十一</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0647b09"></a>
爾時世尊在舍衛國祇樹給孤獨園。與大比<a class="t" id="t0647b10"></a>丘眾五百人俱。於中夏安居。盡是眾所知<a class="t" id="t0647b11"></a>識。如舍利弗大目揵連尊者大迦葉尊者大<a class="t" id="t0647b12"></a>迦旃延尊者劫賓那尊者摩訶拘絺羅尊者摩<a class="t" id="t0647b13"></a>訶朱那尊者阿那律尊者離越尊者阿難尊者<a class="t" id="t0647b14"></a>難陀尊者那提。如是等五百人俱。爾時大<a class="t" id="t0647b15"></a>愛道比丘尼。差摩比丘尼。蓮華色比丘尼。<a class="t" id="t0647b16"></a>提舍瞿曇彌比丘尼。波梨遮羅夷比丘尼。訴<a class="t" id="t0647b17"></a>彌比丘尼。數那比丘尼。蘇羅比丘尼。遮羅<a class="t" id="t0647b18"></a>夷比丘尼。婆遮羅比丘尼。尸羅婆遮那比丘<a class="t" id="t0647b19"></a>尼。阿羅婆比丘尼。摩羅毘比丘尼。朱泥比丘<a class="t" id="t0647b20"></a>尼。婆泥比丘尼。如是等五百比丘尼。大<a class="t" id="t0647b21"></a>愛道為首。於舍衛國王園中夏安居。爾時<a class="t" id="t0647b22"></a>大愛道往至世尊所。頭面禮足在一面坐。<a class="t" id="t0647b23"></a>坐已白世尊言。唯願世尊。聽諸比丘與比<a class="t" id="t0647b24"></a>丘尼教誡說法。佛告大愛道瞿曇彌。今聽<a class="t" id="t0647b25"></a>諸比丘與比丘尼教誡與比丘尼說法。爾<a class="t" id="t0647b26"></a>時大愛道頭面禮足而去。爾時世尊告阿難<a class="t" id="t0647b27"></a>曰。自今已去聽隨次差上座大比丘教誡<a class="t" id="t0647b28"></a>比丘尼為說法。爾時阿難聞世尊教。即往<a class="t" id="t0647b29"></a>般陀比丘所語言。長老。為比丘尼教誡說<a class="t" id="t0647c01"></a>法。般陀報阿難言。我所誦唯一偈耳。云何<a class="t" id="t0647c02"></a>教誡比丘尼云何說法。阿難復重語般陀。<a class="t" id="t0647c03"></a>長老。教誡比丘尼為說法。般陀復報阿<a class="t" id="t0647c04"></a>難言。我所誦者唯一偈耳。云何教誡比丘<a class="t" id="t0647c05"></a>尼為說法。阿難第三語般陀比丘。世尊有<a class="t" id="t0647c06"></a>教。差上座比丘教誡比丘尼為說法。長<a class="t" id="t0647c07"></a>老。應教誡比丘尼為說法。時尊者般陀默<a class="t" id="t0647c08"></a>然受<span class="gaiji">勅
<!--gaiji,敕,1[束*力],2&#x52C5;,3-->
</span>。時六群比丘尼聞尊者般陀比丘<a class="t" id="t0647c09"></a>明日當次來教授。自相謂言。此愚闇般<a class="t" id="t0647c10"></a>陀。唯誦一偈耳。說已當默然更何所說。<a class="t" id="t0647c11"></a>爾時尊者般陀。明日清旦著衣持<span class="gaiji">鉢
<!--gaiji,缽,1[金*本],2&#x9262;,3-->
</span>入舍衛<a class="t" id="t0647c12"></a>城乞食已。還入僧伽藍中。整衣服將一比<a class="t" id="t0647c13"></a>丘。往詣王園中比丘尼安居所。爾時諸比丘<a class="t" id="t0647c14"></a>尼。遙見尊者般陀來。各前往迎。有拂拭衣<a class="t" id="t0647c15"></a>服者。有捉<span class="gaiji">鉢
<!--gaiji,缽,1[金*本],2&#x9262;,3-->
</span>敷坐具者。有辦淨水洗足<a class="t" id="t0647c16"></a>器者。爾時尊者般陀。即就座而坐。諸比丘<a class="t" id="t0647c17"></a>尼等前禮足已在一面坐。</p>
<a class="t" id="t0647c18"></a>
<p>
<a class="t-linehead" id="t-linehead0647c18"></a>
爾時大愛道。白尊者般陀言。今正是時。可<a class="t" id="t0647c19"></a>為諸比丘尼教誡說法。爾時般陀即說偈<a class="t" id="t0647c20"></a>言。</p>
<a class="t" id="t0647c21"></a>
<blockquote class="gatha">
<p>
<a class="sc" id="2"></a>
入寂者歡喜　　見法得安樂<a class="t" id="t0647c22"></a><br>
世無恚最樂　　不害於眾生<a class="t" id="t0647c23"></a><br>
世間無欲樂　　出離於愛欲<a class="t" id="t0647c24"></a><br>
若調伏我慢　　是為第一樂</p>
<a class="t" id="t0647c25"></a>
</blockquote>
<p>
<a class="sc" id="3"></a>
<a class="t-linehead" id="t-linehead0647c25"></a>
爾時尊者般陀。說此偈已即入第四禪。時<a class="t" id="t0647c26"></a>六群比丘尼。各相向調戲言。我先有此語。<a class="t" id="t0647c27"></a>般陀比丘癡人唯誦一偈。若來為我等說<a class="t" id="t0647c28"></a>已。更何所說。今者默然果如所言。時諸羅<a class="t" id="t0647c29"></a>漢比丘尼。聞般陀所說皆大歡喜。知般陀<a class="t" id="t0648a01"></a>有大神力。時大愛道。復語尊者般陀。為諸<a class="t" id="t0648a02"></a>比丘尼教誡說法。爾時般陀比丘。即重說<a class="t" id="t0648a03"></a>向者偈已入第四禪默然無言。時大愛道。<a class="t" id="t0648a04"></a>復重請尊者般陀。為諸比丘尼教誡說法。<a class="t" id="t0648a05"></a>般陀比丘即復重說向者偈已還入第四禪<a class="t" id="t0648a06"></a>默然而住。時六群比丘尼復自相謂言。尊者<a class="t" id="t0648a07"></a>般陀闇塞唯誦一偈。若來為我等說者一說<a class="t" id="t0648a08"></a>則已。如今默然果如所言。唯有阿羅漢比<a class="t" id="t0648a09"></a>丘尼。知般陀是阿羅漢有大神力。時尊者般<a class="t" id="t0648a10"></a>陀便作此念。我今觀眾人心聞我向者所<a class="t" id="t0648a11"></a>說為歡喜不。爾時尊者般陀。即觀諸比丘<a class="t" id="t0648a12"></a>尼心。或有喜者或有不喜者即復更念言。<a class="t" id="t0648a13"></a>我今寧可為其作悔恨相。即升虛空或現<a class="t" id="t0648a14"></a>身說法。或隱形而說法。或現半身說法。或<a class="t" id="t0648a15"></a>不現半身而說法。或身出<span class="gaiji">烟
<!--gaiji,煙,1[火*因],2&#x70DF;,3-->
</span>炎或不現。<a class="t" id="t0648a16"></a>爾時尊者般陀在空中。為諸比丘尼現此<a class="t" id="t0648a17"></a>眾變說法已。即於空中而去。爾時六群比<a class="t" id="t0648a18"></a>丘遣信語六群比丘尼言。我等次當與比<a class="t" id="t0648a19"></a>丘尼教誡說法。時六群比丘尼即白比丘尼<a class="t" id="t0648a20"></a>僧。六群比丘次當教授說法。爾時六群比丘<a class="t" id="t0648a21"></a>夜過已。明日清旦著衣持<span class="gaiji">鉢
<!--gaiji,缽,1[金*本],2&#x9262;,3-->
</span>入舍衛城乞<a class="t" id="t0648a22"></a>食。乞食已還僧伽藍中。更整衣服攝持威<a class="t" id="t0648a23"></a>儀往詣王園。至比丘尼安居所就座而坐。<a class="t" id="t0648a24"></a>時諸比丘尼禮足已各就座而坐。時六群比<a class="t" id="t0648a25"></a>丘。教誡比丘尼乃說餘事。不說戒定智慧<a class="t" id="t0648a26"></a>解脫解脫知見少欲知足出要進業捨離趣善<a class="t" id="t0648a27"></a>不處憒鬧十二因緣論。但說王者論人民論<a class="t" id="t0648a28"></a>軍馬論<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>諍論大臣論騎乘論婦女論華鬘<a class="t" id="t0648a29"></a>論酒會論婬女論床臥論衣服論美飲食論浴<a class="t" id="t0648b01"></a>池娛樂論作親里論別異論思惟俗事論入海<a class="t" id="t0648b02"></a>論。多入如是論中。或笑或舞或鼓脣彈鼓簧<a class="t" id="t0648b03"></a>或嘯。或鼓口作吹貝聲。或作孔雀鳴。或作<a class="t" id="t0648b04"></a>鶴鳴。或並走或一<span class="gaiji">脚
<!--gaiji,腳,1[腳-谷+去],2&#x811A;,3-->
</span>跛行或干戰。時六<a class="t" id="t0648b05"></a>群比丘尼見如是事極大歡喜言。六群比丘<a class="t" id="t0648b06"></a>作如是教授最是其宜。羅漢比丘尼以恭<a class="t" id="t0648b07"></a>敬心故默然無言。爾時大愛道。往世尊所<a class="t" id="t0648b08"></a>頭面禮足已在一面立。須臾白世尊言。<a class="t" id="t0648b09"></a>六群比丘次當教授比丘尼。乃說餘事。亦<a class="t" id="t0648b10"></a>不與說戒論定論乃至不處憒<span class="gaiji">閙
<!--gaiji,鬧,1[門@市],2&#x9599;,3-->
</span>十二因緣<a class="t" id="t0648b11"></a>論。但為說王者論乃至思惟俗事入海論乃<a class="t" id="t0648b12"></a>復戲笑或歌舞。乃至一<span class="gaiji">脚
<!--gaiji,腳,1[腳-谷+去],2&#x811A;,3-->
</span>跛行干戰。爾時<a class="t" id="t0648b13"></a>大愛道白世尊說此事已。頭面禮足而去。<a class="t" id="t0648b14"></a>爾時世尊以此因緣集比丘僧。知而故問<a class="t" id="t0648b15"></a>六群比丘言。汝等實爾如是教誨比丘尼<a class="t" id="t0648b16"></a>不。時六群比丘報言。實爾世尊。世尊爾時呵<a class="t" id="t0648b17"></a>責六群比丘言。汝所為非。非威儀非沙門<a class="t" id="t0648b18"></a>法非淨行非隨順行。所不應為。云何汝<a class="t" id="t0648b19"></a>等如是教授比丘尼耶。爾時世尊以無數<a class="t" id="t0648b20"></a>方便呵責六群比丘已告諸比丘。自今已<a class="t" id="t0648b21"></a>去當眾僧中差教授比丘尼人。白二羯磨<a class="t" id="t0648b22"></a>當差堪能羯磨者如上作如是白。大德僧<a class="t" id="t0648b23"></a>聽。若僧時到僧忍聽。差某甲比丘教授比<a class="t" id="t0648b24"></a>丘尼。白如是。大德僧聽。差此某甲比丘教<a class="t" id="t0648b25"></a>授比丘尼。誰諸長老忍。差此比丘教授比<a class="t" id="t0648b26"></a>丘尼者默然。誰不忍者說。僧已忍。差某甲<a class="t" id="t0648b27"></a>比丘教授比丘尼竟。僧忍默然故是事如<a class="t" id="t0648b28"></a>是持。時六群比丘作是言。僧不差我等教<a class="t" id="t0648b29"></a>授比丘尼。即出在界外。更互相差教授比<a class="t" id="t0648b30"></a>丘尼。遣使語六群比丘尼。為我白尼僧<a class="t" id="t0648c01"></a>言。六群比丘。僧差當來教誡比丘尼。諸比<a class="t" id="t0648c02"></a>丘聞。其中有少欲知足行頭陀樂學戒知<a class="t" id="t0648c03"></a>慚愧者。嫌責六群比丘言。僧不差汝教授<a class="t" id="t0648c04"></a>比丘尼。云何在界外。更互相差教誡比丘<a class="t" id="t0648c05"></a>尼。遣使語比丘尼言僧已差我等教誡比<a class="t" id="t0648c06"></a>丘尼耶。時六群比丘尼即為白比丘尼僧<a class="t" id="t0648c07"></a>言。眾僧已差六群比丘教誡比丘尼。時<a class="t" id="t0648c08"></a>大愛道聞此語已。往至世尊所。頭面禮足<a class="t" id="t0648c09"></a>在一面立。以此因緣具白世尊已頭面禮<a class="t" id="t0648c10"></a>足而去。爾時諸比丘往世尊所。頭面禮足<a class="t" id="t0648c11"></a>在一面坐。以此因緣具白世尊。世尊爾時<a class="t" id="t0648c12"></a>集比丘僧。知而故問六群比丘言。汝等實<a class="t" id="t0648c13"></a>出界外更互相差教授比丘尼僧不。答言<a class="t" id="t0648c14"></a>實爾。世尊以無數方便呵責六群比丘。汝<a class="t" id="t0648c15"></a>所為非。非威儀非沙門法非淨行非隨順<a class="t" id="t0648c16"></a>行。所不應為。云何癡人。僧不差教授比<a class="t" id="t0648c17"></a>丘尼。出界外更互相差教授比丘尼。遣使<a class="t" id="t0648c18"></a>語六群比丘尼言。為我白尼僧言。僧差<a class="t" id="t0648c19"></a>我等教誡比丘尼。我今當教授比丘尼。<a class="t" id="t0648c20"></a>世尊呵責已告諸比丘。自今已去。若有比<a class="t" id="t0648c21"></a>丘成就十法者。然後得教授比丘尼。戒律<a class="t" id="t0648c22"></a>具足。多聞誦二部戒。利決斷無疑。善能說<a class="t" id="t0648c23"></a>法。族姓出家。顏貌端正。比丘尼眾見便歡喜。<a class="t" id="t0648c24"></a>堪任與比丘尼眾說法勸令歡喜。不為佛<a class="t" id="t0648c25"></a>出家而披法服犯重法。若滿二十歲若過<a class="t" id="t0648c26"></a>二十歲。如此等可與比丘尼教誡。自今已<a class="t" id="t0648c27"></a>去與比丘結戒。集十句義乃至正法久住。<a class="t" id="t0648c28"></a>欲說戒者當如是說。若比丘僧不差教誡<a class="t" id="t0648c29"></a>比丘尼者波逸提。比丘義如上說。僧者一說<a class="t" id="t0649a01"></a>戒一羯磨。差者僧中所差白二羯磨。教授者<a class="t" id="t0649a02"></a>八不可違法。何等八若百臘比丘尼見初<a class="t" id="t0649a03"></a>受戒比丘。當起迎逆問訊禮拜請令坐。此<a class="t" id="t0649a04"></a>法應尊重恭敬讚歎。盡形壽不應違。比丘<a class="t" id="t0649a05"></a>尼不得罵比丘。不得誹謗言破戒破見破<a class="t" id="t0649a06"></a>威儀。如此法應尊重恭敬讚歎。盡形壽不<a class="t" id="t0649a07"></a>應違。比丘尼不得舉比丘罪言汝所作爾<a class="t" id="t0649a08"></a>汝所作不爾。不得作自言。不得遮他覓<a class="t" id="t0649a09"></a>罪。不得遮他說戒自恣。比丘尼不得說比<a class="t" id="t0649a10"></a>丘過失。比丘得說比丘尼過失。如此法應<a class="t" id="t0649a11"></a>尊重恭敬讚歎。盡形壽不應違。已學於戒<a class="t" id="t0649a12"></a>式叉摩那應從眾僧求受大戒。如此法<a class="t" id="t0649a13"></a>應尊重恭敬讚歎。盡形壽不應違。若比丘<a class="t" id="t0649a14"></a>尼犯僧殘罪。應半月在二部僧中行摩<a class="t" id="t0649a15"></a>那埵。如此法應尊重恭敬讚歎。盡形壽不<a class="t" id="t0649a16"></a>應違。比丘尼於半月當從眾僧中求索<a class="t" id="t0649a17"></a>教授人。如此法應尊重恭敬讚歎。盡形壽不<a class="t" id="t0649a18"></a>應違。比丘尼不應在無比丘處夏安居。如<a class="t" id="t0649a19"></a>此法應尊重恭敬讚歎。盡形壽不應違。比<a class="t" id="t0649a20"></a>丘尼夏安居訖。當詣眾僧中求三事見聞<a class="t" id="t0649a21"></a>疑自恣。如此法應尊重恭敬讚歎。盡形壽<a class="t" id="t0649a22"></a>不應違。於說戒時上座當問比丘尼眾。<a class="t" id="t0649a23"></a>遣何人來耶。若有即起白僧言。比丘尼僧<a class="t" id="t0649a24"></a>和合。禮比丘僧足求索教誡人。說戒時<a class="t" id="t0649a25"></a>上座應更問言。誰為教誡比丘尼。若有者<a class="t" id="t0649a26"></a>應差。若教誡比丘尼者多。應遣使語比<a class="t" id="t0649a27"></a>丘尼僧。此多有教誡人。汝為請誰耶。若彼<a class="t" id="t0649a28"></a>尼言我請此人。若復報言。我隨僧處分<a class="t" id="t0649a29"></a>者。僧應隨常教授比丘尼者次第差。比丘<a class="t" id="t0649b01"></a>僧應剋時到比丘尼亦剋時往迎。若比丘剋<a class="t" id="t0649b02"></a>時不至突吉羅。比丘尼至時不迎亦突吉羅。<a class="t" id="t0649b03"></a>若聞教授師來。比丘尼當出半由旬迎。<a class="t" id="t0649b04"></a>供給所須辦洗浴具。為作粥種種飯食。不<a class="t" id="t0649b05"></a>作如是供辦者突吉羅。若僧不差或非教<a class="t" id="t0649b06"></a>授日而往與說八不可違法者突吉羅。若<a class="t" id="t0649b07"></a>僧不差而往與說法者波逸提。若比丘僧病。<a class="t" id="t0649b08"></a>應遣人禮拜問訊。若比丘不和合眾不滿<a class="t" id="t0649b09"></a>足。應遣人禮拜問訊。若不突吉羅。若比<a class="t" id="t0649b10"></a>丘尼僧病。亦應遣人禮拜問訊。比丘僧若比<a class="t" id="t0649b11"></a>丘尼眾不和合眾不滿足者。亦當遣人禮<a class="t" id="t0649b12"></a>拜問訊。若不突吉羅。比丘尼突吉羅。式叉<a class="t" id="t0649b13"></a>摩那沙彌沙彌尼突吉羅。是謂為犯。不犯<a class="t" id="t0649b14"></a>者。眾僧差教授比丘尼。說戒時上座問誰<a class="t" id="t0649b15"></a>遣比丘尼來。若有即應起白僧言。比丘尼<a class="t" id="t0649b16"></a>僧和合禮比丘僧足求教授比丘尼人。上座<a class="t" id="t0649b17"></a>當問言。誰應教誨比丘尼耶。若有應差<a class="t" id="t0649b18"></a>教授。若教授人多。上座應問。為請誰教授<a class="t" id="t0649b19"></a>耶。若比丘尼言。我正請某甲。僧應隨所言<a class="t" id="t0649b20"></a>差。若比丘尼言一以任僧處分者。爾時即<a class="t" id="t0649b21"></a>當於常教授人中隨次差往。眾僧當剋時<a class="t" id="t0649b22"></a>而往。比丘尼亦當剋時而迎。時比丘尼聞教<a class="t" id="t0649b23"></a>授師來。當出半由旬迎。安置坐處辦洗浴<a class="t" id="t0649b24"></a>具。辦粥種種飯食。若眾僧所差至集會日<a class="t" id="t0649b25"></a>與說八不違法。應次往與說法。若眾僧病。比<a class="t" id="t0649b26"></a><span class="corr" title="[比&gt;丘]">丘</span>尼遣信禮眾僧。眾僧不滿別部不和合<a class="t" id="t0649b27"></a>遣信禮。若比丘尼病若眾不滿不和合。亦<a class="t" id="t0649b28"></a>遣信禮拜問訊眾僧。若水道留難道路嶮難<a class="t" id="t0649b29"></a>賊盜虎狼師子河水暴漲力勢所持。若被繫<a class="t" id="t0649c01"></a>閉命難梵行難。不容遣人禮拜問訊。如此<a class="t" id="t0649c02"></a>等無犯。無犯者。最初未制戒。癡狂心亂痛<a class="t" id="t0649c03"></a>惱所纏。<span class="rule-number">二十一竟</span>◎</p>
<a class="t" id="t0649c04"></a>
<p class="endsection">
<span class="t-juanname">四分律卷第十二</span><a class="t" id="t0649c05"></a><a class="t" id="t0649c06"></a><a class="t" id="t0649c07"></a></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>