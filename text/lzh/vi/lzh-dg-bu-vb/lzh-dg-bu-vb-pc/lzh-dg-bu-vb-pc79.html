<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc79">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 79</span><span class="mirror-right">波逸提七十九</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0688c09"></a>
爾時佛在舍衛國祇樹給孤獨園。時六群比<a class="t" id="t0688c10"></a>丘以手搏十七群比丘。其被搏人高聲大喚<a class="t" id="t0688c11"></a>言。止止莫爾。比房比丘聞。即問言。汝何故<a class="t" id="t0688c12"></a>大喚。報言。此比丘以手搏我故大喚。諸比<a class="t" id="t0688c13"></a>丘聞。其中有少欲知足行頭陀樂學戒知<a class="t" id="t0688c14"></a>慚愧者。嫌責六群比丘言。汝云何以手搏<a class="t" id="t0688c15"></a>十七群比丘。時諸比丘往世尊所。頭面禮<a class="t" id="t0688c16"></a>足在一面坐。以此因緣具白世尊。世尊爾<a class="t" id="t0688c17"></a>時以此因緣集比丘僧。呵責六群比丘言。<a class="t" id="t0688c18"></a>汝所為非非威儀非沙門法非淨行非<a class="t" id="t0688c19"></a>隨順行。所不應為。云何汝等以手搏十七<a class="t" id="t0688c20"></a>群比丘。世尊以無數方便呵責六群比丘<a class="t" id="t0688c21"></a>已告諸比丘。此癡人多種有漏處最初犯戒。<a class="t" id="t0688c22"></a>自今已去與比丘結戒。集十句義乃至正<a class="t" id="t0688c23"></a>法久住。欲說戒者當如是說。若比丘。瞋恚<a class="t" id="t0688c24"></a>不喜以手搏比丘者波逸提。比丘義如上。<a class="t" id="t0688c25"></a>手者兩手。彼比丘瞋恚以手搏比丘者波<a class="t" id="t0688c26"></a>逸提。除手已。若戶鑰拂柄香爐柄挃一切突<a class="t" id="t0688c27"></a>吉羅。比丘尼波逸提。式叉摩那沙彌沙彌尼<a class="t" id="t0688c28"></a>突吉羅。是謂為犯。不犯者。若他欲打舉手<a class="t" id="t0688c29"></a>遮。若象來。若盜賊來。若惡獸來。若持刺<a class="t" id="t0689a01"></a>來舉手遮無犯。若渡水。若欲從溝瀆泥<a class="t" id="t0689a02"></a>水處過相近舉手招喚餘比丘觸彼無犯。<a class="t" id="t0689a03"></a>若彼不聞語手挃令聞。若眠時。若行來入<a class="t" id="t0689a04"></a>出。若掃地。若以杖誤觸。不故作一切無<a class="t" id="t0689a05"></a>犯。無犯者。最初未制戒。癡狂心亂痛惱所<a class="t" id="t0689a06"></a>纏。<span class="rule-number">七十九竟</span></p>
<a class="t" id="t0689a07"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>