<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc31">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 31</span><span class="mirror-right">波逸提三十一</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0654c21"></a>
爾時佛在舍衛國祇樹給孤獨園。爾時拘薩<a class="t" id="t0654c22"></a>羅國有無住處村。有居士為比丘作住<a class="t" id="t0654c23"></a>處。常供給飲食。若在此住者當聽一食。<a class="t" id="t0654c24"></a>爾時有六群比丘。欲往拘薩羅國無住處<a class="t" id="t0654c25"></a>村。至彼住處經一宿得美好飲食。故復住<a class="t" id="t0654c26"></a>第二宿復得美好飲食。彼六群比丘作如<a class="t" id="t0654c27"></a>是念。我所以遊行者正為食耳。今者已<a class="t" id="t0654c28"></a>得彼於此住處數數食。時諸居士皆共譏<a class="t" id="t0654c29"></a>嫌。此沙門釋子無有厭足不知慚愧。外<a class="t" id="t0655a01"></a>自稱言我知正法。如是有何正法。於此住<a class="t" id="t0655a02"></a>處數數受食。正似我曹常為此沙門釋<a class="t" id="t0655a03"></a>子供給飲食。我本為周給一宿住者耳。<a class="t" id="t0655a04"></a>爾時諸比丘聞已。其中有少欲知足行頭陀<a class="t" id="t0655a05"></a>樂學戒知慚愧者。嫌責六群比丘言。云何<a class="t" id="t0655a06"></a>六群比丘。於此住處數數受食。諸比丘往<a class="t" id="t0655a07"></a>世尊所。頭面禮足在一面坐。以此因緣具<a class="t" id="t0655a08"></a>白世尊。世尊爾時以此因緣集比丘僧。呵<a class="t" id="t0655a09"></a>責六群比丘言。汝所為非。非威儀非沙門<a class="t" id="t0655a10"></a>法非淨行非隨順行。所不應為。云何六<a class="t" id="t0655a11"></a>群比丘。於此住處數數受食。爾時世尊。以<a class="t" id="t0655a12"></a>無數方便呵責六群比丘已告諸比丘。<a class="t" id="t0655a13"></a>此癡人多種有漏處最初犯戒。自今已去與<a class="t" id="t0655a14"></a>比丘結戒。集十句義乃至正法久住。欲說<a class="t" id="t0655a15"></a>戒者當如是說。若比丘一住處食應受<a class="t" id="t0655a16"></a>一食。若過一食者波逸提。如是世尊與比<a class="t" id="t0655a17"></a>丘結戒。爾時舍利弗在拘薩羅國遊行。詣<a class="t" id="t0655a18"></a>此無住處村住一宿。明日清旦得好食。舍<a class="t" id="t0655a19"></a>利弗於彼得病。念言。世尊制戒比丘一宿處<a class="t" id="t0655a20"></a>應一食。若過者波逸提。即扶病而去。病遂<a class="t" id="t0655a21"></a>增動。爾時比丘往白佛。佛言。自今已去聽<a class="t" id="t0655a22"></a>病比丘過受食。自今已去當如是說戒。若施<a class="t" id="t0655a23"></a>一食處無病比丘應一食。若過受者波逸提。<a class="t" id="t0655a24"></a>比丘義如上。住處者在中一宿食者。乃至時<a class="t" id="t0655a25"></a>食。病者離彼村增劇者是。若無病比丘。於<a class="t" id="t0655a26"></a>彼一宿處過受食咽咽波逸提。除食已更受<a class="t" id="t0655a27"></a>餘襯身衣燈油塗<span class="gaiji">脚
<!--gaiji,腳,1[腳-谷+去],2&#x811A;,3-->
</span>油盡突吉羅。比丘尼波<a class="t" id="t0655a28"></a>逸提。式叉摩那沙彌沙彌尼突吉羅。是謂為<a class="t" id="t0655a29"></a>犯。不犯者。一宿受食病過受食。若諸居士<a class="t" id="t0655b01"></a>請大德住我當與食。我等為沙門釋子故<a class="t" id="t0655b02"></a>設此宿處供給飲食。若不得沙門釋子亦<a class="t" id="t0655b03"></a>當與餘人耳。若檀越次第請食。若兒若女<a class="t" id="t0655b04"></a>若妹及兒婦次第請食無犯。或今日受此<a class="t" id="t0655b05"></a>人食。或明日乃受彼人食。或水瀑漲道<a class="t" id="t0655b06"></a>路<span class="gaiji">澁
<!--gaiji,澀,1[澀-(刃*刃)+止],2&#x6F81;,3-->
</span>難。若有賊盜虎狼師子。或為力勢者<a class="t" id="t0655b07"></a>所持。或被繫閉。或命難梵行難過一食者<a class="t" id="t0655b08"></a>無犯。無犯者。最初未制戒。癡狂心亂痛惱<a class="t" id="t0655b09"></a>所纏。<span class="rule-number">三十一竟</span>◎</p>
<a class="t" id="t0655b10"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>