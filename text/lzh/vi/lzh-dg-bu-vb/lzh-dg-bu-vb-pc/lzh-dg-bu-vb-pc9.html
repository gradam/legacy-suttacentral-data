<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc9">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 9</span><span class="mirror-right">波逸提 九</span>
</h1>
</div>
<p>
<a class="sc" id="1"></a>
<a class="t-linehead" id="0640a14"></a>
爾時佛在舍衛國祇樹給孤獨園。爾時尊者<a class="t" id="t0640a15"></a>迦留陀夷。時到著衣持<span class="gaiji">鉢
<!--gaiji,缽,1[金*本],2&#x9262;,3-->
</span>詣一大長者家。<a class="t" id="t0640a16"></a>在姑前與兒婦耳語說法。姑見已即問婦<a class="t" id="t0640a17"></a>言。向比丘說何等事耶。婦報言與我說<a class="t" id="t0640a18"></a>法。姑語婦言。若說法者。當高聲說令我等<a class="t" id="t0640a19"></a>聞。云何耳中獨言耶。其婦報言。向者語如<a class="t" id="t0640a20"></a>兄弟語無異。更無餘過失。時乞食比丘聞<a class="t" id="t0640a21"></a>已。即呵責迦留陀夷言。云何尊者。於姑前<a class="t" id="t0640a22"></a>與兒婦耳語說法耶。爾時乞食比丘還至僧<a class="t" id="t0640a23"></a>伽藍中。以此因緣具向諸比丘說。其中有<a class="t" id="t0640a24"></a>少欲知足行頭陀樂學戒知慚愧者。譏嫌<a class="t" id="t0640a25"></a>迦留陀夷。云何尊者。在姑前為他兒婦耳<a class="t" id="t0640a26"></a>語說法耶。諸比丘往世尊所。頭面禮足在<a class="t" id="t0640a27"></a>一面坐。以此因緣具白世尊。世尊即集比<a class="t" id="t0640a28"></a>丘僧。知而故問迦留陀夷。汝實爾於姑前<a class="t" id="t0640a29"></a>與他兒婦耳語說法耶。答曰實爾。爾時世<a class="t" id="t0640b01"></a>尊。以無數方便呵責迦留陀夷。汝所為非。<a class="t" id="t0640b02"></a>非威儀非沙門法非淨行非隨順行。所<a class="t" id="t0640b03"></a>不應為。汝云何於姑前為他兒婦耳語說<a class="t" id="t0640b04"></a>法耶。呵責迦留陀夷已告諸比丘。此迦留<a class="t" id="t0640b05"></a>陀夷癡人。多種有漏處最初犯戒。自今已去<a class="t" id="t0640b06"></a>與比丘結戒。集十句義乃至正法久住。欲<a class="t" id="t0640b07"></a>說戒者當如是說。若比丘與女人說法波<a class="t" id="t0640b08"></a>逸提。如是世尊與比丘結戒。時有諸女人<a class="t" id="t0640b09"></a>請諸比丘言。唯願諸尊。與我等說法。時諸<a class="t" id="t0640b10"></a>比丘各有畏慎心。世尊制戒。比丘不得與<a class="t" id="t0640b11"></a>女人說法。諸比丘以此因緣具白世尊。世<a class="t" id="t0640b12"></a>尊告曰。自今已去。聽諸比丘與女人五六<a class="t" id="t0640b13"></a>語說法。自今已去當如是說戒。若比丘為<a class="t" id="t0640b14"></a>女人說法。過五六語波逸提。如是世尊與<a class="t" id="t0640b15"></a>比丘結戒。諸比丘復有畏慎心。以無有知<a class="t" id="t0640b16"></a>男子便休。不與女人說法。佛告諸比丘。自<a class="t" id="t0640b17"></a>今已去有有知男子。聽過五六語與女人<a class="t" id="t0640b18"></a>說法。自今已去當如是說戒。若比丘與女<a class="t" id="t0640b19"></a>人說法。過五六語除有知男子波逸提。時<a class="t" id="t0640b20"></a>有諸女人。請諸比丘言。大德。願授我五戒。<a class="t" id="t0640b21"></a>時諸比丘有畏慎心。以無有知男子便不<a class="t" id="t0640b22"></a>與戒佛言。自今已去聽無有知男子與女<a class="t" id="t0640b23"></a>人受五戒。時有女人請諸比丘。大德為<a class="t" id="t0640b24"></a>我說五戒法。時無有知男子。比丘有畏慎<a class="t" id="t0640b25"></a>心。不與說五戒法。佛告諸比丘。自今已去<a class="t" id="t0640b26"></a>聽諸比丘無有知男子與女人說五戒法。<a class="t" id="t0640b27"></a>時有諸女人欲受八關齋法。諸比丘有畏<a class="t" id="t0640b28"></a>慎心。以無有知男子不與受齋法。佛告<a class="t" id="t0640b29"></a>諸比丘。自今已去聽諸比丘無有知男子與<a class="t" id="t0640c01"></a>女人受八關齋法。時諸女人請諸比丘。大<a class="t" id="t0640c02"></a>德為我說八關齋法。時無有知男子。比丘畏<a class="t" id="t0640c03"></a>慎心不與說八關齋法。佛告諸比丘。自今<a class="t" id="t0640c04"></a>已去聽諸比丘無有知男子與女人說八<a class="t" id="t0640c05"></a>關齋法。爾時諸女人白諸比丘。大德我等欲<a class="t" id="t0640c06"></a>聞八賢聖道法。時無有知男子。比丘心有<a class="t" id="t0640c07"></a>畏慎。不與說八聖道法。佛告諸比丘。自今<a class="t" id="t0640c08"></a>已去聽比丘無有知男子與女人說八聖<a class="t" id="t0640c09"></a>道法。時有諸女人白諸比丘言。大德為<a class="t" id="t0640c10"></a>我說十不善法。時無有知男子。比丘心有<a class="t" id="t0640c11"></a>畏慎。不與說十不善法。佛告諸比丘。<a class="t" id="t0640c12"></a>自今已去聽諸比丘無有知男子與女人<a class="t" id="t0640c13"></a>說十不善法。時有諸女人白諸比丘。大德<a class="t" id="t0640c14"></a>為我等說十善法。諸比丘有畏慎心。無有<a class="t" id="t0640c15"></a>知男子。不與說十善法。佛告諸比丘。自今<a class="t" id="t0640c16"></a>已去聽諸比丘無有知男子與女人說十善<a class="t" id="t0640c17"></a>法。時有諸女人來問諸比丘義。比丘有畏<a class="t" id="t0640c18"></a>慎心。以無有知男子。不答諸女人問義。<a class="t" id="t0640c19"></a>佛告比丘。自今已去聽無有知男子答諸女<a class="t" id="t0640c20"></a>人問義。若不解當廣為說。自今已去欲說<a class="t" id="t0640c21"></a>戒者當如是說。若比丘與女人說法。過五<a class="t" id="t0640c22"></a>六語除有知男子波逸提。比丘義如上說。<a class="t" id="t0640c23"></a>女人亦如上說。五語者。色無我受想行識無<a class="t" id="t0640c24"></a>我。六語者。眼無常耳鼻舌身意無常。有知<a class="t" id="t0640c25"></a>男子者解<span class="gaiji">麁
<!--gaiji,麤,1[色-巴+鹿],2&#x9E81;,3-->
</span>惡不<span class="gaiji">麁 <!--gaiji,麤,1[色-巴+鹿],2&#x9E81;,3-->
</span>惡事。若比丘為女人<a class="t" id="t0640c26"></a>說法。過五六語除有知男子。說而了了者<a class="t" id="t0640c27"></a>波逸提。不了了者突吉羅。若天女阿修羅女<a class="t" id="t0640c28"></a>龍女夜叉女乾闥婆女餓鬼女畜生女能變化<a class="t" id="t0640c29"></a>者。為說過五六語了了不了了突吉羅。畜<a class="t" id="t0641a01"></a>生中有不能變化者。為說過五六語一切突<a class="t" id="t0641a02"></a>吉羅。比丘尼波逸提。式叉摩那沙彌沙彌尼<a class="t" id="t0641a03"></a>突吉羅。是謂為犯不犯者。若五六語有知<a class="t" id="t0641a04"></a>男子前過說。若無有知男子前。授優婆夷五<a class="t" id="t0641a05"></a>戒。及說五戒法。與八關齋法。說八齋法。及<a class="t" id="t0641a06"></a>說八聖道法。為說十不善法十善法及女<a class="t" id="t0641a07"></a>人問義。如是無有知男子應答。若不解得<a class="t" id="t0641a08"></a>廣為說。若戲笑語。疾疾語。獨語夢中語。欲<a class="t" id="t0641a09"></a>說此乃說彼無犯。無犯者。最初未制戒。<a class="t" id="t0641a10"></a>癡狂心亂痛惱所纏。<span class="rule-number">九竟</span>◎</p>
<a class="t" id="t0641a11"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>