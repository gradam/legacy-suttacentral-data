<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc10">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 10</span><span class="mirror-right">波逸提一十</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0641a11"></a>
◎爾時佛在曠野城。時六群比丘。與佛修<a class="t" id="t0641a12"></a>治講堂遶堂周匝自掘地。時諸長者見譏嫌<a class="t" id="t0641a13"></a>言。沙門釋子不知慚恥斷他命根。外自<a class="t" id="t0641a14"></a>稱言我知正法。如今觀之有何正法。而自<a class="t" id="t0641a15"></a>掘地斷他命根。諸比丘聞。其中有少欲知<a class="t" id="t0641a16"></a>足行頭陀樂學戒知慚愧者。譏嫌六群比<a class="t" id="t0641a17"></a>丘言云何為佛修治講堂自掘地。使諸長<a class="t" id="t0641a18"></a>者譏嫌耶。諸比丘即往世尊所。頭面禮足<a class="t" id="t0641a19"></a>在一面坐。以此因緣具白世尊。世尊爾時<a class="t" id="t0641a20"></a>以無數方便呵責六群比丘。汝所為非。非<a class="t" id="t0641a21"></a>威儀非沙門法非淨行非隨順行。所不<a class="t" id="t0641a22"></a>應為。云何自掘地使諸長者譏嫌耶。世尊<a class="t" id="t0641a23"></a>以無數方便呵責六群比丘已告諸比丘。<a class="t" id="t0641a24"></a>此癡人多種有漏處最初犯戒。自今已去與<a class="t" id="t0641a25"></a>比丘結戒。集十句義乃至正法久住。欲說<a class="t" id="t0641a26"></a>戒者當如是說。若比丘自手掘地波逸提。<a class="t" id="t0641a27"></a>如是世尊與比丘結戒。爾時六群比丘。修<a class="t" id="t0641a28"></a>治講堂教人掘地言掘是置是。時諸長者<a class="t" id="t0641a29"></a>見已譏嫌。云何沙門釋子不知慚愧。教人<a class="t" id="t0641b01"></a>掘地斷他命無有慈心。自稱我知正法。<a class="t" id="t0641b02"></a>如今觀之何有正法。爾時諸比丘聞已。其中<a class="t" id="t0641b03"></a>有少欲知足行頭陀樂學戒知慚愧者譏<a class="t" id="t0641b04"></a>嫌六群比丘。云何修治佛講堂教人掘地<a class="t" id="t0641b05"></a>言掘是置是。使諸長者譏嫌耶。呵責已。<a class="t" id="t0641b06"></a>往世尊所頭面禮足在一面坐。以此因<a class="t" id="t0641b07"></a>緣具白世尊。世尊即集比丘僧。呵責六群<a class="t" id="t0641b08"></a>比丘。汝所為非。非威儀非沙門法非淨行<a class="t" id="t0641b09"></a>非隨順行。所不應為。云何修治講堂。教<a class="t" id="t0641b10"></a>人掘地言掘是置是。使諸長者譏嫌耶。<a class="t" id="t0641b11"></a>世尊以無數方便呵責已告諸比丘。自今已<a class="t" id="t0641b12"></a>去與比丘結戒。若比丘自手掘地若教人<a class="t" id="t0641b13"></a>掘者波逸提。比丘義如上說。地者已掘地。<a class="t" id="t0641b14"></a>未掘地。若已掘地經四月被雨漬還如<a class="t" id="t0641b15"></a>本若用鋤或以钁斲。或以椎打。或以鎌<a class="t" id="t0641b16"></a>刀刺。乃至指爪搯傷地一切波逸提。打橛<a class="t" id="t0641b17"></a>入地者波逸提。地上然火波逸提。地有地<a class="t" id="t0641b18"></a>想波逸提。若不教言看是知是突吉羅。比<a class="t" id="t0641b19"></a>丘尼波逸提。式叉摩那沙彌沙彌尼突吉羅。<a class="t" id="t0641b20"></a>是謂為犯。不犯者。若語言知是看是。若曳<a class="t" id="t0641b21"></a>材木曳竹。若蘺倒地扶正。若反塼石取<a class="t" id="t0641b22"></a>牛屎取崩岸土。若取鼠<span class="corr" title="[壞&gt;壤] cf.【麗】">壤</span>土。若除經行處<a class="t" id="t0641b23"></a>土。若除屋內土。若來往經行。若掃地。若杖<a class="t" id="t0641b24"></a>築地。若不故掘一切不犯。不犯者。最初未<a class="t" id="t0641b25"></a>制戒。癡狂心亂痛惱所纏。<span class="rule-number">十竟</span>◎</p>
<a class="t" id="t0641b26"></a>
<p class="endsection">
<span class="t-juanname">四分律卷第十一</span><a class="t" id="t0641c01"></a><a class="t" id="t0641c02"></a></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>