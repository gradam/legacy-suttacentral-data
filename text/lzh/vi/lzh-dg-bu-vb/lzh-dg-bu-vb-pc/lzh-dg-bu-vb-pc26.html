<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc26">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 26</span><span class="mirror-right">波逸提二十六</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0651c14"></a>
爾時世尊在舍衛國祇樹給孤獨園。爾時尊<a class="t" id="t0651c15"></a>者迦留陀夷顏貌端正。偷蘭難陀比丘尼亦<a class="t" id="t0651c16"></a>復顏貌端正。與人有異。迦留陀夷有欲意<a class="t" id="t0651c17"></a>於偷蘭難陀比丘尼。偷蘭難陀比丘尼亦有<a class="t" id="t0651c18"></a>欲意於迦留陀夷爾時迦留陀夷。清旦著<a class="t" id="t0651c19"></a>衣持<span class="gaiji">鉢
<!--gaiji,缽,1[金*本],2&#x9262;,3-->
</span>。往至偷蘭難陀所。在門外共一處<a class="t" id="t0651c20"></a>坐。時諸居士見已皆共嫌之。各自相謂言。<a class="t" id="t0651c21"></a>汝等觀此二人共坐。猶如夫婦亦如鴛鴦。<a class="t" id="t0651c22"></a>爾時諸比丘聞。其中有少欲知足行頭陀<a class="t" id="t0651c23"></a>樂學戒知慚愧者。嫌責迦留陀夷云何與<a class="t" id="t0651c24"></a>偷蘭難陀比丘尼在門外共一處坐耶。爾<a class="t" id="t0651c25"></a>時諸比丘往世尊所。頭面禮足在一面坐。<a class="t" id="t0651c26"></a>以此因緣具白世尊。世尊以此因緣集比<a class="t" id="t0651c27"></a>丘僧。知而故問迦留陀夷言。汝實與偷蘭<a class="t" id="t0651c28"></a>難陀比丘尼在門外共一處坐耶。答曰實<a class="t" id="t0651c29"></a>爾。世尊以無數方便呵責迦留陀夷言。<a class="t" id="t0652a01"></a>汝所為非。非威儀非沙門法非淨行非隨<a class="t" id="t0652a02"></a>順行。所不應為。云何與偷蘭難陀比丘尼<a class="t" id="t0652a03"></a>共在門外一處坐耶。呵責迦留陀夷已告<a class="t" id="t0652a04"></a>諸比丘。此癡人多種有漏處最初犯戒。自今<a class="t" id="t0652a05"></a>已去與比丘結戒。集十句義乃至正法久<a class="t" id="t0652a06"></a>住。欲說戒者當如是說。若比丘與比丘<a class="t" id="t0652a07"></a>尼在屏處坐者波逸提。比丘義如上。一處<a class="t" id="t0652a08"></a>者一是比丘一是比丘尼。屏障處者。見屏<a class="t" id="t0652a09"></a>處聞屏處。見屏處者。若塵若霧若煙雲若黑<a class="t" id="t0652a10"></a>闇不見也。聞屏處者。乃至不聞常語聲。障<a class="t" id="t0652a11"></a>者。若樹若牆若籬若衣若復以餘物障。若比<a class="t" id="t0652a12"></a>丘獨在屏處與比丘尼坐者波逸提。若盲<a class="t" id="t0652a13"></a>而不聾聾而不盲突吉羅。立住者突吉羅。比<a class="t" id="t0652a14"></a>丘尼突吉羅。式叉摩那沙彌沙彌尼突吉羅。<a class="t" id="t0652a15"></a>是謂為犯。不犯者。若比丘有伴。若有智人<a class="t" id="t0652a16"></a>有二不盲不聾不聾不盲。若行過卒倒地。若<a class="t" id="t0652a17"></a>病轉側。若為力勢所持。若被繫閉。若命<a class="t" id="t0652a18"></a>難梵行難無犯。無犯者。最初未制戒。癡狂<a class="t" id="t0652a19"></a>心亂痛惱所纏。<span class="rule-number">二十六竟</span></p>
<a class="t" id="t0652a20"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>