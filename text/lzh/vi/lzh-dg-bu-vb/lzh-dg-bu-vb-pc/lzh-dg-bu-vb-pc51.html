<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc51">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 51</span><span class="mirror-right">波逸提五十一</span>
</h1>
</div>
<p>
<a class="sc" id="1"></a>
<a class="t-linehead" id="0671b21"></a>
爾時佛在支陀國。與大比丘眾千二百五<a class="t" id="0671b22"></a>十人俱。時尊者娑伽陀。為佛作供養人。爾<a class="t" id="0671b23"></a>時娑伽陀。下道詣一編髮梵志住處。語梵<a class="t" id="0671b24"></a>志言。汝此住處第一房我今欲寄止一宿。<a class="t" id="0671b25"></a>能相容止不。梵志答言。我不惜可止宿耳<a class="t" id="0671b26"></a>但此中有毒龍恐相傷害耳。比丘言。但見<a class="t" id="0671b27"></a>聽止。或不害我。編髮梵志答言。此室廣<a class="t" id="0671b28"></a>大隨意可住。爾時長老娑伽陀。即入其室<a class="t" id="0671b29"></a>自敷草蓐。結跏趺坐繫念在前。時彼毒<a class="t" id="0671c01"></a>龍。見娑伽陀結加趺坐。即放火<span class="gaiji">烟
<!--gaiji,煙,1[火*因],2&#x70DF;,3-->
</span>。娑伽陀<a class="t" id="0671c02"></a>亦放火<span class="gaiji">烟
<!--gaiji,煙,1[火*因],2&#x70DF;,3-->
</span>。毒龍恚之復放身火。娑伽陀亦<a class="t" id="0671c03"></a>放身火。時彼室然如似大火。娑伽陀自念<a class="t" id="0671c04"></a>言。我今寧可滅此龍火令不傷龍身耶。<a class="t" id="0671c05"></a>於是即滅龍火使不傷害。時彼毒龍火光<a class="t" id="0671c06"></a>無色。娑伽陀火光轉盛有種種色。青黃赤白<a class="t" id="0671c07"></a>綠碧頗梨色。時娑伽陀其夜降此毒龍盛著<a class="t" id="0671c08"></a><span class="gaiji">鉢
<!--gaiji,缽,1[金*本],2&#x9262;,3-->
</span>中。明日清旦持往詣編髮梵志所語言。<a class="t" id="0671c09"></a>所言毒龍者。我已降之置在<span class="gaiji">鉢
<!--gaiji,缽,1[金*本],2&#x9262;,3-->
</span>中故以相<a class="t" id="0671c10"></a>示。爾時拘睒彌主。在編髮梵志家宿。彼作<a class="t" id="0671c11"></a>如是念。未曾有。世尊弟子有如是大神力。<a class="t" id="0671c12"></a>何況如來。即白娑伽陀言。若世尊來至拘<a class="t" id="0671c13"></a>睒彌時。願見告<span class="gaiji">勅
<!--gaiji,敕,1[束*力],2&#x52C5;,3-->
</span>欲一禮覲。娑伽陀報言<a class="t" id="0671c14"></a>大佳。爾時世尊從支陀國人間遊行至拘睒<a class="t" id="0671c15"></a>彌國。時彼國主。聞世尊將千二百五十弟<a class="t" id="0671c16"></a>子至此國。即乘車往迎世尊。遙見世尊顏<a class="t" id="0671c17"></a>貌端政諸根寂定。其心息滅得上調伏。如<a class="t" id="0671c18"></a>調龍象猶若澄淵。見已篤信心生。以恭敬<a class="t" id="0671c19"></a>心即下車至世尊所。頭面禮足已在一面<a class="t" id="0671c20"></a>住。爾時世尊無數方便說法勸化令得歡喜。<a class="t" id="0671c21"></a>時拘睒彌主。聞佛無數方便說法勸化。心大<a class="t" id="0671c22"></a>歡喜已。顧看眾僧不見娑伽陀。即問諸比<a class="t" id="0671c23"></a>丘言。娑伽陀今為所在耶。諸比丘報言。在<a class="t" id="0671c24"></a>後正爾當至。爾時娑伽陀與六群比丘相<a class="t" id="0671c25"></a>隨在後至。時拘睒彌主見娑伽陀來。即往迎<a class="t" id="0671c26"></a>頭面禮足已在一面立。時娑伽陀。復為種<a class="t" id="0671c27"></a>種方便說法勸化令心歡喜。時拘睒彌主聞<a class="t" id="0671c28"></a>娑伽陀種種方便說法勸化。得歡喜已白言。<a class="t" id="0671c29"></a>何所須欲可說之。娑伽陀報言。止止此即<a class="t" id="0672a01"></a>為供養我已。彼復白言。願說何所須欲。六<a class="t" id="0672a02"></a>群比丘語彼言。汝知不。比丘衣<span class="gaiji">鉢
<!--gaiji,缽,1[金*本],2&#x9262;,3-->
</span>尼師壇<a class="t" id="0672a03"></a>鍼筒此是易得物耳。更有於比丘難得者<a class="t" id="0672a04"></a>與之。彼即問言。於比丘何者難得。六群比<a class="t" id="0672a05"></a>丘報言。欲須黑酒。彼報言。欲須者明日可<a class="t" id="0672a06"></a>來取隨意多少。時彼禮娑伽陀足遶已而<a class="t" id="0672a07"></a>去。明日清旦。娑伽陀著衣持<span class="gaiji">鉢
<!--gaiji,缽,1[金*本],2&#x9262;,3-->
</span>。詣拘睒彌<a class="t" id="0672a08"></a>主家就座而坐。時彼拘睒彌主出種種甘饌<a class="t" id="0672a09"></a>飲食兼與黑酒極令飽滿。時娑伽陀食飲<a class="t" id="0672a10"></a>飽足已從座起去。於中路為酒所醉倒地<a class="t" id="0672a11"></a>而吐。眾鳥亂鳴。爾時世尊知而故問阿難。<a class="t" id="0672a12"></a>眾鳥何故鳴喚。阿難白佛言。大德此娑伽<a class="t" id="0672a13"></a>陀。受拘睒彌主請食種種飲食。兼飲黑酒<a class="t" id="0672a14"></a>醉臥道邊大吐。故使眾鳥亂鳴。佛告阿難。<a class="t" id="0672a15"></a>此娑伽陀比丘癡人。如今不能降伏小龍。況<a class="t" id="0672a16"></a>能降伏大龍。佛告阿難。凡飲酒者有十過<a class="t" id="0672a17"></a>失。何等十。一者顏色惡。二者少力。三者眼視<a class="t" id="0672a18"></a>不明。四者現瞋恚相。五者壞田業資生法<a class="t" id="0672a19"></a>六者增致疾病。七者益<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>訟。八者無名稱<a class="t" id="0672a20"></a>惡名流布。九者智慧減少。十者身壞命終墮<a class="t" id="0672a21"></a>三惡道。阿難是謂飲酒者有十過失也。<a class="t" id="0672a22"></a>佛告阿難。自今以去以我為師者。乃至不<a class="t" id="0672a23"></a>得以草木頭內著酒中而入口。爾時世尊<a class="t" id="0672a24"></a>以無數方便呵責娑伽陀比丘已告諸比<a class="t" id="0672a25"></a>丘。此娑伽陀比丘癡人。多種有漏處最初<a class="t" id="0672a26"></a>犯戒。自今已去與比丘結戒。集十句義乃<a class="t" id="0672a27"></a>至正法久住。欲說戒者當如是說。若比丘<a class="t" id="0672a28"></a>飲酒者波逸提。比丘義如上。酒者。木酒粳米<a class="t" id="0672a29"></a>酒餘米酒大麥酒。若有餘酒法作酒者是。<a class="t" id="0672b01"></a>木酒者。梨汁酒閻浮果酒甘蔗酒舍樓伽果酒<a class="t" id="0672b02"></a>蕤汁酒蒲桃酒。梨汁酒者。若以蜜石蜜雜<a class="t" id="0672b03"></a>作。乃至蒲桃酒亦如是雜。酒者。酒色酒香<a class="t" id="0672b04"></a>酒味不應飲。或有酒非酒色酒香酒味不<a class="t" id="0672b05"></a>應飲。或有酒非酒色非酒香酒味不應<a class="t" id="0672b06"></a>飲。或有酒非酒色非酒香非酒味不應<a class="t" id="0672b07"></a>飲。非酒酒色酒香酒味應飲。非酒非酒<a class="t" id="0672b08"></a>色酒香酒味應飲。非酒非酒色非酒香<a class="t" id="0672b09"></a>酒味應飲。非酒非酒色非酒香非酒<a class="t" id="0672b10"></a>味應飲。彼比丘若酒酒煮酒和合。若食若<a class="t" id="0672b11"></a>飲者波逸提。若飲甜味酒者突吉羅。若飲<a class="t" id="0672b12"></a>醋味酒者突吉羅。若食麴若酒糟突吉羅。<a class="t" id="0672b13"></a>酒酒想波逸提。酒疑波逸提。酒無酒想波逸<a class="t" id="0672b14"></a>提。無酒有酒想突吉羅。無酒疑突吉羅。比丘<a class="t" id="0672b15"></a>尼波逸提。式叉摩那沙彌沙彌尼突吉羅。是<a class="t" id="0672b16"></a>謂為犯不犯者。若有如是如是病。餘藥治<a class="t" id="0672b17"></a>不差以酒為藥。若以酒塗瘡一切無犯<a class="t" id="0672b18"></a>無犯者。最初未制戒。癡狂心亂痛惱所纏。<span class="rule-number">五<a class="t" id="0672b19"></a>十一竟</span></p>
<a class="t" id="0672b20"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>