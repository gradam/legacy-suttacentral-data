<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk32">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 32</span><span class="mirror-right">應當學法三十二</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0704b20"></a>
爾時佛在舍衛國祇樹給孤獨園。爾時有居<a class="t" id="t0704b21"></a>士。請眾僧欲供設種種好食。即夜辦具已。<a class="t" id="t0704b22"></a>晨朝往白時到。諸比丘著衣持<span class="gaiji">鉢
<!--gaiji,缽,1[金*本],2&#x9262;,3-->
</span>詣居士<a class="t" id="t0704b23"></a>家就座而坐。爾時居士。手自斟酌種種羹<a class="t" id="t0704b24"></a>飯。爾時六群比丘。自為己索食如似飢餓。<a class="t" id="t0704b25"></a>時諸居士見已皆譏嫌言。此沙門釋子。不知<a class="t" id="t0704b26"></a>慚愧受取無厭。外自稱言。我知正法。如是<a class="t" id="t0704b27"></a>有何正法。時諸比丘聞。其中有少欲知足行<a class="t" id="t0704b28"></a>頭陀樂學戒知慚愧者。嫌責六群比丘言。<a class="t" id="t0704b29"></a>汝等云何自為己索食。諸比丘往世尊所。<a class="t" id="t0704c01"></a>頭面禮足在一面坐。以此因緣具白世尊。<a class="t" id="t0704c02"></a>世尊爾時以此因緣集比丘僧。呵責六群<a class="t" id="t0704c03"></a>比丘言。汝所為非。非威儀非沙門法非<a class="t" id="t0704c04"></a>淨行非隨順行。所不應為。汝等云何自為<a class="t" id="t0704c05"></a>己索食。以無數方便呵責六群比丘已<a class="t" id="t0704c06"></a>告諸比丘。此癡人多種有漏處最初犯戒。<a class="t" id="t0704c07"></a>自今已去與比丘結戒。集十句義乃至正<a class="t" id="t0704c08"></a>法久住。欲說戒者當如是說。不得自為<a class="t" id="t0704c09"></a>己索羹飯。式叉迦羅尼。如是世尊與比丘<a class="t" id="t0704c10"></a>結戒。時諸病比丘皆有疑。不敢自為己索<a class="t" id="t0704c11"></a>食。亦不敢為他索若他索食與亦不敢食。<a class="t" id="t0704c12"></a>佛言。自今已去聽病比丘自為己索食為<a class="t" id="t0704c13"></a>他索若他為己索得食。自今已去當如是<a class="t" id="t0704c14"></a>說戒。若比丘不病。不得自為己索飯羹。<a class="t" id="t0704c15"></a>式叉迦羅尼。比丘義如上。彼比丘不病<a class="t" id="t0704c16"></a>故自為己索羹飯。犯應懺突吉羅。以故作<a class="t" id="t0704c17"></a>故。犯非威儀突吉羅。若不故作犯突吉羅。<a class="t" id="t0704c18"></a>比丘尼突吉羅。式叉摩那沙彌沙彌尼突吉<a class="t" id="t0704c19"></a>羅。是謂為犯。不犯者。若病者自索。若為他<a class="t" id="t0704c20"></a>索。他為己索。若不求而得無犯。無犯者。<a class="t" id="t0704c21"></a>最初未制戒。癡狂心亂痛惱所纏。<span class="rule-number">三十二竟</span></p>
<a class="t" id="t0704c22"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>