<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk37">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 37</span><span class="mirror-right">應當學法三十七</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0706a18"></a>
爾時佛在舍衛國祇樹給孤獨園。時有居士。<a class="t" id="t0706a19"></a>請諸比丘欲供設種種好食。即夜辦具。明<a class="t" id="t0706a20"></a>日往白時到。諸比丘著衣持<span class="gaiji">鉢
<!--gaiji,缽,1[金*本],2&#x9262;,3-->
</span>詣居士家<a class="t" id="t0706a21"></a>就座而坐。居士手自斟酌飯食。六群比丘<a class="t" id="t0706a22"></a>受食。食未至先大張口。居士見已譏嫌言。<a class="t" id="t0706a23"></a>沙門釋子。不知慚愧受取無厭。云何食未<a class="t" id="t0706a24"></a>至先大張口。如似<span class="gaiji">猪
<!--gaiji,豬,1[狂-王+者],2&#x732A;,3-->
</span>狗駱駝牛驢烏鳥。時<a class="t" id="t0706a25"></a>諸比丘聞。其中有少欲知足行頭陀樂學<a class="t" id="t0706a26"></a>戒知慚愧者。嫌責六群比丘言。汝等云何<a class="t" id="t0706a27"></a>大張口待食。諸比丘往世尊所。頭面禮足<a class="t" id="t0706a28"></a>在一面坐。以此因緣具白世尊。世尊爾時<a class="t" id="t0706a29"></a>以此因緣集比丘僧。呵責六群比丘言。汝<a class="t" id="t0706b01"></a>所為非。非威儀非沙門法非淨行非隨<a class="t" id="t0706b02"></a>順行。所不應為。云何汝等大張口待食。<a class="t" id="t0706b03"></a>以無數方便呵責六群比丘已告諸比丘。<a class="t" id="t0706b04"></a>此癡人多種有漏處最初犯戒。自今已去與<a class="t" id="t0706b05"></a>比丘結戒。集十句義乃至正法久住。欲說<a class="t" id="t0706b06"></a>戒者當如是說。不得大張口待飯食。式<a class="t" id="t0706b07"></a>叉迦羅尼。大張口者。飯摶未至先大張口<a class="t" id="t0706b08"></a>待。若比丘故作大張口待飯者。犯應懺突<a class="t" id="t0706b09"></a>吉羅。以故作故。犯非威儀突吉羅。若不故<a class="t" id="t0706b10"></a>作犯突吉羅。比丘尼乃至沙彌沙彌尼突吉<a class="t" id="t0706b11"></a>羅。是謂為犯。不犯者。或時有如是病。或日<a class="t" id="t0706b12"></a>時欲過。或命難梵行難疾疾食無犯。無犯<a class="t" id="t0706b13"></a>者。最初未制戒。癡狂心亂痛惱所纏。<span class="rule-number">三十七<a class="t" id="t0706b14"></a>竟</span></p>
<a class="t" id="t0706b15"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>