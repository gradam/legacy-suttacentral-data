<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk42">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 42</span><span class="mirror-right">應當學法四十二</span>
</h1>
</div>
<p>
<a class="sc" id="1"></a>
<a class="t-linehead" id="0707b27"></a>
爾時佛在舍衛國祇樹給孤獨園。時有居士。<a class="t" id="0707b28"></a>請諸比丘供設種種好美食。即夜辦具。明日<a class="t" id="0707b29"></a>往白時到。諸比丘。著衣持<span class="gaiji">鉢
<!--gaiji,缽,1[金*本],2&#x9262;,3-->
</span>往其家就<a class="t" id="0707c01"></a>座而坐。居士手自斟酌飯食。六群比丘嚼飯<a class="t" id="0707c02"></a>作聲食。居士見已嫌言。此沙門釋子無有<a class="t" id="0707c03"></a>慚愧。乃至何有正法。如上食如似<span class="gaiji">猪
<!--gaiji,豬,1[狂-王+者],2&#x732A;,3-->
</span>狗駱<a class="t" id="0707c04"></a>駝牛驢烏鳥。時諸比丘聞。其中有少欲知<a class="t" id="0707c05"></a>足行頭陀樂學戒知慚愧者。嫌責六群比<a class="t" id="0707c06"></a>丘言。云何嚼飯作聲食。諸比丘往世尊所。<a class="t" id="0707c07"></a>頭面禮足在一面坐。以此因緣具白世尊。<a class="t" id="0707c08"></a>世尊爾時以此因緣集比丘僧。如上訶責<a class="t" id="0707c09"></a>六群比丘。乃至最初犯戒已。告諸比丘言。<a class="t" id="0707c10"></a>自今已去與比丘結戒。集十句義乃至正<a class="t" id="0707c11"></a>法久住。欲說戒者當如是說。不得嚼飯<a class="t" id="0707c12"></a>作聲食。尸叉罽賴尼。若比丘故嚼飯作聲<a class="t" id="0707c13"></a>食者。犯應懺突吉羅。以故作故。犯非威儀<a class="t" id="0707c14"></a>突吉羅。若不故作犯突吉羅。比丘尼式叉<a class="t" id="0707c15"></a>摩那沙彌沙彌尼突吉羅。是謂為犯。不犯者。<a class="t" id="0707c16"></a>或時有如是病。嚼乾餅及燋飯肉<span class="gaiji">苷
<!--gaiji,,1[卄/甘],2&#x82F7;,3-->
</span>
<span class="gaiji">蔗 <!--gaiji,蔗,1[這-言+蔗],2&#x27039;,3-->
</span>
<a class="t" id="0707c17"></a>
<span class="gaiji">苽 <!--gaiji,,1[卄/瓜],2&#x82FD;,3-->
</span>果菴婆羅果閻蔔果蒲萄胡桃椑桃梨風<a class="t" id="0707c18"></a>梨無犯。無犯者。最初未制戒。癡狂心亂痛<a class="t" id="0707c19"></a>惱所纏。<span class="rule-number">四十二竟</span></p>
<a class="t" id="0707c20"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>