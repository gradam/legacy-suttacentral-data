<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk62">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 62</span><span class="mirror-right">應當學法六十二</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0710c18"></a>
爾時佛在舍衛國祇樹給孤獨園。時六群比<a class="t" id="t0710c19"></a>丘。著革屣入佛塔中。諸比丘聞。其中有少<a class="t" id="t0710c20"></a>欲知足行頭陀樂學戒知慚愧者。嫌責六<a class="t" id="t0710c21"></a>群比丘。云何汝等。著革屣入佛塔中。諸比<a class="t" id="t0710c22"></a>丘呵責已。往詣世尊所頭面禮足在一面<a class="t" id="t0710c23"></a>坐。以此因緣具白世尊。世尊爾時以此因<a class="t" id="t0710c24"></a>緣集比丘僧。如上呵責六群比丘。乃至最<a class="t" id="t0710c25"></a>初犯戒。自今已去與諸比丘結戒。集十句<a class="t" id="t0710c26"></a>義乃至正法久住。欲說戒者當如是說。不<a class="t" id="t0710c27"></a>得著革屣入佛塔中。尸叉罽賴尼。若比丘<a class="t" id="t0710c28"></a>故為著革屣入佛塔中者。犯應懺突吉羅。<a class="t" id="t0710c29"></a>以故作故犯非威儀突吉羅。若不故作犯<a class="t" id="t0711a01"></a>突吉羅。比丘尼乃至沙彌沙彌尼突吉羅。是<a class="t" id="t0711a02"></a>謂為犯。不犯者或時有如是病。或為強<a class="t" id="t0711a03"></a>力者所執將入塔中無犯。無犯者。最初<a class="t" id="t0711a04"></a>未制戒。癡狂心亂痛惱所纏。<span class="rule-number">二竟</span></p>
<a class="t" id="t0711a05"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>