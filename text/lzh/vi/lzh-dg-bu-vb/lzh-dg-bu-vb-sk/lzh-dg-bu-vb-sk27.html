<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk27">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 27</span><span class="mirror-right">應當學法二十七</span>
</h1>
</div>
<p>
<a class="sc" id="1"></a>
<a class="t-linehead" id="0702c23"></a>
爾時佛在舍衛國祇樹給孤獨園。時有居士。<a class="t" id="t0702c24"></a>請眾僧設飯食。即其夜辦具飲食。晨朝往<a class="t" id="t0702c25"></a>白時到。爾時諸比丘。到時著衣持<span class="gaiji">鉢
<!--gaiji,缽,1[金*本],2&#x9262;,3-->
</span>往居<a class="t" id="t0702c26"></a>士家就座而坐。時居士手自斟酌羹飯。六<a class="t" id="t0702c27"></a>群比丘。溢<span class="gaiji">鉢
<!--gaiji,缽,1[金*本],2&#x9262;,3-->
</span>受食捐棄羹飯。時居士見已<a class="t" id="t0702c28"></a>皆譏嫌言。此沙門釋子無有慚愧受取無<a class="t" id="t0702c29"></a>厭。外自稱言。我知正法。如是何有正法。受<a class="t" id="t0703a01"></a>食溢<span class="gaiji">鉢
<!--gaiji,缽,1[金*本],2&#x9262;,3-->
</span>。似如飢餓之人貪多。時諸比丘聞。<a class="t" id="t0703a02"></a>其中有少欲知足行頭陀樂學戒知慚愧<a class="t" id="t0703a03"></a>者。嫌責六群比丘言。汝等云何溢<span class="gaiji">鉢
<!--gaiji,缽,1[金*本],2&#x9262;,3-->
</span>受食<a class="t" id="t0703a04"></a>棄捐羹飯耶。諸比丘往世尊所。頭面禮足<a class="t" id="t0703a05"></a>在一面坐。以此因緣具白世尊。世尊爾時<a class="t" id="t0703a06"></a>以此因緣集比丘僧。呵責六群比丘言。汝<a class="t" id="t0703a07"></a>所為非。非威儀非沙門法。非淨行非隨<a class="t" id="t0703a08"></a>順行。所不應為。云何汝等受食溢<span class="gaiji">鉢
<!--gaiji,缽,1[金*本],2&#x9262;,3-->
</span>棄捐<a class="t" id="t0703a09"></a>羹飯。以無數方便呵責六群比丘已告諸<a class="t" id="t0703a10"></a>比丘。此癡人多種有漏處最初犯戒。自今已<a class="t" id="t0703a11"></a>去與比丘結戒。集十句義乃至正法久住。<a class="t" id="t0703a12"></a>欲說戒者當如是說。當平<span class="gaiji">鉢
<!--gaiji,缽,1[金*本],2&#x9262;,3-->
</span>受食式叉<a class="t" id="t0703a13"></a>迦羅尼。比丘義如上。不平<span class="gaiji">鉢
<!--gaiji,缽,1[金*本],2&#x9262;,3-->
</span>者溢滿。若比<a class="t" id="t0703a14"></a>丘。故作不平<span class="gaiji">鉢
<!--gaiji,缽,1[金*本],2&#x9262;,3-->
</span>受食。犯應懺突吉羅。以故<a class="t" id="t0703a15"></a>作故。犯非威儀突吉羅。若不故作犯突吉<a class="t" id="t0703a16"></a>羅。比丘尼突吉羅。式叉摩那沙彌沙彌尼突<a class="t" id="t0703a17"></a>吉羅。是謂為犯。不犯者。或時有如是病。或<a class="t" id="t0703a18"></a>時<span class="gaiji">鉢
<!--gaiji,缽,1[金*本],2&#x9262;,3-->
</span>小。或時還墮案上無犯。無犯者。最初<a class="t" id="t0703a19"></a>未制戒。癡狂心亂痛惱所纏。<span class="rule-number">二十七竟</span></p>
<a class="t" id="t0703a20"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>