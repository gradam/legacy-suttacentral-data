<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-ay2">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Aniyata2</span><span class="mirror-right">不定法二</span>
</h1>
</div>
<p>
<a class="sc" id="1"></a>
<a class="t-linehead" id="0601a06"></a>
爾時世尊。在舍衛國祇樹給孤獨園。時迦<a class="t" id="0601a07"></a>留陀夷先白衣時有知友婦。名曰齋優婆<a class="t" id="0601a08"></a>私。顏貌端正。迦留陀夷亦顏貌端正。迦留陀<a class="t" id="0601a09"></a>夷常繫意在齋優婆私。齋優婆私亦繫意<a class="t" id="0601a10"></a>在迦留陀夷。時尊者迦留陀夷。到時著衣持<a class="t" id="0601a11"></a><span class="gaiji">鉢
<!--gaiji,缽,1[金*本],2&#x9262;,3-->
</span>往至齋優婆私家。二人俱露現處坐共語。<a class="t" id="0601a12"></a>時毘舍佉母以小因緣往到比舍。遙聞迦<a class="t" id="0601a13"></a>留陀夷語聲。作是念言。或能說法。即就倚<a class="t" id="0601a14"></a>壁而聽。但聞在內說非法語聲。復自念<a class="t" id="0601a15"></a>言。聞比丘聲而說非法言。比丘不應作<a class="t" id="0601a16"></a>如是語。即闚看之。見迦留陀夷與齋優婆<a class="t" id="0601a17"></a>私俱露現處共坐說非法語。見已作是念。<a class="t" id="0601a18"></a>今此比丘坐既非法處又說非法語。夫主見<a class="t" id="0601a19"></a>者當呵罵其婦生不信心。時優婆私即還<a class="t" id="0601a20"></a>出其家疾疾往世尊所。頭面禮足在一面<a class="t" id="0601a21"></a>立以此因緣具白世尊。白世尊已頭面禮<a class="t" id="0601a22"></a>足遶三匝而去。時世尊知而故問迦留陀夷。<a class="t" id="0601a23"></a>汝審與齋優婆私在露現處共坐言語不。<a class="t" id="0601a24"></a>答言。實爾世尊。世尊以無數方便呵責言。<a class="t" id="0601a25"></a>汝所為非。非威儀非沙門法非淨行非<a class="t" id="0601a26"></a>隨順行所不應為。汝今云何與齋優婆私<a class="t" id="0601a27"></a>在露現處共坐說非法事耶。時世尊以無<a class="t" id="0601a28"></a>數方便呵責迦留陀夷已。告諸比丘。迦留<a class="t" id="0601a29"></a>陀夷癡人。多種有漏處最初犯戒。自今已去<a class="t" id="0601b01"></a>與比丘結戒。集十句義乃至正法久住。欲<a class="t" id="0601b02"></a>說戒者當如是說。若比丘共女人在露現<a class="t" id="0601b03"></a>處不可作婬處坐作<span class="gaiji">麁
<!--gaiji,麤,1[色-巴+鹿],2&#x9E81;,3-->
</span>惡語。有住信優婆私<a class="t" id="0601b04"></a>於二法中一一法說。若僧伽婆尸沙若波逸<a class="t" id="0601b05"></a>提。是坐比丘自言。我犯是事。於二法中<a class="t" id="0601b06"></a>應一一法治。若僧伽婆尸沙若波逸提。如住<a class="t" id="0601b07"></a>信優婆私所說應如法治是比丘。是名不<a class="t" id="0601b08"></a>定法。比丘義如上。露處者。無牆壁若樹木<a class="t" id="0601b09"></a>無籬障及餘物障。不可作婬處者。不容行<a class="t" id="0601b10"></a>婬處。<span class="gaiji">麁
<!--gaiji,麤,1[色-巴+鹿],2&#x9E81;,3-->
</span>惡語者。說婬欲法讚歎二道好<a class="t" id="0601b11"></a>惡。信樂優婆私者。信佛法僧歸依佛法僧。<a class="t" id="0601b12"></a>不殺生不盜不邪婬不妄語不飲酒。善憶持<a class="t" id="0601b13"></a>事不錯所說真實而不虛妄。若比丘自言所<a class="t" id="0601b14"></a>趣向處自言所到處自言坐自言臥。即應如<a class="t" id="0601b15"></a>比丘語治。若比丘自言所趣向處自言所到<a class="t" id="0601b16"></a>處自言坐。不自言臥。應如優婆夷所說<a class="t" id="0601b17"></a>治。若比丘自言所趣向處自言所到處。不<a class="t" id="0601b18"></a>自言坐不自言臥。應如優婆私所說治。<a class="t" id="0601b19"></a>若比丘自言所趣向處。不自言所到處不<a class="t" id="0601b20"></a>自言坐不自言臥。應如優婆私所說治。若<a class="t" id="0601b21"></a>比丘不自言所趣向處不自言所到處不<a class="t" id="0601b22"></a>自言坐不自言臥。應如優婆私所說治。<a class="t" id="0601b23"></a>是中無定法故言不定。<span class="rule-number">二不定法竟</span>◎</p>
<a class="t" id="0601b24"></a>
<p class="endsection">
<span class="t-juanname">四分律卷第五</span></p>
<a class="t" id="0601c01"></a><a class="t" id="0601c02"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>