<!DOCTYPE html>
<html data-prev="lzh-dg-bu-vb-pj1" data-next="lzh-dg-bu-vb-pj3">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pj2">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pārājika 2</span><span class="mirror-right">波羅夷法二</span>
</h1>
</div>
<p>
<a class="sc" id="1"></a>
<a class="t-linehead" id="0572b06"></a>
爾時世尊。遊羅閱城耆闍崛山中。時羅閱城<a class="t" id="0572b07"></a>中有比丘字檀尼迦陶師子。在閑靜處止<a class="t" id="0572b08"></a>一草屋。彼比丘入村乞食。後有取薪人破<a class="t" id="0572b09"></a>其草屋持歸。比丘乞食還作是念。我今獨<a class="t" id="0572b10"></a>在閑靜處自取草木作屋。入村乞食。後<a class="t" id="0572b11"></a>取薪柴人破我屋持歸。我今自有技藝。<a class="t" id="0572b12"></a>寧可和泥作全成瓦屋。時彼比丘即便和<a class="t" id="0572b13"></a>泥作全成瓦屋。取柴薪牛屎燒之。屋成色<a class="t" id="0572b14"></a>赤如火。爾時世尊從耆闍崛山下。遙見此<a class="t" id="0572b15"></a>舍色赤如火。見已知而故問。諸比丘此是何<a class="t" id="0572b16"></a>等赤色。諸比丘白佛言。世尊。有一比丘名<a class="t" id="0572b17"></a>檀尼迦陶師子。獨處閑靜住一草屋。乞食<a class="t" id="0572b18"></a>後諸取薪人破其屋持歸。彼還見舍破即<a class="t" id="0572b19"></a>作是念。我自有技藝今寧可作全成瓦<a class="t" id="0572b20"></a>屋於中止住。即便作之。是其屋色赤如是。<a class="t" id="0572b21"></a>爾時世尊以無數方便呵責彼比丘言。汝<a class="t" id="0572b22"></a>所為非。非威儀非沙門法非淨行非隨順<a class="t" id="0572b23"></a>行所不應為。云何檀尼迦比丘陶師子。自<a class="t" id="0572b24"></a>作此屋大集柴薪牛屎而燒之。我常無數<a class="t" id="0572b25"></a>方便說慈愍眾生。云何癡人。自作泥屋聚<a class="t" id="0572b26"></a>積柴薪牛屎而燒之。自今已去不得作赤<a class="t" id="0572b27"></a>色全成瓦屋。作者突吉羅。爾時世尊<span class="gaiji">勅
<!--gaiji,敕,1[束*力],2&#x52C5;,3-->
</span>諸<a class="t" id="0572b28"></a>比丘。汝等共集相率速詣檀尼迦屋所打破。<a class="t" id="0572b29"></a>時諸比丘即如佛教往詣打破。時檀尼迦見<a class="t" id="0572c01"></a>諸比丘破屋已便作是語。我有何過而破<a class="t" id="0572c02"></a>我屋。諸比丘答曰。汝無有過亦不憎汝。我<a class="t" id="0572c03"></a>向受世尊教故來破汝屋耳。檀尼迦比丘<a class="t" id="0572c04"></a>言。若世尊教<span class="gaiji">勅
<!--gaiji,敕,1[束*力],2&#x52C5;,3-->
</span>者正是其宜。爾時摩竭國瓶<a class="t" id="0572c05"></a>沙王有守材人。與此檀尼迦比丘少小親厚<a class="t" id="0572c06"></a>知識。時檀尼迦比丘往至守材人所語言。汝<a class="t" id="0572c07"></a>知不耶。王瓶沙與我材木。我今須材便可<a class="t" id="0572c08"></a>與我。彼人言。若王與者好惡多少隨意自<a class="t" id="0572c09"></a>取。王所留要材比丘輒取斫截持去。時有一<a class="t" id="0572c10"></a>大臣統知城事。至材坊見王所留要材斫<a class="t" id="0572c11"></a>截狼藉。見已即問守材人言。此王所留要<a class="t" id="0572c12"></a>材誰斬截持去。守材人言。是檀尼迦比丘。來<a class="t" id="0572c13"></a>至我所而作是言。王與我材。今須材用便<a class="t" id="0572c14"></a>可見與。我尋報言。王與汝材恣意取之。時<a class="t" id="0572c15"></a>比丘即入材坊斫截持去。時大臣聞此語<a class="t" id="0572c16"></a>已即嫌王言。云何以此要材與比丘。幸自<a class="t" id="0572c17"></a>更有餘材可以與之。而令此比丘斫截要<a class="t" id="0572c18"></a>材持去。時大臣往至王所白言。大王。先所<a class="t" id="0572c19"></a>留要材云何乃與比丘令斫截持去。幸自<a class="t" id="0572c20"></a>更有餘材可以與之。何故壞此好材。王<a class="t" id="0572c21"></a>報言。我都不自憶以材與人。若有憶者語<a class="t" id="0572c22"></a>我。時大臣即攝守材人來將詣王所。時守<a class="t" id="0572c23"></a>材人遙見檀尼迦比丘語言。大德。以汝取<a class="t" id="0572c24"></a>材故今攝我去。汝可來為我決了。慈愍故。<a class="t" id="0572c25"></a>比丘報言。汝但去我正爾往。時檀尼迦比丘<a class="t" id="0572c26"></a>後往王所在前默然而住。王即問言。大德。<a class="t" id="0572c27"></a>我實與汝材不。比丘答言。實與我材。王<a class="t" id="0572c28"></a>言。我不憶與汝材。汝可為我作憶念。比<a class="t" id="0572c29"></a>丘報言。王自憶不。初登位時口自發言。若我<a class="t" id="0573a01"></a>世時於我境內。有沙門婆羅門知慚愧樂<a class="t" id="0573a02"></a>學戒者。與而取不與不取與而用不與不<a class="t" id="0573a03"></a>用。從今日沙門婆羅門草木及水聽隨意<a class="t" id="0573a04"></a>用。不得不與而用自今已去。聽沙門婆羅<a class="t" id="0573a05"></a>門草木及水隨意用。王言大德。我初登位時<a class="t" id="0573a06"></a>實有如是語。王言大德。我說無主物不說<a class="t" id="0573a07"></a>有主物。大德應死。王自念言。我剎利王水澆<a class="t" id="0573a08"></a>頭種。云何以少材而斷出家人命。是所不<a class="t" id="0573a09"></a>應爾時王以無數方便訶責比丘已。<span class="gaiji">勅
<!--gaiji,敕,1[束*力],2&#x52C5;,3-->
</span>諸<a class="t" id="0573a10"></a>臣放此比丘去。即如王教放去。後諸臣<a class="t" id="0573a11"></a>皆高聲大論不平。王意云何。如此死事但爾<a class="t" id="0573a12"></a>呵責而放也。時羅閱城中有諸居士不信<a class="t" id="0573a13"></a>樂佛法眾者。皆譏嫌言。沙門釋子無有慚<a class="t" id="0573a14"></a>愧無所畏懼不與而取。外自稱言。我知正<a class="t" id="0573a15"></a>法。如是何有正法。尚取王材何況餘人。<a class="t" id="0573a16"></a>我等自今已往勿復親近沙門釋子禮拜問<a class="t" id="0573a17"></a>訊供養恭敬。無使入村勿復安止。時諸比<a class="t" id="0573a18"></a>丘聞諸少欲知足行頭陀知慚愧樂學<a class="t" id="0573a19"></a>戒者。嫌責檀尼迦。云何偷瓶沙王材木耶。<a class="t" id="0573a20"></a>爾時諸比丘往至佛所頭面禮足已在一<a class="t" id="0573a21"></a>面坐。以此因緣具白世尊。世尊爾時以此<a class="t" id="0573a22"></a>因緣集比丘僧。知而故問。檀尼迦比丘。汝<a class="t" id="0573a23"></a>審爾王不與材而取不答言。實爾世尊。世尊<a class="t" id="0573a24"></a>爾時以無數方便訶責檀尼迦比丘言。汝<a class="t" id="0573a25"></a>所為非。非威儀非沙門法非淨行非隨<a class="t" id="0573a26"></a>順行。所不應為。云何檀尼迦王不與材而<a class="t" id="0573a27"></a>取。我無數方便稱歎與者當取取者當用。汝<a class="t" id="0573a28"></a>今云何王不與材而取耶爾時復有一<a class="t" id="0573a29"></a>比丘名曰迦樓。本是王大臣善知世法去<a class="t" id="0573b01"></a>世尊不遠在眾中坐。爾時世尊。知而故問<a class="t" id="0573b02"></a>迦樓比丘言。王法不與取。幾許物應死。比<a class="t" id="0573b03"></a>丘白佛言。若取五錢若直五錢物應死。云<a class="t" id="0573b04"></a>何檀尼迦比丘王不與材而取。爾時世尊以<a class="t" id="0573b05"></a>無數方便呵責檀尼迦比丘已。告諸比丘。<a class="t" id="0573b06"></a>檀尼迦比丘癡人。多種有漏處最初犯戒。自<a class="t" id="0573b07"></a>今已去與比丘結戒。集十句義乃至正法<a class="t" id="0573b08"></a>久住。欲說戒者當如是說。若比丘。若在<a class="t" id="0573b09"></a>村落。若閑靜處。不與盜心取。隨不與取<a class="t" id="0573b10"></a>法。若為王王大臣所捉。若殺若縛若驅出<a class="t" id="0573b11"></a>國。汝是賊汝癡汝無所知。是比丘波羅夷<a class="t" id="0573b12"></a>不共住。比丘義如上。村者有四種。一者周<a class="t" id="0573b13"></a>匝垣牆。二者柵籬。三者籬牆不周。四者四周<a class="t" id="0573b14"></a>屋。閑靜處者。村外空靜地是謂閑靜處。不與<a class="t" id="0573b15"></a>者他不捨。盜者盜心取也。隨不與取者<a class="t" id="0573b16"></a>若五錢若直五錢。王者得自在不屬人。大<a class="t" id="0573b17"></a>臣者種種大臣輔佐王。波羅夷不共住者<a class="t" id="0573b18"></a>如上說。有三種不與取波羅夷。若自手取。<a class="t" id="0573b19"></a>若看取。若遣人取。復有三種取波羅夷。非<a class="t" id="0573b20"></a>己物想取。非暫用取。非同意取。復有三種<a class="t" id="0573b21"></a>取。他物他物想取若舉離本處。復有三種<a class="t" id="0573b22"></a>取。有主有主想取若舉離本處。復有三種<a class="t" id="0573b23"></a>取。他護他護想取若舉離本處。復有四種不<a class="t" id="0573b24"></a>與取波羅夷。自手取若看取若遣人取舉<a class="t" id="0573b25"></a>離本處。復有四種取波羅夷。非己物想取<a class="t" id="0573b26"></a>不暫取。不同意取若舉離本處。復有四種<a class="t" id="0573b27"></a>取。他物他物想取若重物若舉離本處。復<a class="t" id="0573b28"></a>有四種有主有主想若重物若舉離本處。復<a class="t" id="0573b29"></a>有四種。他護他護想若重物若舉離本處。<a class="t" id="0573c01"></a>復有五種不與取波羅夷。若自手取若看<a class="t" id="0573c02"></a>他取若遣人取若重物若舉離本處。復有<a class="t" id="0573c03"></a>五種。非己物想取不暫取非同意取若重物<a class="t" id="0573c04"></a>若舉離本處。復有五種。若他物他物想若重<a class="t" id="0573c05"></a>物盜心舉離本處。復有五種。有主有主想若<a class="t" id="0573c06"></a>重物盜心舉離本處。復有五種。他護他護想<a class="t" id="0573c07"></a>若重物盜心舉離本處。復有六種不與取波<a class="t" id="0573c08"></a>羅夷。自手取看取遣人取若重物盜心舉離<a class="t" id="0573c09"></a>本處。非己物非己物想有六種亦如是。是<a class="t" id="0573c10"></a>為六種取得波羅夷。處者若地處若地上處<a class="t" id="0573c11"></a>若乘處若擔。若虛空若樹上若村若阿蘭若<a class="t" id="0573c12"></a>處。若田若處所若船若水處。若私度關塞<a class="t" id="0573c13"></a>不輸稅。若取他寄信物。若取水楊枝樹果<a class="t" id="0573c14"></a>草木無足眾生若二足四足多足。若同財業<a class="t" id="0573c15"></a>若要若伺候。若守護若邏要道。是謂處。地處<a class="t" id="0573c16"></a>者。地中伏藏未發出七寶金銀真珠琉璃<a class="t" id="0573c17"></a>貝玉硨渠瑪瑙生像金寶衣被。若復有餘<a class="t" id="0573c18"></a>地中所須之物屬主者。若以盜心取五錢<a class="t" id="0573c19"></a>若過五錢。若牽挽取若埋藏若舉離本<a class="t" id="0573c20"></a>處。初離處波羅夷。若方便欲舉而不舉偷<a class="t" id="0573c21"></a>蘭遮。地上處者。金銀七寶乃至衣被不埋。<a class="t" id="0573c22"></a>若復有餘地上所須之物屬主者。若以盜<a class="t" id="0573c23"></a>心取五錢若過五錢。若牽挽取若埋藏若<a class="t" id="0573c24"></a>舉離本處。初離處波羅夷。若方便欲舉而不<a class="t" id="0573c25"></a>舉偷蘭遮。乘處者。乘有四種。象乘馬乘車乘<a class="t" id="0573c26"></a>步乘。若復有餘乘盡名為乘。乘上若有金銀<a class="t" id="0573c27"></a>七寶乃至衣被。若復有餘所須有主物。若以<a class="t" id="0573c28"></a>盜心取五錢若過五錢。若牽挽取若埋<a class="t" id="0573c29"></a>藏若取離本處。初離處波羅夷。方便欲舉<a class="t" id="0574a01"></a>而不舉偷蘭遮。若取乘從道至道。從道<a class="t" id="0574a02"></a>至非道。從非道至道。從坑中至岸上。從<a class="t" id="0574a03"></a>岸上至坑中。如是取離本處。初離處波羅<a class="t" id="0574a04"></a>夷。若方便欲取而不取偷蘭遮。◎擔處者。<a class="t" id="0574a05"></a>頭擔肩擔背擔若抱若復有餘擔。此諸擔上<a class="t" id="0574a06"></a>有金銀七寶乃至衣被。若復有餘所須之物。<a class="t" id="0574a07"></a>有主。以盜心取五錢若過五錢。若牽挽<a class="t" id="0574a08"></a>取若埋藏若取離本處。初離處波羅夷。若<a class="t" id="0574a09"></a>方便欲舉而不舉偷蘭遮。若取擔者從道<a class="t" id="0574a10"></a>至道從道至非道從非道至道從坑中<a class="t" id="0574a11"></a>至岸上從岸上至坑中如是以盜心取<a class="t" id="0574a12"></a>離本處。初離波羅夷。若方便欲取而不取<a class="t" id="0574a13"></a>偷蘭遮。空處者。若風吹毳若劫貝拘遮羅若<a class="t" id="0574a14"></a>差羅波尼若芻摩若麻若綿若<span class="gaiji">鉢
<!--gaiji,缽,1[金*本],2&#x9262;,3-->
</span>耽嵐婆若頭<a class="t" id="0574a15"></a>頭羅若雁若鶴若孔雀鸚鵡<span class="gaiji">鸜
<!--gaiji,鴝,1[瞿*鳥],2&#x9E1C;,3-->
</span>鵒。若復有餘<a class="t" id="0574a16"></a>所須之物。有主。以盜心取五錢。若過五<a class="t" id="0574a17"></a>錢離本處。初離波羅夷。方便欲取而不取<a class="t" id="0574a18"></a>偷蘭遮。上處者。若舉物在樹上牆上籬上<a class="t" id="0574a19"></a>杙上龍牙杙上衣架上繩床上木床上。若<a class="t" id="0574a20"></a>大小蓐。上机上地敷上。有金銀乃至衣被<a class="t" id="0574a21"></a>及餘所須之物在上。以盜心取五錢若過<a class="t" id="0574a22"></a>五錢。若牽挽取若埋藏若舉離本處初離<a class="t" id="0574a23"></a>波羅夷。方便欲舉而不舉偷蘭遮。村處者。<a class="t" id="0574a24"></a>有四種如上。若村中有金銀乃至衣被及<a class="t" id="0574a25"></a>餘所須之物。有主。以盜心取五錢若過<a class="t" id="0574a26"></a>五錢。若牽挽取若埋藏若舉取離處。初離<a class="t" id="0574a27"></a>波羅夷。方便欲舉而不舉偷蘭遮。若以機<a class="t" id="0574a28"></a>關攻擊破村。若作水澆或依親厚強力。或<a class="t" id="0574a29"></a>以言辭辯說誑惑而取。初得波羅夷。方便<a class="t" id="0574b01"></a>欲取而不取偷蘭遮。阿蘭若處者。村外有主<a class="t" id="0574b02"></a>空地。彼空處有金銀七寶衣被及餘所須有<a class="t" id="0574b03"></a>主物。以盜心取五錢若過五錢。若舉取若<a class="t" id="0574b04"></a>埋藏舉離處初離波羅夷。方便欲舉而不<a class="t" id="0574b05"></a>舉偷蘭遮。若以方便壞他空地。若作水澆<a class="t" id="0574b06"></a>或依親厚強力。或以言詞辯說誑惑而<a class="t" id="0574b07"></a>取。初得波羅夷。方便欲取而不得偷蘭遮。<a class="t" id="0574b08"></a>田處者。稻田麥田甘蔗田若復有餘田。彼田<a class="t" id="0574b09"></a>中有金銀七寶衣被及餘所須之物。有主。<a class="t" id="0574b10"></a>以盜心取五錢若過五錢。若舉取若埋藏<a class="t" id="0574b11"></a>舉離處。初離波羅夷。方便欲舉而不舉偷<a class="t" id="0574b12"></a>蘭遮。若以方便壞他田若作水澆壞。若依<a class="t" id="0574b13"></a>親厚強力。或以言詞辯說誑惑而取。初得<a class="t" id="0574b14"></a>波羅夷。方便欲取而不取偷蘭遮。處所者。<a class="t" id="0574b15"></a>若家處所若市肆處。若果園若菜園若池若<a class="t" id="0574b16"></a>庭前。若舍後若復有餘處。彼有金銀七寶衣<a class="t" id="0574b17"></a>被及餘所須之物。有主。以盜心取五錢若<a class="t" id="0574b18"></a>過五錢。若舉取若埋藏取舉離處。初離波<a class="t" id="0574b19"></a>羅夷。方便欲舉而不舉偷蘭遮。若壞他處<a class="t" id="0574b20"></a>所。若依親厚強力。若以言詞辯說誑惑<a class="t" id="0574b21"></a>而取。初得波羅夷。方便不得偷蘭遮。船處<a class="t" id="0574b22"></a>者。小船大船臺船一木船舫船櫓船龜形船<a class="t" id="0574b23"></a><span class="gaiji">鼈
<!--gaiji,鱉,1[敝/黽],2&#x9F08;,3-->
</span>形船皮船浮瓠船果船懸船<span class="gaiji">栰<!--gaiji,,1[木*伐],2&#x6830;,3-->
</span>船。若<a class="t" id="0574b24"></a>復餘船上有金銀七寶衣被及餘所須之物。<a class="t" id="0574b25"></a>有主。以盜心取五錢若過五錢。若埋藏<a class="t" id="0574b26"></a>離本處。初離波羅夷。方便欲取而不得偷<a class="t" id="0574b27"></a>蘭遮。若從此岸至彼岸從彼岸至此岸。<a class="t" id="0574b28"></a>若逆流若順流若沈著水中若移岸上。若解<a class="t" id="0574b29"></a>移處波羅夷。方便欲取而不得偷蘭遮。水<a class="t" id="0574c01"></a>處者。若藏金銀七寶及諸衣被沈著水中。<a class="t" id="0574c02"></a>若水獺若魚若<span class="gaiji">鼈
<!--gaiji,鱉,1[敝/黽],2&#x9F08;,3-->
</span>若失收摩羅。若優<span class="gaiji">鉢<!--gaiji,缽,1[金*本],2&#x9262;,3-->
</span>羅<a class="t" id="0574c03"></a>華<span class="gaiji">鉢
<!--gaiji,缽,1[金*本],2&#x9262;,3-->
</span>頭摩華拘物頭華分陀利華及餘水中<a class="t" id="0574c04"></a>物。有主。以盜心取五錢若過五錢。若牽<a class="t" id="0574c05"></a>取若埋藏離本處。初離波羅夷方便欲取而<a class="t" id="0574c06"></a>不得偷蘭遮。若以方便壞他水處取乃至<a class="t" id="0574c07"></a>偷蘭遮如上。◎不輸稅者。比丘無輸稅法<a class="t" id="0574c08"></a>若白衣應輸稅物。比丘以盜心為他過物<a class="t" id="0574c09"></a>若擲關外。若五錢若過五錢。若埋藏舉若<a class="t" id="0574c10"></a>以辯辭言說誑惑。若以<span class="gaiji">呪
<!--gaiji,咒,1[口*兄],2&#x546A;,3-->
</span>術過乃至方便<a class="t" id="0574c11"></a>偷蘭遮如上。取他寄信物者。寄持信物去<a class="t" id="0574c12"></a>作盜心取五錢。若過五錢。頭上移著肩<a class="t" id="0574c13"></a>上。肩上移著頭上。從右肩移著左肩上。從<a class="t" id="0574c14"></a>左肩移著右肩上。若從右手移著左手。從<a class="t" id="0574c15"></a>左手移著右手。若抱中若著地舉離處。初<a class="t" id="0574c16"></a>離波羅夷。方便偷蘭遮。水者若大小盆及餘<a class="t" id="0574c17"></a>種種水器。若眾香水若藥水。以盜心取五<a class="t" id="0574c18"></a>錢若過五錢。若牽取若棄。波羅夷。方便偷<a class="t" id="0574c19"></a>蘭遮。楊枝者。若一若兩若眾多若一把若一<a class="t" id="0574c20"></a>束若一抱若一擔若香所熏若藥塗。若賊心<a class="t" id="0574c21"></a>取五錢若過五錢。若牽挽取離本處。初離<a class="t" id="0574c22"></a>處波羅夷。方便偷蘭遮。園者。諸一切草木叢<a class="t" id="0574c23"></a>林華果有主。以盜心取五錢若過五錢。若<a class="t" id="0574c24"></a>牽挽取若舉若埋藏離本處。初離處波羅<a class="t" id="0574c25"></a>夷。方便偷蘭遮。無足眾生者。蛇魚及餘無足<a class="t" id="0574c26"></a>眾生有主者。盜心取直五錢若過五錢波<a class="t" id="0574c27"></a>羅夷。方便偷蘭遮。二足眾生者。人非人鳥<a class="t" id="0574c28"></a>及餘二足眾生有主者。以盜心取直五錢<a class="t" id="0574c29"></a>若過五錢波羅夷。方便偷蘭遮。四足眾生<a class="t" id="0575a01"></a>者。象馬牛駱駝驢鹿羊及餘有四足眾生有<a class="t" id="0575a02"></a>主者。以盜心取直五錢若過五錢波羅<a class="t" id="0575a03"></a>夷。方便偷蘭遮。多足者。蜂<span class="gaiji">欝
<!--gaiji,鬱,1[爵-(采-木)+(樊-大)],2&#x6B1D;,3-->
</span>周隆伽。若百足<a class="t" id="0575a04"></a>及餘多足眾生有主者。以盜心取直五錢<a class="t" id="0575a05"></a>若過五錢波羅夷。方便偷蘭遮。同財業者。<a class="t" id="0575a06"></a>同事業得財物當共。以盜心取直五錢若<a class="t" id="0575a07"></a>過五錢波羅夷。方便偷蘭遮。共要者。共他<a class="t" id="0575a08"></a>作要教言。某時去某時來若穿牆取物若<a class="t" id="0575a09"></a>道路劫取若燒從彼得財物來共。以盜心<a class="t" id="0575a10"></a>取。直五錢若過五錢波羅夷。方便偷蘭遮。<a class="t" id="0575a11"></a>伺候者。我當往觀彼村若城邑若船渡處<a class="t" id="0575a12"></a>若山谷若人所居處市肆處作坊處。於彼所<a class="t" id="0575a13"></a>得物一切共。以盜心取直五錢若過五錢<a class="t" id="0575a14"></a>波羅夷。方便偷蘭遮。守護者。從外得財<a class="t" id="0575a15"></a>來我當守護若所得物一切共。若以盜心<a class="t" id="0575a16"></a>取直五錢。若過五錢波羅夷。方便偷蘭遮。<a class="t" id="0575a17"></a>看道者。
我當看道若有王者軍來。若賊軍<a class="t" id="0575a18"></a>來。若長者軍來當相告語。若有所得財物<a class="t" id="0575a19"></a>一切共。若以盜心取直五錢若過五錢波<a class="t" id="0575a20"></a>羅夷。方便偷蘭遮。方便求過五錢得過五<a class="t" id="0575a21"></a>錢波羅夷。若方便求過五錢得五錢波羅<a class="t" id="0575a22"></a>夷。方便求過五錢得減五錢偷蘭遮。方便<a class="t" id="0575a23"></a>求過五錢不得偷蘭遮。方便求五錢得<a class="t" id="0575a24"></a>過五錢波羅夷。方便求五錢得五錢波羅<a class="t" id="0575a25"></a>夷。方便求五錢得減五錢偷蘭遮。方便求<a class="t" id="0575a26"></a>五錢不得偷蘭遮。方便求減五錢得過五<a class="t" id="0575a27"></a>錢波羅夷。方便求減五錢得五錢波羅夷。<a class="t" id="0575a28"></a>方便求減五錢得減五錢偷蘭遮。方便求<a class="t" id="0575a29"></a>減五錢不得突吉羅。教人方便求過五錢<a class="t" id="0575b01"></a>得過五錢二俱波羅夷。方便教人求過五<a class="t" id="0575b02"></a>錢得五錢二俱波羅夷。方便教人求過五<a class="t" id="0575b03"></a>錢得減五錢二俱偷蘭遮。方便教人求過<a class="t" id="0575b04"></a>五錢不得二俱偷蘭遮。方便教人求五錢<a class="t" id="0575b05"></a>得過五錢二俱波羅夷。方便教人求五錢<a class="t" id="0575b06"></a>得五錢二俱波羅夷。方便教人求五錢得<a class="t" id="0575b07"></a>減五錢二俱偷蘭遮。方便教人求五錢不<a class="t" id="0575b08"></a>得二俱偷蘭遮。方便教人求減五錢得過<a class="t" id="0575b09"></a>五錢。取者波羅夷教者偷蘭遮方便教人<a class="t" id="0575b10"></a>求減五錢得五錢。取者波羅夷教者偷蘭<a class="t" id="0575b11"></a>遮。方便教人求減五錢得減五錢二俱偷<a class="t" id="0575b12"></a>蘭遮。方便教人求減五錢不得二俱突吉<a class="t" id="0575b13"></a>羅。方便教人求五錢若過五錢。受教者取<a class="t" id="0575b14"></a>異物。取者波羅夷教者偷蘭遮。方便教人求<a class="t" id="0575b15"></a>五錢若過五錢。受教者異處取物。受教者<a class="t" id="0575b16"></a>波羅夷教者偷蘭遮。若方便教人求五錢<a class="t" id="0575b17"></a>若過五錢。受教者謂使取物無盜心而取<a class="t" id="0575b18"></a>得五錢若過五錢。教者波羅夷受使者無犯。<a class="t" id="0575b19"></a>若教人取物。受教者謂教盜取若取得直<a class="t" id="0575b20"></a>五錢若過五錢。受教者波羅夷教者無犯。有<a class="t" id="0575b21"></a>主有主想不與取五錢若過五錢波羅夷。有<a class="t" id="0575b22"></a>主疑若取五錢若過五錢偷蘭遮。無主有<a class="t" id="0575b23"></a>主想取五錢若過五錢偷蘭遮。無主物疑取<a class="t" id="0575b24"></a>五錢若過五錢偷蘭遮。取有主物有主想減<a class="t" id="0575b25"></a>五錢偷蘭遮。取有主物疑減五錢突吉羅。無<a class="t" id="0575b26"></a>主有主想取減五錢突吉羅。無主物疑取減<a class="t" id="0575b27"></a>五錢突吉羅。比丘尼波羅夷。式叉摩那沙彌<a class="t" id="0575b28"></a>沙彌尼突吉羅滅擯。是謂為犯。不犯者。與想<a class="t" id="0575b29"></a>取。已有想。糞掃想。暫取想親厚意想一切無<a class="t" id="0575c01"></a>犯。無犯者。最初未制戒癡狂心亂痛惱所<a class="t" id="0575c02"></a>纏。是謂無犯。<span class="rule-number">二竟</span>◎</p>
<a class="t" id="0575c03"></a>
<p class="endsutta">
<span class="t-juanname">四分律卷第一</span></p>
<a class="t" id="0575c04"></a><a class="t" id="0575c05"></a><a class="t" id="0575c06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>