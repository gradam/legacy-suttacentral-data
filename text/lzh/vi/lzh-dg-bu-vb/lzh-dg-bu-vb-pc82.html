<!DOCTYPE html>
<html data-prev="lzh-dg-bu-vb-pc81" data-next="lzh-dg-bu-vb-pc83">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc82">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 82</span><span class="mirror-right">波逸提八十二</span>
</h1>
</div>
<p>
<a class="sc" id="1"></a>
<a class="t-linehead" id="0691b13"></a>
爾時佛在舍衛國祇樹給孤獨園。爾時有<a class="t" id="0691b14"></a>外道弟子居士。從拘薩羅國在道行。道邊<a class="t" id="0691b15"></a>止息。忘千兩金囊而去。時有眾多比丘。亦<a class="t" id="0691b16"></a>從彼道行。後來亦止息道邊。見此金囊在<a class="t" id="0691b17"></a>地。自相謂言。為且持去。若有主識者當還。<a class="t" id="0691b18"></a>即持而去。時彼居士。忘此金囊前行數里乃<a class="t" id="0691b19"></a>憶。疾疾而還。諸比丘遙見。自相謂言。此人<a class="t" id="0691b20"></a>來者行疾。必是金主。諸比丘即問言。欲何所<a class="t" id="0691b21"></a>至。居士報言。汝自去。何須問我為。諸比丘<a class="t" id="0691b22"></a>言。見語所往處何苦耶。報言。我乃於某<a class="t" id="0691b23"></a>處止息。忘千兩金囊。故今往彼取之。諸比<a class="t" id="0691b24"></a>丘即出金囊示之言。是汝物非。居士報言。<a class="t" id="0691b25"></a>是我囊耳。但此中物何故少。諸比丘言。我等<a class="t" id="0691b26"></a>實正得爾許耳。居士即詣官了之。時王波<a class="t" id="0691b27"></a>斯匿。身自在座斷事。遣信喚諸比丘。諸比<a class="t" id="0691b28"></a>丘往。問言。諸大德。此事云何。如彼人語<a class="t" id="0691b29"></a>不。諸比丘白王言。我等所得正有此耳更<a class="t" id="0691c01"></a>無。時居士言。我所有物者乃有若干。王即<a class="t" id="0691c02"></a><span class="gaiji">勅
<!--gaiji,敕,1[束*力],2&#x52C5;,3-->
</span>人。如彼所說斤兩。取庫中金來盛著此<a class="t" id="0691c03"></a>囊中。即如教取金盛之。其囊不受。王語居<a class="t" id="0691c04"></a>士言。此非汝物。汝更自求去即治其罪。更<a class="t" id="0691c05"></a>稅家財物。并此金一切入官。爾時諸比丘<a class="t" id="0691c06"></a>聞。其中有少欲知足行頭陀樂學戒知慚<a class="t" id="0691c07"></a>愧者。嫌責諸比丘言。云何自手捉金銀。使<a class="t" id="0691c08"></a>居士為官治罪并稅家財物盡沒入於官。<a class="t" id="0691c09"></a>時諸比丘往至世尊所。頭面禮足在一面<a class="t" id="0691c10"></a>坐。以此因緣具白世尊。世尊爾時以此因<a class="t" id="0691c11"></a>緣集比丘僧。呵責諸比丘言。汝所為非。非<a class="t" id="0691c12"></a>威儀非沙門法非淨行非隨順行。所不<a class="t" id="0691c13"></a>應為。云何汝等自手捉金銀。使王罰謫居<a class="t" id="0691c14"></a>士并財物沒入於官。世尊以無數方便呵<a class="t" id="0691c15"></a>責諸比丘已告諸比丘言。此癡人多種有漏<a class="t" id="0691c16"></a>處最初犯戒。自今已去與比丘結戒集十句<a class="t" id="0691c17"></a>義乃至正法久住。欲說戒者當如是說。若<a class="t" id="0691c18"></a>比丘。若寶若寶莊嚴。自捉若教人捉者波<a class="t" id="0691c19"></a>逸提。如是世尊與比丘結戒。爾時舍衛城<a class="t" id="0691c20"></a>中世俗常法婦女節會日。毘舍佉母。自莊<a class="t" id="0691c21"></a>嚴瓔珞。從祇桓邊過。而彼得信樂心。復<a class="t" id="0691c22"></a>作是念。我何用女人節會為。我今寧可往<a class="t" id="0691c23"></a>世尊所禮拜問訊。彼即迴還入祇桓精舍。<a class="t" id="0691c24"></a>心自念言。我不宜著瓔珞莊嚴具往見<a class="t" id="0691c25"></a>世尊。今當先脫<span class="gaiji">却
<!--gaiji,卻,1[去*ㄗ],2&#x5374;,3-->
</span>然後乃見禮拜世尊。時將<a class="t" id="0691c26"></a>從在一樹下脫身寶衣瓔珞積置樹下乃<a class="t" id="0691c27"></a>成大積。往世尊所頭面禮足在一面立。<a class="t" id="0691c28"></a>爾時世尊。即與方便說法開化歡喜。時毘舍<a class="t" id="0691c29"></a>佉母。聞如來說法甚大歡喜。前禮佛足遶<a class="t" id="0692a01"></a>已而去。心存於法。直出祇桓門。忘取<a class="t" id="0692a02"></a>瓔珞寶衣嚴身具。還家乃憶。作是念言。若<a class="t" id="0692a03"></a>我遣信往取衣脫不得。便能辱諸比丘。<a class="t" id="0692a04"></a>即止不遣使往取。有一比丘。見毘舍佉母<a class="t" id="0692a05"></a>入祇桓詣樹下時。又見出時竟不詣此<a class="t" id="0692a06"></a>樹下。彼比丘便往樹所。見諸寶衣瓔珞積<a class="t" id="0692a07"></a>在一處。見已心疑不敢取。念言。世尊制戒。<a class="t" id="0692a08"></a>若比丘。捉寶若寶莊飾。自捉若教人捉波<a class="t" id="0692a09"></a>逸提。彼比丘往白世尊。世尊告言。自今已<a class="t" id="0692a10"></a>去聽在僧伽藍內見有遺物為不失堅牢<a class="t" id="0692a11"></a>故當取舉之。自今已去當如是說戒。若比<a class="t" id="0692a12"></a>丘。捉金寶若寶莊嚴。自捉若教人捉。除僧<a class="t" id="0692a13"></a>伽藍中波逸提。如是世尊與比丘結戒。爾<a class="t" id="0692a14"></a>時有眾多比丘。從拘薩羅國在道行。下道<a class="t" id="0692a15"></a>至一無住處村。問彼人言。此中何處有空<a class="t" id="0692a16"></a>房舍可止宿處。諸人語言。此有某甲巧師<a class="t" id="0692a17"></a>家。有空房舍可往止宿。諸比丘往巧師<a class="t" id="0692a18"></a>舍語言。我欲寄宿可爾不。報言可爾。諸比<a class="t" id="0692a19"></a>丘即入其舍內敷草蓐而坐。正身正意繫<a class="t" id="0692a20"></a>念在前。爾時巧師。有已成金未成金。已成<a class="t" id="0692a21"></a>未成金。已成銀未成銀。已成未成銀。置舍<a class="t" id="0692a22"></a>內而捨去。時諸比丘。為守護故竟夜不眠。<a class="t" id="0692a23"></a>恐人盜此金銀去。夜過已巧師來入屋。問<a class="t" id="0692a24"></a>訊諸比丘言。諸尊夜得安眠不。比丘報言。<a class="t" id="0692a25"></a>不得眠。即問言。何故不得眠。比丘報言。汝<a class="t" id="0692a26"></a>留此雜物置屋中。我等竟夜為守護故不<a class="t" id="0692a27"></a>得眠。時諸比丘以此因緣具白世尊。世尊<a class="t" id="0692a28"></a>告曰。自今已去聽諸比丘在他家止宿時。<a class="t" id="0692a29"></a>若屋中有物為不失堅牢故應收舉。自今<a class="t" id="0692b01"></a><span class="corr" title="[巳&gt;已]">已</span>去當如是說戒。若比丘。若寶及寶莊飾。<a class="t" id="0692b02"></a>自捉若教人捉。除僧伽藍中及寄宿處波<a class="t" id="0692b03"></a>逸提。若比丘。在僧伽藍中若寄宿處。捉寶<a class="t" id="0692b04"></a>若以寶莊嚴自捉教人捉。當作是意。若<a class="t" id="0692b05"></a>有主識者當取。作如是因緣非餘。比丘義<a class="t" id="0692b06"></a>如上。寶者。金銀真珠虎珀車渠馬瑙琉<a class="t" id="0692b07"></a>璃貝玉生像金。寶莊嚴者。銅鐵鉛錫白鑞<a class="t" id="0692b08"></a>以諸寶莊飾也。若比丘。在僧伽藍內若舍<a class="t" id="0692b09"></a>內。若寶寶莊飾。自捉若教人捉。當識囊<a class="t" id="0692b10"></a>器相識裹相識繫相。應解囊器看。知幾<a class="t" id="0692b11"></a>連綴。幾未連綴。幾方幾圓。幾故幾新。若有<a class="t" id="0692b12"></a>求索者。應問言。汝物何似。若相應應還。若<a class="t" id="0692b13"></a>不相應應語言。我不見如是物。若有二<a class="t" id="0692b14"></a>人俱來索。應問言。汝物其形何似。若言相<a class="t" id="0692b15"></a>應者應還。若不相應當語言。我不見如<a class="t" id="0692b16"></a>是物。若二人語俱相應。應持物著前語言。<a class="t" id="0692b17"></a>是汝等物各取去。若比丘。在僧伽藍內若<a class="t" id="0692b18"></a>舍內。若寶若寶莊飾。若自捉若教人捉。若不<a class="t" id="0692b19"></a>識囊相裹相繫相突吉羅。若解囊不看幾<a class="t" id="0692b20"></a>連綴幾未連綴幾方幾圓幾新幾故。一切突<a class="t" id="0692b21"></a>吉羅。比丘尼波逸提。式叉摩那沙彌沙彌尼<a class="t" id="0692b22"></a>突吉羅。是謂為犯。不犯者。若至僧伽藍內。<a class="t" id="0692b23"></a>若宿處。若寶若寶莊飾。若自捉若教人捉。<a class="t" id="0692b24"></a>識囊相裹相繫相解囊看知幾連綴幾未連<a class="t" id="0692b25"></a>綴幾方幾圓幾新幾故。若二人俱來索問言。<a class="t" id="0692b26"></a>汝物形何似。若語相應者還。若不相應<a class="t" id="0692b27"></a>當語言。我不見如是物。若二人語俱相應<a class="t" id="0692b28"></a>者。當持物著前語言。是汝物者持去。若是<a class="t" id="0692b29"></a>供養塔寺莊嚴具。為堅牢故收舉。如是一<a class="t" id="0692c01"></a>切無犯無犯者。最初未制戒。癡狂心亂痛惱<a class="t" id="0692c02"></a>所纏。<span class="rule-number">八十二竟</span>◎</p>
<a class="t" id="0692c03"></a>
<p class="endsection">
<span class="t-juanname">四分律卷第十八</span><a class="t" id="0692c04"></a><a class="t" id="0692c05"></a><a class="t" id="0692c06"></a></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>