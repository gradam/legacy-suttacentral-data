<!DOCTYPE html>
<html data-prev="zh-dg-bu-vb-sk39" data-next="zh-dg-bu-vb-sk41">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bu-vb-sk40">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 40</span><span class="mirror-right">應當學法四十</span>
</h1>
</div>
<p>
<a class="sc" id="1"></a>
<a class="t-linehead" id="0707a01"></a>
爾時佛在舍衛國祇樹給孤獨園。爾時有居<a class="t" id="0707a02"></a>士。請諸比丘欲設羹飯種種好食供養。即<a class="t" id="0707a03"></a>夜辦具。明日往白時到。諸比丘著衣持<span class="gaiji">鉢
<!--gaiji,缽,1[金*本],2&#x9262;,3-->
</span>
<a class="t" id="0707a04"></a>
往至其家就座而坐。居士手自斟酌飯食。<a class="t" id="0707a05"></a>時六群比丘。受食不如法。手把飯摶嚙<a class="t" id="0707a06"></a>半食。居士見已譏嫌言。此沙門釋子。不知<a class="t" id="0707a07"></a>慚愧受無厭足。食如似<span class="gaiji">猪
<!--gaiji,豬,1[狂-王+者],2&#x732A;,3-->
</span>狗駱駝驢牛烏鳥。<a class="t" id="0707a08"></a>時諸比丘聞。其中有少欲知足行頭陀樂<a class="t" id="0707a09"></a>學戒知慚愧者。嫌責已往世尊所。頭面禮<a class="t" id="0707a10"></a>足在一面坐。以此因緣具白世尊。世尊爾<a class="t" id="0707a11"></a>時以此因緣集比丘僧。無數方便如上呵<a class="t" id="0707a12"></a>責六群比丘。乃至最初犯戒已。告諸比丘<a class="t" id="0707a13"></a>言。自今已去與比丘結戒。集十句義乃至<a class="t" id="0707a14"></a>正法久住。欲說戒者當如是說。不得遺<a class="t" id="0707a15"></a>落飯食。式叉迦羅尼。是中遺落者。半入口<a class="t" id="0707a16"></a>半在手中。若比丘故作手把飯摶食半留<a class="t" id="0707a17"></a>半者。犯應懺突吉羅。以故作故。犯非威<a class="t" id="0707a18"></a>儀突吉羅。若不故作犯突吉羅。比丘尼乃<a class="t" id="0707a19"></a>至沙彌沙彌尼突吉羅。是謂為犯。不犯者。或<a class="t" id="0707a20"></a>時有如是病。噉薄餅燋飯。或時噉肉若芥<a class="t" id="0707a21"></a>甘蔗。噉菜菴婆羅果梨閻蔔果蒱桃<span class="gaiji">蘂
<!--gaiji,蕊,1[蕊/木],2&#x8602;,3-->
</span>葉<a class="t" id="0707a22"></a>心不犯。不犯者最初未制戒。癡狂心亂痛<a class="t" id="0707a23"></a>惱所纏。<span class="rule-number">四十竟</span></p>
<a class="t" id="0707a24"></a>
<p class="endsection">
<span class="t-juanname">四分律卷第二十</span><a class="t" id="0707b01"></a><a class="t" id="0707b02"></a></p>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>