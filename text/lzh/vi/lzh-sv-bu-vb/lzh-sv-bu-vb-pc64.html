<!DOCTYPE html>
<html data-prev="lzh-sv-bu-vb-pc63" data-next="lzh-sv-bu-vb-pc65">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bu-vb-pc64">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 64</span>
<span class="mirror-right">波夜提之六十四</span> </h1>
</div>
<p>
<a class="sc" id="1"></a>
<a class="t-linehead" id="0112b11"></a>
佛在舍衛國。爾時波斯匿王。有洗浴池。處<a class="t" id="0112b12"></a>處作堰。時十七群比丘共相謂言。至阿脂羅<a class="t" id="0112b13"></a>河上洗浴去來。十七群比丘中。有一比丘。<a class="t" id="0112b14"></a>得禪定故。實不樂往。為護餘人意故去。諸<a class="t" id="0112b15"></a>比丘皆到阿脂羅河岸上。脫衣入河中作<a class="t" id="0112b16"></a>種種戲。或手拍水。或倒沒。或如魚轉。或掉<a class="t" id="0112b17"></a>臂。或兩手把水。或一手。或仰浮。是洗浴<a class="t" id="0112b18"></a>處。王殿上悉得遙見。時王與末利夫人。於殿<a class="t" id="0112b19"></a>上受五欲樂。女妓自娛。時王遙見十七群<a class="t" id="0112b20"></a>比丘在水中種種戲。語末利夫人。此是汝所<a class="t" id="0112b21"></a>尊重者。於水中作如是種種<span class="gaiji">麁<!--gaiji,麤,1[色-巴+鹿],2&#x9E81;,3-->
</span>戲。夫人答言。<a class="t" id="0112b22"></a>王何以言看。此是年少耳。王何不言看摩訶<a class="t" id="0112b23"></a>迦葉舍利弗目揵連阿那律。爾時是中得禪<a class="t" id="0112b24"></a>定者。不洗在別處坐禪聞是二語。王語夫人<a class="t" id="0112b25"></a>語。聞已語餘比丘言。汝洗己足勿復更洗。當<a class="t" id="0112b26"></a>上岸著衣皆盛滿澡罐水著前結加趺坐。<a class="t" id="0112b27"></a>如是教已。即皆上岸著衣盛滿瓶水著前<a class="t" id="0112b28"></a>結加趺坐。時得定者。以神通力令瓶水各各<a class="t" id="0112b29"></a>在前空中去。令諸比丘大坐閉眼隨後而去。<a class="t" id="0112c01"></a>時末利夫人見已語王言。此是我所尊重者<a class="t" id="0112c02"></a>也。作如是行。乃至王所不見處。時夫人即<a class="t" id="0112c03"></a>遣使詣佛所。白佛言。是王常<span class="gaiji">憙<!--gaiji,,1[喜/心],2&#x6199;,3-->
</span>出比丘過罪。<a class="t" id="0112c04"></a>以此水中洗戲故。願令諸比丘莫復此中洗。<a class="t" id="0112c05"></a>佛以是事集比丘僧。知而故問十七群比丘。<a class="t" id="0112c06"></a>汝實作是事不。答言。實作世尊。佛以種種<a class="t" id="0112c07"></a>因緣訶責十七群比丘。云何名比丘。水中作<a class="t" id="0112c08"></a>種種戲。以手拍水倒沒。或如魚轉。或兩手<a class="t" id="0112c09"></a>把水。或一手。或仰浮。種種訶已語諸比丘。<a class="t" id="0112c10"></a>以十利故與比丘結戒。從今是戒應如是說。<a class="t" id="0112c11"></a>若比丘水中戲波逸提。波逸提者。煮燒覆障。<a class="t" id="0112c12"></a>若不悔過。能障礙道。是中犯者有八種。一者<a class="t" id="0112c13"></a>作喜。二者作樂。三者作笑。四者作戲。五者<a class="t" id="0112c14"></a>弄水。六者令他喜。七者令他樂。八者令他<a class="t" id="0112c15"></a>笑。若比丘欲作喜故。以手拍水波逸提。若於<a class="t" id="0112c16"></a>水中倒沒或轉如魚。或一臂兩臂浮。或身<a class="t" id="0112c17"></a>踊。或仰浮。皆波逸提。若比丘欲作樂作笑<a class="t" id="0112c18"></a>作戲弄水。令他喜令他樂令他笑故。作是種<a class="t" id="0112c19"></a>種浮戲。皆波逸提。乃至盤上有水若坐床<a class="t" id="0112c20"></a>上有水。以指畫之突吉羅。不犯者。若學浮若<a class="t" id="0112c21"></a>直渡。不犯。<span class="rule-number">六十四竟</span></p>
<a class="t" id="0112c22"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>