<!DOCTYPE html>
<html data-prev="lzh-sv-bu-vb-as2" data-next="lzh-sv-bu-vb-as4">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bu-vb-as3">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Adhikaraṇa­samatha 3</span>
<span class="mirror-right">滅諍法之三</span> </h1>
</div>
<p>
<a class="sc" id="1"></a>
<a class="t-linehead" id="0142b26"></a>
佛在王舍城。爾時長老陀驃力士子。為彌多<a class="t" id="0142b27"></a>羅比丘尼。以無根波羅夷謗故。若僧若三<a class="t" id="0142b28"></a>人二人一人。常說是事。爾時陀驃力士子。以<a class="t" id="0142c01"></a>是事語諸比丘。彌多羅比丘尼。以無根波羅<a class="t" id="0142c02"></a>夷謗我故。若僧三人二人一人。常說是事。我<a class="t" id="0142c03"></a>當云何。諸比丘以是事白佛。佛以是事集比<a class="t" id="0142c04"></a>丘僧。佛知故問陀驃力士子。汝實為彌多羅<a class="t" id="0142c05"></a>比丘尼。以無根波羅夷謗故。若僧三人二人<a class="t" id="0142c06"></a>一人。常說是事。汝向諸比丘說。我當云何。<a class="t" id="0142c07"></a>汝實爾不。答言。實爾世尊。佛言。從今聽憶<a class="t" id="0142c08"></a>念比尼法。用是憶念比尼法。僧中種種事<a class="t" id="0142c09"></a>起應滅。有三種非法憶念比尼。有三種如法<a class="t" id="0142c10"></a>憶念比尼。三種非法者。有比丘犯無殘罪。自<a class="t" id="0142c11"></a>言犯有殘罪。是比丘從僧乞憶念比尼。若僧<a class="t" id="0142c12"></a>與是比丘憶念比尼。是名非法。何以故。是人<a class="t" id="0142c13"></a>應與滅擯故。又如施越比丘。狂癡心顛倒<a class="t" id="0142c14"></a>故。多作不清淨非法不隨順道非沙門法。是<a class="t" id="0142c15"></a>人還得本心。先所作罪。若僧三人二人一人。<a class="t" id="0142c16"></a>常說是事。是人從僧乞憶念比尼。若僧與<a class="t" id="0142c17"></a>是人憶念比尼。是名非法。何以故。是人應<a class="t" id="0142c18"></a>與不癡比尼故。又如訶多比丘。無慚無愧破<a class="t" id="0142c19"></a>戒。有見聞疑罪。是人自言我有是罪。後言<a class="t" id="0142c20"></a>我無是罪。是人從僧乞憶念比尼。若僧與<a class="t" id="0142c21"></a>是人憶念比尼。是名非法。何以故。是人應與<a class="t" id="0142c22"></a>實覓比尼故。是名三非法憶念比尼。三如法<a class="t" id="0142c23"></a>者。又比丘。如陀驃比丘。為彌多羅比丘尼。<a class="t" id="0142c24"></a>無根波羅夷謗故。若僧三人二人一人。常說<a class="t" id="0142c25"></a>是事。是比丘從僧乞憶念比尼。若僧與是人<a class="t" id="0142c26"></a>憶念比尼。是名如法。何以故。是人應與憶<a class="t" id="0142c27"></a>念比尼故。又如一比丘犯罪。是罪已發露。如<a class="t" id="0142c28"></a>法悔過除滅。若僧三人二人一人。猶說是<a class="t" id="0142c29"></a>事。是比丘從僧乞憶念比尼。若僧與是人憶<a class="t" id="0143a01"></a>念比尼。是名如法。何以故。是人應與憶念比<a class="t" id="0143a02"></a>尼故。又如比丘未犯是罪。將必當犯。以是事<a class="t" id="0143a03"></a>故。若僧三人二人一人。說犯是罪。是比丘從<a class="t" id="0143a04"></a>僧乞憶念比尼。若僧與是比丘憶念比尼。是<a class="t" id="0143a05"></a>名如法。何以故。是人應與憶念比尼故。是名<a class="t" id="0143a06"></a>三如法憶念比尼。佛如是語已語諸比丘。汝<a class="t" id="0143a07"></a>等與陀驃比丘憶念比尼。若更有如是人。亦<a class="t" id="0143a08"></a>應與憶念比尼。憶念比尼法者。是陀驃比丘。<a class="t" id="0143a09"></a>應從坐起偏袒右肩脫革屣胡跪合掌言。大<a class="t" id="0143a10"></a>德僧聽。我陀驃比丘。為彌多羅比丘尼。以無<a class="t" id="0143a11"></a>根波羅夷法謗故。若僧三人二人一人。常說<a class="t" id="0143a12"></a>是事。我今從僧乞憶念比尼。若僧三人二<a class="t" id="0143a13"></a>人一人。莫復更說是事。僧憐愍故。與我憶念<a class="t" id="0143a14"></a>比尼。如是再三乞。爾時一比丘僧中唱言。大<a class="t" id="0143a15"></a>德僧聽。是陀驃比丘。為彌多羅比丘尼。以無<a class="t" id="0143a16"></a>根波羅夷法謗故。僧三人二人一人常說是<a class="t" id="0143a17"></a>事。今陀驃比丘從僧乞憶念比尼。若僧三人<a class="t" id="0143a18"></a>二人一人莫復更說是事。若僧時到僧忍聽。<a class="t" id="0143a19"></a>僧與陀驃比丘憶念比尼。若僧三人二人<a class="t" id="0143a20"></a>一人莫復更說是事。是名白。如是白四羯磨。<a class="t" id="0143a21"></a>僧與陀驃憶念比尼竟。僧忍默然故。是事<a class="t" id="0143a22"></a>如是持。得憶念比尼比丘行法者。餘比丘不<a class="t" id="0143a23"></a>應出其過罪。不應令憶念。不應從乞聽。亦不<a class="t" id="0143a24"></a>應受餘比丘乞聽。若彼從乞聽。得突吉羅。若<a class="t" id="0143a25"></a>受他聽亦得突吉羅若彼不聽。若出過罪。若<a class="t" id="0143a26"></a>令憶念。得波逸提。<span class="rule-number">三法</span></p>
<a class="t" id="0143a27"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>