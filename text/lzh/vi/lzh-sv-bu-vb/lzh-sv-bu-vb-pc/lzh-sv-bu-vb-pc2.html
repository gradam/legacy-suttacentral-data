<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bu-vb-pc2">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 2</span>
<span class="mirror-right">波夜提之二</span> </h1>
</div>
<p>
<a class="sc" id="1"></a>
<a class="t-linehead" id="0064a06"></a>
佛在王舍城。爾時六群比丘。喜<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相罵。是<a class="t" id="0064a07"></a>六群比丘與諸比丘共<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍已。便出他過形<a class="t" id="0064a08"></a>相輕喚。下賤種姓下賤名字技術作業。是時<a class="t" id="0064a09"></a>有未諍者便諍。已諍者不欲止。未出事便<a class="t" id="0064a10"></a>出。已出事不可滅。是中有比丘。少欲知足行<a class="t" id="0064a11"></a>頭陀。聞是事心不喜。種種因緣呵責。云何名<a class="t" id="0064a12"></a>比丘。喜<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相罵。共他諍已。便出其過形相<a class="t" id="0064a13"></a>輕喚。下賤種姓名字技術。是時有未諍者<a class="t" id="0064a14"></a>便諍。已諍者不欲止。未出事便出。已出事不<a class="t" id="0064a15"></a>可滅。種種因緣呵已向佛廣說。佛以是事集<a class="t" id="0064a16"></a>比丘僧。知而故問六群比丘。汝實作是事不。<a class="t" id="0064a17"></a>答言。實作世尊。佛以種種因緣呵責。云何名<a class="t" id="0064a18"></a>比丘。喜<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相罵。共他諍已。便出其過形<a class="t" id="0064a19"></a>相輕喚。下賤種姓名字技術。是時有未諍<a class="t" id="0064a20"></a>者便諍。已諍者不欲止。未出事便出。已出<a class="t" id="0064a21"></a>事不可滅。佛種種因緣呵已。說本生因緣。佛<a class="t" id="0064a22"></a>語諸比丘。過去有人有一黑牛。復有一人亦<a class="t" id="0064a23"></a>有一牛。為財物故唱言。誰牛力勝我牛者。我<a class="t" id="0064a24"></a>輸爾所物。若不如者輸我爾所物。時黑牛主<a class="t" id="0064a25"></a>聞是唱聲。答言可爾。時載重物繫牛車左。<a class="t" id="0064a26"></a>形相輕喚謂黑曲角。以杖擊之牽是車去。<a class="t" id="0064a27"></a>時牛聞是形相罵故。即失色力。不能挽重上<a class="t" id="0064a28"></a><span class="gaiji">坂<!--gaiji,阪,1[土*反],2&#x5742;,3-->
</span>。時黑牛主大輸財物。是得物人後復更唱。<a class="t" id="0064a29"></a>誰牛力勝。我輸爾所物。是時黑牛聞是唱聲。<a class="t" id="0064b01"></a>便語主言。是人何故復唱斯言。時主答曰。<a class="t" id="0064b02"></a>貪財物故復作是唱。黑牛語主。可答言爾。主<a class="t" id="0064b03"></a>言不能。所以然者。以汝弊惡牛故。大輸我<a class="t" id="0064b04"></a>物。今復作者輸我物盡。牛語主言。先在眾<a class="t" id="0064b05"></a>人前形相輕我。以下賤名喚謂黑曲角。聞惡<a class="t" id="0064b06"></a>名故即失色力。是故不能挽重上<span class="gaiji">坂<!--gaiji,阪,1[土*反],2&#x5742;,3-->
</span>。今授主<a class="t" id="0064b07"></a>語。莫出惡言。在他前時便語我言。汝犢子時<a class="t" id="0064b08"></a>刺入<span class="gaiji">脚<!--gaiji,腳,1[腳-谷+去],2&#x811A;,3-->
</span>中。自看是刺欲得出故。角入地中故<a class="t" id="0064b09"></a>曲。汝是好黑大牛。生來良吉角廣且直。主<a class="t" id="0064b10"></a>受牛語。即便洗刷麻油塗角。著好華鬘繫車<a class="t" id="0064b11"></a>右邊。柔軟愛語。大吉黑牛廣角大力。牽是<a class="t" id="0064b12"></a>車去。是牛聞是柔軟愛語故。即得色力牽重<a class="t" id="0064b13"></a>上<span class="gaiji">坂<!--gaiji,阪,1[土*反],2&#x5742;,3-->
</span>。時黑牛主。先所失物更再三倍得。是<a class="t" id="0064b14"></a>牛主得大利已。心甚歡喜。即說偈言。</p>
<a class="t" id="0064b15"></a>
<blockquote class="gatha">
<p>
<a class="sc" id="2"></a>
載重入深轍　　隨我語能去<a class="t" id="0064b16"></a><br>
是故應軟語　　不應出惡言<a class="t" id="0064b17"></a><br>
軟語有色力　　是牛能牽重<a class="t" id="0064b18"></a><br>
我獲大財物　　身心得喜樂</p>
<a class="t" id="0064b19"></a>
</blockquote>
<p>
<a class="sc" id="3"></a>
<a class="t-linehead" id="0064b19"></a>
佛語諸比丘。畜生聞形相語尚失色力。何況<a class="t" id="0064b20"></a>於人。時佛以種種因緣呵已語諸比丘。以十<a class="t" id="0064b21"></a>利故與諸比丘結戒。從今是戒應如是說。若<a class="t" id="0064b22"></a>比丘形相他者。波夜提。波夜提者。煮燒覆<a class="t" id="0064b23"></a>障。若不悔過能障閡道。是中犯者。有八種。<a class="t" id="0064b24"></a>謂種技作犯病相煩惱罵種者。若比丘往語<a class="t" id="0064b25"></a>剎利子比丘言。汝剎利種。用出家受戒為。輕<a class="t" id="0064b26"></a>毀心故。一一語突吉羅。又比丘往語婆羅門<a class="t" id="0064b27"></a>子比丘言。汝婆羅門種。用出家受戒為。輕毀<a class="t" id="0064b28"></a>心故。一一語突吉羅。又比丘往語估客子比<a class="t" id="0064b29"></a>丘言。汝估客種。用出家受戒為。輕毀心故。<a class="t" id="0064c01"></a>一一語中突吉羅。又比丘往語鍛師子比丘<a class="t" id="0064c02"></a>言。汝鍛師種。用出家受戒為。輕毀心故。一<a class="t" id="0064c03"></a>一語波夜提。又比丘往語木師子比丘言。汝<a class="t" id="0064c04"></a>木師種。用出家受戒為。輕毀心故。一一語波<a class="t" id="0064c05"></a>夜提。又比丘往語陶師子比丘言。汝陶師種。<a class="t" id="0064c06"></a>用出家受戒為。輕毀心故。一一語波夜提。<a class="t" id="0064c07"></a>若比丘往語皮師子比丘言。汝皮師種。用<a class="t" id="0064c08"></a>出家受戒為。輕毀心故。一一語波夜提。又<a class="t" id="0064c09"></a>比丘往語竹師子比丘言。汝竹師種。用出家<a class="t" id="0064c10"></a>受戒為。輕毀心故。一一語波夜提。又比丘<a class="t" id="0064c11"></a>往語剃毛髮師子比丘言。汝剃毛髮師種。用<a class="t" id="0064c12"></a>出家受戒為。輕毀心故。一一語波夜提。又比<a class="t" id="0064c13"></a>丘往語旃陀羅子比丘言。汝旃陀羅種。用出<a class="t" id="0064c14"></a>家受戒為。輕毀心故。一一語波夜提。是名為<a class="t" id="0064c15"></a>種。技者。若比丘往語剎利子比丘言。汝剎利<a class="t" id="0064c16"></a>種。用出家受戒為。汝應學乘象馬乘車輦輿。<a class="t" id="0064c17"></a>學捉刀楯弓箭。學捉鐵鉤。學擲網羅。學入<a class="t" id="0064c18"></a>陣出陣。如是種種剎利技術汝應學。輕毀心<a class="t" id="0064c19"></a>故。一一語突吉羅罪。又比丘往語婆羅門子<a class="t" id="0064c20"></a>比丘言。汝婆羅門種。用出家受戒為。汝應<a class="t" id="0064c21"></a>學圍陀經亦教他學。自作天祠亦教他作。學<a class="t" id="0064c22"></a>飲食<span class="gaiji">呪<!--gaiji,咒,1[口*兄],2&#x546A;,3-->
</span>蛇<span class="gaiji">呪<!--gaiji,咒,1[口*兄],2&#x546A;,3-->
</span>疾行<span class="gaiji">呪<!--gaiji,咒,1[口*兄],2&#x546A;,3-->
</span>劬羅<span class="gaiji">呪<!--gaiji,咒,1[口*兄],2&#x546A;,3-->
</span>揵陀羅<span class="gaiji">呪<!--gaiji,咒,1[口*兄],2&#x546A;,3-->
</span>。如是<a class="t" id="0064c23"></a>種種婆羅門技術汝應學。輕毀心故。一一語<a class="t" id="0064c24"></a>突吉羅。又比丘往語估客子比丘言。汝估<a class="t" id="0064c25"></a>客種。用出家受戒為。汝應學書算數印相。學<a class="t" id="0064c26"></a>知金銀相絲綿繒綵。學坐金肆銀肆客作肆<a class="t" id="0064c27"></a>銅肆珠肆。如是種種估客技術汝應學。輕毀<a class="t" id="0064c28"></a>心故。一一語突吉羅。又比丘往語鍛師子比<a class="t" id="0064c29"></a>丘言。汝鍛師種。用出家受戒為。汝應學作<a class="t" id="0065a01"></a>釧鉡鎖鼎。<span class="gaiji">鏊<!--gaiji,鏊,1[金*敖],2&#x28AFC;,3-->
</span>鏵鍬钁。斧<span class="gaiji">矟<!--gaiji,槊,1[矛*肖],2&#x77DF;,3-->
</span>大刀小刀。<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="0065a02"></a>
拘<span class="gaiji">鉢<!--gaiji,缽,1[金*本],2&#x9262;,3-->
</span>多羅。半拘<span class="gaiji">鉢<!--gaiji,缽,1[金*本],2&#x9262;,3-->
</span>多羅。大揵鎡小犍<a class="t" id="0065a03"></a>鎡。剃刀針鉤鎖鑰。如是種種鍛師技術汝應<a class="t" id="0065a04"></a>學。輕毀心故。一一語波夜提。又比丘往語木<a class="t" id="0065a05"></a>師子比丘言。汝木師種。用出家受戒為。汝應<a class="t" id="0065a06"></a>學作機關木人若男若女。學作盆盂耬犁<a class="t" id="0065a07"></a>車乘輦輿。如是種種木師技術汝應學。輕毀<a class="t" id="0065a08"></a>心故。一一語波夜提。又比丘往語陶師子比<a class="t" id="0065a09"></a>丘言。汝陶師種。用出家受戒為。汝應學知土<a class="t" id="0065a10"></a>相取土調泥著水多少。學轉輪作盆瓶釜蓋。<a class="t" id="0065a11"></a>大<span class="gaiji">鉢<!--gaiji,缽,1[金*本],2&#x9262;,3-->
</span>拘<span class="gaiji">鉢<!--gaiji,缽,1[金*本],2&#x9262;,3-->
</span>多羅。半拘<span class="gaiji">鉢<!--gaiji,缽,1[金*本],2&#x9262;,3-->
</span>多羅。大揵鎡小揵<a class="t" id="0065a12"></a>鎡。如是種種陶師技術汝應學。輕毀心故。<a class="t" id="0065a13"></a>一一語波夜提。又比丘往語皮師子比丘言。<a class="t" id="0065a14"></a>汝皮師種。用出家受戒為。汝應學知皮相漬<a class="t" id="0065a15"></a>皮堅軟裁割縫連作富羅革屣。學治浸皮摩<a class="t" id="0065a16"></a><span class="gaiji">剗<!--gaiji,鏟,1[利-禾+戔],2&#x5257;,3-->
</span>皮知皮表裏。學作鞍勒鞭<span class="gaiji">［革＊必］<!--gaiji,,1[革*必],2&#x4A5B;,3-->
</span>。如是種種<a class="t" id="0065a17"></a>皮師技術汝應學。輕毀心故。一一語波夜提。<a class="t" id="0065a18"></a>又比丘往語竹師子比丘言。汝竹師種。用出<a class="t" id="0065a19"></a>家受戒為。汝應學知竹葦相浸竹堅軟。學破<a class="t" id="0065a20"></a>學屈學作<span class="gaiji">矟<!--gaiji,槊,1[矛*肖],2&#x77DF;,3-->
</span>箭扇蓋箱簞。如是種種竹師技<a class="t" id="0065a21"></a>術汝應學。輕毀心故。一一語波夜提。又比丘<a class="t" id="0065a22"></a>往語剃毛師子比丘言。汝剃毛師種。用出<a class="t" id="0065a23"></a>家受戒為。汝應學知留頂上周羅髮。學剃鬚<a class="t" id="0065a24"></a>剃腋下毛剪爪甲鑷鼻毛。如是種種剃毛師<a class="t" id="0065a25"></a>技術汝應學。輕毀心故。一一語波夜提。又比<a class="t" id="0065a26"></a>丘往語旃陀羅子比丘言。汝旃陀羅種。用出<a class="t" id="0065a27"></a>家受戒為。汝應學截人手足耳鼻頭持著木<a class="t" id="0065a28"></a>上。學擔死人出燒。如是種種旃陀羅技術汝<a class="t" id="0065a29"></a>應學。輕毀心故。一一語波夜提。是名為技。作<a class="t" id="0065b01"></a>者。若比丘往語剎利子比丘言。汝剎利種。用<a class="t" id="0065b02"></a>出家受戒為。汝應學乘象馬輦輿捉刀楯弓<a class="t" id="0065b03"></a>箭擲鉤網羅入陣出陣。如是種種剎利事汝<a class="t" id="0065b04"></a>應作。輕毀心故。一一語突吉羅。又比丘往<a class="t" id="0065b05"></a>語婆羅門子比丘言。汝婆羅門種。用出家受<a class="t" id="0065b06"></a>戒為。汝應讀圍陀經亦應教他人讀。自作<a class="t" id="0065b07"></a>天祠亦教他作。讀飲食<span class="gaiji">呪<!--gaiji,咒,1[口*兄],2&#x546A;,3-->
</span>蛇<span class="gaiji">呪<!--gaiji,咒,1[口*兄],2&#x546A;,3-->
</span>疾行<span class="gaiji">呪<!--gaiji,咒,1[口*兄],2&#x546A;,3-->
</span>劬羅<a class="t" id="0065b08"></a><span class="gaiji">呪<!--gaiji,咒,1[口*兄],2&#x546A;,3-->
</span>揵陀羅<span class="gaiji">呪<!--gaiji,咒,1[口*兄],2&#x546A;,3-->
</span>。如是種種婆羅門事汝應作。輕<a class="t" id="0065b09"></a>毀心故。一一語突吉羅。又比丘往語估客子<a class="t" id="0065b10"></a>比丘言。汝估客種。用出家受戒為。汝應坐<a class="t" id="0065b11"></a>金肆銀肆銅肆客作肆珠肆。如是種種估客<a class="t" id="0065b12"></a>事汝應作。輕毀心故。一一語突吉羅。又比丘<a class="t" id="0065b13"></a>往語鍛師子比丘言。汝鍛師種。用出家受戒<a class="t" id="0065b14"></a>為。汝應作釧鉡鎖鼎。<span class="gaiji">鏊<!--gaiji,鏊,1[金*敖],2&#x28AFC;,3-->
</span>鏵鍬钁斧<span class="gaiji">矟<!--gaiji,槊,1[矛*肖],2&#x77DF;,3-->
</span>大<a class="t" id="0065b15"></a>刀小刀。<span class="gaiji">鉢<!--gaiji,缽,1[金*本],2&#x9262;,3-->
</span>拘<span class="gaiji">鉢<!--gaiji,缽,1[金*本],2&#x9262;,3-->
</span>多羅半拘<span class="gaiji">鉢<!--gaiji,缽,1[金*本],2&#x9262;,3-->
</span>多羅。大揵鎡<a class="t" id="0065b16"></a>小揵鎡剃刀針鉤鎖鑰。如是種種鍛師事汝<a class="t" id="0065b17"></a>應作。輕毀心故。一一語波夜提。又比丘往語<a class="t" id="0065b18"></a>木師子比丘言。汝木師種。用出家受戒為。汝<a class="t" id="0065b19"></a>應作機關木人盆盂耬犁車乘輦輿。如是<a class="t" id="0065b20"></a>種種木師事汝應作。輕毀心故。一一語波夜<a class="t" id="0065b21"></a>提。又比丘往語陶師子比丘言。汝陶師種。用<a class="t" id="0065b22"></a>出家受戒為。汝應取土調泥。轉輪作盆瓶甕<a class="t" id="0065b23"></a>釜蓋。大<span class="gaiji">鉢<!--gaiji,缽,1[金*本],2&#x9262;,3-->
</span>拘<span class="gaiji">鉢<!--gaiji,缽,1[金*本],2&#x9262;,3-->
</span>多羅。半拘<span class="gaiji">鉢<!--gaiji,缽,1[金*本],2&#x9262;,3-->
</span>多羅。大揵<a class="t" id="0065b24"></a>鎡小揵鎡。如是種種陶師事汝應作。輕毀<a class="t" id="0065b25"></a>心故。一一語波夜提。又比丘往語皮師子比<a class="t" id="0065b26"></a>丘言。汝皮師種。用出家受戒為。汝應取皮<a class="t" id="0065b27"></a>浸治割截連縫。作富羅革屣鞍勒鞭<span class="gaiji">［革＊必］<!--gaiji,,1[革*必],2&#x4A5B;,3-->
</span>。如是<a class="t" id="0065b28"></a>種種皮師事汝應作。輕毀心故。一一語波夜<a class="t" id="0065b29"></a>提。又比丘往語竹師子比丘言。汝竹師種。用<a class="t" id="0065c01"></a>出家受戒為。汝應破竹葦作<span class="gaiji">矟<!--gaiji,槊,1[矛*肖],2&#x77DF;,3-->
</span>作箭扇蓋箱<a class="t" id="0065c02"></a>簞。如是種種竹師事汝應作。輕毀心故。一一<a class="t" id="0065c03"></a>語波夜提。又比丘往語剃毛師子比丘言。汝<a class="t" id="0065c04"></a>剃毛師種。用出家受戒為。汝應剃毛鬚髮。剃<a class="t" id="0065c05"></a>腋下毛。剪爪甲鑷鼻毛。如是種種剃毛師事<a class="t" id="0065c06"></a>汝應作。輕毀心故。一一語波夜提。又比丘往<a class="t" id="0065c07"></a>語旃陀羅子比丘言。汝旃陀羅種。用出家受<a class="t" id="0065c08"></a>戒為。汝應斷人手足耳鼻頭。持著木上擔死<a class="t" id="0065c09"></a>人出燒。如是種種旃陀羅事汝應作。輕毀心<a class="t" id="0065c10"></a>故。一一語波夜提。是名為作。犯者。若比丘<a class="t" id="0065c11"></a>往語餘比丘言。汝犯罪人。用出家受戒為。汝<a class="t" id="0065c12"></a>犯僧伽婆尸沙。犯波夜提。犯波羅提提舍尼<a class="t" id="0065c13"></a>突吉羅。輕毀心故。一一語波夜提。是名為<a class="t" id="0065c14"></a>犯。病者。若比丘語餘比丘言。汝惡疾病人。<a class="t" id="0065c15"></a>用出家受戒為。汝有癩病癰病白癩病乾病<a class="t" id="0065c16"></a>痟病鬼病。輕毀心故。一一語波夜提。是名為<a class="t" id="0065c17"></a>病。相者。若比丘往語餘比丘言。汝惡相人。用<a class="t" id="0065c18"></a>出家受戒為。汝捲手兀手癭癖左作臂似鳥<a class="t" id="0065c19"></a>翅。輕毀心故。一一語波夜提。是名為相。煩<a class="t" id="0065c20"></a>惱者。若比丘往語餘比丘言。汝重煩惱人用<a class="t" id="0065c21"></a>出家受戒為。汝多欲多瞋多癡喜憂惱輕毀<a class="t" id="0065c22"></a>心故。一一語波夜提。是名煩惱。罵者。若比<a class="t" id="0065c23"></a>丘往語餘比丘言。汝喜罵人。用出家受戒為。<a class="t" id="0065c24"></a>汝作二種罵罵他。一者白衣罵。二者出家<a class="t" id="0065c25"></a>罵。令心苦惱。輕毀心故。一一語波夜提。是<a class="t" id="0065c26"></a>名為罵。若比丘以是八種語語餘比丘。輕<a class="t" id="0065c27"></a>毀心故。波夜提。除是八種。若以餘事輕毀<a class="t" id="0065c28"></a>比丘者。突吉羅。若除比丘以八種輕毀餘人<a class="t" id="0065c29"></a>者。突吉羅。<span class="rule-number">二事竟</span></p>
<a class="t" id="0066a01"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>