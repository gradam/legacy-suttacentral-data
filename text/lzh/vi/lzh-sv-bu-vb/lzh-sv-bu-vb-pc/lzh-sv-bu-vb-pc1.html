<!DOCTYPE html>
<html data-prev="lzh-sv-bu-vb-29cases" data-next="lzh-sv-bu-vb-pc2">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bu-vb-pc1">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 1</span>
<span class="mirror-right">波夜提之一</span> </h1>
</div>
<a class="t-juannumber" id="juan-9"></a>
<a class="t" id="0063b09"></a><a class="t" id="0063b10"></a><a class="t" id="0063b11"></a><a class="t" id="0063b12"></a>
<p class="suttainfo">
<span class="t-juanname">十誦律卷第九<span class="t-note">（二誦之三）</span></span><a class="t" id="0063b13"></a><a class="t" id="0063b14"></a><br>
<span class="t-byline">後秦北印度三藏弗若多羅譯</span><a class="t" id="0063b15"></a><br>
<span class="t-headname">明九十波夜提法之一</span></p>
<a class="t" id="0063b16"></a>
<p>
<a class="sc" id="1"></a>
<a class="t-linehead" id="0063b16"></a>
佛在舍衛國。爾時南天竺有論議師。以銅鍱<a class="t" id="0063b17"></a>鍱腹頭上然火來入舍衛國。時人問言。汝<a class="t" id="0063b18"></a>何因緣爾。答言。我智慧多。恐腹裂故。汝頭<a class="t" id="0063b19"></a>上何以著火。欲照闇故。語言。癡婆羅門。日<a class="t" id="0063b20"></a>照天下。何以言闇。答言。汝等不知。闇有二<a class="t" id="0063b21"></a>種。一者無日月火燭。二者愚癡無智慧明。諸<a class="t" id="0063b22"></a>人言。汝未見訶哆釋子比丘。故敢作是語。若<a class="t" id="0063b23"></a>見共語者。日出則闇。夜則日出。時城內人<a class="t" id="0063b24"></a>民。即喚訶哆釋子比丘。欲令共論。時訶哆聞<a class="t" id="0063b25"></a>之心愁。不得已而來入城道中。見二羝羊共<a class="t" id="0063b26"></a><span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>。即因取相作是念。一羊是婆羅門。一羊是<a class="t" id="0063b27"></a>我。是我者<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>則不如。見已轉更愁憂。前行又<a class="t" id="0063b28"></a>見二牛共<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>。復作是念。一牛是婆羅門。一牛<a class="t" id="0063b29"></a>是我。是我者即復不如。又前行復見二人相<a class="t" id="0063c01"></a>撲。作是念。一是婆羅門。一是我。我者即復<a class="t" id="0063c02"></a>不如。欲入論處。見一女人持滿。瓶水水瓶即<a class="t" id="0063c03"></a>破。復作是念。我見諸不吉相。將無不如。不<a class="t" id="0063c04"></a>得已。便前入舍。見是論師婆羅門眼口相貌。<a class="t" id="0063c05"></a>自知不如愁憂更甚。適坐須臾。諸人便言可<a class="t" id="0063c06"></a>共論議。答言。我今小不安隱。須待明日。作<a class="t" id="0063c07"></a>是語已便還宿處。至後夜時即向王舍城。明<a class="t" id="0063c08"></a>旦城中人集。久待不來。知時已過。自到祇<a class="t" id="0063c09"></a>桓推尋求之。餘比丘言。訶哆釋子即後夜<a class="t" id="0063c10"></a>時持衣<span class="gaiji">鉢<!--gaiji,缽,1[金*本],2&#x9262;,3-->
</span>去。諸城內人聞已種種呵責。云何<a class="t" id="0063c11"></a>名比丘。故妄語。一人語二人。二人語三人。如<a class="t" id="0063c12"></a>是展轉惡名流布滿舍衛城。是中有比丘。少<a class="t" id="0063c13"></a>欲知足行頭陀。著衣持<span class="gaiji">鉢<!--gaiji,缽,1[金*本],2&#x9262;,3-->
</span>入城乞食。聞是事<a class="t" id="0063c14"></a>心不喜。食已向佛廣說。佛以是事集比丘僧。<a class="t" id="0063c15"></a>以種種因緣呵責。云何名比丘。故妄語。種種<a class="t" id="0063c16"></a>呵已語諸比丘。以十利故與諸比丘結戒。從<a class="t" id="0063c17"></a>今是戒應如是說。若比丘故妄語者。波夜提。<a class="t" id="0063c18"></a>故妄語者。知是事不爾。誑他故異說。波夜<a class="t" id="0063c19"></a>提者。是罪名燒煮覆障。若不悔過。能障閡<a class="t" id="0063c20"></a>道。是中犯者。有五種。有妄語入突吉羅。有<a class="t" id="0063c21"></a>入波夜提。有入偷蘭遮。有入僧伽婆尸沙。有<a class="t" id="0063c22"></a>入波羅夷。有入波羅夷者。自知無聖法。語<a class="t" id="0063c23"></a>人言。我有聖法。是名入波羅夷。入僧伽婆尸<a class="t" id="0063c24"></a>沙者。以無根四波羅夷法。謗他比丘故。入<a class="t" id="0063c25"></a>偷蘭遮者。不具足波羅夷妄語。亦不具足僧<a class="t" id="0063c26"></a>伽婆尸沙妄語故。入波夜提者。若比丘以無<a class="t" id="0063c27"></a>根僧伽婆尸沙。謗他比丘故。入突吉羅者。除<a class="t" id="0063c28"></a>四種妄語。餘妄語犯突吉羅。若比丘不見事<a class="t" id="0063c29"></a>言見。波夜提。若見言不見。波夜提。若見謂<a class="t" id="0064a01"></a>不見。語他言見。波夜提。若不見謂見。語他<a class="t" id="0064a02"></a>言不見。波夜提。若見已疑。為見不見。語他<a class="t" id="0064a03"></a>言不見。波夜提。若不見疑。為見不見。語他<a class="t" id="0064a04"></a>言見。波夜提。聞覺知亦如是。若隨心想說<a class="t" id="0064a05"></a>不犯。<span class="rule-number">一事竟</span></p>
<a class="t" id="0064a06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>