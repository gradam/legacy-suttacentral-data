<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bu-vb-pc82">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 82</span>
<span class="mirror-right">波夜提之八十二</span> </h1>
</div>
<a class="t-juannumber" id="juan-18"></a>
<a class="t" id="0124c04"></a><a class="t" id="0124c05"></a><a class="t" id="0124c06"></a>
<p class="suttainfo">
<span class="t-juanname">十誦律卷第十八<span class="t-note">（第三誦之五）</span><a class="t" id="0124c07"></a><a class="t" id="0124c08"></a></span><br>
<span class="t-byline">後秦北印度三藏弗若多羅譯</span><a class="t" id="0124c09"></a><br>
<span class="t-headname">九十波逸提之十</span></p>
<a class="t" id="0124c10"></a>
<p>
<a class="sc" id="1"></a>
<a class="t-linehead" id="0124c10"></a>
佛在舍衛國。爾時波斯匿王作是法。若佛在<a class="t" id="0124c11"></a>祇洹。我當日日自往奉見。爾時波斯匿王。聞<a class="t" id="0124c12"></a>佛在祇洹。即<span class="gaiji">勅<!--gaiji,敕,1[束*力],2&#x52C5;,3-->
</span>人民掃除祇洹。皆令淨潔我<a class="t" id="0124c13"></a>欲見佛。受<span class="gaiji">勅<!--gaiji,敕,1[束*力],2&#x52C5;,3-->
</span>掃灑除<span class="gaiji">却<!--gaiji,卻,1[去*ㄗ],2&#x5374;,3-->
</span>眾人。唯有一人。著故<a class="t" id="0124c14"></a>弊衣在佛前坐聽法。敬難佛故不敢驅去。<a class="t" id="0124c15"></a>使者白王。我已掃除祇洹淨潔。唯有一人。著<a class="t" id="0124c16"></a>弊故衣近佛坐聽法。我等敬難佛故不敢<a class="t" id="0124c17"></a>驅<span class="gaiji">却<!--gaiji,卻,1[去*ㄗ],2&#x5374;,3-->
</span>。王言。一人著弊故衣在佛前坐。當何<a class="t" id="0124c18"></a>所能即<span class="gaiji">勅<!--gaiji,敕,1[束*力],2&#x52C5;,3-->
</span>御者。駕乘調車我欲見佛即嚴駕<a class="t" id="0124c19"></a>車。往白王言。已嚴駕善車。王自知時。王即<a class="t" id="0124c20"></a>上車。出舍衛城往詣祇洹。至下乘處步入祇<a class="t" id="0124c21"></a>洹。爾時大眾遙見王來。皆起迎王。有一須達<a class="t" id="0124c22"></a>居士佛邊聽法。恭敬佛故不起迎王。王即瞋<a class="t" id="0124c23"></a>言。此是何人。著弊故衣在佛前坐見我不起。<a class="t" id="0124c24"></a>我是澆頂大王。我境界中得自在。無死罪<a class="t" id="0124c25"></a>者能殺。有死罪者能放。以敬佛故瞋不出口。<a class="t" id="0124c26"></a>直詣佛所頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>坐一面。佛為種種<a class="t" id="0124c27"></a>說法示教利喜。不入王心。瞋是人故。諸佛常<a class="t" id="0124c28"></a>法。不為不一心人說法。佛即問王。何故以<a class="t" id="0124c29"></a>二心聽法。王言。世尊。此是何小人。著弊故<a class="t" id="0125a01"></a>衣在佛前坐。見我來不起立迎。我於國中得<a class="t" id="0125a02"></a>自在。無死罪者能殺。有死罪者能放。須達居<a class="t" id="0125a03"></a>士言。大王不知耶。我於佛前坐聽法。恭敬<a class="t" id="0125a04"></a>佛故不起迎王。無有憍慢。王時大羞小退一<a class="t" id="0125a05"></a>面。問諸大臣。此是何人。著弊故衣在佛前<a class="t" id="0125a06"></a>坐。不起迎我。諸大臣言。大王。此名須達<a class="t" id="0125a07"></a>居士。是佛弟子得阿那含道。在佛前坐聽法。<a class="t" id="0125a08"></a>敬佛故不起。無憍慢心。王聞是語瞋心小<a class="t" id="0125a09"></a>息。便作是念。佛法大力。令人心大得無畏<a class="t" id="0125a10"></a>力。我今何不令諸夫人受學佛法令得大心。<a class="t" id="0125a11"></a>時王語諸夫人。使從比丘受學經法。諸比丘<a class="t" id="0125a12"></a>不欲教授。作是言。佛未聽我等教諸夫人法。<a class="t" id="0125a13"></a>是事白佛。佛言。從今聽比丘教授諸夫人法。<a class="t" id="0125a14"></a>時諸夫人各各自請經師。有夫人請舍利弗<a class="t" id="0125a15"></a>者。有請目連者。有請阿那律者。時末利夫<a class="t" id="0125a16"></a>人。請迦留陀夷為師。爾時諸夫人次第直宿<a class="t" id="0125a17"></a>於王。時末利夫人。下著珠網衣。上著磨貝<a class="t" id="0125a18"></a>衣。內身露現。如共王宿時。即著是衣出。在<a class="t" id="0125a19"></a>中庭床上坐。爾時迦留陀夷地曉時。著衣持<a class="t" id="0125a20"></a><span class="gaiji">鉢<!--gaiji,缽,1[金*本],2&#x9262;,3-->
</span>入王宮。至門下立彈指。末利夫人看見師<a class="t" id="0125a21"></a>來。便言師入。即生慚羞。胡跪而坐不得起。<a class="t" id="0125a22"></a>迦留陀夷見已亦羞。還出到祇洹中。以是事<a class="t" id="0125a23"></a>向諸比丘說。諸比丘以是事向佛廣說。佛語<a class="t" id="0125a24"></a>諸比丘。若如是過失及過是過失。皆由數入<a class="t" id="0125a25"></a>王家故。佛言。若比丘入王家有十種過失。何<a class="t" id="0125a26"></a>等十。若王與夫人共坐。比丘來入。爾時夫人<a class="t" id="0125a27"></a>見比丘或笑。比丘見夫人或笑。爾時王作是<a class="t" id="0125a28"></a>念。如夫人見比丘笑。比丘見夫人笑。此比丘<a class="t" id="0125a29"></a>必起惡業。是名第一過失。復次王共夫人<a class="t" id="0125b01"></a>宿。不自憶念。是夫人或出外住。行還有娠。<a class="t" id="0125b02"></a>時王見比丘入出。王作是念。是夫人出外。比<a class="t" id="0125b03"></a>丘數入出。必共起惡業。是名第二過失。復次<a class="t" id="0125b04"></a>王家失五寶若似五寶。王見比丘入出。是中<a class="t" id="0125b05"></a>必當起惡業。是第三過失。復次王祕密語<a class="t" id="0125b06"></a>論事。或有內鬼神。持外唱說。王作是念。如<a class="t" id="0125b07"></a>此密語外人得聞。是比丘常入出。必是比丘<a class="t" id="0125b08"></a>所傳。是名第四過失。復次王欲殺王子。或時<a class="t" id="0125b09"></a>王子欲殺王。是中有不喜者。謂比丘所作。作<a class="t" id="0125b10"></a>是念。我寧莫與比丘共事。是第五第六過<a class="t" id="0125b11"></a>失。復次王欲遷小為大。或欲退大為小。是中<a class="t" id="0125b12"></a>有不喜者。謂比丘所作。作是念。我寧莫與比<a class="t" id="0125b13"></a>丘共事。是名第七第八過失。復次王大嚴<a class="t" id="0125b14"></a>駕幢幡鳴鼓。若乘象馬輦輿出驅人遠道。是<a class="t" id="0125b15"></a>中有不愛比丘者。見比丘在王邊。必謂是比<a class="t" id="0125b16"></a>丘所作。作是念。我寧莫與比丘共事。是名第<a class="t" id="0125b17"></a>九過失。復次王滅敵國。敵國調伏時。應死者<a class="t" id="0125b18"></a><span class="gaiji">勅<!--gaiji,敕,1[束*力],2&#x52C5;,3-->
</span>殺。又唱莫殺。是中不喜者言。我寧莫與<a class="t" id="0125b19"></a>比丘共事。是名第十過失。佛語諸比丘。諸<a class="t" id="0125b20"></a>王家多有象兵馬兵車兵步兵。是家中與白<a class="t" id="0125b21"></a>衣相宜。非比丘所宜。種種因緣呵責入王家<a class="t" id="0125b22"></a>已。語諸比丘。以十利故與比丘結戒。從今<a class="t" id="0125b23"></a>是戒應如是說。若比丘水澆頂剎利王家。夜<a class="t" id="0125b24"></a>未過未藏寶。若過門闑及闑處。波逸提。王<a class="t" id="0125b25"></a>者。剎利種受水澆頂受王職。是名為王剎<a class="t" id="0125b26"></a>利澆頂。若婆羅門若居士乃至女人。受是澆<a class="t" id="0125b27"></a>頂王職。亦名為王剎利澆頂。夜未過者王未<a class="t" id="0125b28"></a>出故。夫人未入故。未藏寶者。未藏莊嚴具。<a class="t" id="0125b29"></a>未舉藏故。門闑者門中相。闑處者。是門中地<a class="t" id="0125c01"></a>可安闑處。波逸提者。煮燒覆障。若不悔過能<a class="t" id="0125c02"></a>障礙道。是中犯者。王未出夫人未入未藏寶。<a class="t" id="0125c03"></a>爾時比丘入王門。得波逸提。若王雖出夫人<a class="t" id="0125c04"></a>未入未藏寶。爾時比丘入王門。得波逸提。若<a class="t" id="0125c05"></a>王出夫人入未藏寶。比丘爾時入王門。得波<a class="t" id="0125c06"></a>逸提。若王出夫人已入已藏寶物。比丘爾<a class="t" id="0125c07"></a>時入王內門不犯。佛在俱舍彌國。爾時優<a class="t" id="0125c08"></a>填王千夫人。五百人為一部。舍彌婆提為一<a class="t" id="0125c09"></a>部首。阿奴跋摩為一部首。是中舍彌婆提<a class="t" id="0125c10"></a>所領五百人。善好有功德。阿奴跋摩所領五<a class="t" id="0125c11"></a>百人。惡邪不善。爾時優填王有小國反叛。王<a class="t" id="0125c12"></a>作是念。我當留誰鎮後令無惡事自往破賊。<a class="t" id="0125c13"></a>王作是念。摩揵提婆羅門利根有威德。是我<a class="t" id="0125c14"></a>婦父。我當留鎮後自往破賊。我於是人無有<a class="t" id="0125c15"></a>惡事後無憂悔。王作是念已。即令婆羅門鎮<a class="t" id="0125c16"></a>城。自往破賊。時諸城邑聚落名聲流布。王令<a class="t" id="0125c17"></a>摩揵提婆羅門守城。後日早起百千種人。在<a class="t" id="0125c18"></a>婆羅門門下。有立讚歎者。有稱吉者。有合<a class="t" id="0125c19"></a>掌恭敬禮拜者。有餉象馬車乘牛羊駝驢<a class="t" id="0125c20"></a>者。有餉金銀琉璃硨<span class="gaiji">璖<!--gaiji,璩,1[王*渠],2&#x7496;,3-->
</span>瑪<span class="gaiji">碯<!--gaiji,瑙,1[瑙-王+石],2&#x78AF;,3-->
</span>者。摩揵提婆羅<a class="t" id="0125c21"></a>門作是念。我得如是富貴勢力者。皆是我女<a class="t" id="0125c22"></a>力故。我當以何報是女。若與金銀琉璃硨<span class="gaiji">璩<!--gaiji,璩,1[(王*巨)/木],2&#x249B2;,3-->
</span>
<a class="t" id="0125c23"></a>
瑪<span class="gaiji">碯<!--gaiji,瑙,1[瑙-王+石],2&#x78AF;,3-->
</span>者宮中不少。女人所有怨嫉憂毒無過<a class="t" id="0125c24"></a>對婦。若令舍彌婆提五百夫人死者。乃當報<a class="t" id="0125c25"></a>女恩。我何故不殺。今不可直殺。當作方<a class="t" id="0126a01"></a>便火燒殺之。作是念已。遣使語舍彌婆提<a class="t" id="0126a02"></a>夫人。汝如我女無異。若須蘇油薪草材木樹<a class="t" id="0126a03"></a>皮松明。遣人來取。即<span class="gaiji">勅<!--gaiji,敕,1[束*力],2&#x52C5;,3-->
</span>所典。舍彌婆提夫<a class="t" id="0126a04"></a>人遣人來。索蘇油薪草兩三倍與。受教言爾。<a class="t" id="0126a05"></a>女人性貪<span class="gaiji">憙<!--gaiji,,1[喜/心],2&#x6199;,3-->
</span>集財物。以易得故多取積聚。滿<a class="t" id="0126a06"></a>宮房舍<span class="gaiji">窓<!--gaiji,窗,1[穴/ㄙ/心],2&#x7A93;,3-->
</span>向欄楯諸樓閣間及床榻下。諸瓮<a class="t" id="0126a07"></a>甕器皆悉盛滿。摩揵提婆羅門。知火具已<a class="t" id="0126a08"></a>多。<span class="gaiji">勅<!--gaiji,敕,1[束*力],2&#x52C5;,3-->
</span>閉宮門放火燒之。即時人民聞王宮<a class="t" id="0126a09"></a>中失火。畏王刀力鞭杖力瞋力故。多人俱<a class="t" id="0126a10"></a>集欲破門入。摩揵提婆羅門深惡心故。作是<a class="t" id="0126a11"></a>念。若人民破門入者。或能滅火令不燒死。作<a class="t" id="0126a12"></a>是念已。語諸人民。汝等不知王心<span class="gaiji">妬<!--gaiji,妒,1[女*石],2&#x59AC;,3-->
</span>耶。若聞<a class="t" id="0126a13"></a>諸人破門入者。姦我宮人必當大瞋。諸人<a class="t" id="0126a14"></a>言。今當云何。答言。當縛木梯<span class="gaiji">隥<!--gaiji,磴,1[阿-可+登],2&#x96A5;,3-->
</span>入。如是集<a class="t" id="0126a15"></a>木作梯。聞舍彌波提及五百女人皆已燒<a class="t" id="0126a16"></a>死。遣人白王。宮中失火。舍彌波提夫人<a class="t" id="0126a17"></a>等五百人火所燒死。王聞是事心生憂惱。作<a class="t" id="0126a18"></a>是言。如是好福田人。今永別離。王以愁<a class="t" id="0126a19"></a>憂因緣迷悶欲死即墮床。諸臣以水灑面<a class="t" id="0126a20"></a>即便得醒。諸大臣言。王莫愁憂。更當起宮<a class="t" id="0126a21"></a>殿集諸婇女。爾時王破賊已。還至城外住。我<a class="t" id="0126a22"></a>不入城。乃至新宮殿竟。滿五百女人當入城<a class="t" id="0126a23"></a>住。王以鞭杖力刀力<span class="gaiji">矟<!--gaiji,槊,1[矛*肖],2&#x77DF;,3-->
</span>力健瞋力故。宮殿速<a class="t" id="0126a24"></a>成。選取貴人女億財主居士女。得五百人<a class="t" id="0126a25"></a>滿宮中。有居士。名瞿師羅居士。有女。是舍<a class="t" id="0126a26"></a>彌波提夫人妹。名威德。是女於千夫人中最<a class="t" id="0126a27"></a>上。諸臣白王。新宮已成。諸夫人已滿。王自<a class="t" id="0126a28"></a>知時。即入新宮。與新女共相娛樂。王漸漸推<a class="t" id="0126a29"></a>問因緣。後知摩揵提婆羅門為自女故作是<a class="t" id="0126b01"></a>惡事。即遣人喚婆羅門來。語言。汝出我國<a class="t" id="0126b02"></a>去。我不<span class="gaiji">憙<!--gaiji,,1[喜/心],2&#x6199;,3-->
</span>殺婆羅門。王即約<span class="gaiji">勅<!--gaiji,敕,1[束*力],2&#x52C5;,3-->
</span>。殺阿奴跋<a class="t" id="0126b03"></a>摩夫人。時諸新女。為王所親信故。便白王<a class="t" id="0126b04"></a>言。是舍彌波提夫人等。長夜親近供養佛<a class="t" id="0126b05"></a>及僧。願聽我等供養佛及僧。王時作是言。佛<a class="t" id="0126b06"></a>不聽諸比丘入王宮。即時諸女。欲令王起憍<a class="t" id="0126b07"></a>慢心故。作是言。王有大威德力勢。諸大事<a class="t" id="0126b08"></a>尚能辦。何況此事。願王當成我等供養事。<a class="t" id="0126b09"></a>諸女急白故。令王發憍慢心。即便聽許。王<a class="t" id="0126b10"></a>問諸女。汝等實欲作供養耶。答言欲作。汝等<a class="t" id="0126b11"></a>隨力辦供養具。諸女有辦僧伽梨者。有<a class="t" id="0126b12"></a>辦<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧者。有辦安陀衛者。有辦<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="0126b13"></a>
者。有辦漉水囊油囊杖針綖囊。爾時王喚<a class="t" id="0126b14"></a>巧匠問言。汝能令諸夫人不出於宮中得<a class="t" id="0126b15"></a>供養佛及僧耶。答言可得。王言云何。答言。當<a class="t" id="0126b16"></a>作行輪宮殿。即<span class="gaiji">勅<!--gaiji,敕,1[束*力],2&#x52C5;,3-->
</span>令速作。作已白王。輪宮已<a class="t" id="0126b17"></a>成。王自知時。王即詣佛所。頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>坐<a class="t" id="0126b18"></a>一面。佛以種種因緣說法示教利喜。示教利<a class="t" id="0126b19"></a>喜已默然。王知佛種種因緣說法示教利喜<a class="t" id="0126b20"></a>已。從坐起偏袒右肩合掌。白佛言。願佛及<a class="t" id="0126b21"></a>僧。受我明日請。佛默然受。王知佛受已。頭<a class="t" id="0126b22"></a>面禮佛足右遶而去。是夜<span class="gaiji">勅<!--gaiji,敕,1[束*力],2&#x52C5;,3-->
</span>辦多美種種<a class="t" id="0126b23"></a>飲食。晨朝敷座處。遣使白佛時到。食具已<a class="t" id="0126b24"></a>辦。佛自知時。諸比丘往詣王宮。佛自房<a class="t" id="0126b25"></a>住迎食分。爾時巧匠知僧來至。即出輪宮圍<a class="t" id="0126b26"></a>繞眾僧。王知僧坐已。自手行水。自與多美飲<a class="t" id="0126b27"></a>食自恣飽滿。即開宮門。諸女皆出問訊諸<a class="t" id="0126b28"></a>比丘。有問父母者。姊妹兄弟者。及問訊佛<a class="t" id="0126b29"></a>者。爾時長老舍利弗為上座語諸比丘。我<a class="t" id="0126c01"></a>等今日不在王宮耶。當共一心。王知僧食已。<a class="t" id="0126c02"></a>自行澡水。取小坐床坐僧前聽說法。語諸夫<a class="t" id="0126c03"></a>人所欲供養者。今正是時。有夫人施僧伽梨<a class="t" id="0126c04"></a>者。施<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧者。施安陀衛者。有施<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="0126c05"></a>
者。有施漉水囊者。有施針綖囊者。爾時諸<a class="t" id="0126c06"></a>比丘皆得滿手滿<span class="gaiji">鉢<!--gaiji,缽,1[金*本],2&#x9262;,3-->
</span>物。相視而坐。王有方便。<a class="t" id="0126c07"></a>心念。當云何令諸比丘經宮中過。即令輪宮<a class="t" id="0126c08"></a>遮先來道。便白僧言。大德可去。諸比丘言。<a class="t" id="0126c09"></a>佛不聽我等入王宮中。王言。我今教出不教<a class="t" id="0126c10"></a>入。爾時舍利弗<span class="gaiji">呪<!--gaiji,咒,1[口*兄],2&#x546A;,3-->
</span>願已。及僧從座起去。還到<a class="t" id="0126c11"></a>僧坊。以是事向佛廣說。佛以是事集比丘僧。<a class="t" id="0126c12"></a>種種因緣讚戒讚持戒。讚戒讚持戒已語諸比<a class="t" id="0126c13"></a>丘。從今是戒應如是說。若比丘水澆頂剎利<a class="t" id="0126c14"></a>王。夜未過未藏寶。若過門闑及門闑處。除急<a class="t" id="0126c15"></a>因緣波逸提。急因緣者。若王遣使喚比丘。<a class="t" id="0126c16"></a>若夫人王子如是等諸有力官屬。喚皆不犯<a class="t" id="0126c17"></a>。<span class="rule-number">八十二事</span></p>
<a class="t" id="0126c18"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>