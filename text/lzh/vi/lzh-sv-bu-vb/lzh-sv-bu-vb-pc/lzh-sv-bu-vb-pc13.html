<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bu-vb-pc13">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 13</span>
<span class="mirror-right">波夜提之十三</span> </h1>
</div>
<p>
<a class="sc" id="1"></a>
<a class="t-linehead" id="0076b01"></a>
佛在拘睒彌。爾時闡那比丘犯可悔過罪。諸<a class="t" id="0076b02"></a>比丘慈心憐愍欲利益故。語闡那言。汝犯可<a class="t" id="0076b03"></a>悔過罪。當發露莫覆藏。闡那語諸比丘言。汝<a class="t" id="0076b04"></a>等能謂我作是事耶。我不謂汝等能說我犯<a class="t" id="0076b05"></a>是事。諸比丘言闡那。汝若有罪便言有。無便<a class="t" id="0076b06"></a>言無。何以用異事。依止異事。闡那言。我何<a class="t" id="0076b07"></a>豫汝等事。我畏汝等耶。更用異事依止異<a class="t" id="0076b08"></a>事。是中有比丘。少欲知足行頭陀。聞是事心<a class="t" id="0076b09"></a>不喜。種種因緣呵責。云何名比丘。犯罪已用<a class="t" id="0076b10"></a>異事依止異事。種種因緣呵已。向佛廣說。佛<a class="t" id="0076b11"></a>以是事集比丘僧。知而故問闡那。汝實作是<a class="t" id="0076b12"></a>事不。答言。實作世尊。佛以種種因緣呵責闡<a class="t" id="0076b13"></a>那。云何名比丘。犯罪已用異事依止異事。種<a class="t" id="0076b14"></a>種因緣呵已。語諸比丘。汝等當憶識闡那比<a class="t" id="0076b15"></a>丘用異事。若更有如闡那比丘者。亦應當憶<a class="t" id="0076b16"></a>識彼用異事。憶識法者。一心和合僧。一比<a class="t" id="0076b17"></a>丘僧中唱言。大德僧聽。是闡那比丘犯罪用<a class="t" id="0076b18"></a>異事。若僧時到僧忍聽。憶識闡那比丘用異<a class="t" id="0076b19"></a>事。汝闡那。隨所用異事眾僧隨憶識。如是<a class="t" id="0076b20"></a>白如是白二羯磨僧憶識竟。僧忍默然故是<a class="t" id="0076b21"></a>事如是持。佛語諸比丘。以十利故與比丘結<a class="t" id="0076b22"></a>戒。從今是戒應如是說。若比丘用異事惱他。<a class="t" id="0076b23"></a>波夜提。波夜提者。煮燒覆障。若不悔過。能<a class="t" id="0076b24"></a>障閡道。是中犯者。若比丘僧未憶識用異事<a class="t" id="0076b25"></a>依止異事。爾時用異事。突吉羅。若僧憶識<a class="t" id="0076b26"></a>已爾時用異事依止異事。波夜提。佛在拘<a class="t" id="0076b27"></a>睒彌。即闡那比丘作可悔過罪。諸比丘慈心<a class="t" id="0076b28"></a>憐愍欲利益故。語闡那言。汝犯可悔過罪。當<a class="t" id="0076b29"></a>發露莫覆藏。闡那作是念。若我用異事者。眾<a class="t" id="0076c01"></a>僧當作憶識羯磨。我當默然闡那即時默然。<a class="t" id="0076c02"></a>諸比丘語闡那言。若汝有罪便言有。無便言<a class="t" id="0076c03"></a>無。何故默然惱我等。闡那言。我是汝等何<a class="t" id="0076c04"></a>物。我不畏汝等。作是語已還復默然。是中有<a class="t" id="0076c05"></a>比丘。少欲知足行頭陀。聞是事心不喜。種種<a class="t" id="0076c06"></a>因緣呵責。云何名比丘。犯罪已默然惱他。種<a class="t" id="0076c07"></a>種因緣呵已。向佛廣說。佛以是事集比丘僧。<a class="t" id="0076c08"></a>知而故問闡那。汝實作是事不。答言。實作世<a class="t" id="0076c09"></a>尊。佛以種種因緣呵責。云何名比丘。犯罪已<a class="t" id="0076c10"></a>默然惱他。種種因緣呵已。語諸比丘。汝等當<a class="t" id="0076c11"></a>憶識闡那比丘默然惱他事。憶識法者。一心<a class="t" id="0076c12"></a>和合眾僧。一比丘僧中唱言。大德僧聽。是<a class="t" id="0076c13"></a>闡那比丘。犯罪默然惱他。若僧時到僧忍<a class="t" id="0076c14"></a>聽。憶識闡那比丘默然惱他。汝闡那。隨汝<a class="t" id="0076c15"></a>默然惱他事。眾僧隨憶識。如是白。白二羯<a class="t" id="0076c16"></a>磨僧憶識竟。僧忍默然故。是事如是持。從今<a class="t" id="0076c17"></a>是戒應如是說。若比丘用異事默然惱他。波<a class="t" id="0076c18"></a>夜提。是中犯者。若僧未憶識時。默然惱他突<a class="t" id="0076c19"></a>吉羅。若僧憶識已。默然惱他波夜提若比丘<a class="t" id="0076c20"></a>口病唇病齒病舌病咽病心病面氣滿若出血。<a class="t" id="0076c21"></a>如是不語不犯。恭敬佛故不語。恭敬和上阿<a class="t" id="0076c22"></a>闍梨。恭敬上座。尊重故不語。不犯。若不能<a class="t" id="0076c23"></a>語故不語。不犯。<span class="rule-number">十三事竟</span></p>
<a class="t" id="0076c24"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>