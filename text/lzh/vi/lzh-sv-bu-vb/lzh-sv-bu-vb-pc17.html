<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bu-vb-pc17">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 17</span>
<span class="mirror-right">波夜提之十七</span> </h1>
</div>
<p>
<a class="sc" id="1"></a>
<a class="t-linehead" id="0078c15"></a>
佛在舍衛國。爾時長老迦留陀夷。惡眠不一<a class="t" id="0078c16"></a>心眠。鼾眠齘齒<span class="gaiji">寱<!--gaiji,寱,1[穴/(爿*臬)],2&#x41BF;,3-->
</span>語頻申。拍手動足作大<a class="t" id="0078c17"></a>音聲。諸比丘聞是聲。不得眠故食不消。食<a class="t" id="0078c18"></a>不消故身體患癢。惱悶吐逆不樂。諸比丘各<a class="t" id="0078c19"></a>各共相近敷臥具。作是念。莫令迦留陀夷入<a class="t" id="0078c20"></a>中臥。時迦留陀夷。強來入中敷臥具。諸比丘<a class="t" id="0078c21"></a>言。迦留陀夷。汝莫強入中臥。何以故。汝惡<a class="t" id="0078c22"></a>眠不一心眠。鼾眠齘齒<span class="gaiji">寱<!--gaiji,寱,1[穴/(爿*臬)],2&#x41BF;,3-->
</span>語頻申。拍手動足<a class="t" id="0078c23"></a>作大音聲。諸比丘聞是聲。不得眠故食不消。<a class="t" id="0078c24"></a>食不消故身體患癢。惱悶吐逆不樂。迦留<a class="t" id="0078c25"></a>陀夷言。我自安樂。汝不樂者便自出去。作是<a class="t" id="0078c26"></a>語已強敷臥具。是中有比丘。少欲知足行頭<a class="t" id="0078c27"></a>陀。聞是事心不喜。種種因緣訶責。云何名<a class="t" id="0078c28"></a>比丘。知比丘房中先敷臥具。後來強敷。種<a class="t" id="0078c29"></a>種因緣訶已。向佛廣說。佛以是事集比丘<a class="t" id="0079a01"></a>僧。知而故問迦留陀夷。汝實作是事不。答<a class="t" id="0079a02"></a>言。實作世尊。佛以種種因緣訶責迦留陀夷。<a class="t" id="0079a03"></a>云何名比丘。知比丘房中先敷臥具。後來強<a class="t" id="0079a04"></a>敷。種種因緣訶已。語諸比丘。以十利故。與<a class="t" id="0079a05"></a>諸比丘結戒。從今是戒應如是說。若比丘知<a class="t" id="0079a06"></a>比丘房中先敷臥具。後來強敷。若使人敷。不<a class="t" id="0079a07"></a>樂者自當出去。除彼因緣。波逸提。知者。若<a class="t" id="0079a08"></a>自知。若從他聞。若彼人語。強敷者。不隨他<a class="t" id="0079a09"></a>意自強敷故。使敷者教人敷。若敷坐床前。若<a class="t" id="0079a10"></a>敷臥床前。若敷房內。若戶外行處。若高處。若<a class="t" id="0079a11"></a>土埵前敷者。波逸提。波逸提者。煮燒覆障。若<a class="t" id="0079a12"></a>不悔過。能障礙道。是中犯者。若比丘。知比<a class="t" id="0079a13"></a>丘在比丘房中先敷臥具竟。後來於坐床前<a class="t" id="0079a14"></a>強敷臥具。若能敷者波逸提。不能敷者突吉<a class="t" id="0079a15"></a>羅。若臥床前。若房內戶外行處高處土埵前。<a class="t" id="0079a16"></a>若自敷。若使人敷。能敷者波逸提。不能者<a class="t" id="0079a17"></a>突吉羅。如是處隨自敷教敷。一一波逸提突<a class="t" id="0079a18"></a>吉羅。若比丘為惱他故。閉戶開戶閉向開向。<a class="t" id="0079a19"></a>然火滅火然燈滅燈。若唄<span class="gaiji">呪<!--gaiji,咒,1[口*兄],2&#x546A;,3-->
</span>願讀經說法問<a class="t" id="0079a20"></a>難。隨他所不<span class="gaiji">憙<!--gaiji,,1[喜/心],2&#x6199;,3-->
</span>樂事作。一一波逸提。<span class="rule-number">十七竟</span></p>
<a class="t" id="0079a21"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>