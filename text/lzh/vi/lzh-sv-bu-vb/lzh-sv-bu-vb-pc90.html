<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bu-vb-pc90">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 90</span>
<span class="mirror-right">波夜提之九十</span> </h1>
</div>
<p>
<a class="sc" id="1"></a>
<a class="t-linehead" id="0130b28"></a>
佛在迦維羅衛國。爾時長老難陀。是佛弟姨<a class="t" id="0130b29"></a>母所生。與佛身相似。有三十相。短佛四指。<a class="t" id="0130c01"></a>時難陀作衣與佛同量。諸比丘若食時會中<a class="t" id="0130c02"></a>後會。遙見難陀來。謂是佛。皆起迎。我等大<a class="t" id="0130c03"></a>師來世尊來。近乃知非。諸上座皆羞。作是思<a class="t" id="0130c04"></a>惟。此是我等下座。云何起迎。難陀亦羞言。<a class="t" id="0130c05"></a>乃令諸上座起迎我。諸比丘以是事向佛廣<a class="t" id="0130c06"></a>說。佛以是事集比丘僧。知而故問難陀。汝實<a class="t" id="0130c07"></a>作是事不。答言。實作世尊。佛以種種因<a class="t" id="0130c08"></a>緣呵責。云何名比丘。同佛衣量作衣。從今汝<a class="t" id="0130c09"></a>衣應減作。是袈裟應以敷曬。諸比丘。汝等<a class="t" id="0130c10"></a>以敷曬難陀衣。更有如是人。僧亦當同<a class="t" id="0130c11"></a>心以敷曬。語諸比丘。以十利故與比丘結<a class="t" id="0130c12"></a>戒。從今是戒應如是說。若比丘與佛衣等量<a class="t" id="0130c13"></a>作衣及過作得波逸提。佛衣量者。長佛九<a class="t" id="0130c14"></a><span class="gaiji">搩<!--gaiji,,1[打-丁+桀],2&#x6429;,3-->
</span>手廣六<span class="gaiji">搩<!--gaiji,,1[打-丁+桀],2&#x6429;,3-->
</span>手。是佛衣量。波逸提者。煮<a class="t" id="0130c15"></a>燒覆障。若不悔過能障礙道。是中犯者。若比<a class="t" id="0130c16"></a>丘與佛衣同量作衣波逸提。若過佛衣量作<a class="t" id="0130c17"></a>波逸提。隨作隨得爾所波逸提。若比丘與佛<a class="t" id="0130c18"></a>衣同量作衣是衣應截斷。入僧中白言。我如<a class="t" id="0130c19"></a>佛衣量作衣得波逸提罪。今發露悔過不覆<a class="t" id="0130c20"></a>藏。僧應問。汝截斷未。若言已截。應問。汝見<a class="t" id="0130c21"></a>罪不。若言見罪。僧應言。汝今如法悔過後<a class="t" id="0130c22"></a>莫復作。若言未截。僧應約<span class="gaiji">勅<!--gaiji,敕,1[束*力],2&#x52C5;,3-->
</span>令截。若僧不<a class="t" id="0130c23"></a>約<span class="gaiji">勅<!--gaiji,敕,1[束*力],2&#x52C5;,3-->
</span>。僧得突吉羅。若僧約<span class="gaiji">勅<!--gaiji,敕,1[束*力],2&#x52C5;,3-->
</span>不受。是比丘<a class="t" id="0130c24"></a>得突吉羅罪。<span class="rule-number">九十事竟</span></p>
<a class="t" id="0130c25"></a>
<p class="endsection">
<span class="t-juanname">十誦律卷第十八</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>