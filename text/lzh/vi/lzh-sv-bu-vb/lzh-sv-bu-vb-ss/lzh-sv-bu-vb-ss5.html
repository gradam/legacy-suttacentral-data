<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bu-vb-ss5">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Saṅghādisesa 5</span>
<span class="mirror-right">僧伽婆尸沙之五</span> </h1>
</div>
<p>
<a class="sc" id="1"></a>
<a class="t-linehead" id="0018a11"></a>
佛在舍衛國。爾時有鹿子長者兒。名曰迦羅。<a class="t" id="0018a12"></a>聰智利根。眾人所問常為斷疑。他事<span class="gaiji">怱<!--gaiji,匆,1[匆/心],2&#x6031;,3-->
</span>務。若<a class="t" id="0018a13"></a>人有女姊妹。有來求者。往問迦羅。某求我女<a class="t" id="0018a14"></a>若姊妹。是人為好不好。應與不應與。能與婦<a class="t" id="0018a15"></a>兒衣食不。若迦羅言。不好不能與婦兒衣食。<a class="t" id="0018a16"></a>汝莫與女。即便不與。若迦羅言。好能與婦<a class="t" id="0018a17"></a>兒衣食。汝當與女。即隨語與。若人自為求婦。<a class="t" id="0018a18"></a>若為兒求。往問迦羅。我求某女。是女好不。能<a class="t" id="0018a19"></a>成家事。我為可取不。若迦羅言。不好不能<a class="t" id="0018a20"></a>成家事。汝莫取之。即隨語不取。若迦羅言。好<a class="t" id="0018a21"></a>能成家事。汝可取之。即隨語取。若諸人女姊<a class="t" id="0018a22"></a>妹。墮貧窮勤苦重作惡處。衣食不充。便作是<a class="t" id="0018a23"></a>言。如我女姊妹所受苦惱。諸問迦羅信受語<a class="t" id="0018a24"></a>者。所受苦惱當復劇是。由我等信受迦羅語<a class="t" id="0018a25"></a>故。令女姊妹墮是惡處。貧窮勤苦衣食不<a class="t" id="0018a26"></a>充。若諸人女姊妹。墮好處富樂衣食充足。便<a class="t" id="0018a27"></a>作是念。如我女姊妹所受富樂。諸問迦羅信<a class="t" id="0018a28"></a>受語者。所受富樂當復勝是。我等信受迦羅<a class="t" id="0018a29"></a>語故。令女姊妹得好處。衣食充足。爾時迦<a class="t" id="0018b01"></a>羅。或得稱譽。或得毀呰。是人後時以信出家。<a class="t" id="0018b02"></a>剃除鬚髮被著袈裟。作比丘已。猶如本法<a class="t" id="0018b03"></a>他事<span class="gaiji">怱<!--gaiji,匆,1[匆/心],2&#x6031;,3-->
</span>務。若人有女姊妹。有來求者。往問迦<a class="t" id="0018b04"></a>羅比丘。某求我女姊妹。是人為好不好。應與<a class="t" id="0018b05"></a>不應與。若迦羅言。是人不好。即便不與。若迦<a class="t" id="0018b06"></a>羅言好。即隨語與。若人或為己為兒求婦。往<a class="t" id="0018b07"></a>問迦羅。我求某女。若姊妹好不好。能辦家事<a class="t" id="0018b08"></a>不。若迦羅言好。便隨語取。若言不好。即便不<a class="t" id="0018b09"></a>取。若諸人女姊妹。有墮貧窮惡處勤苦重作<a class="t" id="0018b10"></a>衣食不充。便作是念。諸問迦羅信受語者。所<a class="t" id="0018b11"></a>受勤苦當復劇是。若得富樂好處。便作如是<a class="t" id="0018b12"></a>念。諸問迦羅信受語者。所受富樂當復勝是。<a class="t" id="0018b13"></a>我以信受迦羅語故。令女姊妹得是樂處。如<a class="t" id="0018b14"></a>是迦羅比丘。或得讚歎。或得毀呰。是迦羅比<a class="t" id="0018b15"></a>丘。數出入諸檀越舍。有人問迦羅言。大德。汝<a class="t" id="0018b16"></a>至某家不。汝能語某。與我兒女若與姊妹。迦<a class="t" id="0018b17"></a>羅言能。如是作媒人往來。有比丘少欲知足<a class="t" id="0018b18"></a>行頭陀。聞是事心不喜慚愧。種種因緣呵責<a class="t" id="0018b19"></a>迦羅。云何名比丘。作媒人行。如是呵已向佛<a class="t" id="0018b20"></a>廣說。佛以是事集比丘僧。佛知而故問迦<a class="t" id="0018b21"></a>羅。汝實作是事不。答言。實作世尊。佛以種種<a class="t" id="0018b22"></a>因緣呵責。汝所作事非沙門法。不隨順道不<a class="t" id="0018b23"></a>清淨行。出家之人所不應作。汝癡人不知。我<a class="t" id="0018b24"></a>以種種因緣呵欲欲想。種種因緣讚歎離欲<a class="t" id="0018b25"></a>除滅欲熱。我常說法教人離欲。汝尚不應生<a class="t" id="0018b26"></a>心。何況乃作起欲恚癡結縛根本不淨惡業。<a class="t" id="0018b27"></a>汝癡人。我尚不讚歎少有欲心。何況汝作媒<a class="t" id="0018b28"></a>嫁事。佛種種呵已語諸比丘。以十利故與<a class="t" id="0018b29"></a>諸比丘結戒。從今是戒應如是說。若比丘行<a class="t" id="0018c01"></a>媒嫁法。持女意語男。持男意語女。若為成婦<a class="t" id="0018c02"></a>事。若為私通事。乃至一會時。僧伽婆尸沙。媒<a class="t" id="0018c03"></a>法者。受他語往來。女者。有十四種護。父所<a class="t" id="0018c04"></a>護。母所護。父母所護。兄弟所護。姊妹所護。<a class="t" id="0018c05"></a>舅護。姑護。舅姑護。親里護。姓護。自護。法護。<a class="t" id="0018c06"></a>夫主護。持女意語男者。有女人語比丘言。汝<a class="t" id="0018c07"></a>能持是語語彼男子不。我為汝作婦。若共私<a class="t" id="0018c08"></a>通。汝能為我作夫。若共私通。若我與汝女。若<a class="t" id="0018c09"></a>與姊妹。汝能作我女夫。若姊妹夫。是名持<a class="t" id="0018c10"></a>女意語男。持男意語女者。有男語比丘言。汝<a class="t" id="0018c11"></a>能持是語語彼女人不。汝與我作婦。若共私<a class="t" id="0018c12"></a>通。我與汝作夫。若共私通。若與我女。與我姊<a class="t" id="0018c13"></a>妹。我與汝作女夫。為姊妹夫。是名持男意語<a class="t" id="0018c14"></a>女。乃至一會時者。一時共交會故。丈夫有七<a class="t" id="0018c15"></a>種婦。索得。水得。破得。自來得。以衣食得。合<a class="t" id="0018c16"></a>生得。須臾得。索得者。以少多財物索得作婦。<a class="t" id="0018c17"></a>是名索得。水得者。若人捉手以水灌掌與女<a class="t" id="0018c18"></a>作婦。是名水得。破得者。若破他國奪得作婦。<a class="t" id="0018c19"></a>復有自國反叛誅罰得者。是名破得。自來得<a class="t" id="0018c20"></a>者。若女人自一心貪著愛樂故。來供給作<a class="t" id="0018c21"></a>婦。是名自來得。衣食得者。若女人不能自活。<a class="t" id="0018c22"></a>為衣食故。來供給作婦。是名衣食得。合生<a class="t" id="0018c23"></a>得者。若女人語男子言。汝有財物我有財物。<a class="t" id="0018c24"></a>若生男女當供養我等。是名合生得。須臾得<a class="t" id="0018c25"></a>者。共一交會。故名須臾得。是中犯者。若比<a class="t" id="0018c26"></a>丘自受主人語。自語彼。自報主人者。僧伽婆<a class="t" id="0018c27"></a>尸沙。若自受主人語。自語彼。使報主人者。僧<a class="t" id="0018c28"></a>伽婆尸沙。若自受主人語。自語彼使。使報主<a class="t" id="0018c29"></a>人者。僧伽婆尸沙。若比丘自受主人語。使語<a class="t" id="0019a01"></a>彼。使報主人者。僧伽婆尸沙。若自受主人語。<a class="t" id="0019a02"></a>使語彼使。使報主人者。僧伽婆尸沙。若自受<a class="t" id="0019a03"></a>主人語。使語彼。自報主人者僧伽婆尸沙若<a class="t" id="0019a04"></a>比丘自受主人語。使使語彼。使使報主人者。<a class="t" id="0019a05"></a>僧伽婆尸沙。若自受主人語。使使語彼。自報<a class="t" id="0019a06"></a>主人者。僧伽婆尸沙。若自受主人語。使使語<a class="t" id="0019a07"></a>彼。使報主人者。僧伽婆尸沙。若比丘從使受<a class="t" id="0019a08"></a>主人語。使語彼。使報主人者僧伽婆尸沙。若<a class="t" id="0019a09"></a>從使受主人語。使語彼使。使報主人者。僧伽<a class="t" id="0019a10"></a>婆尸沙。若從使受主人語。使語彼。自報主人<a class="t" id="0019a11"></a>者。僧伽婆尸沙。若比丘從使受主人語。使使<a class="t" id="0019a12"></a>語彼。使使報主人者。僧伽婆尸沙。若比丘從<a class="t" id="0019a13"></a>使受主人語。使使語彼。自報主人者。僧伽婆<a class="t" id="0019a14"></a>尸沙。若從使受主人語。使使語彼。使報主人<a class="t" id="0019a15"></a>者。僧伽婆尸沙。若比丘從使受主人語。自語<a class="t" id="0019a16"></a>彼。自報主人者。僧伽婆尸沙。若從彼使受主<a class="t" id="0019a17"></a>人語。自語彼。使報主人者。僧伽婆尸沙。若從<a class="t" id="0019a18"></a>使受主人語。自語彼使使報主人者。僧伽婆<a class="t" id="0019a19"></a>尸沙。若比丘從使使受主人語。使使語彼。使<a class="t" id="0019a20"></a>使報主人者。僧伽婆尸沙。若從使使受主人<a class="t" id="0019a21"></a>語。使使語彼。自報主人者。僧伽婆尸沙。若從<a class="t" id="0019a22"></a>使使受主人語。使使語彼。使報主人者。僧伽<a class="t" id="0019a23"></a>婆尸沙。若比丘從使使受主人語。自語彼。自<a class="t" id="0019a24"></a>報主人者。僧伽婆尸沙。若從使使受主人語。<a class="t" id="0019a25"></a>自語彼。使報主人者。僧伽婆尸沙。若從使使<a class="t" id="0019a26"></a>受主人語。自語彼使。使報主人者。僧伽婆尸<a class="t" id="0019a27"></a>沙。若比丘從使使受主人語。使語彼。使報主<a class="t" id="0019a28"></a>人者。僧伽婆尸沙。若從使使受主人語。使語<a class="t" id="0019a29"></a>彼使。使報主人者。僧伽婆尸沙。若從使使受<a class="t" id="0019b01"></a>主人語。使語彼。自報主人者。僧伽婆尸沙。有<a class="t" id="0019b02"></a>二比丘。受主人語出外。一比丘言。汝并說我<a class="t" id="0019b03"></a>意。若語彼。還報主人者。俱僧伽婆尸沙。若不<a class="t" id="0019b04"></a>報者俱偷蘭遮。有二比丘。受主人語出外。一<a class="t" id="0019b05"></a>比丘語一比丘。莫說我意。若語彼。還報主人<a class="t" id="0019b06"></a>者。一比丘僧伽婆尸沙。若不報者偷蘭遮。諸<a class="t" id="0019b07"></a>比丘入他舍。主人問前行比丘。汝等出入某<a class="t" id="0019b08"></a>甲家不。能語某甲。與我兒若女姊妹。前行比<a class="t" id="0019b09"></a>丘言。我等不得作媒人。後行比丘聞是語。便<a class="t" id="0019b10"></a>往語彼居士言。汝能與某甲兒若女姊妹耶。<a class="t" id="0019b11"></a>還報者僧伽婆尸沙。不報者偷蘭遮。主人問<a class="t" id="0019b12"></a>後行比丘。汝出入是諸家不。能語某甲。與<a class="t" id="0019b13"></a>我兒若女姊妹。後行比丘言。我等不得作媒<a class="t" id="0019b14"></a>人。前行比丘聞是語。便往語彼居士言。汝能<a class="t" id="0019b15"></a>與某甲兒若女姊妹。比丘受語。語彼還報<a class="t" id="0019b16"></a>者。僧伽婆尸沙。不報者偷蘭遮。又一比丘<a class="t" id="0019b17"></a>行道中。一女人語比丘言。汝能語某甲。與我<a class="t" id="0019b18"></a>兒若女姊妹。比丘受語。語彼還報者。僧伽<a class="t" id="0019b19"></a>尸婆沙。不報者偷蘭遮。二三四女人亦如是。<a class="t" id="0019b20"></a>二三四比丘亦如是。一比丘行道中。一男子<a class="t" id="0019b21"></a>語比丘言。汝能語某甲。與我兒若女姊妹。<a class="t" id="0019b22"></a>比丘受語。語彼還報者。僧伽婆尸沙。不報者<a class="t" id="0019b23"></a>偷蘭遮。二三四男子亦如是。二三四比丘亦<a class="t" id="0019b24"></a>如是。黃門二根亦如是。一比丘行道中。一<a class="t" id="0019b25"></a>女一男語比丘言。汝能語某甲。與我兒若女<a class="t" id="0019b26"></a>姊妹。比丘受語。語彼還報者。僧伽婆尸沙。<a class="t" id="0019b27"></a>不報者偷蘭遮。二三四女人男子亦如是。二<a class="t" id="0019b28"></a>三四比丘亦如是。一比丘行道中。一女人一<a class="t" id="0019b29"></a>黃門語比丘言。汝能語某甲。與我兒若女姊<a class="t" id="0019c01"></a>妹。比丘受語。語彼還報者。僧伽婆尸沙。不報<a class="t" id="0019c02"></a>者偷蘭遮。二三四女人黃門亦如是。二三四<a class="t" id="0019c03"></a>比丘亦如是。一比丘行道中。一女人一二根<a class="t" id="0019c04"></a>人語比丘言。汝能語某甲。與我兒若女姊<a class="t" id="0019c05"></a>妹。比丘受語。語彼還報者。僧伽婆尸沙。不報<a class="t" id="0019c06"></a>者偷蘭遮。二三四女人二根亦如是。二三四<a class="t" id="0019c07"></a>比丘亦如是。一比丘行道中。一男一黃門語<a class="t" id="0019c08"></a>比丘言。汝能語某甲。與我兒若女姊妹。比<a class="t" id="0019c09"></a>丘受語。語彼還報者。僧伽婆尸沙。不報者偷<a class="t" id="0019c10"></a>蘭遮。二三四男子黃門亦如是。二三四比丘<a class="t" id="0019c11"></a>亦如是。一比丘行道中。一男子一二根語比<a class="t" id="0019c12"></a>丘言。汝能語某甲。與我兒若女姊妹。比丘<a class="t" id="0019c13"></a>受語。語彼還報者。僧伽婆尸沙。不報者偷蘭<a class="t" id="0019c14"></a>遮。二三四男子二根亦如是。二三四比丘亦<a class="t" id="0019c15"></a>如是。一比丘行道中。一黃門一二根語比丘<a class="t" id="0019c16"></a>言。汝能語某。與我兒若女姊妹。比丘受語。<a class="t" id="0019c17"></a>語彼還報者。僧伽婆尸沙。不報者偷蘭遮。二<a class="t" id="0019c18"></a>三四黃門二根亦如是。二三四比丘亦如是。<a class="t" id="0019c19"></a>一比丘行道中。一女一男一黃門一二根語<a class="t" id="0019c20"></a>比丘言。汝能語某。與我兒若女姊妹。比丘<a class="t" id="0019c21"></a>受語。語彼還報者。僧伽婆尸沙。不報者偷蘭<a class="t" id="0019c22"></a>遮。二三四女人男子黃門二根亦如是。二三<a class="t" id="0019c23"></a>四比丘亦如是。有居士夫婦相瞋不和。時一<a class="t" id="0019c24"></a>比丘常出入是家。晨朝時到著衣持<span class="gaiji">鉢<!--gaiji,缽,1[金*本],2&#x9262;,3-->
</span>入舍<a class="t" id="0019c25"></a>坐已。共相問訊。教二人令和合。比丘生疑。我<a class="t" id="0019c26"></a>將無犯僧伽婆尸沙耶。是事白佛。佛言。有三<a class="t" id="0019c27"></a>種婦。一財索得。二水得。三破賊得。三種婦若<a class="t" id="0019c28"></a>作<span class="choice"><span class="sic">劵</span><span class="corr">券</span></span>言非我婦。禮法未斷猶故出入。未唱言<a class="t" id="0019c29"></a>非我婦。教是和合者偷蘭遮。若作<span class="choice"><span class="sic">劵</span><span class="corr">券</span></span>言非我<a class="t" id="0020a01"></a>婦。禮法已斷不復出入。而未唱言非我婦。教<a class="t" id="0020a02"></a>是和合偷蘭遮。若作<span class="choice"><span class="sic">劵</span><span class="corr">券</span></span>言非我婦。禮法已斷<a class="t" id="0020a03"></a>不復出入。唱言非我婦。和合是者。僧伽婆尸<a class="t" id="0020a04"></a>沙。受他語有三種。還報有六種。三種者。一威<a class="t" id="0020a05"></a>儀二相三期。威儀者。比丘語主人言。若見我<a class="t" id="0020a06"></a>來往坐立。當知得不得。相者。比丘語主人言。<a class="t" id="0020a07"></a>主人若見我新剃髮。若著絁僧伽梨。若捉<a class="t" id="0020a08"></a>瓦<span class="gaiji">鉢<!--gaiji,缽,1[金*本],2&#x9262;,3-->
</span>。當知得不得。期者。比丘語主人言。若見<a class="t" id="0020a09"></a>我在眾中大語時。若挑衣時。當知得不得。<a class="t" id="0020a10"></a>是名三種受語。六種報者。一口二書三手印<a class="t" id="0020a11"></a>四威儀五相六期。若比丘口受使語。口語彼。<a class="t" id="0020a12"></a>口還報者。僧伽婆尸沙。若書手印威儀相期<a class="t" id="0020a13"></a>還報者。僧伽婆尸沙。比丘受使口語。書語<a class="t" id="0020a14"></a>彼。書還報者。僧伽婆尸沙。若書手印威儀相<a class="t" id="0020a15"></a>期口還報者。僧伽婆尸沙。比丘受使口語。<a class="t" id="0020a16"></a>手印語彼。手印還報者。僧伽婆尸沙。若手<a class="t" id="0020a17"></a>印威儀相期口書還報者。僧伽婆尸沙。若比<a class="t" id="0020a18"></a>丘受使書語。書語彼。書還報者。僧伽婆尸沙。<a class="t" id="0020a19"></a>若書手印威儀相期口還報者。僧伽婆尸沙。<a class="t" id="0020a20"></a>若比丘受使書。手印語彼。手印還報者。僧<a class="t" id="0020a21"></a>伽婆尸沙。若比丘手印威儀相期口書還報<a class="t" id="0020a22"></a>者。僧伽婆尸沙。比丘受使書語。口語彼。口還<a class="t" id="0020a23"></a>報者。僧伽婆尸沙。若比丘書手印威儀相期<a class="t" id="0020a24"></a>還報者。僧伽婆尸沙。若比丘受使手印。手<a class="t" id="0020a25"></a>印語語彼。手印還報者。僧伽婆尸沙。手印<a class="t" id="0020a26"></a>威儀相期口書還報者。僧伽婆尸沙。比丘受<a class="t" id="0020a27"></a>使手印語。口語彼。口還報者。僧伽婆尸沙。書<a class="t" id="0020a28"></a>手印威儀相期還報者。僧伽婆尸沙。比丘受<a class="t" id="0020a29"></a>使手印語。書語彼。書還報者。僧伽婆尸沙。<a class="t" id="0020b01"></a>手印威儀相期口還報者。僧伽婆尸沙。若受<a class="t" id="0020b02"></a>富貴人語。語富貴人。還報富貴人者。僧伽婆<a class="t" id="0020b03"></a>尸沙。若受貧賤人語。語富貴人。還報貧賤<a class="t" id="0020b04"></a>人者。偷蘭遮。若比丘受他語。解意旨。僧伽<a class="t" id="0020b05"></a>婆尸沙。若受意旨。不受語。偷蘭遮。若但受<a class="t" id="0020b06"></a>語。不解意旨。不犯。<span class="rule-number">五事竟</span></p>
<a class="t" id="0020b07"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>