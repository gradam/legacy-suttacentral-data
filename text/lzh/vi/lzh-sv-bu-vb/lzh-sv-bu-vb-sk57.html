<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bu-vb-sk57">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 57</span>
<span class="mirror-right">眾學法之五十七</span> </h1>
</div>
<p>
<a class="sc" id="1"></a>
<a class="t-linehead" id="0137b05"></a>
佛在舍衛國。爾時六群比丘。早起著衣持<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="0137b06"></a>
入舍衛城乞食。有一居士。中門前獨坐床<a class="t" id="0137b07"></a>上。以掌扶頰愁憂不樂。時六群比丘共相謂<a class="t" id="0137b08"></a>言。此人憂慼。我能令語笑。六群比丘前到<a class="t" id="0137b09"></a>是居士所。以掌扶頰愁憂而住。居士笑而問<a class="t" id="0137b10"></a>言。汝等何急共相憂愁。以掌扶頰而住。<a class="t" id="0137b11"></a>六群比丘顧語諸比丘言。我即令語笑已。諸<a class="t" id="0137b12"></a>居士呵責言。諸沙門釋子自言善好有德。以<a class="t" id="0137b13"></a>掌扶頰令白衣語笑。如戲笑人。佛聞是事語<a class="t" id="0137b14"></a>諸比丘。從今不掌扶頰坐家內。為白衣笑<a class="t" id="0137b15"></a>故。應當學。若掌扶頰坐突吉羅。不掌扶頰<a class="t" id="0137b16"></a>坐不犯。<span class="rule-number">五十七</span></p>
<a class="t" id="0137b17"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>