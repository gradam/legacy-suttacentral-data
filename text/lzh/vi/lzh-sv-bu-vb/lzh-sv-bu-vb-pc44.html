<!DOCTYPE html>
<html data-prev="lzh-sv-bu-vb-pc43" data-next="lzh-sv-bu-vb-pc45">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bu-vb-pc44">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 44</span>
<span class="mirror-right">波夜提之四十四</span> </h1>
</div>
<p>
<a class="sc" id="1"></a>
<a class="t-linehead" id="0098b28"></a>
佛在舍衛國。爾時毘羅然國。有婆羅門王。名<a class="t" id="0098b29"></a>阿耆達。以因緣故。向舍衛國宿一居士舍。<a class="t" id="0098c01"></a>問是居士言。是舍衛城頗有沙門婆羅門。為<a class="t" id="0098c02"></a>大眾師多人所敬。皆言好人耶。我當時時<a class="t" id="0098c03"></a>往見親近。或令我心清淨歡喜。居士言有。<a class="t" id="0098c04"></a>沙門瞿曇出釋種中以信出家剃除鬚髮著袈<a class="t" id="0098c05"></a>裟。得阿耨多羅三藐三菩提。汝當時時往見<a class="t" id="0098c06"></a>親近。或令汝心清淨歡喜。問言。瞿曇沙門今<a class="t" id="0098c07"></a>在何處。我當往見。答言。瞿曇沙門在舍衛<a class="t" id="0098c08"></a>城祇桓精舍。聞已出居士舍。往詣祇桓。爾<a class="t" id="0098c09"></a>時佛與無量百千萬眾圍繞說法。阿耆達王。<a class="t" id="0098c10"></a>遙見佛在林間。端正殊特諸根寂滅。身出<a class="t" id="0098c11"></a>無量光焰如真金聚。至小道口下乘步進。<a class="t" id="0098c12"></a>前詣佛所問訊畢一面坐。佛見坐已。種種因<a class="t" id="0098c13"></a>緣說法示教利喜。示教利喜已默然。時阿<a class="t" id="0098c14"></a>耆達。聞佛說法示教利喜已白佛言。世尊。<a class="t" id="0098c15"></a>願佛及僧受我毘羅然國夏安居一時。佛作<a class="t" id="0098c16"></a>是念。我先世果報必應當受。作是念已默然<a class="t" id="0098c17"></a>受請。是婆羅門知佛默然受已。即從坐起右<a class="t" id="0098c18"></a>繞而去。是婆羅門所有因緣事竟。還毘羅然<a class="t" id="0098c19"></a>國到自舍。為佛及僧。辦夏四月多美飲食。爾<a class="t" id="0098c20"></a>時阿耆達王語守門者。我欲夏四月斷外人<a class="t" id="0098c21"></a>客安樂自娛。外事好醜一不得白時守門<a class="t" id="0098c22"></a>者受<span class="gaiji">勅<!--gaiji,敕,1[束*力],2&#x52C5;,3-->
</span>如教佛知安居時到以是因緣集比<a class="t" id="0098c23"></a>丘僧告諸比丘今當往詣毘羅然國安居。諸<a class="t" id="0098c24"></a>比丘言受教。於是世尊。與五百比丘俱入<a class="t" id="0098c25"></a>其國。其國信邪先無精舍。城北有勝葉樹林。<a class="t" id="0099a01"></a>其樹茂好地甚平博。佛與大眾止此林中。彼<a class="t" id="0099a02"></a>邑狹小人眾少信。乞食難得。佛夜過已會僧。<a class="t" id="0099a03"></a>會僧已<span class="gaiji">勅<!--gaiji,敕,1[束*力],2&#x52C5;,3-->
</span>諸比丘。汝等當知。此邑狹小人眾<a class="t" id="0099a04"></a>少信。乞食難得。若欲此安居者住。不者隨<a class="t" id="0099a05"></a>意。是時舍利弗獨往不空道山中。受天王釋<a class="t" id="0099a06"></a>夫人阿須輪女舍脂請。夏四月安居天食供<a class="t" id="0099a07"></a>養。時佛與五百比丘。少一人在毘羅然國安<a class="t" id="0099a08"></a>居。彼諸居士及婆羅門。以少信心。供養佛及<a class="t" id="0099a09"></a>僧至五六日便止。諸比丘行乞食時。極苦難<a class="t" id="0099a10"></a>得。長老大目揵連白佛言。世尊。有樹名閻<a class="t" id="0099a11"></a>浮因此樹故地名閻浮提。欲取此果與大<a class="t" id="0099a12"></a>眾食。近閻浮樹有訶梨勒林。有阿摩勒<a class="t" id="0099a13"></a>果。<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>單曰有自然粳米。忉利天上有食<a class="t" id="0099a14"></a>名修陀皆欲取來以供大眾。有甘地味。我<a class="t" id="0099a15"></a>以一手擎諸眾生。一手反地。令諸比丘取地<a class="t" id="0099a16"></a>味噉。願皆聽許。佛語目連。汝雖有大神力。<a class="t" id="0099a17"></a>諸比丘惡行報熟。不可移轉。皆不聽許。是<a class="t" id="0099a18"></a>國清涼水草豐茂。時有波羅奈國諸牧馬人。<a class="t" id="0099a19"></a>隨逐水草來到此國。諸牧馬人信佛心淨。見<a class="t" id="0099a20"></a>諸比丘行乞食時極苦難得。語諸長老言。極<a class="t" id="0099a21"></a>辛苦耶。答言極苦。皆言。我等知汝極苦乞<a class="t" id="0099a22"></a>食難得。今糧食盡正有馬麥。汝能噉不。諸<a class="t" id="0099a23"></a>比丘言。佛未聽我等食馬麥。諸比丘不知云<a class="t" id="0099a24"></a>何。以是事白佛。佛言。馬屬看馬人。若諸<a class="t" id="0099a25"></a>看馬人。能以好草<span class="gaiji">醎<!--gaiji,,1[酉*咸],2&#x918E;,3-->
</span>水食馬令肥。此麥自在<a class="t" id="0099a26"></a>應受。是馬有五百匹。比丘有五百少一人。<a class="t" id="0099a27"></a>一馬食麥二斗。一斗與比丘。一斗與馬。<a class="t" id="0099a28"></a>中有良馬食麥四斗。二斗與佛。二斗與良<a class="t" id="0099a29"></a>馬阿難取佛麥分并自分。入聚落中到一女<a class="t" id="0099b01"></a>人前讚佛功德。佛有如是念定智慧解脫知<a class="t" id="0099b02"></a>見大慈大悲。有一切智三十二相八十種好。<a class="t" id="0099b03"></a>身真金色項有圓光。有梵音聲。視之無厭。<a class="t" id="0099b04"></a>若不出家應作轉輪聖王。我與汝等一切皆<a class="t" id="0099b05"></a>屬。今出家得阿耨多羅三藐三菩提。未度者<a class="t" id="0099b06"></a>度。未解者解。未滅者滅。未度生老病死憂<a class="t" id="0099b07"></a>悲苦惱者度。以小因緣在此安居。汝持此<a class="t" id="0099b08"></a>麥為佛作飯。女即答言。我家多事不能得作。<a class="t" id="0099b09"></a>時有一女。聞佛功德即生敬心。如是人者世<a class="t" id="0099b10"></a>未曾有。語阿難言。我與作飯及作汝分。更<a class="t" id="0099b11"></a>有善德持戒比丘。若有力者亦當與作。女<a class="t" id="0099b12"></a>即作飯持與阿難。阿難深心敬佛。如是思惟。<a class="t" id="0099b13"></a>佛為王種常御肴膳。今此<span class="gaiji">麁<!--gaiji,麤,1[色-巴+鹿],2&#x9E81;,3-->
</span>惡何能益身。作<a class="t" id="0099b14"></a>是念已。行水授飯。見佛食之悲哽情塞。佛<a class="t" id="0099b15"></a>知其意。而欲釋之曰。汝能噉此飯不。答言<a class="t" id="0099b16"></a>能噉。受而食之滋味非常。實是諸天以味加<a class="t" id="0099b17"></a>之。欣悅無量悲塞即除。佛食已訖。阿難行<a class="t" id="0099b18"></a>水澆手攝衣<span class="gaiji">鉢<!--gaiji,缽,1[金*本],2&#x9262;,3-->
</span>。白佛言。世尊。今倩一女作<a class="t" id="0099b19"></a>飯不肯。傍有一女不倩自作。佛語阿難。不作<a class="t" id="0099b20"></a>飯者所應。當得則不能得。若作飯者。應<a class="t" id="0099b21"></a>作轉輪王第一夫人。自作飯者此福無量。若<a class="t" id="0099b22"></a>使不作餘福。此德廣大乃至解脫。是時世<a class="t" id="0099b23"></a>尊宿行未除。一時之中無有知佛及僧於毘<a class="t" id="0099b24"></a>羅然國噉馬麥者。爾時魔王化作諸比丘。飯<a class="t" id="0099b25"></a>食盈長齎向諸國。道路逢者問言。汝從何<a class="t" id="0099b26"></a>來。答言。毘羅然國來。諸居士言。佛在彼住<a class="t" id="0099b27"></a>有供養不。答言。彼常有大會肴膳盈長。我<a class="t" id="0099b28"></a>所持者是彼遣餘。</p>
<a class="t" id="0099b29"></a>
<p>
<a class="sc" id="2"></a>
<a class="t-linehead" id="0099b29"></a>
爾時世尊宿行已畢。十六大國咸聞世尊與<a class="t" id="0099c01"></a>五百比丘毘羅然國三月食馬麥。諸國貴人<a class="t" id="0099c02"></a>長者居士大富商人。備眾供具種種肴膳車<a class="t" id="0099c03"></a>馱充滿。來迎世尊如親遠至。時有七日未<a class="t" id="0099c04"></a>至自恣。佛知故問阿難。自恣餘有幾日。阿<a class="t" id="0099c05"></a>難答言。餘有七日。佛告阿難。汝行入城語<a class="t" id="0099c06"></a>阿耆達佛言。我於汝國安居已竟。欲遊行<a class="t" id="0099c07"></a>諸國。諸比丘言。世尊。是婆羅門於佛眾僧有<a class="t" id="0099c08"></a>何恩德。在此安居窮乏困極。而與之別。佛<a class="t" id="0099c09"></a>言。此婆羅門雖無恩德。賓主之法宜應與<a class="t" id="0099c10"></a>別。阿難受教與一比丘俱到門下。語守門<a class="t" id="0099c11"></a>人可白汝王。阿難在外時守門者思惟念言。<a class="t" id="0099c12"></a>阿難名吉。清旦聞之。不白王者。是為不祥時<a class="t" id="0099c13"></a>阿耆達。早起沐頭著白淨衣獨坐中堂守門<a class="t" id="0099c14"></a>者白。阿難在外。婆羅門相法。名吉則喜。即<a class="t" id="0099c15"></a>語令前。誰遮阿難。即入與坐。相問訊已問<a class="t" id="0099c16"></a>阿難言。汝何故來。答言。佛遣我來語汝我<a class="t" id="0099c17"></a>夏三月住汝國界。安居已竟當遊行餘國。阿<a class="t" id="0099c18"></a>耆達驚言。阿難。瞿曇沙門在毘羅然國夏住<a class="t" id="0099c19"></a>耶。阿難言然。婆羅門言。云何得住誰所供<a class="t" id="0099c20"></a>給。阿難答言。窮乏困極。佛及眾僧三月食馬<a class="t" id="0099c21"></a>麥。時阿耆達始自覺悟。憶前請佛及僧夏四<a class="t" id="0099c22"></a>月住。供具已備。云何令佛及僧三月食馬麥。<a class="t" id="0100a01"></a>如是惡聲流布諸國。當言。阿耆達長夜惡<a class="t" id="0100a02"></a>邪。憎嫉佛法。令佛及僧極受苦困。即語<a class="t" id="0100a03"></a>阿難。沙門瞿曇可得悔過留不。阿難言不得。<a class="t" id="0100a04"></a>時阿耆達慚愧憂惱熱悶躄地。時宗親以水<a class="t" id="0100a05"></a>灑面扶起乃醒。親里喻言。汝莫愁憂。我當<a class="t" id="0100a06"></a>與汝懺謝瞿曇強請留住。若不肯住。當齎飲<a class="t" id="0100a07"></a>食隨後逐送。若有乏時當以供養。時阿耆達<a class="t" id="0100a08"></a>即與宗親共詣佛所懺悔請住。佛自思惟。<a class="t" id="0100a09"></a>若我不受者。當吐熱血死。佛憐愍故受請<a class="t" id="0100a10"></a>七日。時阿耆達作是思惟。此四月供具云何<a class="t" id="0100a11"></a>七日能盡。佛自恣竟欲越祇國二月遊行。<a class="t" id="0100a12"></a>越祇國人聞佛當來。各設供具。我今日汝明<a class="t" id="0100a13"></a>日。如是次第竟於二月。佛自恣已向越祇<a class="t" id="0100a14"></a>去。阿耆達齎諸供具隨送佛去。若乏少時<a class="t" id="0100a15"></a>當以供養。諸越祇人聞已共作要令。若佛來<a class="t" id="0100a16"></a>者。各自當日辦具小食時食中後含消漿<a class="t" id="0100a17"></a>飲。勿令乏少。莫使異人間錯其間。阿耆達知<a class="t" id="0100a18"></a>佛宿處。先往施設言我今日供若明日供。<a class="t" id="0100a19"></a>諸越祇人不聽使作。語阿耆達汝長夜惡<a class="t" id="0100a20"></a>邪。是佛怨家。故惱佛及僧。今欲悅他意故。<a class="t" id="0100a21"></a>便作是語。我今日供。若明日供。汝有何事。<a class="t" id="0100a22"></a>爾許時令佛及僧三月食馬麥。今求供日。<a class="t" id="0100a23"></a>阿耆達聞是語已。慚愧愁憂在一面立。看眾<a class="t" id="0100a24"></a>僧為少何物我當與之。值時無粥。即作種<a class="t" id="0100a25"></a>種粥。酥粥胡麻粥油粥乳粥小豆粥摩沙<a class="t" id="0100a26"></a>豆粥麻子粥清粥辦已奉佛佛言與眾僧眾<a class="t" id="0100a27"></a>僧不受佛未聽我等食八種粥。以是事白佛。<a class="t" id="0100a28"></a>佛言。從今日聽食八種粥。粥有五事益身。一<a class="t" id="0100a29"></a>者除飢。二者除渴。三者下氣。四者除臍下<a class="t" id="0100b01"></a>冷。五者消宿食。時阿耆達自思惟我夏四月<a class="t" id="0100b02"></a>安樂自娛。若復二月逐沙門瞿曇者。以我一<a class="t" id="0100b03"></a>人廢諸國事。今此供具多不可盡。且當布地<a class="t" id="0100b04"></a>令佛及僧以足蹈上。即是受用。即便白佛。願<a class="t" id="0100b05"></a>時受用。佛告阿耆達。不得如汝所言。此是<a class="t" id="0100b06"></a>食物應口受用。佛欲遣阿耆達故。說偈<span class="gaiji">呪<!--gaiji,咒,1[口*兄],2&#x546A;,3-->
</span>願。</p>
<a class="t" id="0100b07"></a>
<blockquote class="gatha">
<p>
<a class="sc" id="3"></a>
一切天祠中　　供養火為最<a class="t" id="0100b08"></a><br>
婆羅門書中　　薩毘帝為最<a class="t" id="0100b09"></a><br>
一切諸人中　　帝王尊為最<a class="t" id="0100b10"></a><br>
一切諸江河　　大海深為最<a class="t" id="0100b11"></a><br>
一切星宿中　　月明第一最<a class="t" id="0100b12"></a><br>
一切照明中　　日光為上最<a class="t" id="0100b13"></a><br>
十方天人中　　佛福田為最</p>
<a class="t" id="0100b14"></a>
</blockquote>
<p>
<a class="sc" id="4"></a>
<a class="t-linehead" id="0100b14"></a>
爾時佛與阿耆達<span class="gaiji">呪<!--gaiji,咒,1[口*兄],2&#x546A;,3-->
</span>願竟遊行跋耆向舍衛<a class="t" id="0100b15"></a>國。爾時有一裸形外道。隨逐佛後是外道身<a class="t" id="0100b16"></a>體肥大多肉復有一外道從前逆來。問裸形<a class="t" id="0100b17"></a>外道言。汝於此行為何所得。答言。得如是<a class="t" id="0100b18"></a>如是食。問何因緣得答言。因是禿居士得。彼<a class="t" id="0100b19"></a>即罵言。汝弊罪人。因他得如是飲食。云何作<a class="t" id="0100b20"></a>惡不善語。若人隨所得好食安隱處而訶罵<a class="t" id="0100b21"></a>者。不名為人。若瞿曇沙門聞是語者。必當結<a class="t" id="0100b22"></a>戒。不聽弟子與外道食。是中有比丘。少欲知<a class="t" id="0100b23"></a>足行頭陀。聞是事心不喜。向佛廣說。佛以是<a class="t" id="0100b24"></a>事集比丘僧。語諸比丘。是諸外道長夜邪見。<a class="t" id="0100b25"></a>是法怨賊求覓罪過。若為他人刀杖所打。若<a class="t" id="0100b26"></a>得毒藥。若有殺者。必當言沙門釋子所為。爾<a class="t" id="0100b27"></a>時佛但訶責而未結戒。佛次第遊行到舍衛<a class="t" id="0100b28"></a>國。爾時眾人聞佛三月噉馬麥。故猶多供<a class="t" id="0100b29"></a>養未息。有賣餅女人。為佛及僧辦於飲食。<a class="t" id="0100c01"></a>時阿難於中知飲食事。諸佛常法。不盡得食<a class="t" id="0100c02"></a>不從坐起。何以故。若食不足佛力令足。爾<a class="t" id="0100c03"></a>時佛猶坐未起。有二外道出家女人。從阿難<a class="t" id="0100c04"></a>乞餅。阿難不憶念。佛語。各與一餅。時有二<a class="t" id="0100c05"></a>餅相著故。一人得一。一人得二。得已小遠<a class="t" id="0100c06"></a>共相問言。汝得幾餅。答言得一。汝復得幾。答<a class="t" id="0100c07"></a>言得二。時得一者言。與我半餅。若不與者我<a class="t" id="0100c08"></a>當相辱。答言。各隨所得何以與汝。第二更<a class="t" id="0100c09"></a>言。與我半餅。若不與者我當相辱。答言。各<a class="t" id="0100c10"></a>隨所得我不與汝。得一者言阿難必是汝夫。<a class="t" id="0100c11"></a>若共私通若非夫非私通者與汝一應與<a class="t" id="0100c12"></a>我一。如與汝二應與我二。即便相瞋按頭<a class="t" id="0100c13"></a>大喚。佛知故問阿難。誰故大喚。答言。外道<a class="t" id="0100c14"></a>女。何故大喚。阿難向佛廣說是事。時佛食<a class="t" id="0100c15"></a>後。以此因緣及先因緣故。集比丘僧語諸比<a class="t" id="0100c16"></a>丘。汝等當知。是諸外道長夜邪見。是法怨賊<a class="t" id="0100c17"></a>求覓罪過。若為他人刀杖所打。若得毒藥。<a class="t" id="0100c18"></a>若有殺者。必當言。是沙門釋子所作。語諸<a class="t" id="0100c19"></a>比丘。以十利故與諸比丘結戒。從今是戒<a class="t" id="0100c20"></a>應如是說。若比丘裸形外道外道女。自手與<a class="t" id="0100c21"></a>飲食。波逸提。裸形者。名阿耆維道尼揵<a class="t" id="0100c22"></a>子道。尼揵外道者老子老弟子。佛言。略<a class="t" id="0101a01"></a>說除佛五眾。餘殘出家人。皆名外道。食<a class="t" id="0101a02"></a>者。五佉陀尼五蒲闍尼五似食。波逸提<a class="t" id="0101a03"></a>者。煮燒覆障。若不悔過。能障礙道。是中犯<a class="t" id="0101a04"></a>者。若比丘以根食自手與裸形外道外道女。<a class="t" id="0101a05"></a>波逸提。莖葉磨果飯<span class="gaiji">麨<!--gaiji,,1[麩-夫+少],2&#x9EA8;,3-->
</span>糒魚肉糜粟穬麥<a class="t" id="0101a06"></a>莠子加師。自手與裸形外道外道女。波逸<a class="t" id="0101a07"></a>提。若裸形外道乞果者。應言。我等不遮汝<a class="t" id="0101a08"></a>果。若乞水者。亦言不遮汝水。不犯者。若裸<a class="t" id="0101a09"></a>形外道外道女病若親里。若求出家時。<span class="t-note">（出家時者<a class="t" id="0101a10"></a>四月試時）</span>與不犯。<span class="rule-number">四十四竟</span></p>
<a class="t" id="0101a11"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>