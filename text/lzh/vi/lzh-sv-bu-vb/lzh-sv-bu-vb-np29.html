<!DOCTYPE html>
<html data-prev="lzh-sv-bu-vb-np28" data-next="lzh-sv-bu-vb-np30">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bu-vb-np29">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 29</span>
<span class="mirror-right">尼薩耆波夜提之二十九</span> </h1>
</div>
<p>
<a class="sc" id="1"></a>
<a class="t-linehead" id="0059a28"></a>
佛在舍衛國。爾時有一居士。發心欲與佛<a class="t" id="0059a29"></a>及僧飲食復與僧衣。時世飢儉乞食難得。是<a class="t" id="0059b01"></a>居士財物不多。夏時已過心中憂愁作是言。<a class="t" id="0059b02"></a>今何痛惱苦急乃爾。我本心欲與佛及僧飲<a class="t" id="0059b03"></a>食復與僧衣。時世飢儉乞求難得我財物少。<a class="t" id="0059b04"></a>夏時已過心中憂愁。苦急不滿我願。我今當<a class="t" id="0059b05"></a>從僧中少多。請比丘與食與僧衣。令我福德<a class="t" id="0059b06"></a>不空。作是念已便入祇洹打揵槌。有比丘問<a class="t" id="0059b07"></a>居士。何因緣故打揵搥。居士答言。我欲從僧<a class="t" id="0059b08"></a>請爾所比丘到我舍食。時知會人即差爾所<a class="t" id="0059b09"></a>比丘去。次到六群比丘。六群比丘先時有次<a class="t" id="0059b10"></a>請。便持衣<span class="gaiji">鉢<!--gaiji,缽,1[金*本],2&#x9262;,3-->
</span>先至請家。辦飲食時教如是如<a class="t" id="0059b11"></a>是作。是時六群比丘晨朝持衣<span class="gaiji">鉢<!--gaiji,缽,1[金*本],2&#x9262;,3-->
</span>。到是居士<a class="t" id="0059b12"></a>舍共相問訊在一面坐。居士作禮在前坐。自<a class="t" id="0059b13"></a>向六群比丘軟語。我本心欲與佛及僧飲食<a class="t" id="0059b14"></a>復與僧衣。今世飢儉乞求難得。我財物少。夏<a class="t" id="0059b15"></a>時已過心中憂惱苦急作是念。我今何不從<a class="t" id="0059b16"></a>僧中請少多比丘。與食便與僧衣。令我不失<a class="t" id="0059b17"></a>福德。以是因緣故食與汝等衣當與僧。時六<a class="t" id="0059b18"></a>群比丘聞衣名心動。語居士言。是衣何似持<a class="t" id="0059b19"></a>來示我。居士言善。即出衣示之。六群比丘<a class="t" id="0059b20"></a>見衣倍生貪心。語居士言。汝意欲令是衣有<a class="t" id="0059b21"></a>用耶。欲令舉置耶。居士言。所以施者欲令用<a class="t" id="0059b22"></a>之。汝若欲令不用者當與僧。何以故。僧多有<a class="t" id="0059b23"></a>衣舉在一處朽壞虫噉。若令用者當與我等。<a class="t" id="0059b24"></a>我等衣少得施當用。居士言。汝等知與僧不<a class="t" id="0059b25"></a>用。若汝等能用者便當相與。居士與食已持<a class="t" id="0059b26"></a>是衣與六群比丘。六群比丘食已持是衣入<a class="t" id="0059b27"></a>祇洹。示諸比丘是衣何似細好不。諸比丘言。<a class="t" id="0059b28"></a>實好汝何從而得。六群比丘廣說是事。是中<a class="t" id="0059b29"></a>有比丘少欲知足。行頭陀聞是事心不喜。種<a class="t" id="0059c01"></a>種因緣呵責。云何名比丘知物向僧自求向<a class="t" id="0059c02"></a>己。種種因緣呵已向佛廣說。佛以是事集比<a class="t" id="0059c03"></a>丘僧。知而故問六群比丘。汝實作是事不。答<a class="t" id="0059c04"></a>言。實作世尊。佛以種種因緣呵責六群比丘<a class="t" id="0059c05"></a>云何名比丘。知物向僧自求向己。種種因緣<a class="t" id="0059c06"></a>呵已語諸比丘。以十利故與比丘結戒。從今<a class="t" id="0059c07"></a>是戒應如是說。若比丘知物向僧自求向己。<a class="t" id="0059c08"></a>尼薩耆波夜提。知者若自知若從他聞。若檀<a class="t" id="0059c09"></a>越語。物者謂施僧物。若衣<span class="gaiji">鉢<!--gaiji,缽,1[金*本],2&#x9262;,3-->
</span>戶鉤澡灌時藥<a class="t" id="0059c10"></a>夜分藥七日藥終身藥。向僧者發心欲施僧<a class="t" id="0059c11"></a>未與。尼薩耆波夜提者。是衣應捨波夜提罪<a class="t" id="0059c12"></a>應悔過。是中犯者。若比丘知是物向比丘僧<a class="t" id="0059c13"></a>自求向己。尼薩耆波夜提。若向三二一。突吉<a class="t" id="0059c14"></a>羅。若比<span class="corr" title="[&gt;丘尼知是物向比丘尼僧自求向己。] cf.【麗】">丘尼知是物向比丘尼僧自求向己。</span>尼薩耆波夜提。若向三二一。突吉<a class="t" id="0059c15"></a>羅。若比丘知是物向此三比丘。求向餘三比<a class="t" id="0059c16"></a>丘。突吉羅。若比丘知是物向三比丘求向二<a class="t" id="0059c17"></a>比丘一比丘。比丘尼僧三比丘尼二比丘尼<a class="t" id="0059c18"></a>一比丘尼。三式叉摩尼二式叉摩尼一式叉<a class="t" id="0059c19"></a>摩尼。三沙彌二沙彌一沙彌。三沙彌尼二沙<a class="t" id="0059c20"></a>彌尼一沙彌尼。比丘僧。皆突吉羅。若比丘<a class="t" id="0059c21"></a>知是物向此二比丘。求向餘二比丘。突吉羅<a class="t" id="0059c22"></a>若知是物向二比丘。求向一比丘比丘尼僧。<a class="t" id="0059c23"></a>三比丘尼二比丘尼一比丘尼。三式叉摩尼<a class="t" id="0059c24"></a>二式叉摩尼一式叉摩尼。三二一沙彌。三二<a class="t" id="0059c25"></a>一沙彌尼。比丘僧三二一比丘。皆突吉羅。若<a class="t" id="0059c26"></a>比丘知是物向此一比丘。求向餘一比丘。突<a class="t" id="0059c27"></a>吉羅。若知是物向一比丘。求向比丘尼僧。三<a class="t" id="0059c28"></a>二一比丘尼三二一式叉摩尼。三沙彌二一<a class="t" id="0059c29"></a>沙彌。三二一沙彌尼。比丘僧三二一比丘皆<a class="t" id="0060a01"></a>突吉羅。若比丘知是物向此三比丘尼。求向<a class="t" id="0060a02"></a>餘三比丘尼。突吉羅。若比丘知是物向三比<a class="t" id="0060a03"></a>丘尼。求向二比丘尼一比丘尼。三二一式叉<a class="t" id="0060a04"></a>摩尼。三二一沙彌。三二一沙彌尼。比丘僧<a class="t" id="0060a05"></a>三比丘二一比丘。比丘尼僧。皆突吉羅。若<a class="t" id="0060a06"></a>比丘知是物。向此二比丘尼。求向餘二比丘<a class="t" id="0060a07"></a>尼。突吉羅。若比丘知是物向二比丘尼。求<a class="t" id="0060a08"></a>向一比丘尼三二一式叉摩尼三二一沙彌三<a class="t" id="0060a09"></a>二一沙彌尼比丘僧三二一比丘比丘尼僧。<a class="t" id="0060a10"></a>三二一比丘尼。皆突吉羅。若比丘知是物向<a class="t" id="0060a11"></a>此一比丘尼。求向餘一比丘尼。突吉羅。若<a class="t" id="0060a12"></a>比丘知是物向一比丘尼。求向三二一式叉<a class="t" id="0060a13"></a>摩尼。三沙彌二一沙彌。三二一沙彌尼。比<a class="t" id="0060a14"></a>丘僧三二一比丘。比丘尼僧三比丘尼二一<a class="t" id="0060a15"></a>比丘尼。皆突吉羅。若比丘知是物向此三式<a class="t" id="0060a16"></a>叉摩尼。求向餘三式叉摩尼。突吉羅。若比<a class="t" id="0060a17"></a>丘知是物向三式叉摩尼。求向二一式叉摩<a class="t" id="0060a18"></a>尼。三二一沙彌。三二一沙彌尼。比丘僧三<a class="t" id="0060a19"></a>二一比丘比丘尼僧。三二一比丘尼。皆突吉<a class="t" id="0060a20"></a>羅。若比丘知是物向此二式叉摩尼。求向餘<a class="t" id="0060a21"></a>二式叉摩尼。突吉羅。若比丘知是物向二式<a class="t" id="0060a22"></a>叉摩尼。求向一式叉摩尼。三二一沙彌。三<a class="t" id="0060a23"></a>二一沙彌尼。比丘僧三比丘二一比丘比丘<a class="t" id="0060a24"></a>尼僧。三比丘尼二一比丘尼。三式叉摩尼。皆<a class="t" id="0060a25"></a>突吉羅。若比丘知是物向此一式叉摩尼。求<a class="t" id="0060a26"></a>向餘一式叉摩尼。突吉羅。若知是物向一式<a class="t" id="0060a27"></a>叉摩尼。求向三沙彌。二一沙彌。三沙彌尼。<a class="t" id="0060a28"></a>二一沙彌尼。比丘僧三比丘二一比丘。比丘<a class="t" id="0060a29"></a>尼僧三比丘尼。二一比丘尼。三式叉摩尼。二<a class="t" id="0060b01"></a>一式叉摩尼。皆突吉羅。若比丘知是物向此<a class="t" id="0060b02"></a>三沙彌。求向餘三沙彌。突吉羅。若比丘知<a class="t" id="0060b03"></a>是物向三沙彌。求向二沙彌一沙彌。三沙彌<a class="t" id="0060b04"></a>尼二一沙彌尼。比丘僧三比丘二一比丘。比<a class="t" id="0060b05"></a>丘尼僧三比丘尼二一比丘尼。三式叉摩尼<a class="t" id="0060b06"></a>二一式叉摩尼。皆突吉羅。若比丘知是物向<a class="t" id="0060b07"></a>此二沙彌。求向餘二沙彌。突吉羅。若比丘<a class="t" id="0060b08"></a>知是物向二沙彌。求向一沙彌。三沙彌尼二<a class="t" id="0060b09"></a>一沙彌尼。比丘僧三比丘二一比丘。比丘尼<a class="t" id="0060b10"></a>僧三比丘尼二一比丘尼。三二一式叉摩尼。<a class="t" id="0060b11"></a>三二一沙彌三二一沙彌尼。皆突吉羅。若比<a class="t" id="0060b12"></a>丘知是物向此一沙彌。求向餘一沙彌。突吉<a class="t" id="0060b13"></a>羅。若比丘知是物向此一沙彌。求向三沙彌<a class="t" id="0060b14"></a>尼。二一沙彌尼。比丘僧三比丘二一比丘。比<a class="t" id="0060b15"></a>丘尼僧三比丘尼二一比丘尼。三式叉摩尼<a class="t" id="0060b16"></a>二一式叉摩尼。三沙彌二一沙彌。皆突吉羅。<a class="t" id="0060b17"></a>若比丘知是物向此三沙彌尼。求向餘三沙<a class="t" id="0060b18"></a>彌尼。突吉羅。若比丘知是物向此三沙彌尼。<a class="t" id="0060b19"></a>求向餘二一沙彌尼。比丘僧三二一比丘。比<a class="t" id="0060b20"></a>丘尼僧三比丘尼。二一比丘尼。三二一式叉<a class="t" id="0060b21"></a>摩尼。三二一沙彌。皆突吉羅。若比丘知是<a class="t" id="0060b22"></a>物向二沙彌尼。求向餘二沙彌尼。突吉羅。若<a class="t" id="0060b23"></a>比丘知是物向二沙彌尼。求向一沙彌尼。比<a class="t" id="0060b24"></a>丘僧三二一比丘。比丘尼僧三比丘尼二一<a class="t" id="0060b25"></a>比丘尼。三二一式叉摩尼。三二一沙彌。三二<a class="t" id="0060b26"></a>一沙彌尼。皆突吉羅。若比丘知是物向此一<a class="t" id="0060b27"></a>沙彌尼。求向餘一沙彌尼突吉羅。若比丘知<a class="t" id="0060b28"></a>是物向一沙彌尼。求向比丘僧。三比丘二一<a class="t" id="0060b29"></a>比丘比丘尼僧三比丘尼二一比丘尼。三二<a class="t" id="0060c01"></a>一式叉摩尼。三二一沙彌。三二一沙彌尼。皆<a class="t" id="0060c02"></a>突吉羅。若比丘知是物向此多畜生。求向餘<a class="t" id="0060c03"></a>多畜生。突吉羅。若比丘知是物向多畜生。求<a class="t" id="0060c04"></a>向二畜生一畜生突吉羅。若比丘知是物向<a class="t" id="0060c05"></a>此二畜生。求向餘二畜生。突吉羅。若比丘<a class="t" id="0060c06"></a>知是物向二畜生。求向一畜生多畜生突吉<a class="t" id="0060c07"></a>羅。若比丘知是物向此一畜生。求向餘一畜<a class="t" id="0060c08"></a>生。突吉羅。若比丘知是物向一畜生。求向<a class="t" id="0060c09"></a>多畜生二畜生。突吉羅。若比丘知是物向比<a class="t" id="0060c10"></a>丘僧。求向比丘尼僧。突吉羅。若比丘知是<a class="t" id="0060c11"></a>物向比丘尼僧。求向比丘僧突吉羅。若比丘<a class="t" id="0060c12"></a>僧破為二部比丘。知是物向此一部。求向餘<a class="t" id="0060c13"></a>一部。突吉羅。若比丘向中生向想。得尼薩<a class="t" id="0060c14"></a>耆波夜提。若向中生不向想。亦得尼薩耆波<a class="t" id="0060c15"></a>夜提。若向中生疑尼薩耆波夜提。若不向中<a class="t" id="0060c16"></a>生向想得突吉羅。若不向中生疑得突吉羅。<a class="t" id="0060c17"></a>若不向中生不向想不犯。<span class="rule-number">二十九事竟</span></p>
<a class="t" id="0060c18"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>