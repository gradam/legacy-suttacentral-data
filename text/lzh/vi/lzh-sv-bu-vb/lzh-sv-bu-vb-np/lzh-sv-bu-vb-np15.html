<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bu-vb-np15">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 15</span>
<span class="mirror-right">尼薩耆波夜提之十五</span> </h1>
</div>
<p>
<a class="sc" id="1"></a>
<a class="t-linehead" id="0049b11"></a>
佛在舍衛國。爾時有一居士。請佛及僧明日<a class="t" id="0049b12"></a>食。佛默然受請。居士知佛受已。從坐起頭<a class="t" id="0049b13"></a>面禮佛足右遶而去。還歸竟夜具諸淨潔多<a class="t" id="0049b14"></a>美飲食。辦已晨朝敷坐。具遣使白佛。時到食<a class="t" id="0049b15"></a>具已辦。唯佛知時。諸比丘僧往居士舍。佛自<a class="t" id="0049b16"></a>房住迎食分。諸佛常法。若眾僧受請去。佛<a class="t" id="0049b17"></a>持戶鑰從房至房。觀諸房舍。是時諸比丘入<a class="t" id="0049b18"></a>居士舍已。佛持戶鑰從房至房遍觀諸房。開<a class="t" id="0049b19"></a>一房戶見有捨敷具滿是房中衣架垂曲。見<a class="t" id="0049b20"></a>已作是念。多有是捨敷具不復用。諸婆羅門<a class="t" id="0049b21"></a>居士。乾竭血肉布施作福。若比丘少取者善。<a class="t" id="0049b22"></a>以何因緣。使諸比丘用是故敷具。令諸施主<a class="t" id="0049b23"></a>布施得福。復作是念。我今聽諸比丘。作新<a class="t" id="0049b24"></a>坐具敷具。用是故敷具。作周匝一修伽陀<a class="t" id="0049b25"></a>磔手。壞色故。以是因緣。得用故敷具。諸施<a class="t" id="0049b26"></a>主得福。佛作是念已。閉戶下橝。還自房坐<a class="t" id="0049b27"></a>本處。爾時居士見眾僧坐竟。自手行水。以淨<a class="t" id="0049b28"></a>潔多美飲食自恣飽滿已。居士知僧洗手攝<a class="t" id="0049b29"></a><span class="gaiji">鉢<!--gaiji,缽,1[金*本],2&#x9262;,3-->
</span>竟。取一小床在僧前坐。欲聽說法。上座說<a class="t" id="0049c01"></a>法已起去。餘比丘隨次第去。還詣佛所頭面<a class="t" id="0049c02"></a>禮足一面坐。諸佛常法。比丘僧食還。如是<a class="t" id="0049c03"></a>勞問。諸比丘飲食多美僧滿足不。即以如<a class="t" id="0049c04"></a>是問訊。諸比丘滿足不。諸比丘言。世尊。飲<a class="t" id="0049c05"></a>食多美眾僧滿足。佛語諸比丘。汝等眾僧入<a class="t" id="0049c06"></a>居士舍已。我持戶鑰遍觀諸房。開一房戶<a class="t" id="0049c07"></a>見有捨敷具滿是房中衣架垂曲。見已作是<a class="t" id="0049c08"></a>念。多有是捨敷具不復用。諸施主乾竭血肉<a class="t" id="0049c09"></a>布施作福。若比丘少取者善。云何使諸比<a class="t" id="0049c10"></a>丘用是故敷具。令諸施主布施得福。復作是<a class="t" id="0049c11"></a>念。我當聽諸比丘。作新敷具坐具用故敷具。<a class="t" id="0049c12"></a>周匝一修伽陀磔手。為壞色故。以是因緣。<a class="t" id="0049c13"></a>得用故敷具。施主得福。佛以是事集比丘僧。<a class="t" id="0049c14"></a>語諸比丘。以十利故與比丘結戒。從今是<a class="t" id="0049c15"></a>戒應如是說。若比丘作新敷具坐具。應用故<a class="t" id="0049c16"></a>敷具周匝一修伽陀磔手。壞色故。若比丘作<a class="t" id="0049c17"></a>新敷具坐具。不用故敷具周匝一修伽陀磔<a class="t" id="0049c18"></a>手壞色。為好故。尼薩耆波夜提尼薩耆波夜<a class="t" id="0049c19"></a>提者是敷具坐具應捨。波夜提罪應悔過。是<a class="t" id="0049c20"></a>中犯者。若比丘欲作新敷具坐具。應取故敷<a class="t" id="0049c21"></a>具周匝一修伽陀磔手。壞色故。若取作者<a class="t" id="0049c22"></a>善。若不取作。尼薩耆波夜提。若減取作乃<a class="t" id="0049c23"></a>至半寸。突吉羅。若取過一修伽陀磔手作不<a class="t" id="0049c24"></a>犯。若以故敷具。遍著新敷具坐具上。不犯<a class="t" id="0049c25"></a>。<span class="rule-number">十五事竟</span></p>
<a class="t" id="0049c26"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>