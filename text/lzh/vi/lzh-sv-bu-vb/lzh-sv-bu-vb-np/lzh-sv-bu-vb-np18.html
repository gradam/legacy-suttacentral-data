<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bu-vb-np18">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 18</span>
<span class="mirror-right">尼薩耆波夜提之十八</span> </h1>
</div>
<p>
<a class="sc" id="1"></a>
<a class="t-linehead" id="0051a27"></a>
佛在王舍城。爾時六群比丘自手取寶。諸居<a class="t" id="0051a28"></a>士呵責言。沙門釋子自言善好有德。云何自<a class="t" id="0051a29"></a>手取寶。如王如大臣。是中有比丘。少欲知足<a class="t" id="0051b01"></a>行頭陀。聞是事心不喜。向佛廣說。佛以是事<a class="t" id="0051b02"></a>集比丘僧。知而故問六群比丘。汝實作是事<a class="t" id="0051b03"></a>不。答言。實作世尊。佛以種種因緣呵責。云<a class="t" id="0051b04"></a>何名比丘。自手取寶。佛如是種種因緣呵<a class="t" id="0051b05"></a>已。語諸比丘。以十利故與比丘結戒。從今<a class="t" id="0051b06"></a>是戒應如是說。若比丘自手取寶。若使他取。<a class="t" id="0051b07"></a>尼薩耆波夜提。寶者。名為金銀。是二種。若<a class="t" id="0051b08"></a>作若不作。若相若不相。取者。有五種以手<a class="t" id="0051b09"></a>從他手取。若以衣<span class="gaiji">裓<!--gaiji,,1[袖-由+戒],2&#x88D3;,3-->
</span>從他衣<span class="gaiji">裓<!--gaiji,,1[袖-由+戒],2&#x88D3;,3-->
</span>取。若以器<a class="t" id="0051b10"></a>從他器取。若言著是中。若言與是淨人。尼<a class="t" id="0051b11"></a>薩耆波夜提。尼薩耆波夜提者。是物應捨。波<a class="t" id="0051b12"></a>夜提罪應悔過。是中犯者。若比丘手從手取。<a class="t" id="0051b13"></a>衣從衣取。器從器取。若言著是中。若言與<a class="t" id="0051b14"></a>是淨人。皆尼薩耆波夜提。若作若不作。若相<a class="t" id="0051b15"></a>若不相。從他取者。皆尼薩耆波夜提。若比<a class="t" id="0051b16"></a>丘自手取鐵錢。突吉羅。若取銅錢白鑞錢鉛<a class="t" id="0051b17"></a>錫錢樹膠錢皮錢木錢。皆突吉羅。佛言。若比<a class="t" id="0051b18"></a>丘自手取寶。若少應棄。若多。設得同心淨人<a class="t" id="0051b19"></a>者。應語是人言。我以不淨故。不應取是寶。<a class="t" id="0051b20"></a>汝應取。淨人取是寶已。語比丘言。此物與比<a class="t" id="0051b21"></a>丘。比丘言。此是不淨物。若淨當受。若不得<a class="t" id="0051b22"></a>同心淨人。應用作四方僧臥具。是比丘應<a class="t" id="0051b23"></a>入僧中言。諸大德。我自手取寶得波夜提罪。<a class="t" id="0051b24"></a>我今發露不覆藏悔過。僧應問是比丘。汝捨<a class="t" id="0051b25"></a>是寶不。答言已捨。僧應問。汝見罪不。答言<a class="t" id="0051b26"></a>見罪。僧應語言。汝是罪發露悔過。後莫復<a class="t" id="0051b27"></a>作。若言未捨。僧應約<span class="gaiji">勅<!--gaiji,敕,1[束*力],2&#x52C5;,3-->
</span>令捨。若僧不約<span class="gaiji">勅<!--gaiji,敕,1[束*力],2&#x52C5;,3-->
</span>
<a class="t" id="0051b28"></a>
一切僧得突吉羅。若僧約<span class="gaiji">勅<!--gaiji,敕,1[束*力],2&#x52C5;,3-->
</span>不捨。是比丘得<a class="t" id="0051b29"></a>突吉羅。若籌量未決。不犯。<span class="rule-number">十八事竟</span></p>
<a class="t" id="0051c01"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>