<!DOCTYPE html>
<html data-prev="zh-sv-bu-vb-pc45" data-next="zh-sv-bu-vb-pc47">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-sv-bu-vb-pc46">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 46</span>
<span class="mirror-right">波夜提之四十六</span> </h1>
</div>
<p>
<a class="sc" id="1"></a>
<a class="t-linehead" id="0101b27"></a>
爾時佛聽諸比丘。有因緣得至軍中。諸比丘<a class="t" id="0101b28"></a>親里多。此今日請。彼明日請。如是展轉軍中<a class="t" id="0101b29"></a>久住。軍中有不信者。嫉<span class="gaiji">妬<!--gaiji,妒,1[女*石],2&#x59AC;,3-->
</span>瞋言。我等為聚<a class="t" id="0101c01"></a>落官職人民廩食故在此。是比丘弊惡不吉。<a class="t" id="0101c02"></a>何因緣復來在此。是比丘久住此者。或作細<a class="t" id="0101c03"></a>作。我等或因是比丘故。破失退墮。是中<a class="t" id="0101c04"></a>有比丘。少欲知足行頭陀。聞是事心不喜。向<a class="t" id="0101c05"></a>佛廣說。佛以是事集比丘僧。種種因緣訶責<a class="t" id="0101c06"></a>諸比丘。云何名比丘。往軍中宿過二夜種種<a class="t" id="0101c07"></a>因緣訶已語諸比丘。以十利故與諸比丘<a class="t" id="0101c08"></a>結戒。從今是戒應如是說。若比丘有因緣往<a class="t" id="0101c09"></a>軍中宿過二夜波逸提。波逸提者。煮燒覆障。<a class="t" id="0101c10"></a>若不悔過。能障礙道。是中犯者。若比丘往軍<a class="t" id="0101c11"></a>中。過二夜宿波逸提。若在軍中至三夜地了<a class="t" id="0101c12"></a>時。波逸提。<span class="rule-number">四十六竟</span></p>
<a class="t" id="0101c13"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>