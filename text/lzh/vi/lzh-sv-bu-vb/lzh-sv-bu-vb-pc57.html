<!DOCTYPE html>
<html data-prev="lzh-sv-bu-vb-pc56" data-next="lzh-sv-bu-vb-pc58">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bu-vb-pc57">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 57</span>
<span class="mirror-right">波夜提之五十七</span> </h1>
</div>
<p>
<a class="sc" id="1"></a>
<a class="t-linehead" id="0106c29"></a>
佛在舍衛國。爾時有沙彌名摩伽。生如是惡<a class="t" id="0107a01"></a>邪見。我知佛法義。作婬欲不能障道。諸比丘<a class="t" id="0107a02"></a>聞是事。向佛廣說。佛以是事集比丘僧。汝等<a class="t" id="0107a03"></a>當約<span class="gaiji">勅<!--gaiji,敕,1[束*力],2&#x52C5;,3-->
</span>摩伽沙彌。汝莫作是語。我知佛法義。<a class="t" id="0107a04"></a>作婬欲不能障道。汝莫謗佛。謗佛者不善。佛<a class="t" id="0107a05"></a>不作是語。佛種種因緣說婬欲能障道。汝當<a class="t" id="0107a06"></a>捨是惡邪見。諸比丘言。如是世尊。即往訶沙<a class="t" id="0107a07"></a>彌言。汝莫作是語。我知佛法義。作婬欲不能<a class="t" id="0107a08"></a>障道。莫謗佛。謗佛者不善。佛不作是語。佛<a class="t" id="0107a09"></a>種種因緣說婬欲能障道。汝捨是惡邪見。諸<a class="t" id="0107a10"></a>比丘再三教已。不能令捨。即從坐起來詣佛<a class="t" id="0107a11"></a>所。頭面禮足白佛言。世尊。我等約<span class="gaiji">勅<!--gaiji,敕,1[束*力],2&#x52C5;,3-->
</span>摩伽<a class="t" id="0107a12"></a>沙彌。令捨惡邪見。不能令捨。從坐起來。佛<a class="t" id="0107a13"></a>言。汝等應與摩伽沙彌滅擯羯磨。不捨惡邪<a class="t" id="0107a14"></a>見故。若更有如是沙彌。亦應如是治。滅擯<a class="t" id="0107a15"></a>羯磨法者。一心和合僧中。一比丘唱言。大<a class="t" id="0107a16"></a>德僧聽。是摩伽沙彌生惡邪見。僧已約<span class="gaiji">勅<!--gaiji,敕,1[束*力],2&#x52C5;,3-->
</span>
<a class="t" id="0107a17"></a>
令捨惡邪見。而不肯捨。若僧時到僧忍聽。與<a class="t" id="0107a18"></a>摩伽沙彌滅擯羯磨。是名曰。如是白四羯<a class="t" id="0107a19"></a>磨。僧與摩伽沙彌滅擯羯磨竟。僧忍默然<a class="t" id="0107a20"></a>故。是事如是持。</p>
<a class="t" id="0107a21"></a>
<p>
<a class="sc" id="2"></a>
<a class="t-linehead" id="0107a21"></a>
佛在王舍城。爾時六群比丘。知是沙彌滅<a class="t" id="0107a22"></a>擯已。便畜經恤共事共宿是中有比丘。少欲<a class="t" id="0107a23"></a>知足行頭陀。聞是事心不喜。種種因緣訶<a class="t" id="0107a24"></a>責。云何名比丘。知是滅擯沙彌。便畜經恤<a class="t" id="0107a25"></a>共事共宿。種種因緣訶已。向佛廣說。佛以是<a class="t" id="0107a26"></a>事集比丘僧。知而故問六群比丘。汝實作是<a class="t" id="0107a27"></a>事不。答言實作世尊。佛以種種因緣訶責六<a class="t" id="0107a28"></a>群比丘。云何名比丘。知滅擯沙彌。便畜經恤<a class="t" id="0107a29"></a>共事共宿。種種因緣訶已。語諸比丘。以十利<a class="t" id="0107b01"></a>故與比丘結戒。從今是戒應如是說。若沙<a class="t" id="0107b02"></a>彌作是語。我知佛法義。行婬欲不能障道。諸<a class="t" id="0107b03"></a>比丘應如是教沙彌言。汝莫作是語。我知佛<a class="t" id="0107b04"></a>法義。行婬欲不能障道。莫謗佛。謗佛者不<a class="t" id="0107b05"></a>善。佛不作是語。汝當知。佛種種因緣訶責。婬<a class="t" id="0107b06"></a>欲能障礙道。汝當捨是惡邪見。若是沙彌諸<a class="t" id="0107b07"></a>比丘如是訶時。堅持不捨者。諸比丘應再三<a class="t" id="0107b08"></a>教令捨是事。再三教時若捨者善。不捨者諸<a class="t" id="0107b09"></a>比丘應如是語沙彌。汝從今不應言佛是我<a class="t" id="0107b10"></a>師。亦不應隨諸比丘後行。諸餘沙彌得共比<a class="t" id="0107b11"></a>丘同房二宿。汝今不得。癡人滅去。不應住此。<a class="t" id="0107b12"></a>若比丘知是滅擯沙彌。便畜經恤共事共宿<a class="t" id="0107b13"></a>波逸提。知者。自知若從他聞若沙彌自說滅<a class="t" id="0107b14"></a>擯者如佛法。一心和合僧。作滅擯羯磨。畜者。<a class="t" id="0107b15"></a>持作弟子自作和上若阿闍梨。經恤者。若與<a class="t" id="0107b16"></a>衣<span class="gaiji">鉢<!--gaiji,缽,1[金*本],2&#x9262;,3-->
</span>戶鉤時藥夜分藥七日藥終身藥。共事<a name="0107b17" id="0107b17"></a>者。有二種事。法事財事。共宿者。四種舍內<a class="t" id="0107b18"></a>共宿。舍者。若一切覆一切障。一切障不覆。<a class="t" id="0107b19"></a>一切覆半障。一切覆少障。波逸提者。煮燒<a class="t" id="0107b20"></a>覆障。若不悔過。能障礙道。是中犯者。若比丘<a class="t" id="0107b21"></a>教滅擯沙彌法。若偈說。偈偈波逸提。若經<a class="t" id="0107b22"></a>說。章章波逸提。若別句說。句句波逸提。若<a class="t" id="0107b23"></a>從滅擯沙彌受經讀誦亦如是。若與滅擯<a class="t" id="0107b24"></a>沙彌<span class="gaiji">鉢<!--gaiji,缽,1[金*本],2&#x9262;,3-->
</span>波逸提。若與衣戶鉤時藥夜分藥七<a class="t" id="0107b25"></a>日藥盡形藥。皆波逸提。若從滅擯沙彌取衣<a class="t" id="0107b26"></a><span class="gaiji">鉢<!--gaiji,缽,1[金*本],2&#x9262;,3-->
</span>戶鉤時藥夜分七日盡形藥。一一皆波逸<a class="t" id="0107b27"></a>提。四種舍中共宿波逸提。起已還臥隨起還<a class="t" id="0107b28"></a>臥。一一波逸提。通夜坐不臥。亦波逸提。<span class="rule-number">五十七竟</span></p>
<a class="t" id="0107b29"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>