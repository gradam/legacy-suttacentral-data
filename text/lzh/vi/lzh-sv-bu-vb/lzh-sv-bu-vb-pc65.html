<!DOCTYPE html>
<html data-prev="lzh-sv-bu-vb-pc64" data-next="lzh-sv-bu-vb-pc66">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bu-vb-pc65">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 65</span>
<span class="mirror-right">波夜提之六十五</span> </h1>
</div>
<p>
<a class="sc" id="1"></a>
<a class="t-linehead" id="0112c22"></a>
佛在舍衛國。爾時長老阿那律。從憍薩羅<a class="t" id="0112c23"></a>遊行向舍衛國。到一聚落無僧坊處欲宿。是阿<a class="t" id="0112c24"></a>那律本國王子。性貴故不<span class="gaiji">憙<!--gaiji,,1[喜/心],2&#x6199;,3-->
</span>問小小事又不<a class="t" id="0112c25"></a>知何人可問不可問。見聚落中諸立年少。即<a class="t" id="0113a01"></a>往問言。是聚落中誰能與出家人宿處。時聚<a class="t" id="0113a02"></a>落中有一婬女。是諸年少欲戲弄比丘故。答<a class="t" id="0113a03"></a>言。某處可宿。即往到女門前立彈指。時女人<a class="t" id="0113a04"></a>出看。見阿那律端正有威德顏色可愛。見已<a class="t" id="0113a05"></a>婬欲心發。女人問言。汝何所索。答言寄宿。<a class="t" id="0113a06"></a>女言可得。即入與坐處。共相問訊。然後乃<a class="t" id="0113a07"></a>坐。女<span class="gaiji">勅<!--gaiji,敕,1[束*力],2&#x52C5;,3-->
</span>家人。辦種種飲食種種莊嚴供養是<a class="t" id="0113a08"></a>客。即敷大床好褥被枕。即此床邊更著一床。<a class="t" id="0113a09"></a>自為身故。是女人初夜請比丘作不淨事。我<a class="t" id="0113a10"></a>當為汝供給捺<span class="gaiji">脚<!--gaiji,腳,1[腳-谷+去],2&#x811A;,3-->
</span>。比丘答言。我是斷婬欲人。<a class="t" id="0113a11"></a>莫說是事。女人意念。此必有欲。但以初至疲<a class="t" id="0113a12"></a>極故。至中夜更語。猶故不從。至後夜復語。<a class="t" id="0113a13"></a>亦故不從。至地了時女語比丘言。國王大臣<a class="t" id="0113a14"></a>有持百金錢來。我不肯從。二百三百四百五<a class="t" id="0113a15"></a>百我亦不從。我於今夜三自相請。而汝不肯。<a class="t" id="0113a16"></a>汝於比丘所應得法。必當得之。若不欲爾者。<a class="t" id="0113a17"></a>為愍我故受我施食。阿那律念言。我道中行<a class="t" id="0113a18"></a>必。當復須食。作是念已即默然受。知默然<a class="t" id="0113a19"></a>受已。即時辦飲食。自手行水。自與多美飲<a class="t" id="0113a20"></a>食飽滿已。知洗手攝<span class="gaiji">鉢<!--gaiji,缽,1[金*本],2&#x9262;,3-->
</span>竟。取小床在前坐<a class="t" id="0113a21"></a>聽說法。時阿那律。觀女人心本末因緣。為<a class="t" id="0113a22"></a>說次第法。即於座上遠塵離垢得法眼淨。是<a class="t" id="0113a23"></a>女人見法聞法知法入法。度疑悔不隨他。於<a class="t" id="0113a24"></a>佛法中得自在心無所畏。從坐處起。頭面禮<a class="t" id="0113a25"></a>阿那律足言。我從今日。歸依佛歸依法歸依<a class="t" id="0113a26"></a>僧。我盡形作佛優婆夷。時阿那律更為說<a class="t" id="0113a27"></a>種種法示教利喜。示教利喜已從坐起去。從<a class="t" id="0113a28"></a>是已來此家常供給沙門釋子衣服飲食。是<a class="t" id="0113a29"></a>婬女少多送阿那律已便還。爾時阿那律漸<a class="t" id="0113b01"></a>到舍衛國。脫衣<span class="gaiji">鉢<!--gaiji,缽,1[金*本],2&#x9262;,3-->
</span>著一處。往詣佛所。頭面作<a class="t" id="0113b02"></a>禮在一面坐。諸佛常法。有客比丘來。以如是<a class="t" id="0113b03"></a>語勞問。忍不足不。乞食不難。道路不疲極<a class="t" id="0113b04"></a>耶。佛即以如是語勞問阿那律。忍不足不。乞<a class="t" id="0113b05"></a>食不難。道路不疲極耶。阿那律答言。世尊。<a class="t" id="0113b06"></a>忍足乞食不難。道路不疲。以是事向佛廣說。<a class="t" id="0113b07"></a>佛以是事集比丘僧。語諸比丘。阿那律雖離<a class="t" id="0113b08"></a>欲得阿羅漢。不應與女人共宿。如熟飲食人<a class="t" id="0113b09"></a>之所欲。女人於男亦復如是。種種因緣訶<a class="t" id="0113b10"></a>責。不應與女人共宿。以十利故與比丘結<a class="t" id="0113b11"></a>戒。從今是戒應如是說。若比丘與女人同舍<a class="t" id="0113b12"></a>宿波逸提。女者。人女非人女畜生女是。人<a class="t" id="0113b13"></a>女若臥若坐名為宿。象若倚若立亦名宿。<a class="t" id="0113b14"></a>駝馬牛羊若臥若立亦名宿。鵝鴈孔雀雞若<a class="t" id="0113b15"></a>一<span class="gaiji">脚<!--gaiji,腳,1[腳-谷+去],2&#x811A;,3-->
</span>立若持頭置項上亦名宿。舍者有四種。<a class="t" id="0113b16"></a>一切覆一切障。一切障不覆。一切覆不障。<a class="t" id="0113b17"></a>一切覆少障。是中犯者。若比丘是四種舍中。<a class="t" id="0113b18"></a>共女人宿。皆波逸提。若起還臥。更得波逸<a class="t" id="0113b19"></a>提。隨起還臥。一一波逸提。不犯者。通夜坐<a class="t" id="0113b20"></a>不臥。乃至他舍有女人宿。孔容<span class="gaiji">猫<!--gaiji,貓,1[狂-王+苗],2&#x732B;,3-->
</span>子入處。<a class="t" id="0113b21"></a>是中宿波逸提。<span class="rule-number">六十五竟</span></p>
<a class="t" id="0113b22"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>