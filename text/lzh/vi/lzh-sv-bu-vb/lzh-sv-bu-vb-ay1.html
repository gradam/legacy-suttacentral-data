<!DOCTYPE html>
<html data-prev="lzh-sv-bu-vb-ss13" data-next="lzh-sv-bu-vb-ay2">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bu-vb-ay1">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Aniyata 1</span>
<span class="mirror-right">不定法之一</span> </h1>
</div>
<p>
<span class="t-headname">明二不定法</span></p>
<a class="t" id="0028b09"></a>
<p>
<a class="sc" id="1"></a>
<a class="t-linehead" id="0028b09"></a>
佛在舍衛國。爾時迦留陀夷比丘。與掘多憂<a class="t" id="0028b10"></a>婆夷舊相知識。共事共語。時迦留陀夷到掘<a class="t" id="0028b11"></a>多舍已。獨屏覆處坐說法。時有毘舍佉鹿子<a class="t" id="0028b12"></a>母。小因緣故。到掘多比舍。遙聞迦留陀夷說<a class="t" id="0028b13"></a>法聲。作是念。必當是迦留陀夷在掘多舍<a class="t" id="0028b14"></a>說法。我當往聽。時毘舍佉鹿子母。即到掘<a class="t" id="0028b15"></a>多舍。見迦留陀夷。獨與掘多屏覆處坐。見<a class="t" id="0028b16"></a>已作是念。是坐處惡。比丘不應是中坐。若有<a class="t" id="0028b17"></a>長者。見是坐處。必當知。是比丘作惡事竟。<a class="t" id="0028b18"></a>若欲作惡。我今當往白佛。時毘舍佉鹿子母。<a class="t" id="0028b19"></a>即到佛所。頭面禮足一面坐已。以是因緣向<a class="t" id="0028b20"></a>佛廣說。佛與毘舍佉鹿子母。說種種法示教<a class="t" id="0028b21"></a>利喜已默然住。毘舍佉鹿子母見佛默然已。<a class="t" id="0028b22"></a>從坐起作禮而去。去不久。佛以是事集比丘<a class="t" id="0028b23"></a>僧。知而故問迦留陀夷。汝實作是事不。答<a class="t" id="0028b24"></a>言。實作世尊。佛以種種因緣呵責迦留陀夷。<a class="t" id="0028b25"></a>汝所作事。非沙門法不隨順道。無欲樂心作<a class="t" id="0028b26"></a>不清淨行。出家之人所不應作。汝癡人。<a class="t" id="0028b27"></a>我以種種因緣。呵欲欲想欲欲欲覺欲熱。種<a class="t" id="0028b28"></a>種因緣稱讚斷欲除欲想滅欲熱。我常說法<a class="t" id="0028b29"></a>教人離欲。汝尚不應生心。何況乃作起欲恚<a class="t" id="0028c01"></a>癡結縛根本不淨惡業。佛如是種種因緣呵<a class="t" id="0028c02"></a>已。語諸比丘。以十利故。與諸比丘結戒。從<a class="t" id="0028c03"></a>今是戒應如是說。若比丘獨共女人坐屏覆<a class="t" id="0028c04"></a>內可行婬處。若可信優婆夷說。是比丘三法<a class="t" id="0028c05"></a>中一一法。若波羅夷。若僧伽婆尸沙。若波<a class="t" id="0028c06"></a>夜提。若是比丘自言。我坐是處。應三法<a class="t" id="0028c07"></a>中隨所說治。若波羅夷。若僧伽婆尸沙。若<a class="t" id="0028c08"></a>波夜提。若隨可信優婆夷所說法治。是初<a class="t" id="0028c09"></a>不定法。女人者。女人名有命人。若大若小<a class="t" id="0028c10"></a>中作婬欲。獨者。一比丘一女人。更無第三<a class="t" id="0028c11"></a>人。屏處者。是處有壁。有籬席障薄障衣幔<a class="t" id="0028c12"></a>障。如是等種種餘障。是名屏覆處。行婬處<a class="t" id="0028c13"></a>者。是中無所羞恥。可作婬欲。可信優婆夷<a class="t" id="0028c14"></a>者。歸依佛歸依法歸依比丘僧得道得果。是<a class="t" id="0028c15"></a>人終不為身若為他人若以小因緣若為財利<a class="t" id="0028c16"></a>故故作妄語。三法中波羅夷者。四波羅<a class="t" id="0028c17"></a>夷中趣說一事。僧伽婆尸沙者。十三僧伽<a class="t" id="0028c18"></a>婆尸沙中趣說一事。波夜提者。九十波夜<a class="t" id="0028c19"></a>提中趣說一事。不定者。云何名不定。可信<a class="t" id="0028c20"></a>優婆夷。不知犯。不知何處起。不知犯名字。<a class="t" id="0028c21"></a>但言我見女人是處來去坐立。亦見比丘來<a class="t" id="0028c22"></a>去坐立。不見若作婬欲。若作偷奪。若奪人<a class="t" id="0028c23"></a>命。若觸女人身。若殺草木。若過中食。若飲<a class="t" id="0028c24"></a>酒。如是事中不決定故。是名不定。隨優婆<a class="t" id="0028c25"></a>夷所說事。應善急問是比丘。善急問已。自說<a class="t" id="0028c26"></a>我有是罪而不往。隨比丘語應治。若言我<a class="t" id="0028c27"></a>往不犯是罪。如比丘語應治。若言我不往無<a class="t" id="0028c28"></a>有是罪。隨可信優婆夷語故。應與是比丘作<a class="t" id="0028c29"></a>實覓法。實覓法者。眾僧一心和合。一比丘<a class="t" id="0029a01"></a>僧中唱言。大德僧聽。是某甲比丘。以可信<a class="t" id="0029a02"></a>優婆夷語。善急問已。不自說到彼處。不自說<a class="t" id="0029a03"></a>有是罪。若僧時到僧忍聽。僧與某甲比丘隨<a class="t" id="0029a04"></a>可信優婆夷語作實覓。白如是。如是白四羯<a class="t" id="0029a05"></a>磨。僧與某甲比丘隨可信優婆夷語作實覓<a class="t" id="0029a06"></a>竟。僧忍默然故。是事如是持。得實覓比丘行<a class="t" id="0029a07"></a>法者。是人不應與他受大戒。不應受他依止。<a class="t" id="0029a08"></a>不應畜沙彌。不應教化比丘尼。若僧差作<a class="t" id="0029a09"></a>不應受。不應重作實覓罪。不應作相似罪。亦<a class="t" id="0029a10"></a>不應作重於先罪。不應呵羯磨。不應呵作羯<a class="t" id="0029a11"></a>磨人。不應出清淨比丘罪。不得求聽欲出他<a class="t" id="0029a12"></a>罪。不應遮說戒。不應遮自恣。不應遮僧羯<a class="t" id="0029a13"></a>磨教誡比丘尼人。不應舉清淨比丘罪。不應<a class="t" id="0029a14"></a>教令憶念。不應相言。恒自謙卑折伏心意。隨<a class="t" id="0029a15"></a>順清淨比丘心。行常恭敬禮拜。若不如是法<a class="t" id="0029a16"></a>行者。盡形壽不得出是羯磨。<span class="rule-number">初不定竟</span></p>
<a class="t" id="0029a17"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>