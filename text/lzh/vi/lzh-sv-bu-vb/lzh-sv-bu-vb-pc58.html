<!DOCTYPE html>
<html data-prev="lzh-sv-bu-vb-pc57" data-next="lzh-sv-bu-vb-pc59">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bu-vb-pc58">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 58</span>
<span class="mirror-right">波夜提之五十八</span> </h1>
</div>
<p>
<a class="sc" id="1"></a>
<a class="t-linehead" id="0107b29"></a>
佛在王舍城。爾時世尊。為乞食故。早起著衣<a class="t" id="0107c01"></a>持<span class="gaiji">鉢<!--gaiji,缽,1[金*本],2&#x9262;,3-->
</span>。阿難從後入王舍城。時天大雨水突伏<a class="t" id="0107c02"></a>藏出多有寶物。爾時世尊乞食。食已還耆闍<a class="t" id="0107c03"></a>崛山。佛見是藏多有寶物。佛在前行。阿難隨<a class="t" id="0107c04"></a>後一尋徐行。阿難自念。我若近佛。口氣<span class="gaiji">脚<!--gaiji,腳,1[腳-谷+去],2&#x811A;,3-->
</span>聲<a class="t" id="0107c05"></a>或惱佛故。佛見是藏語阿難言。毒蛇阿難。作<a class="t" id="0107c06"></a>是語已即便直過。不往物所。阿難見已白言。<a class="t" id="0107c07"></a>惡毒蛇世尊。作是語已即便直過。不往物所。<a class="t" id="0107c08"></a>是山下有一貧人刈麥。聞是二種語。作是念。<a class="t" id="0107c09"></a>我未曾見沙門釋子毒蛇惡毒蛇。今當往看。<a class="t" id="0107c10"></a>即往見藏為水突出。見已歡喜言。沙門釋子<a class="t" id="0107c11"></a>毒蛇皆是好物。即以車輿衣囊。及日取著家<a class="t" id="0107c12"></a>內。以是寶物現富貴相。謂作大舍金肆銀<a class="t" id="0107c13"></a>肆客作肆銅肆珠肆象群馬群牛羊群車乘<a class="t" id="0107c14"></a>輦輿人民奴婢。是人先有不相可者。作大<a class="t" id="0107c15"></a>舍時妨其生業。是人<span class="gaiji">妬<!--gaiji,妒,1[女*石],2&#x59AC;,3-->
</span>嫉。便白王言。是中先<a class="t" id="0107c16"></a>有貧窮賤人。卒見富相。起大堂舍金肆銀<a class="t" id="0107c17"></a>肆客作肆銅肆珠肆象群馬群牛羊群人民奴<a class="t" id="0107c18"></a>婢。是人必當得大寶藏。不欲語王。王即喚<a class="t" id="0107c19"></a>問。汝得寶藏耶。答言不得。王念。此人不被<a class="t" id="0107c20"></a>拷治。云何說實。即<span class="gaiji">勅<!--gaiji,敕,1[束*力],2&#x52C5;,3-->
</span>有司。盡奪財物縛著<a class="t" id="0107c21"></a>標頭。若得寶藏不語王者。皆如是治。作是教<a class="t" id="0107c22"></a>已。即奪財物縛著標頭。誰得寶藏不語王者。<a class="t" id="0107c23"></a>皆如是治。是人作是言。毒蛇阿難。惡毒蛇世<a class="t" id="0107c24"></a>尊。諸人語曰。汝莫作是語。毒蛇阿難。惡毒<a class="t" id="0107c25"></a>蛇世尊。汝應作是言。誰得寶藏。不語王者<a class="t" id="0107c26"></a>皆有此分。是人一心念佛作是言。毒蛇阿難。<a class="t" id="0107c27"></a>惡毒蛇世尊。時人白王是人標頭作如是語。<a class="t" id="0107c28"></a>毒蛇阿難。惡毒蛇世尊。王即喚問。縛汝標<a class="t" id="0107c29"></a>頭實作是語毒蛇阿難惡毒蛇世尊不。是人<a class="t" id="0108a01"></a>答言。大王。施我無畏者我當說實。答言。與<a class="t" id="0108a02"></a>汝無畏。即言。有是寶藏。我先貧賤。山下刈<a class="t" id="0108a03"></a>麥。有二比丘共來上山。一在前行。一在後行。<a class="t" id="0108a04"></a>前行比丘見是藏時。作是言。毒蛇阿難。語已<a class="t" id="0108a05"></a>直去不到物所。亦不取物。後行比丘亦見。復<a class="t" id="0108a06"></a>作是言。惡毒蛇世尊。語已直去不到物所。亦<a class="t" id="0108a07"></a>不取物。我聞是二語。即作是念。我未曾見沙<a class="t" id="0108a08"></a>門釋子毒蛇惡毒蛇。尋便往看。見是寶藏為<a class="t" id="0108a09"></a>水所突。見已歡喜。即以車輿衣囊取著家<a class="t" id="0108a10"></a>中。現富貴相。起大堂舍金肆銀肆客作肆銅<a class="t" id="0108a11"></a>肆珠肆象馬群牛羊群車乘輦輿人民奴<a class="t" id="0108a12"></a>婢。今我墮罪便憶是語。此惡毒蛇今於我身<a class="t" id="0108a13"></a>能作何等。必噉我命。為是寶故。王盡奪我<a class="t" id="0108a14"></a>所有財物。垂當奪命。王作是念。必當是佛與<a class="t" id="0108a15"></a>阿難。王言汝去。於命無畏賞汝金錢五百。於<a class="t" id="0108a16"></a>是急中。說於佛語及阿難所言故。從死得脫。<a class="t" id="0108a17"></a>時是眾中大臣大官大聲唱言甚希有事。憶<a class="t" id="0108a18"></a>佛語故便得脫死。諸比丘聞是事。向佛廣說。<a class="t" id="0108a19"></a>佛言。取重物得如是罪。及過是罪。皆由取寶<a class="t" id="0108a20"></a>物故。佛但訶責而未結戒。</p>
<a class="t" id="0108a21"></a>
<p>
<a class="sc" id="2"></a>
<a class="t-linehead" id="0108a21"></a>
佛在維耶離爾時諸童子等。出城詣園林中<a class="t" id="0108a22"></a>學射。射門扇孔仰射空中筈筈相拄。爾<a class="t" id="0108a23"></a>時跋難陀釋子。早起著衣持<span class="gaiji">鉢<!--gaiji,缽,1[金*本],2&#x9262;,3-->
</span>欲入城乞食。<a class="t" id="0108a24"></a>諸童子遙見共相謂言。此跋難陀釋子<span class="gaiji">憙<!--gaiji,,1[喜/心],2&#x6199;,3-->
</span>作<a class="t" id="0108a25"></a>惡罪。若見罪聞罪疑罪無慚愧無厭足。我等<a class="t" id="0108a26"></a>今當試看。即以寶物價直一千。放著道中捨<a class="t" id="0108a27"></a>遠遙看。時跋難陀釋子到是寶物所。四顧無<a class="t" id="0108a28"></a>人取著腋下。諸童子見即往圍繞捉言。汝比<a class="t" id="0108a29"></a>丘法。他物不與便偷取耶。答言不偷。何故取<a class="t" id="0108b01"></a>耶。答言。我謂糞掃物故取。諸童子言。云何<a class="t" id="0108b02"></a>寶物作糞掃取。諸童子念。此惡人當將詣眾<a class="t" id="0108b03"></a>官。作是念已。將詣眾官。眾官問言。汝實偷<a class="t" id="0108b04"></a>不。答言不偷。作糞掃想取。眾官又言。無有<a class="t" id="0108b05"></a>寶物得作糞掃取者。眾官是佛弟子。信樂佛<a class="t" id="0108b06"></a>故作是語。比丘云何作偷。諸童子輩必當虛<a class="t" id="0108b07"></a>妄。即言汝去。後莫復爾諸露地不與寶莫<a class="t" id="0108b08"></a>取。時跋難陀作是惡事已。還向諸比丘廣說<a class="t" id="0108b09"></a>是事。諸比丘以是事白佛。佛以是事集比丘<a class="t" id="0108b10"></a>僧。語諸比丘。如是罪惡及過是罪。皆由取金<a class="t" id="0108b11"></a>銀寶物故。種種因緣訶已。語諸比丘。以十利<a class="t" id="0108b12"></a>故與比丘結戒。從今是戒應如是說若比丘<a class="t" id="0108b13"></a>若寶若似寶。自取教取波逸提。寶者。錢金<a class="t" id="0108b14"></a>銀硨<span class="gaiji">璩<!--gaiji,璩,1[(王*巨)/木],2&#x249B2;,3-->
</span>瑪瑙琉璃真珠。似寶者。銅鐵白鑞鉛<a class="t" id="0108b15"></a>錫偽珠自取者自手取。教取者教他取。波<a class="t" id="0108b16"></a>逸提者煮燒覆障。若不悔過能障礙道。是中<a class="t" id="0108b17"></a>犯者。若比丘捉舉他錢金銀波逸提。捉舉他<a class="t" id="0108b18"></a>硨<span class="gaiji">璩<!--gaiji,璩,1[(王*巨)/木],2&#x249B2;,3-->
</span>瑪瑙琉璃真珠波逸提。若比丘有似寶<a class="t" id="0108b19"></a>物。作男子莊嚴具女人莊嚴具器仗<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>具。捉<a class="t" id="0108b20"></a>舉是物波逸提。捉舉偽珠突吉羅。</p>
<a class="t" id="0108b21"></a>
<p>
<a class="sc" id="3"></a>
<a class="t-linehead" id="0108b21"></a>
佛在舍衛國。爾時舍衛城節日到。諸白衣辦<a class="t" id="0108b22"></a>種種飲食出園林中。時毘舍佉鹿子母著五<a class="t" id="0108b23"></a>百金錢直莊嚴身具。出城遊戲。還欲入城。是<a class="t" id="0108b24"></a>鹿子母信樂佛及眾僧。作是念。我今出城<a class="t" id="0108b25"></a>不應不見佛而還入城。又我不應著如是莊<a class="t" id="0108b26"></a>嚴具往詣佛所。即脫嚴具裹著衣中。與一小<a class="t" id="0108b27"></a>婢。與已詣佛所。頭面禮足一面坐。佛以種種<a class="t" id="0108b28"></a>說法示教利喜。示教利喜已默然。鹿子母<a class="t" id="0108b29"></a>聞佛說法已。從坐起頭面禮足右繞而去。佛<a class="t" id="0108c01"></a>善說法。小婢聞佛法味故。即忘莊嚴具去。佛<a class="t" id="0108c02"></a>見是衣裹語阿難。汝看是中。有何物取舉。阿<a class="t" id="0108c03"></a>難語淨人開看還令裹舉。佛以是事集比丘<a class="t" id="0108c04"></a>僧種種因緣讚戒讚持戒。讚戒讚持戒已語<a class="t" id="0108c05"></a>諸比丘。從今是戒應如是說。若比丘若寶若<a class="t" id="0108c06"></a>似寶。自捉舉教人捉舉波逸提。除因緣因緣<a class="t" id="0108c07"></a>者。若寶若似寶在僧坊內若住處內。以如是<a class="t" id="0108c08"></a>心取。有主來者當還。是事應爾。僧坊內者。<a class="t" id="0108c09"></a>物在僧坊壁內籬內塹內障內。住處內者隨<a class="t" id="0108c10"></a>白衣所請住處。是中云何不犯。若物在僧坊<a class="t" id="0108c11"></a>內。若得淨人。教取看舉。若不得淨人。應自<a class="t" id="0108c12"></a>取看舉。若有來索者。應問。汝物有何相。若<a class="t" id="0108c13"></a>說相。是者應還。若不是者。應答。無如是物。<a class="t" id="0108c14"></a>若主未來。是比丘有因緣欲行者。是中有舊<a class="t" id="0108c15"></a>住善好比丘。應語言。我得他所忘物。汝取看<a class="t" id="0108c16"></a>舉。有來索者。問相。是者應還。若不是者。應<a class="t" id="0108c17"></a>答。無如是物。若過五六歲。無主來索應施<a class="t" id="0108c18"></a>四方僧物中用。若後有主來索者。應取四方<a class="t" id="0108c19"></a>僧物償。是物在住處者。若得淨人。教取看<a class="t" id="0108c20"></a>舉。若不得淨人。自取看舉。若有來索者。應<a class="t" id="0108c21"></a>問相。是者應還。不是者。應答無如是物。若<a class="t" id="0108c22"></a>是比丘有因緣欲去。是中若有舍主善好男<a class="t" id="0108c23"></a>女應語言。我此中得他是物。汝取看舉。若<a class="t" id="0108c24"></a>有索者。問相。是者應還。不是者應答。無如<a class="t" id="0108c25"></a>是物。若過五六歲無來取者。是住處若少坐<a class="t" id="0108c26"></a>床大床床板應用作。若後有來索者。應取是<a class="t" id="0108c27"></a>床座用還。是事應爾。<span class="rule-number">五十八竟</span></p>
<a class="t" id="0108c28"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>