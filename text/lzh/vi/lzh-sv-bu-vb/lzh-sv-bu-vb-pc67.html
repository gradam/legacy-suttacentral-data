<!DOCTYPE html>
<html data-prev="lzh-sv-bu-vb-pc66" data-next="lzh-sv-bu-vb-pc68">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bu-vb-pc67">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 67</span>
<span class="mirror-right">波夜提之六十七</span> </h1>
</div>
<p>
<a class="sc" id="1"></a>
<a class="t-linehead" id="0114a23"></a>
佛在舍衛國。有一居士。請佛及僧明日食。佛<a class="t" id="0114a24"></a>默然受。是居士知佛默然受已。從坐起頭面<a class="t" id="0114a25"></a>禮佛足右繞而去。還家通夜辦種種多美飲<a class="t" id="0114a26"></a>食敷坐處。爾時諸比丘。早起持衣<span class="gaiji">鉢<!--gaiji,缽,1[金*本],2&#x9262;,3-->
</span>著露地<a class="t" id="0114a27"></a>待時到。爾時六群比丘。與十七群比丘共<a class="t" id="0114a28"></a><span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍不相<span class="gaiji">憙<!--gaiji,,1[喜/心],2&#x6199;,3-->
</span>。時六群比丘。取十七群比丘衣<a class="t" id="0114a29"></a><span class="gaiji">鉢<!--gaiji,缽,1[金*本],2&#x9262;,3-->
</span>藏著異處。時十七群比丘來求衣<span class="gaiji">鉢<!--gaiji,缽,1[金*本],2&#x9262;,3-->
</span>。久覓<a class="t" id="0114b01"></a>不得。十七群比丘法。有所作事皆共相語。時<a class="t" id="0114b02"></a>失衣者語餘者言。我不知衣<span class="gaiji">鉢<!--gaiji,缽,1[金*本],2&#x9262;,3-->
</span>處。相助求覓。<a class="t" id="0114b03"></a>於是中間。居士敷坐處已。遣使白佛時到。飲<a class="t" id="0114b04"></a>食已辦。佛自知時。諸比丘僧往居士舍。佛<a class="t" id="0114b05"></a>自房住迎食分。居士見僧坐已。自手行水。自<a class="t" id="0114b06"></a>與多美飲食自恣飽滿。自恣飽滿已。知僧攝<a class="t" id="0114b07"></a><span class="gaiji">鉢<!--gaiji,缽,1[金*本],2&#x9262;,3-->
</span>自行水竟。取小床在僧前坐。欲聽說法。<a class="t" id="0114b08"></a>上座說法已。及餘比丘各從坐起。出居士<a class="t" id="0114b09"></a>舍。十七群比丘爾許時覓衣始得來入。眾僧<a class="t" id="0114b10"></a>出時見已問言。何故在後。答言。六群比丘藏<a class="t" id="0114b11"></a>我衣<span class="gaiji">鉢<!--gaiji,缽,1[金*本],2&#x9262;,3-->
</span>。久覓始得。是中有比丘。少欲知足行<a class="t" id="0114b12"></a>頭陀。聞是事心不喜。種種因緣訶責六群比<a class="t" id="0114b13"></a>丘。云何名比丘。藏他比丘衣<span class="gaiji">鉢<!--gaiji,缽,1[金*本],2&#x9262;,3-->
</span>。求覓時間垂<a class="t" id="0114b14"></a>當斷食。種種因緣訶已向佛廣說。佛以是事<a class="t" id="0114b15"></a>集比丘僧。知而故問六群比丘。汝實作是事<a class="t" id="0114b16"></a>不。答言。實作世尊。佛種種因緣訶責。云何名<a class="t" id="0114b17"></a>比丘。藏他比丘衣<span class="gaiji">鉢<!--gaiji,缽,1[金*本],2&#x9262;,3-->
</span>。求覓時間垂當斷食。佛<a class="t" id="0114b18"></a>種種因緣呵已語諸比丘。以十利故與比丘<a class="t" id="0114b19"></a>結戒。從今是戒應如是說。若比丘藏他比丘<a class="t" id="0114b20"></a><span class="gaiji">鉢<!--gaiji,缽,1[金*本],2&#x9262;,3-->
</span>若衣戶鉤革屣針筒。如是隨法所須物。<a class="t" id="0114b21"></a>若自藏。若教他藏。乃至戲笑波逸提。自藏者<a class="t" id="0114b22"></a>自手藏。教藏者教他藏。波逸提者。煮燒覆障。<a class="t" id="0114b23"></a>若不悔過。能障礙道。是中犯者。若比丘藏<a class="t" id="0114b24"></a>他比丘<span class="gaiji">鉢<!--gaiji,缽,1[金*本],2&#x9262;,3-->
</span>。彼比丘若覓不得。是比丘得波逸<a class="t" id="0114b25"></a>提。若覓得突吉羅。若衣戶鉤革屣針筒。若<a class="t" id="0114b26"></a>覓不得波逸提。若覓得突吉羅。若藏空針<a class="t" id="0114b27"></a>筒。彼比丘若覓不得突吉羅。若得亦突吉羅<a class="t" id="0114b28"></a>。<span class="rule-number">六十七竟</span></p>
<a class="t" id="0114b29"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>