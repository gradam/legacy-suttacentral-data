<!DOCTYPE html>
<html data-prev="lzh-sv-bu-vb-sk103" data-next="lzh-sv-bu-vb-sk105">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bu-vb-sk104">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 104</span>
<span class="mirror-right">眾學法之百四</span> </h1>
</div>
<p>
<a class="sc" id="1"></a>
<a class="t-linehead" id="0140b22"></a>
佛在王舍城。爾時六群比丘。往語守菜園人<a class="t" id="0140b23"></a>言。汝與我等菜。問言。與價不。答言。我乞無<a class="t" id="0140b24"></a>價。守菜人言。索菜空與者。我等云何得活。<a class="t" id="0140b25"></a>六群比丘言。不與我耶。答言不與。六群比丘<a class="t" id="0140b26"></a>餘時。大小便洟唾菜上。臭爛死壞。守菜<a class="t" id="0140b27"></a>人言。誰之所作。六群比丘往語守菜人言。汝<a class="t" id="0140b28"></a>知誰污汝菜。答言不知。六群比丘言。我等所<a class="t" id="0140b29"></a>作。隨汝索菜不與。我等故作如是事。六群比<a class="t" id="0140c01"></a>丘勇健多力。不大畏罪。守菜人不能奈何。諸<a class="t" id="0140c02"></a>居士訶責言。沙門釋子自言善好有德。菜上<a class="t" id="0140c03"></a>大小便洟唾。如王如大臣。佛聞是事語諸<a class="t" id="0140c04"></a>比丘。不得菜上大小便洟唾。除病應當學。<a class="t" id="0140c05"></a>若不病大小便洟唾菜上突吉羅。若病不犯<a class="t" id="0140c06"></a>。<span class="rule-number">一百四</span></p>
<a class="t" id="0140c07"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>