<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc27">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 27</span>
<span class="mirror-right">波逸提二十七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0047c11"></a>
佛在舍衛城。爾時有一少知識比丘尼。得未
<a class="t" id="t0047c12"></a>
成衣不知自作。語諸比丘尼言。我不知作衣。
<a class="t" id="t0047c13"></a>
願為作之。諸比丘尼言。姊妹。我多事不得作。
<a class="t" id="t0047c14"></a>
可往比丘眾中問。有憐愍心者。必為汝作。即
<a class="t" id="t0047c15"></a>
往比丘眾中言。我少知識。得此未成衣。不知
<a class="t" id="t0047c16"></a>
自作。願為我成。諸比丘答亦如上。復詣長
<a class="t" id="t0047c17"></a>
老優陀夷白之如上。優陀夷言。我能作耳。
<a class="t" id="t0047c18"></a>
莫數數來催。隨我意作。當為汝作。答言。隨
<a class="t" id="t0047c19"></a>
長老意。於是優陀夷取衣裁縫。經時不得。彼
<a class="t" id="t0047c20"></a>
比丘尼來問。大德衣已成未。優陀夷言。先已
<a class="t" id="t0047c21"></a>
有要何故來催。答言。我來參問不敢相催。即
<a class="t" id="t0047c22"></a>
還所住。優陀夷於後以種種色綖。在中葉上
<a class="t" id="t0047c23"></a>
繡作男女交會。時像成已。呼比丘尼還即
<a class="t" id="t0047c24"></a>
來取之。優陀夷語言。未可舒視亦莫示人。波
<a class="t" id="t0047c25"></a>
闍波提比丘尼往詣佛所時。於都路頭。然後
<a class="t" id="t0047c26"></a>
舒披。彼比丘尼得衣持去。竟不舒視亦不示
<a class="t" id="t0047c27"></a>
人。波闍波提比丘尼至佛所時。乃於都路頭
<a class="t" id="t0047c28"></a>
披。路人見之。無不撫掌大笑。共相語言。此比
<a class="t" id="t0047c29"></a>
丘尼乃能如是巧繡作所欲像自著衣上。彼
<a class="t" id="t0048a01"></a>
比丘尼甚大羞恥。即還所住。波闍波提比丘
<a class="t" id="t0048a02"></a>
尼卷疊此衣。持到佛所舒以白佛。唯願世尊
<a class="t" id="t0048a03"></a>
視此所作。佛為瞿曇彌說種種法已遣還所
<a class="t" id="t0048a04"></a>
住。以此事集比丘僧。問優陀夷。汝實爾不。答
<a class="t" id="t0048a05"></a>
言。實爾世尊。佛種種呵責。汝愚癡人。云何作
<a class="t" id="t0048a06"></a>
此污辱人衣。呵已告諸比丘。今為諸比丘結
<a class="t" id="t0048a07"></a>
戒。從今是戒應如是說。若比丘為比丘尼作
<a class="t" id="t0048a08"></a>
衣波逸提。有諸比丘。有親里比丘尼。衣服
<a class="t" id="t0048a09"></a>
敗壞乞得衣段。而不知作。諸比丘作是念。若
<a class="t" id="t0048a10"></a>
世尊聽我與親里比丘尼作衣者。當無此苦。
<a class="t" id="t0048a11"></a>
以是白佛。佛以是事集比丘僧。告諸比丘。今
<a class="t" id="t0048a12"></a>
聽諸比丘為親里比丘尼作衣。從今是戒應
<a class="t" id="t0048a13"></a>
如是說。若比丘與非親里比丘尼作衣波逸
<a class="t" id="t0048a14"></a>
提。比丘為非親里比丘尼取衣時突吉羅。割
<a class="t" id="t0048a15"></a>
截時染時皆波逸提。縫時鍼鍼波逸提。餘如
<a class="t" id="t0048a16"></a>
與衣中說。<span class="rule-number">二十七竟</span></p>
<a class="t" id="t0048a17"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>