<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc38">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 38</span>
<span class="mirror-right">波逸提三十八</span> </h1>
</div>
<a class="t-juannumber" id="juan-8"></a>
<a class="t" id="0054a01"></a>
<a class="t" id="0054a02"></a>
<p class="suttainfo">
<span class="t-juanname">五分律卷第八<span class="t-note">（彌沙塞）</span></span>
<a class="t" id="0054a03"></a>
<a class="t" id="0054a04"></a><br>
<span class="t-byline">宋罽賓三藏佛陀什
<a class="t" id="0054a05"></a>
共竺道生等譯
<a class="t" id="0054a06"></a>
</span><br>
<span class="t-headname">初分墮法</span></p>
<a class="t" id="0054a07"></a><div class="embeddedparallel" data-uid="t1421.8a" id="t1421.8a">
<p>
<a class="sc" id="1"></a>
<a class="t-linehead" id="0054a07"></a>
◎佛在王舍城。爾時未為比丘制非時食。諸
<a class="t" id="0054a08"></a>
比丘於暝夜乞食。或墮溝塹。或觸女人。或
<a class="t" id="0054a09"></a>
遇賊剝。或為虫獸之所傷害。食無時節廢修
<a class="t" id="0054a10"></a>
梵行。時迦留陀夷著雜色衣。面黑眼赤闇中
<a class="t" id="0054a11"></a>
乞食。有一懷妊婦人。電光中見。便大驚喚言。
<a class="t" id="0054a12"></a>
毘舍遮毘舍遮。迦留陀夷言。我是沙門乞食。
<a class="t" id="0054a13"></a>
非毘舍遮。便苦罵言。汝何以不以刀決腹。而
<a class="t" id="0054a14"></a>
於暝夜闇中乞食。餘沙門婆羅門一食便足。
<a class="t" id="0054a15"></a>
汝今云何食無晝夜。諸長老比丘聞。種種呵
<a class="t" id="0054a16"></a>
責。以是白佛。佛以是事集比丘僧。問迦留陀
<a class="t" id="0054a17"></a>
夷。汝實爾不。答言。實爾世尊。佛種種呵責已
<a class="t" id="0054a18"></a>
告諸比丘。今為諸比丘結戒。從今是戒應如
<a class="t" id="0054a19"></a>
是說。若比丘非時食波逸提。爾時有比丘。服
<a class="t" id="0054a20"></a>
吐下藥不及時食腹中空悶。諸比丘不知云
<a class="t" id="0054a21"></a>
何。以是白佛。佛言以酥塗身。猶故不差。佛
<a class="t" id="0054a22"></a>
言以<span class="gaiji">麨<!--gaiji,,1[麩-夫+少],2&#x9EA8;,3-->
</span>塗身。猶故不差。佛言酥和<span class="gaiji">麨<!--gaiji,,1[麩-夫+少],2&#x9EA8;,3-->
</span>塗身。猶
<a class="t" id="0054a23"></a>
故不差。佛言以煖湯澡洗。猶故不差。佛言
<a class="t" id="0054a24"></a>
與煖湯飲。猶故不差。佛言以盆盛肥肉汁坐
<a class="t" id="0054a25"></a>
著中。以如此等足以至曉。一切不得過時食。
<a class="t" id="0054a26"></a>
非時者。從正中以後至明相未出。名為非時。
<a class="t" id="0054a27"></a>
若比丘非時非時想非時疑非時時想皆波逸
<a class="t" id="0054a28"></a>
提。時非時想時疑突吉羅。比丘尼亦如是。式
<a class="t" id="0054a29"></a>
叉摩那沙彌沙彌尼突吉羅。<span class="rule-number">三十八竟</span></p></div>
<a class="t" id="0054b01"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>