<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc22">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 22</span>
<span class="mirror-right">波逸提二十二</span> </h1>
</div>
<a class="t-juannumber" id="juan-7"></a>
<a class="t" id="t0045c12"></a>
<a class="t" id="t0045c13"></a>
<a class="t" id="t0045c14"></a>
<p class="suttainfo">
<span class="t-juanname">五分律卷第七<span class="t-note">（彌沙塞）</span></span>
<a class="t" id="t0045c15"></a>
<a class="t" id="t0045c16"></a><br>
<span class="t-byline">宋罽賓三藏佛陀什
<a class="t" id="t0045c17"></a>
共竺道生等譯
<a class="t" id="t0045c18"></a>
</span><br>
<span class="t-headname">第一分之五第二十二事</span></p>
<a class="t" id="t0045c19"></a>
<p>
<a class="sc" id="1"></a>
<a class="t-linehead" id="0045c19"></a>
佛在舍衛城。爾時諸比丘。次第教誡比丘尼。
<a class="t" id="t0045c20"></a>
語比丘尼言。明日般陀比丘次教誡汝。汝當
<a class="t" id="t0045c21"></a>
就彼聽受法教。作是語已還到所住。語般陀。
<a class="t" id="t0045c22"></a>
汝明日應教誡比丘尼。長老般陀。明日食時
<a class="t" id="t0045c23"></a>
著衣持<span class="gaiji">鉢<!--gaiji,缽,1[金*本],2&#x9262;,3-->
</span>入城乞食。食後還歸掃除內外。取
<a class="t" id="t0045c24"></a>
清淨水辦手<span class="gaiji">脚<!--gaiji,腳,1[腳-谷+去],2&#x811A;,3-->
</span>巾。露地敷座自取繩床於邊坐
<a class="t" id="t0045c25"></a>
禪。時諸比丘尼到般陀所。頭面禮足就座而
<a class="t" id="t0045c26"></a>
坐。於是般陀問諸比丘尼。曾聞八敬法不。答
<a class="t" id="t0045c27"></a>
言曾聞。復語。姊妹更聽。一者比丘尼眾半月。
<a class="t" id="t0045c28"></a>
應從比丘眾乞教誡人。二者比丘尼眾安居
<a class="t" id="t0045c29"></a>
時要當依比丘僧眾。三者比丘尼自恣時。
<a class="t" id="t0046a01"></a>
應白二羯磨遣三比丘尼。從比丘眾請見聞
<a class="t" id="t0046a02"></a>
疑罪。四者式叉摩那。二歲學六法已。應於二
<a class="t" id="t0046a03"></a>
部眾求受具足戒。五者比丘尼不得罵比丘。
<a class="t" id="t0046a04"></a>
不得於白衣家道說比丘若犯戒若犯威儀
<a class="t" id="t0046a05"></a>
若邪見若邪命。六者比丘尼不得舉比丘罪。
<a class="t" id="t0046a06"></a>
而比丘得呵責比丘尼。七者比丘尼犯<span class="gaiji">麁<!--gaiji,麤,1[色-巴+鹿],2&#x9E81;,3-->
</span>罪。
<a class="t" id="t0046a07"></a>
應在二部僧中求半月行摩那埵。行摩那埵
<a class="t" id="t0046a08"></a>
已。次阿浮呵那。應在二十比丘二十比丘
<a class="t" id="t0046a09"></a>
尼眾中出罪。八者比丘尼雖先受具戒百歲。
<a class="t" id="t0046a10"></a>
故應禮新受大戒比丘。說此八敬法已。即說
<a class="t" id="t0046a11"></a>
偈言。</p>
<a class="t" id="t0046a12"></a>
<blockquote class="gatha">
<p>
欲得好心莫放逸　　聖人善法當勤學
<a class="t" id="t0046a13"></a>
<br>
若有智慧一心人　　乃能無復憂愁患</p>
</blockquote>
<a class="t" id="t0046a14"></a>
<p>
<a class="sc" id="2"></a>
<a class="t-linehead" id="0046a14"></a>
說此偈已閉目正坐。時諸比丘尼竊相語言。
<a class="t" id="t0046a15"></a>
此比丘唯知此一偈。云何當能教誡我等。般
<a class="t" id="t0046a16"></a>
陀聞已作是念。此諸比丘尼輕賤於我。於是
<a class="t" id="t0046a17"></a>
踊在虛空。現分一身作無量身。還合為一
<a class="t" id="t0046a18"></a>
石壁皆過。履水如地入地如水。或現半身或
<a class="t" id="t0046a19"></a>
現全身。或身上出<span class="gaiji">烟<!--gaiji,煙,1[火*因],2&#x70DF;,3-->
</span>身下火然。或身上火然
<a class="t" id="t0046a20"></a>
身下出<span class="gaiji">烟<!--gaiji,煙,1[火*因],2&#x70DF;,3-->
</span>。或身上出水身下出火。或身上出
<a class="t" id="t0046a21"></a>
火身下出水。或坐臥空中如鳥飛翔。或手摸
<a class="t" id="t0046a22"></a>
日月。或身平立至梵自在。現神變已還坐本
<a class="t" id="t0046a23"></a>
處說偈如前。諸比丘尼見此神變。心大歡喜
<a class="t" id="t0046a24"></a>
白言。大德。願更以神足教化。於是般陀東
<a class="t" id="t0046a25"></a>
踊西沒西踊東沒。餘方亦爾。作如是種種
<a class="t" id="t0046a26"></a>
神變。然後還坐復說上偈。乃至日沒然後捨
<a class="t" id="t0046a27"></a>
去。時諸比丘尼暮至城門。城門已閉。扣門索
<a class="t" id="t0046a28"></a>
入。守門者問。汝是誰。答言。是比丘尼。守門
<a class="t" id="t0046a29"></a>
者問。夜何處來。答言。尊者般陀教誡我等。是
<a class="t" id="t0046b01"></a>
以還晚。守門者言。可還本來處。正使王來亦
<a class="t" id="t0046b02"></a>
不敢開。諸比丘尼既不得入。或在門下或在
<a class="t" id="t0046b03"></a>
塹邊或依樹下。夜為蚊虻風塵所惱。明日門
<a class="t" id="t0046b04"></a>
開最在前入。時諸居士自相問言。此諸比丘
<a class="t" id="t0046b05"></a>
尼開晨先入從何處來。或有人言。正當是求
<a class="t" id="t0046b06"></a>
男子還耳。諸不信樂佛法者。種種呵責言。我
<a class="t" id="t0046b07"></a>
等白衣不修梵行。汝比丘尼亦復如是。空剃
<a class="t" id="t0046b08"></a>
此頭著壞色衣。諸長老比丘聞。呵責般陀。云
<a class="t" id="t0046b09"></a>
何教誡比丘尼。乃至日沒。以是白佛。佛以是
<a class="t" id="t0046b10"></a>
事集比丘僧。問般陀言。汝實爾不。答言。實爾
<a class="t" id="t0046b11"></a>
世尊。佛種種呵責已告諸比丘。今為諸比丘
<a class="t" id="t0046b12"></a>
結戒。從今是戒應如是說。若比丘僧差教誡
<a class="t" id="t0046b13"></a>
比丘尼至日沒波逸提。僧差者。白二羯磨差。
<a class="t" id="t0046b14"></a>
若比丘僧已差應語比丘尼。姊妹。若非難時
<a class="t" id="t0046b15"></a>
當教誡。難時不得教誡。若就比丘尼住處教
<a class="t" id="t0046b16"></a>
誡。應語。汝等敷座我當往。若不得往。應在所
<a class="t" id="t0046b17"></a>
住處掃灑如前。應將大比丘為伴量無然後
<a class="t" id="t0046b18"></a>
獨往。為說八敬法已。若日早能更說餘法亦
<a class="t" id="t0046b19"></a>
善。應籌量日早晚要使及日得至所住。若說
<a class="t" id="t0046b20"></a>
法竟。應前去者便去。若有恐怖處。比丘應送
<a class="t" id="t0046b21"></a>
比丘尼至所在。若比丘教誡比丘尼至日沒。
<a class="t" id="t0046b22"></a>
語語波逸提。沙彌突吉羅。<span class="rule-number">二十二竟</span></p>
<a class="t" id="t0046b23"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>