<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc45">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 45</span>
<span class="mirror-right">波逸提四十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0056a07"></a>
佛在舍衛城。爾時邊境有事。波斯匿王嚴四
<a class="t" id="t0056a08"></a>
種兵欲往討伐。六群比丘共相語言。我聞灌
<a class="t" id="t0056a09"></a>
頂王征伐之時軍儀嚴飾。我等未見。可共往
<a class="t" id="t0056a10"></a>
觀。便往路側。前鋒軍見皆悉瞋言。今日云何
<a class="t" id="t0056a11"></a>
見不吉人。我等在家厭見此等。於今軍行復
<a class="t" id="t0056a12"></a>
不得免。若王不敬信當斷其頭。時王遙見六
<a class="t" id="t0056a13"></a>
群比丘。亦復不<span class="gaiji">憙<!--gaiji,,1[喜/心],2&#x6199;,3-->
</span>。即遣人問。諸大德何以在
<a class="t" id="t0056a14"></a>
此。答言。我等聞灌頂王出軍之時軍容嚴飾。
<a class="t" id="t0056a15"></a>
未曾所見故來看耳。王作是念。誰能以此白
<a class="t" id="t0056a16"></a>
佛。復作是念。若白不白。佛自當知。即以石蜜
<a class="t" id="t0056a17"></a>
乾薑寄六群比丘言。大德。為我持此奉上世
<a class="t" id="t0056a18"></a>
尊。致敬無量。軍盡之後各還所住。以王所寄
<a class="t" id="t0056a19"></a>
奉上於佛。白佛言。王致敬無量。佛問六群。汝
<a class="t" id="t0056a20"></a>
何由見王。具以事答。佛以是事集比丘僧。種
<a class="t" id="t0056a21"></a>
種呵責六群比丘言。汝等愚癡。所作非法。軍
<a class="t" id="t0056a22"></a>
發行時。以見沙門為不吉。此必眾軍瞋嫌王
<a class="t" id="t0056a23"></a>
恨汝。故持物與我。呵已告諸比丘。今為諸
<a class="t" id="t0056a24"></a>
比丘結戒。從今是戒應如是說。若比丘觀軍
<a class="t" id="t0056a25"></a>
發行波逸提。若發心欲觀及作方便。已行步
<a class="t" id="t0056a26"></a>
步。若見不聞。若聞不見。皆突吉羅。若聞若見
<a class="t" id="t0056a27"></a>
別軍容飾。若前若<span class="gaiji">却<!--gaiji,卻,1[去*ㄗ],2&#x5374;,3-->
</span>皆波逸提。比丘尼亦如
<a class="t" id="t0056a28"></a>
是。式叉摩那沙彌沙彌尼突吉羅。若行路若
<a class="t" id="t0056a29"></a>
經行處遇見不住看不犯。<span class="rule-number">四十五竟</span></p>
<a class="t" id="t0056b01"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>