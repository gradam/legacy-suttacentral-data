<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc23">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 23</span>
<span class="mirror-right">波逸提二十三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0046b23"></a>
佛在舍衛城。爾時諸比丘。次第教誡比丘尼。
<a class="t" id="t0046b24"></a>
比丘尼皆得諸禪解脫三昧正受。時六群比
<a class="t" id="t0046b25"></a>
丘。僧不差亦往教誡。但說<span class="gaiji">麁<!--gaiji,麤,1[色-巴+鹿],2&#x9E81;,3-->
</span>惡不善之語。
<a class="t" id="t0046b26"></a>
諸長老比丘尼默然不聽。六群比丘尼讚言。
<a class="t" id="t0046b27"></a>
善哉無過是者。於是波闍波提比丘尼。與五
<a class="t" id="t0046b28"></a>
百比丘尼俱往到佛所。以是白佛。佛以是事
<a class="t" id="t0046b29"></a>
集比丘僧。問六群比丘。汝實爾不。答言。實爾
<a class="t" id="t0046c01"></a>
世尊。佛種種呵責已告諸比丘。今為諸比丘
<a class="t" id="t0046c02"></a>
結戒。從今是戒應如是說。若比丘入比丘尼
<a class="t" id="t0046c03"></a>
住處波逸提。時諸比丘。有因緣事塔事僧事
<a class="t" id="t0046c04"></a>
私事。應入比丘尼住處慚愧不敢。不知云何。
<a class="t" id="t0046c05"></a>
以是白佛。佛以是事集比丘僧。告諸比丘。若
<a class="t" id="t0046c06"></a>
不為教誡因緣不聽入。從今是戒應如是說。
<a class="t" id="t0046c07"></a>
若比丘僧不差以教誡因緣入比丘尼住處波
<a class="t" id="t0046c08"></a>
逸提。有諸比丘。僧雖差猶慚愧不敢入。諸比
<a class="t" id="t0046c09"></a>
丘尼無教誡故空無所得。以是白佛。佛以是
<a class="t" id="t0046c10"></a>
事集比丘僧。告諸比丘。僧所差比丘聽入。從
<a class="t" id="t0046c11"></a>
今是戒應如是說。若比丘僧不差為教誡故
<a class="t" id="t0046c12"></a>
入比丘尼住處波逸提。爾時跋陀比丘尼病。
<a class="t" id="t0046c13"></a>
遣信白舍利弗。願大德來。為我作最後說法。
<a class="t" id="t0046c14"></a>
舍利弗言。佛不聽僧不差為教誡故入比丘
<a class="t" id="t0046c15"></a>
尼住處。以是白佛。佛以是事集比丘僧。告諸
<a class="t" id="t0046c16"></a>
比丘。聽僧不差為病比丘尼說法。從今是戒
<a class="t" id="t0046c17"></a>
應如是說。若比丘僧不差為教誡故入比丘
<a class="t" id="t0046c18"></a>
尼住處。除因緣。波逸提。因緣者比丘尼病。是
<a class="t" id="t0046c19"></a>
名因緣。若僧不差為教誡故入比丘尼住處。
<a class="t" id="t0046c20"></a>
隨入多少。步步波逸提。若一<span class="gaiji">脚<!--gaiji,腳,1[腳-谷+去],2&#x811A;,3-->
</span>入門突吉羅。
<a class="t" id="t0046c21"></a>
沙彌突吉羅。<span class="rule-number">二十三竟</span></p>
<a class="t" id="t0046c22"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>