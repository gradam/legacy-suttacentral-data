<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc69">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 69</span>
<span class="mirror-right">波逸提六十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0064c22"></a>
佛在舍衛城。爾時諸比丘。往知識家見嚴身
<a class="t" id="t0064c23"></a>
寶捉看。還著故處。後為人所偷。主還覓之。不
<a class="t" id="t0064c24"></a>
知所在。有人言。我見比丘捉。便往問比丘言。
<a class="t" id="t0064c25"></a>
我失如是如是寶。比丘見不。答言。我向捉還
<a class="t" id="t0064c26"></a>
著故處。主言。從比丘捉便不復見。可以還我。
<a class="t" id="t0064c27"></a>
比丘答言。我實不取。主不信。便與比丘作惡
<a class="t" id="t0064c28"></a>
名聲。爾時有一外道。囊盛五百金錢。到水邊
<a class="t" id="t0064c29"></a>
飲忘不持去。有一比丘從後來見。作是念此
<a class="t" id="t0065a01"></a>
是唯物。即四顧望。見前一人。便作是念。必是
<a class="t" id="t0065a02"></a>
彼許當持還之。即取持去。彼人未遠還憶金
<a class="t" id="t0065a03"></a>
囊。即便馳還。比丘問。汝何故還。彼人便瞋
<a class="t" id="t0065a04"></a>
言。不吉利物何以問我。比丘言。縱使我不吉
<a class="t" id="t0065a05"></a>
利。汝應語我還意。彼言。我忘一囊在水邊
<a class="t" id="t0065a06"></a>
故還覓耳。比丘即出示之。此是汝囊非。彼
<a class="t" id="t0065a07"></a>
人既見囊已。復更瞋言。不吉利物何以捉我
<a class="t" id="t0065a08"></a>
囊汝小住待。我數囊中物。比丘答言。我竟不
<a class="t" id="t0065a09"></a>
解此囊亦不看之。若欲取者豈當示汝。恐汝
<a class="t" id="t0065a10"></a>
失之。故持相還耳。彼人復言。我囊中有千金
<a class="t" id="t0065a11"></a>
錢。今少五百。可以還我。比丘答之如初。彼人
<a class="t" id="t0065a12"></a>
便強牽比丘。到斷事人所。時斷事人不信樂
<a class="t" id="t0065a13"></a>
佛法。便非理斷。即取反縛。打驢鳴鼓。於四衢
<a class="t" id="t0065a14"></a>
道頭欲殺之。時波斯匿王在高樓上。遙見問
<a class="t" id="t0065a15"></a>
左右言。彼是唯。答言。是沙門釋子。王即<span class="gaiji">勅<!--gaiji,敕,1[束*力],2&#x52C5;,3-->
</span>。
<a class="t" id="t0065a16"></a>
將還斷事處。吾當自出。即出問彼人。汝何以
<a class="t" id="t0065a17"></a>
苦此比丘。彼人如上白王。王復問比丘。亦
<a class="t" id="t0065a18"></a>
如上答王。王問彼人。此實汝囊非。答言是。王
<a class="t" id="t0065a19"></a>
即以五百金錢盛彼囊中。而囊不受。王復語
<a class="t" id="t0065a20"></a>
言。汝云。囊中有千金錢。今何故不受。彼人便
<a class="t" id="t0065a21"></a>
自首言。本實五百。我瞋故誣比丘耳。王即問
<a class="t" id="t0065a22"></a>
斷事者。若人面欺王。當與何罪。斷事人言。此
<a class="t" id="t0065a23"></a>
人應死財物沒官。王即用此法。藉取其財。反
<a class="t" id="t0065a24"></a>
縛此人。打驢鳴鼓。於四衢道頭殺之。有人語
<a class="t" id="t0065a25"></a>
言。汝誣沙門釋子。應受此罪。若復誣謗。後當
<a class="t" id="t0065a26"></a>
劇是。或復有言。沙門釋子有曾取我寶恐今
<a class="t" id="t0065a27"></a>
是實。時比丘白王言。願賜此人命。勿令佛法
<a class="t" id="t0065a28"></a>
致惡名聲。王即放之。呵責斷事人言。若後復
<a class="t" id="t0065a29"></a>
有如此斷事。當如向治汝。諸不信樂佛法者。
<a class="t" id="t0065b01"></a>
種種譏呵。我等俗人猶恥捉寶。沙門釋子何
<a class="t" id="t0065b02"></a>
故復爾。無沙門行破沙門法。諸長老比丘聞。
<a class="t" id="t0065b03"></a>
種種呵責。以前後事具白世尊。佛以是事集
<a class="t" id="t0065b04"></a>
比丘僧。問諸比丘。汝等實爾不。答言。實爾世
<a class="t" id="t0065b05"></a>
尊。佛種種呵責已。告諸比丘。今為諸比丘結
<a class="t" id="t0065b06"></a>
戒。從今是戒應如是說。若比丘若捉寶若寶
<a class="t" id="t0065b07"></a>
等物波逸提。</p>
<a class="t" id="t0065b08"></a>
<p>
<a class="sc" id="2"></a>
<a class="t-linehead" id="t-linehead0065b08"></a>
爾時毘舍佉母。著極上寶嚴身之具。與諸親
<a class="t" id="t0065b09"></a>
里遊戲園林。林近祇洹。觀察眾人歡暢未
<a class="t" id="t0065b10"></a>
已。作是念。我今不宜同此放逸。幸可因此問
<a class="t" id="t0065b11"></a>
訊世尊。便將婢詣祇洹到門。復作是念。我
<a class="t" id="t0065b12"></a>
今不宜著此飾好覲於世尊。即脫寶衣著於
<a class="t" id="t0065b13"></a>
塹邊。時舍利弗經行遙見。毘舍佉母前禮佛
<a class="t" id="t0065b14"></a>
足。<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。佛為種種說法示教利喜。須臾
<a class="t" id="t0065b15"></a>
而退。係念所聞忘所著寶。還城門閉後乃憶
<a class="t" id="t0065b16"></a>
之。作是念。若我語人失此寶者。或損佛法。默
<a class="t" id="t0065b17"></a>
然至曉。時舍利弗以是白佛。佛告舍利弗。汝
<a class="t" id="t0065b18"></a>
往取來。受教即取。語舍利弗。明日晨朝自送
<a class="t" id="t0065b19"></a>
還之。受教即送。毘舍佉母讚言。善哉我有如
<a class="t" id="t0065b20"></a>
是大師及同梵行。若餘外道。得此物者何緣
<a class="t" id="t0065b21"></a>
還我。我昨夜已捨。今應卒之。即持施四方
<a class="t" id="t0065b22"></a>
僧。白舍利弗。可以此作招提僧堂。舍利弗不
<a class="t" id="t0065b23"></a>
敢受。以是白佛。佛言。受之。復有諸居士。五
<a class="t" id="t0065b24"></a>
日一入僧坊問訊。或脫指環或脫耳寶。去時
<a class="t" id="t0065b25"></a>
皆忘。諸比丘見不敢取。有異人見便取持去。
<a class="t" id="t0065b26"></a>
諸居士還入僧坊求覓。問諸比丘。我失如是
<a class="t" id="t0065b27"></a>
如是寶。比丘見不。答言。我見不敢取。諸居士
<a class="t" id="t0065b28"></a>
言。大德見之。如何不取。可以還我。出家之人
<a class="t" id="t0065b29"></a>
何須此物。答言。我實不取。彼遂不信。便與比
<a class="t" id="t0065c01"></a>
丘作惡名聲。復有諸比丘共伴行一處宿。伴
<a class="t" id="t0065c02"></a>
中有忘物去者。比丘見不敢取。餘人取之。
<a class="t" id="t0065c03"></a>
諸伴問比丘。我失如是如是物。大德見不。答
<a class="t" id="t0065c04"></a>
言。我見不敢取。諸伴言。大德見之如何不
<a class="t" id="t0065c05"></a>
取。可以還我。出家之人何須此物。答言。我實
<a class="t" id="t0065c06"></a>
不取。彼遂不信。便與比丘作惡名聲。諸比丘
<a class="t" id="t0065c07"></a>
作是念。若世尊聽我等於僧坊內及宿處。若
<a class="t" id="t0065c08"></a>
自取寶若使人取者。居士可不失寶。亦使我
<a class="t" id="t0065c09"></a>
等不致惡名。以是白佛。佛以是事集比丘僧。
<a class="t" id="t0065c10"></a>
告諸比丘。今聽諸比丘於僧坊內若宿處。自
<a class="t" id="t0065c11"></a>
取寶若使人取。從今是戒應如是說。若比丘
<a class="t" id="t0065c12"></a>
若寶若寶等物。若自取若教人取。除僧坊內
<a class="t" id="t0065c13"></a>
及宿處波逸提。若僧坊內及宿處。取寶寶等
<a class="t" id="t0065c14"></a>
物。後有主索應還。是事應爾。寶者。真珠摩尼
<a class="t" id="t0065c15"></a>
琉璃珂玉金銀。寶等物者。一切餘物。僧坊
<a class="t" id="t0065c16"></a>
內者。僧住處屬僧地。宿處者。僧坊外他家宿。
<a class="t" id="t0065c17"></a>
及共伴行野宿處。比丘僧坊內見物。應使淨
<a class="t" id="t0065c18"></a>
人取。若無淨人。應自取舉之。若有人索。應集
<a class="t" id="t0065c19"></a>
僧問其所失物相然後還之。若取舉已欲餘
<a class="t" id="t0065c20"></a>
行者。應囑後人。若比丘到他家見有物。應使
<a class="t" id="t0065c21"></a>
淨人舉。若無淨人應自舉。若有人應即囑此
<a class="t" id="t0065c22"></a>
人而後去。若無人應呼主人出付囑然後去。
<a class="t" id="t0065c23"></a>
比丘共伴同道行。若見物應使淨人取。若無
<a class="t" id="t0065c24"></a>
淨人應自取還之。還時應集眾人先問。汝失
<a class="t" id="t0065c25"></a>
物不。若言失。應問何物。若如其語然後還之。
<a class="t" id="t0065c26"></a>
若與伴別道行。而不相及至聚落。應寄信樂
<a class="t" id="t0065c27"></a>
優婆塞還之。比丘尼亦如是。式叉摩那沙彌
<a class="t" id="t0065c28"></a>
沙彌尼突吉羅。<span class="rule-number">六十九竟</span></p>
<a class="t" id="t0065c29"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>