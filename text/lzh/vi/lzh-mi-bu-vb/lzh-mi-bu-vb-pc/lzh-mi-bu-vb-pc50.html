<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc50">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 50</span>
<span class="mirror-right">波逸提五十</span> </h1>
</div>
<p>
<a class="sc" id="1"></a>
<a class="t-linehead" id="0057c11"></a>
佛在舍衛城。爾時跋難陀有二沙彌。生惡耶
<a class="t" id="t0057c12"></a>
見作是語。如我解佛所說。受五欲不能障道。
<a class="t" id="t0057c13"></a>
乃至舍利弗以是白佛。如阿梨吒生惡邪見
<a class="t" id="t0057c14"></a>
中說。佛便<span class="gaiji">勅<!--gaiji,敕,1[束*力],2&#x52C5;,3-->
</span>一比丘。汝呼彼二沙彌來。即受
<a class="t" id="t0057c15"></a>
教往語。大師呼汝。二沙彌即隨教來。頂禮佛
<a class="t" id="t0057c16"></a>
足<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。佛問二沙彌。汝實作是語不。答
<a class="t" id="t0057c17"></a>
言實爾世尊。又問沙彌。汝云何解我所說法。
<a class="t" id="t0057c18"></a>
沙彌答亦如阿梨吒所說。佛告諸比丘。此沙
<a class="t" id="t0057c19"></a>
彌應呼僧中教捨。第二第三教。若捨者善。不
<a class="t" id="t0057c20"></a>
捨者僧應白四羯磨滅擯。一比丘唱言。大德
<a class="t" id="t0057c21"></a>
僧聽。某甲沙彌不捨惡邪見。今僧與作滅擯。
<a class="t" id="t0057c22"></a>
若僧時到僧忍聽。白如是。復唱大德僧聽。某
<a class="t" id="t0057c23"></a>
甲沙彌不捨惡邪見。今僧與作滅擯。誰諸長
<a class="t" id="t0057c24"></a>
老忍默然。若不忍者說。如是第二第三。僧
<a class="t" id="t0057c25"></a>
與某甲沙彌滅擯竟。僧忍默然故。是事如是
<a class="t" id="t0057c26"></a>
持。彼二沙彌僧既滅擯已。便遊行人間。時跋
<a class="t" id="t0057c27"></a>
難陀。畜彼沙彌共語共宿。諸比丘語言。僧已
<a class="t" id="t0057c28"></a>
羯磨滅擯此沙彌。汝莫畜莫共語莫共宿。跋
<a class="t" id="t0057c29"></a>
難陀言。此是我兄沙彌。我若不看誰應視者。
<a class="t" id="t0058a01"></a>
能護狐苦自致安樂。諸長老比丘聞種種呵
<a class="t" id="t0058a02"></a>
責。以是白佛。佛以是事集比丘僧。問跋難陀。
<a class="t" id="t0058a03"></a>
汝實爾不。答言實爾世尊。佛種種呵責已告
<a class="t" id="t0058a04"></a>
諸比丘。今為諸比丘結戒。從今是戒應如是
<a class="t" id="t0058a05"></a>
說。若沙彌作是語。如我解佛所說。受五欲不
<a class="t" id="t0058a06"></a>
能障道。諸比丘語是沙彌。汝莫作是語。莫謗
<a class="t" id="t0058a07"></a>
佛莫誣佛。佛說五欲障道實能障道。汝沙彌
<a class="t" id="t0058a08"></a>
捨是惡邪見。如是教堅持不捨。應第二第三
<a class="t" id="t0058a09"></a>
教。第二第三教。捨是事善。若不捨諸比丘應
<a class="t" id="t0058a10"></a>
語是沙彌。汝出去。從今莫言佛是我師。莫在
<a class="t" id="t0058a11"></a>
比丘後行。如餘沙彌得共比丘二宿。汝亦無
<a class="t" id="t0058a12"></a>
是事。癡人出去滅去。莫此中住。若比丘知如
<a class="t" id="t0058a13"></a>
法擯沙彌。畜使共住共語波逸提。比丘尼亦
<a class="t" id="t0058a14"></a>
如是。式叉摩那沙彌沙彌尼突吉羅。<span class="rule-number">五十竟</span></p>
<a class="t" id="t0058a15"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>