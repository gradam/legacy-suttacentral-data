<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc66">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 66</span>
<span class="mirror-right">波逸提六十六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0063b21"></a>
佛在舍衛城。爾時拘薩羅摩竭二國互相抄
<a class="t" id="t0063b22"></a>
掠。二國中間道路斷絕。王舍城比丘安居竟。
<a class="t" id="t0063b23"></a>
作是念。我今正當與賊同伴。乃得自致問訊
<a class="t" id="t0063b24"></a>
世尊。設彼戍邏。以共賊伴。收捉我者。波斯匿
<a class="t" id="t0063b25"></a>
王信樂佛法。必不見罪。便與賊俱到彼國界。
<a class="t" id="t0063b26"></a>
果為所捉。將邏將所。白言。此是賊。邏將言。
<a class="t" id="t0063b27"></a>
著袈裟者復是何等。答言。亦是賊。比丘便自
<a class="t" id="t0063b28"></a>
說言。我非賊是沙門釋子。於王舍城安居竟。
<a class="t" id="t0063b29"></a>
應問訊世尊。道路難嶮故與共伴耳。邏將言。
<a class="t" id="t0063c01"></a>
汝非沙門釋子。必假此服來作細作。便送王
<a class="t" id="t0063c02"></a>
所。比丘自說如前。王便放之。左右群臣。有不
<a class="t" id="t0063c03"></a>
信是沙門者言。此賊假比丘服。王信樂佛法。
<a class="t" id="t0063c04"></a>
其於放之。諸長老比丘聞。種種呵責。以是白
<a class="t" id="t0063c05"></a>
佛。佛以是事集比丘僧。問諸比丘。汝等實爾
<a class="t" id="t0063c06"></a>
不。答言。實爾世尊。佛種種呵責已。告諸比丘。
<a class="t" id="t0063c07"></a>
今為諸比丘結戒。從今是戒應如是說。若比
<a class="t" id="t0063c08"></a>
丘共賊伴行波逸提。有諸比丘共賊道路行。
<a class="t" id="t0063c09"></a>
不知是賊。既知便慚愧。謂犯波逸提。或下道
<a class="t" id="t0063c10"></a>
避之。或留在後。賊即問言。汝何故爾。答言。
<a class="t" id="t0063c11"></a>
佛制不聽共汝伴行。賊聞是語便大瞋恚。打
<a class="t" id="t0063c12"></a>
諸比丘剝衣赤肉。諸比丘還以是白佛。佛以
<a class="t" id="t0063c13"></a>
是事集比丘僧。告諸比丘。若不知是賊共行。
<a class="t" id="t0063c14"></a>
犯波逸提無有是處。從今是戒應如是說。若
<a class="t" id="t0063c15"></a>
比丘知是賊共伴行波逸提。有諸比丘在道
<a class="t" id="t0063c16"></a>
路行。與賊相遇。便生慚愧。謂犯波逸提。以是
<a class="t" id="t0063c17"></a>
白佛。佛以是事集比丘僧。告諸比丘。若不期
<a class="t" id="t0063c18"></a>
共賊行道路相遇。犯波逸提無有是處。從今
<a class="t" id="t0063c19"></a>
是戒應如是說。若比丘與賊期共伴行波逸
<a class="t" id="t0063c20"></a>
提。有諸比丘。與賊期共近道行。有不去者。有
<a class="t" id="t0063c21"></a>
從異道者皆生疑。我等將無犯波逸提耶。以
<a class="t" id="t0063c22"></a>
是白佛。佛以是事集比丘僧。告諸比丘。雖與
<a class="t" id="t0063c23"></a>
賊期共近道行。竟不去及從異路去。犯波
<a class="t" id="t0063c24"></a>
逸提者無有是處。從今是戒應如是說。若比
<a class="t" id="t0063c25"></a>
丘與賊期共道行。從此聚落到彼聚落波逸
<a class="t" id="t0063c26"></a>
提。若共惡比丘期行突吉羅。比丘尼亦如是。
<a class="t" id="t0063c27"></a>
式叉摩那沙彌沙彌尼突吉羅。若諸難起共
<a class="t" id="t0063c28"></a>
期行不犯。<span class="rule-number">六十六竟</span></p>
<a class="t" id="t0063c29"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>