<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc21">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 21</span>
<span class="mirror-right">波逸提二十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0045a15"></a>
佛在舍衛城。爾時諸比丘。不教誡比丘尼不
<a class="t" id="t0045a16"></a>
為說法。由此故空無所得。而反呵罵。由汝輩
<a class="t" id="t0045a17"></a>
故。令佛正法減五百歲。使一切人不敬沙門
<a class="t" id="t0045a18"></a>
輕賤比丘不加供養。時波闍波提比丘尼。與
<a class="t" id="t0045a19"></a>
五百比丘尼來詣佛所。頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。
<a class="t" id="t0045a20"></a>
佛問瞿曇彌。頗有上座比丘。教誡比丘尼為
<a class="t" id="t0045a21"></a>
說法有所得不。答言無也。世尊。由諸比丘不
<a class="t" id="t0045a22"></a>
教誡不說法故。諸比丘尼空無所得。而反呵
<a class="t" id="t0045a23"></a>
罵。由汝輩故。令佛正法減五百歲。眾人不復
<a class="t" id="t0045a24"></a>
恭敬供養沙門。於是世尊。為比丘尼種種說
<a class="t" id="t0045a25"></a>
法。示教利喜已遣還所住。佛以是事集比丘
<a class="t" id="t0045a26"></a>
僧。問諸比丘。汝等上座。實不教誡比丘尼不
<a class="t" id="t0045a27"></a>
為說法而反呵罵不。答言。實爾世尊。佛種種
<a class="t" id="t0045a28"></a>
呵責已告諸比丘。不應如是呵罵。犯者突吉
<a class="t" id="t0045a29"></a>
羅。從今諸比丘。應教誡比丘尼應為說法。於
<a class="t" id="t0045b01"></a>
是諸比丘。便教誡比丘尼為說法。即有所得。
<a class="t" id="t0045b02"></a>
後六群比丘。亦往比丘尼住處語言。諸姊妹
<a class="t" id="t0045b03"></a>
集。我當教誡說法。諸比丘尼即集一處。六群
<a class="t" id="t0045b04"></a>
比丘便為說婬欲<span class="gaiji">麁<!--gaiji,麤,1[色-巴+鹿],2&#x9E81;,3-->
</span>惡語。諸比丘尼中。有得
<a class="t" id="t0045b05"></a>
諸禪解脫三昧正受者。皆不聽受。時六群
<a class="t" id="t0045b06"></a>
比丘尼咸讚歎言。此諸比丘善能教誡無復
<a class="t" id="t0045b07"></a>
過者。於是波闍波提比丘尼。復與五百比丘
<a class="t" id="t0045b08"></a>
尼往到佛所。佛問瞿曇彌。諸比丘教誡比丘
<a class="t" id="t0045b09"></a>
尼為說法不。答言。有諸比丘教誡比丘尼為
<a class="t" id="t0045b10"></a>
說法多有所得。復有六群比丘來。令比丘尼
<a class="t" id="t0045b11"></a>
集云當教誡。反說婬欲<span class="gaiji">麁<!--gaiji,麤,1[色-巴+鹿],2&#x9E81;,3-->
</span>惡語。六群比丘尼
<a class="t" id="t0045b12"></a>
讚以為善無復過者。佛為諸比丘尼說法已
<a class="t" id="t0045b13"></a>
遣還所住。以是事集比丘僧。問六群比丘。汝
<a class="t" id="t0045b14"></a>
等實爾不。答言。實爾世尊。佛種種呵責已告
<a class="t" id="t0045b15"></a>
諸比丘。若僧不差教誡比丘尼。而教誡者波
<a class="t" id="t0045b16"></a>
逸提。時六群比丘。便出界場自共相差教誡
<a class="t" id="t0045b17"></a>
比丘尼。便往比丘尼住處語言。僧今差我來
<a class="t" id="t0045b18"></a>
教誡汝。諸比丘尼如上集一處。六群比丘復
<a class="t" id="t0045b19"></a>
為說<span class="gaiji">麁<!--gaiji,麤,1[色-巴+鹿],2&#x9E81;,3-->
</span>惡語。乃至波闍波提比丘尼往到佛
<a class="t" id="t0045b20"></a>
所。遣還所住亦如上說。佛以是事集比丘僧。
<a class="t" id="t0045b21"></a>
問六群比丘。汝等實出界場自共相差教誡
<a class="t" id="t0045b22"></a>
比丘尼不。答言。實爾世尊。佛種種呵責已告
<a class="t" id="t0045b23"></a>
諸比丘。比丘成就十法。僧應差教誡比丘尼。
<a class="t" id="t0045b24"></a>
何等為十。一者戒成就威儀成就恒畏小罪。
<a class="t" id="t0045b25"></a>
二者多聞諦能了達知佛所說初中後善善義
<a class="t" id="t0045b26"></a>
善味具足清白梵行之相。三者善能誦解二
<a class="t" id="t0045b27"></a>
部戒律。四者善能言說暢理分明。五者族姓
<a class="t" id="t0045b28"></a>
出家諸根殊特。六者於佛法中未曾穢濁。七
<a class="t" id="t0045b29"></a>
者舉止安詳身無傾邪被服法衣淨潔齊整。
<a class="t" id="t0045c01"></a>
八者為比丘尼眾之所敬重。九者能隨順說
<a class="t" id="t0045c02"></a>
法示教利喜。十者滿二十歲若過二十。有五
<a class="t" id="t0045c03"></a>
法不應差。若已差應捨。一者所誦經戒而悉
<a class="t" id="t0045c04"></a>
忘失。二者諸根不具。三者多欲。四者現為惡
<a class="t" id="t0045c05"></a>
相。五者教比丘尼親近惡人。今為諸比丘結
<a class="t" id="t0045c06"></a>
戒。從今是戒應如是說。若比丘僧不差教誡
<a class="t" id="t0045c07"></a>
比丘尼波逸提。不差者。不白二羯磨差教誡
<a class="t" id="t0045c08"></a>
者。說八敬法。若不差教誡比丘尼。語語波逸
<a class="t" id="t0045c09"></a>
提。教誡式叉摩那沙彌尼突吉羅。沙彌突
<a class="t" id="t0045c10"></a>
吉羅。<span class="rule-number">二十一竟</span></p>
<a class="t" id="t0045c11"></a>
<p class="endsection">
<span class="t-juanname">五分律第六</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>