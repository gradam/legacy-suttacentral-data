<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc82">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 82</span>
<span class="mirror-right">波逸提八十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0069b20"></a>
◎佛在王舍城。爾時跋難陀。常受一家供養。
<a class="t" id="t0069b21"></a>
彼後請僧。時跋難陀晨朝著衣持<span class="gaiji">鉢<!--gaiji,缽,1[金*本],2&#x9262;,3-->
</span>。入城到
<a class="t" id="t0069b22"></a>
諸家處處語說。彼唱時至。諸比丘著衣持<span class="gaiji">鉢<!--gaiji,缽,1[金*本],2&#x9262;,3-->
</span>。
<a class="t" id="t0069b23"></a>
往到其舍眾坐已久。語主人言。日時欲過何
<a class="t" id="t0069b24"></a>
不下食。答言。我為跋難陀故請僧須待其到。
<a class="t" id="t0069b25"></a>
時跋難陀逼中方至。諸比丘有食者有少食
<a class="t" id="t0069b26"></a>
者有不食者。主人以此嫌呵跋難陀言。沙門
<a class="t" id="t0069b27"></a>
釋子有何急事。先受我請而過諸家逼中方
<a class="t" id="t0069b28"></a>
來。令諸比丘不得食我所供養食。使我多辦
<a class="t" id="t0069b29"></a>
飲食而成無用。諸比丘種種呵責跋難陀言。
<a class="t" id="t0069c01"></a>
汝不能饒益佛法。乃作如是苦惱眾僧。以是
<a class="t" id="t0069c02"></a>
白佛。佛以是事集比丘僧。問跋難陀。汝實爾
<a class="t" id="t0069c03"></a>
不。答言。實爾世尊。佛種種呵責已。告諸比
<a class="t" id="t0069c04"></a>
丘。今為諸比丘結戒。從今是戒應如是說。若
<a class="t" id="t0069c05"></a>
比丘受他請食前至餘家波逸提。後時跋難
<a class="t" id="t0069c06"></a>
陀主人。自擔熟食詣僧坊供養僧及跋難陀。
<a class="t" id="t0069c07"></a>
跋難陀食先竟便去行到餘家。使更集僧欲
<a class="t" id="t0069c08"></a>
下異食。以跋難陀不在久不下之。諸比丘語
<a class="t" id="t0069c09"></a>
言。日時垂過何不下之。答言。我本為跋難陀。
<a class="t" id="t0069c10"></a>
須來便下。跋難陀竟不來。遂不得下。彼種種
<a class="t" id="t0069c11"></a>
譏嫌跋難陀。諸比丘亦呵責。以是白佛。佛以
<a class="t" id="t0069c12"></a>
是事集比丘僧。問跋難陀。汝實爾不。答言。實
<a class="t" id="t0069c13"></a>
爾世尊。佛種種呵責已。告諸比丘。從今是戒
<a class="t" id="t0069c14"></a>
應如是說。若比丘受他請食前食後行到餘
<a class="t" id="t0069c15"></a>
家波逸提。有諸比丘。有僧事塔事私事。須入
<a class="t" id="t0069c16"></a>
餘家不敢去。以是白佛。佛以是事集比丘僧。
<a class="t" id="t0069c17"></a>
告諸比丘。今聽諸比丘白餘比丘然後得去。
<a class="t" id="t0069c18"></a>
從今是戒應如是說。若比丘受他請食前食後
<a class="t" id="t0069c19"></a>
行到餘家。不白餘比丘波逸提。或有諸比丘。
<a class="t" id="t0069c20"></a>
相嫌不共語。或坐禪或熟眠。不知白誰。出門
<a class="t" id="t0069c21"></a>
見諸比丘。便走逐大喚遙白。諸居士見譏呵
<a class="t" id="t0069c22"></a>
言。諸比丘如鹿走如兔走如禿梟鳴。無沙門
<a class="t" id="t0069c23"></a>
行破沙門法。諸長老比丘聞種種呵責。以是
<a class="t" id="t0069c24"></a>
白佛。佛以是事。集比丘僧。問諸比丘。汝等實
<a class="t" id="t0069c25"></a>
爾不。答言。實爾世尊。佛種種呵責已。告諸比
<a class="t" id="t0069c26"></a>
丘。不應遙白。從今是戒應如是說。若比丘受
<a class="t" id="t0069c27"></a>
他請食前食後行到餘家。不近白餘比丘波
<a class="t" id="t0069c28"></a>
逸提。諸比丘作是念。衣時亦當白不。以是白
<a class="t" id="t0069c29"></a>
佛。佛以是事集比丘僧。告諸比丘。除衣時從
<a class="t" id="t0070a01"></a>
今是戒應如是說。若比丘受他請食前食後
<a class="t" id="t0070a02"></a>
行到餘家。不近白餘比丘除因緣波逸提。因
<a class="t" id="t0070a03"></a>
緣者。衣時是名因緣。若白至東家而至西家。
<a class="t" id="t0070a04"></a>
不名為白。若不白到諸家一<span class="gaiji">脚<!--gaiji,腳,1[腳-谷+去],2&#x811A;,3-->
</span>入門突吉羅。
<a class="t" id="t0070a05"></a>
兩<span class="gaiji">脚<!--gaiji,腳,1[腳-谷+去],2&#x811A;,3-->
</span>入門波逸提。比丘尼亦如是。式叉摩那
<a class="t" id="t0070a06"></a>
沙彌沙彌尼突吉羅。若白至一家因此至餘
<a class="t" id="t0070a07"></a>
家不犯。若無比丘可白亦不犯。<span class="rule-number">八十二竟</span></p>
<a class="t" id="t0070a08"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>