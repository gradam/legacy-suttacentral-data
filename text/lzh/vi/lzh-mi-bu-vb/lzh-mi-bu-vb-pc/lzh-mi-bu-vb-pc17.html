<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc17">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 17</span>
<span class="mirror-right">波逸提十七</span> </h1>
</div>
<p>
<a class="sc" id="1"></a>
<a class="t-linehead" id="0044a02"></a>
佛在拘薩羅國。與大比丘僧千二百五十人
<a class="t" id="0044a03"></a>
俱。爾時諸比丘分臥具。或得房中或得樹下。
<a class="t" id="0044a04"></a>
六群比丘至時著衣持<span class="gaiji">鉢<!--gaiji,缽,1[金*本],2&#x9262;,3-->
</span>入村乞食。食後於
<a class="t" id="0044a05"></a>
四衢道中。共諸居士外道沙門婆羅門。論說
<a class="t" id="0044a06"></a>
王事<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>戰事利害事如是等種種俗事。彼諸
<a class="t" id="0044a07"></a>
人等皆譏呵言。我等俗人家事因緣故。在此
<a class="t" id="0044a08"></a>
中有所論說。沙門釋子亦復在此論說俗事。
<a class="t" id="0044a09"></a>
與我何異。投暮來還於所住處。與守園人諸
<a class="t" id="0044a10"></a>
沙彌輩復更語說。乃至夜闇。方覓房舍到一
<a class="t" id="0044a11"></a>
屋中。問先住比丘。汝等幾歲。答言。我若干
<a class="t" id="0044a12"></a>
歲。六群比丘言。汝小出去。上座應住。諸比丘
<a class="t" id="0044a13"></a>
言。長老何意闇來。答言。我隨佛後來。諸比丘
<a class="t" id="0044a14"></a>
言。我亦隨佛後來。我若更索餘房。復應惱諸
<a class="t" id="0044a15"></a>
比丘。如今長老惱觸於我。六群比丘便敷臥
<a class="t" id="0044a16"></a>
具在其中住。初夜後夜高聲經唄。更相問難。
<a class="t" id="0044a17"></a>
中夜鼾睡妨諸比丘坐禪行道。諸長老比丘
<a class="t" id="0044a18"></a>
聞。種種呵責六群比丘。汝作此惱諸比丘非
<a class="t" id="0044a19"></a>
惜佛法。以是事白佛。佛以是事集比丘僧。
<a class="t" id="0044a20"></a>
問六群比丘。汝實爾不。答言。實爾世尊。佛種
<a class="t" id="0044a21"></a>
種呵責已告諸比丘。今為諸比丘結戒。從今
<a class="t" id="0044a22"></a>
是戒應如是說。若比丘諸比丘先敷臥具竟。
<a class="t" id="0044a23"></a>
後來復敷波逸提。有諸比丘先敷臥具竟暫
<a class="t" id="0044a24"></a>
出。六群比丘於後使白衣復敷臥具。諸比丘
<a class="t" id="0044a25"></a>
見問言。汝不聞佛制他敷臥具竟不得復敷
<a class="t" id="0044a26"></a>
耶。答曰。我使白衣不違此制。諸比丘言。自
<a class="t" id="0044a27"></a>
敷。使人有何等異。以是白佛。佛以是事集比
<a class="t" id="0044a28"></a>
丘僧。問六群比丘。汝實爾不。答言實爾世尊。
<a class="t" id="0044a29"></a>
佛種種呵責已告諸比丘。從今是戒應如是
<a class="t" id="0044b01"></a>
說。若比丘諸比丘先敷臥具竟。後來若自敷
<a class="t" id="0044b02"></a>
若使人敷波逸提。有諸比丘先敷臥具竟暫
<a class="t" id="0044b03"></a>
出。後來比丘不知。復敷臥具。先敷臥具比丘
<a class="t" id="0044b04"></a>
還。後敷臥具比丘便生疑。我將不犯波逸提
<a class="t" id="0044b05"></a>
耶。以是白佛。佛以是事集比丘僧。告諸比丘。
<a class="t" id="0044b06"></a>
若不知比丘先敷臥具。後來復敷。犯波逸提
<a class="t" id="0044b07"></a>
者。無有是處。從今是戒應如是說。若比丘知
<a class="t" id="0044b08"></a>
他先敷臥具。後來若自敷若使人敷波逸提。
<a class="t" id="0044b09"></a>
爾時大會多比丘集。房舍雖大而間數少。後
<a class="t" id="0044b10"></a>
來比丘無有住處。先敷臥具比丘呼入共住。
<a class="t" id="0044b11"></a>
彼恐犯墮不敢入。以是白佛。佛以是事集比
<a class="t" id="0044b12"></a>
丘僧。告諸比丘。若不相觸惱犯墮無有是處。
<a class="t" id="0044b13"></a>
從今是戒應如是說。若比丘知他先敷臥具。
<a class="t" id="0044b14"></a>
後來強自敷若使人敷。作是念。若不樂者自
<a class="t" id="0044b15"></a>
當出去波逸提。比丘尼亦如是。式叉摩那沙
<a class="t" id="0044b16"></a>
彌沙彌尼突吉羅。<span class="rule-number">十七竟</span></p>
<a class="t" id="0044b17"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>