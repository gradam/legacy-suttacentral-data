<!DOCTYPE html>
<html data-prev="lzh-mi-bu-vb-pj4" data-next="lzh-mi-bu-vb-ss2">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-ss1">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Saṅghādisesa 1</span>
<span class="mirror-right">僧伽婆尸沙一</span> </h1>
</div>
<p class="suttainfo">
<span class="t-headname">五分律第一分之二僧殘法</span></p>
<a class="t" id="t0010b02"></a>
<p>
<a class="sc" id="1"></a>
<a class="t-linehead" id="t-linehead0010b02"></a>
佛在舍衛城。爾時長老優陀夷。為欲火所
<a class="t" id="t0010b03"></a>
燒。身體羸瘦纔有氣息。以手出不淨得安
<a class="t" id="t0010b04"></a>
樂住。有異比丘亦復羸瘦。優陀夷問。汝何故
<a class="t" id="t0010b05"></a>
爾。答言長老。我為欲火所燒。是故如是。優陀
<a class="t" id="t0010b06"></a>
夷言。我先亦爾。以手出不淨得安樂住。汝若
<a class="t" id="t0010b07"></a>
法我亦當如是。彼比丘言。汝所作非法。非清
<a class="t" id="t0010b08"></a>
淨行破沙門法。不隨順道。世尊種種呵欲
<a class="t" id="t0010b09"></a>
欲想欲覺欲熱。斷欲想除欲覺滅欲熱。說欲
<a class="t" id="t0010b10"></a>
如赤骨如毒藥。汝今云何。以此手出於不淨
<a class="t" id="t0010b11"></a>
受人信施。復以教人。呵責已將至佛所。以事
<a class="t" id="t0010b12"></a>
白佛。佛以是事集比丘僧。問優陀夷。汝實爾
<a class="t" id="t0010b13"></a>
不。答言實爾世尊。佛亦種種如上呵責已。告
<a class="t" id="t0010b14"></a>
諸比丘。以十利故。為諸比丘結戒。從今是戒
<a class="t" id="t0010b15"></a>
應如是說。若比丘故出不淨僧伽婆尸沙。</p>
<a class="t" id="t0010b16"></a>
<p>
<a class="sc" id="2"></a>
<a class="t-linehead" id="t-linehead0010b16"></a>
爾時諸比丘。不一其心夢失不淨。覺作是念。
<a class="t" id="t0010b17"></a>
我夢中亦有心亦動身失不淨。將無犯僧伽
<a class="t" id="t0010b18"></a>
婆尸沙耶。或有發露者。或有行摩那埵者。或
<a class="t" id="t0010b19"></a>
有出罪者。或有直白佛者。佛以是事集比丘
<a class="t" id="t0010b20"></a>
僧。問諸比丘。汝等實爾不。答言實爾世尊。佛
<a class="t" id="t0010b21"></a>
種種呵責。汝等不應散亂心眠。若散亂心眠
<a class="t" id="t0010b22"></a>
犯突吉羅。散亂心眠有五過失。一者惡夢二
<a class="t" id="t0010b23"></a>
者善神不護三者不得明想四者無覺法心五
<a class="t" id="t0010b24"></a>
者失不淨。不散亂心眠有五德。無惡夢善神
<a class="t" id="t0010b25"></a>
護得明想有覺法心不失不淨。有五因緣眠
<a class="t" id="t0010b26"></a>
時形起。一者大便盛二者小便盛三者風盛四
<a class="t" id="t0010b27"></a>
者虫嚙五者欲盛。復告諸比丘。若未離欲恚
<a class="t" id="t0010b28"></a>
癡散亂心眠必失不淨。雖未能離。以繫念心
<a class="t" id="t0010b29"></a>
眠者無有是過。從今是戒應如是說。若比丘
<a class="t" id="t0010c01"></a>
故出不淨。除夢中僧伽婆尸沙。故出不淨者。
<a class="t" id="t0010c02"></a>
發心身動出不淨也。僧伽婆尸沙者。此罪有
<a class="t" id="t0010c03"></a>
殘猶有因緣。尚可治有恃怙。得在僧中求除
<a class="t" id="t0010c04"></a>
滅也。不淨有十種。一者青色二者黃色三者
<a class="t" id="t0010c05"></a>
紅色四者黑色五者赤色六者白色七者乳色
<a class="t" id="t0010c06"></a>
八者酥色九者油色十者蜜色。若發心身動。
<a class="t" id="t0010c07"></a>
欲出青色而黃色乃至蜜色出。皆僧伽婆尸
<a class="t" id="t0010c08"></a>
沙。若發心身動。欲出黃色乃至蜜色。而餘色
<a class="t" id="t0010c09"></a>
出亦如是。有十種發心。身動出不淨。皆僧伽
<a class="t" id="t0010c10"></a>
婆尸沙。一者自試二者除病三者為顏色四者
<a class="t" id="t0010c11"></a>
為力五者為樂六者為布施七者為生天八者
<a class="t" id="t0010c12"></a>
為外道祠天會九者為種子十者為火祠。有
<a class="t" id="t0010c13"></a>
五種發心。身動出不淨。皆僧伽婆尸沙。內色
<a class="t" id="t0010c14"></a>
外色虛空風水。內色者己身。外色者他身。虛
<a class="t" id="t0010c15"></a>
空者空中動身。風者向風行。水者逆水行。又
<a class="t" id="t0010c16"></a>
有五種發心。身動出不淨。僧伽婆尸沙。大便
<a class="t" id="t0010c17"></a>
盛小便盛風盛虫嚙欲盛。若發心身不動不
<a class="t" id="t0010c18"></a>
出不淨。發心身不動出不淨皆突吉羅。發心
<a class="t" id="t0010c19"></a>
身動不出不淨偷羅遮。不發心身動不出不
<a class="t" id="t0010c20"></a>
淨。不發心身動出不淨。不發心身不動出不
<a class="t" id="t0010c21"></a>
淨皆不犯。眠時出不淨覺時發心身動偷羅
<a class="t" id="t0010c22"></a>
遮。眠時身動覺時發心出不淨突吉羅。眠時
<a class="t" id="t0010c23"></a>
發心覺時身不動出不淨。不犯沙彌突吉羅
<a class="t" id="t0010c24"></a>
。<span class="rule-number">一戒竟</span></p>
<a class="t" id="t0010c25"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>