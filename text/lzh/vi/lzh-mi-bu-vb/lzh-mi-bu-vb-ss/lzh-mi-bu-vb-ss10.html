<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-ss10">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Saṅghādisesa 10</span>
<span class="mirror-right">僧伽婆尸沙十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0016c21"></a>
佛在彌那邑阿<span class="gaiji">［少／兔］<!--gaiji,,1[少/兔],2&#x3779;,3-->
</span>林下。爾時貴族諸釋種子。
<a class="t" id="t0016c22"></a>
多於佛所出家學道。時釋摩男。語阿那律
<a class="t" id="t0016c23"></a>
言。今諸貴族並皆出家修於梵行。我等兄弟
<a class="t" id="t0016c24"></a>
如何獨不。我若出家汝知家事。汝若捨家我
<a class="t" id="t0016c25"></a>
當斷理。阿那律言。願兄出家我知家事。釋
<a class="t" id="t0016c26"></a>
摩男言。汝先由我在家受樂不知艱難。然出
<a class="t" id="t0016c27"></a>
家行道亦復辛苦。汝今住家。吾當語汝營家
<a class="t" id="t0016c28"></a>
之法。便種種語之。晝應爾夜應爾。田商貨殖
<a class="t" id="t0016c29"></a>
驅役之法。悉以語之。阿那律言。若營家如
<a class="t" id="t0017a01"></a>
此乃得成立。我乃不能一日為之。願兄住家
<a class="t" id="t0017a02"></a>
我當修道。釋摩男言。諸佛世尊。父母不聽不
<a class="t" id="t0017a03"></a>
得為道。汝今自可啟白於母。阿那律即便往
<a class="t" id="t0017a04"></a>
啟。我欲於佛法出家學道。母言。我唯有汝兄
<a class="t" id="t0017a05"></a>
弟二人。愛念情重如何生離。汝家大富快修
<a class="t" id="t0017a06"></a>
功德。何須出家奪吾此意。苦請至三。母乃答
<a class="t" id="t0017a07"></a>
言。若跋提王出家者我亦聽汝。時跋提王。
<a class="t" id="t0017a08"></a>
與阿那律阿難難提調達婆婆金鞞盧
<a class="t" id="t0017a09"></a>
等甚相愛重。若有所為誓不相違。於是阿那
<a class="t" id="t0017a10"></a>
律。往白跋提王言。今有微願。願必見從王
<a class="t" id="t0017a11"></a>
言。吾等本要誓不相違。若相違者頭破七分。
<a class="t" id="t0017a12"></a>
但令卿願必可從耳。阿那律即以母言白王。
<a class="t" id="t0017a13"></a>
王言。如卿此願我未能從。所以者何。我願作
<a class="t" id="t0017a14"></a>
王今日始果。親族富貴無有外憂。何能捨此
<a class="t" id="t0017a15"></a>
出家學道。阿那律言。若王出家吾願乃果。貪
<a class="t" id="t0017a16"></a>
著寵榮吾則永淪。願王三思不違先誓。王言。
<a class="t" id="t0017a17"></a>
當從汝願。寬我七年。然後共汝出家學道。阿
<a class="t" id="t0017a18"></a>
那律言。<span class="gaiji">却<!--gaiji,卻,1[去*ㄗ],2&#x5374;,3-->
</span>後七年佛不必在。又我危脆性命
<a class="t" id="t0017a19"></a>
難保。王今云何以此為期。王復言。七年若遠
<a class="t" id="t0017a20"></a>
六年可乎。答亦如上五四三二至于一年。
<a class="t" id="t0017a21"></a>
七月至于一月。七日至于一日。皆亦如是。王
<a class="t" id="t0017a22"></a>
言。我等長者如何便得率爾而去。當設方便
<a class="t" id="t0017a23"></a>
嚴駕出遊因此微行乃可得耳。汝今便可語
<a class="t" id="t0017a24"></a>
阿難陀等令知此意。阿那律即宣語五人。五
<a class="t" id="t0017a25"></a>
人欣然莫逆於心。即便竟夜嚴四種兵。極世
<a class="t" id="t0017a26"></a>
儀飾晨朝出遊。盡遊觀已。密將剃頭人優波
<a class="t" id="t0017a27"></a>
離。捨諸儐從至隱僻處。寶衣與之。令其剃
<a class="t" id="t0017a28"></a>
髮變服而去。去未久優波離作是念。諸釋豪
<a class="t" id="t0017a29"></a>
強。若知剃諸人髮。必當殺我。如此貴族尚能
<a class="t" id="t0017b01"></a>
捨家。我今何為不捨剃具及諸寶衣隨彼而
<a class="t" id="t0017b02"></a>
去。即自剃頭。以諸寶衣掛著樹上。作是念須
<a class="t" id="t0017b03"></a>
者取之。於是疾行須臾相及。語七人言。我今
<a class="t" id="t0017b04"></a>
亦欲相隨出家。七人即受。同詣佛所頭面禮
<a class="t" id="t0017b05"></a>
足。白言。世尊。我等今欲出家淨修梵行。而優
<a class="t" id="t0017b06"></a>
波離是我等僕。願佛先與受具足戒。然後度
<a class="t" id="t0017b07"></a>
我。當令我等及諸釋種於彼人所破大憍慢。
<a class="t" id="t0017b08"></a>
佛即先度七人後度。爾時世尊作是念。迦
<a class="t" id="t0017b09"></a>
維羅衛去此不遠。諸釋知者或有留難。便將
<a class="t" id="t0017b10"></a>
八人詣跋提羅城。住網林樹下為說妙法。眼
<a class="t" id="t0017b11"></a>
無常色無常眼識眼觸眼觸因緣生受無常乃
<a class="t" id="t0017b12"></a>
至意無常法無常意識意觸意觸因緣生受無
<a class="t" id="t0017b13"></a>
常。汝聖弟子。應作是觀生厭離心得解脫智。
<a class="t" id="t0017b14"></a>
所作已辦梵行已立不受後身。說是法時。六
<a class="t" id="t0017b15"></a>
人漏盡得阿羅漢。阿難侍佛不盡諸漏。調達
<a class="t" id="t0017b16"></a>
一人空無所獲。跋提王既得羅漢心淨無畏。
<a class="t" id="t0017b17"></a>
若在樹下露坐經行。輒自慶言。快哉快哉。
<a class="t" id="t0017b18"></a>
有異比丘。聞此聲已作是念。跋提比丘必憶
<a class="t" id="t0017b19"></a>
世樂不樂梵行。即往白佛。我向於彼聞跋提
<a class="t" id="t0017b20"></a>
言快哉快哉。必憶為王時樂不樂梵行。佛告
<a class="t" id="t0017b21"></a>
比丘。汝可呼來。便往語言。大師呼汝。跋提
<a class="t" id="t0017b22"></a>
即到佛所。頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。佛問跋提。汝
<a class="t" id="t0017b23"></a>
實言快哉不。答言。實爾世尊。又問跋提。汝
<a class="t" id="t0017b24"></a>
見何義而言快哉。跋提白言。我昔在家。住
<a class="t" id="t0017b25"></a>
於七重城塹之裏。七行象七行馬七行車七
<a class="t" id="t0017b26"></a>
行步四兵圍繞。忽聞異聲心驚毛<span class="gaiji">竪<!--gaiji,豎,1[豎-豆+立],2&#x7AEA;,3-->
</span>。今在樹
<a class="t" id="t0017b27"></a>
下空露之地坦然無憂。是故稱快。佛告比丘。
<a class="t" id="t0017b28"></a>
跋提已得羅漢。不樂梵行無有是處。爾時世
<a class="t" id="t0017b29"></a>
尊。因跋提而說偈言。</p>
<a class="t" id="t0017c01"></a>
<blockquote class="gatha">
<p>
<a class="sc" id="2"></a>
快哉阿羅漢　　無復恩愛縛
<a class="t" id="t0017c02"></a>
<br>
已破欲恚癡　　無復諸結網
<a class="t" id="t0017c03"></a>
<br>
既到於泥洹　　無有穢濁心
<a class="t" id="t0017c04"></a>
<br>
不染著於世　　解脫無諸漏
<a class="t" id="t0017c05"></a>
<br>
了達於五陰　　遊於七法林
<a class="t" id="t0017c06"></a>
<br>
大龍所行處　　已伏諸恐怖
<a class="t" id="t0017c07"></a>
<br>
成就十種分　　龍德三昧禪
<a class="t" id="t0017c08"></a>
<br>
一切有漏盡　　世間之第一
<a class="t" id="t0017c09"></a>
<br>
不動無所畏　　不復受後身
<a class="t" id="t0017c10"></a>
<br>
已息寂滅處　　永無苦樂報
<a class="t" id="t0017c11"></a>
<br>
住於無學智　　此身最後邊
<a class="t" id="t0017c12"></a>
<br>
梵行堅固立　　無諸不可信
<a class="t" id="t0017c13"></a>
<br>
天上天下中　　無復諸欲樂
<a class="t" id="t0017c14"></a>
<br>
此名師子吼　　無能勝佛者</p>
</blockquote>
<a class="t" id="t0017c15"></a>
<p>
<a class="sc" id="3"></a>
<a class="t-linehead" id="t-linehead0017c15"></a>
於是世尊。與諸大德聲聞。受阿耨達龍王請。
<a class="t" id="t0017c16"></a>
調達未得神通。不能得去羞恥益深。便作
<a class="t" id="t0017c17"></a>
是念。我今當問修神通道。便往白佛。願佛為
<a class="t" id="t0017c18"></a>
我說修通法。佛即為說。調達受學。安居之中
<a class="t" id="t0017c19"></a>
便獲神通。獲神通已作是思惟。誰應先化。復
<a class="t" id="t0017c20"></a>
作是念。瓶沙王太子名曰眾樂。先化導之。然
<a class="t" id="t0017c21"></a>
後餘人乃從我教。作是念已。即於網林下沒。
<a class="t" id="t0017c22"></a>
在太子床上現作小兒<span class="gaiji">［口＊數］<!--gaiji,,1[口*數],2&#x210A1;,3-->
</span>指仰臥。太子見之即
<a class="t" id="t0017c23"></a>
大惶怖。問言。汝為是天為是鬼神。答言。我是
<a class="t" id="t0017c24"></a>
調達勿恐勿怖。太子語言。若是調達復汝本
<a class="t" id="t0017c25"></a>
形。即自變復威儀如本。太子歡喜而師事之。
<a class="t" id="t0017c26"></a>
日出問訊乘五百乘車。調達復化作五百小
<a class="t" id="t0017c27"></a>
兒。在於車上仰臥<span class="gaiji">［口＊數］<!--gaiji,,1[口*數],2&#x210A1;,3-->
</span>指。復以五百乘車載上
<a class="t" id="t0017c28"></a>
美食種種餚<span class="gaiji">饍<!--gaiji,膳,1[飢-几+善],2&#x994D;,3-->
</span>而供養之。時諸國人。生希有
<a class="t" id="t0017c29"></a>
心作是言。調達有大神力作此變化。使太子
<a class="t" id="t0018a01"></a>
日出問訊。種種餚<span class="gaiji">饍<!--gaiji,膳,1[飢-几+善],2&#x994D;,3-->
</span>而以供養。於是調達遂
<a class="t" id="t0018a02"></a>
不自量。便欲招引畜養徒眾。爾時世尊。從
<a class="t" id="t0018a03"></a>
網林出遊行人間。到拘舍彌國住瞿師羅園。
<a class="t" id="t0018a04"></a>
爾時目連住一別處。此國先有憍陳如子。名
<a class="t" id="t0018a05"></a>
曰柯烋。淨修梵行得阿那含果生於梵天。中
<a class="t" id="t0018a06"></a>
夜寂靜從天來下。放大光明詣目連所。頭面
<a class="t" id="t0018a07"></a>
禮足白言調達今化眾樂太子現諸神變。恐
<a class="t" id="t0018a08"></a>
其必欲招引徒眾破和合僧。作是語已忽然
<a class="t" id="t0018a09"></a>
不現。於是目連。晨朝整衣服往詣佛所以柯
<a class="t" id="t0018a10"></a>
烋言具以白佛。佛問目連。汝意云何。當謂審
<a class="t" id="t0018a11"></a>
如柯烋語不。答言。意以為然。佛告目連。莫說
<a class="t" id="t0018a12"></a>
此語。所以者何。於天上天下。不見沙門婆羅
<a class="t" id="t0018a13"></a>
門諸天魔梵有能領佛徒眾者。又告目連。世
<a class="t" id="t0018a14"></a>
間有五種師。今皆現在。一者戒不清淨自言
<a class="t" id="t0018a15"></a>
戒淨。其諸弟子如實知之覆藏其過以望利
<a class="t" id="t0018a16"></a>
養。二者邪命諂曲自言正直。而諸弟子亦覆
<a class="t" id="t0018a17"></a>
藏之。三者所說不善自言善說。而諸弟子歎
<a class="t" id="t0018a18"></a>
以為善。四者見不清淨自言清淨。而諸弟
<a class="t" id="t0018a19"></a>
子稱言見淨。五者說非法律言是法律。而諸
<a class="t" id="t0018a20"></a>
弟子亦云是法而不能使智者信受。目連。如
<a class="t" id="t0018a21"></a>
來戒淨無有諂曲。言無不善。知見清淨。所說
<a class="t" id="t0018a22"></a>
是法。智者信受。不須弟子共相稱覆。</p>
<a class="t" id="t0018a23"></a>
<p>
<a class="sc" id="4"></a>
<a class="t-linehead" id="t-linehead0018a23"></a>
爾時有異比丘。於王舍城安居竟。著衣持<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0018a24"></a>
來詣佛所。白佛言。世尊。調達化眾樂太子。現
<a class="t" id="t0018a25"></a>
作小兒乃至種種餚<span class="gaiji">饍<!--gaiji,膳,1[飢-几+善],2&#x994D;,3-->
</span>而以供養。佛告比丘。
<a class="t" id="t0018a26"></a>
莫羨調達作此變化。以致利養。若有恭敬供
<a class="t" id="t0018a27"></a>
養之者。增其長夜受諸苦痛。猶如惡狗以杖
<a class="t" id="t0018a28"></a>
打之更增其惡。調達如是。多得供養煩惱轉
<a class="t" id="t0018a29"></a>
增。爾時世尊。欲重宣此義。而說偈言。</p>
<a class="t" id="t0018b01"></a>
<blockquote class="gatha">
<p>
<a class="sc" id="5"></a>
愚人增其惡　　由於利養生
<a class="t" id="t0018b02"></a>
<br>
癡斷清白法　　猶如身首分
<a class="t" id="t0018b03"></a>
<br>
不修清淨行　　而志招學徒
<a class="t" id="t0018b04"></a>
<br>
欲居眾人上　　望一切歸宗
<a class="t" id="t0018b05"></a>
<br>
有人求利養　　或有求泥洹
<a class="t" id="t0018b06"></a>
<br>
利養傷清白　　寂滅<span class="gaiji">却<!--gaiji,卻,1[去*ㄗ],2&#x5374;,3-->
</span>慳貪</p>
</blockquote>
<a class="t" id="t0018b07"></a>
<p>
<a class="sc" id="6"></a>
<a class="t-linehead" id="t-linehead0018b07"></a>
復告諸比丘。芭蕉竹蘆以實而死。駏驉懷妊
<a class="t" id="t0018b08"></a>
亦喪其身。今調達貪求利養。亦復如是。爾時
<a class="t" id="t0018b09"></a>
世尊。欲重宣此義。而說偈言。</p>
<a class="t" id="t0018b10"></a>
<blockquote class="gatha">
<p>
芭蕉以實死　　竹蘆實亦然
<a class="t" id="t0018b11"></a>
<br>
駏驉坐妊死　　士以貪自喪</p>
</blockquote>
<a class="t" id="t0018b12"></a>
<p>
<a class="sc" id="7"></a>
<a class="t-linehead" id="t-linehead0018b12"></a>
於是世尊。從拘舍彌國漸漸遊行。向王舍城
<a class="t" id="t0018b13"></a>
住耆闍崛山。為比丘比丘尼優婆塞優婆夷
<a class="t" id="t0018b14"></a>
國王大臣沙門婆羅門梵志居士。供養恭敬
<a class="t" id="t0018b15"></a>
尊重讚歎衣食臥具及諸醫藥。無所染著猶
<a class="t" id="t0018b16"></a>
如蓮華。爾時世尊。與無央數大眾圍繞說
<a class="t" id="t0018b17"></a>
法。調達便從坐起。更整衣服偏袒右肩。頭面
<a class="t" id="t0018b18"></a>
禮足胡跪合掌。白佛言。世尊。唯願安住。我今
<a class="t" id="t0018b19"></a>
自當領理眾僧。佛語調達。舍利弗目連。猶尚
<a class="t" id="t0018b20"></a>
不能領我徒眾。況汝愚癡食涎唾乎。於是
<a class="t" id="t0018b21"></a>
調達生忿恨心。云何世尊。於大眾前乃作如
<a class="t" id="t0018b22"></a>
此底下呵辱。以生惡心向佛故初損神足。復
<a class="t" id="t0018b23"></a>
作是念。佛稱讚舍利弗目連而毀呰我。復生
<a class="t" id="t0018b24"></a>
惡心向舍利弗目連。是第二損其神足。便還
<a class="t" id="t0018b25"></a>
所住。為國王大眾圍繞說法。其眾中有一比
<a class="t" id="t0018b26"></a>
丘。來白佛言。今調達為國王大眾圍繞說法。
<a class="t" id="t0018b27"></a>
佛告比丘。調達不但今世得此大眾。過去世
<a class="t" id="t0018b28"></a>
時亦曾得此諸比丘。乃往古昔有一摩納。在
<a class="t" id="t0018b29"></a>
山窟中誦剎利書。有一野狐住其左右專聽
<a class="t" id="t0018c01"></a>
誦書。心有所解作是念。如我解此書語。足作
<a class="t" id="t0018c02"></a>
諸獸中王。作是念已。便起遊行逢一羸瘦野
<a class="t" id="t0018c03"></a>
狐。便欲殺之。彼言何故殺我。答言我是獸王。
<a class="t" id="t0018c04"></a>
汝不伏我。是以相殺。彼言。願莫殺我。我當隨
<a class="t" id="t0018c05"></a>
從。於是二狐便共遊行。復逢一狐。又欲殺之。
<a class="t" id="t0018c06"></a>
問答如上。亦言隨從。如是展轉伏一切狐。
<a class="t" id="t0018c07"></a>
便以群狐伏一切象。復以眾象伏一切虎。復
<a class="t" id="t0018c08"></a>
以眾虎伏一切師子。遂便權得作獸中王。既
<a class="t" id="t0018c09"></a>
作王已復作是念。我今為獸王。不應以獸為
<a class="t" id="t0018c10"></a>
婦。便乘白象。帥諸群獸不可稱數。圍迦夷
<a class="t" id="t0018c11"></a>
城數百千匝。王遣使問。汝諸群獸。何故如是。
<a class="t" id="t0018c12"></a>
野狐答言。我是獸王。應取汝女。與我者善。
<a class="t" id="t0018c13"></a>
若不與我當滅汝國。還白如此。王集群臣共
<a class="t" id="t0018c14"></a>
議。唯除一臣。皆云應與。所以者何。國之所恃
<a class="t" id="t0018c15"></a>
唯賴象馬。我有象馬彼有師子。象馬聞氣惶
<a class="t" id="t0018c16"></a>
怖伏地。戰必不如。為獸所滅。何惜一女而喪
<a class="t" id="t0018c17"></a>
一國。時一大臣聰叡遠略。白王言。臣觀古
<a class="t" id="t0018c18"></a>
今。未曾聞見人王之女與下賤獸。臣雖弱昧。
<a class="t" id="t0018c19"></a>
要殺此狐。使諸群獸各各散走。王即問言。計
<a class="t" id="t0018c20"></a>
將焉出。大臣答言。王但遣使剋期。戰日先
<a class="t" id="t0018c21"></a>
當從彼求索一願。願令師子先戰後吼。彼謂
<a class="t" id="t0018c22"></a>
吾畏。必令師子先吼後戰。王至戰日。當<span class="gaiji">勅<!--gaiji,敕,1[束*力],2&#x52C5;,3-->
</span>城
<a class="t" id="t0018c23"></a>
內皆令塞耳。王用其語。遣使剋期并求上願。
<a class="t" id="t0018c24"></a>
至于戰日復遣信求。然後出軍。軍鋒欲交。
<a class="t" id="t0018c25"></a>
野狐果令師子先吼。野狐聞之心破七分。便
<a class="t" id="t0018c26"></a>
於象上墜落于地。於是群獸一時散走。佛以
<a class="t" id="t0018c27"></a>
是事。而說偈言。</p>
<a class="t" id="t0018c28"></a>
<blockquote class="gatha">
<p>
<a class="sc" id="8"></a>
野狐憍慢盛　　欲求其眷屬
<a class="t" id="t0018c29"></a>
<br>
行到迦夷城　　自稱是獸王
<a class="t" id="t0019a01"></a>
<br>
人憍亦如是　　規統於徒眾
<a class="t" id="t0019a02"></a>
<br>
在摩竭之國　　法主以自號</p>
</blockquote>
<a class="t" id="t0019a03"></a>
<p>
<a class="sc" id="9"></a>
<a class="t-linehead" id="t-linehead0019a03"></a>
告諸比丘。爾時迦夷王者我身是。聰叡大臣
<a class="t" id="t0019a04"></a>
者舍利弗是。野狐王者調達是。諸比丘。調達
<a class="t" id="t0019a05"></a>
往昔詐得眷屬。今亦如是。舍利弗。汝往調達
<a class="t" id="t0019a06"></a>
眾中。作是唱言。若受調達五法教者。彼為不
<a class="t" id="t0019a07"></a>
見佛法僧。舍利弗言。我昔已曾讚歎調達。今
<a class="t" id="t0019a08"></a>
日云何復得毀訾。佛言。汝昔讚歎為是實
<a class="t" id="t0019a09"></a>
不。答言是實。佛言。今應毀訾。而毀訾亦復
<a class="t" id="t0019a10"></a>
是實。告諸比丘。今應白二羯磨差舍利弗往
<a class="t" id="t0019a11"></a>
調達眾中毀訾調達。一比丘唱言。大德僧
<a class="t" id="t0019a12"></a>
聽。今差舍利弗往調達眾中。作是言。若受調
<a class="t" id="t0019a13"></a>
達五法教者。彼為不見佛法僧。若僧時到僧
<a class="t" id="t0019a14"></a>
忍聽。白如是。大德僧聽。今差舍利弗往調達
<a class="t" id="t0019a15"></a>
眾中。作是言。若受調達五法教者。彼為不見
<a class="t" id="t0019a16"></a>
佛法僧。誰諸長老忍默然不忍者說。僧已差
<a class="t" id="t0019a17"></a>
舍利弗竟。僧忍默然故。是事如是持。</p>
<a class="t" id="t0019a18"></a>
<p>
<a class="sc" id="10"></a>
<a class="t-linehead" id="t-linehead0019a18"></a>
於是舍利弗。即往調達眾中高聲唱言。若受
<a class="t" id="t0019a19"></a>
調達五法教者。彼為不見佛法僧。時彼眾會
<a class="t" id="t0019a20"></a>
皆悉唱言。沙門釋子更相憎嫉。見調達多得
<a class="t" id="t0019a21"></a>
供養。便作是語。時瓶沙王。在彼眾中即宣令
<a class="t" id="t0019a22"></a>
言。莫作此語。所以者何。佛眾清淨。無憎嫉
<a class="t" id="t0019a23"></a>
故。於是調達。便語眾人欲見天上曼陀羅華
<a class="t" id="t0019a24"></a>
不。咸言欲見。調達即於眾前沒。到華池邊。適
<a class="t" id="t0019a25"></a>
欲取華便失神足。還在本坐。調達既失神足。
<a class="t" id="t0019a26"></a>
便生惡心欲害於佛。白太子言。今汝父王正
<a class="t" id="t0019a27"></a>
法御世如我所見衰喪無期。人命無常眴息
<a class="t" id="t0019a28"></a>
難保。何必長年剋此王位。自可圖之早有四
<a class="t" id="t0019a29"></a>
海。我當害佛代為法主。新王新佛於摩竭國
<a class="t" id="t0019b01"></a>
共弘道化不亦善乎。太子答言。父母恩重過
<a class="t" id="t0019b02"></a>
於二儀。顧復長育欲報罔極。汝今云何導吾
<a class="t" id="t0019b03"></a>
此逆。調達聞之心無慚愧。猶以巧言引誘其
<a class="t" id="t0019b04"></a>
意。遂便迷沒受悅其語。太子後時。蜜帶利劍
<a class="t" id="t0019b05"></a>
向于王門。內懷惡逆不覺戰怖。於王門前倒<a class="t" id="t0019b06"></a>地復起。門官見已便作是念。太子常來威儀
<a class="t" id="t0019b07"></a>
庠序。今日如此必當有故。即往問之。太子答
<a class="t" id="t0019b08"></a>
言。我欲殺王是故如此。又問。太子為受誰教。
<a class="t" id="t0019b09"></a>
答言調達。門官共議。當如之何。第一議言。一
<a class="t" id="t0019b10"></a>
切沙門太子眾樂皆應殺之。第二議言。佛已
<a class="t" id="t0019b11"></a>
先遣舍利弗唱其惡逆。云何乃欲濫殺沙門。
<a class="t" id="t0019b12"></a>
罪正應止太子調達二人而已。第三議言。我
<a class="t" id="t0019b13"></a>
等不應輒判此罪。當以白王。王有教<span class="gaiji">勅<!--gaiji,敕,1[束*力],2&#x52C5;,3-->
</span>。當奉
<a class="t" id="t0019b14"></a>
行之。作是議已便以白王。王問。汝等眾臣議
<a class="t" id="t0019b15"></a>
意云何。即具以上答。王即斥逐第一議者
<a class="t" id="t0019b16"></a>
第二議者。免所居官。稱第三議者加其名
<a class="t" id="t0019b17"></a>
位。更命群臣共議此事。諸臣咸言。上第二
<a class="t" id="t0019b18"></a>
議並謂允合。而王乃免所居之位。觀王聖
<a class="t" id="t0019b19"></a>
心不忍有害。正刑既弛當從下計。王立太
<a class="t" id="t0019b20"></a>
子本為國嗣。志速為王故懷此逆。遜位與之
<a class="t" id="t0019b21"></a>
其惡必息。議合王心即便捨位。拜之為王號
<a class="t" id="t0019b22"></a>
阿闍世。初登王位受五欲樂。殺逆之心便
<a class="t" id="t0019b23"></a>
得暫息。如是少時乃以無事而害父命。</p>
<a class="t" id="t0019b24"></a>
<p>
<a class="sc" id="11"></a>
<a class="t-linehead" id="t-linehead0019b24"></a>
爾時阿闍世王。有大惡象。調達密至象師所
<a class="t" id="t0019b25"></a>
語言明日瞿曇當行此路。汝可為吾飲象令
<a class="t" id="t0019b26"></a>
醉放走於道。佛慢心多必不避之。因此<span class="gaiji">蹹<!--gaiji,,1[跳-兆+翕],2&#x8E79;,3-->
</span>殺
<a class="t" id="t0019b27"></a>
厚雇汝物。世尊明日食時著衣持<span class="gaiji">鉢<!--gaiji,缽,1[金*本],2&#x9262;,3-->
</span>。從五百
<a class="t" id="t0019b28"></a>
弟子入城乞食。象師先已飲象令醉。遙見佛
<a class="t" id="t0019b29"></a>
來即便放之。信樂佛法者見放醉象。皆往白
<a class="t" id="t0019c01"></a>
佛。唯願世尊。更從餘路。五百弟子及阿難亦
<a class="t" id="t0019c02"></a>
如是白。佛皆答之三言無苦。龍不害我。諸弟
<a class="t" id="t0019c03"></a>
子眾皆不覺捨佛從餘路去。唯有阿難獨從
<a class="t" id="t0019c04"></a>
後行。時觀者四塞。各各議言。今二龍<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>看誰
<a class="t" id="t0019c05"></a>
得勝。外道輩言。象龍力大必勝於人。佛弟子
<a class="t" id="t0019c06"></a>
言。人龍道尊象必降伏。空辯無徵。遂乃積
<a class="t" id="t0019c07"></a>
斂金錢共賭勝負。於是醉象遙見佛來。奮耳
<a class="t" id="t0019c08"></a>
鳴鼻大走向佛。阿難怖懼恍惚不覺入佛腋
<a class="t" id="t0019c09"></a>
下。佛語阿難。汝向三聞無苦。如何不信猶作
<a class="t" id="t0019c10"></a>
此懼。佛見象來。入慈心三昧。而說偈言。</p>
<a class="t" id="t0019c11"></a>
<blockquote class="gatha">
<p>
汝莫害大龍　　大龍出世難
<a class="t" id="t0019c12"></a>
<br>
若害大龍者　　後生墮惡道</p>
</blockquote>
<a class="t" id="t0019c13"></a>
<p>
<a class="sc" id="12"></a>
<a class="t-linehead" id="t-linehead0019c13"></a>
象聞偈已。以鼻布地抱世尊足。須臾三反上
<a class="t" id="t0019c14"></a>
下觀佛。右繞三匝<span class="gaiji">却<!--gaiji,卻,1[去*ㄗ],2&#x5374;,3-->
</span>行而去。從是已後遂成
<a class="t" id="t0019c15"></a>
善象。莫不雅奇。同聲歎言。瞿曇沙門不用刀
<a class="t" id="t0019c16"></a>
杖伏此惡象。國中人民無復恐怖。何其快哉。
<a class="t" id="t0019c17"></a>
諸外道輩皆悉慚愧。佛弟子眾踊躍歡喜。斂
<a class="t" id="t0019c18"></a>
得金錢七十餘萬。佛既降象。復說偈言。</p>
<a class="t" id="t0019c19"></a>
<blockquote class="gatha">
<p>
<a class="sc" id="13"></a>
象醉含瞋忿　　來向天中天
<a class="t" id="t0019c20"></a>
<br>
百姓莫不觀　　斂錢賭勝負
<a class="t" id="t0019c21"></a>
<br>
其形如太山　　力勝六十象
<a class="t" id="t0019c22"></a>
<br>
聲響振人心　　一吼破敵陣
<a class="t" id="t0019c23"></a>
<br>
大力天中天　　愍眾出於世
<a class="t" id="t0019c24"></a>
<br>
欲度惡象故　　住立在其前
<a class="t" id="t0019c25"></a>
<br>
象伏眾人見　　道俗皆踊躍
<a class="t" id="t0019c26"></a>
<br>
歎佛降惡象　　猶如師子王</p>
</blockquote>
<a class="t" id="t0019c27"></a>
<p>
<a class="sc" id="14"></a>
<a class="t-linehead" id="t-linehead0019c27"></a>
時調達見已作是念。今以此事不得害佛。當
<a class="t" id="t0019c28"></a>
更求凶人不識佛者。厚相貨誘令往殺之。即
<a class="t" id="t0019c29"></a>
四出求索。見一壯夫。便語之言。汝為我殺
<a class="t" id="t0020a01"></a>
佛。當厚相報。其人貪貨應募而去。爾時世尊
<a class="t" id="t0020a02"></a>
在露處經行。遙見彼人。以慈心三昧遍滿其
<a class="t" id="t0020a03"></a>
身。舉手呼之。於是彼人不覺捨刀。疾行趣佛
<a class="t" id="t0020a04"></a>
頭面禮足。白佛言。我今癡狂。欲害世尊。自知
<a class="t" id="t0020a05"></a>
過重。願聽懺悔。佛言。汝實愚癡。云何為貨欲
<a class="t" id="t0020a06"></a>
害如來。於我法中。若知有罪而懺悔者。增長
<a class="t" id="t0020a07"></a>
善根。次為說法。所謂施論戒論生天之論。
<a class="t" id="t0020a08"></a>
在家染累出要為樂。彼人內喜。佛知其意更
<a class="t" id="t0020a09"></a>
為說法。所謂苦集盡道聞法開解。於諸法中
<a class="t" id="t0020a10"></a>
遠塵離垢得法眼淨。見法得果已。自歸三尊
<a class="t" id="t0020a11"></a>
受持五戒。世尊發遣從異路歸。調達復募二
<a class="t" id="t0020a12"></a>
人。令殺前人以滅惡聲。復遣四人。如是展轉
<a class="t" id="t0020a13"></a>
乃至三十二人。皆前至佛所。佛亦如前次第
<a class="t" id="t0020a14"></a>
說法。盡得須陀洹果。</p>
<a class="t" id="t0020a15"></a>
<p>
<a class="sc" id="15"></a>
<a class="t-linehead" id="t-linehead0020a15"></a>
時諸比丘聞調達遣人害佛。皆持器仗衛護
<a class="t" id="t0020a16"></a>
世尊。分部相著各在一面。諸佛常法日再出
<a class="t" id="t0020a17"></a>
房。於晨朝出見諸比丘。悉在左右。問言。汝等
<a class="t" id="t0020a18"></a>
何故持仗住此。諸比丘言。聞調達遣人欲害
<a class="t" id="t0020a19"></a>
世尊。不能自安。所以住此。佛告比丘若如來
<a class="t" id="t0020a20"></a>
橫死無有是處。世間五師須防護耳。我不須
<a class="t" id="t0020a21"></a>
汝。各隨所安自護其心。</p>
<a class="t" id="t0020a22"></a>
<p>
<a class="sc" id="16"></a>
<a class="t-linehead" id="t-linehead0020a22"></a>
調達知已復作是念。我復不能以此害佛當
<a class="t" id="t0020a23"></a>
更覓人躬自將去。故應必果。即得一人共上
<a class="t" id="t0020a24"></a>
耆闍崛山。爾時世尊在山下石上經行。調達
<a class="t" id="t0020a25"></a>
便使彼人推石害佛。其人發心推石四支
<a class="t" id="t0020a26"></a>
便不得舉。心念佛功德大手足還復。調達見
<a class="t" id="t0020a27"></a>
此益瞋忿言。汝何儜困速疾滅去。即自捉大
<a class="t" id="t0020a28"></a>
石推下害佛山下有神。名金鞞盧。接之遠
<a class="t" id="t0020a29"></a>
棄。片迸著佛傷足大指。世尊見已語調達言。
<a class="t" id="t0020b01"></a>
汝今便得無間之罪。若以惡心出佛身血。必
<a class="t" id="t0020b02"></a>
墮無間阿鼻地獄。</p>
<a class="t" id="t0020b03"></a>
<p>
<a class="sc" id="17"></a>
<a class="t-linehead" id="t-linehead0020b03"></a>
調達復作是念。我既不能得害於佛。唯當破
<a class="t" id="t0020b04"></a>
其和合僧耳。佛大神力。若我能破其僧。名必
<a class="t" id="t0020b05"></a>
遠振。佛知其意。語調達言。汝莫破和合僧。
<a class="t" id="t0020b06"></a>
若僧已破能和合者。其人生天一劫受樂。若
<a class="t" id="t0020b07"></a>
僧和合而破之者。墮地獄中一劫受苦。調達
<a class="t" id="t0020b08"></a>
聞已暫捨是心。後尋復生如上所念。佛止如
<a class="t" id="t0020b09"></a>
初。便說偈言。</p>
<a class="t" id="t0020b10"></a>
<blockquote class="gatha">
<p>
<a class="sc" id="18"></a>
眾聚和合樂　　和合常安隱
<a class="t" id="t0020b11"></a>
<br>
若破和合僧　　一劫地獄苦
<a class="t" id="t0020b12"></a>
<br>
眾聚和合樂　　和合常安隱
<a class="t" id="t0020b13"></a>
<br>
若和合破僧　　一劫生天樂
<a class="t" id="t0020b14"></a>
<br>
若分部分別　　常作不善語
<a class="t" id="t0020b15"></a>
<br>
以破和合僧　　一劫地獄苦
<a class="t" id="t0020b16"></a>
<br>
不分部分別　　常能說善法
<a class="t" id="t0020b17"></a>
<br>
以和合破僧　　一劫生天樂</p>
</blockquote>
<a class="t" id="t0020b18"></a>
<p>
<a class="sc" id="19"></a>
<a class="t-linehead" id="t-linehead0020b18"></a>
調達聞已復暫捨是心。後尋復生方便過前。
<a class="t" id="t0020b19"></a>
時諸比丘聞。調達欲破和合僧。即往白佛。
<a class="t" id="t0020b20"></a>
佛以是事集比丘僧。種種遙責調達已。語諸
<a class="t" id="t0020b21"></a>
比丘。應差一比丘與調達親厚者往諫言。汝
<a class="t" id="t0020b22"></a>
莫破和合僧。莫作破僧事。當與僧和合。僧和
<a class="t" id="t0020b23"></a>
合故歡喜無諍。一心一學如水乳合。共弘師
<a class="t" id="t0020b24"></a>
教安樂行。若受者善。若不受應遣眾多比丘。
<a class="t" id="t0020b25"></a>
若復不受應僧往諫。諸比丘受教。如是三反
<a class="t" id="t0020b26"></a>
皆悉不受。諸比丘種種呵責已。以是白佛。佛
<a class="t" id="t0020b27"></a>
以是事集比丘僧。更種種遙責調達已。告諸
<a class="t" id="t0020b28"></a>
比丘。以十利故。為諸比丘結戒。從今是戒應
<a class="t" id="t0020b29"></a>
如是說。若比丘為破和合僧勤方便。諸比丘
<a class="t" id="t0020c01"></a>
語彼比丘。汝莫為破和合僧勤方便。當與僧
<a class="t" id="t0020c02"></a>
和合。僧和合故歡喜無諍。一心一學如水乳
<a class="t" id="t0020c03"></a>
合。共弘師教安樂行。如是諫堅持不捨。應第
<a class="t" id="t0020c04"></a>
二第三諫。第二第三諫。捨是事善。不捨者僧
<a class="t" id="t0020c05"></a>
伽婆尸沙。</p>
<a class="t" id="t0020c06"></a>
<p>
<a class="sc" id="20"></a>
<a class="t-linehead" id="t-linehead0020c06"></a>
為破者。求為破僧因緣。和合者。同布薩自恣
<a class="t" id="t0020c07"></a>
羯磨常所行事。僧者從四人已上。彼比丘欲
<a class="t" id="t0020c08"></a>
破僧。餘僧見聞知。差一與親厚比丘往諫。若
<a class="t" id="t0020c09"></a>
捨者應一突吉羅悔過。若不捨應遣眾多比
<a class="t" id="t0020c10"></a>
丘往諫。若捨者應二突吉羅悔過。若復不捨
<a class="t" id="t0020c11"></a>
應僧往諫。若捨者應三突吉羅悔過。若不捨
<a class="t" id="t0020c12"></a>
復應白四羯磨諫一比丘唱言。大德僧聽。
<a class="t" id="t0020c13"></a>
此某甲比丘為破和合僧勤方便。僧已諫汝。
<a class="t" id="t0020c14"></a>
莫為破和合僧勤方便。如是諫堅持不捨。僧
<a class="t" id="t0020c15"></a>
今羯磨諫。若僧時到僧忍聽。白如是。白已應
<a class="t" id="t0020c16"></a>
語彼比丘。僧已白竟餘。三羯磨在。汝當捨是
<a class="t" id="t0020c17"></a>
事。莫犯僧伽婆尸沙。彼若捨應三突吉羅一
<a class="t" id="t0020c18"></a>
偷羅遮悔過。若不捨復應唱言。大德僧聽。
<a class="t" id="t0020c19"></a>
此某甲比丘為破和合僧勤方便。乃至僧今
<a class="t" id="t0020c20"></a>
羯磨諫。誰諸長老忍默然不忍者說。復應語
<a class="t" id="t0020c21"></a>
彼比丘。僧已一羯磨竟。餘二羯磨在。汝當捨
<a class="t" id="t0020c22"></a>
是事。莫犯僧伽婆尸沙。彼若捨應三突吉羅
<a class="t" id="t0020c23"></a>
二偷羅遮悔過。若不捨復應如上第二羯磨。
<a class="t" id="t0020c24"></a>
第二羯磨竟。復應如上語。若捨應三突吉羅
<a class="t" id="t0020c25"></a>
三偷羅遮悔過。若不捨復應如上第三羯磨。
<a class="t" id="t0020c26"></a>
第三羯磨未竟。捨者三突吉羅三偷羅遮悔
<a class="t" id="t0020c27"></a>
過。第三羯磨竟。捨不捨皆僧伽婆尸沙。比丘
<a class="t" id="t0020c28"></a>
尼亦如是。式叉摩那沙彌沙彌尼突吉羅。若
<a class="t" id="t0020c29"></a>
白不成。三羯磨皆不成。若作餘羯磨。遮羯磨
<a class="t" id="t0021a01"></a>
非法羯磨。不諫自捨。皆不犯。<span class="rule-number">十事竟</span></p>
<a class="t" id="t0021a02"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>