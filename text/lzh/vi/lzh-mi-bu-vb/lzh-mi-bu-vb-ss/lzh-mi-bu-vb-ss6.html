<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-ss6">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Saṅghādisesa 6</span>
<span class="mirror-right">僧伽婆尸沙六</span> </h1>
</div>
<p>
<a class="sc" id="1"></a>
<a class="t-linehead" id="0013a12"></a>
佛在舍衛城。爾時阿荼髀邑諸比丘。自乞作
<a class="t" id="t0013a13"></a>
房。從諸居士求車求車直求人求人直材木
<a class="t" id="t0013a14"></a>
草竹皆從求索。居士厭之見皆逃避。諸比丘
<a class="t" id="t0013a15"></a>
乞不復能得。便自斫伐草木掘地取土。有一
<a class="t" id="t0013a16"></a>
大德比丘。自斫神樹。樹神小兒時戲樹間。斫
<a class="t" id="t0013a17"></a>
斷其指。樹神痛惱。便興惡意欲來打之。復作
<a class="t" id="t0013a18"></a>
是念。此大威德。若我打者或以之死。使我長
<a class="t" id="t0013a19"></a>
夜受諸苦惱。又作是念。世尊今在此城。當往
<a class="t" id="t0013a20"></a>
白之。佛有教<span class="gaiji">勅<!--gaiji,敕,1[束*力],2&#x52C5;,3-->
</span>我當奉行。即詣祇桓具以白
<a class="t" id="t0013a21"></a>
佛。爾時世尊讚歎樹神。善哉善哉汝所念善。
<a class="t" id="t0013a22"></a>
今此比丘實有威德。若當打者必受苦報。復
<a class="t" id="t0013a23"></a>
告樹神。某處有大樹未有所屬。汝可依之。受
<a class="t" id="t0013a24"></a>
教即往。於是世尊。漸漸遊行到阿荼髀邑。長
<a class="t" id="t0013a25"></a>
老大迦葉。晨朝著衣持<span class="gaiji">鉢<!--gaiji,缽,1[金*本],2&#x9262;,3-->
</span>入城乞食。居士
<a class="t" id="t0013a26"></a>
見之悉皆逃走。迦葉怪之問於行人。行人
<a class="t" id="t0013a27"></a>
答言。此諸比丘造作房舍乞求無厭。邑人患
<a class="t" id="t0013a28"></a>
苦。所以見仁皆悉逃走。迦葉食後。還到佛所
<a class="t" id="t0013a29"></a>
以事白佛。佛以是事集比丘僧。問諸比丘。汝
<a class="t" id="t0013b01"></a>
等實爾不。答言實爾世尊。佛種種呵責。汝等
<a class="t" id="t0013b02"></a>
應修少欲知足。不應多事乞求無厭。又告比
<a class="t" id="t0013b03"></a>
丘。乃過去世於恒水邊有一仙人住於石窟。
<a class="t" id="t0013b04"></a>
爾時龍王日從水出。以身七匝圍繞仙人。舒
<a class="t" id="t0013b05"></a>
頭在上下向敬視。仙人後時遊行人間。弟子
<a class="t" id="t0013b06"></a>
守窟。龍亦如前日來恭敬。弟子怖畏即大羸
<a class="t" id="t0013b07"></a>
瘦。我於爾時行菩薩道。遊恒水邊見其如此。
<a class="t" id="t0013b08"></a>
即問其故。具答如是。我復問言。汝今欲不
<a class="t" id="t0013b09"></a>
復見龍耶。答言爾。又問汝見龍咽下有何等
<a class="t" id="t0013b10"></a>
物。答言有摩尼珠。吾復語言。龍若來時汝便
<a class="t" id="t0013b11"></a>
合掌向龍。作如是語。我今須汝咽下摩尼。願
<a class="t" id="t0013b12"></a>
以施我。爾時仙人弟子。聞我語已。龍從水出
<a class="t" id="t0013b13"></a>
便從索之。龍聞乞珠。不前不<span class="gaiji">却<!--gaiji,卻,1[去*ㄗ],2&#x5374;,3-->
</span>默然而住。時
<a class="t" id="t0013b14"></a>
仙人弟子。復為龍王說此偈言。</p>
<a class="t" id="t0013b15"></a>
<blockquote class="gatha">
<p>
龍王今須汝　　咽下摩尼珠
<a class="t" id="t0013b16"></a>
<br>
意甚愛樂之　　如何默無言</p>
</blockquote>
<a class="t" id="t0013b17"></a>
<p>
<a class="t-linehead" id="0013b17"></a>
龍即以偈答。</p>
<a class="t" id="t0013b18"></a>
<blockquote class="gatha">
<p>
<a class="sc" id="2"></a>
我一切所須　　皆由此珠得
<a class="t" id="t0013b19"></a>
<br>
汝今從吾乞　　永絕不復來
<a class="t" id="t0013b20"></a>
<br>
如火急爆聲　　使人心恐懼
<a class="t" id="t0013b21"></a>
<br>
我今聞汝言　　惶怖踰於是</p>
</blockquote>
<a class="t" id="t0013b22"></a>
<p>
<a class="t-linehead" id="0013b22"></a>
於是世尊引古說偈。</p>
<a class="t" id="t0013b23"></a>
<blockquote class="gatha">
<p>
乞者人不愛　　數則致怨憎
<a class="t" id="t0013b24"></a>
<br>
龍王聞乞聲　　一去不復還</p>
</blockquote>
<a class="t" id="t0013b25"></a>
<p>
<a class="sc" id="3"></a>
<a class="t-linehead" id="0013b25"></a>
又告比丘。龍王受自然業報。猶尚不<span class="gaiji">憙<!--gaiji,,1[喜/心],2&#x6199;,3-->
</span>聞於
<a class="t" id="t0013b26"></a>
乞聲。今諸居士營求孜孜困苦所得。汝等云
<a class="t" id="t0013b27"></a>
何數數從乞。又告比丘。吾昔一時在舍衛城。
<a class="t" id="t0013b28"></a>
有比丘安居竟。來至我所。我時問言。何處安
<a class="t" id="t0013b29"></a>
居。安居安隱乞食易得道路不疲耶。彼答我
<a class="t" id="t0013c01"></a>
言。在雪山<span class="gaiji">脇<!--gaiji,脅,1[月*劦],2&#x8107;,3-->
</span>林下安居。安居安隱乞食易得
<a class="t" id="t0013c02"></a>
行路不疲。唯患眾鳥夜鳴所亂不得專一坐
<a class="t" id="t0013c03"></a>
禪思惟。我問比丘。汝等今猶樂彼林不。答言
<a class="t" id="t0013c04"></a>
甚樂。我言汝便還彼。眾鳥暮來合掌向言。我
<a class="t" id="t0013c05"></a>
今須汝毛羽。可以見與。中夜後夜亦復如是。
<a class="t" id="t0013c06"></a>
比丘受教如<span class="gaiji">勅<!--gaiji,敕,1[束*力],2&#x52C5;,3-->
</span>從乞。於是眾鳥夜共議言。今
<a class="t" id="t0013c07"></a>
此比丘從我等乞。為當與不。皆曰不可。便飛
<a class="t" id="t0013c08"></a>
而去。永不復還。告諸比丘。鳥猶不喜聞有
<a class="t" id="t0013c09"></a>
乞聲。況於人乎。又告比丘。過去世時有迦
<a class="t" id="t0013c10"></a>
夷國王。好<span class="gaiji">憙<!--gaiji,,1[喜/心],2&#x6199;,3-->
</span>布施給諸窮乏。時有梵志王甚
<a class="t" id="t0013c11"></a>
愛重。未<span class="gaiji">甞<!--gaiji,嘗,1[嘗-旨+甘],2&#x751E;,3-->
</span>從王有所求乞。爾時彼王。為說
<a class="t" id="t0013c12"></a>
偈言。</p>
<a class="t" id="t0013c13"></a>
<blockquote class="gatha">
<p>
人皆從遠來　　無方從吾乞
<a class="t" id="t0013c14"></a>
<br>
而汝今在此　　不求有何意</p>
</blockquote>
<a class="t" id="t0013c15"></a>
<p>
<a class="t-linehead" id="0013c15"></a>
梵志即以偈答。</p>
<a class="t" id="t0013c16"></a>
<blockquote class="gatha">
<p>
乞者人不喜　　不與致怨憎
<a class="t" id="t0013c17"></a>
<br>
所以默無求　　恐離親愛情</p>
</blockquote>
<a class="t" id="t0013c18"></a>
<p>
<a class="t-linehead" id="0013c18"></a>
王復說偈。</p>
<a class="t" id="t0013c19"></a>
<blockquote class="gatha">
<p>
<a class="sc" id="4"></a>
智者不惡乞　　思聞來求聲
<a class="t" id="t0013c20"></a>
<br>
況汝所親愛　　豈容有<span class="gaiji">悋<!--gaiji,吝,1[怡-台+吝],2&#x608B;,3-->
</span>心
<a class="t" id="t0013c21"></a>
<br>
守貧愧有求　　應得處不取
<a class="t" id="t0013c22"></a>
<br>
喪人虛心福　　而自困於己
<a class="t" id="t0013c23"></a>
<br>
安貧不恥求　　應得處便取
<a class="t" id="t0013c24"></a>
<br>
既成人之善　　而自長安樂
<a class="t" id="t0013c25"></a>
<br>
乞非傷德行　　亦無身口過
<a class="t" id="t0013c26"></a>
<br>
損有以補無　　何為而不索</p>
</blockquote>
<a class="t" id="t0013c27"></a>
<p>
<a class="t-linehead" id="0013c27"></a>
梵志復以偈答。</p>
<a class="t" id="t0013c28"></a>
<blockquote class="gatha">
<p>
賢人不言乞　　言乞必不賢
<a class="t" id="t0013c29"></a>
<br>
默然不有求　　是謂為大人</p>
</blockquote>
<a class="t" id="t0014a01"></a>
<p>
<a class="sc" id="5"></a>
<a class="t-linehead" id="0014a01"></a>
時王聞說賢人之偈。心大歡喜。即以牛王一
<a class="t" id="t0014a02"></a>
頭及餘千牛而施與之。告諸比丘。王與梵志
<a class="t" id="t0014a03"></a>
雖相愛重。猶難有求。況諸居士。於汝無愛而
<a class="t" id="t0014a04"></a>
多求乎。又告比丘。昔有族姓子。名羅吒波
<a class="t" id="t0014a05"></a>
羅。父母重愛自以出家。不從父母有所求索。
<a class="t" id="t0014a06"></a>
時父母亦以偈問。</p>
<a class="t" id="t0014a07"></a>
<blockquote class="gatha">
<p>
人皆從遠來　　無方從吾乞
<a class="t" id="t0014a08"></a>
<br>
汝親吾愛子　　不求有何意</p>
</blockquote>
<a class="t" id="t0014a09"></a>
<p>
<a class="t-linehead" id="0014a09"></a>
羅吒波羅。即以偈答。</p>
<a class="t" id="t0014a10"></a>
<blockquote class="gatha">
<p>
乞者人不<span class="gaiji">憙<!--gaiji,,1[喜/心],2&#x6199;,3-->
</span>　　不與致怨憎
<a class="t" id="t0014a11"></a>
<br>
我既已出家　　不應復有求</p>
</blockquote>
<a class="t" id="t0014a12"></a>
<p>
<a class="sc" id="6"></a>
<a class="t-linehead" id="0014a12"></a>
諸比丘羅吒波羅。父母愛重。尚以出家不還
<a class="t" id="t0014a13"></a>
求索。況諸居士。於汝無親而多求乎。如是
<a class="t" id="t0014a14"></a>
種種呵責已告諸比丘。以十利故為諸比丘
<a class="t" id="t0014a15"></a>
結戒。從今是戒應如是說。若比丘自乞作房。
<a class="t" id="t0014a16"></a>
無主為身。應如量作。長佛十二礫手。廣七
<a class="t" id="t0014a17"></a>
礫手。應將諸比丘求作處。諸比丘應示作
<a class="t" id="t0014a18"></a>
處。無難處有行處。若不將諸比丘求作處。
<a class="t" id="t0014a19"></a>
若過量僧伽婆尸沙。</p>
<a class="t" id="t0014a20"></a>
<p>
<a class="sc" id="7"></a>
<a class="t-linehead" id="0014a20"></a>
自乞者。比丘為己從他乞。房者於中可得行
<a class="t" id="t0014a21"></a>
立坐臥行四威儀。無主者。無有檀越。為身者。
<a class="t" id="t0014a22"></a>
為己不為人亦不為僧。應將諸比丘求作處
<a class="t" id="t0014a23"></a>
者。應將知法持律比丘示己作處。諸比丘應
<a class="t" id="t0014a24"></a>
示作處無難處有行處者。難處名四衢道
<a class="t" id="t0014a25"></a>
中多人聚戲處婬女處市肆處放牧處師子虎
<a class="t" id="t0014a26"></a>
狼惡獸處嶮岸處水湯湥處社樹大樹處好
<a class="t" id="t0014a27"></a>
園田處墳墓處或逼村或去村遠道路嶮巇。
<a class="t" id="t0014a28"></a>
是名難處。無此諸難是名無難處。有行處者。
<a class="t" id="t0014a29"></a>
繞四邊得通車。是名有行處。若有上諸難處
<a class="t" id="t0014b01"></a>
無行處者。諸比丘應語彼比丘。汝莫取是
<a class="t" id="t0014b02"></a>
處。若無上諸難處有行處。諸比丘應語是比
<a class="t" id="t0014b03"></a>
丘。汝取是處。是比丘應從僧乞示作處。偏
<a class="t" id="t0014b04"></a>
袒右肩脫革屣<span class="gaiji">胡<!--gaiji,胡,1[跍*月],2&#x4812;,3-->
跪<!--gaiji,跪,1跪,2&#x8DEA;,3-->
</span>合掌。作如是言。大德僧
<a class="t" id="t0014b05"></a>
聽。我某甲比丘自乞作房無主為身。今從僧
<a class="t" id="t0014b06"></a>
乞示作處。願僧現前示我作處。如是三乞。僧
<a class="t" id="t0014b07"></a>
中應一人白。大德僧聽。此某甲比丘自乞作
<a class="t" id="t0014b08"></a>
房無主為身。從僧乞示作處。今僧為某甲示
<a class="t" id="t0014b09"></a>
作處無難處有行處。若僧時到僧忍聽。白如
<a class="t" id="t0014b10"></a>
是。大德僧聽。此某甲<span class="corr" title="[此&gt;比]">比</span>丘自乞作房無主為
<a class="t" id="t0014b11"></a>
身。從僧乞示作處。今僧為某甲示作處無難
<a class="t" id="t0014b12"></a>
處有行處。誰諸長老忍默然不忍者說。僧已
<a class="t" id="t0014b13"></a>
為某甲示作處無難處有行處竟。僧忍默然
<a class="t" id="t0014b14"></a>
故是事如是持。若僧示難處無行處。僧突吉
<a class="t" id="t0014b15"></a>
羅。若於此處作者亦如是。若不將諸比丘示
<a class="t" id="t0014b16"></a>
作處。從發心及治地至<span class="gaiji">麁<!--gaiji,麤,1[色-巴+鹿],2&#x9E81;,3-->
</span>泥。皆突吉羅。細泥
<a class="t" id="t0014b17"></a>
偷羅遮。作竟僧伽婆尸沙。雜金銀珍寶作。及
<a class="t" id="t0014b18"></a>
完成瓦屋。乃至僧地中作。皆偷羅遮。沙彌突
<a class="t" id="t0014b19"></a>
吉羅。<span class="rule-number">六戒竟</span></p>
<a class="t" id="t0014b20"></a>
<p class="endsection">
<span class="t-juanname">五分律卷第二</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>