<!DOCTYPE html>
<html data-prev="lzh-mi-bu-vb-np2" data-next="lzh-mi-bu-vb-np4">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-np3">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 3</span>
<span class="mirror-right">捨墮法三</span> </h1>
</div>
<p>
<a class="sc" id="1"></a>
<a class="t-linehead" id="0024b19"></a>
佛在舍衛城。爾時諸比丘。三衣竟捨迦絺那
<a class="t" id="0024b20"></a>
衣已得非時衣。諸比丘慚愧言。佛未聽我等
<a class="t" id="0024b21"></a>
受非時衣。以是白佛。佛以是事集比丘僧。問
<a class="t" id="0024b22"></a>
諸比丘。汝等實得非時衣慚愧言。佛未聽我
<a class="t" id="0024b23"></a>
等受非時衣不。答言實爾世尊。佛種種讚少
<a class="t" id="0024b24"></a>
欲知足讚戒讚持戒已。告諸比丘。從今聽受
<a class="t" id="0024b25"></a>
非時衣。時六群比丘作是念。世尊聽我等受
<a class="t" id="0024b26"></a>
非時衣。便多受不受持不施人不淨施。諸比
<a class="t" id="0024b27"></a>
丘見問言。汝不聞世尊制不得畜長衣耶。答
<a class="t" id="0024b28"></a>
言。佛雖制畜長衣。而聽受非時衣。又問。汝等
<a class="t" id="0024b29"></a>
一切時畜非時衣。不受持不施人不淨施耶。
<a class="t" id="0024c01"></a>
答言如是。諸長老比丘種種呵責。以事白佛。
<a class="t" id="0024c02"></a>
佛以是事集比丘僧。問六群比丘。汝實爾不。
<a class="t" id="0024c03"></a>
答言實爾世尊。佛種種呵責。汝愚癡人。不
<a class="t" id="0024c04"></a>
應多求多欲。外道法中受者無厭。施者籌量。
<a class="t" id="0024c05"></a>
我正法中少欲知足。施者雖無厭。受者應少
<a class="t" id="0024c06"></a>
取。呵責已告諸比丘。若比丘得非時衣。不受
<a class="t" id="0024c07"></a>
持不施人不淨施。乃至一宿突吉羅。爾時有
<a class="t" id="0024c08"></a>
一住處。諸比丘多得衣。受持施人淨施。餘段
<a class="t" id="0024c09"></a>
與諸比丘。諸比丘不受言。佛未聽我等受不
<a class="t" id="0024c10"></a>
具足衣。語言且受。當足令足。時長老伽毘。得
<a class="t" id="0024c11"></a>
一狹短衣。日日舒挽欲令廣長。佛常五日案
<a class="t" id="0024c12"></a>
行諸房。見伽毘牽挽衣。問言。汝作何等。答
<a class="t" id="0024c13"></a>
言。得此衣小不得受持。佛復問。汝更望得衣
<a class="t" id="0024c14"></a>
處不。答言有。又問幾時可得。答言。若一月若
<a class="t" id="0024c15"></a>
滅一月。佛以是事。種種讚少欲知足讚戒讚
<a class="t" id="0024c16"></a>
持戒已。告諸比丘。從今聽畜非時衣。不足望
<a class="t" id="0024c17"></a>
足至一月。佛既聽畜非時不足衣。諸比丘便
<a class="t" id="0024c18"></a>
持此衣遊行過一月。諸比丘見問言。佛不聽
<a class="t" id="0024c19"></a>
畜非時不足衣過一月。汝等云何擔此衣遊
<a class="t" id="0024c20"></a>
行過於一月。種種呵責將至佛所。以事白佛。
<a class="t" id="0024c21"></a>
佛以是事集比丘僧。告諸比丘。以十利故為
<a class="t" id="0024c22"></a>
諸比丘結戒。從今是戒應如是說。若比丘三
<a class="t" id="0024c23"></a>
衣竟捨迦絺那衣已。得非時衣。若須應受速
<a class="t" id="0024c24"></a>
作受持。若足者善。若不足望更有得處令具
<a class="t" id="0024c25"></a>
足成。乃至一月若過。尼薩耆波逸提。</p>
<a class="t" id="0024c26"></a>
<p>
<a class="sc" id="2"></a>
<a class="t-linehead" id="0024c26"></a>
非時衣者。捨迦絺那衣已。有所得衣。皆名
<a class="t" id="0024c27"></a>
非時衣。須者三衣中有故壞須以補易。望更
<a class="t" id="0024c28"></a>
有得處者。應更有得衣處望。一日乃至一月
<a class="t" id="0024c29"></a>
得。若比丘一日得不具足衣。即日有望若得
<a class="t" id="0025a01"></a>
應足成。受持若施人若淨施。若不受持不施
<a class="t" id="0025a02"></a>
人不淨施。至十一日明相出時。尼薩耆波逸
<a class="t" id="0025a03"></a>
提二日乃至十日亦如是。十一日有望。若得
<a class="t" id="0025a04"></a>
即此日應足成。受持若施人若淨施。若不受
<a class="t" id="0025a05"></a>
持不施人不淨施。至十二日明相出時。尼薩
<a class="t" id="0025a06"></a>
耆波逸提。乃至三十日亦如是。比丘尼亦如
<a class="t" id="0025a07"></a>
是。式叉摩那沙彌沙彌尼。突吉羅。<span class="rule-number">三竟</span></p>
<a class="t" id="0025a08"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>