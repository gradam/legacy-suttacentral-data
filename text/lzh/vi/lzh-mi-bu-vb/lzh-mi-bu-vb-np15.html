<!DOCTYPE html>
<html data-prev="lzh-mi-bu-vb-np14" data-next="lzh-mi-bu-vb-np16">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-np15">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 15</span>
<span class="mirror-right">捨墮法十五</span> </h1>
</div>
<p>
<a class="sc" id="1"></a>
<a class="t-linehead" id="0030c25"></a>
佛在王舍城。爾時畢陵伽婆蹉住楞求羅山。
<a class="t" id="0030c26"></a>
飛在空中塗灑所住房。時瓶沙王往至彼
<a class="t" id="0030c27"></a>
山。畢陵伽見王來。忽還在地。白言。善來大
<a class="t" id="0030c28"></a>
王。可就此坐。王坐已問言。何故自作。無守
<a class="t" id="0030c29"></a>
園人耶。答言無。王即語一臣。可給此比丘守
<a class="t" id="0031a01"></a>
園人。畢陵伽言。佛不聽我畜守園人。王言。可
<a class="t" id="0031a02"></a>
以白佛。王去之後。便以白佛。佛以是事集比
<a class="t" id="0031a03"></a>
丘僧。讚少欲知足讚戒讚持戒已。告諸比丘。
<a class="t" id="0031a04"></a>
從今聽諸比丘畜守園人。王所<span class="gaiji">勅<!--gaiji,敕,1[束*力],2&#x52C5;,3-->
</span>臣。不信樂
<a class="t" id="0031a05"></a>
佛法。竟不與之。畢陵伽亦不從索後。時著衣
<a class="t" id="0031a06"></a>
持<span class="gaiji">鉢<!--gaiji,缽,1[金*本],2&#x9262;,3-->
</span>入城乞食。王與群臣樓上遙見。便生是
<a class="t" id="0031a07"></a>
念。我先許彼比丘守園人。不知得未。即問前
<a class="t" id="0031a08"></a>
所<span class="gaiji">勅<!--gaiji,敕,1[束*力],2&#x52C5;,3-->
</span>臣。臣言未與。王復問言。五<span class="gaiji">勅<!--gaiji,敕,1[束*力],2&#x52C5;,3-->
</span>來幾日。
<a class="t" id="0031a09"></a>
臣言。已五百日。王言。隨此日數與之。大臣奉
<a class="t" id="0031a10"></a>
教。即以五百家家一人與之。時五百家。日差
<a class="t" id="0031a11"></a>
一人掃除房舍承受所為。時彼村人至節會
<a class="t" id="0031a12"></a>
日。男女莊飾衣服璨麗出行遊戲。有一貧女。
<a class="t" id="0031a13"></a>
行大啼哭。時畢陵伽入村乞食。見女啼哭。問
<a class="t" id="0031a14"></a>
其母言。汝女何故啼哭如是。答言。今日諸人
<a class="t" id="0031a15"></a>
皆盛服飾出行遊戲。我家貧窮不及於人。是
<a class="t" id="0031a16"></a>
以悲哭。時畢陵伽見牛噉草。語其母言。取少
<a class="t" id="0031a17"></a>
草來。即取與之。畢陵伽便結草。變成二金
<a class="t" id="0031a18"></a>
華鬘。與彼女母。語言。天下有二種金勝。閻浮
<a class="t" id="0031a19"></a>
檀金。及神足所化。汝可持此與女令著。彼女
<a class="t" id="0031a20"></a>
得已極大歡喜。便著出入。人無不羨。時有一
<a class="t" id="0031a21"></a>
人。見生憎嫉。即白瓶沙王言。某村某家得好
<a class="t" id="0031a22"></a>
伏藏。其女所著華鬘天下無比。大王後宮之
<a class="t" id="0031a23"></a>
所未有。王即呼語汝得伏藏可以示我。答言。
<a class="t" id="0031a24"></a>
我實不得。王復問。汝女所著何處得之。答言。
<a class="t" id="0031a25"></a>
是畢陵伽結草化作。王聞是語極大嗔怪。云
<a class="t" id="0031a26"></a>
何化草得成金鬘。便<span class="gaiji">勅<!--gaiji,敕,1[束*力],2&#x52C5;,3-->
</span>有司收繫著獄。畢陵
<a class="t" id="0031a27"></a>
伽後時復至彼村。見先女人方大啼哭。問言。
<a class="t" id="0031a28"></a>
汝今何故復大啼哭。答言。家親在獄。問言。為
<a class="t" id="0031a29"></a>
何等罪。答言。由大德施金華鬘。語言莫哭。我
<a class="t" id="0031b01"></a>
當為汝令尋得出。畢陵伽即便先往典獄官
<a class="t" id="0031b02"></a>
所。典獄官見皆問訊言。大德。何故<span class="gaiji">抂<!--gaiji,,1[打-丁+王],2&#x6282;,3-->
</span>屈來
<a class="t" id="0031b03"></a>
此。答言。守園人繫在獄。我所以來。汝今可為
<a class="t" id="0031b04"></a>
放出之不。答言。此人得好伏藏不以示王。若
<a class="t" id="0031b05"></a>
以示王乃可得出。畢陵伽言。我結草作。非是
<a class="t" id="0031b06"></a>
伏藏。彼人言。結草作金無有是處。畢陵伽即
<a class="t" id="0031b07"></a>
變其所坐皆作金床語言。汝今自見坐於何
<a class="t" id="0031b08"></a>
座。即皆自見坐金床上。便大惶怖。下床叩頭。
<a class="t" id="0031b09"></a>
願見垂恕。速為解之。若王聞我坐金床上。必
<a class="t" id="0031b10"></a>
重見罪。畢陵伽言。放守園人然後解汝。彼言。
<a class="t" id="0031b11"></a>
此不見由。問言由誰。答言由王。畢陵伽即為
<a class="t" id="0031b12"></a>
滅已。飛往王所住於空中。時王在高樓上。見
<a class="t" id="0031b13"></a>
即作禮問言。大德以何故來。答言。守園人繫
<a class="t" id="0031b14"></a>
在獄。我所以來。願為放出。王言。彼人得好伏
<a class="t" id="0031b15"></a>
藏。若以示我乃得出耳。畢陵伽言。我結草作。
<a class="t" id="0031b16"></a>
非是伏藏。王言。結草作金無有是處。時畢陵
<a class="t" id="0031b17"></a>
伽便以杖叩王樓柱。即化成金樓。問言。王
<a class="t" id="0031b18"></a>
此高樓用何物作。王見歡喜即<span class="gaiji">勅<!--gaiji,敕,1[束*力],2&#x52C5;,3-->
</span>放之。畢陵
<a class="t" id="0031b19"></a>
伽如是展轉四現神足。時諸人民聞見神變。
<a class="t" id="0031b20"></a>
於佛法眾。生信樂心。施僧前食後食怛<span class="gaiji">鉢<!--gaiji,缽,1[金*本],2&#x9262;,3-->
</span>那
<a class="t" id="0031b21"></a>
非時漿洗浴眾具塗身塗足及然燈油。爾時
<a class="t" id="0031b22"></a>
眾僧多得生熟酥油蜜石蜜。食不能盡。積
<a class="t" id="0031b23"></a>
聚在地處處流漫。污<span class="gaiji">埿<!--gaiji,泥,1[泥/土],2&#x57FF;,3-->
</span>衣服床席臥具。諸居
<a class="t" id="0031b24"></a>
士見問言。此是誰物。有人答言。是沙門釋
<a class="t" id="0031b25"></a>
子之所<span class="gaiji">稸<!--gaiji,蓄,1[禾*畜],2&#x7A38;,3-->
</span>積。諸居士言。沙門釋子自言節
<a class="t" id="0031b26"></a>
食。積聚如此恣意噉之。此等為求解脫離生
<a class="t" id="0031b27"></a>
老死。而今但求如此美味。無沙門行破沙門
<a class="t" id="0031b28"></a>
法。諸長老比丘聞。種種呵責以事白佛。佛以
<a class="t" id="0031b29"></a>
是事集比丘僧。問諸比丘。汝等實爾不。答
<a class="t" id="0031c01"></a>
言。實爾世尊。佛種種呵責已告諸比丘。從今
<a class="t" id="0031c02"></a>
不聽食宿受酥油蜜石蜜。犯者突吉羅。時眾
<a class="t" id="0031c03"></a>
多比丘病。不能得淨人從日日受。亦無錢直
<a class="t" id="0031c04"></a>
又無買處。諸比丘不知云何。以是白佛。佛
<a class="t" id="0031c05"></a>
以是事集比丘僧。讚少欲知足。讚戒讚持戒
<a class="t" id="0031c06"></a>
已。告諸比丘。從今聽諸病比丘食宿受酥油
<a class="t" id="0031c07"></a>
蜜石蜜乃至六夜。時諸比丘復過六夜。長老
<a class="t" id="0031c08"></a>
比丘種種呵責。以是白佛。佛以是事集比丘
<a class="t" id="0031c09"></a>
僧。問諸比丘汝等實爾不。答言。實爾世尊。佛
<a class="t" id="0031c10"></a>
種種呵責已。告諸比丘。以十利故為諸比丘
<a class="t" id="0031c11"></a>
結戒。從今是戒應如是說。若比丘病。得服四
<a class="t" id="0031c12"></a>
種含消藥。酥油蜜石蜜。一受乃至七日。若
<a class="t" id="0031c13"></a>
過尼薩耆波逸提。</p>
<a class="t" id="0031c14"></a>
<p>
<a class="sc" id="2"></a>
<a class="t-linehead" id="0031c14"></a>
若一日得受。二日更得受。至七日更得受。留
<a class="t" id="0031c15"></a>
至八日。明相出時。皆尼薩耆波逸提。應白捨
<a class="t" id="0031c16"></a>
與僧。僧捨與白衣沙彌。若用然燈。若用塗足。
<a class="t" id="0031c17"></a>
唯捨藥比丘不得用。一切比丘不得噉。比丘
<a class="t" id="0031c18"></a>
尼亦如是。式叉摩那沙彌沙彌尼突吉羅。<span class="rule-number">十五竟</span>
<a class="t" id="0031c19"></a></p>
<a class="t" id="0031c20"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>