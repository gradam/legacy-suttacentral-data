<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc40">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 40</span>
<span class="mirror-right">波逸提四十</span> </h1>
</div>
<p>
<a class="sc" id="1"></a>
<a class="t-linehead" id="0054b20"></a>
佛在王舍城。爾時此國飢饉。乞食難得。二
<a class="t" id="0054b21"></a>
十八鬼神將軍。來詣佛所頭面禮足白佛言。
<a class="t" id="0054b22"></a>
世尊。今世飢饉。願佛遊行人間。我等當化
<a class="t" id="0054b23"></a>
眾人使發善心。世尊默然許之。時四天王釋
<a class="t" id="0054b24"></a>
提桓因娑婆世界主梵天王。亦來詣佛頭面
<a class="t" id="0054b25"></a>
禮足<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。如上白佛。佛亦默然許之。於
<a class="t" id="0054b26"></a>
是世尊。從王舍城。與大比丘僧千二百五十
<a class="t" id="0054b27"></a>
人俱。復有五百比丘尼五百優婆塞五百優
<a class="t" id="0054b28"></a>
婆夷。共遊摩竭國。復有外道男女千人五百
<a class="t" id="0054b29"></a>
乞兒。皆隨佛後求乞殘食。世尊所至之處。
<a class="t" id="0054c01"></a>
無不傾竭供養。四遠持供來者皆不得設。飲
<a class="t" id="0054c02"></a>
食豐長極有所兼。諸比丘各以所食之餘。與
<a class="t" id="0054c03"></a>
外道男女及乞食人。諸白衣見便譏呵言。沙
<a class="t" id="0054c04"></a>
門釋子得便盡受。食之不盡與諸邪見。不如
<a class="t" id="0054c05"></a>
搆乳之人知留犢子。或復有言。沙門釋子尚
<a class="t" id="0054c06"></a>
供養外道。我等何為而不奉事。於是世尊。進
<a class="t" id="0054c07"></a>
至安那頻頭邑。時有大婆羅門。名曰沙門。
<a class="t" id="0054c08"></a>
以五百乘車重載飲食逐佛。五月餘日求次
<a class="t" id="0054c09"></a>
設供。竟未能得。其家追言。農時欲過。可還
<a class="t" id="0054c10"></a>
附業。時婆羅門到阿難所。語阿難言。我五百
<a class="t" id="0054c11"></a>
乘車載諸飲食。欲供佛及僧。逐佛已來五月
<a class="t" id="0054c12"></a>
餘日。猶未得設。家信見追不得復住。欲以食
<a class="t" id="0054c13"></a>
具散布道中令佛及僧踏上而過。於我宿心
<a class="t" id="0054c14"></a>
便為得遂。阿難答言。當白世尊。即以白佛。佛
<a class="t" id="0054c15"></a>
語阿難。汝可將婆羅門看供食家。若有所無
<a class="t" id="0054c16"></a>
教令作之。阿難受教。將婆羅門看供食家。見
<a class="t" id="0054c17"></a>
無有粥及油蜜煎餅。彼便作七種粥二種餅。
<a class="t" id="0054c18"></a>
晨朝白佛。餅粥已辦。佛語阿難。汝助下之。阿
<a class="t" id="0054c19"></a>
難受教。助下粥餅。時有外道。母人抱一小女。
<a class="t" id="0054c20"></a>
阿難以其有兒偏與二餅。諸外道言。此比丘
<a class="t" id="0054c21"></a>
染著母人偏與二餅。復有言。政當以其抱
<a class="t" id="0054c22"></a>
兒。非偏之謂。共諍紛紜遂亂座席。阿難見已
<a class="t" id="0054c23"></a>
心不自安。便到佛所。并以前事白佛。佛以是
<a class="t" id="0054c24"></a>
事集比丘僧。問阿難。汝實爾不。答言。實爾世
<a class="t" id="0054c25"></a>
尊。佛種種呵責已。告諸比丘。今為諸比丘結
<a class="t" id="0054c26"></a>
戒。從今是戒應如是說。若比丘與外道若男
<a class="t" id="0054c27"></a>
若女食波逸提。復有諸比丘。與裸形外道
<a class="t" id="0054c28"></a>
食。彼裹一裹餅入王舍城。諸人問言。從何處
<a class="t" id="0054c29"></a>
來。答言。從禿頭居士間來。復問裹中何物。
<a class="t" id="0055a01"></a>
答言是蜜煎餅。復問從誰得。答言。諸居士以
<a class="t" id="0055a02"></a>
沙門釋子為福田。沙門釋子復以我為福田。
<a class="t" id="0055a03"></a>
從彼受得。諸人便譏呵言。沙門釋子不知節
<a class="t" id="0055a04"></a>
量。貪受無厭。我等減割妻子身口之分。以用
<a class="t" id="0055a05"></a>
供養。乃持與此邪見惡人。若應供養我當供
<a class="t" id="0055a06"></a>
養。何假沙門。諸長老比丘聞種種呵責。以此
<a class="t" id="0055a07"></a>
白佛。佛以是事集比丘僧。問諸比丘。汝等實
<a class="t" id="0055a08"></a>
爾不。答言。實爾世尊。佛種種呵責。有衣無衣
<a class="t" id="0055a09"></a>
有何等異。種種呵責已告諸比丘。從今是戒
<a class="t" id="0055a10"></a>
應如是說。若比丘與外道裸形若男若女食
<a class="t" id="0055a11"></a>
波逸提。有諸外道食時來乞。諸比丘不敢與。
<a class="t" id="0055a12"></a>
便瞋罵言。沙門釋子教人布施。而自慳惜何
<a class="t" id="0055a13"></a>
道之有。而致信敬諸白衣聞。亦譏呵言。云何
<a class="t" id="0055a14"></a>
沙門恒就人乞。而不乞人。復有比丘外道親
<a class="t" id="0055a15"></a>
親來乞。亦不敢與以是白佛。佛以是事集比
<a class="t" id="0055a16"></a>
丘僧。告諸比丘。今聽諸比丘與外道食。但莫
<a class="t" id="0055a17"></a>
自手與。從今是戒應如是說。若比丘自手與
<a class="t" id="0055a18"></a>
外道裸形若男若女食波逸提。若外道來乞。
<a class="t" id="0055a19"></a>
應以己分一揣別著一處使其自取。不應持
<a class="t" id="0055a20"></a>
僧食與。若乞乞兒乞狗乞鳥。應量己食多少
<a class="t" id="0055a21"></a>
取分然後減以乞之。不得取分外為施。沙彌
<a class="t" id="0055a22"></a>
突吉羅。若父母是外道。自手與不犯。<span class="rule-number">四十竟</span></p>
<a class="t" id="0055a23"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>