<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-np26">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 26</span>
<span class="mirror-right">捨墮法二十六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0035c25"></a>
佛在舍衛城。爾時諸比丘擔負羊毛隨路行。
<a class="t" id="t0035c26"></a>
路人見之皆譏呵言。我等家累擔負羊毛。諸
<a class="t" id="t0035c27"></a>
比丘亦復如是。徒著壞色割截衣剃頭乞食。
<a class="t" id="t0035c28"></a>
與我何異。無沙門行破沙門法。有一比丘。山
<a class="t" id="t0035c29"></a>
居串樂擔負羊毛道路疲極。既至僧坊庭中
<a class="t" id="t0036a01"></a>
倒地。諸比丘見謂是鬼著。即以小便灑之。彼
<a class="t" id="t0036a02"></a>
言。長老何以見灑。答言。恐見鬼著是以灑耳。
<a class="t" id="t0036a03"></a>
彼言。我非鬼著。擔羊毛重道路疲頓熱悶故
<a class="t" id="t0036a04"></a>
耳。諸比丘言。佛制比丘畜三衣<span class="gaiji">鉢<!--gaiji,缽,1[金*本],2&#x9262;,3-->
</span>。譬如飛鳥
<a class="t" id="t0036a05"></a>
與毛羽俱。汝豈不聞而猶擔此。種種呵責。以
<a class="t" id="t0036a06"></a>
是白佛。佛以是事集比丘僧。問彼比丘。汝實
<a class="t" id="t0036a07"></a>
爾不。答言。實爾世尊。佛種種呵責已告諸比
<a class="t" id="t0036a08"></a>
丘。以十利故為諸比丘結戒。從今是戒應如
<a class="t" id="t0036a09"></a>
是說。若比丘擔羊毛道路行。尼薩耆波逸提。
<a class="t" id="t0036a10"></a>
時有居士為僧作一房。念言。若比丘來此房
<a class="t" id="t0036a11"></a>
中者。我當供養亦給施衣。有一比丘來止
<a class="t" id="t0036a12"></a>
其房。便施羊毛。比丘不受。居士言。我集羊
<a class="t" id="t0036a13"></a>
毛。本為比丘不自為身。比丘答言。佛不聽我
<a class="t" id="t0036a14"></a>
自擔羊毛。如何得受。復有比丘須羊毛作臥
<a class="t" id="t0036a15"></a>
具。自不知作。欲倩餘比丘。而不敢受。以是白
<a class="t" id="t0036a16"></a>
佛。佛以是事集比丘僧。問彼比丘。所欲倩人
<a class="t" id="t0036a17"></a>
去此遠近。答言。去此三由旬。於是世尊讚
<a class="t" id="t0036a18"></a>
少欲知足。讚戒讚持戒已。告諸比丘。從今是
<a class="t" id="t0036a19"></a>
戒應如是說。若比丘得羊毛。須持有所至。若
<a class="t" id="t0036a20"></a>
自持乃至三由旬。若過尼薩耆波逸提。比丘
<a class="t" id="t0036a21"></a>
得羊毛須持有所至。應使淨人擔。若無淨人
<a class="t" id="t0036a22"></a>
乃聽自持。不得擔擔頭戴背負。犯者突吉羅。
<a class="t" id="t0036a23"></a>
沙彌突吉羅。不犯者。三由旬內。若展轉持。若
<a class="t" id="t0036a24"></a>
有人代。若於三由旬持反。及持五六波羅。為
<a class="t" id="t0036a25"></a>
作腰繩帽綖等。<span class="rule-number">二十六竟</span></p>
<a class="t" id="t0036a26"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>