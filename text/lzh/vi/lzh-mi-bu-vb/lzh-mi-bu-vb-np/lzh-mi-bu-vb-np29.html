<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-np29">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 29</span>
<span class="mirror-right">捨墮法二十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0036c21"></a>
佛在王舍城。爾時難陀跋難陀。用金銀金銀
<a class="t" id="t0036c22"></a>
錢雜錢買物亦賣物取之。時有群劫到王舍
<a class="t" id="t0036c23"></a>
城伺覓富室。見二比丘大以金銀及錢買物
<a class="t" id="t0036c24"></a>
又賣物取之。便共議言。觀此邑里。無勝沙門
<a class="t" id="t0036c25"></a>
釋子之富。阿練若處劫之又易。便於後日。至
<a class="t" id="t0036c26"></a>
阿練若處捉諸比丘。拷責金銀及諸錢物。諸
<a class="t" id="t0036c27"></a>
比丘言。我等已離金銀及錢。不復受畜此不
<a class="t" id="t0036c28"></a>
淨物。劫言。汝等妄語。我親見比丘用以賣買。
<a class="t" id="t0036c29"></a>
拷之垂死盡奪衣<span class="gaiji">鉢<!--gaiji,缽,1[金*本],2&#x9262;,3-->
</span>而去。此諸比丘即遙呵
<a class="t" id="t0037a01"></a>
責難陀跋難陀。如何出家積畜寶物以殃我
<a class="t" id="t0037a02"></a>
等。以是白佛。佛以是事集比丘僧。問難陀跋
<a class="t" id="t0037a03"></a>
難陀。汝實爾不。答言。實爾世尊。佛種種呵
<a class="t" id="t0037a04"></a>
責。汝愚癡人。若不作是。彼諸比丘何由遭此。
<a class="t" id="t0037a05"></a>
種種呵責已告諸比丘。以十利故為諸比丘
<a class="t" id="t0037a06"></a>
結戒。從今是戒應如是說。若比丘以金銀及
<a class="t" id="t0037a07"></a>
錢種種賣買尼薩耆波逸提。</p>
<a class="t" id="t0037a08"></a>
<p>
<a class="sc" id="2"></a>
<a class="t-linehead" id="t-linehead0037a08"></a>
應僧中捨。不得與一二三人。是比丘應白僧
<a class="t" id="t0037a09"></a>
言。大德僧聽。我某甲比丘。以金銀及錢賣買
<a class="t" id="t0037a10"></a>
犯捨墮。今於僧中捨。白如是。僧應白二羯磨。
<a class="t" id="t0037a11"></a>
差一比丘作棄金銀及錢人。一比丘白言。大
<a class="t" id="t0037a12"></a>
德僧聽。此某甲比丘用金銀及錢賣買犯捨
<a class="t" id="t0037a13"></a>
墮。今捨與僧。僧差某甲比丘作棄金銀及錢
<a class="t" id="t0037a14"></a>
人。若僧時到僧忍聽。白如是。大德僧聽。此某
<a class="t" id="t0037a15"></a>
甲比丘用金銀及錢賣買犯捨墮。今捨與僧。
<a class="t" id="t0037a16"></a>
僧差某甲比丘作棄金銀及錢人。誰諸長老
<a class="t" id="t0037a17"></a>
忍默然不忍者說。僧已差某甲比丘作棄金
<a class="t" id="t0037a18"></a>
銀及錢人竟。僧忍默然故。是事如是持。彼比
<a class="t" id="t0037a19"></a>
丘應棄此物。著坑中火中流水中曠野中。不
<a class="t" id="t0037a20"></a>
應記處。若捉著餘處。不得更捉。彼比丘不
<a class="t" id="t0037a21"></a>
應問僧此物當云何。僧亦不應教作是作是。
<a class="t" id="t0037a22"></a>
若不棄不問僧。而使淨人以貿僧所衣食之
<a class="t" id="t0037a23"></a>
物來與僧。僧得受。若分者唯犯罪。人不得受
<a class="t" id="t0037a24"></a>
分。比丘尼亦如是。式叉摩那沙彌沙彌尼突
<a class="t" id="t0037a25"></a>
吉羅。不犯者。雖施比丘比丘不知。淨人受之
<a class="t" id="t0037a26"></a>
為買淨物。<span class="rule-number">二十九竟</span></p>
<a class="t" id="t0037a27"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>