<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-np6">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 6</span>
<span class="mirror-right">捨墮法六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0027a26"></a>
佛在舍衛城。爾時城中有好衣長者。信樂佛
<a class="t" id="t0027a27"></a>
法常往聽受。時彼長者重著好衣。將諸儐
<a class="t" id="t0027a28"></a>
從從城中出。問訊世尊及諸比丘。佛為說法
<a class="t" id="t0027a29"></a>
示教利喜已。頂禮辭歸。遇跋難陀。跋難陀
<a class="t" id="t0027b01"></a>
復為說法。臨別白言。長老明日見顧蔬食。答
<a class="t" id="t0027b02"></a>
言。我不乏食。若無衣服。汝能與我身上一衣
<a class="t" id="t0027b03"></a>
不。長者言當與。至家籌量。不得便相與。跋
<a class="t" id="t0027b04"></a>
難陀言。我聞長者好<span class="gaiji">憙<!--gaiji,,1[喜/心],2&#x6199;,3-->
</span>布施。如何於我而獨
<a class="t" id="t0027b05"></a>
<span class="gaiji">疎<!--gaiji,疏,1[疏-(梳-木)+束],2&#x758E;,3-->
</span>薄。又言。我說法能離生老病死憂悲苦惱。
<a class="t" id="t0027b06"></a>
為度汝等廢不營已。汝今云何惜此一衣。於
<a class="t" id="t0027b07"></a>
是長者即脫與之。去至城門。守門者問。汝向
<a class="t" id="t0027b08"></a>
重衣出而今輕還。為與女人為遇劫奪耶。答
<a class="t" id="t0027b09"></a>
言。我不與女人亦不遇劫。為沙門釋子所強
<a class="t" id="t0027b10"></a>
乞耳。守門者言。莫作是語。我聞沙門釋子少
<a class="t" id="t0027b11"></a>
欲知足。若人布施尚不肯受。如何於今強乞
<a class="t" id="t0027b12"></a>
人物。答之如上。有不信樂佛法者。聞便唱言。
<a class="t" id="t0027b13"></a>
快正應奪。汝若更親近當復劇。是沙門釋子
<a class="t" id="t0027b14"></a>
常歎布施毀不與取。而今強奪人衣物。何異
<a class="t" id="t0027b15"></a>
於劫。長者還家。家中問答亦皆如上。諸長老
<a class="t" id="t0027b16"></a>
比丘聞。種種呵責已。將至佛所以事白佛。佛
<a class="t" id="t0027b17"></a>
以是事集比丘僧。問跋難陀。汝實爾不。答言。
<a class="t" id="t0027b18"></a>
實爾世尊。佛種種呵責已。告諸比丘。以十利
<a class="t" id="t0027b19"></a>
故為諸比丘結戒。從今是戒應如是說。若比
<a class="t" id="t0027b20"></a>
丘從居士居士婦乞衣。尼薩耆波逸提。爾時
<a class="t" id="t0027b21"></a>
諸比丘著<span class="gaiji">麁<!--gaiji,麤,1[色-巴+鹿],2&#x9E81;,3-->
</span>弊衣。諸親里見語言。何以著此
<a class="t" id="t0027b22"></a>
壞衣。不從我取。答言。佛不聽我等就居士居
<a class="t" id="t0027b23"></a>
士婦乞衣。可以與僧。當從僧取。諸親里言。我
<a class="t" id="t0027b24"></a>
正欲與比丘。不欲與僧令餘人得。諸比丘言。
<a class="t" id="t0027b25"></a>
若佛聽我從親里居士居士婦乞衣者。亦當不
<a class="t" id="t0027b26"></a>
著如此弊惡。諸親里言。唯親知可與知可取。
<a class="t" id="t0027b27"></a>
願以白佛。諸比丘即以白佛。佛以是事集比
<a class="t" id="t0027b28"></a>
丘僧。告諸比丘。從今是戒應如是說。若比丘
<a class="t" id="t0027b29"></a>
從非親里居士居士婦乞衣。尼薩耆波逸提。
<a class="t" id="t0027c01"></a>
爾時眾多比丘隨估客行。失道遇劫剝奪。赤
<a class="t" id="t0027c02"></a>
肉裸形而還向舍衛城。行者問言。汝是何人。
<a class="t" id="t0027c03"></a>
答言。我是沙門釋子。復問。汝衣<span class="gaiji">鉢<!--gaiji,缽,1[金*本],2&#x9262;,3-->
</span>何在。答
<a class="t" id="t0027c04"></a>
言。為劫所奪。進到祇洹。諸比丘問答亦如
<a class="t" id="t0027c05"></a>
是。又問。汝若是比丘。云何受戒布薩自恣。
<a class="t" id="t0027c06"></a>
答言。如是受戒布薩自恣。諸比丘竟不與衣。
<a class="t" id="t0027c07"></a>
便至佛所。佛呵責言。汝等何以裸形見佛。豈
<a class="t" id="t0027c08"></a>
不能得樹葉及草以蔽身耶。告諸比丘。從今
<a class="t" id="t0027c09"></a>
裸形至佛前者突吉羅。諸比丘白佛。佛不聽
<a class="t" id="t0027c10"></a>
我從非親里居士居士婦乞衣。我等親里去
<a class="t" id="t0027c11"></a>
此甚遠。云何得衣。佛言。汝等已到舊比丘所
<a class="t" id="t0027c12"></a>
未。答言已到。又問何以不與汝衣。答言。諸
<a class="t" id="t0027c13"></a>
比丘方共見問。云何受戒布薩自恣。雖如法
<a class="t" id="t0027c14"></a>
答。猶不見與。佛遙呵責舊住比丘。云何眼見
<a class="t" id="t0027c15"></a>
比丘裸形。而不經恤。為失衣比丘。讚少欲
<a class="t" id="t0027c16"></a>
知足。讚戒讚持戒已。告諸比丘。從今是戒應
<a class="t" id="t0027c17"></a>
如是說。若比丘從非親里居士居士婦乞衣。
<a class="t" id="t0027c18"></a>
除因緣。尼薩耆波逸提。因緣者。奪衣失衣
<a class="t" id="t0027c19"></a>
燒衣漂衣衣壞。是名因緣。若奪衣乃至衣壞。
<a class="t" id="t0027c20"></a>
故有餘衣。及有衣在餘處。皆不得乞。比丘尼
<a class="t" id="t0027c21"></a>
亦如是。式叉摩那沙彌沙彌尼突吉羅。<span class="rule-number">六竟</span></p>
<a class="t" id="t0027c22"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>