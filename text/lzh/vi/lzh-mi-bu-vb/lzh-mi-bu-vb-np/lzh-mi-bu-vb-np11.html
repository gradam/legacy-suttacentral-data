<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-np11">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 11</span>
<span class="mirror-right">捨墮法十一</span> </h1>
</div>
<p>
<a class="sc" id="1"></a>
<a class="t-linehead" id="0029a28"></a>
佛在舍衛城。爾時眾僧多得縷施。即共分之。
<a class="t" id="0029a29"></a>
諸比丘用縫僧伽梨優多羅僧安陀會一切餘
<a class="t" id="0029b01"></a>
衣。又作腰繩禪帶乃至戶紐。猶故不盡。時
<a class="t" id="0029b02"></a>
六群比丘便雇織師織作一衣。猶有餘縷。復
<a class="t" id="0029b03"></a>
更雇作綖少不足。便行求乞。長者居士悉皆
<a class="t" id="0029b04"></a>
與之。於是六群比丘作是念。我得善利。從今
<a class="t" id="0029b05"></a>
但當恒作此業。便多乞縷。一切織師悉皆雇
<a class="t" id="0029b06"></a>
織。時有居士。詣一織師雇織作衣。答言。我已
<a class="t" id="0029b07"></a>
許比丘。不得復作。遍詣餘處皆亦如是。於是
<a class="t" id="0029b08"></a>
居士便瞋罵言。沙門釋子少欲知足。而今遍
<a class="t" id="0029b09"></a>
雇一切織師。無有厭足。與世貪人有何等異。
<a class="t" id="0029b10"></a>
無沙門行破沙門法。諸長老比丘聞。種種呵
<a class="t" id="0029b11"></a>
責以事白佛。佛以是事集比丘僧。問六群比
<a class="t" id="0029b12"></a>
丘。汝實爾不。答言。實爾世尊。佛種種呵責
<a class="t" id="0029b13"></a>
已。告諸比丘。以十利故為諸比丘結戒。從今
<a class="t" id="0029b14"></a>
是戒應如是說。若比丘自行乞縷。雇織師
<a class="t" id="0029b15"></a>
織作衣。尼薩耆波逸提。比丘尼亦如是。式叉
<a class="t" id="0029b16"></a>
摩那沙彌沙彌尼突吉羅。<span class="rule-number">十一竟</span></p>
<a class="t" id="0029b17"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>