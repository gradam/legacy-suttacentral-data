<!DOCTYPE html>
<html data-prev="lzh-mi-bu-vb-pc3" data-next="lzh-mi-bu-vb-pc5">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc4">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 4</span>
<span class="mirror-right">波逸提四</span> </h1>
</div>
<p>
<a class="sc" id="1"></a>
<a class="t-linehead" id="0038b28"></a>
佛在舍衛城。爾時跋難陀。常出入一居士家
<a class="t" id="0038b29"></a>
為其說法。斷理官事。救諸病苦。其家後時
<a class="t" id="0038c01"></a>
衰喪殆盡。餘唯婦姑二人而已。時跋難陀以
<a class="t" id="0038c02"></a>
親厚意為姑說法。婦來則止為婦說法。姑來
<a class="t" id="0038c03"></a>
亦爾。各生疑意。謂其必欲作不淨行。遂相道
<a class="t" id="0038c04"></a>
說聞乎遠近。諸不信樂佛法者便譏呵言。沙
<a class="t" id="0038c05"></a>
門釋子行於非法。過於世間蕩逸之人。無沙
<a class="t" id="0038c06"></a>
門行破沙門法。諸長老比丘聞種種呵責。以
<a class="t" id="0038c07"></a>
是白佛。佛以是事集比丘僧。問跋難陀。汝實
<a class="t" id="0038c08"></a>
爾不。答言。實爾世尊。佛種種呵責已告諸比
<a class="t" id="0038c09"></a>
丘。今為諸比丘結戒。從今是戒應如是說。若
<a class="t" id="0038c10"></a>
比丘為女人說法波逸提。爾時有大威德比
<a class="t" id="0038c11"></a>
丘。至時著衣持<span class="gaiji">鉢<!--gaiji,缽,1[金*本],2&#x9262;,3-->
</span>入城乞食。次到一家。婦人
<a class="t" id="0038c12"></a>
出為敷座設美飲食。食訖以小床於前坐。白
<a class="t" id="0038c13"></a>
言大德。為我說法。比丘觀之。知此婦人須臾
<a class="t" id="0038c14"></a>
之間刀風當發死墮地獄。若為說法。便於座
<a class="t" id="0038c15"></a>
上遠塵離垢。雖見知此而作是念。佛制不聽
<a class="t" id="0038c16"></a>
為女人說法。乃至沒命不應有犯。便答言。姊
<a class="t" id="0038c17"></a>
妹且安。不得有說。語已而去。去未久婦人果
<a class="t" id="0038c18"></a>
風發而死。比丘愍之。還至僧房向餘人說。諸
<a class="t" id="0038c19"></a>
比丘將至佛所。以是白佛。佛以是事集比丘
<a class="t" id="0038c20"></a>
僧。問彼比丘。汝實爾不。答言。實爾世尊。佛
<a class="t" id="0038c21"></a>
又問比丘。汝若為說法。幾語得解。答言。五六
<a class="t" id="0038c22"></a>
語。於是佛讚少欲知足。讚戒讚持戒已。告諸
<a class="t" id="0038c23"></a>
比丘。從今聽諸比丘為女人說法至五六語。
<a class="t" id="0038c24"></a>
從今是戒應如是說。若比丘為女人說法。過
<a class="t" id="0038c25"></a>
五六語波逸提。爾時諸比丘入他家。婦人請
<a class="t" id="0038c26"></a>
說法。比丘為說五六語已默然而住。諸婦人
<a class="t" id="0038c27"></a>
言。我等未解。願更說之。諸比丘言。姊妹。佛
<a class="t" id="0038c28"></a>
不聽我等為女說法過五六語。諸婦人言。可
<a class="t" id="0038c29"></a>
為餘比丘說。我因得解。諸比丘言。佛未聽我
<a class="t" id="0039a01"></a>
等因比丘為女人說法。以是白佛。佛以是事
<a class="t" id="0039a02"></a>
集比丘僧。告諸比丘。從今聽因比丘為女人
<a class="t" id="0039a03"></a>
說法。爾時有一比丘。入大臣家無比丘伴。諸
<a class="t" id="0039a04"></a>
婦人請說法。答言。佛不聽我為女人說法過
<a class="t" id="0039a05"></a>
五六語。諸婦人便呼小兒在前立。白言大德。
<a class="t" id="0039a06"></a>
可為此兒說法。我因得解。答言。佛未聽我因
<a class="t" id="0039a07"></a>
小兒為女人說法。以是白佛。佛以是事集比
<a class="t" id="0039a08"></a>
丘僧。告諸比丘。從今聽因有知男子為女人
<a class="t" id="0039a09"></a>
說法。時諸比丘作是念。佛雖聽我因有知男
<a class="t" id="0039a10"></a>
子為女人說法。而有知男子雖知難遇復不
<a class="t" id="0039a11"></a>
為說。以是白佛。佛以是事集比丘僧。告諸比
<a class="t" id="0039a12"></a>
丘。從今聽因別知善惡語男子為女人說法。
<a class="t" id="0039a13"></a>
從今是戒應如是說。若比丘為女人說法。過
<a class="t" id="0039a14"></a>
五六語。除有別知善惡語男子。波逸提。爾時
<a class="t" id="0039a15"></a>
有優婆塞。取不奉法家女為婦。語諸比丘。
<a class="t" id="0039a16"></a>
大德為我婦說法。令信樂三寶。為受三歸五
<a class="t" id="0039a17"></a>
戒八分戒。為說十善十不善道。諸比丘悉不
<a class="t" id="0039a18"></a>
為說。以是白佛。佛以是事集比丘僧。告諸比
<a class="t" id="0039a19"></a>
丘。從今聽與女人受三歸五戒八分戒說十
<a class="t" id="0039a20"></a>
善十不善道。比丘尼亦如是。式叉摩那沙彌
<a class="t" id="0039a21"></a>
沙彌尼突吉羅。五語者。色無常受想行識無
<a class="t" id="0039a22"></a>
常。六語者。眼無我耳鼻舌身心無我。若比丘
<a class="t" id="0039a23"></a>
為女人說五六語竟。語言。姊妹。法正齊此。從
<a class="t" id="0039a24"></a>
坐起去。更有因緣還復來坐為說不犯。若說
<a class="t" id="0039a25"></a>
五六語竟。更有女人來。為後女人說。如是相
<a class="t" id="0039a26"></a>
因。為無量女人說皆不犯。若自誦經女人來
<a class="t" id="0039a27"></a>
聽。若女人問義。要使得解。過五六語。皆不犯
<a class="t" id="0039a28"></a>
。<span class="rule-number">四事竟</span></p>
<a class="t" id="0039a29"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>