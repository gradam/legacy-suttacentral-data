<!DOCTYPE html>
<html data-prev="lzh-mi-bu-vb-ss4" data-next="lzh-mi-bu-vb-ss6">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-ss5">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Saṅghādisesa 5</span>
<span class="mirror-right">僧伽婆尸沙五</span> </h1>
</div>
<p>
<a class="sc" id="1"></a>
<a class="t-linehead" id="0012a16"></a>
佛在舍衛城。爾時有長者名迦留。聰明利根
<a class="t" id="0012a17"></a>
善斷人疑。舍衛城人凡有所作。乃至婚姻無
<a class="t" id="0012a18"></a>
不諮問。言與便與不與便不與。得好者言。由
<a class="t" id="0012a19"></a>
迦留故我得是好。當使迦留亦得是樂。得惡
<a class="t" id="0012a20"></a>
者言。由迦留故我得是惡。亦使迦留受是苦
<a class="t" id="0012a21"></a>
劇。如是醜名善譽充塞一國。迦留後時以信出
<a class="t" id="0012a22"></a>
家。諸諮問者日月更甚。乃至波斯匿王亦自
<a class="t" id="0012a23"></a>
親詣諮問國事。喜怒之聲轉倍於前。時有寡
<a class="t" id="0012a24"></a>
婦。其女色貌邑里第一。求婚者眾。皆不許之。
<a class="t" id="0012a25"></a>
答言。若就我居如子法者乃當相與。時有婆
<a class="t" id="0012a26"></a>
羅門。財富無量。語寡婦言。與我兒婚汝女。可
<a class="t" id="0012a27"></a>
得長處安樂。答亦如初。於是婆羅門。便訪眾
<a class="t" id="0012a28"></a>
人。誰數來往此人家者。有人語言。沙門迦留
<a class="t" id="0012a29"></a>
與此家數。即請迦留長供養之。既相狎習。便
<a class="t" id="0012b01"></a>
以事白。我欲為兒求某甲女。願屈大德為我
<a class="t" id="0012b02"></a>
語之。迦留便著衣持<span class="gaiji">鉢<!--gaiji,缽,1[金*本],2&#x9262;,3-->
</span>。往到彼舍。寡婦即出
<a class="t" id="0012b03"></a>
禮拜問訊。迦留語言。汝可以女與某甲婚。其
<a class="t" id="0012b04"></a>
家饒富必得安樂。答由如初。迦留復言。若
<a class="t" id="0012b05"></a>
不與者此女後大必當委叛。何為失女又去
<a class="t" id="0012b06"></a>
好婿。寡婦聞此僶俛從許。迦留還報。即便
<a class="t" id="0012b07"></a>
成婚。其後夫家遇婦甚苦。遣信白母。願語夫
<a class="t" id="0012b08"></a>
家小得閑樂。母報女言。須迦留來當使語之。
<a class="t" id="0012b09"></a>
迦留後日到寡婦家。寡婦具白女之辛苦。婚
<a class="t" id="0012b10"></a>
本相由。願為語之。迦留答言。此女無福致此
<a class="t" id="0012b11"></a>
苦劇。若有福者何緣至此。我沙門法不應知
<a class="t" id="0012b12"></a>
人此世俗事。寡婦罵言。先知人事今云不應。
<a class="t" id="0012b13"></a>
如此惡人終令不吉。種種<span class="gaiji">呪<!--gaiji,咒,1[口*兄],2&#x546A;,3-->
</span>罵言辭苦切。<span class="gaiji">隣<!--gaiji,鄰,1[阿-可+(嶙-山)],2&#x96A3;,3-->
</span>
<a class="t" id="0012b14"></a>
人聞之咸來諫言。汝女薄相致此苦劇。何豫
<a class="t" id="0012b15"></a>
沙門。而苦<span class="gaiji">呪<!--gaiji,咒,1[口*兄],2&#x546A;,3-->
</span>罵。寡婦答言。汝豈不知由此沙
<a class="t" id="0012b16"></a>
門使我稚女致此苦劇。時不信樂佛法者。皆
<a class="t" id="0012b17"></a>
作是言。汝信沙門女受此苦。若復用其語方
<a class="t" id="0012b18"></a>
當劇是。復呵罵言。我等白衣行媒嫁法。沙
<a class="t" id="0012b19"></a>
門釋子亦復如是。徒剃此頭著壞色衣。所行
<a class="t" id="0012b20"></a>
如此與我何異。於是惡名流布遠近。諸長老
<a class="t" id="0012b21"></a>
比丘聞種種呵責。將至佛所以事白佛。佛以
<a class="t" id="0012b22"></a>
是事集比丘僧。問迦留汝實爾不。答言實爾
<a class="t" id="0012b23"></a>
世尊。佛種種呵責已告諸比丘。以十利故為
<a class="t" id="0012b24"></a>
諸比丘結戒。從今是戒應如是說。若比丘行
<a class="t" id="0012b25"></a>
媒法。僧伽婆尸沙。</p>
<a class="t" id="0012b26"></a>
<p>
<a class="sc" id="2"></a>
<a class="t-linehead" id="0012b26"></a>
爾時舍衛城中諸豪姓。欲得年長童女共行
<a class="t" id="0012b27"></a>
私通。恥自宣意因無行人。便語六群比丘。汝
<a class="t" id="0012b28"></a>
可為我宣此意旨。若須物者。一日一宿乃至
<a class="t" id="0012b29"></a>
一會為須幾許。六群比丘即詣諸女。具以意
<a class="t" id="0012c01"></a>
問。有人見之。皆共譏論。沙門釋子淨修梵行。
<a class="t" id="0012c02"></a>
而今云何行此惡業。搆合耶非白衣所恥。此
<a class="t" id="0012c03"></a>
諸沙門無有慚愧。諸長老比丘聞。種種呵責。
<a class="t" id="0012c04"></a>
將至佛所以事白佛。佛以是事集比丘僧。問
<a class="t" id="0012c05"></a>
六群比丘。汝實爾不。答言實爾世尊。佛種種
<a class="t" id="0012c06"></a>
呵責已告諸比丘。從今是戒應如是說。若比
<a class="t" id="0012c07"></a>
丘行媒法。若為私通事。持男意至女邊。持女
<a class="t" id="0012c08"></a>
意至男邊。乃至一交會僧伽婆尸沙。</p>
<a class="t" id="0012c09"></a>
<p>
<a class="sc" id="3"></a>
<a class="t-linehead" id="0012c09"></a>
有十種女十種男。十種女者父母所護兄姊
<a class="t" id="0012c10"></a>
所護親里所護。自護法護自任衣物共誓有
<a class="t" id="0012c11"></a>
主作信。父母所護者。女有父母。父母能與能
<a class="t" id="0012c12"></a>
奪。兄姊親里亦如是。自護者。自得自在。自與
<a class="t" id="0012c13"></a>
自奪。法護者。正法出家修行梵行。自任者。自
<a class="t" id="0012c14"></a>
隨所樂。衣物者。受他衣物。共誓者。與人要
<a class="t" id="0012c15"></a>
誓。有主者。女人屬夫。作信者。受他片致。要
<a class="t" id="0012c16"></a>
一日一月乃至一交會。十種男亦如是。若比
<a class="t" id="0012c17"></a>
丘受父母所護男語突吉羅。語父母所護女
<a class="t" id="0012c18"></a>
乃至作信女偷羅遮。不許致報偷羅遮。許還
<a class="t" id="0012c19"></a>
報僧伽婆尸沙。若比丘受父母所護男語。語
<a class="t" id="0012c20"></a>
父母所護女。女言可語我父母。比丘以此語
<a class="t" id="0012c21"></a>
還報偷羅遮。父母所護男。又令比丘語彼女
<a class="t" id="0012c22"></a>
父母。受此語突吉羅。語彼女父母。及不許還
<a class="t" id="0012c23"></a>
報偷羅遮。許還報僧伽婆尸沙。受父母所護
<a class="t" id="0012c24"></a>
男語。語兄姊親里所護女亦如是。乃至受作
<a class="t" id="0012c25"></a>
信男語。語父母所護女。乃至語作信女亦如
<a class="t" id="0012c26"></a>
是。若比丘受父母所護女乃至作信女語。語
<a class="t" id="0012c27"></a>
父母所護男乃至語作信男亦如是。有六種
<a class="t" id="0012c28"></a>
語。自使書使使相似語相。若比丘受自語自
<a class="t" id="0012c29"></a>
語彼自還報僧伽婆尸沙。若比丘受自語使
<a class="t" id="0013a01"></a>
語彼自還報。受自語自語彼使還報。受自語
<a class="t" id="0013a02"></a>
使語彼使還報。皆僧伽婆尸沙。受自語乃至
<a class="t" id="0013a03"></a>
相語彼相還報亦如是。若比丘乃至受相語
<a class="t" id="0013a04"></a>
亦如是。若比丘為人男人女邊行媒法僧伽
<a class="t" id="0013a05"></a>
婆尸沙。人男非人女邊行媒法偷羅遮。人男
<a class="t" id="0013a06"></a>
畜生女邊行媒法突吉羅。為人女亦如是。為
<a class="t" id="0013a07"></a>
非人男人女邊行媒法偷羅遮。畜生男人女
<a class="t" id="0013a08"></a>
邊行媒法突吉羅。為人女黃門邊行媒法突
<a class="t" id="0013a09"></a>
吉羅。若比丘為男借女為女借男長使偷羅
<a class="t" id="0013a10"></a>
遮。比丘尼亦如是。式叉摩那沙彌沙彌尼突
<a class="t" id="0013a11"></a>
吉羅。不犯者。為和合故。<span class="rule-number">五戒竟</span></p>
<a class="t" id="0013a12"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>