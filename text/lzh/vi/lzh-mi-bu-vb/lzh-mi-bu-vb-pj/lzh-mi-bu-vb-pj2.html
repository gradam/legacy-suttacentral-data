<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pj2">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pārājika 2</span>
<span class="mirror-right">得波羅夷二</span> </h1>
</div>
<a class="t" id="t0005b01"></a>
<p>
<a class="sc" id="1"></a>
<a class="t-linehead" id="0005b01"></a>
佛在王舍城。爾時有比丘。名達尼迦。是陶
<a class="t" id="t0005b02"></a>
家子。於乙羅山作草菴住。至時持<span class="gaiji">鉢<!--gaiji,缽,1[金*本],2&#x9262;,3-->
</span>入城乞
<a class="t" id="t0005b03"></a>
食。取樵人於後輒壞其菴持材木去。食後還
<a class="t" id="t0005b04"></a>
已復更治之。如是至三。心轉懷恨。便作是念。
<a class="t" id="t0005b05"></a>
我身幸能善於和泥。何為不作完成瓦屋以
<a class="t" id="t0005b06"></a>
勉斯患。即便作之。脊棟櫨<span class="gaiji">栿<!--gaiji,,1[木*伏],2&#x683F;,3-->
</span>榱柱桁梁綺
<a class="t" id="t0005b07"></a>
疏牖戶巧妙若神。積薪燒成色赤嚴好。大風
<a class="t" id="t0005b08"></a>
吹時作箜篌聲。佛在耆闍崛山。遙見其屋種
<a class="t" id="t0005b09"></a>
種刻畫色赤嚴好。問阿難言。彼是何屋。阿
<a class="t" id="t0005b10"></a>
難白佛。是達尼迦身力所作。佛告阿難。是達
<a class="t" id="t0005b11"></a>
尼迦所作非法。云何出家。為此惡業殘害物
<a class="t" id="t0005b12"></a>
命。而無哀愍。我先種種說慈忍法。如何比丘
<a class="t" id="t0005b13"></a>
無此慈心。世尊如是種種呵已告諸比丘。汝
<a class="t" id="t0005b14"></a>
等往彼破其所作比丘受教。即往屋所。時達
<a class="t" id="t0005b15"></a>
尼迦從屋內出。問諸比丘。我不相犯。何為群
<a class="t" id="t0005b16"></a>
黨欲破我屋。諸比丘言。奉世尊<span class="gaiji">勅<!--gaiji,敕,1[束*力],2&#x52C5;,3-->
</span>。非我等心。
<a class="t" id="t0005b17"></a>
達尼迦言。法王所壞我復何言。諸比丘即共
<a class="t" id="t0005b18"></a>
破之。將達尼迦還至佛所。以事白佛。佛以是
<a class="t" id="t0005b19"></a>
事集比丘僧。問達尼迦。汝實作不。答言。實作
<a class="t" id="t0005b20"></a>
世尊。佛種種如上呵責已告諸比丘。從今若
<a class="t" id="t0005b21"></a>
比丘作燒成瓦屋偷羅遮。自現工巧突吉羅。
<a class="t" id="t0005b22"></a>
時達尼迦復作是念。我先結草菴。輒為樵人
<a class="t" id="t0005b23"></a>
所壞。後作瓦屋。復違法王出家之體。今寧可
<a class="t" id="t0005b24"></a>
更求好材建立大屋。必得久住無復苦惱。復
<a class="t" id="t0005b25"></a>
作是念。王舍城典材令。是我知識。當往從索。
<a class="t" id="t0005b26"></a>
念已便往語言。我須材木。可以與我。典材令
<a class="t" id="t0005b27"></a>
言。我於材木不得自由。問言。由誰。答言。由
<a class="t" id="t0005b28"></a>
王。達尼迦言。王已與我。典材令言。若王已相
<a class="t" id="t0005b29"></a>
與。隨意取之。達尼迦便取城防大材斷截持
<a class="t" id="t0005c01"></a>
去。時雨舍大臣案行諸處。遇見於道。即問
<a class="t" id="t0005c02"></a>
典材令。何以乃持城防大材與彼比丘。答言。
<a class="t" id="t0005c03"></a>
非是我與。復問。是誰。答言。是王。雨舍即啟。
<a class="t" id="t0005c04"></a>
不審大王。何以乃以城防大材與達尼迦。王
<a class="t" id="t0005c05"></a>
言。誰道我與。雨舍言。是典材令。王即<span class="gaiji">勅<!--gaiji,敕,1[束*力],2&#x52C5;,3-->
</span>左
<a class="t" id="t0005c06"></a>
右。收典材令。受教即收。將詣王所。時達尼迦
<a class="t" id="t0005c07"></a>
入城乞食。道路見之問言。汝何所犯繫縛乃
<a class="t" id="t0005c08"></a>
爾。答言。由大德故致此大罪。願見救免全
<a class="t" id="t0005c09"></a>
其性命。達尼迦言。汝且在前吾尋後到。時典
<a class="t" id="t0005c10"></a>
材令既至王所。王問。汝何以乃持城防大材
<a class="t" id="t0005c11"></a>
與達尼迦。白言。大王。不敢專輒。達尼迦言。
<a class="t" id="t0005c12"></a>
王教使與。王便<span class="gaiji">勅<!--gaiji,敕,1[束*力],2&#x52C5;,3-->
</span>呼。時達尼迦已在門外。王
<a class="t" id="t0005c13"></a>
<span class="gaiji">勅<!--gaiji,敕,1[束*力],2&#x52C5;,3-->
</span>令前。即前見王。王問言。我以何時與比丘
<a class="t" id="t0005c14"></a>
材。達尼迦言。王豈不憶初登位時以一切境
<a class="t" id="t0005c15"></a>
內草木及水施沙門婆羅門耶。王言。我本所
<a class="t" id="t0005c16"></a>
施不及有主。怪哉比丘。乃作此方便而取人
<a class="t" id="t0005c17"></a>
物。復語言。我是灌頂王。如何當囚殺沙門。
<a class="t" id="t0005c18"></a>
如今便可速還。詣佛法王自當以法治汝。
<a class="t" id="t0005c19"></a>
時有聞者皆驚愕言。達尼迦犯罪應死。云何
<a class="t" id="t0005c20"></a>
呵責而便放遣。如此得脫誰不為盜。又譏呵
<a class="t" id="t0005c21"></a>
言。沙門釋子。親受王供而盜王材。況復我等
<a class="t" id="t0005c22"></a>
當得無畏。沙門釋子。常讚歎不盜教人布施。
<a class="t" id="t0005c23"></a>
如何於今躬行賊法。此等無沙門行破沙門
<a class="t" id="t0005c24"></a>
法。如此惡聲展轉流布。國中不信樂佛法長
<a class="t" id="t0005c25"></a>
者居士婆羅門等。遙見沙門輒種種罵。諸比
<a class="t" id="t0005c26"></a>
丘聞。更相問言。誰盜王材致是惡聲。達尼迦
<a class="t" id="t0005c27"></a>
言。是我所作。時諸比丘種種呵責。汝所作非
<a class="t" id="t0005c28"></a>
法不隨順道。世尊種種毀呰不與取讚歎不
<a class="t" id="t0005c29"></a>
盜。汝今云何躬行賊法。諸比丘如是呵責已。
<a class="t" id="t0006a01"></a>
將詣佛所以事白佛。佛以是事集比丘僧。問
<a class="t" id="t0006a02"></a>
達尼迦。汝實爾不。答言。實爾世尊。佛種種
<a class="t" id="t0006a03"></a>
呵責如須提那。爾時摩竭大臣。出家修道侍
<a class="t" id="t0006a04"></a>
佛左右。佛問比丘。阿闍世王。人盜齊幾便得
<a class="t" id="t0006a05"></a>
死罪。比丘白佛。五錢已上便與死罪。佛復
<a class="t" id="t0006a06"></a>
以此更呵責已告諸比丘。以十利故為諸比
<a class="t" id="t0006a07"></a>
丘結戒。從今是戒應如是說。若比丘盜五錢
<a class="t" id="t0006a08"></a>
已上。得波羅夷不共住。</p>
<a class="t" id="t0006a09"></a>
<p>
<a class="sc" id="2"></a>
<a class="t-linehead" id="0006a09"></a>
佛在舍衛城。時有眾多比丘作是語。佛所制
<a class="t" id="t0006a10"></a>
戒為聚落中物。非謂空地。又有諸比丘作是
<a class="t" id="t0006a11"></a>
語。犯與非犯制與不制但取無苦。便各以盜
<a class="t" id="t0006a12"></a>
心取空地有主無主物。取已各生疑悔。到阿
<a class="t" id="t0006a13"></a>
難所問阿難。阿難即以白佛。佛以是事集比
<a class="t" id="t0006a14"></a>
丘僧。問言。汝實爾不。答言。實爾世尊。佛種
<a class="t" id="t0006a15"></a>
種呵責。聚落空地有何等異。呵責已告諸比
<a class="t" id="t0006a16"></a>
丘。從今是戒應如是說。若比丘若聚落若空
<a class="t" id="t0006a17"></a>
地盜心不與取。若王若大臣若捉若縛若殺
<a class="t" id="t0006a18"></a>
若擯。語言汝賊汝小汝癡。是比丘得波羅夷
<a class="t" id="t0006a19"></a>
不共住。若城塹若籬柵周迴圍遶三由旬乃
<a class="t" id="t0006a20"></a>
至一屋。是名聚落。聚落外除聚落所行處。
<a class="t" id="t0006a21"></a>
是名空地。聚落外盡一箭道。有慚愧人所便
<a class="t" id="t0006a22"></a>
利處。是名聚落所行處。物屬他。他所護。不
<a class="t" id="t0006a23"></a>
與而取。是名盜心。又以諂心曲心瞋恚心恐
<a class="t" id="t0006a24"></a>
怖心取他物。亦名盜心。若自取若使人取物
<a class="t" id="t0006a25"></a>
離本處。是名不與取。國主聚落主灌頂王轉
<a class="t" id="t0006a26"></a>
輪王名為王。典領國事者名為大臣。捉其手
<a class="t" id="t0006a27"></a>
髮名為捉。杻械枷鎖名為縛。以刀杖等斷其
<a class="t" id="t0006a28"></a>
命名為殺。驅出一住處乃至一國名為擯。離
<a class="t" id="t0006a29"></a>
善法無記法墮不善處名為賊。無所識名為
<a class="t" id="t0006b01"></a>
小。入黑闇名為癡。是中犯者。地中物地上物
<a class="t" id="t0006b02"></a>
虛空物聚落聚落物坫坫物田田物園園物
<a class="t" id="t0006b03"></a>
屋屋物乘乘物擔擔物船船物池池物寄還
<a class="t" id="t0006b04"></a>
遮路伺路示處導道教取共取不輸稅。</p>
<a class="t" id="t0006b05"></a>
<p>
<a class="sc" id="3"></a>
<a class="t-linehead" id="0006b05"></a>
地中物者。若物在地中。比丘作念。我當盜是
<a class="t" id="t0006b06"></a>
物。發心及方便皆突吉羅。掘地波逸提。捉物
<a class="t" id="t0006b07"></a>
突吉羅。動物偷羅遮。離本處直五錢波羅
<a class="t" id="t0006b08"></a>
夷。減五錢偷羅遮。</p>
<a class="t" id="t0006b09"></a>
<p>
<a class="sc" id="4"></a>
<a class="t-linehead" id="0006b09"></a>
地上物者。物在地上若床架机橙戶楣梁棟
<a class="t" id="t0006b10"></a>
乃至屋上樹上。如是等盡名地上物。比丘作
<a class="t" id="t0006b11"></a>
念。我當盜是物。發心及方便乃至捉物。皆突
<a class="t" id="t0006b12"></a>
吉羅。動物偷羅遮。離本處直五錢波羅夷。減
<a class="t" id="t0006b13"></a>
五錢偷羅遮。</p>
<a class="t" id="t0006b14"></a>
<p>
<a class="sc" id="5"></a>
<a class="t-linehead" id="0006b14"></a>
虛空物者。若以神力置物空中或有主鳥銜
<a class="t" id="t0006b15"></a>
或風吹來。比丘作念。我當盜是物。發心及方
<a class="t" id="t0006b16"></a>
便皆突吉羅。動物偷羅遮。離本處直五錢波
<a class="t" id="t0006b17"></a>
羅夷。減五錢偷羅遮。</p>
<a class="t" id="t0006b18"></a>
<p>
<a class="sc" id="6"></a>
<a class="t-linehead" id="0006b18"></a>
聚落者。周圍三由旬乃至一屋處。比丘作是
<a class="t" id="t0006b19"></a>
念。我當盜是聚落。發心及方便皆突吉羅。打
<a class="t" id="t0006b20"></a>
杙椎椎波逸提。繩量諍得直五錢波羅夷。減
<a class="t" id="t0006b21"></a>
五錢偷羅遮。聚落物者。隨聚落中所有物。比
<a class="t" id="t0006b22"></a>
丘作念。我當盜是物。得者波羅夷。</p>
<a class="t" id="t0006b23"></a>
<p>
<a class="sc" id="7"></a>
<a class="t-linehead" id="0006b23"></a>
坫者。比丘作念。我當盜是坫。發心及方便
<a class="t" id="t0006b24"></a>
皆突吉羅。打杙椎椎波逸提。繩量諍得波羅
<a class="t" id="t0006b25"></a>
夷。坫物者。隨坫中所有物。比丘作念。我當
<a class="t" id="t0006b26"></a>
盜是物。得者波羅夷。</p>
<a class="t" id="t0006b27"></a>
<p>
<a class="sc" id="8"></a>
<a class="t-linehead" id="0006b27"></a>
田者水陸諸田。比丘作念。我當盜是田。發心
<a class="t" id="t0006b28"></a>
及方便皆突吉羅。打杙椎椎波逸提。繩量諍
<a class="t" id="t0006b29"></a>
得波羅夷。田物者。隨田中所出五穀諸物。
<a class="t" id="t0006c01"></a>
比丘作念。我當盜是物。得者波羅夷。</p>
<a class="t" id="t0006c02"></a>
<p>
<a class="sc" id="9"></a>
<a class="t-linehead" id="0006c02"></a>
園者<span class="gaiji">菓<!--gaiji,果,1[卄/果],2&#x83D3;,3-->
</span>菜諸園。比丘作念。我當盜是園。發心
<a class="t" id="t0006c03"></a>
及方便皆突吉羅。打杙椎椎波逸提。繩量諍
<a class="t" id="t0006c04"></a>
得波羅夷。園物者隨園中所出物。比丘作念。
<a class="t" id="t0006c05"></a>
我當盜是物。得者波羅夷。</p>
<a class="t" id="t0006c06"></a>
<p>
<a class="sc" id="10"></a>
<a class="t-linehead" id="0006c06"></a>
屋者。在家出家人所居屋若重屋。比丘作念。
<a class="t" id="t0006c07"></a>
我當盜是屋。發心及方便皆突吉羅。打杙椎
<a class="t" id="t0006c08"></a>
椎波逸提。繩量諍得波羅夷。屋物者。隨屋中
<a class="t" id="t0006c09"></a>
所有物。比丘作念。我當盜是物。得者波羅
<a class="t" id="t0006c10"></a>
夷。</p>
<a class="t" id="t0006c11"></a>
<p>
<a class="sc" id="11"></a>
<a class="t-linehead" id="0006c11"></a>
乘者。象馬車輿諸乘。比丘作念。我當盜是
<a class="t" id="t0006c12"></a>
乘。發心及方便乃至捉時皆突吉羅。動物偷
<a class="t" id="t0006c13"></a>
羅遮離本處直五錢波羅夷。減五錢偷羅遮。
<a class="t" id="t0006c14"></a>
乘物者。隨乘上所有物。比丘作念。我當盜是
<a class="t" id="t0006c15"></a>
物。得者波羅夷。</p>
<a class="t" id="t0006c16"></a>
<p>
<a class="sc" id="12"></a>
<a class="t-linehead" id="0006c16"></a>
檐者。頭戴肩檐背負手提盡名為檐。比丘作
<a class="t" id="t0006c17"></a>
念。我當盜是檐。發心及方便皆突吉羅。動時
<a class="t" id="t0006c18"></a>
偷羅遮。離本處直五錢波羅夷。減五錢偷羅
<a class="t" id="t0006c19"></a>
遮。檐物者。隨檐中所有物。比丘作念。我當盜
<a class="t" id="t0006c20"></a>
是物。得者波羅夷。船者。皮船瓶船木船箄
<a class="t" id="t0006c21"></a>
筏盡名為船。比丘作念。我當盜是船。發心及
<a class="t" id="t0006c22"></a>
方便皆突吉羅。動時偷羅遮。離本處直五錢
<a class="t" id="t0006c23"></a>
波羅夷。減五錢偷羅遮。船物者。隨船上所有
<a class="t" id="t0006c24"></a>
物。比丘作念。我當盜是物。得者波羅夷。</p>
<a class="t" id="t0006c25"></a>
<p>
<a class="sc" id="13"></a>
<a class="t-linehead" id="0006c25"></a>
池者。陂湖諸水盡名為池。比丘作念。我當盜
<a class="t" id="t0006c26"></a>
是池。發心及方便皆突吉羅。打杙椎椎波逸
<a class="t" id="t0006c27"></a>
提。繩量諍得直五錢波羅夷。減五錢偷羅遮。
<a class="t" id="t0006c28"></a>
池物者。隨池所出物。比丘作念。我當盜是物。
<a class="t" id="t0006c29"></a>
得者波羅夷。</p>
<a class="t" id="t0007a01"></a>
<p>
<a class="t-linehead" id="0007a01"></a>
寄者。人寄比丘物。盜心不還物。主心捨。直五
<a class="t" id="t0007a02"></a>
錢波羅夷。減五錢偷羅遮。</p>
<a class="t" id="t0007a03"></a>
<p>
<a class="t-linehead" id="0007a03"></a>
寄還者。比丘受他寄物。盜心不與彼人。直
<a class="t" id="t0007a04"></a>
五錢波羅夷。減五錢偷羅遮。</p>
<a class="t" id="t0007a05"></a>
<p>
<a class="t-linehead" id="0007a05"></a>
遮路者。比丘為賊遮路不聽異人來。伺路
<a class="t" id="t0007a06"></a>
者。伺候見人便往語賊。</p>
<a class="t" id="t0007a07"></a>
<p>
<a class="t-linehead" id="0007a07"></a>
示處者。比丘示賊路處。</p>
<a class="t" id="t0007a08"></a>
<p>
<a class="t-linehead" id="0007a08"></a>
導道者。比丘在賊前導。</p>
<a class="t" id="t0007a09"></a>
<p>
<a class="t-linehead" id="0007a09"></a>
教取者。教賊取物之方。</p>
<a class="t" id="t0007a10"></a>
<p>
<a class="t-linehead" id="0007a10"></a>
共取者。共賊取物。</p>
<a class="t" id="t0007a11"></a>
<p>
<a class="sc" id="14"></a>
<a class="t-linehead" id="0007a11"></a>
不輸稅者。比丘應輸稅而不輸。如上諸事取
<a class="t" id="t0007a12"></a>
物直五錢波羅夷。減五錢偷羅遮。若人物不
<a class="t" id="t0007a13"></a>
與取五錢已上。比丘比丘尼波羅夷。式叉摩
<a class="t" id="t0007a14"></a>
那沙彌沙彌尼突吉羅驅出。非人物不與取。
<a class="t" id="t0007a15"></a>
比丘比丘尼偷羅遮。式叉摩那沙彌沙彌尼
<a class="t" id="t0007a16"></a>
突吉羅。畜生物不與取皆突吉羅。四種取人
<a class="t" id="t0007a17"></a>
重物不犯。自想取同意取暫用取非盜心取。</p>
<a class="t" id="t0007a18"></a>
<p class="endsection">
<span class="t-juanname">五分律卷第一</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>