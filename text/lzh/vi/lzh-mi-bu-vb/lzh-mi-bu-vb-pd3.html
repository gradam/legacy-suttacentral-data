<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pd3">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pāṭidesanīya 3</span>
<span class="mirror-right">是名悔過法三</span> </h1>
</div>
<p>
<a class="sc" id="1"></a>
<a class="t-linehead" id="0072c15"></a>
佛在拘舍彌國。爾時長者瞿師羅。信樂佛法
<a class="t" id="0072c16"></a>
見法得果。常供養佛及比丘僧。彼於後時財
<a class="t" id="0072c17"></a>
物竭盡。中表親戚送食與之。諸比丘猶到其
<a class="t" id="0072c18"></a>
家取滿<span class="gaiji">鉢<!--gaiji,缽,1[金*本],2&#x9262;,3-->
</span>去。其家內人不堪飢苦。<span class="gaiji">隣<!--gaiji,鄰,1[阿-可+(嶙-山)],2&#x96A3;,3-->
</span>人見之
<a class="t" id="0072c19"></a>
皆譏呵言。施主雖無厭受者應知足。如何侵
<a class="t" id="0072c20"></a>
損他家。財物竭盡我等以食分與之。猶復割
<a class="t" id="0072c21"></a>
奪。無慈愍心苟欲快意。無沙門行破沙門法。
<a class="t" id="0072c22"></a>
諸長老比丘聞。種種呵責以是白佛。佛以是
<a class="t" id="0072c23"></a>
事集比丘僧。問諸比丘。汝等實爾不。答言實
<a class="t" id="0072c24"></a>
爾世尊。佛種種呵責已告諸比丘。今聽諸比
<a class="t" id="0072c25"></a>
丘為瞿師羅長者作學家白二羯磨。乃至不
<a class="t" id="0072c26"></a>
聽一比丘入其家。應一比丘唱言。大德僧聽。
<a class="t" id="0072c27"></a>
此瞿師羅長者。諸比丘往到其家。取種種食
<a class="t" id="0072c28"></a>
滿<span class="gaiji">鉢<!--gaiji,缽,1[金*本],2&#x9262;,3-->
</span>而還。不留遺餘。遂使其家財物竭盡。今
<a class="t" id="0072c29"></a>
作學家羯磨。乃至不聽一比丘復入其舍。若
<a class="t" id="0073a01"></a>
僧時到僧忍聽。白如是。大德僧聽。此瞿師羅
<a class="t" id="0073a02"></a>
長者。諸比丘往到其家。取種種食滿<span class="gaiji">鉢<!--gaiji,缽,1[金*本],2&#x9262;,3-->
</span>而還。
<a class="t" id="0073a03"></a>
不留遺餘。遂使其家財物竭盡。今作學家羯
<a class="t" id="0073a04"></a>
磨。乃至不聽一比丘復入其舍。誰諸長老忍默
<a class="t" id="0073a05"></a>
然不忍者說。僧已與瞿師羅作學家羯磨竟。
<a class="t" id="0073a06"></a>
僧忍默然故。是事如是持。時諸比丘便處處
<a class="t" id="0073a07"></a>
與餘家作學家羯磨。以是白佛。佛言。不聽處
<a class="t" id="0073a08"></a>
處與餘家作學家羯磨。若婦是聖人婿是凡
<a class="t" id="0073a09"></a>
夫。或婦是凡夫婿是聖人。皆不應與作學家
<a class="t" id="0073a10"></a>
羯磨。若夫婦俱聖無慳貪心財物竭盡。然後
<a class="t" id="0073a11"></a>
乃與作學家羯磨。時諸比丘皆不敢復往瞿
<a class="t" id="0073a12"></a>
師羅家。彼家大小莫不思見。時瞿師羅到僧
<a class="t" id="0073a13"></a>
坊白諸比丘言。我歸三尊不復更求諸餘福
<a class="t" id="0073a14"></a>
田。願諸大德來往我家。諸比丘以是白佛。佛
<a class="t" id="0073a15"></a>
言聽往。諸比丘雖往而不飯食。長者言。我
<a class="t" id="0073a16"></a>
歸三寶不復更求諸餘福田。願受我食。諸比
<a class="t" id="0073a17"></a>
丘以是白佛。佛言。聽受<span class="gaiji">鉢<!--gaiji,缽,1[金*本],2&#x9262;,3-->
</span>中三分之一。佛既
<a class="t" id="0073a18"></a>
聽受三分之一。諸比丘便盡往乞。家財竭盡
<a class="t" id="0073a19"></a>
復甚於前。諸長老比丘聞。種種呵責以是白
<a class="t" id="0073a20"></a>
佛。佛以是事集比丘僧。問諸比丘。汝等實爾
<a class="t" id="0073a21"></a>
不。答言實爾世尊。佛種種呵責已告諸比丘。
<a class="t" id="0073a22"></a>
今為諸比丘結波羅提提舍尼法。從今是
<a class="t" id="0073a23"></a>
戒應如是說。有諸學家。僧作學家羯磨。若
<a class="t" id="0073a24"></a>
比丘於是學家受食。是比丘應向諸比丘悔
<a class="t" id="0073a25"></a>
過。我墮可呵法。今向諸大德悔過。是名悔過
<a class="t" id="0073a26"></a>
法。彼瞿師羅財物未盡時別立一出息坫。請
<a class="t" id="0073a27"></a>
僧中病比丘以供養之。復有一藥坫亦如是。
<a class="t" id="0073a28"></a>
諸病比丘後慚愧不敢受。長者言。我本為僧
<a class="t" id="0073a29"></a>
中病比丘出此財物及立藥坫若使不受終
<a class="t" id="0073b01"></a>
不持歸。諸比丘以是白佛。佛以是事集比丘
<a class="t" id="0073b02"></a>
僧。告諸比丘。是彼財物未竭盡時請施。今聽
<a class="t" id="0073b03"></a>
諸比丘隨意受。從今是戒應如是說。有諸學
<a class="t" id="0073b04"></a>
家。僧作學家羯磨。若比丘無病先不受請。於
<a class="t" id="0073b05"></a>
是學家受食。是比丘應向諸比丘悔過。我墮
<a class="t" id="0073b06"></a>
可呵法。今向諸大德悔過。是名悔過法。復有
<a class="t" id="0073b07"></a>
一比丘無病。從羯磨學家取食。受已心疑。我
<a class="t" id="0073b08"></a>
故當不犯波羅提提舍尼耶。持還與餘比丘。
<a class="t" id="0073b09"></a>
餘比丘食已問言。汝何故不食。答言我無病
<a class="t" id="0073b10"></a>
從羯磨學家取此食。恐犯波羅提提舍尼。彼
<a class="t" id="0073b11"></a>
比丘言。如汝所疑我今犯之。以是白佛。佛以
<a class="t" id="0073b12"></a>
是事集比丘僧。告諸比丘。若從羯磨學家取
<a class="t" id="0073b13"></a>
食不食。而與他食皆不犯。從今是戒應如是
<a class="t" id="0073b14"></a>
說。有諸學家。僧作學家羯磨。若比丘無病先
<a class="t" id="0073b15"></a>
不受請。於是學家自手受食。是比丘應向諸
<a class="t" id="0073b16"></a>
比丘悔過。我墮可呵法。今向諸大德悔過。是
<a class="t" id="0073b17"></a>
名悔過法。若學家財物竭盡。僧有園田應與
<a class="t" id="0073b18"></a>
令知。使異常限餘以自供。若無園田。僧
<a class="t" id="0073b19"></a>
有異供養時令其學家作使得遺餘。若復
<a class="t" id="0073b20"></a>
無此。乞食得已應就其家食與其所餘。若不
<a class="t" id="0073b21"></a>
能爾應將至僧坊給其房舍臥具次第與食。
<a class="t" id="0073b22"></a>
非時漿飲皆悉與之。若有可分之衣亦應與
<a class="t" id="0073b23"></a>
分。彼學家婦女諸比丘尼。亦應如是料理。沙
<a class="t" id="0073b24"></a>
彌突吉羅。<span class="rule-number">三法竟</span></p>
<a class="t" id="0073b25"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>