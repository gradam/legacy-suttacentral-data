<!DOCTYPE html>
<html data-prev="lzh-mi-bu-vb-pc1" data-next="lzh-mi-bu-vb-pc3">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc2">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 2</span>
<span class="mirror-right">波逸提二</span> </h1>
</div>
<p>
<a class="sc" id="1"></a>
<a class="t-linehead" id="0037c07"></a>
佛在舍衛城。爾時諸比丘與和尚阿闍梨同
<a class="t" id="0037c08"></a>
和尚阿闍梨共勤學問。初夜後夜未曾睡眠。
<a class="t" id="0037c09"></a>
六群比丘作是念。今諸比丘展轉相教晝夜
<a class="t" id="0037c10"></a>
不廢。如是不久當勝我等。當見我過。當求我
<a class="t" id="0037c11"></a>
失。我等當共毀呰惱使廢業。便往語言。汝
<a class="t" id="0037c12"></a>
是下賤種姓工師小人。汝曾作諸大惡無仁
<a class="t" id="0037c13"></a>
善行。諸比丘聞。便生憂惱廢退學業。六群比
<a class="t" id="0037c14"></a>
丘語餘人言。我已壞彼讀誦坐禪行道。諸長
<a class="t" id="0037c15"></a>
老比丘種種呵責。汝云何毀壞諸比丘令廢
<a class="t" id="0037c16"></a>
學業。以是白佛。佛以是事集比丘僧。問六群
<a class="t" id="0037c17"></a>
比丘。汝實爾不。答言。實爾世尊。佛種種呵責
<a class="t" id="0037c18"></a>
已告諸比丘。往昔有城名得叉尸羅。時彼城
<a class="t" id="0037c19"></a>
中彼婆羅門。有一特牛。行疾多力。復有居
<a class="t" id="0037c20"></a>
士亦有一牛。與彼無異。二人便共捔二牛力。
<a class="t" id="0037c21"></a>
要不如者賭金錢五十。彼婆羅門牛即便
<a class="t" id="0037c22"></a>
得勝。於是居士恥失金錢。更得一牛倍勝前
<a class="t" id="0037c23"></a>
者。重斷倍賭。彼婆羅門即語牛言。彼居士更
<a class="t" id="0037c24"></a>
得一牛。其力非凡。欲倍賭之。汝能為不。答言
<a class="t" id="0037c25"></a>
我能。即集一處捔二牛力。時婆羅門恐牛不
<a class="t" id="0037c26"></a>
如。便毀呰摧督。曲角痛挽薄領痛與。汝今
<a class="t" id="0037c27"></a>
行步何以不正。牛聞此語。便大失力。不如彼
<a class="t" id="0037c28"></a>
牛。彼婆羅門倍輸物已。而問牛言。汝向云能。
<a class="t" id="0037c29"></a>
今何故不如。答言。我實堪能。聞毀呰故力便
<a class="t" id="0038a01"></a>
都盡。可更斷賭。復使倍上。要牽百車上于峻
<a class="t" id="0038a02"></a>
<span class="gaiji">坂<!--gaiji,阪,1[土*反],2&#x5742;,3-->
</span>。當捔力時美言見誘。可言觠角汝行步周
<a class="t" id="0038a03"></a>
正形體姝好閑挽百車上于峻<span class="gaiji">坂<!--gaiji,阪,1[土*反],2&#x5742;,3-->
</span>。於是更賭。
<a class="t" id="0038a04"></a>
果便得勝。佛因是事。即說偈言。</p>
<a class="t" id="0038a05"></a>
<blockquote class="gatha">
<p>
<a class="sc" id="2"></a>
當說可意言　　勿為不可語
<a class="t" id="0038a06"></a>
<br>
畜生聞尚悅　　引重拔峻<span class="gaiji">坂<!--gaiji,阪,1[土*反],2&#x5742;,3-->
</span>
<a class="t" id="0038a07"></a>
<br>
由是無有敵　　獲倍生歡喜
<a class="t" id="0038a08"></a>
<br>
何況於人倫　　毀譽無增損</p>
</blockquote>
<a class="t" id="0038a09"></a>
<p>
<a class="sc" id="3"></a>
<a class="t-linehead" id="0038a09"></a>
諸比丘。彼畜生聞毀呰語。猶尚失力。況於
<a class="t" id="0038a10"></a>
人乎。今為諸比丘結戒。從今是戒應如是說。
<a class="t" id="0038a11"></a>
若比丘毀呰比丘波逸提。毀呰者。言下賤工
<a class="t" id="0038a12"></a>
師種如是等。雖說實而欲毀之。若彼聞解。語
<a class="t" id="0038a13"></a>
語波逸提。若不聞不解突吉羅。</p>
<a class="t" id="0038a14"></a>
<p>
<a class="sc" id="4"></a>
<a class="t-linehead" id="0038a14"></a>
若言汝是下賤。而彼言非。猶證為是。語語波
<a class="t" id="0038a15"></a>
逸提。若比丘毀呰比丘尼式叉摩那沙彌沙
<a class="t" id="0038a16"></a>
彌尼突吉羅。比丘尼毀呰比丘比丘尼波逸
<a class="t" id="0038a17"></a>
提。毀呰式叉摩那沙彌沙彌尼突吉羅。式
<a class="t" id="0038a18"></a>
叉摩那沙彌沙彌尼毀呰五眾突吉羅。不犯
<a class="t" id="0038a19"></a>
者。欲利益語教誡語同意語。<span class="rule-number">二事竟</span></p>
<a class="t" id="0038a20"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>