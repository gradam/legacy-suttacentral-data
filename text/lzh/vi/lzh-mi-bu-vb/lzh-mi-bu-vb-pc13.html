<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc13">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 13</span>
<span class="mirror-right">波逸提十三</span> </h1>
</div>
<p>
<a class="sc" id="1"></a>
<a class="t-linehead" id="0042b08"></a>
佛在王舍城。爾時慈地比丘作是語。陀婆比
<a class="t" id="0042b09"></a>
丘隨欲恚癡畏。諸比丘聞。呵責言。汝何以
<a class="t" id="0042b10"></a>
誣說僧所差人隨欲恚癡畏。以是白佛。佛
<a class="t" id="0042b11"></a>
以是事集比丘僧。問慈地比丘。汝實爾不。
<a class="t" id="0042b12"></a>
答言。實爾世尊。佛種種呵責已。告諸比丘。
<a class="t" id="0042b13"></a>
今為諸比丘結戒。從今是戒應如是說。若
<a class="t" id="0042b14"></a>
比丘人前誣說僧所差人波逸提。於是慈地
<a class="t" id="0042b15"></a>
不復得在人前誣說。便獨處誣說陀婆比丘
<a class="t" id="0042b16"></a>
隨欲恚癡畏。諸長老比丘聞呵責言。佛已
<a class="t" id="0042b17"></a>
前制。汝何故猶誣說僧所差人。以是白佛。佛
<a class="t" id="0042b18"></a>
以是事集比丘僧。問慈地。汝實爾不。答言。實
<a class="t" id="0042b19"></a>
爾世尊。佛種種呵責。人前獨語有何等異。呵
<a class="t" id="0042b20"></a>
已告諸比丘。從今是戒應如是說。若比丘誣
<a class="t" id="0042b21"></a>
說僧所差人波逸提。若僧白羯磨白二羯磨
<a class="t" id="0042b22"></a>
白四羯磨所差人。而誣說此人隨欲瞋癡畏。
<a class="t" id="0042b23"></a>
語語皆波逸提。若僧差而不羯磨及餘人作
<a class="t" id="0042b24"></a>
此誣說。語語突吉羅。比丘尼亦如是。式叉摩
<a class="t" id="0042b25"></a>
那沙彌沙彌尼突吉羅。若實隨欲恚癡畏。語
<a class="t" id="0042b26"></a>
言。我當說彼聽不犯。<span class="rule-number">十三竟</span></p>
<a class="t" id="0042b27"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>