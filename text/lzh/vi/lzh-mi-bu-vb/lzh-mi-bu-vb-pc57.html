<!DOCTYPE html>
<html data-prev="zh-mi-bu-vb-pc56" data-next="zh-mi-bu-vb-pc58">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mi-bu-vb-pc57">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 57</span>
<span class="mirror-right">波逸提五十七</span> </h1>
</div>
<p>
<a class="sc" id="1"></a>
<a class="t-linehead" id="0059c26"></a>
◎佛在拘舍彌國。爾時世尊未制比丘飲酒。
<a class="t" id="0059c27"></a>
有諸比丘。於酒肆中或白衣家飲酒大醉。或
<a class="t" id="0059c28"></a>
墮坑塹或突壁物或破衣<span class="gaiji">鉢<!--gaiji,缽,1[金*本],2&#x9262;,3-->
</span>傷壞身體。諸白
<a class="t" id="0059c29"></a>
衣見譏呵言。我等白衣尚有不飲酒者。沙門
<a class="t" id="0060a01"></a>
釋子捨累求道。而皆洪醉過於俗人。空著壞
<a class="t" id="0060a02"></a>
色割截之衣。無沙門行破沙門法。爾時世尊。
<a class="t" id="0060a03"></a>
從拘舍彌國往跋陀越邑。時彼編髮梵志
<a class="t" id="0060a04"></a>
住處有一毒龍。常雨大雹壞諸田苗。彼諸居
<a class="t" id="0060a05"></a>
民常作是念。沙門婆羅門中。誰有威德能降
<a class="t" id="0060a06"></a>
此龍者。聞佛與千二百五十弟子俱來此邑
<a class="t" id="0060a07"></a>
莫不歡喜。皆出奉迎頭面禮足。白佛言。世尊。
<a class="t" id="0060a08"></a>
此邑常有一惡毒龍。破壞田苗。我恒願得大
<a class="t" id="0060a09"></a>
威德人而降伏之。時沙竭陀在佛後扇佛。佛
<a class="t" id="0060a10"></a>
即顧問。汝聽此諸居士所說不。答言聽。第二
<a class="t" id="0060a11"></a>
第三問答亦如是。沙竭陀作是念。世尊反覆
<a class="t" id="0060a12"></a>
三問。已為<span class="gaiji">勅<!--gaiji,敕,1[束*力],2&#x52C5;,3-->
</span>我降此惡龍。即前禮佛足右遶
<a class="t" id="0060a13"></a>
而去。向彼龍所作是念。我今當降此龍令
<a class="t" id="0060a14"></a>
不壞形。而使其身微細如<span class="gaiji">斫<!--gaiji,斫,1[木*著],2&#x236F0;,3-->
</span>。即入其室<span class="gaiji">却<!--gaiji,卻,1[去*ㄗ],2&#x5374;,3-->
</span>坐
<a class="t" id="0060a15"></a>
一面。龍身便出<span class="gaiji">烟<!--gaiji,煙,1[火*因],2&#x70DF;,3-->
</span>。沙竭陀身亦出<span class="gaiji">烟<!--gaiji,煙,1[火*因],2&#x70DF;,3-->
</span>。龍舉
<a class="t" id="0060a16"></a>
身火然。沙竭陀亦舉身火然。龍火出五色。
<a class="t" id="0060a17"></a>
沙竭陀火亦出五色。於是化龍身令如<span class="gaiji">斫<!--gaiji,斫,1[木*著],2&#x236F0;,3-->
</span>。內
<a class="t" id="0060a18"></a>
著<span class="gaiji">鉢<!--gaiji,缽,1[金*本],2&#x9262;,3-->
</span>中持至佛所。白佛言。此惡毒龍今已降
<a class="t" id="0060a19"></a>
伏。當著。何處。佛言。可著世界中間。沙竭
<a class="t" id="0060a20"></a>
陀受教。如人屈申臂頃。持著世界中間。須
<a class="t" id="0060a21"></a>
臾便還。於是世尊。從跋陀越邑欲還拘舍彌。
<a class="t" id="0060a22"></a>
時跋陀越邑諸居士。聞沙竭陀降伏惡龍。皆
<a class="t" id="0060a23"></a>
大歡喜。問諸比丘。誰是沙竭陀。時沙竭陀
<a class="t" id="0060a24"></a>
在佛後諸比丘言。佛後者是。諸居士即前禮
<a class="t" id="0060a25"></a>
足白言。願受我請。默然受之。諸居士言。大德
<a class="t" id="0060a26"></a>
須何等食。答言。我白衣時性好酒肉。居士歡
<a class="t" id="0060a27"></a>
喜即為辦之。沙竭陀往到其家食肉飲酒。極
<a class="t" id="0060a28"></a>
飽滿已還拘舍彌。於僧坊外醉臥吐洩衣<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="0060a29"></a>
縱橫。於時世尊天眼遙見告阿難。共汝僧坊
<a class="t" id="0060b01"></a>
外看。受教從佛出外見之。佛與阿難舁還著
<a class="t" id="0060b02"></a>
井邊。佛自汲水使阿難洗。著衣臥繩床上令
<a class="t" id="0060b03"></a>
頭向佛。須臾轉側申<span class="gaiji">脚<!--gaiji,腳,1[腳-谷+去],2&#x811A;,3-->
</span>踏佛。佛以是事集比
<a class="t" id="0060b04"></a>
丘僧問諸比丘。沙竭陀先敬佛不。答言敬。
<a class="t" id="0060b05"></a>
又問今能敬不。答言不能。又問。應飲是酒失
<a class="t" id="0060b06"></a>
本性不。答言不應。又問。沙竭陀先能伏惡
<a class="t" id="0060b07"></a>
龍今能降蝦蟆不。答言不能。諸比丘復以前
<a class="t" id="0060b08"></a>
事具白世尊。佛以彼此因緣種種呵責諸比
<a class="t" id="0060b09"></a>
丘已。告諸比丘。今為諸比丘結戒。從今是戒
<a class="t" id="0060b10"></a>
應如是說。若比丘飲酒波逸提。時沙竭陀。
<a class="t" id="0060b11"></a>
佛制戒已不敢復飲。以先習故氣絕欲死。飲
<a class="t" id="0060b12"></a>
食不消。不知云何。以是白佛。佛言。令嗅酒
<a class="t" id="0060b13"></a>
器。嗅酒器不差。佛言。以酒著餅中若羹粥
<a class="t" id="0060b14"></a>
中令噉。噉不差。佛言。聽以酒與之。沙竭陀
<a class="t" id="0060b15"></a>
得已便差。即以白佛。佛言。已差應漸漸斷之。
<a class="t" id="0060b16"></a>
乃至嗅酒器。不復惡者不得復嗅。有酒酒色
<a class="t" id="0060b17"></a>
酒味酒香。有酒酒色酒香無酒味。有酒酒色
<a class="t" id="0060b18"></a>
酒味無酒香。有酒無酒色香味。飲令人醉。若
<a class="t" id="0060b19"></a>
飲皆波逸提。有非酒酒色酒味酒香。飲使人
<a class="t" id="0060b20"></a>
醉若飲突吉羅。有非酒酒色酒香酒味。不令
<a class="t" id="0060b21"></a>
人醉。欲飲聽屏處飲。若比丘飲酒。咽咽波逸
<a class="t" id="0060b22"></a>
提。比丘尼亦如是。式叉摩那沙彌沙彌尼突
<a class="t" id="0060b23"></a>
吉羅。<span class="rule-number">五十七竟</span></p>
<a class="t" id="0060b24"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>