<!DOCTYPE html>
<html data-prev="lzh-mi-bu-vb-np20" data-next="lzh-mi-bu-vb-np22">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-np21">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 21</span>
<span class="mirror-right">捨墮法二十一</span> </h1>
</div>
<p>
<a class="sc" id="1"></a>
<a class="t-linehead" id="0034c15"></a>
佛在阿荼髀邑。爾時諸比丘為身作憍賒耶
<a class="t" id="0034c16"></a>
臥具。自作亦使人作。自擔繭亦使人擔。自
<a class="t" id="0034c17"></a>
煮亦使人煮。諸居士見作是言。我等煮繭。比
<a class="t" id="0034c18"></a>
丘亦爾。沙門釋子與我何異。此等常說慈忍
<a class="t" id="0034c19"></a>
眾生。而今親自煮繭。無沙門行破沙門法。有
<a class="t" id="0034c20"></a>
一比丘。以成擘野蠶綿。倩諸比丘作臥具。
<a class="t" id="0034c21"></a>
綿少不足。便到綿家語言。我臥具綿少。少多
<a class="t" id="0034c22"></a>
布施。彼人答言。未有成綿。比丘復言。可為我
<a class="t" id="0034c23"></a>
作。彼人即於比丘前煮繭蛹動作聲。比丘教
<a class="t" id="0034c24"></a>
言按著湯中。彼人即呵罵言。汝常說不殺生
<a class="t" id="0034c25"></a>
法。而今教人殺生。無沙門行破沙門法。諸長
<a class="t" id="0034c26"></a>
老比丘聞種種呵責。以是白佛。佛以是事集
<a class="t" id="0034c27"></a>
比丘僧。問諸比丘。汝等實爾不。答言。實爾世
<a class="t" id="0034c28"></a>
尊。佛種種呵責已告諸比丘。以十利故為諸
<a class="t" id="0034c29"></a>
<span class="corr" title="[此&gt;比]">比</span>丘結戒。從今是戒應如是說。若比丘新憍
<a class="t" id="0035a01"></a>
賒耶作臥具。尼薩耆波逸提。</p>
<a class="t" id="0035a02"></a>
<p>
<a class="sc" id="2"></a>
<a class="t-linehead" id="0035a02"></a>
憍賒耶者。蠶所作綿。臥具者。臥褥乃至始
<a class="t" id="0035a03"></a>
成三振不壞。名為臥具。應捨與僧。不得捨與
<a class="t" id="0035a04"></a>
餘人。僧以敷地若敷繩床及臥床上。除捨褥
<a class="t" id="0035a05"></a>
比丘。餘一切僧隨次坐臥。發心欲作及方便
<a class="t" id="0035a06"></a>
皆突吉羅。作成尼薩耆波逸提。雖不自作不
<a class="t" id="0035a07"></a>
使人作。他施而受。尼薩耆波逸提。沙彌突吉
<a class="t" id="0035a08"></a>
羅。<span class="rule-number">二十一竟</span></p>
<a class="t" id="0035a09"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>