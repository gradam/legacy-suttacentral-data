<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-upali6">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Upāliparipucchā</span>
<span class="mirror-right">比丘中優波離問部</span> </p>
<h1 class="mirror-row">
<span class="mirror-left">Aniyatapucchā</span>
<span class="mirror-right">二不定法</span> </h1>
</div>
<a class="t-juannumber" id="juan-53"></a>
<a class="t" id="t0386c20"></a><a class="t" id="t0386c21"></a><a class="t" id="t0386c22"></a>
<p class="suttainfo">
<span class="t-juanname">十誦律卷第五十三<span class="t-note">（第九誦之二）</span></span><br>
<a class="t" id="t0386c23"></a><a class="t" id="t0386c24"></a>
<span class="t-byline">後秦北印度三藏弗若多羅譯</span></p>
<a class="t" id="t0386c25"></a>
<p>
<a class="sc" id="1"></a>
<a class="t-linehead" id="0386c26"></a>
優波離問佛。若信語優婆夷。見比丘於初犯<a class="t" id="t0386c27"></a>四波羅夷中隨所破戒。語諸比丘。應隨信語<a class="t" id="t0386c28"></a>優婆夷語治不。佛言。應隨語治。應與實罪<a class="t" id="t0386c29"></a>相羯磨不。佛言。應與。又問。若二信語優婆<a class="t" id="t0387a01"></a>夷。一人見比丘犯婬。一人見犯盜。是二人<a class="t" id="t0387a02"></a>語諸比丘。應隨此信語優婆夷語治不。答言。<a class="t" id="t0387a03"></a>應治。應與實罪相羯磨不。答言。應與。問信<a class="t" id="t0387a04"></a>語優婆夷見比丘行道時與女人作婬。語諸<a class="t" id="t0387a05"></a>比丘。應隨信語優婆夷治不。答言。不應。應<a class="t" id="t0387a06"></a>與實罪相羯磨不。答言。不應。應問是信語<a class="t" id="t0387a07"></a>優婆夷言。更有信語優婆夷不。答言。有。應<a class="t" id="t0387a08"></a>問第二人。若二人語同。應隨信語優婆夷治。<a class="t" id="t0387a09"></a>應與實罪相羯磨。若語不同。言我不見行<a class="t" id="t0387a10"></a>道時作婬。我見立坐作婬。爾時應問是比丘。<a class="t" id="t0387a11"></a>汝實云何。應隨是比丘語作。問若信語優婆<a class="t" id="t0387a12"></a>夷。見比丘與剎利女作婬。語諸比丘。應隨<a class="t" id="t0387a13"></a>信語優婆夷治不。答言。不應。應與實罪相<a class="t" id="t0387a14"></a>羯磨不。答言。不應。應問言。更有信語優<a class="t" id="t0387a15"></a>婆夷不。答言。有。應問第二人。若二人語<a class="t" id="t0387a16"></a>同。應隨信語優婆夷治。應與實罪相羯磨。<a class="t" id="t0387a17"></a>若語不同。言我不見與剎利女作婬。我見與<a class="t" id="t0387a18"></a>婆羅門女毘舍首陀羅女作婬。爾時應問是<a class="t" id="t0387a19"></a>比丘。汝實云何。應隨是比丘語作。問若信<a class="t" id="t0387a20"></a>語優婆夷。見比丘與一白色女作婬。語諸比<a class="t" id="t0387a21"></a>丘。應隨信語優婆夷治不。答言。不應。應與實<a class="t" id="t0387a22"></a>罪相羯磨不。答言。不應。應問言。更有信語<a class="t" id="t0387a23"></a>優婆夷不。答言。有。應問第二人。若第二<a class="t" id="t0387a24"></a>人語同應隨信語優婆夷治。應與實罪相羯<a class="t" id="t0387a25"></a>磨。若語不同。言我不見與白色女作婬。我<a class="t" id="t0387a26"></a>見與黑色女若黃色女青色女作婬。爾時應<a class="t" id="t0387a27"></a>問是比丘。汝實云何。應隨是比丘語作。問若<a class="t" id="t0387a28"></a>信語優婆夷。見比丘與長女人作婬。語諸比<a class="t" id="t0387a29"></a>丘。應隨信語優婆夷語治不。答言。不應應<a class="t" id="t0387b01"></a>與實罪相羯磨不。答言。不應。應問言。更<a class="t" id="t0387b02"></a>有信語優婆夷不。答言。有。應問第二人。<a class="t" id="t0387b03"></a>若第二人語同。應治。應與實罪相羯磨。若<a class="t" id="t0387b04"></a>語不同。言我不見與長女人作婬。我見與<a class="t" id="t0387b05"></a>短女人中女人作婬。爾時應問是比丘。汝實<a class="t" id="t0387b06"></a>云何。應隨是比丘語作。問若信語優婆夷。<a class="t" id="t0387b07"></a>見比丘與女人於小便道作婬。語諸比丘。應<a class="t" id="t0387b08"></a>隨信語優婆夷語治不。答言。不應。應與實<a class="t" id="t0387b09"></a>罪相羯磨不。答言。不應。應問言。更有信語<a class="t" id="t0387b10"></a>優婆夷不。答言。有。應問第二人。若第二人<a class="t" id="t0387b11"></a>語同。應隨信語優婆夷治。應與實罪相羯磨。<a class="t" id="t0387b12"></a>若語不同。言我不見小便道作婬。我見大便<a class="t" id="t0387b13"></a>道口中作婬。爾時應問是比丘。汝實云何。<a class="t" id="t0387b14"></a>應隨是比丘語作。問若信語優婆夷。見比丘<a class="t" id="t0387b15"></a>與女人大便道中作婬。語諸比丘應隨信語<a class="t" id="t0387b16"></a>優婆夷治不。答言。不應。應與實罪相羯磨<a class="t" id="t0387b17"></a>不。答言。不應。應問。更有信語優婆夷不。<a class="t" id="t0387b18"></a>答言。有。應問第二人。若第二人語同。應隨<a class="t" id="t0387b19"></a>信語優婆夷治。應與實罪相羯磨。若語不同。<a class="t" id="t0387b20"></a>言我不見大便道中作婬。我見小便道口中<a class="t" id="t0387b21"></a>作婬。爾時應問是比丘。汝實云何。應隨是<a class="t" id="t0387b22"></a>比丘語作。問若信語優婆夷。見比丘與女人<a class="t" id="t0387b23"></a>口中作婬。語諸比丘。應隨信語優婆夷治不。<a class="t" id="t0387b24"></a>答言。不應。應與實罪相羯磨不。答言。不應。<a class="t" id="t0387b25"></a>應問。更有信語優婆夷不。答言。有。應問第<a class="t" id="t0387b26"></a>二人。若第二人語同。應隨信語優婆夷治。<a class="t" id="t0387b27"></a>應與實罪相羯磨。若語不同。言我不見口中<a class="t" id="t0387b28"></a>作婬。我見於大小便道中作婬。爾時應問是<a class="t" id="t0387b29"></a>比丘。汝實云何。應隨是比丘語作。問若信<a class="t" id="t0387c01"></a>語優婆夷。見比丘非時噉石蜜。謂是噉肉。<a class="t" id="t0387c02"></a>語諸比丘。應隨信語優婆夷治不。答言。不應。<a class="t" id="t0387c03"></a>應與實罪相羯磨不。答言。不應。應問是比丘。<a class="t" id="t0387c04"></a>有是事不。若比丘言。我不食肉。我噉黑石<a class="t" id="t0387c05"></a>蜜。應隨是比丘語作。問若信語優婆夷。見比<a class="t" id="t0387c06"></a>丘非時噉酥。謂是噉穄米糜。語諸比丘。應<a class="t" id="t0387c07"></a>隨信語優婆夷語治不。答言。不應。應與實<a class="t" id="t0387c08"></a>罪相羯磨不。答不應。應問是比丘。汝實有<a class="t" id="t0387c09"></a>是事不。若比丘言。我不食穄米糜。我噉酥。<a class="t" id="t0387c10"></a>應隨是比丘語作。問若信語優婆夷。見比丘<a class="t" id="t0387c11"></a>非時飲石蜜漿。謂是噉粥。語諸比丘。應隨<a class="t" id="t0387c12"></a>信語優婆夷治不。答言。不應。應與實罪相<a class="t" id="t0387c13"></a>羯磨不。答言。不應。應問是比丘。有是事<a class="t" id="t0387c14"></a>不。若比丘言。我不噉粥。我飲石蜜漿。應隨<a class="t" id="t0387c15"></a>是比丘語作。問若信語優婆夷。見比丘於女<a class="t" id="t0387c16"></a>人股間出精。謂正作婬欲。語諸比丘。應隨<a class="t" id="t0387c17"></a>信語優婆夷治不。答言。不應。應與實罪相<a class="t" id="t0387c18"></a>羯磨不。答言。不應。應問是比丘。有是事不。<a class="t" id="t0387c19"></a>若比丘言。我股間出精不犯正婬。應隨自<a class="t" id="t0387c20"></a>言治。問若比丘共一女人行道。有二信語優<a class="t" id="t0387c21"></a>婆夷隨來。一信語優婆夷見比丘摩觸女人<a class="t" id="t0387c22"></a>身。謂作婬。語諸比丘。應隨信語優婆夷治不。<a class="t" id="t0387c23"></a>答言。不應。應問第二人。若事相違。我如所<a class="t" id="t0387c24"></a>見說。應隨信語優婆夷治不。答言。不應。應<a class="t" id="t0387c25"></a>與實罪相羯磨不。答言。不應。應問是比丘。<a class="t" id="t0387c26"></a>是事云何。隨比丘自言作。問若信語優婆<a class="t" id="t0387c27"></a>夷。見比丘於後四品戒中隨所犯戒。語諸比<a class="t" id="t0387c28"></a>丘。應隨信語優婆夷治不。答言。不應。應與<a class="t" id="t0387c29"></a>實罪相羯磨不。答言。應與。問若二信語優<a class="t" id="t0388a01"></a>婆夷。一人見比丘故出精。一人見比丘摩觸<a class="t" id="t0388a02"></a>女人身。語諸比丘。應隨信語優婆夷治不。<a class="t" id="t0388a03"></a>答言。應治。應與實罪相羯磨不。答言。應<a class="t" id="t0388a04"></a>與。問若信語優婆夷。見比丘行時故出精。<a class="t" id="t0388a05"></a>語諸比丘。應隨信語優婆夷治不。答言。不<a class="t" id="t0388a06"></a>應。應與實罪相羯磨不。答言。不應。應問<a class="t" id="t0388a07"></a>言。更有信語優婆夷不。答言。有。應問弟<a class="t" id="t0388a08"></a>二人。若弟二人語同。應隨信語優婆夷治。<a class="t" id="t0388a09"></a>應與實罪相羯磨。若語不同。言我不見行時<a class="t" id="t0388a10"></a>出精。我見若坐若立時出精。爾時應問是比<a class="t" id="t0388a11"></a>丘。是事云何。應隨是比丘語作。問若信語<a class="t" id="t0388a12"></a>優婆夷。見比丘摩觸剎利女身。語諸比丘。<a class="t" id="t0388a13"></a>應隨信語優婆夷治不。答言。不應。應與實<a class="t" id="t0388a14"></a>罪相羯磨不。答言。不應。應問。更有信語優<a class="t" id="t0388a15"></a>婆夷不。若言有。應問第二人。若弟二人語<a class="t" id="t0388a16"></a>同。應治。應與實罪相羯磨。若語不同。言<a class="t" id="t0388a17"></a>我不見剎利女。我見婆羅門毘舍首陀羅女。<a class="t" id="t0388a18"></a>爾時應問是比丘。是事云何。應隨是比丘語<a class="t" id="t0388a19"></a>作。問若信語優婆夷。見比丘摩觸白色女人<a class="t" id="t0388a20"></a>身。語諸比丘。應隨信語優婆夷治不。答言。<a class="t" id="t0388a21"></a>不應。應與實罪相羯磨不。答言。不應。應問。<a class="t" id="t0388a22"></a>更有信語優婆夷不。答言。有。應問第二人。<a class="t" id="t0388a23"></a>若第二人語同。應治。應與實罪相羯磨。若<a class="t" id="t0388a24"></a>語不同。言我不見是比丘摩觸白色女人身。<a class="t" id="t0388a25"></a>我見摩觸黑色黃色青色女人身。爾時應問<a class="t" id="t0388a26"></a>是比丘。是事云何。應隨是比丘語作。問若<a class="t" id="t0388a27"></a>信語優婆夷。見比丘摩觸長女人身。語諸比<a class="t" id="t0388a28"></a>丘。應隨信語優婆夷治不。答言不應。應與<a class="t" id="t0388a29"></a>實罪相羯磨不。答言。不應。應問。更有信語<a class="t" id="t0388b01"></a>優婆夷不。若言有。應問第二人。若第二人<a class="t" id="t0388b02"></a>語同。應治。應與實罪相羯磨。若語不同。言<a class="t" id="t0388b03"></a>我不見摩觸長女人身。我見摩觸短女人中<a class="t" id="t0388b04"></a>女人身。應治不。應與實罪相羯磨不。答言。<a class="t" id="t0388b05"></a>不應與。應問是比丘。隨比丘自言作。問若<a class="t" id="t0388b06"></a>比丘於道中行。有一女人。有二信語優婆夷。<a class="t" id="t0388b07"></a>一信語優婆夷。見比丘行時摩觸女人身。語<a class="t" id="t0388b08"></a>諸比丘。應隨是語治不。答言。不應。應與實<a class="t" id="t0388b09"></a>罪相羯磨不。答言。不應與。應問第二人。<a class="t" id="t0388b10"></a>若事相違。我如所見說。應隨信語優婆夷治<a class="t" id="t0388b11"></a>不。答言。不應。應與實罪相羯磨不。答言。<a class="t" id="t0388b12"></a>不應與。應問是比丘。是事云何。應隨是比<a class="t" id="t0388b13"></a>丘語作。<span class="rule-number">二不定竟</span></p>
<a class="t" id="t0388b14"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>