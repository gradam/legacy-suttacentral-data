<!DOCTYPE html>
<html data-prev="lzh-sarv-upali23" data-next="lzh-sarv-ba1">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-upali24">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Upāliparipucchā</span>
<span class="mirror-right">比丘中優波離問部</span> </p>
<h1 class="mirror-row">
<span class="mirror-left">Pakiṇṇakapucchā</span>
<span class="mirror-right">問雜事</span> </h1>
</div>
<p class="suttainfo">
<span class="t-headname">問雜事初</span></p>
<a class="t" id="0405a22"></a>
<p>
<a class="sc" id="1"></a>
<a class="t-linehead" id="0405a22"></a>
優波離問佛。如佛所說。邊地人持律第五得<a class="t" id="0405a23"></a>受具戒。頗有十人但取五人。得名受具戒不。<a class="t" id="0405a24"></a>答得名受具戒。與受具戒者得罪。問聾人云<a class="t" id="0405a25"></a>何名得布施。答若眼見若盲人。若著手中若<a class="t" id="0405a26"></a>著膝上。心生念。我得是物。問若坐臥具上。<a class="t" id="0405a27"></a>若織若畫作女人像。若半有半無。得坐臥不。<a class="t" id="0405a28"></a>答不得。不犯者。若多壞若敷尼師壇坐。問<a class="t" id="0405a29"></a>捉牸牛尾。得渡河不。答不得。問除牸牛。若<a class="t" id="0405b01"></a>捉餘畜生尾。得渡河不。答若捉師子虎狼象<a class="t" id="0405b02"></a>特牛驢馬尾者。得捉渡河。問受石蜜漿。舉<a class="t" id="0405b03"></a>宿經七日。糝雜得服不。答若雜餘糝不得。<a class="t" id="0405b04"></a>問不淨藥草著油中煮。得服不。答不得。若<a class="t" id="0405b05"></a>病人塗身手足灌鼻無罪。問若以不淨脂煮<a class="t" id="0405b06"></a>鹽。得食不。答病人若燒得服。問比丘以火<a class="t" id="0405b07"></a>刀爪淨果。得食不。答不得。問若果樹在淨<a class="t" id="0405b08"></a>地。枝在不淨地。果墮是中。可食不。答不可<a class="t" id="0405b09"></a>食。若果樹在不淨地。枝在淨地。果墮是中。<a class="t" id="0405b10"></a>可食不。答可食。佛語諸比丘。從今日不聽<a class="t" id="0405b11"></a>汝作淨地羯磨。若作得突吉羅。從是語已捨<a class="t" id="0405b12"></a>是事也。</p>
<a class="t" id="0405b13"></a>
<p>
<a class="sc" id="2"></a>
<a class="t-linehead" id="0405b13"></a>
問諸大小槃團槃机案上。得食不。答不得<a class="t" id="0405b14"></a>食。問人乳得飲不。答不得。若病以洗瘡塗<a class="t" id="0405b15"></a>眼得。問人肉得食不。答不得。若食得偷蘭<a class="t" id="0405b16"></a>遮。問故為殺畜生肉可食不。答不得食。若<a class="t" id="0405b17"></a>食得突吉羅。不淨鳥獸肉不應食。若食突<a class="t" id="0405b18"></a>吉羅。鷰肉不應食。若食突吉羅。<span class="gaiji">鵄<!--gaiji,鴟,1[至*鳥],2&#x9D44;,3-->
</span>鷲鳥等<a class="t" id="0405b19"></a>肉不應食。若食突吉羅。蝦蟆肉不應食。若<a class="t" id="0405b20"></a>食得突吉羅。水蛭不應食。若食得突吉羅。<a class="t" id="0405b21"></a>即日受時藥時分藥七日藥盡形藥。共合一<a class="t" id="0405b22"></a>處。中前應服。時藥力故。過中不應服。即日<a class="t" id="0405b23"></a>受時分藥七日藥盡形藥。共合一處。時分<a class="t" id="0405b24"></a>應服。時分藥力故。過時分不應服。即日受<a class="t" id="0405b25"></a>七日藥盡形藥共合一處。七日應服。七日藥<a class="t" id="0405b26"></a>力故。過七日不應服。盡形藥隨意應服。昨<a class="t" id="0405b27"></a>日受時藥不淨。即日受時分藥七日藥盡形<a class="t" id="0405b28"></a>藥。共合一處不應服。昨日受時分藥不淨。<a class="t" id="0405b29"></a>即日受七日藥盡形藥。共合一處不應服。昨<a class="t" id="0405c01"></a>日受七日藥不淨。即日受盡形藥。共合一處<a class="t" id="0405c02"></a>不應服。盡形藥盡形應服。問頗有從一物邊<a class="t" id="0405c03"></a>作時藥時分藥七日藥盡形藥。答有。甘蔗<a class="t" id="0405c04"></a>是時藥。清汁是時分藥。作石蜜是七日藥<a class="t" id="0405c05"></a>燒作灰是盡形藥。酪是時藥。清汁如水是<a class="t" id="0405c06"></a>時分藥。作酥是七日藥。燒作灰是盡形藥。<a class="t" id="0405c07"></a>胡麻是時藥。壓作油是七日藥。燒作灰是<a class="t" id="0405c08"></a>盡形藥。肉是時藥。煮取脂是七日藥。燒作<a class="t" id="0405c09"></a>灰是盡形藥。問時藥時分七日盡形藥。是<a class="t" id="0405c10"></a>諸藥舉殘宿。得服不。答不得。問若比丘先<a class="t" id="0405c11"></a>自取。後從淨人邊受。可服不。答不得。問<a class="t" id="0405c12"></a>是藥手受口受。無病應服不。答不得。問若<a class="t" id="0405c13"></a>手受口受。病比丘得服不。答得服。問八種<a class="t" id="0405c14"></a>漿非時可飲不。答若無酒氣味清淨得服。問<a class="t" id="0405c15"></a>得從狂人取衣不。答或可取或不可取。若知<a class="t" id="0405c16"></a>有父母兄弟居家與。可取。若知無父母兄弟<a class="t" id="0405c17"></a>非居家中與。不可取。問狂人何時應受衣。<a class="t" id="0405c18"></a>答還得本心時。有一比丘獨一處住。是中檀<a class="t" id="0405c19"></a>越施僧現前可分物。是比丘應心念口言。是<a class="t" id="0405c20"></a>衣物為此住處現前僧可分。是衣物今屬我。<a class="t" id="0405c21"></a>我應受自用。若能作是語。得名羯磨。若餘<a class="t" id="0405c22"></a>比丘來從索。不應與。若不作。是語。是物不<a class="t" id="0405c23"></a>應取。若取得突吉羅。亦應共餘比丘分。若<a class="t" id="0405c24"></a>不如是作出界外。得突吉羅。問若賢者責罰<a class="t" id="0405c25"></a>兒。是兒持物與比丘。可取不。答不可取。<a class="t" id="0405c26"></a>問自恣竟先檀越施僧衣。作是言。是物施是<a class="t" id="0405c27"></a>間安居僧。是時非夏末月。諸比丘亦不受迦<a class="t" id="0405c28"></a>絺那衣。是衣應屬誰。答雖非夏末月諸比丘<a class="t" id="0405c29"></a>亦不受迦絺那衣。是衣應屬此間安居竟僧<a class="t" id="0406a01"></a>應分。問諸檀越持衣施。作是言。是衣施是<a class="t" id="0406a02"></a>間現前僧。是時夏末月。諸比丘受迦絺那衣。<a class="t" id="0406a03"></a>是衣應屬誰。答雖是夏末月。雖受迦絺那衣。<a class="t" id="0406a04"></a>是衣應是一住處現前僧應分。問檀越持衣<a class="t" id="0406a05"></a>施。作是言。是衣施此住處去年乃至十歲安<a class="t" id="0406a06"></a>居僧。是安居時非夏末月。不受迦絺那衣。<a class="t" id="0406a07"></a>是衣應屬誰。答雖非夏末月不受迦絺那衣。<a class="t" id="0406a08"></a>是衣但去年乃至十年。此處安居僧應分。<a class="t" id="0406a09"></a>問檀越持衣入僧坊。作是言。是衣施此住處<a class="t" id="0406a10"></a>將來一年二年乃至十年是中安居僧。爾時<a class="t" id="0406a11"></a>是夏末月。受迦絺那衣。是衣應屬誰。答<a class="t" id="0406a12"></a>雖是夏末月受迦絺那衣。是衣應來一年乃<a class="t" id="0406a13"></a>至十年此間安居僧分。問勸化主為僧事出<a class="t" id="0406a14"></a>界去。誰當與安居衣分。答隨所為出界處應<a class="t" id="0406a15"></a>與。又隨所住日多處應與。問破安居比丘。<a class="t" id="0406a16"></a>應與衣分不。答或應與或不應與。何者應與。<a class="t" id="0406a17"></a>若知前安居若後安居。應與。若多住應與。<a class="t" id="0406a18"></a>若半住應與。何者不應與。若知不前安居。<a class="t" id="0406a19"></a>若知不後安居。若住日少是。問看病人。為<a class="t" id="0406a20"></a>病人故出界去。病人命終。應與看病人衣分<a class="t" id="0406a21"></a>不。答。或應與或不應與。與者。實為病<a class="t" id="0406a22"></a>人故出。應與。若餘事故出。不應與。問云何<a class="t" id="0406a23"></a>名看病人。答若能看視療治病人乃至若死。<a class="t" id="0406a24"></a>若差與隨病藥隨病食。具足供給親近益利。<a class="t" id="0406a25"></a>使離諸衰損所作無闕。是名看病人。問若白<a class="t" id="0406a26"></a>衣作看病人。應與看病人物分不。答不應與。<a class="t" id="0406a27"></a>問若比丘尼作看病人。應與看病人物不。答<a class="t" id="0406a28"></a>不應與。若是看病比丘餘處安居。應與看病<a class="t" id="0406a29"></a>人物不。答應與。問若看病人後安居。病比<a class="t" id="0406b01"></a>丘前安居。應與看病人物不。答應與。問若<a class="t" id="0406b02"></a>沙彌作看病人。應與看病人物不。答應與。<a class="t" id="0406b03"></a>云何與。答大比丘等與。問與學沙彌齊何作<a class="t" id="0406b04"></a>淨施。答隨所得時作淨施。問錢云何作淨施。<a class="t" id="0406b05"></a>答應言。此是不淨物。若淨當受。問頗一比<a class="t" id="0406b06"></a>丘四住處一時安居。得名安居無罪耶。答若<a class="t" id="0406b07"></a>以床榻材木連接四界。得名安居。何處應與<a class="t" id="0406b08"></a>安居衣分。答應四處各與四分之一。若比丘<a class="t" id="0406b09"></a>雨浴衣若小受。得突吉羅。若覆瘡衣若小受。<a class="t" id="0406b10"></a>得突吉羅。若比丘分盈長衣。得突吉羅。問<a class="t" id="0406b11"></a>若比丘作三相。一赤裸。二著角<span class="gaiji">鵄<!--gaiji,鴟,1[至*鳥],2&#x9D44;,3-->
</span>翅衣。三<a class="t" id="0406b12"></a>著髮欽婆羅。得何罪。答得偷蘭遮。問若比<a class="t" id="0406b13"></a>丘除是三相。更作餘相。得何罪。答得突吉<a class="t" id="0406b14"></a>羅。問如佛所說。故衣不得受作迦絺那衣。<a class="t" id="0406b15"></a>若受不名受。云何名故衣。答以曾受作迦絺<a class="t" id="0406b16"></a>那衣。是名故衣。又問如佛所說。新衣應<a class="t" id="0406b17"></a>受作迦絺那衣。云何名新衣。答若衣未曾受<a class="t" id="0406b18"></a>作迦絺那衣。是名新衣。</p>
<a class="t" id="0406b19"></a>
<p>
<a class="sc" id="3"></a>
<a class="t-linehead" id="0406b19"></a>
佛告優波離。令僧作迦絺那衣人。應次第<a class="t" id="0406b20"></a>作浣染割截簪綴連縫量度作迦絺那衣。浣<a class="t" id="0406b21"></a>時應生是心。以是衣令僧受作迦絺那衣。染<a class="t" id="0406b22"></a>時割截時簪綴時連縫時量度時。應生是心。<a class="t" id="0406b23"></a>以是衣令僧受作迦絺那衣。若能生是六心。<a class="t" id="0406b24"></a>得名受作迦絺那衣。若不生是六心。不名受<a class="t" id="0406b25"></a>作迦絺那衣。又復作迦絺那衣人應生三心。<a class="t" id="0406b26"></a>以是衣令僧受作迦絺那衣。以是衣今受作<a class="t" id="0406b27"></a>迦絺那衣。以是衣受作迦絺那衣竟。若能<a class="t" id="0406b28"></a>生是三心。得名受作迦絺那衣。若不生是三<a class="t" id="0406b29"></a>心。不得名受作迦絺那衣。又復作迦絺那衣。<a class="t" id="0406c01"></a>應生二心。得名受作迦絺那衣。何等二心。<a class="t" id="0406c02"></a>是衣今受作迦絺那衣。以是衣今受作迦絺<a class="t" id="0406c03"></a>那衣竟。若生是二心。名受迦絺那衣。若不<a class="t" id="0406c04"></a>生是二心作迦絺那衣比丘。皆得突吉羅。問<a class="t" id="0406c05"></a>若受舉宿衣。受迦絺那衣。不名受迦絺那衣。<a class="t" id="0406c06"></a>云何名舉宿衣。答若長衣過十夜是。若受不<a class="t" id="0406c07"></a>淨衣。不名受迦絺那衣。云何是不淨衣。答<a class="t" id="0406c08"></a>得望衣是。問如佛所說。去來衣不得受作<a class="t" id="0406c09"></a>迦絺那衣。云何名去來衣。答若衣覆死人。<a class="t" id="0406c10"></a>到塚間還取來。是名去來衣。問如佛所說。<a class="t" id="0406c11"></a>用淨衣受作迦絺那衣。云何名淨衣。答佛所<a class="t" id="0406c12"></a>聽讚歎者。是名淨衣。問若未受迦絺那衣。<a class="t" id="0406c13"></a>僧壞為二部。何部應受迦絺那衣。答如法部<a class="t" id="0406c14"></a>應受。若諸比丘受迦絺那衣竟。僧壞為二部。<a class="t" id="0406c15"></a>是諸比丘。得名受迦絺那衣不。答皆得名受。<a class="t" id="0406c16"></a>問若受迦絺那衣住處。僧壞為二部。是二部<a class="t" id="0406c17"></a>中有諸比丘。捨迦絺那衣。是名捨不。答若<a class="t" id="0406c18"></a>如法者捨。得名為捨。</p>
<a class="t" id="0406c19"></a>
<p>
<a class="sc" id="4"></a>
<a class="t-linehead" id="0406c19"></a>
佛告優波離。作迦絺那衣人。若浣染割截簪<a class="t" id="0406c20"></a>綴連縫二長一短時。應生三心用是衣。當令<a class="t" id="0406c21"></a>受作迦絺那衣。以是衣今受作迦絺那衣。以<a class="t" id="0406c22"></a>是衣今受作迦絺那衣竟。若能生是三心得<a class="t" id="0406c23"></a>名受作迦絺那衣。若不生是三心。不得名受<a class="t" id="0406c24"></a>作迦絺那衣。又復應生二心。以是衣今受作<a class="t" id="0406c25"></a>迦絺那衣。以是衣今受作迦絺那衣竟。若生<a class="t" id="0406c26"></a>是二心。得名受迦絺那衣。若不生是二心。<a class="t" id="0406c27"></a>不得名受作迦絺那衣。作迦絺那衣人得突<a class="t" id="0406c28"></a>吉羅。優波離問佛。是衣有何義故名迦絺<a class="t" id="0406c29"></a>那。佛告優波離。是衣名字為迦絺那。優波<a class="t" id="0407a01"></a>離問佛。何者是迦絺那衣。答以是衣受迦<a class="t" id="0407a02"></a>絺那。問何者是迦絺那義。答衣名迦絺那義。<a class="t" id="0407a03"></a>生九心故名受迦絺那。八因緣故名捨迦絺<a class="t" id="0407a04"></a>那。問如佛所說。是迦絺那衣住處。名蔭覆。<a class="t" id="0407a05"></a>蔭覆義云何。答迦絺那衣住處蔭覆僧。得受<a class="t" id="0407a06"></a>衣物等施。問如佛所說。得用急施衣。令僧<a class="t" id="0407a07"></a>受作迦絺那衣。云何名急施衣。答十日未至<a class="t" id="0407a08"></a>自恣得衣物。是名急施衣。問如佛所說。得<a class="t" id="0407a09"></a>時衣令僧受作迦絺那衣。云何名時衣。答若<a class="t" id="0407a10"></a>夏末月得衣物。是名時衣。佛告優波離。五<a class="t" id="0407a11"></a>比丘不得作迦絺那衣人。何等五。一無歲。<a class="t" id="0407a12"></a>二破安居。三後安居。四擯。五別住。是名為<a class="t" id="0407a13"></a>五。佛言。若減五人受迦絺那衣。不得名受<a class="t" id="0407a14"></a>迦絺那衣。若四比丘第五白衣。亦不名得<a class="t" id="0407a15"></a>受。若沙彌。非比丘。外道。不見擯人。不作<a class="t" id="0407a16"></a>擯人。不捨惡邪見擯人。不共住人。種種不<a class="t" id="0407a17"></a>共住人。自言我犯重罪人。若先來白衣。若<a class="t" id="0407a18"></a>污比丘尼人。不能男人。越濟人。若殺父母<a class="t" id="0407a19"></a>阿羅漢。破僧惡心出佛身血人。如是等作<a class="t" id="0407a20"></a>第五人。不名受迦絺那衣。問頗有隨日受迦<a class="t" id="0407a21"></a>絺那衣。彼日捨不作羯磨。不得罪耶。答有。<a class="t" id="0407a22"></a>受迦絺那衣諸比丘。作十四日。客比丘來作<a class="t" id="0407a23"></a>十五日。若舊比丘隨客比丘。即日作布薩捨<a class="t" id="0407a24"></a>迦絺那衣無罪。問云何得破僧罪。答若人<a class="t" id="0407a25"></a>非法知是非法。邪見故壞僧。如是得破僧罪。<a class="t" id="0407a26"></a>又非法謂是法。邪見故壞僧。得破僧罪。又<a class="t" id="0407a27"></a>非法中疑。邪見故壞僧。得破僧罪。問所有<a class="t" id="0407a28"></a>破僧。皆是僧諍聲耶。所有僧諍聲。皆是破<a class="t" id="0407a29"></a>僧耶。答或有破僧。無僧諍聲。或有僧諍聲<a class="t" id="0407b01"></a>非破僧。或有破僧亦僧諍聲。或非破僧<a class="t" id="0407b02"></a>無僧諍聲。問云何破僧無僧諍聲。答若僧<a class="t" id="0407b03"></a>壞為二部。未受十四破僧事。是名破僧無僧<a class="t" id="0407b04"></a>諍聲。云何僧諍聲非破僧。答若諸比丘。執<a class="t" id="0407b05"></a>是十四破僧事僧未作二部。是名僧諍聲非<a class="t" id="0407b06"></a>破僧。云何破僧亦僧諍聲。答若僧壞為二部。<a class="t" id="0407b07"></a>受十四破僧事。是名破僧亦僧諍聲。云何非<a class="t" id="0407b08"></a>破僧亦非僧諍聲。答除上爾所事。問所有破<a class="t" id="0407b09"></a>僧。皆是別離僧耶。所有別離僧。皆是破僧<a class="t" id="0407b10"></a>耶。答或有破僧非是別離。或有別離非是<a class="t" id="0407b11"></a>破僧。或有破僧亦是別離。或非破僧亦非別<a class="t" id="0407b12"></a>離。云何破僧非是別離。答若僧破共一處住。<a class="t" id="0407b13"></a>是名破僧非是別離。云何別離非是破僧。答<a class="t" id="0407b14"></a>若二眾別異住。異地異界異施異衣。是名別<a class="t" id="0407b15"></a>離非是破僧。云何破僧亦是別離答。若眾僧<a class="t" id="0407b16"></a>壞為二部。別異住異地異界異施異衣。是名<a class="t" id="0407b17"></a>破僧亦是別離。云何非破僧亦非別離。答除<a class="t" id="0407b18"></a>上爾所事。問所有破僧。皆是僧別異耶。有<a class="t" id="0407b19"></a>僧別異。皆是破僧耶。答或有破僧。非僧別<a class="t" id="0407b20"></a>異。或僧別異。非是破僧。或有破僧亦僧別<a class="t" id="0407b21"></a>異。或非破僧非僧別異。云何破僧非僧別<a class="t" id="0407b22"></a>異。答若僧破未別異住。未異地異界異施<a class="t" id="0407b23"></a>異衣。是名破僧非是別異。云何別異非是破<a class="t" id="0407b24"></a>僧。答若僧不破。別異住異地異界異施異衣。<a class="t" id="0407b25"></a>是名別異非是破僧。云何破僧亦是別異。答<a class="t" id="0407b26"></a>若眾僧破為二部別住。異地異施異界異衣。<a class="t" id="0407b27"></a>是名破僧亦是別異。云何非破僧亦非別異。<a class="t" id="0407b28"></a>答除上爾所事。問若僧破為二部。若一部捨<a class="t" id="0407b29"></a>界。可得捨不。答如法者捨。得名捨。問若眾<a class="t" id="0407c01"></a>僧破。比丘尼應作布薩不。答應作布薩。比<a class="t" id="0407c02"></a>丘尼不同事故。問若眾僧破。闥賴吒比丘云<a class="t" id="0407c03"></a>何應布薩。答是闥賴吒比丘。應出界作布<a class="t" id="0407c04"></a>薩說戒。問若眾僧破為二部。比丘尼應從<a class="t" id="0407c05"></a>何部受半月教化。答應從如法部受。若無如<a class="t" id="0407c06"></a>法。闥賴吒比丘應出界教化。問三擯比丘。<a class="t" id="0407c07"></a>一比丘隨順供給。得何罪。答是比丘。得二<a class="t" id="0407c08"></a>突吉羅一波夜提。問擯比丘名為獨。名為有<a class="t" id="0407c09"></a>伴黨耶。答一切擯比丘。名為獨。無有伴黨。問<a class="t" id="0407c10"></a>比丘擯未決定。應共住同事不。答若共住同<a class="t" id="0407c11"></a>事無罪。問受法比丘。得與不受法比丘作羯<a class="t" id="0407c12"></a>磨不。答不得。不受法比丘。得與受法比丘<a class="t" id="0407c13"></a>作羯磨不。答不得。若有一擯比丘。四比丘<a class="t" id="0407c14"></a>隨順。名破僧不。答名破僧。何以故。眾僧<a class="t" id="0407c15"></a>擯是人。而四比丘隨順故。問如佛所說。<a class="t" id="0407c16"></a>如是人不應作不見擯。如是人若欲作不見<a class="t" id="0407c17"></a>擯時。得偷蘭遮。何以故。近破僧因緣故。<a class="t" id="0407c18"></a>云何名如是人。答知是大德人若多知多識<a class="t" id="0407c19"></a>多聞大德明。解修<span class="gaiji">妬<!--gaiji,妒,1[女*石],2&#x59AC;,3-->
</span>路毘尼阿毘曇義。是故<a class="t" id="0407c20"></a>說名。如是人。不應與作不見。擯若與作不<a class="t" id="0407c21"></a>見。擯者得偷蘭遮。近破僧故。問如佛所<a class="t" id="0407c22"></a>說。用可信比丘語應見罪。云何名可信。答<a class="t" id="0407c23"></a>從可信語比丘邊聞。亦自信是罪。問如佛<a class="t" id="0407c24"></a>所說。若僧欲破。應次第空一床處敷獨坐床。<a class="t" id="0407c25"></a>知法者應作諸羯磨。及教化比丘尼。是中云<a class="t" id="0407c26"></a>何成法。答若諸比丘共心悔知罪。互相恭敬<a class="t" id="0407c27"></a>禮拜問訊是。問如佛所說。若破一毛為百<a class="t" id="0407c28"></a>分。當如是細求和合眾僧因緣。莫求破僧因<a class="t" id="0407c29"></a>緣。問云何名細求。答應求語言。應求義趣。<a class="t" id="0408a01"></a>應分別籌量細求和合僧因緣。莫求破僧因<a class="t" id="0408a02"></a>緣。若擯比丘心悔知罪。恭敬禮拜眾僧。諸<a class="t" id="0408a03"></a>比丘將界外解擯。得解擯不。答得解擯。諸比<a class="t" id="0408a04"></a>丘得罪。俱舍彌何時名破僧。答若俱舍彌比<a class="t" id="0408a05"></a>丘界內共一住處。別作布薩及諸羯磨。爾<a class="t" id="0408a06"></a>時名破僧。問俱舍彌誰名破眾僧。答如法<a class="t" id="0408a07"></a>比丘界內共住處。別作布薩及諸羯磨者是。<a class="t" id="0408a08"></a>問若比丘尼僧破為二部。比丘尼來詣諸比<a class="t" id="0408a09"></a>丘求教化。諸比丘應與教化不。答應與。應<a class="t" id="0408a10"></a>作是言。諸姊善共和合。問二因緣故名破<a class="t" id="0408a11"></a>僧。一唱說。二者取籌。若以餘因緣唱說取<a class="t" id="0408a12"></a>籌。名破僧不。答不名破僧。問若眾僧破為<a class="t" id="0408a13"></a>二部。諸比丘尼來求教化。應教化不。答應<a class="t" id="0408a14"></a>與教化。何以故。不欲令比丘尼僧破故。問<a class="t" id="0408a15"></a>毘耶離比丘受比丘尼。求教化。若俱舍彌比<a class="t" id="0408a16"></a>丘。爾時在界內毘耶離比丘。云何。作教化<a class="t" id="0408a17"></a>答。應出界教化。問俱舍彌二部朋黨。一布<a class="t" id="0408a18"></a>薩處集。闥賴吒比丘云何作布薩。答應出<a class="t" id="0408a19"></a>界作布薩說戒是。檀越捉上座手。布施眾<a class="t" id="0408a20"></a>僧。是施物應屬誰。答隨何部作上座。是物<a class="t" id="0408a21"></a>應屬。若檀越捉第一上座第二上座手言。是<a class="t" id="0408a22"></a>物施眾僧。應屬誰。答若第一上座第二上<a class="t" id="0408a23"></a>座同一部。應屬一部。第一上座第二上座。<a class="t" id="0408a24"></a>各在一部。應屬二部。云何應分。次第分。第<a class="t" id="0408a25"></a>四分與沙彌。問毘耶離比丘。就闥賴吒比丘。<a class="t" id="0408a26"></a>共作布薩說戒。得名布薩說戒不。答得。顯<a class="t" id="0408a27"></a>闥賴吒相故。若闥賴吒比丘。就毘耶離比丘。<a class="t" id="0408a28"></a>共作布薩說戒。得名布薩說戒不。答得布薩<a class="t" id="0408a29"></a>說戒。但失闥賴吒相故。問俱舍彌比丘。就<a class="t" id="0408b01"></a>闥賴吒比丘布薩說戒。得名布薩說戒不。答<a class="t" id="0408b02"></a>得顯闥賴吒相故。闥賴吒比丘。就俱舍彌比<a class="t" id="0408b03"></a>丘。共作布薩說戒。得名布薩說戒不。答得<a class="t" id="0408b04"></a>布薩說戒。但失闥賴吒相故。如佛所說。有<a class="t" id="0408b05"></a>一住處。諸比丘作羯磨。非法別眾。非法和<a class="t" id="0408b06"></a>合眾。似法別眾。似法和合眾。如法別眾。如<a class="t" id="0408b07"></a>法和合眾。云何名非法別眾。答應與苦切<a class="t" id="0408b08"></a>羯磨。與作不見擯羯磨。僧不和合。是名非<a class="t" id="0408b09"></a>法別眾。云何名非法和合眾。答應與苦切<a class="t" id="0408b10"></a>羯磨。與作不見擯羯磨。僧和合。是名非法<a class="t" id="0408b11"></a>和合眾。云何名似法別眾。答若作不見擯羯<a class="t" id="0408b12"></a>磨時。先唱說後白。僧不和合。是名似法別<a class="t" id="0408b13"></a>眾。云何似法和合眾。答若作不見擯羯磨<a class="t" id="0408b14"></a>時。先唱說後白。僧和合。是名似法和合眾。<a class="t" id="0408b15"></a>云何名如法別眾。答若應與作不見擯。與作<a class="t" id="0408b16"></a>不見擯羯磨。僧不和合。是名如法別眾云何<a class="t" id="0408b17"></a>如法和合眾。答若應與作不見擯。與作不見<a class="t" id="0408b18"></a>擯羯磨。僧和合。是名如法和合眾。問若一<a class="t" id="0408b19"></a>比丘擯一人。一突吉羅。一人擯二人。二突<a class="t" id="0408b20"></a>吉羅。一人擯三人。三突吉羅。一人擯四人。<a class="t" id="0408b21"></a>四突吉羅。二人擯二人。二突吉羅。二人擯<a class="t" id="0408b22"></a>三人。三突吉羅。二人擯四人。四突吉羅。二<a class="t" id="0408b23"></a>人擯一人。一突吉羅。三人擯三人。三突吉<a class="t" id="0408b24"></a>羅。三人擯四人。四突吉羅。三人擯一人。一<a class="t" id="0408b25"></a>突吉羅。三人擯二人。二突吉羅。問若四比<a class="t" id="0408b26"></a>丘擯四比丘。得何罪。答得偷蘭遮罪。以破<a class="t" id="0408b27"></a>僧因緣故。問一切眾僧睡眠。爾時擯比丘。<a class="t" id="0408b28"></a>得擯不。答若眾僧聞白已睡眠。得擯。問若<a class="t" id="0408b29"></a>眾僧以餘因緣和合。即擯比丘。得名擯不。<a class="t" id="0408c01"></a>答曰。得擯。說羯磨者得罪。問若減四比丘<a class="t" id="0408c02"></a>擯人。得名擯不。答不得。問若三比丘。第四<a class="t" id="0408c03"></a>若白衣。沙彌。非比丘。外道。不見擯。不作<a class="t" id="0408c04"></a>擯。惡邪不除擯。不共住。種種不共住。自<a class="t" id="0408c05"></a>言犯重罪。先來白衣。污比丘尼。殺父母。殺<a class="t" id="0408c06"></a>阿羅漢。破僧。惡心出佛身血人。作第四人。<a class="t" id="0408c07"></a>得擯人不。答不得。問如佛所說。有一住處。<a class="t" id="0408c08"></a>諸比丘應作羯磨者。彼不集一處。應與欲而<a class="t" id="0408c09"></a>不與。現前比丘能遮者遮成遮。云何應作<a class="t" id="0408c10"></a>羯磨比丘。答若應四眾作羯磨。四比丘應作。<a class="t" id="0408c11"></a>若應五眾作羯磨者。五比丘應作。若十眾<a class="t" id="0408c12"></a>應作羯磨者。十比丘應作。若應二十眾作羯<a class="t" id="0408c13"></a>磨者。二十比丘應作。諸比丘清淨共住同<a class="t" id="0408c14"></a>見。是名應作羯磨比丘。問若比丘睡眠。諸<a class="t" id="0408c15"></a>比丘作擯。得擯不。答若比丘聞白已睡眠。得<a class="t" id="0408c16"></a>名擯。問若入定比丘。諸比丘得擯不。答若<a class="t" id="0408c17"></a>是比丘聞白已入定。得名擯。問若眾僧破為<a class="t" id="0408c18"></a>二部。互相擯。得擯不。答若如法者擯。得名<a class="t" id="0408c19"></a>擯。問以闥賴吒比丘足數擯比丘。得擯不。<a class="t" id="0408c20"></a>答得擯。但失闥賴吒相。問所有非法羯磨。<a class="t" id="0408c21"></a>是別眾羯磨耶。所有別眾羯磨。是非法羯磨<a class="t" id="0408c22"></a>耶。答或非法羯磨。非別眾。或別眾羯磨。非<a class="t" id="0408c23"></a>非法。或非法羯磨。亦是別眾。或非非法羯<a class="t" id="0408c24"></a>磨。亦非別眾。云何非法羯磨非別眾。答所<a class="t" id="0408c25"></a>有中作羯磨比丘。和合一處。應與欲者皆與<a class="t" id="0408c26"></a>欲來。現前比丘遮成遮而不遮。若人不現<a class="t" id="0408c27"></a>前。不先說其事。與作羯磨。是名非法羯磨<a class="t" id="0408c28"></a>非是別眾。云何別眾羯磨非非法。答所有中<a class="t" id="0408c29"></a>作羯磨比丘。不和合一處。應與欲者不與欲<a class="t" id="0409a01"></a>來現前比丘能遮者遮成遮。若人現前。先<a class="t" id="0409a02"></a>說其事與作羯磨。是別眾羯磨非非法。云<a class="t" id="0409a03"></a>何非法羯磨亦別眾。答所有中作羯磨比丘。<a class="t" id="0409a04"></a>不和合一處。應與欲者不與欲來。現前比丘<a class="t" id="0409a05"></a>能遮者遮成遮。若人不現前。不先說其事。<a class="t" id="0409a06"></a>與作羯磨。是名非法羯磨亦別眾。云何非非<a class="t" id="0409a07"></a>法亦非別眾。答所有中作羯磨比丘和合一<a class="t" id="0409a08"></a>處。應與欲者皆與欲來。現前比丘遮成遮而<a class="t" id="0409a09"></a>不遮。若人現前。先說其事與作羯磨。是名<a class="t" id="0409a10"></a>非非法亦非別眾。問所有是法羯磨。皆是和<a class="t" id="0409a11"></a>合耶。所有和合羯磨。皆是有法耶。答或是<a class="t" id="0409a12"></a>有法羯磨。非是和合。或是和合羯磨。非是<a class="t" id="0409a13"></a>有法。或有法羯磨。亦是和合。或非有法羯<a class="t" id="0409a14"></a>磨。亦非和合。云何有法羯磨非是和合。答<a class="t" id="0409a15"></a>所有中作羯磨比丘不和合一處。應與欲者<a class="t" id="0409a16"></a>不與欲來。現前比丘遮成遮而遮。若人現<a class="t" id="0409a17"></a>前先說其事乃作羯磨。是名有法羯磨非是<a class="t" id="0409a18"></a>和合。云何和合非是有法羯磨。答所有中作<a class="t" id="0409a19"></a>羯磨比丘和合一處。應與欲者皆與欲來。現<a class="t" id="0409a20"></a>前比丘遮成遮而不遮。若人不現前。不先說<a class="t" id="0409a21"></a>其事。與作羯磨。是名和合非有法羯磨。云何<a class="t" id="0409a22"></a>有法羯磨亦和合。答所有中作羯磨比丘和<a class="t" id="0409a23"></a>合一處。應與欲者皆與欲來。現前比丘遮成<a class="t" id="0409a24"></a>遮而不遮。若人現前先說其事。與作羯磨。是<a class="t" id="0409a25"></a>名有法羯磨亦和合。云何非有法羯磨亦非<a class="t" id="0409a26"></a>和合。答所有中作羯磨比丘不和合一處。應<a class="t" id="0409a27"></a>與欲者不與欲來。現前比丘遮成遮而遮。若<a class="t" id="0409a28"></a>人不現前不先說其事。與作羯磨。是名非法<a class="t" id="0409a29"></a>羯磨亦非和合。問如佛所說。所有罪人。眾<a class="t" id="0409b01"></a>僧乃至三教<span class="gaiji">勅<!--gaiji,敕,1[束*力],2&#x52C5;,3-->
</span>。頗比丘無罪。眾僧乃至三教<a class="t" id="0409b02"></a><span class="gaiji">勅<!--gaiji,敕,1[束*力],2&#x52C5;,3-->
</span>耶。答若除諸罪。餘教<span class="gaiji">勅<!--gaiji,敕,1[束*力],2&#x52C5;,3-->
</span>是也。問宿白僧<a class="t" id="0409b03"></a>中得作羯磨不。答除屬和上尼羯磨若僧未<a class="t" id="0409b04"></a>起。得作一切羯磨。問諸比丘唱說。後向擯比<a class="t" id="0409b05"></a>丘說。得名擯不。答得名擯。作羯磨人得突吉<a class="t" id="0409b06"></a>羅。問諸比丘因宿與欲作諸羯磨。得名作耶。<a class="t" id="0409b07"></a>答除屬和上尼羯磨若僧未起。得作一切羯<a class="t" id="0409b08"></a>磨。問比丘自為作羯磨。得作不。答不得。若作<a class="t" id="0409b09"></a>者。眾僧應語是人言。汝自順自受持。優波<a class="t" id="0409b10"></a>離問佛。是諸本破戒人。賊住比丘。先來白衣<a class="t" id="0409b11"></a>等。是人云何如法自言。答是人僧中乃至三<a class="t" id="0409b12"></a>自說是。問可得一時唱說四人令得戒耶。答<a class="t" id="0409b13"></a>不得。問可得一時唱說令四人受具戒耶。答<a class="t" id="0409b14"></a>不得。問三比丘第四籌擯比丘。得擯不。答<a class="t" id="0409b15"></a>不得。問第四別住比丘擯比丘。得擯不。答<a class="t" id="0409b16"></a>不得。問諸比丘擯折伏。得擯不。答得擯。先<a class="t" id="0409b17"></a>折伏羯磨得滅。問諸比丘得擯可依止比<a class="t" id="0409b18"></a>丘。可出懺悔比丘不耶。答得擯。先可依止<a class="t" id="0409b19"></a>可出懺悔羯磨得滅。問諸比丘。與已擯比丘<a class="t" id="0409b20"></a>作折伏羯磨。名作不。答不得。以不中同事<a class="t" id="0409b21"></a>故。問諸比丘。與擯比丘作依止遣出懺悔羯<a class="t" id="0409b22"></a>磨。得名作不。答不得。以不中同事故。問除<a class="t" id="0409b23"></a>比丘。讒餘人得何罪。答得突吉羅。</p>
<a class="t" id="0409b24"></a>
<p>
<a class="sc" id="5"></a>
<a class="t-linehead" id="0409b24"></a>
優波離問佛。折伏羯磨有何義耶。佛言。此<a class="t" id="0409b25"></a>是羯磨名字。是籌磨從<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言邊出。應語<a class="t" id="0409b26"></a>是人眾僧後當籌量汝事。又問。世尊。依止<a class="t" id="0409b27"></a>羯磨有何義。答此是羯磨名字。是但數作<a class="t" id="0409b28"></a>眾罪。眾僧應語是人。汝當依止某甲比丘<a class="t" id="0409b29"></a>住。問世尊。驅出羯磨有何義。答此是羯磨<a class="t" id="0409c01"></a>名字。是羯磨污他家比丘邊出。應語是人。<a class="t" id="0409c02"></a>汝出去。莫是中住。優波離問佛。破慢羯磨<a class="t" id="0409c03"></a>有何義。答此是羯磨名字。是羯磨從輕罵白<a class="t" id="0409c04"></a>衣邊出。應語是人。汝應向某甲居士悔過。<a class="t" id="0409c05"></a>優波離問。如佛所說。汝應依止某甲比丘<a class="t" id="0409c06"></a>住。此說有何義。佛言。隨是罪比丘深心愛念<a class="t" id="0409c07"></a>恭敬者畏難者應依止是比丘。住問如佛所<a class="t" id="0409c08"></a>說。眾僧後當籌量。此說有何義。答應語<a class="t" id="0409c09"></a>言。汝若有罪。應入僧中三自首。僧當隨罪<a class="t" id="0409c10"></a>治汝。是名籌量。問若比丘語兩眼人言。汝<a class="t" id="0409c11"></a>是一眼人。得何罪。答故妄語故。得波逸提。<a class="t" id="0409c12"></a>又問。語一眼人言。汝一眼人。得何罪。答<a class="t" id="0409c13"></a>輕惱他故。得波逸提。問如佛所說。比丘若<a class="t" id="0409c14"></a>內若外輕惱他。是中云何內云何外。答內者<a class="t" id="0409c15"></a>界內外者界外。復次舍內名內。露地名外。<a class="t" id="0409c16"></a>問如佛所說。阿利吒比丘。竭馱婆羅門本<a class="t" id="0409c17"></a>弟子。說遮道法作不遮道。問云何是遮道。<a class="t" id="0409c18"></a>答我說欲是遮道。<span class="rule-number">問雜事竟</span></p>
<a class="t" id="0409c19"></a>
<p class="endsection">
<span class="t-juanname">十誦律卷第五十五</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>