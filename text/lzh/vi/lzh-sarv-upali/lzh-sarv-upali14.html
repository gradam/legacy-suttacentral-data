<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-upali14">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Upāliparipucchā</span>
<span class="mirror-right">比丘中優波離問部</span> </p>
<h1 class="mirror-row">
<span class="mirror-left">Bhesajjapucchā</span>
<span class="mirror-right">問藥法</span> </h1>
</div>
<a class="t" id="t0400a25"></a>
<p>
<a class="sc" id="1"></a>
<a class="t-linehead" id="t-linehead0400a25"></a>
優波離問佛。若以酥油著酒中。可飲不。答<a class="t" id="t0400a26"></a>比丘若病得飲。不病不得飲。即日受時藥<a class="t" id="t0400a27"></a>時分藥七日藥盡形壽藥。共和合一處。中前<a class="t" id="t0400a28"></a>應服。時藥力故。過中不應服。即日受時分<a class="t" id="t0400a29"></a>藥七日藥盡形藥。共合一處。時分應服。時<a class="t" id="t0400b01"></a>分藥力故。過時分不應服。即日受七日藥盡<a class="t" id="t0400b02"></a>形藥。共合一處。七日應服。七日藥力故。過<a class="t" id="t0400b03"></a>七日不應服。盡形藥隨意應服。即日受時藥<a class="t" id="t0400b04"></a>不淨。即日受時分藥七日藥盡形藥。共合<a class="t" id="t0400b05"></a>一處不應服。即日受時分藥不淨。即日受<a class="t" id="t0400b06"></a>七日藥盡形藥。共合一處不應服。即日受七<a class="t" id="t0400b07"></a>日藥不淨即日受盡形藥。共合一處不應<a class="t" id="t0400b08"></a>服。盡形藥應盡形服。問時藥時分藥七日<a class="t" id="t0400b09"></a>藥盡形藥。是諸藥舉殘宿。得服不。答不<a class="t" id="t0400b10"></a>得又問。若比丘先自取。後從淨者邊受。可<a class="t" id="t0400b11"></a>服不。答。不得。又問。是諸藥手受口受。無<a class="t" id="t0400b12"></a>病應服不。答不應服。問手受口受。病人<a class="t" id="t0400b13"></a>得服不。答應服。問若火在淨地。淨者在不<a class="t" id="t0400b14"></a>淨地。以火作淨。得淨不。答得淨。可食不。<a class="t" id="t0400b15"></a>答不得食。若火在不淨地。淨者在不淨地。<a class="t" id="t0400b16"></a>以火作淨。得淨不。答得淨。可食不。答不可<a class="t" id="t0400b17"></a>食。若火在不淨地。淨者在淨地。以火作淨。<a class="t" id="t0400b18"></a>得淨不。答得淨。可食不。答不得食。問若火<a class="t" id="t0400b19"></a>在淨地。淨者在不淨地。以火作淨。得淨不。<a class="t" id="t0400b20"></a>答得淨。可食不。答不得食。是中立以炎作<a class="t" id="t0400b21"></a>淨。得淨不。答得淨。可食不。答不得食。是<a class="t" id="t0400b22"></a>中立以斷炎作淨。得淨不。答得淨。可食不。<a class="t" id="t0400b23"></a>答不得食。是中立以炭作淨。得淨不。答得<a class="t" id="t0400b24"></a>淨。可食不。答不得食。是中立以灰火作淨。<a class="t" id="t0400b25"></a>得淨不。答得淨。可食不。答不得食。是中立<a class="t" id="t0400b26"></a>以熱灰作淨。得淨不。答得淨。可食不。答不<a class="t" id="t0400b27"></a>得食。問若火在淨地。淨者在高上。以火作<a class="t" id="t0400b28"></a>淨。得淨不。答得淨。可食不。答不得食。是<a class="t" id="t0400b29"></a>中立以炎火擲作淨。得淨不。答得淨。可食<a class="t" id="t0400c01"></a>不。答得食。是中立以炎作淨。得淨不。答得<a class="t" id="t0400c02"></a>淨。可食不。答不可食。是中立以斷炎作淨。<a class="t" id="t0400c03"></a>得淨不。答得淨。可食不。答可食。是中立以<a class="t" id="t0400c04"></a>灰炭作淨。得淨不。答得淨。可食不。答不<a class="t" id="t0400c05"></a>得食。是中立以熱灰灑作淨。得淨不。答得<a class="t" id="t0400c06"></a>淨。可食不。答得食。問若火在不淨地。淨<a class="t" id="t0400c07"></a>者在淨地。是中立以炎作淨。得淨不。答得<a class="t" id="t0400c08"></a>淨。可食不。答不得食。是中立以斷炎作淨。<a class="t" id="t0400c09"></a>得淨不。答得淨。可食不。答得食。是中立以<a class="t" id="t0400c10"></a>炭作淨。得淨不。答得淨。可食不。答不得<a class="t" id="t0400c11"></a>食。是中立以灰炭作淨。得淨不。答得淨。可<a class="t" id="t0400c12"></a>食不。答不得食。問若火在不淨地。淨者<a class="t" id="t0400c13"></a>在高上。以火作淨。得淨不。答得淨。可食不。<a class="t" id="t0400c14"></a>答不得食。是中立以炎火擲作淨。得淨不。<a class="t" id="t0400c15"></a>答得淨。可食不。答得食。是中立以炎作淨。<a class="t" id="t0400c16"></a>得淨不。答得淨。可食不。答不得食。是中<a class="t" id="t0400c17"></a>立以斷炎作淨。得淨不。答得淨。可食不。答<a class="t" id="t0400c18"></a>可食。是中立以灰炭作淨。得淨不。答得淨。<a class="t" id="t0400c19"></a>可食不。答不得食。是中立以熱灰灑作淨。<a class="t" id="t0400c20"></a>得淨不。答得淨。可食不。答得食。問火在淨<a class="t" id="t0400c21"></a>地。三碣在不淨地。是中煮食可食不。答不<a class="t" id="t0400c22"></a>可食。問若一碣在淨地。二碣在不淨地。是<a class="t" id="t0400c23"></a>中煮食可食不。答不可食。若二碣在淨地。<a class="t" id="t0400c24"></a>一碣在不淨地。是中煮食得食不。答不得食。<a class="t" id="t0400c25"></a>若火在不淨地。三碣在淨地。是中煮食得<a class="t" id="t0400c26"></a>食不。答以斷炎煮得食。問若比丘自以火以<a class="t" id="t0400c27"></a>刀以爪作淨。得淨不。答得淨。得食不。答除<a class="t" id="t0400c28"></a>火淨。餘殘得食。若比丘以火作淨。自不應<a class="t" id="t0400c29"></a>食。餘比丘亦不應食。問誰於鬼村得波逸<a class="t" id="t0401a01"></a>提。答若作淨者是淨地。羯磨佛在時捨。問果<a class="t" id="t0401a02"></a>在不淨地。淨者在淨地。若以火刀。爪作淨。<a class="t" id="t0401a03"></a>得淨不。答得淨。可食不。答不可食。若果在<a class="t" id="t0401a04"></a>淨地。淨者在不淨地。若以火刀爪作淨。得<a class="t" id="t0401a05"></a>淨不。答得淨。可食不。答不可食。問若以酥<a class="t" id="t0401a06"></a>油著酒中煮。可飲不。答若離酒勢得飲。<a class="t" id="t0401a07"></a>問象乳酪酥可飲不。答可飲。問八種漿<a class="t" id="t0401a08"></a>非時可飲不。答若無酒氣味。無食清淨可飲。<a class="t" id="t0401a09"></a>問天食過中可食不。答可食。問應七日受不。<a class="t" id="t0401a10"></a>答可受。</p>
<a class="t" id="t0401a11"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>