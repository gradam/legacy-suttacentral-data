<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pj6">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pārājika 6</span>
<span class="mirror-right">波羅夷六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0515c25"></a>
佛住毘舍離。諸天世人恭敬供養。廣說如上。
<a class="t" id="t0515c26"></a>
爾時賴吒波羅比丘尼。授離車童子經。乃至
<a class="t" id="t0515c27"></a>
說。餘出家人著袈裟者。我尚不生此心。而況
<a class="t" id="t0515c28"></a>
是師所尊重者。比丘尼言。若不爾者。近我住
<a class="t" id="t0515c29"></a>
共語。捉我手捉我衣。來歡喜請坐。曲身就共
<a class="t" id="t0516a01"></a>
期行。彼答言。但如是者可爾。如是適意已
<a class="t" id="t0516a02"></a>
數數不止。如世尊說。念色不忘染污心起。
<a class="t" id="t0516a03"></a>
如女憶男男憶女。諸比丘尼語大愛道。大愛
<a class="t" id="t0516a04"></a>
道以是因緣往白世尊。佛言。呼賴吒波羅比
<a class="t" id="t0516a05"></a>
丘尼來。來已佛具問上事。汝實爾作是事不。
<a class="t" id="t0516a06"></a>
答言實爾。佛言。此是惡事。汝云何漏心。漏心
<a class="t" id="t0516a07"></a>
男子邊申手內住乃至共期。從今已後。不聽
<a class="t" id="t0516a08"></a>
漏心漏心男子邊申手內住乃至共期。佛告
<a class="t" id="t0516a09"></a>
大愛道瞿曇彌。依止毘舍離比丘尼皆悉令
<a class="t" id="t0516a10"></a>
集。以十利故與諸比丘尼制戒。乃至已聞者
<a class="t" id="t0516a11"></a>
當重聞。若比丘尼漏心。與漏心男子申手內
<a class="t" id="t0516a12"></a>
住共語。受捉手捉衣。來歡喜請坐。曲身就共
<a class="t" id="t0516a13"></a>
期去。是比丘尼波羅夷。不應共住。比丘尼
<a class="t" id="t0516a14"></a>
者如上說。比丘尼漏心漏心男子者。二俱欲
<a class="t" id="t0516a15"></a>
心。申手內住者。舒手所及處。語者共耳語
<a class="t" id="t0516a16"></a>
受捉手者。若捉手若捉腕若大指若小指。若
<a class="t" id="t0516a17"></a>
捉衣者。僧伽梨<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧安陀會僧祇支雨
<a class="t" id="t0516a18"></a>
衣。來歡喜者。善來欣悅常數數來。請坐者。我
<a class="t" id="t0516a19"></a>
已敷床褥可坐。曲身者。亞身往就。期去者。
<a class="t" id="t0516a20"></a>
若店肆前園澤中若常行來處。是比丘尼。波
<a class="t" id="t0516a21"></a>
羅夷不應共住。波羅夷者如上說。若比丘尼
<a class="t" id="t0516a22"></a>
漏心。漏心男子申手內共語。受捉手捉
<a class="t" id="t0516a23"></a>
衣。來歡喜請坐曲身共期去。是比丘尼波羅
<a class="t" id="t0516a24"></a>
夷不應共住。如是不能男及女人偷蘭遮。比
<a class="t" id="t0516a25"></a>
丘尼漏心男子不漏心亦波羅夷。不能男及
<a class="t" id="t0516a26"></a>
女人偷蘭遮。比丘尼無漏心男子漏心偷蘭
<a class="t" id="t0516a27"></a>
遮。不能男及女人越毘尼罪。俱無漏心越比
<a class="t" id="t0516a28"></a>
尼罪。不能男及女人越比尼心悔。若比丘尼
<a class="t" id="t0516a29"></a>
漏心漏心男子申手內住乃至共期去波羅
<a class="t" id="t0516b01"></a>
夷。若一一次第犯八事波羅夷。若間犯滿
<a class="t" id="t0516b02"></a>
者亦波羅夷。若犯一即悔偷蘭遮。悔已復犯。
<a class="t" id="t0516b03"></a>
乃至第七偷蘭遮滿八者。波羅夷。是故說。</p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>