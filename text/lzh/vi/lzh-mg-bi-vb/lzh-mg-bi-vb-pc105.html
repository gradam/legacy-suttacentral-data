<!DOCTYPE html>
<html data-prev="lzh-mg-bi-vb-pc104" data-next="lzh-mg-bi-vb-pc106">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc105">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 105</span>
<span class="mirror-right">波夜提百五</span> </h1>
</div>
<p>
<a class="sc" id="1"></a>
<a class="t-linehead" id="0536b26"></a>
佛住舍衛城。爾時比丘尼度弟子。弟子受具
<a class="t" id="0536b27"></a>
足已棄餘處去。時和上尼嫌言。世尊制戒應
<a class="t" id="0536b28"></a>
教誡弟子。弟子捨我去。我當教誡誰。諸比
<a class="t" id="0536b29"></a>
丘尼語大愛道。大愛道即以是事具白世尊。
<a class="t" id="0536c01"></a>
佛言。呼是比丘尼來。來已問言。汝實爾不。答
<a class="t" id="0536c02"></a>
言實爾。佛言。此是惡事。汝云何受具足已而
<a class="t" id="0536c03"></a>
餘處去。應二年事和上尼。佛告大愛道瞿曇
<a class="t" id="0536c04"></a>
彌。依止舍衛城比丘尼皆悉令集。乃至已聞
<a class="t" id="0536c05"></a>
者當重聞。若比丘尼受具足已。應二年供給
<a class="t" id="0536c06"></a>
隨逐和上尼。若不供給隨逐波夜提。受具足
<a class="t" id="0536c07"></a>
者共住弟子。二年者二雨時。供給者供給和
<a class="t" id="0536c08"></a>
上尼。應隨逐者不遠離。不供給隨逐者波夜
<a class="t" id="0536c09"></a>
提。若和上尼不善持戒不欲學。弟子作是念。
<a class="t" id="0536c10"></a>
我和上尼但非威儀處行。我若隨逐或傷我
<a class="t" id="0536c11"></a>
梵行。欲全梵行故捨去無罪。若比丘。不供給
<a class="t" id="0536c12"></a>
和上隨侍越毘尼罪。是故世尊說。</p>
<a class="t" id="0536c13"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>