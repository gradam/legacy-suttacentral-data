<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc97">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 97</span>
<span class="mirror-right">波夜提九十七</span> </h1>
</div>
<p>
<a class="sc" id="1"></a>
<a class="t-linehead" id="0534c12"></a>
佛住舍衛城。爾時世尊制戒。不聽減二十雨
<a class="t" id="0534c13"></a>
童女受具足。時諸比丘尼。滿二十雨童女與
<a class="t" id="0534c14"></a>
受具足。諸比丘尼嫌言。汝滿二十雨不滿二
<a class="t" id="0534c15"></a>
十雨。誰得知者。諸比丘尼語大愛道。大愛道
<a class="t" id="0534c16"></a>
即以是事往白世尊。乃至佛言。從今日已後。
<a class="t" id="0534c17"></a>
十八童女欲於如來法中受具足者。應從僧
<a class="t" id="0534c18"></a>
乞二年學戒。先作求聽羯磨已。然後得乞。
<a class="t" id="0534c19"></a>
羯磨人應作是說。阿梨耶僧聽。某甲十八歲
<a class="t" id="0534c20"></a>
童女。欲於如來法律中受具足。若僧時到。僧
<a class="t" id="0534c21"></a>
某甲欲從僧乞二年學戒。阿梨耶僧聽。某甲
<a class="t" id="0534c22"></a>
十八歲童女。欲從僧乞二年學戒。僧忍默然
<a class="t" id="0534c23"></a>
故。是事如是持。此女人應從僧乞。作是言。阿
<a class="t" id="0534c24"></a>
梨耶僧聽。我某甲十八歲童女。欲於如來法
<a class="t" id="0534c25"></a>
律中受具足。今從僧乞二年學戒。唯願僧哀
<a class="t" id="0534c26"></a>
愍故與我二年學戒。如是至三。羯磨人應作
<a class="t" id="0534c27"></a>
是說。阿梨耶僧聽。某甲十八歲童女。欲於如
<a class="t" id="0534c28"></a>
來法律中受具足。已從僧乞二年學戒。若僧
<a class="t" id="0534c29"></a>
時到。僧與某甲二年學戒羯磨。白如是。阿梨
<a class="t" id="0535a01"></a>
耶僧聽。某甲十八歲童女。欲於如來法律中
<a class="t" id="0535a02"></a>
受具足。已從僧乞二年學戒。僧今與某甲
<a class="t" id="0535a03"></a>
二年學戒。阿梨耶僧忍僧與某甲二年學
<a class="t" id="0535a04"></a>
戒。忍者僧默然。若不忍者便說。是第一羯
<a class="t" id="0535a05"></a>
磨。第二第三亦如是說。僧已與某甲二年
<a class="t" id="0535a06"></a>
學戒竟。僧忍默然故。是事如是持。佛告大愛
<a class="t" id="0535a07"></a>
道瞿曇彌。依止舍衛城比丘尼皆悉令集。乃
<a class="t" id="0535a08"></a>
至已聞者當重聞。若比丘尼。滿二十歲童女
<a class="t" id="0535a09"></a>
不與學戒。而與具足者波夜提。滿二十歲
<a class="t" id="0535a10"></a>
者滿二十雨。滿二十雨減二十年。亦名滿二
<a class="t" id="0535a11"></a>
十雨。乃至後安居時生。後安居受自恣。數
<a class="t" id="0535a12"></a>
滿二十。是名滿。不與學戒者不與羯磨與
<a class="t" id="0535a13"></a>
學戒。是名不與。十法不具足亦名不與學戒。
<a class="t" id="0535a14"></a>
雖羯磨眾不成就。白不成就。羯磨不成就。若
<a class="t" id="0535a15"></a>
一一不成就。而與受具足者波夜提。是故世
<a class="t" id="0535a16"></a>
尊說。</p>
<a class="t" id="0535a17"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>