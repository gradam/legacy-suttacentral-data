<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-ss10">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Saṅghādisesa 10</span>
<span class="mirror-right">僧伽婆尸沙十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0520b29"></a>
佛住舍衛城。爾時迦梨比丘尼於聚落中遊
<a class="t" id="t0520c01"></a>
行。去後有依止弟子。僧與作舉羯磨。師還
<a class="t" id="t0520c02"></a>
弟子白言。僧與我作舉羯磨。不共法食味
<a class="t" id="t0520c03"></a>
食。即呵言汝且默然。但使僧集即便集僧。
<a class="t" id="t0520c04"></a>
諸比丘尼各作是念。是比丘尼行還集僧。常
<a class="t" id="t0520c05"></a>
喜有施物。我等今日當得何物。皆喜速集。集
<a class="t" id="t0520c06"></a>
已即作是唱阿梨耶僧聽。某甲比丘尼僧作
<a class="t" id="t0520c07"></a>
舉羯磨。若僧時到。僧與某甲比丘尼捨舉羯
<a class="t" id="t0520c08"></a>
磨。如是白。阿梨耶僧聽某甲比丘尼僧與作
<a class="t" id="t0520c09"></a>
舉羯磨。僧今與某甲比丘尼捨舉羯磨。阿梨
<a class="t" id="t0520c10"></a>
耶僧忍與某甲比丘尼捨舉羯磨者默然。若
<a class="t" id="t0520c11"></a>
不忍者便說。是第一羯磨如是三羯磨。諸比
<a class="t" id="t0520c12"></a>
丘尼見此比丘尼眼目可畏。無敢遮者。諸比
<a class="t" id="t0520c13"></a>
丘尼展轉相謂。此是何語。皆言我亦不知此
<a class="t" id="t0520c14"></a>
語。諸比丘尼白大愛道。大愛道以是因緣
<a class="t" id="t0520c15"></a>
往白世尊。佛言。喚是比丘尼來。來已佛問。
<a class="t" id="t0520c16"></a>
汝實爾不。答言實爾。佛言。此是惡事。汝云
<a class="t" id="t0520c17"></a>
何知比丘尼僧如法比尼作舉羯磨未行隨順
<a class="t" id="t0520c18"></a>
未作如法先不語僧自捨羯磨。從今日後不
<a class="t" id="t0520c19"></a>
聽。佛告大愛道。依止舍衛城比丘尼皆悉
<a class="t" id="t0520c20"></a>
令集。乃至已聞者當重聞。若比丘尼知比丘
<a class="t" id="t0520c21"></a>
尼僧和合如法比尼作舉羯磨。未作如法先
<a class="t" id="t0520c22"></a>
不語僧自與捨。是法初罪僧伽婆尸沙。比丘
<a class="t" id="t0520c23"></a>
尼者如上說。知者。若自知若從他聞。和合者。
<a class="t" id="t0520c24"></a>
非別眾。如法比尼者。不見罪不作三見。不
<a class="t" id="t0520c25"></a>
捨舉羯磨者。不共住。未作如法者。未行隨順
<a class="t" id="t0520c26"></a>
心未調伏。僧未與捨先不語者。僧中未作求
<a class="t" id="t0520c27"></a>
聽羯磨而自僧中捨。是法初罪僧伽婆尸沙。
<a class="t" id="t0520c28"></a>
僧伽婆尸沙者如上說。若弟子僧和合作舉
<a class="t" id="t0520c29"></a>
羯磨者。若和上尼阿闍梨尼。應至長老比丘
<a class="t" id="t0521a01"></a>
尼所作是言。誰無愚癡恒無有過。慧心常存
<a class="t" id="t0521a02"></a>
不知故爾。更不復作。如是遍語諸人已令心
<a class="t" id="t0521a03"></a>
柔軟。然後於僧中作求聽羯磨。當作是說。阿
<a class="t" id="t0521a04"></a>
梨耶僧聽。某甲比丘尼有是事故僧作舉
<a class="t" id="t0521a05"></a>
羯磨彼行隨順心柔軟捨。若僧時到。僧某甲
<a class="t" id="t0521a06"></a>
欲從僧乞捨舉羯磨。諸阿梨耶聽。某甲欲從
<a class="t" id="t0521a07"></a>
僧乞捨舉羯磨。僧忍默然故。是事如是持。然
<a class="t" id="t0521a08"></a>
後應乞。若有人遮者。和上應軟語令止。若比
<a class="t" id="t0521a09"></a>
丘尼知僧和合如法比尼作舉羯磨。而自捨
<a class="t" id="t0521a10"></a>
者。得越比尼罪。</p>
<a class="t" id="t0521a11"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>