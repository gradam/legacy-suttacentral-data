<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc126">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 126</span>
<span class="mirror-right">波夜提百二十六</span> </h1>
</div>
<p>
<a class="sc" id="1"></a>
<a class="t-linehead" id="0541a03"></a>
佛住毘舍離。爾時有跋陀羅比丘尼。到親里
<a class="t" id="t0541a04"></a>
家觀看洗浴。諸婦人言。我與阿梨耶揩身體
<a class="t" id="t0541a05"></a>
使我得功德。此比丘尼端正。諸女人欲看其
<a class="t" id="t0541a06"></a>
身體故。便聽使揩。即用種種香油塗身。諸比
<a class="t" id="t0541a07"></a>
丘尼嫌言。出家人猶故多欲。諸比丘尼語大
<a class="t" id="t0541a08"></a>
愛道。乃至答言。實爾世尊。佛言。汝云何使俗
<a class="t" id="t0541a09"></a>
人家婦女揩摩身體。從今日已後不聽。乃
<a class="t" id="t0541a10"></a>
至已聞者當重聞。若比丘尼使俗人婦女塗
<a class="t" id="t0541a11"></a>
香油揩摩洗浴。除病時波夜提。比丘尼者如
<a class="t" id="t0541a12"></a>
上說。俗人婦女者四種家女。揩摩洗浴者以
<a class="t" id="t0541a13"></a>
種種香油揩摩洗浴。若老病者無罪。若不病
<a class="t" id="t0541a14"></a>
揩摩洗浴波夜提。波夜提者如上說。若身
<a class="t" id="t0541a15"></a>
體有瘡疥。得持藥揩摩洗浴。若熱病得摩耶
<a class="t" id="t0541a16"></a>
披屑塗。若風病得以小麥屑塗。若雜病者以
<a class="t" id="t0541a17"></a>
雜藥塗無罪。塗已不得在眾人中住。當在邊
<a class="t" id="t0541a18"></a>
房。病差洗已當入。若比丘不病。使俗人揩摩
<a class="t" id="t0541a19"></a>
越毘尼罪。是故世尊說。</p>
<a class="t" id="t0541a20"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>