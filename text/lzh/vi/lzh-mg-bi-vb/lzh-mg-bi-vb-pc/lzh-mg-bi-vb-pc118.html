<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc118">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 118</span>
<span class="mirror-right">波夜提百十八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0539b04"></a>
佛住舍衛城。爾時毘舍離比丘尼安居竟。欲
<a class="t" id="t0539b05"></a>
向舍衛城禮拜世尊。到比丘精舍中。和南。我
<a class="t" id="t0539b06"></a>
聞尊者欲詣舍衛城禮拜世尊審爾不。答言。
<a class="t" id="t0539b07"></a>
何故問。我欲隨去。比丘言。世尊制戒。不得與
<a class="t" id="t0539b08"></a>
比丘尼共道行又問。何時當發答言。某日。即
<a class="t" id="t0539b09"></a>
記識其日。預持衣<span class="gaiji">鉢<!--gaiji,缽,1[金*本],2&#x9262;,3-->
</span>於路側而待。比丘至其
<a class="t" id="t0539b10"></a>
日食已而去。見比丘尼並相謂言。此比丘尼
<a class="t" id="t0539b11"></a>
欲隨我等去。當急<span class="gaiji">脚<!--gaiji,腳,1[腳-谷+去],2&#x811A;,3-->
</span>行。諸年少比丘尼奔走
<a class="t" id="t0539b12"></a>
而逐。諸老病樂人不能得及。於後為賊所剝。
<a class="t" id="t0539b13"></a>
諸比丘尼語大愛道。大愛道以是因緣往白
<a class="t" id="t0539b14"></a>
世尊。乃至呼是比丘尼來。來已佛問。汝實
<a class="t" id="t0539b15"></a>
爾不。答言實爾。佛言。汝云何無商人伴。於空
<a class="t" id="t0539b16"></a>
<span class="gaiji">逈<!--gaiji,迥,1[這-言+向],2&#x9008;,3-->
</span>處向餘國行。從今已後不聽。佛告大愛道。
<a class="t" id="t0539b17"></a>
依止舍衛城比丘尼皆悉令集。乃至已聞者
<a class="t" id="t0539b18"></a>
當重聞。若比丘尼無商人伴向異國行波夜
<a class="t" id="t0539b19"></a>
提。比丘尼者如上說。無伴者無商人伴。餘國
<a class="t" id="t0539b20"></a>
者異王境界。去者波夜提。若比丘尼欲行時。
<a class="t" id="t0539b21"></a>
當先求商人伴。若前人言。阿梨耶但來。我當
<a class="t" id="t0539b22"></a>
料理使令得去。當相望其人。若語大善視
<a class="t" id="t0539b23"></a>
瞻不好者。不應隨去。更求善人將女婦者共
<a class="t" id="t0539b24"></a>
去。若去時卒不得善察。至<span class="gaiji">逈<!--gaiji,迥,1[這-言+向],2&#x9008;,3-->
</span>處方覺者不得
<a class="t" id="t0539b25"></a>
便捨去。當待近聚落已方便捨去。若問言欲
<a class="t" id="t0539b26"></a>
那去。當語言。我乞食耳。若比丘尼無商人伴
<a class="t" id="t0539b27"></a>
行者得越毘尼罪。至所在波夜提。若比丘於
<a class="t" id="t0539b28"></a>
空<span class="gaiji">逈<!--gaiji,迥,1[這-言+向],2&#x9008;,3-->
</span>無商人伴行者得越毘尼罪。是故世
<a class="t" id="t0539b29"></a>
尊說。</p>
<a class="t" id="t0539c01"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>