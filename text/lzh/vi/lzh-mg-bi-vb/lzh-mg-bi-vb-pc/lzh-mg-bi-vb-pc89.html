<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc89">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 89</span>
<span class="mirror-right">波夜提八十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0532b09"></a>
佛住舍衛城。爾時偷蘭難陀比丘尼到俗人
<a class="t" id="t0532b10"></a>
家舍。稱說樹提比丘尼。賢善持戒精進。乃
<a class="t" id="t0532b11"></a>
至威儀庠序左顧右視。著衣持<span class="gaiji">鉢<!--gaiji,缽,1[金*本],2&#x9262;,3-->
</span>審諦安詳
<a class="t" id="t0532b12"></a>
省於言語。天人供養。檀越見已生恭敬心。給
<a class="t" id="t0532b13"></a>
施衣<span class="gaiji">鉢<!--gaiji,缽,1[金*本],2&#x9262;,3-->
</span>飲食疾病湯藥。偷蘭難陀威儀不具
<a class="t" id="t0532b14"></a>
足。著穿破垢衣。大腹乳<span class="gaiji">脇<!--gaiji,脅,1[月*劦],2&#x8107;,3-->
</span>露現。舉止卒暴多
<a class="t" id="t0532b15"></a>
於言語。生不敬心不請與衣<span class="gaiji">鉢<!--gaiji,缽,1[金*本],2&#x9262;,3-->
</span>飲食疾病湯
<a class="t" id="t0532b16"></a>
藥。便作是言。我至檀越家稱歎樹提故得此
<a class="t" id="t0532b17"></a>
供養。而樹提但道說我不好事故我不得供
<a class="t" id="t0532b18"></a>
養。樹提言。阿梨耶。我不道說何故說。汝惡事。
<a class="t" id="t0532b19"></a>
諸比丘尼聞已語大愛道。大愛道即以是事
<a class="t" id="t0532b20"></a>
往白世尊。佛言。呼是比丘尼來。來已問言。汝
<a class="t" id="t0532b21"></a>
實爾不。答言實爾。佛言。此是惡事。汝云何不
<a class="t" id="t0532b22"></a>
審諦而便嫌責。此非法非律非如佛教。不可
<a class="t" id="t0532b23"></a>
以是長養善法。佛言。從今已後。不得不審
<a class="t" id="t0532b24"></a>
諦聞而嫌責他。佛告大愛道瞿曇彌。依止舍
<a class="t" id="t0532b25"></a>
衛城住比丘尼皆悉令集。乃至已聞者當重
<a class="t" id="t0532b26"></a>
聞。若比丘尼語比丘尼作是言。阿梨耶。共
<a class="t" id="t0532b27"></a>
往某甲家。彼於後不忍。某甲比丘尼無因
<a class="t" id="t0532b28"></a>
緣不審諦聞而呵責者。波夜提。比丘尼者如
<a class="t" id="t0532b29"></a>
偷蘭難陀比丘尼。家者剎利家。婆羅門家。毘
<a class="t" id="t0532c01"></a>
舍家。首陀家。後不忍者如樹提比丘尼。不
<a class="t" id="t0532c02"></a>
忍事者九惱非處起瞋第十。無因緣者。不審
<a class="t" id="t0532c03"></a>
諦聞後嫌責者波夜提。波夜提者如上說。若
<a class="t" id="t0532c04"></a>
比丘尼不審諦聞而嫌責者波夜提。若比
<a class="t" id="t0532c05"></a>
丘不審諦而呵責者越比尼罪。是故世尊說。</p>
<a class="t" id="t0532c06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>