<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc137">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 137</span>
<span class="mirror-right">波夜提百三十七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0542c15"></a>
佛住舍衛城。爾時迦梨比丘尼。到欲安居時
<a class="t" id="t0542c16"></a>
餘行去。受安居已還。房舍已分竟。方來索言。
<a class="t" id="t0542c17"></a>
是我房舍還我。住者言我已受不可得。於是
<a class="t" id="t0542c18"></a>
<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍。有善比丘尼呼言。阿梨耶。可就此房住。
<a class="t" id="t0542c19"></a>
入已持巨摩柴草積聚房中。先住者言。阿
<a class="t" id="t0542c20"></a>
梨耶。此不用物不須安。即言賢善。汝買得此
<a class="t" id="t0542c21"></a>
房耶。答言。我當次得此僧房。若是僧房者我
<a class="t" id="t0542c22"></a>
何以不安。於是以身口擾亂。諸比丘尼以是
<a class="t" id="t0542c23"></a>
因緣往白世尊。乃至答言。實爾。佛言。此是惡
<a class="t" id="t0542c24"></a>
事。汝云何知他先安居已後來擾亂。從今已
<a class="t" id="t0542c25"></a>
後不聽。乃至已聞者當重聞。若比丘尼。知比
<a class="t" id="t0542c26"></a>
丘尼先安居已後來。若自擾亂。若使人擾亂
<a class="t" id="t0542c27"></a>
波夜提。知先安居者。前安居後安居。擾亂者。
<a class="t" id="t0542c28"></a>
若自身口。若使他身口擾亂波夜提。若擾亂
<a class="t" id="t0542c29"></a>
比丘尼波夜提。式叉摩尼沙彌尼越比尼罪。
<a class="t" id="t0543a01"></a>
乃至俗人越比尼心悔。是故世尊說。</p>
<a class="t" id="t0543a02"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>