<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc81">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 81</span>
<span class="mirror-right">波夜提八十一</span> </h1>
</div>
<p>
<a class="sc" id="1"></a>
<a class="t-linehead" id="0530c01"></a>
佛住舍衛城爾時賴吒波羅姊無常。乞種種
<a class="t" id="t0530c02"></a>
飲食與姊子。為世人所嫌云何沙門尼受他
<a class="t" id="t0530c03"></a>
信施施與俗人。比丘尼聞已語大愛道。大愛
<a class="t" id="t0530c04"></a>
道即以是事具白世尊。佛言。呼比丘尼來。
<a class="t" id="t0530c05"></a>
來已問言。汝實爾不。答言實爾。佛言。從今已
<a class="t" id="t0530c06"></a>
後。不聽自手與俗人食。</p>
<a class="t" id="t0530c07"></a>
<p>
<a class="sc" id="2"></a>
<a class="t-linehead" id="0530c07"></a>
復次佛住舍衛城。爾時竭住外道到母邊。其
<a class="t" id="t0530c08"></a>
母見來。以種種飲食滿<span class="gaiji">鉢<!--gaiji,缽,1[金*本],2&#x9262;,3-->
</span>而與。其子得已
<a class="t" id="t0530c09"></a>
即持至酒店上自食。復與人食。有人問言。
<a class="t" id="t0530c10"></a>
汝何處得此好食。語言汝默。世人以沙門尼
<a class="t" id="t0530c11"></a>
為福田。沙門尼復以我為福田。為世人所嫌。
<a class="t" id="t0530c12"></a>
云何沙門尼用人信施與不增長福處。諸比
<a class="t" id="t0530c13"></a>
丘尼聞已語大愛道。大愛道即以是事往白
<a class="t" id="t0530c14"></a>
世尊。佛言。呼是比丘尼來。來已問言。汝實
<a class="t" id="t0530c15"></a>
爾不。答言實爾。佛言。此是惡事。汝云何自手
<a class="t" id="t0530c16"></a>
與外道食從今已後。不聽自手與外道食。佛
<a class="t" id="t0530c17"></a>
告大愛道瞿曇彌。依止舍衛城住比丘尼皆
<a class="t" id="t0530c18"></a>
悉令集。乃至已聞者當重聞。若比丘尼俗人
<a class="t" id="t0530c19"></a>
外道。自手與食波夜提。比丘尼者如上說。俗
<a class="t" id="t0530c20"></a>
人者在家人。外道者出家外道。自手者手與
<a class="t" id="t0530c21"></a>
手受器與器受。食者佉陀尼食蒲闍尼食波
<a class="t" id="t0530c22"></a>
夜提者如上說。若比丘尼有親里來欲與食
<a class="t" id="t0530c23"></a>
者。不聽自手與。當使淨女人與。若無淨女人
<a class="t" id="t0530c24"></a>
者。應語此中自手取食。若畏多取者。應語取
<a class="t" id="t0530c25"></a>
爾許來受取。餘者置。受得已放地令自取。若
<a class="t" id="t0530c26"></a>
外道來者不聽自手與。當使淨女人與。若無
<a class="t" id="t0530c27"></a>
淨女人者。應語此中自取食。若畏取多者。應
<a class="t" id="t0530c28"></a>
語取爾許來。餘者舉置。手中者放地與之。若
<a class="t" id="t0530c29"></a>
親里嫌恨言。汝作旃陀羅相遇耶。應語汝出
<a class="t" id="t0531a01"></a>
家處不好。世尊制戒不得與。得使外道作食。
<a class="t" id="t0531a02"></a>
語言。汝授與我。餘者自食。是故世尊說。</p>
<a class="t" id="t0531a03"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>