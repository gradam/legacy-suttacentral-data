<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc116">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 116</span>
<span class="mirror-right">波夜提百十六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0538c17"></a>
佛住舍衛城。爾時竭住母比丘尼。先不語卒
<a class="t" id="t0538c18"></a>
爾而入竭住父比丘房。而摩其背。即反顧視
<a class="t" id="t0538c19"></a>
之。見已言。咄咄遠我。比丘尼言。我先常與洗
<a class="t" id="t0538c20"></a>
浴。今摩觸何苦。語言。本是俗人今日出家不
<a class="t" id="t0538c21"></a>
得如先。諸比丘尼語大愛道。大愛道即以是
<a class="t" id="t0538c22"></a>
事往白世尊。佛言。呼是比丘尼來。來已問言。
<a class="t" id="t0538c23"></a>
汝實爾不。答言實爾。佛言。此是惡事。乃至汝
<a class="t" id="t0538c24"></a>
云何先不白入比丘精舍。從今已後不聽。乃
<a class="t" id="t0538c25"></a>
至已聞者當重聞。若比丘尼先不白入比丘
<a class="t" id="t0538c26"></a>
僧伽藍者波夜提。比丘尼者如上說。比丘僧
<a class="t" id="t0538c27"></a>
伽藍者下至一比丘住處。先不白者先不語
<a class="t" id="t0538c28"></a>
不呼。入者如竭住母比丘尼波夜提。波夜
<a class="t" id="t0538c29"></a>
提者如上說。若比丘尼欲入比丘住處者。當
<a class="t" id="t0539a01"></a>
到門屋應先白和南比丘尼。白入願聽。比
<a class="t" id="t0539a02"></a>
丘當籌量。若比丘尼賢善。自無事著衣服者
<a class="t" id="t0539a03"></a>
聽入。若有事或泥作或裸露當語言。姊妹小
<a class="t" id="t0539a04"></a>
住。應唱言。諸長老。比丘尼欲入各自著衣。若
<a class="t" id="t0539a05"></a>
比丘尼不善無威儀者。應語莫入有事。若先
<a class="t" id="t0539a06"></a>
不語最初入者波夜提。後來者無罪。不白
<a class="t" id="t0539a07"></a>
而入者舉一足越毘尼罪。兩足波夜提。若還
<a class="t" id="t0539a08"></a>
去者越毘尼罪。若比丘先不語而入比丘尼
<a class="t" id="t0539a09"></a>
住處者越毘尼罪。應住門屋下遣淨人女語。
<a class="t" id="t0539a10"></a>
是故世尊說。</p>
<a class="t" id="t0539a11"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>