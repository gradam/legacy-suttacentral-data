<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc120">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 120</span>
<span class="mirror-right">波夜提百二十</span> </h1>
</div>
<p>
<a class="sc" id="1"></a>
<a class="t-linehead" id="0539c13"></a>
佛住毘舍離。爾時須闍提比丘尼。是優陀夷
<a class="t" id="t0539c14"></a>
本二。語優陀夷言。尊者。我明日當守房可來
<a class="t" id="t0539c15"></a>
看。時比丘尼盡入聚落乞食。時優陀夷著衣
<a class="t" id="t0539c16"></a>
持<span class="gaiji">鉢<!--gaiji,缽,1[金*本],2&#x9262;,3-->
</span>入比丘尼精舍。二人共在房後。各出身
<a class="t" id="t0539c17"></a>
坐蹲踞相向欲心相視。時有老病比丘尼出
<a class="t" id="t0539c18"></a>
欲便利。見已羞慚<span class="gaiji">却<!--gaiji,卻,1[去*ㄗ],2&#x5374;,3-->
</span>行而去。以是因緣語大
<a class="t" id="t0539c19"></a>
愛道。乃至佛言。呼是比丘尼來。來已佛言。此
<a class="t" id="t0539c20"></a>
是惡事。乃至已聞者當重聞。若比丘尼共一
<a class="t" id="t0539c21"></a>
比丘空靜處坐波夜提。一者共一比丘更無
<a class="t" id="t0539c22"></a>
人。設有人眠醉狂癡心亂苦痛嬰兒非人畜
<a class="t" id="t0539c23"></a>
生。故名為一。空靜者避隈無人處。坐者共
<a class="t" id="t0539c24"></a>
坐波夜提。波夜提者如上說。若比丘尼共比
<a class="t" id="t0539c25"></a>
丘竟日坐一波夜提。若中間起還坐隨坐一
<a class="t" id="t0539c26"></a>
一波夜提。若比丘尼獨在房中坐。卒有比丘
<a class="t" id="t0539c27"></a>
來入坐者。比丘尼當速起。欲起時當先語。勿
<a class="t" id="t0539c28"></a>
使比丘怪。若言何故起。當語。世尊制戒我不
<a class="t" id="t0539c29"></a>
得共比丘獨坐。若減七歲男亦犯齊幾時名
<a class="t" id="t0540a01"></a>
坐。如取食乞出家人頃。若有淨人。作事行
<a class="t" id="t0540a02"></a>
來出入。不斷無罪。若房戶向道。有行人。不
<a class="t" id="t0540a03"></a>
斷者無罪。若行人斷者波夜提。若淨人眠時
<a class="t" id="t0540a04"></a>
當彈指令覺。若在閣上下人見。若在閣下上
<a class="t" id="t0540a05"></a>
人見。三人展轉。相見無罪。或見非聞。或聞非
<a class="t" id="t0540a06"></a>
見。或亦見亦聞。或非見非聞。見非聞者。遙見
<a class="t" id="t0540a07"></a>
比丘比丘尼坐不聞語聲。聞非見者。聞語聲
<a class="t" id="t0540a08"></a>
而不見。如是廣說見而不聞越毘尼罪。聞而
<a class="t" id="t0540a09"></a>
不見亦越毘尼罪。見聞無罪。非見非聞波夜
<a class="t" id="t0540a10"></a>
提。是罪亦聚落亦阿練若。亦晝亦是夜。亦時
<a class="t" id="t0540a11"></a>
亦非時。是覆處非露處。是一人非眾多。是近
<a class="t" id="t0540a12"></a>
處非遠處是故世尊說。</p>
<a class="t" id="t0540a13"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>