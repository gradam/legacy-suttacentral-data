<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc71">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 71</span>
<span class="mirror-right">波夜提七十一</span> </h1>
</div>
<p>
<a class="sc" id="1"></a>
<a class="t-linehead" id="0527c14"></a>
佛住毘舍離。爾時跋陀羅伽毘比丘尼。不語
<a class="t" id="0527c15"></a>
依止弟子。輒著僧伽梨入聚落。有比丘尼呼
<a class="t" id="0527c16"></a>
言。某甲乞食去來。答言。阿梨耶。待我取僧伽
<a class="t" id="0527c17"></a>
梨。即求衣不見正見師衣作是念。師必著我
<a class="t" id="0527c18"></a>
衣去。即生念。師可得著我衣。我不得著師
<a class="t" id="0527c19"></a>
衣語言汝去。我不得去。何故耶。答言。我
<a class="t" id="0527c20"></a>
無衣。即語著汝師衣來。答言。我所尊重不
<a class="t" id="0527c21"></a>
敢著。汝自去一日失食。諸比丘尼語大愛道。
<a class="t" id="0527c22"></a>
大愛道即以是事往白世尊。佛言。喚是比丘
<a class="t" id="0527c23"></a>
尼來。來已佛問言。汝實爾不。答言實爾世
<a class="t" id="0527c24"></a>
尊。佛言。此是惡事。汝云何不語著他衣。從今
<a class="t" id="0527c25"></a>
已後不聽。佛告大愛道。依止比舍離住比
<a class="t" id="0527c26"></a>
丘尼皆悉令集。乃至已聞者當重聞。若比丘
<a class="t" id="0527c27"></a>
尼不語主而著他衣。波夜提。比丘尼者如上
<a class="t" id="0527c28"></a>
說。不聽不語他而著弟子僧伽梨。若欲著時
<a class="t" id="0527c29"></a>
應語。我著汝衣。汝若行者可著我僧伽梨。如
<a class="t" id="0528a01"></a>
是一切衣。若欲浣衣染衣縫衣。有事緣著
<a class="t" id="0528a02"></a>
弟子衣者。當語言。汝住當與汝持食來。若
<a class="t" id="0528a03"></a>
比丘著他衣。不語者越比尼罪。是故世尊
<a class="t" id="0528a04"></a>
說。</p>
<a class="t" id="0528a05"></a>
<p class="endsection">
<span class="t-juanname">摩訶僧祇律卷第三十七</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>