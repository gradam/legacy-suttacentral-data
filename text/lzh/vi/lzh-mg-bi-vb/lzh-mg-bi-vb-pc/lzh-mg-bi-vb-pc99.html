<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc99">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 99</span>
<span class="mirror-right">波夜提九十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0535b09"></a>
◎佛住舍衛城。爾時世尊制戒。不聽不滿學
<a class="t" id="t0535b10"></a>
與受具足。爾時比丘尼十八雨童女學戒滿。
<a class="t" id="t0535b11"></a>
二十雨與受具足。諸比丘尼嫌言。汝學戒滿
<a class="t" id="t0535b12"></a>
不滿誰得知者。諸比丘尼以是因緣語大愛
<a class="t" id="t0535b13"></a>
道。乃至佛言。從今已後。學戒滿二十雨童
<a class="t" id="t0535b14"></a>
女。欲於如來法律中受具足作比丘尼者。先
<a class="t" id="t0535b15"></a>
作求聽羯磨。應然後從僧乞學戒滿受具
<a class="t" id="t0535b16"></a>
足羯磨。羯磨者應作是說。阿梨耶僧聽。某
<a class="t" id="t0535b17"></a>
甲二十歲童女學戒滿。欲於如來法律中受
<a class="t" id="t0535b18"></a>
具足。若僧時到。僧某甲欲從僧乞學滿受具
<a class="t" id="t0535b19"></a>
足。阿梨耶僧聽。某甲二十歲童女學戒滿。欲
<a class="t" id="t0535b20"></a>
從僧乞學滿受具足。僧忍默然故。是事如是
<a class="t" id="t0535b21"></a>
持。應從僧乞胡跪合掌作是言。阿梨耶僧聽。
<a class="t" id="t0535b22"></a>
我某甲二十歲童女學戒滿。欲於如來法律
<a class="t" id="t0535b23"></a>
中受具足。今從僧乞學滿受具足。唯願僧哀
<a class="t" id="t0535b24"></a>
愍故與我學戒滿受具足。如是三乞。羯磨者
<a class="t" id="t0535b25"></a>
應作是說。阿梨耶僧聽。某甲滿二十雨童女
<a class="t" id="t0535b26"></a>
學戒滿。欲於如來法律中受具足作比丘尼
<a class="t" id="t0535b27"></a>
已從僧乞學滿受具足。若僧時到僧與某甲
<a class="t" id="t0535b28"></a>
學滿受具足羯磨。白如是。阿梨耶僧聽。某
<a class="t" id="t0535b29"></a>
甲滿二十雨童女學戒滿。欲於如來法律中
<a class="t" id="t0535c01"></a>
受具足作比丘尼。已從僧乞學滿受具足。僧
<a class="t" id="t0535c02"></a>
今與某甲學滿受具足。阿梨耶僧忍與某甲
<a class="t" id="t0535c03"></a>
學滿受具足者默然。若不忍者便說。是第
<a class="t" id="t0535c04"></a>
一羯磨。第二第三亦如是說。僧已與某甲學
<a class="t" id="t0535c05"></a>
滿羯磨竟。僧忍默然故。是事如是持。佛告大
<a class="t" id="t0535c06"></a>
愛道瞿曇彌。依止舍衛城比丘尼皆悉令集。
<a class="t" id="t0535c07"></a>
乃至已聞者當重聞。若比丘尼學戒滿。不羯
<a class="t" id="t0535c08"></a>
磨與受具足者波夜提。學戒滿者二雨中隨
<a class="t" id="t0535c09"></a>
順行十八事。不羯磨者不作羯磨。與受具足
<a class="t" id="t0535c10"></a>
者波夜提。波夜提者如上說。是故世尊說。◎</p>
<a class="t" id="t0535c11"></a>
<p class="endsection">
<span class="t-juanname">摩訶僧祇律卷第三十八</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>