<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc133">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 133</span>
<span class="mirror-right">波夜提百三十三</span> </h1>
</div>
<p>
<a class="sc" id="1"></a>
<a class="t-linehead" id="0541c28"></a>
佛住王舍城。爾時樹提比丘尼隱處生癰。諸
<a class="t" id="0541c29"></a>
比丘尼入聚落乞食。後有治癰師來。比丘尼
<a class="t" id="0542a01"></a>
言。長壽。與我破癰。答言可爾。即與破癰瘡。
<a class="t" id="0542a02"></a>
著塗藥已而去。諸比丘尼乞食還。見地膿血
<a class="t" id="0542a03"></a>
問言。此是何等膿血。答言。我破癰瘡。諸比
<a class="t" id="0542a04"></a>
丘尼嫌言。汝云何隱處有癰。不白善比丘尼
<a class="t" id="0542a05"></a>
而破。諸比丘尼語大愛道。乃至答言。實爾世
<a class="t" id="0542a06"></a>
尊。佛言。汝云何膝以上肩以下有癰瘡。先不
<a class="t" id="0542a07"></a>
白聽而破癰。從今已後不聽。乃至已聞者當
<a class="t" id="0542a08"></a>
重聞若比丘尼。膝以上肩以下隱處有癰瘡。
<a class="t" id="0542a09"></a>
先不白聽男子破洗者波夜提。比丘尼者如
<a class="t" id="0542a10"></a>
上說。膝已上者髀已上。肩已下者乳房
<a class="t" id="0542a11"></a>
已下。先不白者不白善比丘尼。聽者不僧中
<a class="t" id="0542a12"></a>
作求聽羯磨。隱處有癰欲破癰者。應先僧中
<a class="t" id="0542a13"></a>
作求聽羯磨。羯磨者應作是說。阿梨耶僧聽。
<a class="t" id="0542a14"></a>
某甲比丘尼隱處有癰。若僧時到僧某甲比
<a class="t" id="0542a15"></a>
丘尼。欲從僧乞破癰羯磨。阿梨耶僧聽。某甲
<a class="t" id="0542a16"></a>
比丘尼。欲從僧乞破癰羯磨。僧忍默然故。是
<a class="t" id="0542a17"></a>
事如是持。若隱處有癰者。當令可信人若依
<a class="t" id="0542a18"></a>
止弟子若同和上阿闍梨以錐若指甲破之
<a class="t" id="0542a19"></a>
以藥塗。若使男子破癰波夜提。波夜提者如
<a class="t" id="0542a20"></a>
上說。若肩已上膝已下有癰瘡。若欲刺頭
<a class="t" id="0542a21"></a>
出血。若欲刺臂。當使婦女人急按男子破無
<a class="t" id="0542a22"></a>
罪。是故世尊說。</p>
<a class="t" id="0542a23"></a>
<p class="endsection">
<span class="t-juanname">摩訶僧祇律卷第三十九</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>