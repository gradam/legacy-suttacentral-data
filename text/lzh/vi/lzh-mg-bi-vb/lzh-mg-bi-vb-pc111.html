<!DOCTYPE html>
<html data-prev="lzh-mg-bi-vb-pc110" data-next="lzh-mg-bi-vb-pc112">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc111">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 111</span>
<span class="mirror-right">波夜提百十一</span> </h1>
</div>
<p>
<a class="sc" id="1"></a>
<a class="t-linehead" id="0537c18"></a>
佛住毘舍離。爾時跋陀羅伽毘梨比丘尼載
<a class="t" id="0537c19"></a>
好上乘到親里家。為世人所嫌。云何沙門尼
<a class="t" id="0537c20"></a>
出家。故如俗人載好上乘多欲如是。諸比丘
<a class="t" id="0537c21"></a>
尼聞已語大愛道。大愛道即以是事具白世
<a class="t" id="0537c22"></a>
尊。佛言呼是比丘尼來。來已問言汝實爾不。
<a class="t" id="0537c23"></a>
答言實爾。佛言。此是惡事從今已後不聽。復
<a class="t" id="0537c24"></a>
次爾時釋種女。比丘尼道路行羸。老病不及
<a class="t" id="0537c25"></a>
伴後被賊。乃至佛告大愛道。依止舍衛城比
<a class="t" id="0537c26"></a>
丘尼皆悉令集。乃至已聞者當重聞。若比丘
<a class="t" id="0537c27"></a>
尼不病載乘者波夜提。比丘尼者如上說。病
<a class="t" id="0537c28"></a>
者若老羸病若樂人不能行。世尊說無罪。乘
<a class="t" id="0537c29"></a>
者八種。乃至船乘是名八種。載者波夜提。不
<a class="t" id="0538a01"></a>
聽不病比丘尼載乘。病者不得載特牛乘。得
<a class="t" id="0538a02"></a>
載牸牛車及雌馬駱駝。若病不覺雌雄無罪。
<a class="t" id="0538a03"></a>
若乘船直度無罪。若上水若下水作因緣受
<a class="t" id="0538a04"></a>
持得去。若比丘不病載乘者。越毘尼罪。是
<a class="t" id="0538a05"></a>
故世尊說。</p>
<a class="t" id="0538a06"></a>
<blockquote class="gatha">
<p>
<a class="sc" id="2"></a>
不滿不羯磨　　和上不教誡
<a class="t" id="0538a07"></a>
<br>
弟子不隨逐　　年年畜弟子
<a class="t" id="0538a08"></a>
<br>
停宿受具足　　有事不遣送
<a class="t" id="0538a09"></a>
<br>
嫌責許具足　　載乘最在後
<a class="t" id="0538a10"></a>
<br>
十一跋渠竟</p>
</blockquote>
<a class="t" id="0538a11"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>