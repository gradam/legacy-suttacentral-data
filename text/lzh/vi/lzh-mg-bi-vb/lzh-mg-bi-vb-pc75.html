<!DOCTYPE html>
<html data-prev="lzh-mg-bi-vb-pc74" data-next="lzh-mg-bi-vb-pc76">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc75">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 75</span>
<span class="mirror-right">波夜提七十五</span> </h1>
</div>
<p>
<a class="sc" id="1"></a>
<a class="t-linehead" id="0528c04"></a>
佛住比舍離。爾時跋陀羅比丘尼於蘇河浴。
<a class="t" id="0528c05"></a>
爾時有五離車童子。於河上看。見已生欲
<a class="t" id="0528c06"></a>
心。比丘尼言。長壽汝去。答言我不去。欲看阿
<a class="t" id="0528c07"></a>
梨耶形體。比丘尼言。汝用看是臭爛身九孔
<a class="t" id="0528c08"></a>
門為。復言不爾。我甚欲見。良久不去。比丘尼
<a class="t" id="0528c09"></a>
作是念。此凡夫愚淺。即以手掩前後而出。其
<a class="t" id="0528c10"></a>
人見已迷悶倒地。血從口出。諸比丘尼語大
<a class="t" id="0528c11"></a>
愛道。大愛道即以是事往白世尊。乃至諸比
<a class="t" id="0528c12"></a>
丘尼問佛。云何是五離車童子。有欲心迷悶
<a class="t" id="0528c13"></a>
倒地乃爾。佛言。非但今日有此欲心。過去
<a class="t" id="0528c14"></a>
世時已曾如是。諸比丘尼白佛言。願欲聞
<a class="t" id="0528c15"></a>
之。佛言。過去久遠。爾時有一天女端正殊特。
<a class="t" id="0528c16"></a>
時有五天子。一名釋迦羅。二名摩多梨。三名
<a class="t" id="0528c17"></a>
僧闍耶帝。四名鞞闍耶帝。五名摩吒。見已
<a class="t" id="0528c18"></a>
各生欲心便作是念。此非可共物。欲心重者
<a class="t" id="0528c19"></a>
當以與之。各言可爾。於是釋迦羅即說頌曰。</p>
<a class="t" id="0528c20"></a>
<blockquote class="gatha">
<p>
我憶婬欲時　　坐臥不自安
<a class="t" id="0528c21"></a>
<br>
乃至睡眠時　　欲退始得安</p>
</blockquote>
<a class="t" id="0528c22"></a>
<p>
<a class="t-linehead" id="0528c22"></a>
摩多梨復說頌曰。</p>
<a class="t" id="0528c23"></a>
<blockquote class="gatha">
<p>
釋迦汝眠時　　猶故有暫泰
<a class="t" id="0528c24"></a>
<br>
我憶婬慾時　　如陣戰鼓音</p>
</blockquote>
<a class="t" id="0528c25"></a>
<p>
<a class="t-linehead" id="0528c25"></a>
僧闍耶帝復說頌曰。</p>
<a class="t" id="0528c26"></a>
<blockquote class="gatha">
<p>
摩多鼓音喻　　猶故尚有間
<a class="t" id="0528c27"></a>
<br>
我心染欲時　　如駃流漂木</p>
</blockquote>
<a class="t" id="0528c28"></a>
<p>
<a class="t-linehead" id="0528c28"></a>
鞞闍耶帝復說頌曰。</p>
<a class="t" id="0528c29"></a>
<blockquote class="gatha">
<p>
汝喻漂浮木　　或時有稽留
<a class="t" id="0529a01"></a>
<br>
我憶欲念時　　如虻虫不瞬</p>
</blockquote>
<a class="t" id="0529a02"></a>
<p>
<a class="t-linehead" id="0529a02"></a>
於是摩吒復說頌曰。</p>
<a class="t" id="0529a03"></a>
<blockquote class="gatha">
<p>
汝等諸所說　　全是安樂想
<a class="t" id="0529a04"></a>
<br>
我耽婬欲時　　不覺死與生</p>
</blockquote>
<a class="t" id="0529a05"></a>
<p>
<a class="sc" id="2"></a>
<a class="t-linehead" id="0529a05"></a>
於是諸天子言。汝最重者即并與之。佛告諸
<a class="t" id="0529a06"></a>
比丘尼。爾時五天子者今五離車是。諸比丘
<a class="t" id="0529a07"></a>
尼白佛言。是比丘尼有何行業端正如是。在
<a class="t" id="0529a08"></a>
大姓家生。以信出家得證無漏。佛告諸比丘
<a class="t" id="0529a09"></a>
尼。過去世時有城名波羅奈。有長者家初取
<a class="t" id="0529a10"></a>
新婦。常有一梳頭人給與飲食。時有辟支
<a class="t" id="0529a11"></a>
佛名宣絺。詣門乞食。其婦見之不大端嚴無
<a class="t" id="0529a12"></a>
恭敬心。既不與食復不語去。梳頭人見已
<a class="t" id="0529a13"></a>
語言。新婦可施與食。答言。醜陋不好。我不
<a class="t" id="0529a14"></a>
能與。即語可賜我食分。我欲與之。答言隨
<a class="t" id="0529a15"></a>
意。亦可棄著水中。其人得食即施辟支佛。於
<a class="t" id="0529a16"></a>
是受食乘空而逝。見其飛騰心大歡喜即發
<a class="t" id="0529a17"></a>
誓言。願我後身生大姓家身體端正。見佛聞
<a class="t" id="0529a18"></a>
法得盡有漏。於是命終即生天上。於百千天
<a class="t" id="0529a19"></a>
女。五事最勝。壽命色力名稱辯才。天上
<a class="t" id="0529a20"></a>
命終生波羅奈城婆羅門家。值迦葉佛出世
<a class="t" id="0529a21"></a>
時。父母出行遊觀。時女在家。迦葉佛入城乞
<a class="t" id="0529a22"></a>
食次到其家。宿殖德故見大歡喜。淨洗銅盤
<a class="t" id="0529a23"></a>
盛種種好食及憍舍耶衣奉上世尊。即說頌
<a class="t" id="0529a24"></a>
曰。</p>
<a class="t" id="0529a25"></a>
<blockquote class="gatha">
<p>
今奉食與衣　　眾施中最勝
<a class="t" id="0529a26"></a>
<br>
今供牟尼尊　　結習盡得證
<a class="t" id="0529a27"></a>
<br>
如是漏盡證　　願我亦復然</p>
</blockquote>
<a class="t" id="0529a28"></a>
<p>
<a class="sc" id="3"></a>
<a class="t-linehead" id="0529a28"></a>
此女後嫁適婆羅門家。姑妐嚴惡難事。乃至
<a class="t" id="0529a29"></a>
我用此活為。不如自殺。即持瓔珞及塗身香。
<a class="t" id="0529b01"></a>
并自絞繩。欲行自殺。過見迦葉佛塔。即持
<a class="t" id="0529b02"></a>
嚴身之具供養佛塔。然後自絞。命終之後即
<a class="t" id="0529b03"></a>
生婆羅門家。乃至自說頌曰。</p>
<a class="t" id="0529b04"></a>
<blockquote class="gatha">
<p>
瓔珞衣香花　　信供迦葉塔
<a class="t" id="0529b05"></a>
<br>
緣此福報故　　今禮世尊足</p>
</blockquote>
<a class="t" id="0529b06"></a>
<p>
<a class="sc" id="4"></a>
<a class="t-linehead" id="0529b06"></a>
佛言。從今日後。應作浴衣。乃至已聞者當
<a class="t" id="0529b07"></a>
重聞。若比丘尼作雨浴衣。應量作。長四修伽
<a class="t" id="0529b08"></a>
陀<span class="gaiji">搩<!--gaiji,,1[打-丁+桀],2&#x6429;,3-->
</span>手。廣二<span class="gaiji">搩<!--gaiji,,1[打-丁+桀],2&#x6429;,3-->
</span>手。若過作截已波夜提。如上
<a class="t" id="0529b09"></a>
僧祇支中廣說。</p>
<a class="t" id="0529b10"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>