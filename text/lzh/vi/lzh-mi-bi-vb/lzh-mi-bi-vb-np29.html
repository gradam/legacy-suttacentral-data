<!DOCTYPE html>
<html data-prev="lzh-mi-bi-vb-np28" data-next="lzh-mi-bi-vb-np30">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bi-vb-np29">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Nissaggiya Pācittiya 29</span>
<span class="mirror-right">捨墮法二十九</span> </h1>
</div>
<p>
<a class="sc" id="1"></a>
<a class="t-linehead" id="0085a17"></a>
爾時諸比丘尼多聚積器物。前後屋中處處
<a class="t" id="0085a18"></a>
皆有。遇火燒屋輦出諸物無有極已。諸白衣
<a class="t" id="0085a19"></a>
救火見問言。此是誰物。答是諸比丘尼物。便
<a class="t" id="0085a20"></a>
譏訶言。此輩大不吉利。於無為法中出家。著
<a class="t" id="0085a21"></a>
壞色割截衣。而聚積器物如王大臣。常說少
<a class="t" id="0085a22"></a>
欲知足。而今藏積無厭。無沙門行破沙門法。
<a class="t" id="0085a23"></a>
諸長老比丘尼聞種種訶責。乃至今為諸比丘
<a class="t" id="0085a24"></a>
尼結戒。亦如上說。從今是戒應如是說。若比
<a class="t" id="0085a25"></a>
丘尼藏積器物尼薩耆波逸提。器物者。資生
<a class="t" id="0085a26"></a>
器物。唯聽畜盛酥油蜜香藥醬酢各一瓶。又
<a class="t" id="0085a27"></a>
聽畜釜鎗杓各一及一小瓮盛米食。過是畜
<a class="t" id="0085a28"></a>
尼薩耆波逸提。式叉摩那沙彌尼突吉羅。</p>
<a class="t" id="0085a29"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>