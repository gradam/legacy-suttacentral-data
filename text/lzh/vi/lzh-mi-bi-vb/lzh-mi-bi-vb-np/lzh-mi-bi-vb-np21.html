<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bi-vb-np21">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Nissaggiya Pācittiya 21</span>
<span class="mirror-right">捨墮法二十一</span> </h1>
</div>
<p>
<a class="sc" id="1"></a>
<a class="t-linehead" id="0084a10"></a>
爾時有一下坐比丘尼少於知識。得未成衣
<a class="t" id="0084a11"></a>
不知作之。持至諸比丘尼所語言。我最下坐
<a class="t" id="0084a12"></a>
少於知識。願為我作。諸比丘尼言。我事務多。
<a class="t" id="0084a13"></a>
不得為汝作。汝可至偷羅難陀所問之。彼多
<a class="t" id="0084a14"></a>
成衣。或與汝貿易。彼比丘尼即持往問偷羅
<a class="t" id="0084a15"></a>
難陀。便以成衣易之。彼比丘尼得已還到所
<a class="t" id="0084a16"></a>
住處。諸比丘尼問言。汝得衣不。答言得。又
<a class="t" id="0084a17"></a>
問從誰得。答言。偷羅難陀。諸比丘尼言。取來
<a class="t" id="0084a18"></a>
共看。便出衣示。諸比丘尼言。此衣勝汝衣數
<a class="t" id="0084a19"></a>
倍。由來無人能得彼利。汝今忽得甚為希有。
<a class="t" id="0084a20"></a>
時偷羅難陀隔壁聞。便語彼比丘尼。還我衣
<a class="t" id="0084a21"></a>
來不與汝貿。諸長老比丘尼聞。種種訶責。乃
<a class="t" id="0084a22"></a>
至今為諸比丘尼結戒。亦如上說。從今是戒
<a class="t" id="0084a23"></a>
應如是說。若比丘尼。與比丘尼貿衣。後悔還
<a class="t" id="0084a24"></a>
索得者尼薩耆波逸提。式叉摩那沙彌尼突
<a class="t" id="0084a25"></a>
吉羅。若兩悔若得衣。不如本要還取不犯。</p>
<a class="t" id="0084a26"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>