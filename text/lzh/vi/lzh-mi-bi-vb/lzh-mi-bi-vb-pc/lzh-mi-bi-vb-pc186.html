<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bi-vb-pc186">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 186</span>
<span class="mirror-right">波逸提百八十六</span> </h1>
</div>
<p>
<a class="sc" id="1"></a>
<a class="t-linehead" id="0098b08"></a>
爾時差摩比丘尼聰明機辯。難問諸比丘。諸
<a class="t" id="0098b09"></a>
比丘不能答便大羞恥。後見諸比丘尼輒下
<a class="t" id="0098b10"></a>
路避之。遂無復教誡比丘尼者。愚闇無知不
<a class="t" id="0098b11"></a>
能學戒。諸長老比丘尼聞種種呵責。乃至今
<a class="t" id="0098b12"></a>
為諸比丘尼結戒。亦如上說。從今是戒應如
<a class="t" id="0098b13"></a>
是說。若比丘尼問難比丘波逸提。有諸比丘
<a class="t" id="0098b14"></a>
尼有疑不敢問難。以此復愚闇無知不能學
<a class="t" id="0098b15"></a>
戒。以是白佛。佛以是事集二部僧。告諸比丘。
<a class="t" id="0098b16"></a>
今聽諸比丘尼先白比丘聽問者問。從今是
<a class="t" id="0098b17"></a>
戒應如是說。若比丘尼不白比丘輒問義者
<a class="t" id="0098b18"></a>
波逸提。式叉摩那沙彌尼突吉羅。</p>
<a class="t" id="0098b19"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>