<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bi-vb-pc131131">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 131</span>
<span class="mirror-right">波逸提百三十一</span> </h1>
</div>
<p>
<a class="sc" id="1"></a>
<a class="t-linehead" id="0093b15"></a>
爾時諸比丘尼。向諸白衣說諸比丘過失言。
<a class="t" id="0093b16"></a>
彼比丘破戒破威儀破見。諸比丘聞便瞋不
<a class="t" id="0093b17"></a>
復教誡。諸長老比丘尼聞種種訶責。以事白
<a class="t" id="0093b18"></a>
佛。佛以是事集二部僧。問諸比丘尼。汝等
<a class="t" id="0093b19"></a>
實爾不。答言實爾世尊。佛種種訶責言。我先
<a class="t" id="0093b20"></a>
不為汝說八敬法耶。種種訶責已告諸比丘。
<a class="t" id="0093b21"></a>
今為諸比丘尼結戒。從今是戒應如是說。若
<a class="t" id="0093b22"></a>
比丘尼向白衣說比丘過波逸提。式叉摩那
<a class="t" id="0093b23"></a>
沙彌尼突吉羅。若白衣先聞而問。應反問言。
<a class="t" id="0093b24"></a>
汝云何聞。若言我如是如是聞。諸比丘尼聞
<a class="t" id="0093b25"></a>
亦如是。然後以實答不犯。</p>
<a class="t" id="0093b26"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>