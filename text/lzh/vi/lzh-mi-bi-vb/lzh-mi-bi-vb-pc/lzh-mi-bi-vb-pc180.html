<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bi-vb-pc180">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 180</span>
<span class="mirror-right">波逸提百八十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0097c29"></a>
爾時諸比丘尼作是念。佛不聽我等剃隱處
<a class="t" id="t0098a01"></a>
毛。今當火燒即便燒之。時有婆羅門失羊覓
<a class="t" id="t0098a02"></a>
之。到比丘尼巷聞燒毛氣。謂比丘尼偷殺其
<a class="t" id="t0098a03"></a>
羊。便至王所以事白王。王即呼比丘尼問言。
<a class="t" id="t0098a04"></a>
阿姨殺婆羅門羊不。答言不殺。問若不殺那
<a class="t" id="t0098a05"></a>
得有燒羊毛氣。便以實答。王聞大笑即放令
<a class="t" id="t0098a06"></a>
去。諸臣聞之譏呵言。云何比丘尼不念行道
<a class="t" id="t0098a07"></a>
乃燒隱處毛。諸長老比丘尼聞種種呵責。乃
<a class="t" id="t0098a08"></a>
至今為諸比丘尼結戒。亦如上說。從今是戒
<a class="t" id="t0098a09"></a>
應如是說。若比丘尼燒隱處毛波逸提。餘如
<a class="t" id="t0098a10"></a>
剃隱處毛中說。</p>
<a class="t" id="t0098a11"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>