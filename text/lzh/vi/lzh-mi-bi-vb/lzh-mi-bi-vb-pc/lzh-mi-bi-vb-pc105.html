<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bi-vb-pc105">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 105</span>
<span class="mirror-right">波逸提百十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0091a22"></a>
爾時諸比丘尼雖滿十二歲已嫁女。而女聾
<a class="t" id="t0091a23"></a>
啞種種諸病與受具足戒。愚癡無知不能學
<a class="t" id="t0091a24"></a>
戒。諸長老比丘尼見種種訶責。乃至今聽諸
<a class="t" id="t0091a25"></a>
比丘尼白四羯磨與滿十二歲已嫁女受具足
<a class="t" id="t0091a26"></a>
戒。彼欲受具足戒人。應到比丘尼僧中白
<a class="t" id="t0091a27"></a>
言。阿姨僧聽。我某甲已嫁滿十二歲。求某甲
<a class="t" id="t0091a28"></a>
和尚受具足戒。今從僧乞受具足戒。善哉僧。
<a class="t" id="t0091a29"></a>
與我受具足戒。憐愍故。如是三乞已。諸比丘
<a class="t" id="t0091b01"></a>
尼應籌量可與受不可與受。應一比丘尼羯
<a class="t" id="t0091b02"></a>
磨依如上說。告諸比丘。今為諸比丘尼結戒。
<a class="t" id="t0091b03"></a>
從今是戒應如是說。若比丘尼滿十二歲已
<a class="t" id="t0091b04"></a>
嫁女。僧不作羯磨與受具足戒波逸提。餘如
<a class="t" id="t0091b05"></a>
畜眷屬中說。</p>
<a class="t" id="t0091b06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>