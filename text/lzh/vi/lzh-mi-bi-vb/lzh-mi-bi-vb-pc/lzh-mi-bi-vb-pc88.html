<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bi-vb-pc88">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 88</span>
<span class="mirror-right">波逸提八十八</span> </h1>
</div>
<p>
<a class="sc" id="1"></a>
<a class="t-linehead" id="0088c06"></a>
爾時差摩比丘尼欲來舍衛城。旃茶修摩那
<a class="t" id="t0088c07"></a>
比丘尼聞其欲來。便到其主人家語言差摩
<a class="t" id="t0088c08"></a>
比丘尼當來。可為少多設供。答言。我亦聞其
<a class="t" id="t0088c09"></a>
當來乃欲自竭辦美飲食及以衣施。彼比丘
<a class="t" id="t0088c10"></a>
尼便言。何不以衣施僧。僧中有正趣正行人。
<a class="t" id="t0088c11"></a>
無所不攝。何用施一比丘尼為。主人聞已即
<a class="t" id="t0088c12"></a>
轉施僧。差摩比丘尼到。為設多美飲食。手自
<a class="t" id="t0088c13"></a>
斟酌。食竟竊語。今正是施衣時。而旃荼修摩
<a class="t" id="t0088c14"></a>
那比丘尼斷我此事。諸比丘尼問。汝等何所
<a class="t" id="t0088c15"></a>
說。具以事答。長老比丘尼種種訶責。云何
<a class="t" id="t0088c16"></a>
斷施人物與僧。種種訶責。乃至今為諸比丘
<a class="t" id="t0088c17"></a>
尼結戒。亦如上說。從今是戒應如是說。若比
<a class="t" id="t0088c18"></a>
丘尼斷施人物與僧波逸提。施人者。於僧中
<a class="t" id="t0088c19"></a>
別有所與。名為施人。式叉摩那沙彌尼突吉
<a class="t" id="t0088c20"></a>
羅。</p>
<a class="t" id="t0088c21"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>