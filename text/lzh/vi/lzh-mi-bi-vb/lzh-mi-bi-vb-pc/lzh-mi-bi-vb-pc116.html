<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bi-vb-pc116">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 116</span>
<span class="mirror-right">波逸提百一十六</span> </h1>
</div>
<p>
<a class="sc" id="1"></a>
<a class="t-linehead" id="0092a24"></a>
爾時諸比丘尼與懷妊女受具足戒入村乞
<a class="t" id="0092a25"></a>
食。諸白衣見戲弄言。此比丘尼擔重擔應速
<a class="t" id="0092a26"></a>
與食。或有言且觀其腹。或有言此等不修梵
<a class="t" id="0092a27"></a>
行。或有言此修梵行是未出家時事。便訶責
<a class="t" id="0092a28"></a>
諸比丘尼言。何不待產竟然後出家。以此毀
<a class="t" id="0092a29"></a>
辱梵行。諸比丘尼不知可度不可度。無沙門
<a class="t" id="0092b01"></a>
行破沙門法。諸長老比丘尼聞種種訶責。乃
<a class="t" id="0092b02"></a>
至今為諸比丘尼結戒。亦如上說。從今是戒
<a class="t" id="0092b03"></a>
應如是說。若比丘尼與懷妊女受具足戒波
<a class="t" id="0092b04"></a>
逸提。發心乃至白四羯磨竟。皆如上說。若欲
<a class="t" id="0092b05"></a>
與受具足戒應先看乳。若無兒相不犯。若受
<a class="t" id="0092b06"></a>
戒竟方知懷妊亦不犯。</p>
<a class="t" id="0092b07"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>