<!DOCTYPE html>
<html data-prev="lzh-mi-bi-vb-pc73" data-next="lzh-mi-bi-vb-pc75">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bi-vb-pc74">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 74</span>
<span class="mirror-right">波逸提七十四</span> </h1>
</div>
<p>
<a class="sc" id="1"></a>
<a class="t-linehead" id="0087b02"></a>
爾時諸比丘尼剃二處毛。腋下隱處。生愛欲
<a class="t" id="0087b03"></a>
心。遂有反俗作外道者。時偷羅難陀亦自剃
<a class="t" id="0087b04"></a>
隱處毛。其主人家嫁女。女欲見之。便遣信呼。
<a class="t" id="0087b05"></a>
比丘尼即往。時家為女作浴。女言。先使比丘
<a class="t" id="0087b06"></a>
尼浴。即呼令浴。答言。我不須浴。諸女人便
<a class="t" id="0087b07"></a>
強脫衣令浴。因見其剃隱處毛。即問阿姨何
<a class="t" id="0087b08"></a>
故剃此。便反問言。汝等何以剃之。諸女言。我
<a class="t" id="0087b09"></a>
為男子故。比丘尼言。我亦如是。諸女便譏訶
<a class="t" id="0087b10"></a>
言。此等常毀訾欲。而今作如是事不修梵行。
<a class="t" id="0087b11"></a>
何不還俗自恣五欲。無沙門行破沙門法。諸
<a class="t" id="0087b12"></a>
長老比丘尼聞種種訶責。乃至今為諸比丘
<a class="t" id="0087b13"></a>
尼結戒。亦如上說。從今是戒應如是說。若比
<a class="t" id="0087b14"></a>
丘尼剃腋下隱處毛波逸提。若剃刀刀波逸
<a class="t" id="0087b15"></a>
提。式叉摩那沙彌尼突吉羅。若為生瘡須剃。
<a class="t" id="0087b16"></a>
若人強捉剃皆不犯。</p>
<a class="t" id="0087b17"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>