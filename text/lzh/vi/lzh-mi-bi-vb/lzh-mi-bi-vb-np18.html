<!DOCTYPE html>
<html data-prev="lzh-mi-bi-vb-ss17" data-next="lzh-mi-bi-vb-np19">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bi-vb-np18">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Nissaggiya Pācittiya 18</span>
<span class="mirror-right">捨墮法十八</span> </h1>
</div>
<a class="t-juannumber" id="juan-12"></a>
<a class="t" id="0083a07"></a>
<a class="t" id="0083a08"></a>
<a class="t" id="0083a09"></a>
<p class="suttainfo">
<span class="t-juanname">五分律卷第十二<span class="t-note">（彌沙塞）</span></span>
<a class="t" id="0083a10"></a>
<a class="t" id="0083a11"></a><br>
<span class="t-byline">宋罽賓三藏佛陀什
<a class="t" id="0083a12"></a>
共竺道生等譯</span><br>
<a class="t" id="0083a13"></a>
<span class="t-headname">◎第二分之三尼律捨墮法</span></p>
<a class="t" id="0083a14"></a>
<p>
<a class="sc" id="1"></a>
<a class="t-linehead" id="0083a14"></a>
佛在舍衛城。爾時優波離問佛。世尊已為諸
<a class="t" id="0083a15"></a>
比丘結戒。若比丘三衣竟捨迦絺那衣已長
<a class="t" id="0083a16"></a>
衣乃至十日。若過尼薩耆波逸提。乃至若比
<a class="t" id="0083a17"></a>
丘自捉金銀及錢若使人捉若發心受尼薩耆
<a class="t" id="0083a18"></a>
波逸提。我當云何持。佛言。應作二部僧持。從
<a class="t" id="0083a19"></a>
今是戒應如是說。</p>
<a class="t" id="0083a20"></a>
<p>
<a class="sc" id="2"></a>
<a class="t-linehead" id="0083a20"></a>
若比丘尼三衣竟捨迦絺那衣已長衣乃至
<a class="t" id="0083a21"></a>
十日若過尼薩耆波逸提。若比丘尼衣竟捨
<a class="t" id="0083a22"></a>
迦絺那衣已五衣中若離一一衣宿過一夜除
<a class="t" id="0083a23"></a>
僧羯磨尼薩耆波逸提。若比丘尼衣竟捨迦絺
<a class="t" id="0083a24"></a>
那衣已得非時衣。若須應受速作受持。若足
<a class="t" id="0083a25"></a>
者善。若不足望更有得處令具足成乃至一
<a class="t" id="0083a26"></a>
月。若過尼薩耆波逸提。若比丘尼從非親里
<a class="t" id="0083a27"></a>
居士居士婦乞衣除因緣尼薩耆波逸提。因緣
<a class="t" id="0083a28"></a>
者。奪衣失衣燒衣漂衣衣壞。是名因緣。若
<a class="t" id="0083a29"></a>
比丘尼奪衣失衣燒衣漂衣衣壞。從非親里
<a class="t" id="0083b01"></a>
居士居士婦乞衣。若居士居士婦欲多與衣。
<a class="t" id="0083b02"></a>
是比丘尼應受二衣。若過是受尼薩耆波逸
<a class="t" id="0083b03"></a>
提。若非親里居士居士婦共議。當以如是衣
<a class="t" id="0083b04"></a>
直作衣與某甲比丘尼。是比丘尼先不自恣
<a class="t" id="0083b05"></a>
請。便往問居士居士婦言。汝為我以如是衣
<a class="t" id="0083b06"></a>
直作衣不。答言如是。便言善哉。居士居士婦。
<a class="t" id="0083b07"></a>
可作如是如是衣與我。為好故尼薩耆波逸
<a class="t" id="0083b08"></a>
提。若非親里居士居士婦共議。我當各以如
<a class="t" id="0083b09"></a>
是衣直作衣與某甲比丘尼。是比丘尼先不自
<a class="t" id="0083b10"></a>
恣請。便往問居士居士婦言。汝各為我以如
<a class="t" id="0083b11"></a>
是衣直作衣不。答言如是。便言善哉。居士居
<a class="t" id="0083b12"></a>
士婦。可合作一衣與我。為好故尼薩耆波逸
<a class="t" id="0083b13"></a>
提。若王若大臣婆羅門居士。為比丘尼故遣
<a class="t" id="0083b14"></a>
使送衣直。使到比丘尼所言。阿姨。彼王大
<a class="t" id="0083b15"></a>
臣送此衣直。阿姨受之。是比丘尼言。我不應
<a class="t" id="0083b16"></a>
受衣直。若得淨衣當手受持。使言。阿姨。有執
<a class="t" id="0083b17"></a>
事人不。比丘尼即指示處。使便到執事所語
<a class="t" id="0083b18"></a>
言。某王大臣送此衣直與某甲比丘尼。汝為
<a class="t" id="0083b19"></a>
受作。取便與之。使既與已。還比丘尼所白言。
<a class="t" id="0083b20"></a>
阿姨。所示執事人。我已與竟。阿姨須衣便可
<a class="t" id="0083b21"></a>
往取。是比丘尼二反三反到執事所作是言。
<a class="t" id="0083b22"></a>
我須衣。我須衣。若得者善。若不得四反五反
<a class="t" id="0083b23"></a>
六反到執事前默然立。若得者善。若過是求
<a class="t" id="0083b24"></a>
得者尼薩耆波逸提。若不得衣。應隨使來處
<a class="t" id="0083b25"></a>
若自往若遣信語言。汝為某甲比丘尼送衣
<a class="t" id="0083b26"></a>
直。是比丘尼竟不得。汝自還索莫使失。是事
<a class="t" id="0083b27"></a>
應爾。若比丘尼自行乞縷雇織師織作衣尼
<a class="t" id="0083b28"></a>
薩耆波逸提。若居士居士婦為比丘尼使織
<a class="t" id="0083b29"></a>
師織作衣。是比丘尼先不自恣請。便到織師
<a class="t" id="0083c01"></a>
所作是言。汝知不。此衣為我作。汝為我好織
<a class="t" id="0083c02"></a>
令極緻廣。當別相報。後若與一食若一食
<a class="t" id="0083c03"></a>
直。得者尼薩耆波逸提。若比丘尼與比丘尼
<a class="t" id="0083c04"></a>
衣。後瞋不喜。若自奪。若使人奪。作是語。還
<a class="t" id="0083c05"></a>
我衣不與汝尼薩耆波逸提。若比丘尼知檀
<a class="t" id="0083c06"></a>
越欲與僧物。迴以入己尼薩耆波逸提。若比
<a class="t" id="0083c07"></a>
丘尼病得服四種含消藥酥油蜜石蜜。一受
<a class="t" id="0083c08"></a>
乃至七日。若過尼薩耆波逸提。若比丘尼前
<a class="t" id="0083c09"></a>
後安居十日未至自恣。得急施衣若須應受
<a class="t" id="0083c10"></a>
乃至衣時。若過尼薩耆波逸提。若比丘尼<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="0083c11"></a>
未滿五綴。更乞新<span class="gaiji">鉢<!--gaiji,缽,1[金*本],2&#x9262;,3-->
</span>為好故尼薩耆波逸提。
<a class="t" id="0083c12"></a>
若比丘尼種種販賣求利尼薩耆波逸提。若
<a class="t" id="0083c13"></a>
比丘尼以金銀及錢種種賣買尼薩耆波逸
<a class="t" id="0083c14"></a>
提。若比丘尼自捉金銀及錢若使人捉若發
<a class="t" id="0083c15"></a>
心受尼薩耆波逸提。<span class="rule-number">十八</span></p>
<a class="t" id="0083c16"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>