<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bi-vb-ss9">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Saṅghādisesa 9</span>
<span class="mirror-right">僧伽婆尸沙九</span> </h1>
</div>
<p>
<a class="sc" id="1"></a>
<a class="t-linehead" id="0081a18"></a>
爾時彼估客復作是念。我先以食誘彼比丘
<a class="t" id="0081a19"></a>
尼。日月淺近是以不果。今當更以食誘引久
<a class="t" id="0081a20"></a>
意或迴。便到其所語言。我先虛戲遂至不遜。
<a class="t" id="0081a21"></a>
願受我悔過。從今如先從我取食。彼比丘尼
<a class="t" id="0081a22"></a>
言。止止男子。汝先惱我。使佛苦責。為諸比
<a class="t" id="0081a23"></a>
丘尼結戒。今日何應再見點辱。彼比丘尼
<a class="t" id="0081a24"></a>
和尚語言。汝先能得多美飲食。今何故不復
<a class="t" id="0081a25"></a>
能得。答言。彼人先惱觸我。佛因制戒。不敢復
<a class="t" id="0081a26"></a>
取。和尚復言。汝但莫生染著取食何苦。若
<a class="t" id="0081a27"></a>
他生染著何豫汝事。彼比丘尼嫌訶和尚言。
<a class="t" id="0081a28"></a>
佛種種毀訾親近男子讚歎遠離。云何教我
<a class="t" id="0081a29"></a>
取染著心男子飲食。諸比丘尼聞。訶責彼師
<a class="t" id="0081b01"></a>
言。云何教弟子受染著心男子食。種種呵責
<a class="t" id="0081b02"></a>
已。以事白佛。佛以是事集二部僧。問旃荼修
<a class="t" id="0081b03"></a>
摩那。汝實爾不。答言。實爾世尊。佛種種訶責
<a class="t" id="0081b04"></a>
已告諸比丘。今為諸比丘尼結戒。從今是戒
<a class="t" id="0081b05"></a>
應如是說。若比丘尼教他比丘尼作是語。汝
<a class="t" id="0081b06"></a>
但莫生染著。受染著男子飲食何苦。是比丘
<a class="t" id="0081b07"></a>
尼初犯僧伽婆尸沙可悔過。若作此教。語語
<a class="t" id="0081b08"></a>
僧伽婆尸沙。式叉摩那沙彌尼突吉羅。</p>
<a class="t" id="0081b09"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>