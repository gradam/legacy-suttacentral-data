<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bi-vb-ss6">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Saṅghādisesa 6</span>
<span class="mirror-right">僧伽婆尸沙六</span> </h1>
</div>
<p>
<a class="sc" id="1"></a>
<a class="t-linehead" id="0080a11"></a>
爾時諸比丘尼獨行道路。諸白衣見調弄作
<a class="t" id="t0080a12"></a>
<span class="gaiji">麁<!--gaiji,麤,1[色-巴+鹿],2&#x9E81;,3-->
</span>惡婬欲語。或捉捫摸或欲共為不淨行。復
<a class="t" id="t0080a13"></a>
有眾多比丘尼與估客伴行。偷羅難陀見一
<a class="t" id="t0080a14"></a>
男子心生染著漸遲在後。諸比丘尼語言。汝
<a class="t" id="t0080a15"></a>
何不速行及伴。此處可畏勿為惡人之所剝
<a class="t" id="t0080a16"></a>
脫。答言汝見後來人不。諸比丘尼言見。偷羅
<a class="t" id="t0080a17"></a>
難陀言。我見此人心甚樂著。諸比丘尼呵責
<a class="t" id="t0080a18"></a>
言。汝云何於行路中染著男子。復有眾多比
<a class="t" id="t0080a19"></a>
丘尼渡河取牛屎。既渡水漲不得還為賊抄
<a class="t" id="t0080a20"></a>
掠。復有諸比丘尼獨宿失衣<span class="gaiji">鉢<!--gaiji,缽,1[金*本],2&#x9262;,3-->
</span>破梵行。諸長
<a class="t" id="t0080a21"></a>
老比丘尼見聞種種呵責。具以白佛。佛以是
<a class="t" id="t0080a22"></a>
事集二部僧。問諸比丘尼。汝等實爾不。答言
<a class="t" id="t0080a23"></a>
實爾世尊。佛種種呵責已告諸比丘。今為諸
<a class="t" id="t0080a24"></a>
比丘尼結戒。從今是戒應如是說。若比丘尼
<a class="t" id="t0080a25"></a>
獨行獨宿獨渡水。於道中獨在後染著男子。
<a class="t" id="t0080a26"></a>
是比丘尼初犯僧伽婆尸沙可悔過。時有諸
<a class="t" id="t0080a27"></a>
比丘尼在路行。有疑恐怖。便走向聚落至親
<a class="t" id="t0080a28"></a>
里家。復有諸比丘尼行路疲極。又有老病不
<a class="t" id="t0080a29"></a>
能相及。或有小水或有橋船不敢獨渡。或有
<a class="t" id="t0080b01"></a>
宿處畏諸男子。不敢獨於餘處宿。諸比丘尼
<a class="t" id="t0080b02"></a>
不知云何。以事白佛。佛以是事集二部僧。告
<a class="t" id="t0080b03"></a>
諸比丘。有因緣聽隨意獨去。從今是戒應如
<a class="t" id="t0080b04"></a>
是說。若比丘尼獨行獨宿獨渡水。於道中獨
<a class="t" id="t0080b05"></a>
在後染著男子除因緣是比丘尼初犯僧伽婆
<a class="t" id="t0080b06"></a>
尸沙可悔過。因緣者。恐怖走時。老病疲極不
<a class="t" id="t0080b07"></a>
及伴時。水狹淺有橋船處。畏男子處。是名因
<a class="t" id="t0080b08"></a>
緣。若獨行無聚落處半由旬。若有聚落處。從
<a class="t" id="t0080b09"></a>
一聚落至一聚落。皆僧伽婆尸沙。若在後遙
<a class="t" id="t0080b10"></a>
見比丘尼不聞聲或聞聲不見形皆突吉羅。若
<a class="t" id="t0080b11"></a>
不見不聞僧伽婆尸沙。若獨渡水水廣十肘
<a class="t" id="t0080b12"></a>
深半髀僧伽婆尸沙。若減突吉羅。若宿時應
<a class="t" id="t0080b13"></a>
使手相。及若不相及初夜及中夜偷羅遮。明
<a class="t" id="t0080b14"></a>
相出僧伽婆尸沙。式叉摩那沙彌尼突吉羅。</p>
<a class="t" id="t0080b15"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>