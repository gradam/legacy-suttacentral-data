<!DOCTYPE html>
<html data-prev="lzh-mi-bi-vb-pc1-68" data-next="lzh-mi-bi-vb-pc71">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bi-vb-pc70">
<article>
<div class="mirror hgroup">
<p class="division">
<span class="mirror-left">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 70</span>
<span class="mirror-right">波逸提七十</span> </h1>
</div>
<p>
<a class="sc" id="1"></a>
<a class="t-linehead" id="0086c07"></a>
爾時諸比丘尼中前中後噉生熟蒜。若空噉
<a class="t" id="0086c08"></a>
若合食噉房舍臭處。諸居士來看聞蒜臭譏
<a class="t" id="0086c09"></a>
訶言。正似白衣家作食處。復有諸比丘尼至
<a class="t" id="0086c10"></a>
長者家。長者聞噉蒜臭。便語言。阿姨遠去
<a class="t" id="0086c11"></a>
口中蒜臭。諸比丘尼羞恥。復有一賣蒜人。請
<a class="t" id="0086c12"></a>
諸比丘尼與蒜。以此致貧飲食不繼。家人
<a class="t" id="0086c13"></a>
語言。若不能與我食放我令去。汝自長與比
<a class="t" id="0086c14"></a>
丘尼作奴。<span class="gaiji">隣<!--gaiji,鄰,1[阿-可+(嶙-山)],2&#x96A3;,3-->
</span>人聞之訶言。汝家自無食。何
<a class="t" id="0086c15"></a>
豫諸比丘尼。具以事答。有不信樂佛法者語
<a class="t" id="0086c16"></a>
言。由汝親近比丘尼故致如此苦。若復親近
<a class="t" id="0086c17"></a>
方當劇是。此等出家本求解脫。而今貪著美
<a class="t" id="0086c18"></a>
味。無沙門行破沙門法。諸長老比丘尼聞種
<a class="t" id="0086c19"></a>
種訶責。乃至今為諸比丘尼結戒。亦如上說。
<a class="t" id="0086c20"></a>
從今是戒應如是說。若比丘尼噉蒜波逸提。
<a class="t" id="0086c21"></a>
若噉生蒜咽咽波逸提。噉熟蒜突吉羅。式叉
<a class="t" id="0086c22"></a>
摩那沙。彌尼突吉羅。若病時噉強力伏令噉
<a class="t" id="0086c23"></a>
不犯。</p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>