<!DOCTYPE html>
<html data-prev="lzh-mg-bu-pn13" data-next="lzh-mg-asc1">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-pn14">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Pakiṇṇaka</span>
<span class="mirror-right">比丘跋渠</span> </p>
<h1 class="mirror-row">
<span class="mirror-left">Vagga 14. Thūpa</span>
<span class="mirror-right">偷婆法</span> </h1>
</div>
<p>
<a class="sc" id="1"></a>
<a class="t-linehead" id="0497b18"></a>
塔法者。佛住拘薩羅國遊行。時有婆羅門耕
<a class="t" id="t0497b19"></a>
地。見世尊行過。持牛杖住地禮佛。世尊見
<a class="t" id="t0497b20"></a>
已便發微笑。諸比丘白佛。何因緣笑。唯願欲
<a class="t" id="t0497b21"></a>
聞。佛告諸比丘。是婆羅門今禮二世尊。諸
<a class="t" id="t0497b22"></a>
比丘白佛言。何等二佛。佛告比丘。禮我當其
<a class="t" id="t0497b23"></a>
杖下有迦葉佛塔。諸比丘白佛。願見迦葉佛
<a class="t" id="t0497b24"></a>
塔。佛告比丘。汝從此婆羅門。索土塊并是地。
<a class="t" id="t0497b25"></a>
諸比丘即便索之。時婆羅門便與之。得已爾
<a class="t" id="t0497b26"></a>
時世尊即現出迦葉佛七寶塔。高一由旬。面
<a class="t" id="t0497b27"></a>
廣半由延。婆羅門見已即便白佛言。世尊。我
<a class="t" id="t0497b28"></a>
姓迦葉。是我迦葉塔。爾時世尊即於彼處作
<a class="t" id="t0497b29"></a>
迦葉佛塔。諸比丘白佛言。世尊。我得授泥不。
<a class="t" id="t0497c01"></a>
佛言得授。即時說偈言。</p>
<a class="t" id="t0497c02"></a>
<blockquote class="gatha">
<p>
真金百千擔　　持用行布施
<a class="t" id="t0497c03"></a>
<br>
不如一團泥　　敬心治佛塔</p>
</blockquote>
<a class="t" id="t0497c04"></a>
<p>
<a class="sc" id="2"></a>
<a class="t-linehead" id="0497c04"></a>
爾時世尊自起迦葉佛塔。下基四方周匝欄
<a class="t" id="t0497c05"></a>
楯。圓起二重方牙四出。上施槃蓋長表輪相。
<a class="t" id="t0497c06"></a>
佛言。作塔法應如是。塔成已世尊敬過去佛
<a class="t" id="t0497c07"></a>
故。便自作禮。諸比丘白佛言。世尊我等得
<a class="t" id="t0497c08"></a>
作禮不。佛言得。即說偈言。</p>
<a class="t" id="t0497c09"></a>
<blockquote class="gatha">
<p>
人等百千金　　持用行布施
<a class="t" id="t0497c10"></a>
<br>
不如一善心　　恭敬禮佛塔</p>
</blockquote>
<a class="t" id="t0497c11"></a>
<p>
<a class="sc" id="3"></a>
<a class="t-linehead" id="0497c11"></a>
爾時世人聞世尊作塔。持香華來奉世尊。世
<a class="t" id="t0497c12"></a>
尊恭敬過去佛故。即受華香持供養塔。諸比
<a class="t" id="t0497c13"></a>
丘白佛言。我等得供養不。佛言得。即說偈言。</p>
<a class="t" id="t0497c14"></a>
<blockquote class="gatha">
<p>
百千車真金　　持用行布施
<a class="t" id="t0497c15"></a>
<br>
不如一善心　　華香供養塔</p>
</blockquote>
<a class="t" id="t0497c16"></a>
<p>
<a class="t-linehead" id="0497c16"></a>
爾時大眾雲集。佛告舍利弗。汝為諸人說法。
<a class="t" id="t0497c17"></a>
佛即說偈言。</p>
<a class="t" id="t0497c18"></a>
<blockquote class="gatha">
<p>
百千閻浮提　　滿中真金施
<a class="t" id="t0497c19"></a>
<br>
不如一法施　　隨順令修行</p>
</blockquote>
<a class="t" id="t0497c20"></a>
<p>
<a class="t-linehead" id="0497c20"></a>
爾時坐中有得道者。佛即說偈言。</p>
<a class="t" id="t0497c21"></a>
<blockquote class="gatha">
<p>
百千世界中　　滿中真金施
<a class="t" id="t0497c22"></a>
<br>
不如一法施　　隨順見真諦</p>
</blockquote>
<a class="t" id="t0497c23"></a>
<p>
<a class="sc" id="4"></a>
<a class="t-linehead" id="0497c23"></a>
爾時婆羅門得不壞信。即於塔前飯佛及僧。
<a class="t" id="t0497c24"></a>
時波斯匿王聞世尊造迦葉佛塔。即<span class="gaiji">勅<!--gaiji,敕,1[束*力],2&#x52C5;,3-->
</span>載七
<a class="t" id="t0497c25"></a>
百車塼來詣佛所。頭面禮足白佛言。世尊。我
<a class="t" id="t0497c26"></a>
欲廣作此塔為得不。佛言得。佛告大王。過去
<a class="t" id="t0497c27"></a>
世時。迦葉佛般泥洹時。有王名吉利。欲作七
<a class="t" id="t0497c28"></a>
寶塔。時有臣白王言。未來世當有非法人出。
<a class="t" id="t0497c29"></a>
當破此塔得重罪。唯願王當以塼作金銀覆
<a class="t" id="t0498a01"></a>
上。若取金銀者塔故在得全。王即如臣言以
<a class="t" id="t0498a02"></a>
塼作。金薄覆上。高一由延。面廣半由延。銅作
<a class="t" id="t0498a03"></a>
欄楯。經七年七月七日乃成。作成已香華供
<a class="t" id="t0498a04"></a>
養及比丘僧。波斯匿王白佛言。彼王福德多
<a class="t" id="t0498a05"></a>
有珍寶。我今當作不及彼王。即便作經七月
<a class="t" id="t0498a06"></a>
七日乃成。成已供養佛比丘僧。作塔法者。
<a class="t" id="t0498a07"></a>
下基四方周匝欄楯。圓起二重方牙四出。上
<a class="t" id="t0498a08"></a>
施槃蓋長表輪相。若言世尊已除貪欲瞋恚
<a class="t" id="t0498a09"></a>
愚癡用是塔為。得越比尼罪。業報重故。是
<a class="t" id="t0498a10"></a>
名塔法。塔事者。起僧伽藍時。先預度好地
<a class="t" id="t0498a11"></a>
作塔處。塔不得在南不得在西。應在東應在
<a class="t" id="t0498a12"></a>
北。不得僧地侵佛地。佛地不得侵僧地。若塔
<a class="t" id="t0498a13"></a>
近死尸林。若狗食殘持來污地。應作垣牆。應
<a class="t" id="t0498a14"></a>
在西若南作僧坊。不得使僧地水流入佛
<a class="t" id="t0498a15"></a>
地。佛地水得流入僧地。塔應在高顯處作。不
<a class="t" id="t0498a16"></a>
得在塔院中浣染曬衣著革屣覆頭覆肩涕唾
<a class="t" id="t0498a17"></a>
地。若作是言。世尊貪欲瞋恚愚癡已除用是
<a class="t" id="t0498a18"></a>
塔為。得越比尼罪。業報重。是名塔事。塔龕
<a class="t" id="t0498a19"></a>
者。爾時波斯匿王往詣佛所。頭面禮足白佛
<a class="t" id="t0498a20"></a>
言。世尊。我等為迦葉佛作塔。得作龕不。佛
<a class="t" id="t0498a21"></a>
言得。過去世時。迦葉佛般泥洹後。吉利王為
<a class="t" id="t0498a22"></a>
佛起塔。四面作龕。上作師子象種種彩畫。
<a class="t" id="t0498a23"></a>
前作欄楯安置花處。龕內懸繒幡蓋。若人言
<a class="t" id="t0498a24"></a>
世尊貪欲瞋恚愚癡已除。但自莊嚴而受樂
<a class="t" id="t0498a25"></a>
者。得越比尼罪。業報重。是名塔龕法。塔園
<a class="t" id="t0498a26"></a>
法者佛住舍衛城。爾時波斯匿王往至佛所。
<a class="t" id="t0498a27"></a>
頭面禮足白佛言。世尊。我得為迦葉佛塔作
<a class="t" id="t0498a28"></a>
園不。佛言得作。過去世時。有王名吉利。迦葉
<a class="t" id="t0498a29"></a>
佛般泥洹後。王為起塔。塔四面造種種園林。
<a class="t" id="t0498b01"></a>
塔園林者。種菴婆羅樹閻浮樹頗那娑樹瞻
<a class="t" id="t0498b02"></a>
婆樹阿提目多樹斯摩那樹龍華樹無憂樹。
<a class="t" id="t0498b03"></a>
一切時華。是中出華應供養塔。若檀越言。尊
<a class="t" id="t0498b04"></a>
者是中華供養佛果與僧。應從檀越語。若花
<a class="t" id="t0498b05"></a>
多者得與華鬘家。語言。爾許華作鬘與我。餘
<a class="t" id="t0498b06"></a>
者與我爾許直。若得直得用然燈買香以供
<a class="t" id="t0498b07"></a>
養佛得治塔。若直多者得置著佛無盡物中。
<a class="t" id="t0498b08"></a>
若人言佛無婬怒癡用是華果園為。得越比
<a class="t" id="t0498b09"></a>
尼罪。果報重。是名塔園法。</p>
<a class="t" id="t0498b10"></a>
<p>
<a class="sc" id="5"></a>
<a class="t-linehead" id="0498b10"></a>
塔池法者。佛住舍衛城。乃至佛告大王。過
<a class="t" id="t0498b11"></a>
去迦葉佛泥洹後。吉利王為迦葉佛塔。四面
<a class="t" id="t0498b12"></a>
作池。種優<span class="gaiji">鉢<!--gaiji,缽,1[金*本],2&#x9262;,3-->
</span>羅華波頭摩華拘物頭分陀利
<a class="t" id="t0498b13"></a>
種種雜華。今王亦得作池。池法者。得在塔四
<a class="t" id="t0498b14"></a>
面作池。池中種種雜華供養佛塔。餘得與
<a class="t" id="t0498b15"></a>
華鬘家。若不盡得置無盡物中。不得浣衣澡
<a class="t" id="t0498b16"></a>
洗手面洗<span class="gaiji">鉢<!--gaiji,缽,1[金*本],2&#x9262;,3-->
</span>。下頭流出處得隨意用無罪。是
<a class="t" id="t0498b17"></a>
名塔池法。塔枝提者。佛住舍衛城。乃至佛
<a class="t" id="t0498b18"></a>
語大王。得作枝提。過去迦葉佛般泥洹後。
<a class="t" id="t0498b19"></a>
吉利王為迦葉佛塔。四面起寶枝提。彫文
<a class="t" id="t0498b20"></a>
刻鏤種種彩畫。今王亦得作枝提。有舍利
<a class="t" id="t0498b21"></a>
者名塔。無舍利者名枝提。如佛生處得道
<a class="t" id="t0498b22"></a>
處轉法輪處般泥洹處菩薩像辟支佛窟佛
<a class="t" id="t0498b23"></a>
<span class="gaiji">脚<!--gaiji,腳,1[腳-谷+去],2&#x811A;,3-->
</span>跡。此諸枝提得安佛華蓋供養具。若有言
<a class="t" id="t0498b24"></a>
佛貪欲瞋恚愚癡已斷用是精舍供養為。得
<a class="t" id="t0498b25"></a>
越比尼罪。業報重。是名塔枝提。</p>
<a class="t" id="t0498b26"></a>
<p>
<a class="sc" id="6"></a>
<a class="t-linehead" id="0498b26"></a>
供養具者。佛住舍衛城。乃至諸比丘白佛言。
<a class="t" id="t0498b27"></a>
世尊。得持塔供養具供養枝提不。佛言得。
<a class="t" id="t0498b28"></a>
若佛生日得道日轉法輪日五年大會日。當
<a class="t" id="t0498b29"></a>
此時得持供養中上者供養佛塔。下者供養
<a class="t" id="t0498c01"></a>
枝提。若有言佛婬怒癡已盡用是幡蓋供養
<a class="t" id="t0498c02"></a>
為。得越比尼罪。業報重。是名枝提法。</p>
<a class="t" id="t0498c03"></a>
<p>
<a class="sc" id="7"></a>
<a class="t-linehead" id="0498c03"></a>
伎樂供養者。佛住舍衛城。時波斯匿王往詣
<a class="t" id="t0498c04"></a>
佛所。頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>住一面而白佛言。世尊。
<a class="t" id="t0498c05"></a>
得持伎樂供養佛塔不。佛言得。迦葉佛般泥
<a class="t" id="t0498c06"></a>
洹後。吉利王以一切歌舞伎樂供養佛塔。今
<a class="t" id="t0498c07"></a>
王亦得。佛言。若如來在世若泥洹後。一切
<a class="t" id="t0498c08"></a>
華香伎樂種種衣服飲食盡得供養。為饒益
<a class="t" id="t0498c09"></a>
世間令一切眾生長夜得安樂故。若有人言
<a class="t" id="t0498c10"></a>
世尊無婬怒癡用此伎樂供養為。得越比尼
<a class="t" id="t0498c11"></a>
罪。業報重。是名伎樂法。收供養具者。佛住舍
<a class="t" id="t0498c12"></a>
衛城。爾時諸比丘白佛言。世尊。我等得收
<a class="t" id="t0498c13"></a>
枝提供養具不。佛言得。收者。若佛生日得
<a class="t" id="t0498c14"></a>
道日轉法輪日五年大會日。名出幡蓋供養
<a class="t" id="t0498c15"></a>
枝提。若卒風雨一切眾僧應共收。不得言我
<a class="t" id="t0498c16"></a>
是上座。我是阿練若。我是乞食。我是糞掃衣。
<a class="t" id="t0498c17"></a>
我是大德。汝等依是活者自應收。若風雨卒
<a class="t" id="t0498c18"></a>
來應共收。隨近房應安。不得護房言著先
<a class="t" id="t0498c19"></a>
處。若濕者應曬。塵土坌者應抖擻疊舉。若
<a class="t" id="t0498c20"></a>
言我是上座我是阿練若我是乞食我是糞
<a class="t" id="t0498c21"></a>
掃衣我是大德者。得越比尼罪。是名收供
<a class="t" id="t0498c22"></a>
養具法。</p>
<a class="t" id="t0498c23"></a>
<p>
<a class="sc" id="8"></a>
<a class="t-linehead" id="0498c23"></a>
難者。佛住舍衛城。時尊者優波離往詣佛所。
<a class="t" id="t0498c24"></a>
頭面禮足白佛言。世尊。若塔物僧物難起者
<a class="t" id="t0498c25"></a>
當云何。佛言。若外賊弱者。應從王求無畏。王
<a class="t" id="t0498c26"></a>
若言。尊者但住莫畏若我後事不立者隨意。
<a class="t" id="t0498c27"></a>
爾時應量王力強弱。賊強者應密遣信往
<a class="t" id="t0498c28"></a>
賊主所求索無畏。王若言我今自恐不立何
<a class="t" id="t0498c29"></a>
得無畏。尊者自可從賊索救護者應去。若
<a class="t" id="t0499a01"></a>
賊是邪見不信佛法者。不可歸趣者。不得
<a class="t" id="t0499a02"></a>
便捨物去。應使可信人藏佛物僧物。當先探
<a class="t" id="t0499a03"></a>
候看賊。不可令奄爾卒至。若賊來急不得藏
<a class="t" id="t0499a04"></a>
者。佛物應莊嚴佛像。僧坐具應敷安置。種種
<a class="t" id="t0499a05"></a>
飲食令賊見相當使年少比丘在屏處伺看
<a class="t" id="t0499a06"></a>
賊至。賊見供養具若起慈心作是問。有比丘
<a class="t" id="t0499a07"></a>
不。莫畏可來出。爾時年少比丘應看。若賊卒
<a class="t" id="t0499a08"></a>
至不得藏物者。應言一切行無常。作是言
<a class="t" id="t0499a09"></a>
已捨去。是名難法。</p>
<a class="t" id="t0499a10"></a>
<blockquote class="gatha">
<p>
塔法并塔事　　塔龕及塔園
<a class="t" id="t0499a11"></a>
<br>
塔池及枝提　　伎樂供養具
<a class="t" id="t0499a12"></a>
<br>
收撿香花難　　十四跋渠竟
<a class="t" id="t0499a13"></a>
</p>
<p>
具足舉羯磨　　舉事并布薩
<a class="t" id="t0499a14"></a>
<br>
病法比尼事　　重物及食蒜
<a class="t" id="t0499a15"></a>
<br>
為殺并刀治　　方便受眾生
<a class="t" id="t0499a16"></a>
<br>
滅偷婆法後</p>
</blockquote>
<a class="t" id="t0499a17"></a>
<p class="endsection">
<span class="t-juanname">摩訶僧祇律卷第三十三</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>