<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-pn12">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Pakiṇṇaka</span>
<span class="mirror-right">比丘跋渠</span> </p>
<h1 class="mirror-row">
<span class="mirror-left">Vagga 12. Satta</span>
<span class="mirror-right">受眾生</span> </h1>
</div>
<p>
<a class="sc" id="1"></a>
<a class="t-linehead" id="0495b17"></a>
眾生者。佛住王舍城。爾時<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>竭居士大施五
<a class="t" id="0495b18"></a>
百象乃至五百奴婢。諸比丘心生疑悔往問
<a class="t" id="0495b19"></a>
佛言。淨不淨應受不應受。佛言一切眾生不
<a class="t" id="0495b20"></a>
聽受。眾生者。象馬牛水牛驢羊<span class="gaiji">麞<!--gaiji,獐,1[鹿/章],2&#x9E9E;,3-->
</span>鹿<span class="gaiji">猪<!--gaiji,豬,1[狂-王+者],2&#x732A;,3-->
</span>奴婢
<a class="t" id="0495b21"></a>
如是及餘一切眾生不應受。若人言我施僧
<a class="t" id="0495b22"></a>
婢不聽受。若言我施僧園民婦不聽受。若
<a class="t" id="0495b23"></a>
言施僧奴不聽受。若言施僧使人不應受。若
<a class="t" id="0495b24"></a>
言供給僧男淨人聽受。若別施一人婢不聽
<a class="t" id="0495b25"></a>
受。若奴若使人若園民不聽受。若施淨人為
<a class="t" id="0495b26"></a>
料理僧故得受。若施尼僧奴不聽受若施園
<a class="t" id="0495b27"></a>
民不聽受。若施婢不聽受。若言供給尼僧女
<a class="t" id="0495b28"></a>
淨人聽受。若別施一比丘尼奴不聽受。若施
<a class="t" id="0495b29"></a>
園民不聽受。若施淨女人為料理僧故得受。
<a class="t" id="0495c01"></a>
若檀越作佛生日大會菩提大會轉法輪大會
<a class="t" id="0495c02"></a>
羅<span class="gaiji">睺<!--gaiji,,1[目*侯],2&#x777A;,3-->
</span>羅大會阿難大會五年大會檀越信心歡
<a class="t" id="0495c03"></a>
喜莊嚴象馬布施眾僧者不聽受。若檀越持
<a class="t" id="0495c04"></a>
鸚鵡孔雀雞羊<span class="gaiji">麞<!--gaiji,獐,1[鹿/章],2&#x9E9E;,3-->
</span>鹿與不聽受。若言不受者
<a class="t" id="0495c05"></a>
我當殺之。應語言。汝自放已。應與水食守
<a class="t" id="0495c06"></a>
護勿令眾生傷害。不得剪翅羽籠繫。若能
<a class="t" id="0495c07"></a>
飛能行自活放去莫拘制。若受眾生者。越
<a class="t" id="0495c08"></a>
比尼罪。是名眾生法。</p>
<a class="t" id="0495c09"></a>
<p>
<a class="sc" id="2"></a>
<a class="t-linehead" id="0495c09"></a>
樹法者。佛住舍衛城。爾時檀越僧園中種菴
<a class="t" id="0495c10"></a>
婆羅樹。有一比丘截取。為一居士作房。房成
<a class="t" id="0495c11"></a>
施床褥請僧供養。時種菴婆羅樹檀越亦在
<a class="t" id="0495c12"></a>
會中。見已問言。尊者此是誰房。比丘言。是某
<a class="t" id="0495c13"></a>
甲居士房。時檀越言。尊者何故取我樹為他
<a class="t" id="0495c14"></a>
作房。此房即是我房。心猶不悅。即往詣佛所
<a class="t" id="0495c15"></a>
頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。即以上事具白世尊。佛
<a class="t" id="0495c16"></a>
為說法示教利喜。前禮佛足歡喜而去。佛
<a class="t" id="0495c17"></a>
言。呼彼比丘來。來已佛問比丘。汝實爾不。答
<a class="t" id="0495c18"></a>
言實爾。佛言。汝云何斫截華果樹作房。從今
<a class="t" id="0495c19"></a>
已後不聽斫華果樹。斫華果樹者。菴婆羅
<a class="t" id="0495c20"></a>
樹閻浮樹毘羅樹迦毘陀樹叵那娑樹椰子
<a class="t" id="0495c21"></a>
樹無憂樹瞻婆樹枳薩羅樹阿提目多樹。如
<a class="t" id="0495c22"></a>
是比一切華果樹不聽斫作房。若樹老無華
<a class="t" id="0495c23"></a>
果者。應語檀越言。長壽。是樹已老。又須作房
<a class="t" id="0495c24"></a>
舍安置比丘得受用福。若主聽得取。不聽不
<a class="t" id="0495c25"></a>
得取。若必須木用復妨地者。使淨人以魚
<a class="t" id="0495c26"></a>
骨刺。若灰汁澆。若樹已死。應語檀越言。此樹
<a class="t" id="0495c27"></a>
已乾欲須用。若聽者取用。若比丘斫花果樹
<a class="t" id="0495c28"></a>
者。越比尼罪。是名樹法。</p>
<a class="t" id="0495c29"></a>
<p>
<a class="sc" id="3"></a>
<a class="t-linehead" id="0495c29"></a>
樵木法者。佛住舍衛城爾時聚落邊有精舍。
<a class="t" id="0496a01"></a>
客比丘來斫伐樵薪。舊比丘言。汝何故斫截
<a class="t" id="0496a02"></a>
我等勤苦種殖。汝客來但逐蔭涼坐。不能
<a class="t" id="0496a03"></a>
助愛護。而狼藉稱意。明日便去不知我苦。
<a class="t" id="0496a04"></a>
如是語已。舊比丘乞食去後。客比丘乾生合
<a class="t" id="0496a05"></a>
斫房前積聚然火。舊比丘乞食還見已即言。
<a class="t" id="0496a06"></a>
汝何故乾生合斫積聚然火。客比丘言。汝何
<a class="t" id="0496a07"></a>
故自取然火而反遮我。如是諍已。二比丘往
<a class="t" id="0496a08"></a>
詣佛所。頭面禮足具白上事。佛語諸比丘。汝
<a class="t" id="0496a09"></a>
不得自取遮他。亦應當護。不得乾生合斫房
<a class="t" id="0496a10"></a>
前積聚然樵薪。然法者。然有准則。爾許溫室
<a class="t" id="0496a11"></a>
中然。爾許<span class="gaiji">厨<!--gaiji,廚,1[厂@(豆*寸)],2&#x53A8;,3-->
</span>下然。爾許浴室中然。爾許別房
<a class="t" id="0496a12"></a>
中然。當分應從限。不得過取。若然無定限
<a class="t" id="0496a13"></a>
者。多亦無罪。不聽斫濕樹木應取乾者。僧
<a class="t" id="0496a14"></a>
坊內樹木觀望好者不得斫。山林無主守護
<a class="t" id="0496a15"></a>
者斫無罪。是名樵薪法。</p>
<a class="t" id="0496a16"></a>
<p>
<a class="sc" id="4"></a>
<a class="t-linehead" id="0496a16"></a>
華法者。佛住舍衛城。聚落邊有僧伽藍。時客
<a class="t" id="0496a17"></a>
比丘來取華。舊比丘言。汝何以取華。我等
<a class="t" id="0496a18"></a>
勤苦種殖守護溉灌。汝客來但逐涼坐。不欲
<a class="t" id="0496a19"></a>
料理狼藉稱意。明日便去不知我苦。如是語
<a class="t" id="0496a20"></a>
已。舊比丘乞食去後。客比丘成華不成華。合
<a class="t" id="0496a21"></a>
折狼藉積置房前。舊比丘乞食還見花聚即
<a class="t" id="0496a22"></a>
言。汝何故取華。客比丘言。汝何故自取而
<a class="t" id="0496a23"></a>
反遮我。如是諍已。俱往詣佛具白上事。佛語
<a class="t" id="0496a24"></a>
舊比丘。汝不得自取遮他。應當愛護。客比
<a class="t" id="0496a25"></a>
丘復不得成不成合折積聚房前。有五法成
<a class="t" id="0496a26"></a>
就。應拜作分花人。何等五。不隨愛不隨瞋。不
<a class="t" id="0496a27"></a>
隨癡。不隨怖。知得不得。是名五法。羯磨者應
<a class="t" id="0496a28"></a>
作是說。大德僧聽。某甲比丘五法成就。若
<a class="t" id="0496a29"></a>
僧時到。僧拜某甲比丘作分花人。如是白。白
<a class="t" id="0496b01"></a>
一羯磨。乃至僧忍默然故。是事如是持。是比
<a class="t" id="0496b02"></a>
丘受羯磨已。應使淨人知花。若花小者應器
<a class="t" id="0496b03"></a>
量分若手作准則。若優<span class="gaiji">鉢<!--gaiji,缽,1[金*本],2&#x9262;,3-->
</span>羅花瞻蔔<span class="gaiji">鉢<!--gaiji,缽,1[金*本],2&#x9262;,3-->
</span>頭
<a class="t" id="0496b04"></a>
摩分陀利。如是等大花應數分。若佛花者應
<a class="t" id="0496b05"></a>
上佛。若僧花者隨意供養若轉易。若花多者
<a class="t" id="0496b06"></a>
可與華鬘家。語言。汝日日與我爾許鬘。餘者
<a class="t" id="0496b07"></a>
與我爾許直。得直已得用作別房衣。若前食
<a class="t" id="0496b08"></a>
後食。若猶多者當著。無盡財中。是名花法。果
<a class="t" id="0496b09"></a>
法者。如上花中說。乃至拜羯磨已。當使淨人
<a class="t" id="0496b10"></a>
知。果若細者當量分。若以手為限。若大者
<a class="t" id="0496b11"></a>
如多羅果毘羅果椰子果娑那沙果菴婆羅
<a class="t" id="0496b12"></a>
果。如是等當數分。若多者應與販果人。日日
<a class="t" id="0496b13"></a>
應與我爾許果。餘者與我爾許直。得直已
<a class="t" id="0496b14"></a>
應著前食後食中。若猶故多者當著無盡財
<a class="t" id="0496b15"></a>
中。是名果法。種樹法者。佛住舍衛城。爾時
<a class="t" id="0496b16"></a>
有比丘。於僧地中種菴婆羅果。長養成樹。自
<a class="t" id="0496b17"></a>
取其果不令他取。諸比丘言。汝何故自取遮
<a class="t" id="0496b18"></a>
他。答言。我種此樹護令長大。諸比丘以此因
<a class="t" id="0496b19"></a>
緣往白世尊。佛言。此種殖有功聽。一年與
<a class="t" id="0496b20"></a>
一樹。年法者。若比丘僧地種菴婆羅果樹
<a class="t" id="0496b21"></a>
閻浮樹。如是比果樹應與一年取。若樹大不
<a class="t" id="0496b22"></a>
欲一年并取者。聽年年取一枝。枝遍則止。若
<a class="t" id="0496b23"></a>
種一園樹者。應與一年。若言我欲年取一樹
<a class="t" id="0496b24"></a>
亦聽若種蕪菁若<span class="gaiji">葱<!--gaiji,蔥,1[卄/匆/心],2&#x8471;,3-->
</span>。如是比菜應與一剪。若
<a class="t" id="0496b25"></a>
種瓜瓠。應與一番熟取。是名種樹法。治罪
<a class="t" id="0496b26"></a>
法者。有行口行身口行。身不攝故犯。口不
<a class="t" id="0496b27"></a>
攝故犯。身口不攝故犯。身作口作身口作。是
<a class="t" id="0496b28"></a>
名罪法。無罪者。身無行口無行身口無行。身
<a class="t" id="0496b29"></a>
攝故不犯。口攝故不犯。身口攝故不犯。身不
<a class="t" id="0496c01"></a>
作口不作身口不作。是名非罪治罪者。波羅
<a class="t" id="0496c02"></a>
夷罪當云何治。若作俗人。若與作學沙彌。
<a class="t" id="0496c03"></a>
若僧中驅出。僧伽婆尸沙罪云何治。若不覆
<a class="t" id="0496c04"></a>
藏應行摩那埵阿浮呵那。覆藏者與別住行
<a class="t" id="0496c05"></a>
摩那埵阿浮呵那。尼薩耆者當云何治。隨前
<a class="t" id="0496c06"></a>
物應僧中捨捨已若上座應頭面作禮執足。
<a class="t" id="0496c07"></a>
若下座應胡跪合掌作如是言。長老。我犯長
<a class="t" id="0496c08"></a>
衣已僧中捨。波夜提罪我今悔過。應問。汝
<a class="t" id="0496c09"></a>
見是罪不。答言見。應語言。更莫作。答言頂
<a class="t" id="0496c10"></a>
戴。持波夜提波羅提提舍尼越比尼罪。但
<a class="t" id="0496c11"></a>
名差別亦如是治。是名治罪法。</p>
<a class="t" id="0496c12"></a>
<blockquote class="gatha">
<p>
眾生并種樹　　薪積與華果
<a class="t" id="0496c13"></a>
<br>
種殖聽一年　　罪非罪治法
<a class="t" id="0496c14"></a>
<br>
十二跋渠竟</p>
</blockquote>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>