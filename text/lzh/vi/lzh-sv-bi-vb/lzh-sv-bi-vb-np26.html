<!DOCTYPE html>
<html data-prev="lzh-sv-bi-vb-np25" data-next="lzh-sv-bi-vb-np27">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bi-vb-np26">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Nissaggiya Pācittiya 26</span>
<span class="mirror-right">尼薩耆波夜提之二十六</span> </h1>
</div>
<p>
<a class="sc" id="1"></a>
<a class="t-linehead" id="0315c07"></a>
佛在舍衛國。爾時諸比丘尼。乞財物欲作尼<a class="t" id="0315c08"></a>僧坊。諸居士問言。汝用作何等。答言。作比丘<a class="t" id="0315c09"></a>尼僧坊。有信婆羅門居士多與財物。是比丘<a class="t" id="0315c10"></a>尼得財物已值世飢儉。比丘尼作是思惟。今<a class="t" id="0315c11"></a>時儉世宜自活命。若我活者。後當作比丘尼<a class="t" id="0315c12"></a>僧坊。即於儉世食是物盡。飢儉世過豐樂時<a class="t" id="0315c13"></a>至。諸比丘尼復行乞物欲作僧坊。諸居士問<a class="t" id="0315c14"></a>言。用作何等。答言。作比丘尼僧坊。諸居士<a class="t" id="0315c15"></a>言。我等先所施物今何所在。答言。我先乞財<a class="t" id="0315c16"></a>物已值世飢儉。我等作是思惟。如今飢儉宜<a class="t" id="0315c17"></a>自活命。我若活者。後當作僧坊。我等飢儉時<a class="t" id="0315c18"></a>食此物盡。諸居士呵責言。諸比丘尼自言。善<a class="t" id="0315c19"></a>好有功德。為異事乞作異事用。如王夫人大<a class="t" id="0315c20"></a>臣婦是中有比丘尼。少欲知足行頭陀。聞是<a class="t" id="0315c21"></a>事心不喜。種種因緣呵責。云何名比丘尼。異<a class="t" id="0315c22"></a>乞異用。種種因緣呵已。向佛廣說。佛以是事<a class="t" id="0315c23"></a>集二部僧。知而故問是比丘尼。汝實作是事<a class="t" id="0315c24"></a>不。答言。實作世尊。佛以種種因緣呵責言。云<a class="t" id="0315c25"></a>何名比丘尼。異乞異用。種種因緣呵已語諸<a class="t" id="0315c26"></a>比丘。以十利故。與比丘尼結戒。從今是戒應<a class="t" id="0315c27"></a>如是說。若比丘尼為僧事乞作餘事用。尼薩<a class="t" id="0315c28"></a>耆波夜提。尼薩耆波夜提者。是物應捨。波夜<a class="t" id="0315c29"></a>提罪應悔過。是中犯者。若比丘尼為僧事乞<a class="t" id="0316a01"></a>作餘事用。隨用隨得爾所尼薩耆波夜提<a class="t" id="0316a02"></a>。<span class="rule-number">第二十六事竟</span></p>
<a class="t" id="0316a03"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>