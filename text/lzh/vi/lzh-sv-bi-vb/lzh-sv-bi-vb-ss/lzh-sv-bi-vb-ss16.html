<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bi-vb-ss16">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Saṅghādisesa 16</span>
<span class="mirror-right">僧伽婆尸沙法之十六</span> </h1>
</div>
<p>
<a class="sc" id="1"></a>
<a class="t-linehead" id="0312a18"></a>
佛在舍衛國。爾時有二比丘尼。一名達摩。<a class="t" id="0312a19"></a>二名曇彌同心共作惡業。有惡名聲。常惱比<a class="t" id="0312a20"></a>丘尼僧。互相覆罪是中有比丘尼。少欲知足<a class="t" id="0312a21"></a>行頭陀聞是事心不喜。種種因緣呵責言。云<a class="t" id="0312a22"></a>何名比丘尼。同心共作惡業。有惡名聲。常惱<a class="t" id="0312a23"></a>比丘尼僧互相覆罪。種種因緣呵已。向佛廣<a class="t" id="0312a24"></a>說。佛以是事集二部僧。知而故問達摩曇彌<a class="t" id="0312a25"></a>比丘尼。汝實作是事不。答言。實作世尊。佛以<a class="t" id="0312a26"></a>種種因緣呵責。云何名比丘尼。同心共作惡<a class="t" id="0312a27"></a>業。有惡名聲。常惱比丘尼僧。互相覆罪。種種<a class="t" id="0312a28"></a>因緣呵已語諸比丘。以十利故。與比丘尼結<a class="t" id="0312a29"></a>戒。從今是戒應如是說。若二比丘尼。同心共<a class="t" id="0312b01"></a>作惡業。有惡名聲。常惱比丘尼僧。互相覆<a class="t" id="0312b02"></a>罪。是二比丘尼。諸比丘尼應如是諫汝等莫<a class="t" id="0312b03"></a>共同心共作惡業有惡名聲常惱比丘尼僧互<a class="t" id="0312b04"></a>相覆罪。汝等各遠離行。若汝等遠離行者佛<a class="t" id="0312b05"></a>法得增長。汝等捨是隨順惡行。諸比丘尼如<a class="t" id="0312b06"></a>是諫時。是二比丘尼堅持是事不捨者。諸比<a class="t" id="0312b07"></a>丘尼應第二第三諫令捨是事。第二第三諫<a class="t" id="0312b08"></a>時捨者善。若不捨者。是法乃至三諫僧伽<a class="t" id="0312b09"></a>婆尸沙可悔過。二比丘尼作惡業者。作惡邪<a class="t" id="0312b10"></a>事身口惡業。有惡名聲者。四方聞知。惱比丘<a class="t" id="0312b11"></a>尼僧者。乃至惱四比丘尼。互相覆罪者。共作<a class="t" id="0312b12"></a>不清淨事。各相覆藏不令人知。僧伽婆尸沙<a class="t" id="0312b13"></a>者。是罪屬僧。僧中有殘。因僧前悔過除滅。是<a class="t" id="0312b14"></a>名僧伽婆尸沙。是中犯者。若二比丘尼同心<a class="t" id="0312b15"></a>共作不善因緣偷蘭遮。有惡名聲偷蘭遮。惱<a class="t" id="0312b16"></a>比丘尼僧偷蘭遮。互相覆罪偷蘭遮。諸比丘<a class="t" id="0312b17"></a>尼先應軟語教捨是事。若捨者。應教作四偷<a class="t" id="0312b18"></a>蘭遮悔過出罪。若軟語不捨者。應白四羯磨<a class="t" id="0312b19"></a>約<span class="gaiji">勅<!--gaiji,敕,1[束*力],2&#x52C5;,3-->
</span>。羯磨法者。一心和合僧。一比丘尼僧中<a class="t" id="0312b20"></a>唱言。大德尼僧聽。是二比丘尼達摩曇彌。同<a class="t" id="0312b21"></a>心作惡業。有惡名聲。常惱眾僧。互相覆罪。已<a class="t" id="0312b22"></a>軟語約<span class="gaiji">勅<!--gaiji,敕,1[束*力],2&#x52C5;,3-->
</span>不捨。若僧時到僧忍聽。今僧約<span class="gaiji">勅<!--gaiji,敕,1[束*力],2&#x52C5;,3-->
</span>
<a class="t" id="0312b23"></a>
是二比丘尼。汝等莫同心作惡業有惡名聲<a class="t" id="0312b24"></a>常惱比丘尼僧互相覆罪。是名白。如是白四<a class="t" id="0312b25"></a>羯磨。僧約<span class="gaiji">勅<!--gaiji,敕,1[束*力],2&#x52C5;,3-->
</span>竟。僧忍默然故。是事如是持。如<a class="t" id="0312b26"></a>佛先說。是比丘尼。諸比丘尼應約<span class="gaiji">勅<!--gaiji,敕,1[束*力],2&#x52C5;,3-->
</span>。乃至三<a class="t" id="0312b27"></a>諫令捨是事者。是名為約<span class="gaiji">勅<!--gaiji,敕,1[束*力],2&#x52C5;,3-->
</span>。是名為教。是名<a class="t" id="0312b28"></a>約<span class="gaiji">勅<!--gaiji,敕,1[束*力],2&#x52C5;,3-->
</span>教。若軟語約<span class="gaiji">勅<!--gaiji,敕,1[束*力],2&#x52C5;,3-->
</span>不捨者未犯。初說說未<a class="t" id="0312b29"></a>竟說竟。第二說說未竟說竟。第三說說未竟。<a class="t" id="0312c01"></a>非法別眾。非法和合眾。似法別眾。似法和合<a class="t" id="0312c02"></a>眾。如法別眾。異法異律異佛教。若約<span class="gaiji">勅<!--gaiji,敕,1[束*力],2&#x52C5;,3-->
</span>不捨<a class="t" id="0312c03"></a>者未犯。若如法如毘尼如佛教。三約<span class="gaiji">勅<!--gaiji,敕,1[束*力],2&#x52C5;,3-->
</span>不捨<a class="t" id="0312c04"></a>者。是比丘尼僧伽婆尸沙。<span class="rule-number">第十六事竟</span></p>
<a class="t" id="0312c05"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>