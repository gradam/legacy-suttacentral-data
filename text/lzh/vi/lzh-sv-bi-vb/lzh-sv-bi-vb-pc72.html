<!DOCTYPE html>
<html data-prev="lzh-sv-bi-vb-np30" data-next="lzh-sv-bi-vb-pc73">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bi-vb-pc72">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 72</span>
<span class="mirror-right">波夜提之七十二</span> </h1>
</div>
<p class="suttainfo">
<span class="t-headname">百七十八單波夜提法<br>
<span class="t-note">（前七十一與大僧同故不出從此第七十二戒<a class="t" id="0317a26"></a>已下一百七戒不同比丘故別明之）</span></span></p>
<a class="t" id="0317a27"></a>
<p>
<a class="t-linehead" id="0317a27"></a>
初食蒜戒。</p>
<a class="t" id="0317a28"></a>
<p>
<a class="sc" id="1"></a>
<a class="t-linehead" id="0317a28"></a>
佛在舍衛國。爾時有守蒜園人。名阿耆達多。<a class="t" id="0317a29"></a>是人蒜菜茂盛。請諸比丘尼言。須蒜者來取。<a class="t" id="0317b01"></a>時式叉摩尼沙彌尼。一年來拔蒜至二三年<a class="t" id="0317b02"></a>蒜園不成。即捨蒜園去。不能復種。更有居士。<a class="t" id="0317b03"></a>於故處種蒜。諸式叉摩尼沙彌尼。以本意故。<a class="t" id="0317b04"></a>復來拔蒜。是園主作是念。誰偷我蒜。我當伺<a class="t" id="0317b05"></a>捕。是居士即於屏處伺看。見諸式叉摩尼沙<a class="t" id="0317b06"></a>彌尼拔蒜。居士言。莫取我蒜。答言。舍衛城阿<a class="t" id="0317b07"></a>耆達多居士。請我取蒜。何豫汝事。是居士<a class="t" id="0317b08"></a>言。本田主以汝等因緣故。捨田而去。今我於<a class="t" id="0317b09"></a>中種蒜。汝等莫取。諸式叉摩尼沙彌尼羞。作<a class="t" id="0317b10"></a>是言。我等不知。自今以後不敢復取。諸居士<a class="t" id="0317b11"></a>瞋呵責言。諸比丘尼自言。善好有功德。噉<a class="t" id="0317b12"></a>蒜如白衣女。是中有比丘尼。少欲知足行頭<a class="t" id="0317b13"></a>陀。聞是事心不喜。種種因緣呵責言。云何名<a class="t" id="0317b14"></a>比丘尼。噉蒜如白衣女。種種因緣呵已。向佛<a class="t" id="0317b15"></a>廣說。佛以是事集二部僧。知而故問是比丘<a class="t" id="0317b16"></a>尼。汝實作是事不。答言。實作世尊。佛以種<a class="t" id="0317b17"></a>種因緣呵責言。云何名比丘尼。噉蒜如白衣<a class="t" id="0317b18"></a>女。種種因緣呵已語諸比丘。以十利故。與比<a class="t" id="0317b19"></a>丘尼結戒。從今是戒應如是說。若比丘尼噉<a class="t" id="0317b20"></a>生蒜熟蒜波夜提。波夜提者。燒煮覆障。若不<a class="t" id="0317b21"></a>悔過能障礙道。是中犯者。若比丘尼噉生蒜<a class="t" id="0317b22"></a>波夜提。噉熟蒜波夜提。若噉蒜子波夜提若<a class="t" id="0317b23"></a>噉莖葉波夜提。若噉蒜皮蒜鬚突吉羅。若治<a class="t" id="0317b24"></a>病若塗瘡不犯。<span class="rule-number">七十二事竟</span></p>
<a class="t" id="0317b25"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>