<!DOCTYPE html>
<html data-prev="lzh-sv-bi-vb-pc73" data-next="lzh-sv-bi-vb-pc75">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bi-vb-pc74">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 74</span>
<span class="mirror-right">波夜提之七十四</span> </h1>
</div>
<p>
<a class="sc" id="1"></a>
<a class="t-linehead" id="0317c10"></a>
佛在舍衛國。爾時偷蘭難陀比丘尼。以指<a class="t" id="0317c11"></a>刺女根中。諸比丘尼問言汝作何等。答言。<a class="t" id="0317c12"></a>受細滑故。是中有比丘尼少欲知足行頭陀。<a class="t" id="0317c13"></a>聞是事心不喜。呵責言。云何名比丘尼。以指<a class="t" id="0317c14"></a>刺女根中。受細滑故。種種因緣呵已。向佛廣<a class="t" id="0317c15"></a>說。佛以是事集二部僧。知而故問偷蘭難陀。<a class="t" id="0317c16"></a>汝實作是事不。答言。實作世尊。佛以種種因<a class="t" id="0317c17"></a>緣呵責。云何名比丘尼。以指刺女根中。為細<a class="t" id="0317c18"></a>滑故。種種因緣呵已語諸比丘。以十利故。與<a class="t" id="0317c19"></a>比丘尼結戒。從今是戒應如是說。若比丘尼<a class="t" id="0317c20"></a>以指刺女根中波夜提。波夜提者。燒煮覆障。<a class="t" id="0317c21"></a>若不悔過能障礙道。是中犯者。若比丘尼以<a class="t" id="0317c22"></a>指刺女根中。波夜提。隨著隨得爾所波夜提。<a class="t" id="0317c23"></a>一時有比丘尼。久不洗女根故臭爛。諸比丘<a class="t" id="0317c24"></a>尼以是事白佛。佛以是事集二部僧。讚戒讚<a class="t" id="0317c25"></a>持戒。讚戒讚持戒已語諸比丘。從今是戒應<a class="t" id="0317c26"></a>如是說。若比丘尼以指刺女根中。除洗時波<a class="t" id="0317c27"></a>夜提。是中犯者。若比丘尼不洗。以指刺女根<a class="t" id="0317c28"></a>中波夜提。隨著隨得爾所波夜提又比丘尼<a class="t" id="0317c29"></a>洗因緣故。以指深刺女根中。諸比丘尼以是<a class="t" id="0318a01"></a>事白佛。佛以是事集二部僧。語諸比丘。從今<a class="t" id="0318a02"></a>是戒應如是說。若比丘尼洗時。以指刺女根<a class="t" id="0318a03"></a>中。過二指節波夜提。是中犯者。若比丘尼以<a class="t" id="0318a04"></a>指刺女根中。洗時過二指節波夜提。隨著隨<a class="t" id="0318a05"></a>得爾所波夜提。<span class="rule-number">七十四竟</span></p>
<a class="t" id="0318a06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>