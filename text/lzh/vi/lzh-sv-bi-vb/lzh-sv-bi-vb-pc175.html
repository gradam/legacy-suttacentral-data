<!DOCTYPE html>
<html data-prev="lzh-sv-bi-vb-pc174" data-next="lzh-sv-bi-vb-pc176">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bi-vb-pc175">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 175</span>
<span class="mirror-right">波夜提之百七十五</span> </h1>
</div>
<p>
<a class="sc" id="1"></a>
<a class="t-linehead" id="0344b11"></a>
佛在舍衛國。爾時偷蘭難陀比丘尼。故出精。<a class="t" id="0344b12"></a>是中有比丘尼。少欲知足行頭陀。聞是事心<a class="t" id="0344b13"></a>不喜。種種因緣呵責言。云何名比丘尼。故出<a class="t" id="0344b14"></a>精。種種因緣呵已。向佛廣說。佛以是事集二<a class="t" id="0344b15"></a>部僧。知而故問偷蘭難陀比丘尼。汝實作是<a class="t" id="0344b16"></a>事不。答言。實作世尊。佛以種種因緣呵責<a class="t" id="0344b17"></a>言。云何名比丘尼。故出精。種種因緣呵已<a class="t" id="0344b18"></a>語諸比丘。以十利故。與比丘尼結戒。從今是<a class="t" id="0344b19"></a>戒應如是說。若比丘尼故出精波夜提。波夜<a class="t" id="0344b20"></a>提者。燒煮覆障。若不悔過能障礙道。是中犯<a class="t" id="0344b21"></a>者。若比丘尼故出精波夜提。隨故出精。隨<a class="t" id="0344b22"></a>得爾所波夜提。</p>
<a class="t" id="0344b23"></a>
<p>
<a class="sc" id="2"></a>
<a class="t-linehead" id="0344b23"></a>
佛在舍衛國。爾時諸比丘尼夢中失精。覺已<a class="t" id="0344b24"></a>作是念。佛結戒。不聽我等故出精。今夢中失<a class="t" id="0344b25"></a>精。我當云何。是事白佛。佛以是事集二部<a class="t" id="0344b26"></a>僧。種種因緣讚戒讚持戒。讚戒讚持戒已語<a class="t" id="0344b27"></a>諸比丘。從今是戒應如是說。若比丘尼故出<a class="t" id="0344b28"></a>精。除夢中波夜提。<span class="rule-number">一百七十五事竟</span></p>
<a class="t" id="0344b29"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>