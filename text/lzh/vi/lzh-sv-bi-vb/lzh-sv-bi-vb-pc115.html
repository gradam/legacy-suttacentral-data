<!DOCTYPE html>
<html data-prev="lzh-sv-bi-vb-pc114" data-next="lzh-sv-bi-vb-pc116">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bi-vb-pc115">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 115</span>
<span class="mirror-right">波夜提之百十五</span> </h1>
</div>
<p>
<a class="sc" id="1"></a>
<a class="t-linehead" id="0328b11"></a>
佛在舍衛國。爾時偷蘭難陀比丘尼。畜婬女<a class="t" id="0328b12"></a>為眾。是婬女比丘尼。中前著衣持<span class="gaiji">鉢<!--gaiji,缽,1[金*本],2&#x9262;,3-->
</span>。入舍衛<a class="t" id="0328b13"></a>城乞食。是中有居士。作是言。我曾共是比丘<a class="t" id="0328b14"></a>尼。作如是如是事。此比丘尼聞是事心不喜。<a class="t" id="0328b15"></a>向諸比丘尼說。諸比丘尼以是事向佛廣說。<a class="t" id="0328b16"></a>佛以是事集二部僧。知而故問偷蘭難陀比<a class="t" id="0328b17"></a>丘尼。汝實作是事不。答言實作世尊。佛以種<a class="t" id="0328b18"></a>種因緣呵責言。云何名比丘尼。畜婬女為眾。<a class="t" id="0328b19"></a>種種因緣呵已語諸比丘。從今不應畜婬女<a class="t" id="0328b20"></a>為眾。畜者突吉羅。若有因緣畜者。應將遠本<a class="t" id="0328b21"></a>處。五由延若六由延。以十利故。與比丘尼結<a class="t" id="0328b22"></a>戒。從今是戒應如是說。若比丘尼畜婬女為<a class="t" id="0328b23"></a>眾。不遠本處五六由延。波逸提。波逸提者。燒<a class="t" id="0328b24"></a>煮覆障。若不悔過能障礙道。是中犯者。若比<a class="t" id="0328b25"></a>丘尼畜婬女為眾。不遠本處五六由延。波逸<a class="t" id="0328b26"></a>提。隨不遠去。隨得爾所波逸提。<span class="rule-number">一百一十五事竟</span></p>
<a class="t" id="0328b27"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>