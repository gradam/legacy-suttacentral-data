<!DOCTYPE html>
<html data-prev="lzh-sv-bi-vb-pc161" data-next="lzh-sv-bi-vb-pc163">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bi-vb-pc162">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 162</span>
<span class="mirror-right">波夜提之百六十二</span> </h1>
</div>
<p>
<a class="sc" id="1"></a>
<a class="t-linehead" id="0342a29"></a>
佛在舍衛國。爾時偷蘭難陀比丘尼。兩道中<a class="t" id="0342b01"></a>間生癰。即喚白衣解看還繫。是中有比丘尼。<a class="t" id="0342b02"></a>少欲知足行頭陀。聞是事心不喜。種種因緣<a class="t" id="0342b03"></a>呵責言。云何名比丘尼。屏處有瘡。令白衣解<a class="t" id="0342b04"></a>看還繫。種種因緣呵已向佛廣說。佛以是事<a class="t" id="0342b05"></a>集二部僧。知而故問偷蘭難陀比丘尼。汝實<a class="t" id="0342b06"></a>作是事不。答言。實作世尊。佛以種種因緣呵<a class="t" id="0342b07"></a>責言。云何名比丘尼。屏處有瘡。使白衣解<a class="t" id="0342b08"></a>看還繫。種種因緣呵已語諸比丘。以十利故。<a class="t" id="0342b09"></a>與比丘尼結戒。從今是戒應如是說。若比丘<a class="t" id="0342b10"></a>尼有瘡。使白衣解繫者波夜提。瘡者有三<a class="t" id="0342b11"></a>種。一者癰瘡等自生。二者物傷。三者中風堅<a class="t" id="0342b12"></a>癖。癖有三種冷癖熱癖風癖。若比丘尼。自能<a class="t" id="0342b13"></a>繫不能解。應自繫令他解。若自能解不能<a class="t" id="0342b14"></a>繫應自解令他繫。是中犯者。若比丘尼。令白<a class="t" id="0342b15"></a>衣繫而不解。波夜提。若令解不繫波夜提。隨<a class="t" id="0342b16"></a>令繫解。隨得爾所波夜提。<span class="rule-number">一百六十二事竟</span></p>
<a class="t" id="0342b17"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>