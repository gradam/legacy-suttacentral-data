<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bi-vb-np21">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Nissaggiya Pācittiya 21</span>
<span class="mirror-right">尼薩耆波夜提之二十一</span> </h1>
</div>
<p>
<a class="sc" id="1"></a>
<a class="t-linehead" id="0313c14"></a>
佛在王舍城。爾時助調達比丘尼是舊。有善<a class="t" id="0313c15"></a>比丘尼是客。是中僧得布施衣。現前僧應分。<a class="t" id="0313c16"></a>客比丘尼言此非夏末月。是住處不受迦絺<a class="t" id="0313c17"></a>那衣。是衣應現前僧分。助調達比丘尼言。雖<a class="t" id="0313c18"></a>非夏末月不受迦絺那衣。然此是時衣。此安<a class="t" id="0313c19"></a>居僧應分。爾時助調達比丘尼。非時衣作時<a class="t" id="0313c20"></a>衣分。是中有比丘尼。少欲知足行頭陀。聞是<a class="t" id="0313c21"></a>事心不喜。種種因緣呵責言。云何名比丘尼。<a class="t" id="0313c22"></a>非時衣作時衣分。種種因緣呵責已。向佛廣<a class="t" id="0313c23"></a>說。佛以是事集二部僧。知而故問助調達比<a class="t" id="0313c24"></a>丘尼。汝實作是事不。答言。實作世尊。佛以種<a class="t" id="0313c25"></a>種因緣呵責。云何名比丘尼。非時衣作時衣<a class="t" id="0313c26"></a>分。種種因緣呵已語諸比丘。以十利故與比<a class="t" id="0313c27"></a>丘尼結戒。從今是戒應如是說。若比丘尼非<a class="t" id="0313c28"></a>時衣作時衣分。尼薩耆波逸提。尼薩耆波逸<a class="t" id="0313c29"></a>提者。是衣應捨。波逸提罪應悔過。是中犯者。<a class="t" id="0314a01"></a>若比丘尼非時衣作時衣。分尼薩耆波逸。提<a class="t" id="0314a02"></a>隨分時隨得爾所尼薩耆波逸提。<span class="rule-number">第二十一事竟</span></p>
<a class="t" id="0314a03"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>