<!DOCTYPE html>
<html data-prev="lzh-sv-bi-vb-pc160" data-next="lzh-sv-bi-vb-pc162">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bi-vb-pc161">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 161</span>
<span class="mirror-right">波夜提之百六十一</span> </h1>
</div>
<p>
<a class="sc" id="1"></a>
<a class="t-linehead" id="0342a11"></a>
佛在王舍城。爾時助調達比丘尼。故往觀聽<a class="t" id="0342a12"></a>歌舞伎樂。看莊嚴伎兒。諸居士呵責言。諸<a class="t" id="0342a13"></a>比丘尼自言。善好有功德。故往觀聽歌舞伎<a class="t" id="0342a14"></a>樂莊嚴伎兒。如王夫人如大臣婦。是中有<a class="t" id="0342a15"></a>比丘尼。少欲知足行頭陀。聞是事心不喜。向<a class="t" id="0342a16"></a>佛廣說。佛以是事集二部僧。知而故問是比<a class="t" id="0342a17"></a>丘尼。汝實作是事不。答言。實作世尊佛以種<a class="t" id="0342a18"></a>種因緣呵責言。云何名比丘尼。故往觀聽歌<a class="t" id="0342a19"></a>舞伎樂莊嚴伎兒。種種因緣呵已語諸比<a class="t" id="0342a20"></a>丘。以十利故。與比丘尼結戒。從今是戒應如<a class="t" id="0342a21"></a>是說。若比丘尼。故往觀聽歌舞伎樂莊嚴<a class="t" id="0342a22"></a>伎兒。波夜提。波夜提者。燒煮覆障。若不<a class="t" id="0342a23"></a>悔過能障礙道。是中犯者。若比丘尼。故往<a class="t" id="0342a24"></a>觀聽歌舞伎樂莊嚴伎兒。得見者波逸提。<a class="t" id="0342a25"></a>不得見者突吉羅。若從下至高得見波夜提。<a class="t" id="0342a26"></a>不得見突吉羅。若從高至下得見波夜提。不<a class="t" id="0342a27"></a>得見突吉羅。不犯者。不故往道由中過不犯<a class="t" id="0342a28"></a>。<span class="rule-number">一百六十一事竟</span></p>
<a class="t" id="0342a29"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>