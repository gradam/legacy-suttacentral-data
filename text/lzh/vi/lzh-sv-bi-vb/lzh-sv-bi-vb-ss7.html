<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bi-vb-ss7">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Saṅghādisesa 7</span>
<span class="mirror-right">僧伽婆尸沙法之七</span> </h1>
</div>
<p>
<a class="sc" id="1"></a>
<a class="t-linehead" id="0309a14"></a>
佛在舍衛國。爾時諸比丘近婆祇多城起僧<a class="t" id="0309a15"></a>坊是中漸漸多。有居士家圍繞有象鳴馬鳴<a class="t" id="0309a16"></a>大小男女音聲故。妨諸比丘讀經坐禪行道。<a class="t" id="0309a17"></a>是中有居士。名安闍那。有威德多饒財寶。人<a class="t" id="0309a18"></a>民田宅<span class="gaiji">［王＊車］<!--gaiji,,1[王*車],2&#x2496D;,3-->
</span>
<span class="gaiji">璩<!--gaiji,璩,1[(王*巨)/木],2&#x249B2;,3-->
</span>馬瑙。種種富貴相貌成就。諸比<a class="t" id="0309a19"></a>丘教令餘處起僧坊。居士即於安闍那林<a class="t" id="0309a20"></a>中起僧坊。諸比丘捨近城僧坊。入安闍那林<a class="t" id="0309a21"></a>僧坊中住。諸比丘尼遊行憍薩羅國向舍衛<a class="t" id="0309a22"></a>國。次到婆祇陀城。故僧坊中宿。見其中床榻<a class="t" id="0309a23"></a>臥具盆器釜鑊種種備具清淨可住。諸比丘<a class="t" id="0309a24"></a>尼往語比丘言。諸大德已捨此僧坊者。我<a class="t" id="0309a25"></a>等當於中住。諸比丘言。隨意。是僧坊主死。後<a class="t" id="0309a26"></a>諸兒分財物。是僧坊亦在分中。一兒得此僧<a class="t" id="0309a27"></a>坊者。往語比丘尼言。汝等出去。諸比丘尼言。<a class="t" id="0309a28"></a>何故使我等出耶。答言。我分得此僧坊。比丘<a class="t" id="0309a29"></a>尼言。我不從汝得。我從諸比丘得。若諸比丘<a class="t" id="0309b01"></a>使我出者。我當出。不隨汝語。是中有比丘尼。<a class="t" id="0309b02"></a>名修目佉。是婆羅門種中出家。勦健多力。作<a class="t" id="0309b03"></a>強語共諍。居士兒不忍瞋故。便打比丘尼。是<a class="t" id="0309b04"></a>比丘尼即詣眾官言。某甲兒打我。眾官問言。<a class="t" id="0309b05"></a>何故打汝。比丘尼即廣說上事。眾官言。諸沙<a class="t" id="0309b06"></a>門釋子不應失是僧坊。何以故。公與兒奪。兒<a class="t" id="0309b07"></a>與公奪。事不得爾。眾官遣人召是兒來。問言。<a class="t" id="0309b08"></a>汝打比丘尼不。答言。實打。眾官按法律撿<a class="t" id="0309b09"></a>校。打出家人應得何罪。律言。隨所用身分即<a class="t" id="0309b10"></a>應截之。眾官問言。汝以何物打。答言手打。又<a class="t" id="0309b11"></a>問何手。答言右手。即截右手。爾時惡名流布。<a class="t" id="0309b12"></a>諸沙門釋女言人截他手。一人語二人。二人<a class="t" id="0309b13"></a>語三人。如是展轉滿婆祇多城。是中有比丘<a class="t" id="0309b14"></a>尼。少欲知足行頭陀。聞是事心不喜。種種因<a class="t" id="0309b15"></a>緣呵責。云何名比丘尼。言人令截他手。種種<a class="t" id="0309b16"></a>因緣呵已。向佛廣說。佛以是事集二部僧。知<a class="t" id="0309b17"></a>而故問修目佉比丘尼。汝實作是事不。答言。<a class="t" id="0309b18"></a>實作世尊。佛以種種因緣呵責言。云何名比<a class="t" id="0309b19"></a>丘尼。言人令截他手。種種因緣呵已語諸比<a class="t" id="0309b20"></a>丘。以十利故。與諸比丘尼結戒。從今是戒應<a class="t" id="0309b21"></a>如是說。若比丘尼。詣王若官人若婆羅門若<a class="t" id="0309b22"></a>居士所。恃勢言人者。是法初犯僧伽娑尸沙<a class="t" id="0309b23"></a>可悔過王者。剎利種受王位水澆頂。是名為<a class="t" id="0309b24"></a>王剎利水澆頂。若婆羅門若居士若女人受<a class="t" id="0309b25"></a>王職。亦名為王水澆頂。官人者。食官廩田<a class="t" id="0309b26"></a>宅。婆羅門者。婆羅門種中生。居士者。除王除<a class="t" id="0309b27"></a>官人除婆羅門。餘不出家人。名為居士。恃勢<a class="t" id="0309b28"></a>言人者。依他勢力喜<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍相言。僧伽婆尸沙<a class="t" id="0309b29"></a>者。是罪屬僧。僧中有殘。因僧前悔過除滅。是<a class="t" id="0309c01"></a>名僧伽婆尸沙。是中犯者若比丘尼。詣王若<a class="t" id="0309c02"></a>眾官婆羅門居士。恃勢力言人者。僧伽婆尸<a class="t" id="0309c03"></a>沙。若斷事時。在斷事人前瞋恨呵罵本所打<a class="t" id="0309c04"></a>人者。僧伽婆尸沙。若向餘人。呵罵本所打人<a class="t" id="0309c05"></a>者。偷蘭遮。若屏處瞋罵。不言者不犯。<span class="rule-number">第七戒竟</span>◎</p>
<a class="t" id="0309c06"></a>
<p class="endsection">
<span class="t-juanname">十誦律卷第四十二</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>