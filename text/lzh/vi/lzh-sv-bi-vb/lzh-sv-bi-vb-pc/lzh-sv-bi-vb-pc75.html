<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bi-vb-pc75">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 75</span>
<span class="mirror-right">波夜提之七十五</span> </h1>
</div>
<p>
<a class="sc" id="1"></a>
<a class="t-linehead" id="0318a06"></a>
佛在舍衛國。爾時偷蘭難陀比丘尼。以掌拍<a class="t" id="0318a07"></a>女根。諸比丘尼問言。汝作何等。答言。欲使肥<a class="t" id="0318a08"></a>好。是中有比丘尼。少欲知足行頭陀。聞是事<a class="t" id="0318a09"></a>心不喜。種種因緣呵責言。云何名比丘尼。以<a class="t" id="0318a10"></a>手掌拍女根欲使肥好。種種因緣呵已向佛<a class="t" id="0318a11"></a>廣說。佛以是事集二部僧。知而故問偷蘭難<a class="t" id="0318a12"></a>陀。汝實作是事不。答言。實作世尊。佛以種種<a class="t" id="0318a13"></a>因緣呵責。云何名比丘尼。以手掌拍女根欲<a class="t" id="0318a14"></a>使肥好。種種因緣呵已語諸比丘。以十利故。<a class="t" id="0318a15"></a>與比丘尼結戒。從今是戒應如是說。若比丘<a class="t" id="0318a16"></a>尼以掌拍女根波夜提。掌者。有二種。手掌<span class="gaiji">脚<!--gaiji,腳,1[腳-谷+去],2&#x811A;,3-->
</span>
<a class="t" id="0318a17"></a>
掌。波夜提者。燒煮覆障。若不悔過能障礙道。<a class="t" id="0318a18"></a>是中犯者。若比丘尼以手掌拍女根。波夜提。<a class="t" id="0318a19"></a>若以<span class="gaiji">脚<!--gaiji,腳,1[腳-谷+去],2&#x811A;,3-->
</span>掌拍。亦波夜提。除手<span class="gaiji">脚<!--gaiji,腳,1[腳-谷+去],2&#x811A;,3-->
</span>掌以餘物拍。<a class="t" id="0318a20"></a>突吉羅。<span class="rule-number">七十五竟</span></p>
<a class="t" id="0318a21"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>