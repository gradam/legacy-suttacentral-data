<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bi-vb-pc148">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 148</span>
<span class="mirror-right">波夜提之百四十八</span> </h1>
</div>
<p>
<a class="sc" id="1"></a>
<a class="t-linehead" id="0339a23"></a>
佛在王舍城。爾時助調達比丘尼。捉蓋入他<a class="t" id="0339a24"></a>舍。諸居士呵責言。諸比丘尼自言。善好有功<a class="t" id="0339a25"></a>德。捉蓋入他家。如王夫人如大臣婦。是中有<a class="t" id="0339a26"></a>比丘尼。少欲知足行頭陀。聞是事心不喜。向<a class="t" id="0339a27"></a>佛廣說。佛以是事集二部僧。知而故問助調<a class="t" id="0339a28"></a>達比丘尼。汝實作是事不答言。實作世尊。佛<a class="t" id="0339a29"></a>以種種因緣呵責言。云何名比丘尼。捉蓋入<a class="t" id="0339b01"></a>白衣家舍。種種因緣。呵已語諸比丘。以十利<a class="t" id="0339b02"></a>故。與比丘尼結戒。從今是戒應如是說。若比<a class="t" id="0339b03"></a>丘尼捉蓋入白衣舍波夜提。波夜提者。燒煮<a class="t" id="0339b04"></a>覆障。若不悔過能障礙道。是中犯者。若比丘<a class="t" id="0339b05"></a>尼捉蓋入白衣舍波夜提。隨捉隨得波夜提。<a class="t" id="0339b06"></a>若倒蓋入不犯。<span class="rule-number">一百四十八事竟</span></p>
<a class="t" id="0339b07"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>