<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bi-vb-pc177">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 177</span>
<span class="mirror-right">波夜提之百七十七</span> </h1>
</div>
<p>
<a class="sc" id="1"></a>
<a class="t-linehead" id="0344c27"></a>
佛在王舍城。爾時助調達比丘尼。男子洗處<a class="t" id="0344c28"></a>浴。諸居士呵責言。諸比丘尼自言。善好有功<a class="t" id="0344c29"></a>德。在男子洗處浴。如婬女。是中有比丘尼。少<a class="t" id="0345a01"></a>欲知足行頭陀。聞是事心不喜。向佛廣說。佛<a class="t" id="0345a02"></a>以是事集二部僧。知而故問助調達比丘尼。<a class="t" id="0345a03"></a>汝實作是事不。答言。實作世尊。佛以種種因<a class="t" id="0345a04"></a>緣呵責言。云何名比丘尼。在男子洗處浴。種<a class="t" id="0345a05"></a>種因緣呵已語諸比丘。以十利故。與比丘尼<a class="t" id="0345a06"></a>結戒。從今是戒應如是說。若比丘尼男子洗<a class="t" id="0345a07"></a>處浴波夜提。波夜提者。燒煮覆障。若不悔<a class="t" id="0345a08"></a>過能障礙道。是中犯者。若比丘尼男子洗處<a class="t" id="0345a09"></a>浴波夜提。隨男子洗處浴隨得爾所波夜提<a class="t" id="0345a10"></a>。<span class="rule-number">一百七十七事竟</span></p>
<a class="t" id="0345a11"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>