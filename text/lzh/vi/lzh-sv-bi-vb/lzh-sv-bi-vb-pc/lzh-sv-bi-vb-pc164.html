<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bi-vb-pc164">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 164</span>
<span class="mirror-right">波夜提之百六十四</span> </h1>
</div>
<p>
<a class="sc" id="1"></a>
<a class="t-linehead" id="0342c02"></a>
佛在王舍城爾時助調達比丘尼。以好香揩<a class="t" id="0342c03"></a>身復以塗香胡麻屑胡麻滓揩身。是中有比<a class="t" id="0342c04"></a>丘尼。少欲知足行頭陀。聞是事心不喜。種種<a class="t" id="0342c05"></a>因緣呵責言。云何名比丘尼。以香揩身。以塗<a class="t" id="0342c06"></a>香胡麻屑胡麻滓揩身。種種因緣呵已。向佛<a class="t" id="0342c07"></a>廣說。佛以是事集二部僧。知而故問。助調達<a class="t" id="0342c08"></a>比丘尼。汝實作是事不。答言。實作世尊。佛以<a class="t" id="0342c09"></a>種種因緣呵責。云何名比丘尼。以塗香胡麻<a class="t" id="0342c10"></a>屑胡麻滓揩身。種種因緣呵已語諸比丘。以<a class="t" id="0342c11"></a>十利故。與比丘尼結戒。從今是戒應如是說。<a class="t" id="0342c12"></a>若比丘尼。以塗香胡麻屑胡麻滓揩身。波夜<a class="t" id="0342c13"></a>提波夜提者。燒煮覆障。若不悔過能障礙道。<a class="t" id="0342c14"></a>是中犯者。若比丘尼以香揩身波夜提。若以<a class="t" id="0342c15"></a>塗香胡麻屑胡麻滓揩身。皆波夜提。隨用揩<a class="t" id="0342c16"></a>身。隨得爾所波夜提。<span class="rule-number">一百六十四事竟</span></p>
<a class="t" id="0342c17"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>