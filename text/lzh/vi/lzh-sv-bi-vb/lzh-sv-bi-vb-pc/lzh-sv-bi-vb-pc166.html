<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bi-vb-pc166">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 166</span>
<span class="mirror-right">波夜提之百六十六</span> </h1>
</div>
<p>
<a class="sc" id="1"></a>
<a class="t-linehead" id="0343a07"></a>
佛在舍衛國。爾時偷蘭難陀比丘尼。著頭光<a class="t" id="0343a08"></a>在婬女門中立。諸婆羅門居士來欲近之。即<a class="t" id="0343a09"></a>以<span class="gaiji">脚<!--gaiji,腳,1[腳-谷+去],2&#x811A;,3-->
</span>蹴蹋。作是言。汝欲共我作婬欲耶。諸居<a class="t" id="0343a10"></a>士呵責言。諸比丘尼自言。善好有功德。著頭<a class="t" id="0343a11"></a>光在婬女門中立。見諸人來近以<span class="gaiji">脚<!--gaiji,腳,1[腳-谷+去],2&#x811A;,3-->
</span>蹴蹋。是<a class="t" id="0343a12"></a>中有比丘尼少欲知足行頭陀。聞是事心不<a class="t" id="0343a13"></a>喜。向佛廣說。佛以是事集二部僧。知而故<a class="t" id="0343a14"></a>問偷蘭難陀比丘尼。汝實作是事不。答言。實<a class="t" id="0343a15"></a>作世尊。佛以種種因緣呵責言。云何名比丘<a class="t" id="0343a16"></a>尼。著頭光在婬女門中立。種種呵已語諸比<a class="t" id="0343a17"></a>丘以十利故。與比丘尼結戒。從今是戒應如<a class="t" id="0343a18"></a>是說。若比丘尼著頭光波夜提。波夜提者。燒<a class="t" id="0343a19"></a>煮覆障。若不悔過能障礙道。是中犯者。若比<a class="t" id="0343a20"></a>丘尼著頭光波夜提。若作突吉羅。若治故光<a class="t" id="0343a21"></a>突吉羅。若與他著突吉羅。<span class="rule-number">一百六十六事竟</span></p>
<a class="t" id="0343a22"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>