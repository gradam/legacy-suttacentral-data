<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bi-vb-pc147">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 147</span>
<span class="mirror-right">波夜提之百四十七</span> </h1>
</div>
<p>
<a class="sc" id="1"></a>
<a class="t-linehead" id="0339a09"></a>
佛在舍衛國。爾時偷蘭難陀比丘尼得他質<a class="t" id="0339a10"></a>錢。腰絡著市中行。有鈴聲出。諸居士聞已<a class="t" id="0339a11"></a>呵責言。諸比丘尼自言善好有功德。著腰絡<a class="t" id="0339a12"></a>行市中。如王夫人如大臣婦是中有比丘尼。<a class="t" id="0339a13"></a>少欲知足行頭陀。聞是事心不喜。向佛廣說。<a class="t" id="0339a14"></a>佛以是事集二部僧。知而故問偷蘭難陀比<a class="t" id="0339a15"></a>丘尼。汝實作是事不。答言。實作世尊。佛以種<a class="t" id="0339a16"></a>種因緣呵責言。云何名比丘尼。著腰絡。種種<a class="t" id="0339a17"></a>因緣呵已語諸比丘。以十利故。與比丘尼結<a class="t" id="0339a18"></a>戒。從今是戒應如是說。若比丘尼著腰絡波<a class="t" id="0339a19"></a>夜提。波夜提者。燒煮覆障。若不悔過能障<a class="t" id="0339a20"></a>礙道。是中犯者。若比丘尼著腰絡波夜提。<a class="t" id="0339a21"></a>若作突吉羅。若治突吉羅。若與他著突吉羅<a class="t" id="0339a22"></a>。<span class="rule-number">一百四十七事竟</span></p>
<a class="t" id="0339a23"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>