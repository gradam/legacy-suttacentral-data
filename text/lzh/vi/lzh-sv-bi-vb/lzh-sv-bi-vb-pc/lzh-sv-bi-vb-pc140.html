<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bi-vb-pc140">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 140</span>
<span class="mirror-right">波夜提之百四十</span> </h1>
</div>
<p>
<a class="sc" id="1"></a>
<a class="t-linehead" id="0337b12"></a>
佛在舍衛國。爾時有迦羅比丘尼。先是外道。<a class="t" id="0337b13"></a>棄捨經律阿毘曇。誦讀種種<span class="gaiji">呪<!--gaiji,咒,1[口*兄],2&#x546A;,3-->
</span>術。是中有比<a class="t" id="0337b14"></a>丘尼。少欲知足行頭陀。聞是事心不喜。種種<a class="t" id="0337b15"></a>因緣呵責。云何名比丘尼。棄捨經律阿毘曇。<a class="t" id="0337b16"></a>誦讀種種<span class="gaiji">呪<!--gaiji,咒,1[口*兄],2&#x546A;,3-->
</span>術。種種因緣呵已向佛廣說。佛<a class="t" id="0337b17"></a>以是事集二部僧。知而故問迦羅比丘尼。汝<a class="t" id="0337b18"></a>實作是事不。答言。實作世尊。佛以種種因緣<a class="t" id="0337b19"></a>呵責。云何名比丘尼。棄捨經律阿毘曇。讀誦<a class="t" id="0337b20"></a>種種<span class="gaiji">呪<!--gaiji,咒,1[口*兄],2&#x546A;,3-->
</span>術。種種因緣訶已語諸比丘。以十利<a class="t" id="0337b21"></a>故。與比丘尼結戒。從今是戒應如是說。若比<a class="t" id="0337b22"></a>丘尼讀誦種種<span class="gaiji">呪<!--gaiji,咒,1[口*兄],2&#x546A;,3-->
</span>術波逸提。波逸提者。燒煮<a class="t" id="0337b23"></a>覆障。若不悔過能障礙道。是中犯者。若比丘<a class="t" id="0337b24"></a>尼讀誦種種<span class="gaiji">呪<!--gaiji,咒,1[口*兄],2&#x546A;,3-->
</span>術。若是偈說。偈偈波逸提。若<a class="t" id="0337b25"></a>是章說。章章波逸提。若別句說。句句波逸提。<a class="t" id="0337b26"></a>不犯者。若讀誦治齒。<span class="gaiji">呪<!--gaiji,咒,1[口*兄],2&#x546A;,3-->
</span>腹痛<span class="gaiji">呪<!--gaiji,咒,1[口*兄],2&#x546A;,3-->
</span>治毒<span class="gaiji">呪<!--gaiji,咒,1[口*兄],2&#x546A;,3-->
</span>。若為<a class="t" id="0337b27"></a>守護安隱不犯。<span class="rule-number">一百四十事竟</span></p>
<a class="t" id="0337b28"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>