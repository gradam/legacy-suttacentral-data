<!DOCTYPE html>
<html data-prev="lzh-sv-bi-vb-np26" data-next="lzh-sv-bi-vb-np28">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bi-vb-np27">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Nissaggiya Pācittiya 27</span>
<span class="mirror-right">尼薩耆波夜提之二十七</span> </h1>
</div>
<p>
<a class="sc" id="1"></a>
<a class="t-linehead" id="0316a03"></a>
佛在舍衛國。爾時諸比丘尼。行乞財物欲自<a class="t" id="0316a04"></a>作房。諸居士問言。用作何等。答言。欲自作<a class="t" id="0316a05"></a>房。有婆羅門居士信者。多與財物。諸比丘尼<a class="t" id="0316a06"></a>得財物已值世飢儉。作是思惟。今世飢儉宜<a class="t" id="0316a07"></a>自活命。若我活者。後當作房。即於儉世食是<a class="t" id="0316a08"></a>物盡。飢儉世過豐樂時至。諸比丘尼復行欲<a class="t" id="0316a09"></a>乞自作房。諸居士問言。欲作何等。答言。欲自<a class="t" id="0316a10"></a>作房舍。居士言。我先所與財物。今何所在。答<a class="t" id="0316a11"></a>言。我等先得財物。於飢儉世作是思惟。如今<a class="t" id="0316a12"></a>儉世宜自活命。若我等活者。後當起房舍。我<a class="t" id="0316a13"></a>等於飢儉時食此物盡。諸居士呵責言。諸比<a class="t" id="0316a14"></a>丘尼自言。善好有功德。自為是事乞作餘事<a class="t" id="0316a15"></a>用。如王夫人大臣婦。是中有比丘尼。少欲知<a class="t" id="0316a16"></a>足行頭陀。聞是事心不喜。種種因緣呵責言。<a class="t" id="0316a17"></a>云何名比丘尼。異乞異用。如王夫人大臣婦。<a class="t" id="0316a18"></a>種種因緣呵已。向佛廣說。佛以是事集二部<a class="t" id="0316a19"></a>僧。知而故問是比丘尼。汝實作是事不。答言。<a class="t" id="0316a20"></a>實作世尊。佛以種種因緣呵責言。云何名比<a class="t" id="0316a21"></a>丘尼。異乞異用種種因緣呵已語諸比丘。以<a class="t" id="0316a22"></a>十利故。與比丘尼結戒。從今是戒應如是說。<a class="t" id="0316a23"></a>若比丘尼自為是事乞作餘事用。尼薩耆波<a class="t" id="0316a24"></a>夜提。尼薩耆波夜提者。是物應捨。波夜提罪<a class="t" id="0316a25"></a>應悔過。是中犯者。若比丘尼自為是事乞作<a class="t" id="0316a26"></a>餘事用。尼薩耆波夜提。隨用時隨得尼薩耆<a class="t" id="0316a27"></a>波夜提。<span class="rule-number">第二十七事竟</span>◎</p>
<a class="t" id="0316a28"></a>
<p class="endsection">
<span class="t-juanname">十誦尼律卷第四十三</span></p>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>