<!DOCTYPE html>
<html data-prev="lzh-sv-bi-vb-pc88" data-next="lzh-sv-bi-vb-pc90">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bi-vb-pc89">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 89</span>
<span class="mirror-right">波夜提之八十九</span> </h1>
</div>
<p>
<a class="sc" id="1"></a>
<a class="t-linehead" id="0321a23"></a>
佛在王舍城。爾時助調達二比丘尼。共一衣<a class="t" id="0321a24"></a>覆臥。作種種不清淨事。是中有比丘尼。少<a class="t" id="0321a25"></a>欲知足行頭陀。聞是事心不喜。種種因緣呵<a class="t" id="0321a26"></a>責言。云何名比丘尼。二人共一衣覆臥。種種<a class="t" id="0321a27"></a>因緣呵已向佛廣說。佛以是事集二部僧。知<a class="t" id="0321a28"></a>而故問助調達比丘尼。汝等實作是事不。答<a class="t" id="0321a29"></a>言。實作世尊。佛以種種因緣呵責言。云何名<a class="t" id="0321b01"></a>比丘尼。共一衣覆臥。種種因緣呵已語諸比<a class="t" id="0321b02"></a>丘。以十利故。與比丘尼結戒。從今是戒應如<a class="t" id="0321b03"></a>是說。若二比丘尼共一衣覆臥波夜提。波夜<a class="t" id="0321b04"></a>提者。燒煮覆障。若不悔過能障礙道。是中犯<a class="t" id="0321b05"></a>者。若二比丘尼共一衣覆臥波夜提。隨共臥<a class="t" id="0321b06"></a>隨得爾所波夜提。不犯者。若各各別有襯身<a class="t" id="0321b07"></a>衣。不犯。<span class="rule-number">八十九事竟</span></p>
<a class="t" id="0321b08"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>