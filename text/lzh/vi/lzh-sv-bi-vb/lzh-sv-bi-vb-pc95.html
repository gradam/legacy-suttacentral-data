<!DOCTYPE html>
<html data-prev="lzh-sv-bi-vb-pc94" data-next="lzh-sv-bi-vb-pc96">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-bi-vb-pc95">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 95</span>
<span class="mirror-right">波夜提之九十五</span> </h1>
</div>
<p>
<a class="sc" id="1"></a>
<a class="t-linehead" id="0322b24"></a>
佛在王舍城。與多比丘僧。王舍城安居。舍利<a class="t" id="0322b25"></a>弗目連阿那律難提金毘羅等。是諸大弟子<a class="t" id="0322b26"></a>皆共佛安居。爾時諸比丘尼夏中遊行。到他<a class="t" id="0322b27"></a>國土行時。殺諸生草小蟲。諸居士瞋呵責言。<a class="t" id="0322b28"></a>佛與大眾舍利弗目連阿那律難提金毘羅<a class="t" id="0322b29"></a>等。王舍城安居。是諸比丘尼自言善好有功<a class="t" id="0322c01"></a>德。夏中遊行諸國。殺諸生草小蟲。是中有比<a class="t" id="0322c02"></a>丘尼。少欲知足行頭陀。聞是事心不喜。種種<a class="t" id="0322c03"></a>因緣呵責言。云何名比丘尼。夏中遊行諸國。<a class="t" id="0322c04"></a>殺諸生草小蟲。種種因緣呵已向佛廣說。佛<a class="t" id="0322c05"></a>以是事集二部僧。知而故問諸比丘尼。汝實<a class="t" id="0322c06"></a>作是事不。答言。實作世尊。佛以種種因緣<a class="t" id="0322c07"></a>呵責言。云何名比丘尼。夏中遊行諸國。殺諸<a class="t" id="0322c08"></a>生草小蟲。佛以種種因緣呵已語諸比丘。以<a class="t" id="0322c09"></a>十利故。與比丘尼結戒。從今是戒應如是說。<a class="t" id="0322c10"></a>若比丘尼夏中無因緣遊行他國波夜提。波<a class="t" id="0322c11"></a>夜提者。燒煮覆障。若不悔過能障礙道。是中<a class="t" id="0322c12"></a>犯者。若比丘尼夏中無因緣遊行他國波夜<a class="t" id="0322c13"></a>提。隨遊行隨得爾所波夜提。<span class="rule-number">九十五事竟</span></p>
<a class="t" id="0322c14"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>