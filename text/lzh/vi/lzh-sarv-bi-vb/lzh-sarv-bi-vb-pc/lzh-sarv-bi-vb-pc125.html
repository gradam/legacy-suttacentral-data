<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc125">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 125</span>
<span class="mirror-right">波夜提之百二十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0330c02"></a>
佛在王舍城。爾時助調達比丘尼。有大式叉<a class="t" id="t0330c03"></a>摩尼。可受大戒。施越沙比丘尼。見是大式叉<a class="t" id="t0330c04"></a>摩尼。即便語言。汝何不受大戒。答言。助調達<a class="t" id="t0330c05"></a>比丘尼兇惡喜<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>。我不欲從彼受大戒。汝若<a class="t" id="t0330c06"></a>與我作和上尼者。我當受大戒。施越沙言。<a class="t" id="t0330c07"></a>汝二歲學六法。我當畜汝為眾。是大式叉摩<a class="t" id="t0330c08"></a>尼二歲學六法已。語施越沙言。汝語我二歲<a class="t" id="t0330c09"></a>學六法。我當畜汝為眾。我已二歲學六法。汝<a class="t" id="t0330c10"></a>當畜我。施越沙言。我不畜汝。何以故。是助調<a class="t" id="t0330c11"></a>達比丘尼。兇惡喜<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍。自能傷他亦能教人<a class="t" id="t0330c12"></a>作。以是故我不畜汝。又言。汝若不能畜我。何<a class="t" id="t0330c13"></a>以語我二歲學六法。若汝先不語我者。我不<a class="t" id="t0330c14"></a>二歲學六法。是中有比丘尼。少欲知足行頭<a class="t" id="t0330c15"></a>陀。聞是事種種因緣呵責言。云何名比丘尼。<a class="t" id="t0330c16"></a>語他言。汝二歲學六法。我當畜汝。後便不畜。<a class="t" id="t0330c17"></a>種種因緣呵已向佛廣說。佛以是事集二部<a class="t" id="t0330c18"></a>僧。知而故問是比丘尼。汝實作是事不。答<a class="t" id="t0330c19"></a>言實作世尊。佛以種種因緣呵責言。云何名<a class="t" id="t0330c20"></a>比丘尼。語他言。汝二歲學六法。我當畜汝。後<a class="t" id="t0330c21"></a>便不畜。種種因緣呵已語諸比丘。以十利故。<a class="t" id="t0330c22"></a>與諸比丘尼結戒。從今是戒應如是說。若比<a class="t" id="t0330c23"></a>丘尼語他言。汝二歲學六法。後當畜汝。若<a class="t" id="t0330c24"></a>不畜者波夜提波夜提者。燒煮覆障。若不悔<a class="t" id="t0330c25"></a>過能障礙道。是中犯者。若比丘尼語他言。<a class="t" id="t0330c26"></a>汝二歲學六法。我當畜汝。後便不畜者波夜<a class="t" id="t0330c27"></a>提。隨不畜隨得波夜提。<span class="rule-number">一百二十五事竟</span></p>
<a class="t" id="t0330c28"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>