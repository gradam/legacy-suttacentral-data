<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc106">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 106</span>
<span class="mirror-right">波夜提之百六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0325b02"></a>
佛在舍衛國。爾時諸比丘尼。欲共諸比丘等。<a class="t" id="t0325b03"></a>作是言。汝等五歲不依止他。我等亦如是。汝<a class="t" id="t0325b04"></a>等十歲畜弟子。我等亦爾。有何差別。是中有<a class="t" id="t0325b05"></a>比丘尼。少欲知足行頭陀。聞是事心不喜。種<a class="t" id="t0325b06"></a>種因緣呵責。向佛廣說。佛以是事集二部僧。<a class="t" id="t0325b07"></a>知而故問諸比丘尼。汝等實作是事不。答言。<a class="t" id="t0325b08"></a>實作世尊。佛以種種因緣呵責言。云何名比<a class="t" id="t0325b09"></a>丘尼。輕大眾。種種因緣呵已語諸比丘。從今<a class="t" id="t0325b10"></a>聽諸比丘尼受大戒滿六歲不依止他。不滿<a class="t" id="t0325b11"></a>六歲依止他。十二歲得畜眾。以十利故。與比<a class="t" id="t0325b12"></a>丘尼結戒。從今是戒應如是說。若比丘尼。不<a class="t" id="t0325b13"></a>滿十二歲畜眾者波逸提。波逸提者。燒煮覆<a class="t" id="t0325b14"></a>障。若不悔過能障礙道。是中犯者。若比丘尼。<a class="t" id="t0325b15"></a>不滿十二歲畜眾者。波逸提。隨畜隨得爾所<a class="t" id="t0325b16"></a>波逸提。<span class="rule-number">一百六事竟</span></p>
<a class="t" id="t0325b17"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>