<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc118">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 118</span>
<span class="mirror-right">波夜提之百十八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0328c28"></a>
佛在舍衛國。爾時偷蘭難陀比丘尼。畜孝女<a class="t" id="t0328c29"></a>為眾。是孝女比丘尼。不誦經不問答不坐禪。<a class="t" id="t0329a01"></a>諸比丘尼問言。汝何以故。不讀誦經問答坐<a class="t" id="t0329a02"></a>禪。答言。諸善女。我父死若母死兄弟死姊<a class="t" id="t0329a03"></a>妹兒女死夫婿死故憂愁。云何能讀誦經問<a class="t" id="t0329a04"></a>答坐禪。是中有比丘尼。少欲知足行頭陀。聞<a class="t" id="t0329a05"></a>是事心不喜。種種因緣呵責云何名比丘尼。<a class="t" id="t0329a06"></a>畜孝女為眾。種種因緣呵已向佛廣說。佛以<a class="t" id="t0329a07"></a>是事集二部僧。知而故問偷蘭難陀比丘尼。<a class="t" id="t0329a08"></a>汝實作是事不。答言實作世尊。佛以種種因<a class="t" id="t0329a09"></a>緣呵責言。云何名比丘尼。畜孝女為眾。種種<a class="t" id="t0329a10"></a>因緣呵已語諸比丘。以十利故。與比丘尼結<a class="t" id="t0329a11"></a>戒。從今是戒應如是說。若比丘尼畜孝女為<a class="t" id="t0329a12"></a>眾。波逸提。波逸提者。燒煮覆障。若不悔過能<a class="t" id="t0329a13"></a>障礙道。是中犯者。若比丘尼畜孝女為眾波<a class="t" id="t0329a14"></a>逸提。隨畜隨得爾所波逸提。<span class="rule-number">一百一十八事竟</span></p>
<a class="t" id="t0329a15"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>