<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc169">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 169</span>
<span class="mirror-right">波夜提之百六十九</span> </h1>
</div>
<p>
<a class="sc" id="1"></a>
<a class="t-linehead" id="0343b22"></a>
佛在王舍城。爾時助調達比丘尼。使他刷頭<a class="t" id="0343b23"></a>諸居士呵責言。善女。汝等已出家。何用刷<a class="t" id="0343b24"></a>頭為。是中有比丘尼。少欲知足行頭陀。聞是<a class="t" id="0343b25"></a>事心不喜。種種因緣呵責言。云何名比丘<a class="t" id="0343b26"></a>尼。使他刷頭。種種因緣呵已。向佛廣說。佛<a class="t" id="0343b27"></a>以是事集二部僧。知而故問助調達比丘尼。<a class="t" id="0343b28"></a>汝實作是事不。答言。實作世尊。佛以種種因<a class="t" id="0343b29"></a>緣呵責言。云何名比丘尼。使他刷頭。種種因<a class="t" id="0343c01"></a>緣呵已語諸比丘。以十利故。與比丘尼結<a class="t" id="0343c02"></a>戒。從今是戒應如是說。若比丘尼使他刷頭<a class="t" id="0343c03"></a>波夜提。波夜提者。燒煮覆障。若不悔過能障<a class="t" id="0343c04"></a>礙道。是中犯者。若比丘尼使他刷頭波夜提。<a class="t" id="0343c05"></a>隨使他刷頭。隨得爾所波夜提。<span class="rule-number">一百六十九事竟</span></p>
<a class="t" id="0343c06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>