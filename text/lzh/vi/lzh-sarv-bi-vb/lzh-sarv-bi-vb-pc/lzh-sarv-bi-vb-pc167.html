<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc167">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 167</span>
<span class="mirror-right">波夜提之百六十七</span> </h1>
</div>
<p>
<a class="sc" id="1"></a>
<a class="t-linehead" id="0343a22"></a>
佛在王舍城。爾時助調達比丘尼。有大式叉<a class="t" id="0343a23"></a>摩尼。年少端正可愛。欲受大戒。有弊惡人見<a class="t" id="0343a24"></a>生貪著心作是念。比丘尼為王所守護。不得<a class="t" id="0343a25"></a>強奪。諸比丘尼法。應從比丘受大戒。若是式<a class="t" id="0343a26"></a>叉摩尼出受戒時。我當捉取將去。是式叉摩<a class="t" id="0343a27"></a>尼出受大戒。是弊惡人強捉將去。是中有比<a class="t" id="0343a28"></a>丘尼。少欲知足行頭陀。聞是事心不喜。種種<a class="t" id="0343a29"></a>因緣呵責言。云何名比丘尼。不語僧坊中比<a class="t" id="0343b01"></a>丘尼。出遠門去。種種因緣呵已。向佛廣說。佛<a class="t" id="0343b02"></a>以是事集二部僧。種種因緣呵責言。云何名<a class="t" id="0343b03"></a>比丘尼。不語僧坊中比丘尼。出遠門去。種種<a class="t" id="0343b04"></a>呵已語諸比丘。以十利故與比丘尼結戒。從<a class="t" id="0343b05"></a>今是戒應如是說。若比丘尼。不語餘比丘尼<a class="t" id="0343b06"></a>出遠門去波夜提。波夜提者。燒煮覆障。若不<a class="t" id="0343b07"></a>悔過能障礙道。是中犯者。若比丘尼。從比丘<a class="t" id="0343b08"></a>尼僧坊中。不語餘比丘尼。出門遠去。波夜<a class="t" id="0343b09"></a>提。隨不語出門。隨得爾所波夜提。<span class="rule-number">一百六十七事竟</span></p>
<a class="t" id="0343b10"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>