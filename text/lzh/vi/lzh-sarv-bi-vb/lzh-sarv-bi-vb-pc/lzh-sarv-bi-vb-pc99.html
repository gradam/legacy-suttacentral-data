<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc99">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 99</span>
<span class="mirror-right">波夜提之九十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0323b26"></a>
佛在舍衛國爾時迦羅比丘尼。本是外道。喜<a class="t" id="t0323b27"></a>行遊觀。是比丘尼早起。到天祠中伎樂舍論<a class="t" id="t0323b28"></a>法舍出家舍看畫彩舍。諸居士呵責言。諸比<a class="t" id="t0323b29"></a>丘尼自言善好有功德。故往看畫舍。如外道<a class="t" id="t0323c01"></a>女。是中有比丘尼。少欲知足行頭陀。聞是事<a class="t" id="t0323c02"></a>心不喜。向佛廣說。佛以是事集二部僧。知<a class="t" id="t0323c03"></a>而故問迦羅比丘尼。汝實作是事不。答言。實<a class="t" id="t0323c04"></a>作世尊。佛以種種因緣呵責言。云何名比丘<a class="t" id="t0323c05"></a>尼。故往看畫舍。種種因緣呵已語諸比丘。以<a class="t" id="t0323c06"></a>十利故。與比丘尼結戒。從今是戒應如是說。<a class="t" id="t0323c07"></a>若比丘尼故往看畫舍波逸提。波逸提者。燒<a class="t" id="t0323c08"></a>煮覆障。若不悔過能障礙道。是中犯者。若比<a class="t" id="t0323c09"></a>丘尼。故往看畫舍。能得見者波逸提。不得見<a class="t" id="t0323c10"></a>者突吉羅。若從下至高處。能得見者波逸提。<a class="t" id="t0323c11"></a>不得見者突吉羅。若從高至下。能得見者波<a class="t" id="t0323c12"></a>逸提。不能得見者突吉羅。若不故往道由中<a class="t" id="t0323c13"></a>過者。不犯。<span class="rule-number">九十九事竟</span></p>
<a class="t" id="t0323c14"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>