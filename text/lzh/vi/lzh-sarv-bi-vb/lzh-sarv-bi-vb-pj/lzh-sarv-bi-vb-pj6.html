<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pj6">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pārājika 6</span>
<span class="mirror-right">波羅夷法之六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0303c02"></a>
佛在王舍城。爾時助調達比丘尼。聽六群比<a class="t" id="t0303c03"></a>丘捉手。捉衣。共立共語共期。入屏覆處待男<a class="t" id="t0303c04"></a>子來。舉身如白衣女爾時有比丘尼。少欲知<a class="t" id="t0303c05"></a>足行頭陀。聞是事心不喜。種種因緣訶責言。<a class="t" id="t0303c06"></a>云何名比丘尼。有漏心。聽漏心男子捉手捉<a class="t" id="t0303c07"></a>衣。共立共語共期。入屏覆處待男子來。舉身<a class="t" id="t0303c08"></a>如白衣女。種種因緣訶已向佛廣說。佛以是<a class="t" id="t0303c09"></a>事集二部僧。知而故問助調達比丘尼。汝實<a class="t" id="t0303c10"></a>作是事不。答言。實作世尊。佛以種種因緣呵<a class="t" id="t0303c11"></a>責。云何名比丘尼。有漏心。聽漏心男子捉手<a class="t" id="t0303c12"></a>捉衣。共立共語共期。入屏覆處待男子來。<a class="t" id="t0303c13"></a>舉身如白衣女。種種因緣呵已語諸比丘。以<a class="t" id="t0303c14"></a>十利故。與比丘尼結戒。從今是戒應如是說。<a class="t" id="t0303c15"></a>若比丘尼有漏心。聽漏心男子捉手捉衣。共<a class="t" id="t0303c16"></a>立共語共期。入屏覆處。待男子來。舉身如白<a class="t" id="t0303c17"></a>衣女。以是八事示貪著相。是比丘尼犯波羅<a class="t" id="t0303c18"></a>夷不應共住。漏心者。於是人邊生愛結深厚。<a class="t" id="t0303c19"></a>男子漏心亦如是。男子者。謂人男能作婬<a class="t" id="t0303c20"></a>事。捉手者。從腕前。名為手。捉衣者。捉襯身<a class="t" id="t0303c21"></a>衣。共立者。可說不淨語處。共語者。可說不淨<a class="t" id="t0303c22"></a>語處。共期者。可作惡處。入屏覆處者。若壁覆<a class="t" id="t0303c23"></a>障。草席覆障。衣幔覆障處。待男子來者。可作<a class="t" id="t0303c24"></a>惡處。舉身如白衣女者。若捉若抱。不逆男子<a class="t" id="t0303c25"></a>意。如白衣女。用是八事示貪著相。犯波羅夷。<a class="t" id="t0303c26"></a>波羅夷者。是罪弊惡深重。退墮不如。若比丘<a class="t" id="t0303c27"></a>尼犯是罪者。不名沙門尼。非釋女。失比丘尼<a class="t" id="t0303c28"></a>法。不共住者。諸比丘尼不共作法事。謂白羯<a class="t" id="t0303c29"></a>磨白二羯磨白四羯磨說戒。自恣立十三比<a class="t" id="t0304a01"></a>丘尼羯磨。是中犯者。若比丘尼有漏心。聽漏<a class="t" id="t0304a02"></a>心男子捉手偷蘭遮。聽捉衣偷蘭遮。若共立<a class="t" id="t0304a03"></a>偷蘭遮。若共語偷蘭遮。若共期偷蘭遮。若<a class="t" id="t0304a04"></a>入屏覆處偷蘭遮。待男子來偷蘭遮。身與男<a class="t" id="t0304a05"></a>子如白衣女偷蘭遮。若具作八事。犯波羅夷<a class="t" id="t0304a06"></a>。<span class="rule-number">第六事竟</span></p>
<a class="t" id="t0304a07"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>