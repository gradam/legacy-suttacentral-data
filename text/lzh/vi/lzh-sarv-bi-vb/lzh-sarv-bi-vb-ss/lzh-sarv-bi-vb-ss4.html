<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-ss4">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Saṅghādisesa 4</span>
<span class="mirror-right">僧伽婆尸沙法之四</span> </h1>
</div>
<p class="suttainfo">
<span class="t-headname">十七僧殘中不共戒有十之初<span class="t-note">（此初一事即十七中第四）</span></span></p>
<a class="t" id="t0307a04"></a>
<p>
<a class="sc" id="1"></a>
<a class="t-linehead" id="t-linehead0307a04"></a>
佛在舍衛國。爾時有比丘尼。名施越。年少端<a class="t" id="t0307a05"></a>正。有一估客。見已生漏心。作是念。諸比丘<a class="t" id="t0307a06"></a>尼王所守護。不得強為不淨事。我當請供養<a class="t" id="t0307a07"></a>所須。作是念已。便到是比丘尼所言。汝所須<a class="t" id="t0307a08"></a>物。若飲食衣服臥具湯藥所須。我當相給。比<a class="t" id="t0307a09"></a>丘尼言。當受汝請。是比丘尼後時。所須飲食<a class="t" id="t0307a10"></a>衣服臥具湯藥薪草燈燭。皆從索取。估客知<a class="t" id="t0307a11"></a>比丘尼心轉柔軟。便語比丘尼言。作婬事來。<a class="t" id="t0307a12"></a>比丘尼言。莫作是語。我是持戒斷婬欲人。<a class="t" id="t0307a13"></a>估客瞋言。小婢汝若持戒斷婬欲者。何故受<a class="t" id="t0307a14"></a>我衣食供養。即便強捉比丘尼。比丘尼高聲<a class="t" id="t0307a15"></a>大喚。即時多人來集問言。何故大喚。估客<a class="t" id="t0307a16"></a>言。是比丘尼受我衣食。不隨我意。諸居士語<a class="t" id="t0307a17"></a>比丘尼。汝受他物。何故不隨他意。比丘尼言。<a class="t" id="t0307a18"></a>我不為婬欲故受彼財物。是估客自來請我<a class="t" id="t0307a19"></a>作是言。汝所須衣食湯藥薪草燈燭自恣相<a class="t" id="t0307a20"></a>給。我不知以何心故與我。諸居士言。是估<a class="t" id="t0307a21"></a>客為是汝父親里母親里耶。比丘尼言。不是。<a class="t" id="t0307a22"></a>諸居士言。若非汝父母親。又非賢者不求福<a class="t" id="t0307a23"></a>德。何故不知與汝財物。與汝財衣時必為婬<a class="t" id="t0307a24"></a>欲事。諸居士呵責言。云何諸比丘尼自言。<a class="t" id="t0307a25"></a>善好有功德。如婬女法取他財物。是中有比<a class="t" id="t0307a26"></a>丘尼。少欲知足行頭陀。聞是事心不喜。向佛<a class="t" id="t0307a27"></a>廣說。佛以是事集二部僧。知而故問施越比<a class="t" id="t0307a28"></a>丘尼。汝實作是事不。答言。實作世尊。佛以種<a class="t" id="t0307a29"></a>種因緣呵責言。云何名比丘尼。有漏心。從漏<a class="t" id="t0307b01"></a>心男子自手取食。種種因緣呵已語諸比丘。<a class="t" id="t0307b02"></a>以十利故。與比丘尼結戒。從今是戒應如是<a class="t" id="t0307b03"></a>說。若比丘尼有漏心。從漏心男子自手取食。<a class="t" id="t0307b04"></a>是法初犯僧伽婆尸沙可悔過。漏心者。於是<a class="t" id="t0307b05"></a>人邊愛結深厚。男子漏心亦如是。男子者。謂<a class="t" id="t0307b06"></a>人男能作婬事。食者五佉陀尼。五蒲闍尼。<a class="t" id="t0307b07"></a>五似食。五佉陀尼者。根食莖食葉食華食果<a class="t" id="t0307b08"></a>食。五蒲闍尼者。飯<span class="gaiji">麨<!--gaiji,,1[麩-夫+少],2&#x9EA8;,3-->
</span>糒魚肉。五似食者。糜粟<a class="t" id="t0307b09"></a><span class="gaiji">［麩－夫＋黃］<!--gaiji,,1[麩-夫+黃],2&#x4D43;,3-->
</span>麥莠子加師食。僧伽婆尸沙者。是罪屬僧。<a class="t" id="t0307b10"></a>僧中有殘。因僧前悔過得除滅。故名僧伽婆<a class="t" id="t0307b11"></a>尸沙。是中犯者。若比丘尼有漏心自手。從漏<a class="t" id="t0307b12"></a>心男子手取根食。得僧伽婆尸沙。若取莖葉<a class="t" id="t0307b13"></a>華果飯<span class="gaiji">麨<!--gaiji,,1[麩-夫+少],2&#x9EA8;,3-->
</span>糒魚肉糜粟<span class="gaiji">［麩－夫＋黃］<!--gaiji,,1[麩-夫+黃],2&#x4D43;,3-->
</span>麥莠子加師食。皆<a class="t" id="t0307b14"></a>僧伽婆尸沙。若有居士。因是比丘尼故。與比<a class="t" id="t0307b15"></a>丘尼僧作食。偏與所愛比丘尼多食。比丘尼<a class="t" id="t0307b16"></a>受者偷蘭遮。<span class="rule-number">第四戒竟</span></p>
<a class="t" id="t0307b17"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>