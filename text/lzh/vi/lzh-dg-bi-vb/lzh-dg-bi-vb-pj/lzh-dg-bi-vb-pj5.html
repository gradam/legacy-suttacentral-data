<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pj5">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pārājika 5</span><span class="mirror-right">波羅夷 五</span>
</h1>
</div>
<p>
<a class="sc" id="1"></a>
<a class="t-linehead" id="0715a06"></a>
爾時世尊在舍衛國祇樹給孤獨園。時有大<a class="t" id="0715a07"></a>豪貴長者。名大善鹿樂。顏貌端政。偷羅難陀<a class="t" id="0715a08"></a>比丘尼亦顏貌端政。長者鹿樂繫心於偷羅<a class="t" id="0715a09"></a>難陀所。偷羅難陀亦繫心於長者所。後於異<a class="t" id="0715a10"></a>時。為偷羅難陀故。請諸比丘尼及偷羅難<a class="t" id="0715a11"></a>陀設食。即於其夜辦具種種飲食。清旦往<a class="t" id="0715a12"></a>白時到。偷羅難陀知長者為己故請僧。彼<a class="t" id="0715a13"></a>即自住寺不往。諸比丘尼。到時著衣持<span class="gaiji">鉢
<!--gaiji,缽,1[金*本],2&#x9262;,3-->
</span>
<a class="t" id="0715a14"></a>
詣長者家就坐已。時長者。遍觀尼眾<a class="t" id="0715a15"></a>不見偷羅難陀。即問。偷羅難陀何處而不<a class="t" id="0715a16"></a>來耶。答言。在寺不來。於是長者疾疾行食<a class="t" id="0715a17"></a>已。即往寺中至偷羅難陀所。偷羅難陀。遙<a class="t" id="0715a18"></a>見長者來即臥床上。長者前問。阿姨何所<a class="t" id="0715a19"></a>患苦。答言。無所患苦。我所欲者而彼不欲。<a class="t" id="0715a20"></a>彼言我欲非不欲。時長者即前抱臥以手摩<a class="t" id="0715a21"></a>捉嗚。長者還坐問言。阿姨所須何物。答言。<a class="t" id="0715a22"></a>我欲得酸棗。長者言。欲得者明日當送。時<a class="t" id="0715a23"></a>有守房小沙彌尼。見作如此事。諸尼食還<a class="t" id="0715a24"></a>已具向說之。比丘尼眾聞。中有少欲知足行<a class="t" id="0715a25"></a>頭陀樂學戒知慚愧者。嫌責偷羅難陀比<a class="t" id="0715a26"></a>丘尼言。云何汝與長者作如此事耶。諸比<a class="t" id="0715a27"></a>丘尼白諸比丘。諸比丘往白世尊。世尊即<a class="t" id="0715a28"></a>以此因緣集比丘僧。以無數方便呵責偷<a class="t" id="0715a29"></a>羅難陀比丘尼。汝所為非。非威儀非沙門<a class="t" id="0715b01"></a>法非淨行非隨順行。所不應為。云何偷<a class="t" id="0715b02"></a>羅難陀。汝與長者作如此事。爾時世尊<a class="t" id="0715b03"></a>以無數方便呵責已告諸比丘。此偷羅難<a class="t" id="0715b04"></a>陀比丘尼癡人。多種有漏處最初犯戒。自今<a class="t" id="0715b05"></a>已去與比丘尼結戒。集十句義乃至正法<a class="t" id="0715b06"></a>久住。欲說戒者當如是說。若比丘尼染污<a class="t" id="0715b07"></a>心。共染污心男子。從腋已下膝已上身相觸。<a class="t" id="0715b08"></a>若捉摩若牽若推若上摩若下摩若舉若下<a class="t" id="0715b09"></a>若捉若捺。是比丘尼波羅夷不共住。是身相<a class="t" id="0715b10"></a>觸也。比丘尼義如上。染污心者意相染著。染<a class="t" id="0715b11"></a>污心男子亦如是。腋已下者腋已下身分。膝<a class="t" id="0715b12"></a>已上者膝已上身分也。身者。從足指乃至頭<a class="t" id="0715b13"></a>髮。身相觸者二身若捉摩若牽若推若逆摩<a class="t" id="0715b14"></a>若順摩若舉若下若捉若捺。捉摩者。手摩身<a class="t" id="0715b15"></a>前後。牽者牽前。推者推<span class="gaiji">却
<!--gaiji,卻,1[去*ㄗ],2&#x5374;,3-->
</span>。逆摩者從下至<a class="t" id="0715b16"></a>上。順摩者從上至下。舉者抱舉。下者抱下<a class="t" id="0715b17"></a>或坐或立。捉者或捉前或捉後或捉髀或<a class="t" id="0715b18"></a>捉乳。捺者。或捺前捺後捺乳捺髀。男子男<a class="t" id="0715b19"></a>子想。男子以手摩尼。身身相觸欲意染著。<a class="t" id="0715b20"></a>受觸樂波羅夷。男子男子想。男子以手摩<a class="t" id="0715b21"></a>尼身動身欲意染著。受觸樂波羅夷。乃至<a class="t" id="0715b22"></a>捉捺亦如是。是男子疑者。偷蘭遮。若男作<a class="t" id="0715b23"></a>男想。以身觸彼衣瓔珞具。欲心染著受觸<a class="t" id="0715b24"></a>樂偷蘭遮。若男作男想。以身觸彼衣瓔珞<a class="t" id="0715b25"></a>具。欲心染著不受觸樂偷蘭遮。若男作男<a class="t" id="0715b26"></a>想。男以身衣瓔珞具觸尼身。欲心染著受<a class="t" id="0715b27"></a>觸樂偷蘭遮。若男作男想。男以身衣瓔珞<a class="t" id="0715b28"></a>具觸尼身。欲心染著不受觸樂偷蘭遮。男<a class="t" id="0715b29"></a>作男想。以身觸男衣瓔珞具。欲心染著動<a class="t" id="0715c01"></a>身不受觸樂偷蘭遮。若男作男想。以身觸<a class="t" id="0715c02"></a>男衣瓔珞具。欲心染著不動身受觸樂偷<a class="t" id="0715c03"></a>蘭遮。若男作男想。男以身衣瓔珞具觸尼<a class="t" id="0715c04"></a>身。欲心染著動身不受觸樂偷蘭遮。男作<a class="t" id="0715c05"></a>男想。男以身衣瓔珞具觸尼身。欲心染著<a class="t" id="0715c06"></a>受觸樂不動身偷蘭遮。若男作男想。身<a class="t" id="0715c07"></a>相觸欲心染著不受觸樂動身偷蘭遮。男<a class="t" id="0715c08"></a>作男想。身相觸欲心染著受觸樂不動身<a class="t" id="0715c09"></a>偷蘭遮。如是捉摩乃至捺一切偷蘭遮。若男<a class="t" id="0715c10"></a>疑突吉羅。男作男想。以身衣觸身衣瓔珞<a class="t" id="0715c11"></a>具。欲心染著受觸樂突吉羅。男作男想。以<a class="t" id="0715c12"></a>身衣觸身衣瓔珞具。欲心染著不受觸樂突<a class="t" id="0715c13"></a>吉羅。男作男想。以身衣觸身衣瓔珞具。欲<a class="t" id="0715c14"></a>心染著不受觸樂動身突吉羅。男作男想。<a class="t" id="0715c15"></a>以身衣觸身衣瓔珞具。欲心染著受觸樂<a class="t" id="0715c16"></a>不動身突吉羅。男作男想。以身衣觸身衣<a class="t" id="0715c17"></a>瓔珞具。欲心染著不受觸樂不動身突吉<a class="t" id="0715c18"></a>羅。男作男想。以身衣觸身衣瓔珞具。欲心<a class="t" id="0715c19"></a>染著受觸樂動身突吉羅。乃至捉捺一切突<a class="t" id="0715c20"></a>吉羅。是男疑突吉羅。若比丘尼與男子身相<a class="t" id="0715c21"></a>觸一觸一波羅夷。隨觸多少一一波羅夷。若<a class="t" id="0715c22"></a>天男阿修羅男乃至畜生男能變形者。身相觸<a class="t" id="0715c23"></a>偷蘭遮。不能變形者。身相觸突吉羅。若與女<a class="t" id="0715c24"></a>人身相觸突吉羅。若與二形人身相觸者<a class="t" id="0715c25"></a>偷蘭遮。若男子作禮捉足。覺觸樂不動身<a class="t" id="0715c26"></a>突吉羅。若比丘尼有欲心。觸衣<span class="gaiji">鉢
<!--gaiji,缽,1[金*本],2&#x9262;,3-->
</span>尼師檀<a class="t" id="0715c27"></a>針筒革屣。乃至自觸身一切突吉羅。人男人<a class="t" id="0715c28"></a>男想波羅夷。於人男疑偷蘭遮。人男非人男<a class="t" id="0715c29"></a>想偷蘭遮。非人男作人男想偷蘭遮。非人男<a class="t" id="0716a01"></a>生疑偷蘭遮。比丘僧伽婆尸沙。式叉摩那沙<a class="t" id="0716a02"></a>彌沙彌尼突吉羅。是謂為犯。不犯者。若取與<a class="t" id="0716a03"></a>時觸身。若戲笑時觸。若有所救解時觸。一<a class="t" id="0716a04"></a>切無欲心不犯。不犯者。最初未制戒。癡狂<a class="t" id="0716a05"></a>心亂痛惱所纏。<span class="rule-number">五竟</span></p>
<a class="t" id="0716a06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>