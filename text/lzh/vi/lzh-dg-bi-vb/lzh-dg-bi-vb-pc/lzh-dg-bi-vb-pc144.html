<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc144">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 144</span>
<span class="mirror-right">波逸提一百四十四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0766c03"></a>
爾時婆伽婆。在舍衛國祇樹給孤獨園。時舍<a class="t" id="t0766c04"></a>衛城中有一多知識比丘尼命過。復有比丘<a class="t" id="t0766c05"></a>尼。於比丘所住寺中為起塔。諸比丘尼。數<a class="t" id="t0766c06"></a>來詣寺住立言語戲笑。或唄或悲哭者。或自<a class="t" id="t0766c07"></a>莊嚴身者。遂亂諸坐禪比丘。時有長老迦<a class="t" id="t0766c08"></a>毘羅常樂坐禪。比丘尼去後。即日往壞其<a class="t" id="t0766c09"></a>塔除棄著僧伽藍外。時彼比丘尼。聞迦毘<a class="t" id="t0766c10"></a>羅壞其塔除棄。皆執刀杖瓦石來欲打擲。<a class="t" id="t0766c11"></a>時迦毘羅即以神足飛在虛空。時諸比丘尼<a class="t" id="t0766c12"></a>聞。中有少欲知足行頭陀樂學戒知慚愧<a class="t" id="t0766c13"></a>者。呵責諸比丘尼。汝云何乃欲持刀杖瓦<a class="t" id="t0766c14"></a>石打迦毘羅耶。即白諸比丘。諸比丘往白<a class="t" id="t0766c15"></a>世尊。世尊以是因緣集比丘僧。呵責諸比<a class="t" id="t0766c16"></a>丘尼言。汝所為非。非威儀非沙門法非淨<a class="t" id="t0766c17"></a>行非隨順行。所不應為。云何乃持刀杖瓦<a class="t" id="t0766c18"></a>石欲打比丘。以無數方便呵責已告諸比<a class="t" id="t0766c19"></a>丘。此比丘尼多種有漏處最初犯戒。自今已<a class="t" id="t0766c20"></a>去與比丘尼結戒。集十句義乃至正法久<a class="t" id="t0766c21"></a>住。欲說戒者當如是說。若比丘尼。入比丘<a class="t" id="t0766c22"></a>僧伽藍中波逸提。如是世尊與比丘尼結<a class="t" id="t0766c23"></a>戒。諸比丘尼疑。不敢入無比丘僧伽藍中。<a class="t" id="t0766c24"></a>佛言聽入。自今已去應如是結戒。若比丘<a class="t" id="t0766c25"></a>尼。入有比丘僧伽藍中波逸提。如是世尊<a class="t" id="t0766c26"></a>與比丘尼結戒。時諸比丘尼。亦不知有比<a class="t" id="t0766c27"></a>丘無比丘。後方知有比丘。或有作波逸提<a class="t" id="t0766c28"></a>懺者或疑者。不知者無犯佛言。自今已去<a class="t" id="t0766c29"></a>當如是結戒。若比丘尼。知有比丘寺入者<a class="t" id="t0767a01"></a>波逸提。如是世尊與比丘尼結戒。彼欲求<a class="t" id="t0767a02"></a>教授。不知何從求。有疑欲問。不知從誰<a class="t" id="t0767a03"></a>問。不敢入寺。佛言。自今已去聽白然後入<a class="t" id="t0767a04"></a>寺。彼欲禮佛塔聲聞塔。佛言。欲禮佛塔聲<a class="t" id="t0767a05"></a>聞塔。聽輒入。餘者須白已入。自今已去當<a class="t" id="t0767a06"></a>如是說戒。若比丘尼。知有比丘僧伽藍。不<a class="t" id="t0767a07"></a>白而入者波逸提。比丘尼義如上。若比丘尼。<a class="t" id="t0767a08"></a>知有比丘僧伽藍。不白而入門波逸提。一<a class="t" id="t0767a09"></a><span class="gaiji">脚<!--gaiji,腳,1[腳-谷+去],2&#x811A;,3-->
</span>在門內一<span class="gaiji">脚 <!--gaiji,腳,1[腳-谷+去],2&#x811A;,3-->
</span>在門外方便欲入。若期入<a class="t" id="t0767a10"></a>而不入者。一切突吉羅。比丘突吉羅。式叉摩<a class="t" id="t0767a11"></a>那沙彌沙彌尼突吉羅。是謂為犯。不犯者。若<a class="t" id="t0767a12"></a>先不知。若無比丘而入。若禮拜佛塔聲聞<a class="t" id="t0767a13"></a>塔。餘者白已入。若來受教授。若欲問法來<a class="t" id="t0767a14"></a>入。若被請。若道由中過。或在中止宿。或為<a class="t" id="t0767a15"></a>強力者所將去。或被繫閉將去。或命難梵<a class="t" id="t0767a16"></a>行難無犯。無犯者。最初未制戒。癡狂心亂<a class="t" id="t0767a17"></a>痛惱所纏。<span class="rule-number">四十四</span></p>
<a class="t" id="t0767a18"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>