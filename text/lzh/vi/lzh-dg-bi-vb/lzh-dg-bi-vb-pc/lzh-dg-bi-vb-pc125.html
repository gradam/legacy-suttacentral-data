<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc125">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 125</span>
<span class="mirror-right">波逸提一百二十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0758c29"></a>
爾時婆伽婆。在舍衛國祇樹給孤獨園。時世<a class="t" id="t0759a01"></a>尊制戒聽比丘尼授人具足戒。而度他少<a class="t" id="t0759a02"></a>年婦女與授具足戒。授具足戒已不知<a class="t" id="t0759a03"></a>男子有染污心無染污心與染污心男子<a class="t" id="t0759a04"></a>共立共語共相調戲。時諸比丘尼聞。其中<a class="t" id="t0759a05"></a>有少欲知足行頭陀樂學戒知慚愧者。嫌<a class="t" id="t0759a06"></a>責諸比丘尼。汝云何世尊制戒聽比丘尼度<a class="t" id="t0759a07"></a>人授具足戒。乃度他少年曾嫁婦女授<a class="t" id="t0759a08"></a>具足戒。受具足戒已不知男子有染污心<a class="t" id="t0759a09"></a>無染污心。與染污心男子共立共語共相調<a class="t" id="t0759a10"></a>戲。往白諸比丘。諸比丘往白世尊。世尊以<a class="t" id="t0759a11"></a>此因緣。集比丘僧呵責諸比丘尼言。汝所<a class="t" id="t0759a12"></a>為非。非威儀非沙門法。非淨行非隨順<a class="t" id="t0759a13"></a>行。所不應為。云何度他少年曾嫁婦女與<a class="t" id="t0759a14"></a>授具足戒。受具足戒已。不知男子有染<a class="t" id="t0759a15"></a>污心無染污心。與有染污心男子共立共<a class="t" id="t0759a16"></a>語共相調戲。以無數方便呵責已告諸比丘。<a class="t" id="t0759a17"></a>自今已去若欲度人授具足戒者。先白眾<a class="t" id="t0759a18"></a>僧剃髮乃至與十戒如上法。自今已去聽<a class="t" id="t0759a19"></a>度十歲曾嫁女人與二歲學戒年滿十二與<a class="t" id="t0759a20"></a>授具足戒。白四羯磨如上。自今已去與比<a class="t" id="t0759a21"></a>丘尼結戒。集十句義乃至正法久住。欲<a class="t" id="t0759a22"></a>說戒者當如是說若比丘尼。度曾嫁婦女<a class="t" id="t0759a23"></a>年十歲。與二歲學戒。年滿十二。聽與授具<a class="t" id="t0759a24"></a>足戒。若減十二與授具足戒者波逸提。比丘<a class="t" id="t0759a25"></a>尼義如上。彼比丘尼。知減十二與授具足<a class="t" id="t0759a26"></a>戒。三羯磨竟和上尼波逸提。白二羯磨竟三突<a class="t" id="t0759a27"></a>吉羅。白一羯磨竟二突吉羅。白已一突吉羅。<a class="t" id="t0759a28"></a>白未竟突吉羅。未白前集眾眾滿。一切突吉<a class="t" id="t0759a29"></a>羅。比丘突吉羅。是謂為犯。不犯者。年十歲度<a class="t" id="t0759b01"></a>與二歲學戒滿十二與授具足戒不犯。不<a class="t" id="t0759b02"></a>犯者。最初未制戒。癡狂心亂痛惱所纏。<span class="rule-number">二十五</span></p>
<a class="t" id="t0759b03"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>