<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc178">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 178</span>
<span class="mirror-right">波逸提一百七十八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0777c14"></a>
爾時婆伽婆在舍衛國祇樹給孤獨園。時有<a class="t" id="t0777c15"></a>伽羅旃陀輸那比丘尼。是出家外道女姊。時<a class="t" id="t0777c16"></a>彼比丘尼。使此外道妹香塗摩身。諸居士<a class="t" id="t0777c17"></a>見皆共嗤笑言。此比丘尼。無有慚愧犯梵<a class="t" id="t0777c18"></a>行。外自稱言。我知正法。如是有何正法。使<a class="t" id="t0777c19"></a>外道妹香塗摩身。如婬女賊女無異。諸比<a class="t" id="t0777c20"></a>丘尼聞。中有少欲知足行頭陀樂學戒知<a class="t" id="t0777c21"></a>慚愧者。呵責伽羅旃陀輸那比丘尼言。汝<a class="t" id="t0777c22"></a>云何乃使外道妹香塗摩身耶。呵責已即<a class="t" id="t0777c23"></a>白諸比丘。諸比丘往白世尊。世尊以此因<a class="t" id="t0777c24"></a>緣集比丘僧。呵責伽羅旃陀輸那比丘尼<a class="t" id="t0777c25"></a>言。汝所為非。非威儀非沙門法非淨行<a class="t" id="t0777c26"></a>非隨順行。所不應為。云何比丘尼。乃使外<a class="t" id="t0777c27"></a>道妹香塗摩身。以無數方便呵責已告諸<a class="t" id="t0777c28"></a>比丘。此比丘尼多種有漏處最初犯戒。自今<a class="t" id="t0777c29"></a>已去與比丘尼結戒。集十句義乃至正法<a class="t" id="t0778a01"></a>久住。欲說戒者當如是說。若比丘尼。使外<a class="t" id="t0778a02"></a>道女香塗摩身波逸提。比丘尼義如上。彼<a class="t" id="t0778a03"></a>比丘尼。使外道女香塗摩身者波逸提。比<a class="t" id="t0778a04"></a>丘突吉羅。式叉摩那沙彌沙彌尼突吉羅。是<a class="t" id="t0778a05"></a>謂為犯。不犯者。或時有如是病。或為強<a class="t" id="t0778a06"></a>力者所執無犯。無犯者。最初未制戒。癡狂<a class="t" id="t0778a07"></a>心亂痛惱所纏。<span class="rule-number">一百七十八波逸提法竟</span></p>
<a class="t" id="t0778a08"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>