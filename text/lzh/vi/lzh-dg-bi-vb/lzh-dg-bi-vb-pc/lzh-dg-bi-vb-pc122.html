<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc122">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 122</span>
<span class="mirror-right">波逸提一百二十二</span> </h1>
</div>
<p>
<a class="sc" id="1"></a>
<a class="t-linehead" id="0756a16"></a>
爾時婆伽婆。在舍衛國祇樹給孤獨園。時諸<a class="t" id="0756a17"></a>比丘尼。聞世尊制戒年十八二歲學戒滿二<a class="t" id="0756a18"></a>十受具足戒。彼非是十八不二歲學戒。年<a class="t" id="0756a19"></a>滿二十與授具足戒。闕二歲學戒彼受具<a class="t" id="0756a20"></a>足戒已。不知當學何戒。時諸比丘尼聞。其<a class="t" id="0756a21"></a>中有少欲知足行頭陀樂學戒知慚愧者。<a class="t" id="0756a22"></a>呵責諸比丘尼言。世尊制戒年十八二歲學<a class="t" id="0756a23"></a>戒滿二十與授具足戒。汝云何。非是年十八<a class="t" id="0756a24"></a>不二歲學戒。年二十便與授具足戒。闕二<a class="t" id="0756a25"></a>歲學戒而不知當學何戒耶。時諸比丘尼<a class="t" id="0756a26"></a>往白諸比丘。諸比丘往白世尊。世尊以此<a class="t" id="0756a27"></a>因緣集比丘僧。呵責諸比丘尼言。汝所為<a class="t" id="0756a28"></a>非。非威儀非沙門法。非淨行非隨順行。所<a class="t" id="0756a29"></a>不應為。世尊制戒年十八與二歲學戒<a class="t" id="0756b01"></a>滿二十受具足戒。汝云何。非是年十八不<a class="t" id="0756b02"></a>二歲學戒。滿二十受具足戒。闕二歲學戒。<a class="t" id="0756b03"></a>受具足戒已。不知當學何戒耶。爾時世<a class="t" id="0756b04"></a>尊以無數方便。呵責諸比丘尼已告諸比<a class="t" id="0756b05"></a>丘。此比丘尼多種有漏處最初犯戒。自今已<a class="t" id="0756b06"></a>去與比丘尼結戒。集十句義乃至正法久<a class="t" id="0756b07"></a>住。欲說戒者當如是說。若比丘尼。年十八<a class="t" id="0756b08"></a>童女不與二歲學戒。年滿二十便與授具足<a class="t" id="0756b09"></a>戒者。波逸提。比丘尼義如上。彼比丘尼。若<a class="t" id="0756b10"></a>年十八童女不二歲學戒。便與授具足戒。<a class="t" id="0756b11"></a>唱三羯磨竟。和上尼波逸提。白二羯磨竟<a class="t" id="0756b12"></a>三突吉羅。白一羯磨二突吉羅。白已一突吉<a class="t" id="0756b13"></a>羅。白未竟突吉羅。未白前集眾及眾滿者。一<a class="t" id="0756b14"></a>切突吉羅。比丘突吉羅。是謂為犯。不犯者。<a class="t" id="0756b15"></a>年十八童女二歲學戒滿二十與授具足戒<a class="t" id="0756b16"></a>無犯。無犯者。最初未制戒。癡狂心亂痛惱<a class="t" id="0756b17"></a>所纏。<span class="rule-number">二十二</span></p>
<a class="t" id="0756b18"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>