<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc82">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 82</span><span class="mirror-right">波逸提八十二</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0741a22"></a>
爾時婆伽婆。在舍衛國祇樹給孤獨園。時<a class="t" id="t0741a23"></a>六群比丘尼。在村內街巷中屏處與男子<a class="t" id="t0741a24"></a>共立共語。若遣伴遠去獨與男子耳語。時<a class="t" id="t0741a25"></a>諸居士見皆共譏嫌言。此比丘尼。不知慚愧<a class="t" id="t0741a26"></a>犯梵行。外自稱言。我知正法如是有何正<a class="t" id="t0741a27"></a>法。云何比丘尼。入村內街巷中屏處與男<a class="t" id="t0741a28"></a>子共立共語。若遣伴遠去獨與男子耳語。<a class="t" id="t0741a29"></a>如似婬女賊女無異。時諸比丘尼聞。其中<a class="t" id="t0741b01"></a>有少欲知足行頭陀樂學戒知慚愧者。嫌<a class="t" id="t0741b02"></a>責六群比丘尼。汝等云何入村在巷陌中屏<a class="t" id="t0741b03"></a>處與男子耳語。時諸比丘尼往白諸比丘。<a class="t" id="t0741b04"></a>諸比丘往白世尊。世尊以此因緣集比丘<a class="t" id="t0741b05"></a>僧。呵責六群比丘尼。汝所為非。非威儀非<a class="t" id="t0741b06"></a>沙門法非淨行非隨順行。所不應為。云<a class="t" id="t0741b07"></a>何比丘尼。入村內巷陌中屏處獨與男子<a class="t" id="t0741b08"></a>耳語。時世尊以無數方便呵責六群比丘<a class="t" id="t0741b09"></a>尼已告諸比丘。此六群比丘尼。多種有漏處<a class="t" id="t0741b10"></a>最初犯戒。自今已去與比丘尼結戒。集十<a class="t" id="t0741b11"></a>句義乃至正法久住。欲說戒者當如是說。<a class="t" id="t0741b12"></a>若比丘尼。入村內巷陌中遣伴遠去在屏<a class="t" id="t0741b13"></a>處與男子共立耳語者波逸提。比丘尼義如<a class="t" id="t0741b14"></a>上。村者白衣舍巷陌屏處者。有見屏處聞<a class="t" id="t0741b15"></a>屏處。見屏處者<span class="gaiji">烟
<!--gaiji,煙,1[火*因],2&#x70DF;,3-->
</span>雲霧塵黑闇眼所不見。聞<a class="t" id="t0741b16"></a>屏處者。乃至常語不聞聲也。耳語者耳邊<a class="t" id="t0741b17"></a>語。彼比丘尼。入村巷陌中遣伴至不見不<a class="t" id="t0741b18"></a>聞處在屏處與男子共立共耳語波逸提。<a class="t" id="t0741b19"></a>離見處至聞處突吉羅。離聞處至見處<a class="t" id="t0741b20"></a>突吉羅。比丘突吉羅。式叉摩那沙彌沙彌尼<a class="t" id="t0741b21"></a>突吉羅。是謂為犯。不犯者。若二比丘尼為<a class="t" id="t0741b22"></a>伴。或與可知女人為伴。或有餘人為伴。<a class="t" id="t0741b23"></a>若伴不盲不聾。或病發倒地。或為強力者<a class="t" id="t0741b24"></a>所執。或被縛將去。或命難梵行難。若有所<a class="t" id="t0741b25"></a>與遣伴遠去。若伴病。若無威儀。而語言妹<a class="t" id="t0741b26"></a>汝去。我當送食與汝。若破戒破見破威<a class="t" id="t0741b27"></a>儀。若被舉若應滅擯。若以此事有命難<a class="t" id="t0741b28"></a>梵行難不犯。不犯者。最初未制戒。癡狂心<a class="t" id="t0741b29"></a>亂痛惱所纏。<span class="rule-number">八十二</span></p>
<a class="t" id="t0741c01"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>