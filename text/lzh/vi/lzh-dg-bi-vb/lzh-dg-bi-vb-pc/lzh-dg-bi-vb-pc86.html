<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc86">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 86</span><span class="mirror-right">波逸提八十六</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0742c17"></a>
爾時婆伽婆。在舍衛國祇樹給孤獨園。時六<a class="t" id="t0742c18"></a>群比丘尼。與男子共入闇室中。諸居士見<a class="t" id="t0742c19"></a>皆共譏嫌言。此比丘尼。不知慚愧。犯不淨<a class="t" id="t0742c20"></a>行。外自稱言。我知正法。如是何有正法。云<a class="t" id="t0742c21"></a>何比丘尼。與男子共入闇室中。如婬女賊<a class="t" id="t0742c22"></a>女無異。時諸比丘尼聞。其中有少欲知足<a class="t" id="t0742c23"></a>行頭陀樂學戒知慚愧者。嫌責六群比丘<a class="t" id="t0742c24"></a>尼。汝等云何與男子共入闇室中。時諸比<a class="t" id="t0742c25"></a>丘尼往白諸比丘。諸比丘往白世尊。世尊爾<a class="t" id="t0742c26"></a>時以此因緣集比丘僧。訶責六群比丘尼。<a class="t" id="t0742c27"></a>汝所為非。非威儀非沙門法非淨行非隨<a class="t" id="t0742c28"></a>順行。所不應為。云何六群比丘尼。與男子<a class="t" id="t0742c29"></a>共入闇室中。時世尊以無數方便呵責六<a class="t" id="t0743a01"></a>群比丘尼已告諸比丘。此六群比丘尼。多種<a class="t" id="t0743a02"></a>有漏處最初犯戒。自今已去與比丘尼結戒。<a class="t" id="t0743a03"></a>集十句義乃至正法久住。欲說戒者當如<a class="t" id="t0743a04"></a>是說。若比丘尼。與男子共入闇室中者。波<a class="t" id="t0743a05"></a>逸提。比丘尼義如上。闇室者。無燈火無<a class="t" id="t0743a06"></a><span class="gaiji">窓
<!--gaiji,窗,1[穴/ㄙ/心],2&#x7A93;,3-->
</span>牖無光明。彼比丘尼與男子共入闇室<a class="t" id="t0743a07"></a>中者波逸提。比丘突吉羅。式叉摩那沙彌沙<a class="t" id="t0743a08"></a>彌尼突吉羅。是謂為犯。不犯者。若有燈火<a class="t" id="t0743a09"></a>嚮牖光明。若為強力者將入。若命難或梵<a class="t" id="t0743a10"></a>行難不犯。不犯者。最初未制戒。癡狂心亂<a class="t" id="t0743a11"></a>痛惱所纏。<span class="rule-number">八十六</span>◎</p>
<a class="t" id="t0743a12"></a>
<p class="endsection">
<span class="t-juanname">四分律卷第二十五</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>