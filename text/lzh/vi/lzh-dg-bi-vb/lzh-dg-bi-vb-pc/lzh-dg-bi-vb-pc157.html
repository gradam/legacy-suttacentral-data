<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc157">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 157</span>
<span class="mirror-right">波逸提一百五十七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0770b12"></a>
爾時婆伽婆。在舍衛國祇樹給孤獨園。時六<a class="t" id="t0770b13"></a>群比丘尼。畜婦女莊嚴身具手<span class="gaiji">脚
<!--gaiji,腳,1[腳-谷+去],2&#x811A;,3-->
</span>釧及猥處<a class="t" id="t0770b14"></a>莊嚴具。諸居士見皆共譏嫌言。此比丘尼。無<a class="t" id="t0770b15"></a>有慚愧犯梵行。外自稱言。我知正法。如<a class="t" id="t0770b16"></a>是有何正法。乃畜婦女莊嚴身具手<span class="gaiji">脚
<!--gaiji,腳,1[腳-谷+去],2&#x811A;,3-->
</span>釧及<a class="t" id="t0770b17"></a>猥處莊嚴具。如似婬女賊女無異。時諸<a class="t" id="t0770b18"></a>比丘尼聞。中有少欲知足行頭陀樂學戒<a class="t" id="t0770b19"></a>知慚愧者。呵責六群比丘尼言。汝等云何。<a class="t" id="t0770b20"></a>乃畜婦女莊嚴身具手<span class="gaiji">脚
<!--gaiji,腳,1[腳-谷+去],2&#x811A;,3-->
</span>釧及猥處莊嚴具<a class="t" id="t0770b21"></a>耶。即白諸比丘。諸比丘往白世尊。世尊以<a class="t" id="t0770b22"></a>此因緣集比丘僧。呵責六群比丘尼言。汝<a class="t" id="t0770b23"></a>所為非。非威儀非沙門法非淨行非隨順<a class="t" id="t0770b24"></a>行。所不應為。云何比丘尼。畜婦女莊嚴身<a class="t" id="t0770b25"></a>具手<span class="gaiji">脚
<!--gaiji,腳,1[腳-谷+去],2&#x811A;,3-->
</span>釧及猥處莊嚴具。以無數方便呵<a class="t" id="t0770b26"></a>責已告諸比丘。此比丘尼多種有漏處最初<a class="t" id="t0770b27"></a>犯戒。自今已去與比丘尼結戒。集十句義<a class="t" id="t0770b28"></a>乃至正法久住。欲說戒者當如是說。若比<a class="t" id="t0770b29"></a>丘尼畜婦女莊嚴具者波逸提。如是世尊<a class="t" id="t0770c01"></a>與比丘尼結戒。時諸比丘尼。有命難梵行<a class="t" id="t0770c02"></a>難。有疑不敢著莊嚴身具走。佛言。自今已<a class="t" id="t0770c03"></a>去。若命難梵行難。聽著莊嚴身具走。自今<a class="t" id="t0770c04"></a>已去當如是結戒。若比丘尼。畜婦女莊嚴<a class="t" id="t0770c05"></a>身具。除時因緣波逸提。若比丘尼。畜婦女<a class="t" id="t0770c06"></a>莊嚴身具。手<span class="gaiji">脚
<!--gaiji,腳,1[腳-谷+去],2&#x811A;,3-->
</span>釧猥處莊嚴具。乃至樹皮作<a class="t" id="t0770c07"></a>鬘。一切波逸提。比丘突吉羅。式叉摩那沙彌<a class="t" id="t0770c08"></a>沙彌尼突吉羅。是謂為犯。不犯者。或有如<a class="t" id="t0770c09"></a>是病。若命難梵行難著莊嚴具逃走。或為<a class="t" id="t0770c10"></a>強力者所執無犯。無犯者。最初未制戒。癡<a class="t" id="t0770c11"></a>狂心亂痛惱所纏。<span class="rule-number">五十七</span></p>
<a class="t" id="t0770c12"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>