<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc154">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 154</span>
<span class="mirror-right">波逸提一百五十四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0769c05"></a>
爾時婆伽婆。在舍衛國祇樹給孤獨園。時六<a class="t" id="t0769c06"></a>群比丘尼。使沙彌尼塗摩身。諸居士見皆共<a class="t" id="t0769c07"></a>譏嫌言。此六群比丘尼。不知慚愧犯梵行。<a class="t" id="t0769c08"></a>使沙彌尼塗摩身。如似婬女賊女無異。時<a class="t" id="t0769c09"></a>諸比丘尼聞。其中有少欲知足行頭陀樂<a class="t" id="t0769c10"></a>學戒知慚愧者。呵責六群比丘尼言。汝<a class="t" id="t0769c11"></a>等云何乃使沙彌尼塗摩其身。即白諸比<a class="t" id="t0769c12"></a>丘。諸比丘往白世尊。世尊以此因緣集比<a class="t" id="t0769c13"></a>丘僧。呵責六群比丘尼言。汝所為非。非威<a class="t" id="t0769c14"></a>儀非沙門法非淨行非隨順行。所不應<a class="t" id="t0769c15"></a>為。云何比丘尼。使沙彌尼塗摩身。以無數<a class="t" id="t0769c16"></a>方便呵責已告諸比丘。此比丘尼多種有漏<a class="t" id="t0769c17"></a>處最初犯戒。自今已去與比丘尼結戒。集<a class="t" id="t0769c18"></a>十句義乃至正法久住欲說戒者當如是<a class="t" id="t0769c19"></a>說。若比丘尼。使沙彌尼塗摩身者波逸提。<a class="t" id="t0769c20"></a>比丘尼義如上。彼比丘尼使沙彌尼塗摩<a class="t" id="t0769c21"></a>身者波逸提。比丘突吉羅。式叉摩那沙彌沙<a class="t" id="t0769c22"></a>彌尼突吉羅。是謂為犯。不犯者。或時有如<a class="t" id="t0769c23"></a>是病。或為強力者所執無犯。無犯者。最初<a class="t" id="t0769c24"></a>未制戒。癡狂心亂痛惱所纏。<span class="rule-number">五十四</span></p>
<a class="t" id="t0769c25"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>