<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc147">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 147</span>
<span class="mirror-right">波逸提一百四十七</span> </h1>
</div>
<p>
<a class="sc" id="1"></a>
<a class="t-linehead" id="0767c05"></a>
爾時婆伽婆。在釋翅搜迦毘羅國尼拘律園<a class="t" id="0767c06"></a>中。時跋陀羅迦毘羅比丘尼。身生癰使男子<a class="t" id="0767c07"></a>破之。此比丘尼身細軟如天身無異。時男<a class="t" id="0767c08"></a>子手觸身覺細滑生染著。便前捉欲犯。<a class="t" id="0767c09"></a>即便高聲言。勿爾勿爾。時左右比丘尼聞<a class="t" id="0767c10"></a>其聲皆來問言。向何故大喚耶。即具說因<a class="t" id="0767c11"></a>緣。時諸比丘尼聞。中有少欲知足行頭陀<a class="t" id="0767c12"></a>樂學戒知慚愧者。嫌責跋陀羅迦毘羅言。<a class="t" id="0767c13"></a>云何比丘尼。乃使男子破癰耶。即白諸比<a class="t" id="0767c14"></a>丘。諸比丘往白世尊。世尊以此因緣集比<a class="t" id="0767c15"></a>丘僧。呵責跋陀羅迦毘羅比丘尼言。汝所為<a class="t" id="0767c16"></a>非。非威儀非沙門法非淨行非隨順行。<a class="t" id="0767c17"></a>所不應為。云何使男子破身癰瘡耶。以<a class="t" id="0767c18"></a>無數方便呵責已告諸比丘。此比丘尼多種<a class="t" id="0767c19"></a>有漏處最初犯戒。自今已去與比丘尼結戒。<a class="t" id="0767c20"></a>集十句義乃至正法久住。欲說戒者當如<a class="t" id="0767c21"></a>是說。若比丘尼。身生癰及種種瘡。不白眾<a class="t" id="0767c22"></a>及餘人輒使男子破若裹者波逸提。比丘尼<a class="t" id="0767c23"></a>義如上。僧者亦如上。彼比丘尼。若身生癰<a class="t" id="0767c24"></a>及種種瘡。不白眾。使男子破一下刀一波<a class="t" id="0767c25"></a>逸提。若裹時一匝纏。一波逸提。比丘突吉<a class="t" id="0767c26"></a>羅。式叉摩那沙彌沙彌尼突吉羅。是謂為犯。<a class="t" id="0767c27"></a>不犯者。白眾僧。使男子破癰若瘡若裹。若<a class="t" id="0767c28"></a>為強力者所執無犯。無犯者。最初未制戒。<a class="t" id="0767c29"></a>癡狂心亂痛惱所纏。<span class="rule-number">四十七</span></p>
<a class="t" id="0768a01"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>