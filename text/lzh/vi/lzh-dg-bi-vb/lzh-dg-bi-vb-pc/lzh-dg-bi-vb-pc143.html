<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc143">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 143</span>
<span class="mirror-right">波逸提一百四十三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0766b10"></a>
爾時婆伽婆。在舍衛國祇樹給孤獨園。時諸<a class="t" id="t0766b11"></a>比丘尼。在無比丘處夏安居。教授日無受<a class="t" id="t0766b12"></a>教授處。有所疑無可諮問。時諸比丘尼聞。<a class="t" id="t0766b13"></a>中有少欲知足行頭陀樂學戒知慚愧者。<a class="t" id="t0766b14"></a>呵責諸比丘尼言。云何乃在無有比丘處<a class="t" id="t0766b15"></a>夏安居。教授日無受教授處。若有所疑事<a class="t" id="t0766b16"></a>而無可諮問處。即白諸比丘。諸比丘往白<a class="t" id="t0766b17"></a>世尊。世尊以此因緣集比丘僧。呵責諸比<a class="t" id="t0766b18"></a>丘尼言。汝所為非。非威儀非沙門法非淨<a class="t" id="t0766b19"></a>行非隨順行。所不應為。云何乃於無比丘<a class="t" id="t0766b20"></a>處夏安居。乃至有所疑事而無可諮問耶。<a class="t" id="t0766b21"></a>以無數方便呵責已告諸比丘。此比丘尼多<a class="t" id="t0766b22"></a>種有漏處最初犯戒。自今已去與比丘尼結<a class="t" id="t0766b23"></a>戒。集十句義乃至正法久住。欲說戒者當<a class="t" id="t0766b24"></a>如是說。若比丘尼。在無比丘處夏安居者<a class="t" id="t0766b25"></a>波逸提。比丘尼義如上說。彼比丘尼。無比丘<a class="t" id="t0766b26"></a>處夏安居者波逸提。比丘突吉羅式叉摩那<a class="t" id="t0766b27"></a>沙彌沙彌尼突吉羅。是謂為犯不犯者。有比<a class="t" id="t0766b28"></a>丘處夏安居。若依比丘僧夏安居。其間命<a class="t" id="t0766b29"></a>過者。若遠行去。若休道。或為賊所將去。或<a class="t" id="t0766c01"></a>為惡獸所害。或為水所漂無犯。無犯者<a class="t" id="t0766c02"></a>最初未制戒。癡狂心亂痛惱所纏。<span class="rule-number">四十三</span></p>
<a class="t" id="t0766c03"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>