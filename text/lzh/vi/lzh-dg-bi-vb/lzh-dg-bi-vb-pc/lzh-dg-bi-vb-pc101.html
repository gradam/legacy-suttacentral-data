<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc101">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 101</span>
<span class="mirror-right">波逸提一百一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0748c14"></a>
爾時婆伽婆。在舍衛國祇樹給孤獨園。爾時<a class="t" id="t0748c15"></a>六群比丘尼。露身在河水泉水池水深水<a class="t" id="t0748c16"></a>中浴。時有賊女婬女。往比丘尼所語言。汝<a class="t" id="t0748c17"></a>等年少腋下未生毛。云何便出家學道<a class="t" id="t0748c18"></a>修梵行耶。如今年少。可於愛欲中共相娛<a class="t" id="t0748c19"></a>樂。老時可修梵行。如是二事俱得。其中年<a class="t" id="t0748c20"></a>少者聞便生不樂心。時諸居士見皆共譏嫌<a class="t" id="t0748c21"></a>言。此諸比丘尼不知慚愧。外自稱言。我知<a class="t" id="t0748c22"></a>正法。如是有何正法。而露身形在河泉池<a class="t" id="t0748c23"></a>深水中浴。如婬女賊女無異。爾時諸比<a class="t" id="t0748c24"></a>丘尼聞。其中有少欲知足行頭陀樂學戒<a class="t" id="t0748c25"></a>知慚愧者。嫌責六群比丘尼言。云何汝等<a class="t" id="t0748c26"></a>露形在河泉池深水中浴耶。時諸比丘尼<a class="t" id="t0748c27"></a>白諸比丘。諸比丘往白佛。佛爾時以此因<a class="t" id="t0748c28"></a>緣集比丘僧。呵責六群比丘尼言。汝所為<a class="t" id="t0748c29"></a>非。非威儀非沙門法非淨行非隨順行。<a class="t" id="t0749a01"></a>所不應為。云何比丘尼。露形在河池泉<a class="t" id="t0749a02"></a>深水中浴耶。時世尊以無數方便呵責六<a class="t" id="t0749a03"></a>群比丘尼已告諸比丘。此六群比丘尼多種<a class="t" id="t0749a04"></a>有漏處最初犯戒。自今已去與比丘尼結戒。<a class="t" id="t0749a05"></a>集十句義乃至正法久住。欲說戒者當如<a class="t" id="t0749a06"></a>是說。若比丘尼露身形在河水泉水深水<a class="t" id="t0749a07"></a>池水中浴者波逸提。比丘尼義如上。彼比<a class="t" id="t0749a08"></a>丘尼應以四事覆形洗浴。若在流水岸側<a class="t" id="t0749a09"></a>曲迴處。若復有樹蔭覆處。若復水覆障。若<a class="t" id="t0749a10"></a>以衣障身上。三事不得相取與器物。以<a class="t" id="t0749a11"></a>衣障者。一切如法事得作。彼比丘尼。若露<a class="t" id="t0749a12"></a>形在河池泉深水中洗浴身。盡漬波逸提。<a class="t" id="t0749a13"></a>不盡漬突吉羅。方便欲洗而不洗。共期而<a class="t" id="t0749a14"></a>不去。一切突吉羅。比丘突吉羅。式叉摩那沙<a class="t" id="t0749a15"></a>彌沙彌尼突吉羅。是謂為犯。不犯者。水岸曲<a class="t" id="t0749a16"></a>迴處。樹蔭覆處。水覆障。若以衣障形。若為<a class="t" id="t0749a17"></a>強力所執無犯。無犯者。最初未制戒。癡狂<a class="t" id="t0749a18"></a>心亂痛惱所纏。<span class="rule-number">一</span></p>
<a class="t" id="t0749a19"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>