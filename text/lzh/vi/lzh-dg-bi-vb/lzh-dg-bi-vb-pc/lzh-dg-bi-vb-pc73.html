<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc73">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 73</span><span class="mirror-right">波逸提七十三</span>
</h1>
</div>
<p>
<a class="sc" id="1"></a>
<a class="t-linehead" id="0738a16"></a>
爾時婆伽婆。在舍衛國祇樹給孤獨園。時<a class="t" id="0738a17"></a>六群比丘尼。欲心熾盛顏色憔悴身體羸瘦。<a class="t" id="0738a18"></a>往詣波斯匿王宮內。宮內諸婦女見已問言。<a class="t" id="0738a19"></a>阿姨有何患苦。答言我有色患。即問言。有<a class="t" id="0738a20"></a>何等色患。答言。我欲心熾盛。諸婦女言。我<a class="t" id="0738a21"></a>在宮內。時時乃得男子。若不得男子時。或<a class="t" id="0738a22"></a>以胡膠作男根內著女根中。既得適意不<a class="t" id="0738a23"></a>名行婬。阿姨亦可作如是。既得適意不<a class="t" id="0738a24"></a>名行婬。時有二六群比丘尼。作如是男<a class="t" id="0738a25"></a>根已共行婬事。餘比丘尼見謂共男子行<a class="t" id="0738a26"></a>婬。見起已方知非男子。時諸比丘尼聞。其<a class="t" id="0738a27"></a>中有少欲知足行頭陀樂學戒知慚愧者。<a class="t" id="0738a28"></a>嫌責六群比丘尼言。云何汝等。以胡膠作<a class="t" id="0738a29"></a>男根共行婬。時諸比丘尼往白諸比丘。諸比<a class="t" id="0738b01"></a>丘往白世尊。世尊。以此因緣集比丘僧。呵<a class="t" id="0738b02"></a>責六群比丘尼。汝所為非。非威儀非沙門<a class="t" id="0738b03"></a>法非淨行非隨順行。所不應為。云何六<a class="t" id="0738b04"></a>群比丘尼。以此胡膠作男根共行婬。時世<a class="t" id="0738b05"></a>尊以無數方便呵責六群比丘尼已告諸<a class="t" id="0738b06"></a>比丘。此六群比丘尼多種有漏處最初犯戒。<a class="t" id="0738b07"></a>自今已去與比丘尼結戒。集十句義乃至<a class="t" id="0738b08"></a>正法久住。欲說戒者當如是說。若比丘尼<a class="t" id="0738b09"></a>以胡膠作男根波逸提。比丘尼義如上。作<a class="t" id="0738b10"></a>男根者。用諸物作。或以胡膠作。若飯作。<a class="t" id="0738b11"></a>或用<span class="gaiji">麨
<!--gaiji,,1[麩-夫+少],2&#x9EA8;,3-->
</span>作。或蠟作。若比丘尼。以此諸物作<a class="t" id="0738b12"></a>男根內女根中者。一切波逸提。若不摩治<a class="t" id="0738b13"></a>內女根中者突吉羅。式叉摩那沙彌尼突<a class="t" id="0738b14"></a>吉羅。是謂為犯。不犯者。或有如是病。著果<a class="t" id="0738b15"></a>藥及丸藥。或衣塞月水。或為強力者所執<a class="t" id="0738b16"></a>不犯。不犯者。最初未制戒。癡狂心亂痛<a class="t" id="0738b17"></a>惱所纏。<span class="rule-number">七十三</span></p>
<a class="t" id="0738b18"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>