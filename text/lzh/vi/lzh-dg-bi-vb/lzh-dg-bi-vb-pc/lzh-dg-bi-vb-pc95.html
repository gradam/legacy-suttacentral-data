<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc95">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 95</span><span class="mirror-right">波逸提九十五</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0746a13"></a>
爾時婆伽婆。在舍衛國祇樹給孤獨園。時六<a class="t" id="t0746a14"></a>群比丘尼。春夏冬一切時人間遊行。時遇<a class="t" id="t0746a15"></a>暴雨河水汎漲。漂失衣<span class="gaiji">鉢
<!--gaiji,缽,1[金*本],2&#x9262;,3-->
</span>尼師檀針筒。踏<a class="t" id="t0746a16"></a>殺生草。時諸居士見皆共譏嫌言。此比丘尼。<a class="t" id="t0746a17"></a>不知慚愧斷眾生命。外自稱言。我知正法。<a class="t" id="t0746a18"></a>如是有何正法。云何比丘尼。春夏冬一切時<a class="t" id="t0746a19"></a>人間遊行。遇天暴雨河水汎漲漂失雜物。<a class="t" id="t0746a20"></a>又踏殺生草斷眾生命。時諸比丘尼聞。其<a class="t" id="t0746a21"></a>中有少欲知足行頭陀樂學戒知慚愧者。<a class="t" id="t0746a22"></a>呵責六群比丘尼。云何汝等。春夏冬一切時<a class="t" id="t0746a23"></a>人間遊行。遇雨河水汎漲漂失衣物。踏殺<a class="t" id="t0746a24"></a>生草使居士譏嫌。時諸比丘尼往白諸比<a class="t" id="t0746a25"></a>丘。諸比丘往白世尊。世尊爾時以此因緣<a class="t" id="t0746a26"></a>集比丘僧。呵責六群比丘尼。汝所為非。非<a class="t" id="t0746a27"></a>威儀非沙門法非淨行非隨順行。所不<a class="t" id="t0746a28"></a>應為。云何六群比丘尼。春夏冬一切時人間<a class="t" id="t0746a29"></a>遊行。遇雨河水汎漲漂失衣物踏殺生草。<a class="t" id="t0746b01"></a>使居士等譏嫌。時世尊以無數方便呵責<a class="t" id="t0746b02"></a>六群比丘尼已告諸比丘。此六群比丘尼多<a class="t" id="t0746b03"></a>種有漏處最初犯戒。自今已去與比丘尼結<a class="t" id="t0746b04"></a>戒。集十句義乃至正法久住。欲說戒者當<a class="t" id="t0746b05"></a>如是說。若比丘尼春夏冬一切時人間遊行<a class="t" id="t0746b06"></a>者波逸提。如是世尊與比丘尼結戒。若彼<a class="t" id="t0746b07"></a>比丘尼。為佛事法事僧事病比丘尼事。佛言。<a class="t" id="t0746b08"></a>聽受七日法出界去。自今已去當如是說<a class="t" id="t0746b09"></a>戒。若比丘尼春夏冬一切時人間遊行。除餘<a class="t" id="t0746b10"></a>因緣者波逸提。比丘尼義如上。彼比丘尼春<a class="t" id="t0746b11"></a>夏冬一切時人間遊行。隨入村界一一波逸<a class="t" id="t0746b12"></a>提。若無村無界處行十里間者波逸提。減<a class="t" id="t0746b13"></a>一村減十里者突吉羅。一村間行一界內者<a class="t" id="t0746b14"></a>突吉羅。方便欲去而不去。若共期去而不<a class="t" id="t0746b15"></a>去。一切突吉羅。比丘突吉羅。式叉摩那沙彌<a class="t" id="t0746b16"></a>沙彌尼突吉羅。是謂為犯。不犯者。為佛法<a class="t" id="t0746b17"></a>僧事。為病比丘尼事。受七日法出界行。或<a class="t" id="t0746b18"></a>為強者所執。或被縛去。或命難或梵行難<a class="t" id="t0746b19"></a>不犯。不犯者。最初未制戒。癡狂心亂痛惱<a class="t" id="t0746b20"></a>所纏。<span class="rule-number">九十五</span></p>
<a class="t" id="t0746b21"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>