<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-np8">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Nissaggiya Pācittiya 8</span>
<span class="mirror-right">尼薩耆波逸提 八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0728a01"></a>
若比丘尼。若王若大臣若婆羅門若居士居士<a class="t" id="t0728a02"></a>婦。遣使為比丘尼送衣價。持如是衣價與<a class="t" id="t0728a03"></a>某甲比丘尼。彼使至比丘尼所語言。阿姨。<a class="t" id="t0728a04"></a>為汝送衣價受取。是比丘尼語彼使如是<a class="t" id="t0728a05"></a>言。我不應受此衣價。我若須衣合時清淨<a class="t" id="t0728a06"></a>當受。彼使語比丘尼言。阿姨。有執事人<a class="t" id="t0728a07"></a>不須衣。比丘尼言。有若僧伽藍民若優婆<a class="t" id="t0728a08"></a>塞。此是比丘尼執事人。常為比丘尼執事。<a class="t" id="t0728a09"></a>彼使至執事人所。與衣價已還到比丘尼<a class="t" id="t0728a10"></a>所如是言。阿姨。所示某甲執事人。我已與<a class="t" id="t0728a11"></a>衣價。大姊。知時往彼當得衣。比丘尼若須<a class="t" id="t0728a12"></a>衣者。當往彼執事人所二反三反語言。我<a class="t" id="t0728a13"></a>須衣。若二反三反為作憶念得衣者善。若<a class="t" id="t0728a14"></a>不得衣四反五反六反在前默然住令彼憶<a class="t" id="t0728a15"></a>念。若四反五反六反在前默然住得衣者善。<a class="t" id="t0728a16"></a>若不得衣。過是求得衣者尼薩耆波逸提。<a class="t" id="t0728a17"></a>若不得衣。隨使所來處。若自往若遣使往<a class="t" id="t0728a18"></a>語言。汝先遣使持衣價。與某甲比丘尼。是<a class="t" id="t0728a19"></a>比丘尼竟不得。汝還取莫使失。此是時。<span class="rule-number">八竟</span></p>
<a class="t" id="t0728a20"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>