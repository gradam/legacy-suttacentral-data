<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-np23">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Nissaggiya Pācittiya 23</span>
<span class="mirror-right">尼薩耆波逸提二十三</span> </h1>
</div>
<p>
<a class="sc" id="1"></a>
<a class="t-linehead" id="0731a09"></a>
爾時婆伽婆。在舍衛國祇樹給孤獨園。時眾<a class="t" id="t0731a10"></a>多比丘尼。為作房舍故。人間乞求處處乞<a class="t" id="t0731a11"></a>索多得財物。諸比丘尼即自念言。若我以此<a class="t" id="t0731a12"></a>物作屋者多諸事故。比丘尼衣服難得應<a class="t" id="t0731a13"></a>辦五衣。我等今寧可以此物用貿衣共分。<a class="t" id="t0731a14"></a>念已貿衣共分。後於異時。諸居士問言。前<a class="t" id="t0731a15"></a>與物作舍者竟作舍不。答言不作。問言何<a class="t" id="t0731a16"></a>以故不作。答言。我等自念。設作屋者多<a class="t" id="t0731a17"></a>諸事故。比丘尼衣服難得應具五衣。我等<a class="t" id="t0731a18"></a>寧可以此物貿衣共分。念已即貿衣共分。<a class="t" id="t0731a19"></a>時諸居士聞已皆共譏嫌言。此諸比丘尼受<a class="t" id="t0731a20"></a>取無厭。外自稱言。我知正法。如是何有正<a class="t" id="t0731a21"></a>法。以我等舍直貿衣共分。我等豈不知比<a class="t" id="t0731a22"></a>丘尼衣服難得應具五衣耶。但我等聞世<a class="t" id="t0731a23"></a>尊所說。最第一福者。作房施四方僧。是諸<a class="t" id="t0731a24"></a>比丘尼聞。其中有少欲知足行頭陀樂學<a class="t" id="t0731a25"></a>戒知慚愧者。呵責彼比丘尼。汝等云何以<a class="t" id="t0731a26"></a>他舍直貿衣共分。諸比丘尼往白諸比丘<a class="t" id="t0731a27"></a>諸比丘往白世尊。世尊爾時以此因緣集<a class="t" id="t0731a28"></a>比丘僧。呵責諸比丘尼。汝所為非。非威儀。<a class="t" id="t0731a29"></a>非沙門法非淨行非隨順行。所不應為。<a class="t" id="t0731b01"></a>云何比丘尼。檀越與舍直貿衣共分。以無<a class="t" id="t0731b02"></a>數方便呵責諸比丘尼已告諸比丘。彼諸<a class="t" id="t0731b03"></a>比丘尼癡人。多種有漏處最初犯戒。自今已<a class="t" id="t0731b04"></a>去與比丘尼結戒。集十句義乃至正法久<a class="t" id="t0731b05"></a>住。欲說戒者當如是說。若比丘尼。檀越所<a class="t" id="t0731b06"></a>為施物異自求為僧迴作餘用。尼薩耆波逸<a class="t" id="t0731b07"></a>提。比丘尼義如上。所為施物異者。施與作<a class="t" id="t0731b08"></a>僧房用作衣。施作衣用作僧房。若為餘處<a class="t" id="t0731b09"></a>施乃餘處用。自求者。自處處乞求。為僧者。<a class="t" id="t0731b10"></a>僧物如上說。若比丘尼。所為施物異自求為<a class="t" id="t0731b11"></a>僧迴作餘用者。尼薩耆波逸提。此尼薩耆。<a class="t" id="t0731b12"></a>應捨與僧如上法。捨已懺悔如上。僧即應<a class="t" id="t0731b13"></a>還彼捨衣。作白二羯磨還如上。若不還受<a class="t" id="t0731b14"></a>作五衣。乃至作非衣。數數著。一切突吉羅如<a class="t" id="t0731b15"></a>上。比丘突吉羅。式叉摩那沙彌沙彌尼突吉<a class="t" id="t0731b16"></a>羅。是謂為犯。不犯者。若問物主隨物主處<a class="t" id="t0731b17"></a>分用。若與物時語言隨意用。若是親厚者<a class="t" id="t0731b18"></a>語言隨意用。我當語主不犯。不犯者。最初<a class="t" id="t0731b19"></a>未制戒。癡狂心亂痛惱所纏。<span class="rule-number">二十三竟</span></p>
<a class="t" id="t0731b20"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>