<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-np21">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Nissaggiya Pācittiya 21</span>
<span class="mirror-right">尼薩耆波逸提二十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0730a02"></a>
爾時佛在舍衛國祇樹給孤獨園。時安隱比<a class="t" id="t0730a03"></a>丘尼。欲來詣舍衛國。先舊住比丘尼。聞安<a class="t" id="t0730a04"></a>隱比丘尼當來。為往詣家家乞求大得財<a class="t" id="t0730a05"></a>物飲食。至期日而彼比丘尼竟不到。舊住<a class="t" id="t0730a06"></a>比丘尼等自相謂言。我等與安隱比丘尼共<a class="t" id="t0730a07"></a>期至舍衛國。而彼不到。比丘尼衣服難得。<a class="t" id="t0730a08"></a>應辦五衣。我等寧可取此物貿衣共分。即<a class="t" id="t0730a09"></a>作五衣分之。後於異時。安隱比丘尼來<a class="t" id="t0730a10"></a>至舍衛國。夜過已。到時著衣持<span class="gaiji">鉢
<!--gaiji,缽,1[金*本],2&#x9262;,3-->
</span>入舍衛<a class="t" id="t0730a11"></a>城乞食。時諸居士見即問。阿姨何所求索。<a class="t" id="t0730a12"></a>答言乞食。又問眾僧無食耶。答言無。後日居<a class="t" id="t0730a13"></a>士至舊比丘尼所問言。我等先各各出物。<a class="t" id="t0730a14"></a>為供給安隱比丘尼。為作食不。答言不作。<a class="t" id="t0730a15"></a>問言。何故不作。答言。我先與安隱比丘尼<a class="t" id="t0730a16"></a>共期來至舍衛國。而彼不至。我等作是念。<a class="t" id="t0730a17"></a>與安隱共期至舍衛國。而彼不到。比丘尼<a class="t" id="t0730a18"></a>衣服難得。應辦五衣。我等寧可以此物貿<a class="t" id="t0730a19"></a>衣共分。即便貿衣共分。時居士皆共譏嫌言。<a class="t" id="t0730a20"></a>此諸比丘尼。無有慚愧受取無厭。外自稱<a class="t" id="t0730a21"></a>言。我知正法。云何先為安隱比丘尼各各<a class="t" id="t0730a22"></a>出物作飲食。而後貿衣共分。如是何有正<a class="t" id="t0730a23"></a>法。我等亦知比丘尼衣服難得應具五衣。<a class="t" id="t0730a24"></a>而我等所以施者。正為安隱遠至供給飲<a class="t" id="t0730a25"></a>食耳。時諸比丘尼聞。其中有少欲知足行<a class="t" id="t0730a26"></a>頭陀樂學戒知慚愧者。呵責彼比丘尼。<a class="t" id="t0730a27"></a>汝等云何居士施物為供給安隱比丘尼作<a class="t" id="t0730a28"></a>食。乃貿衣而共分耶。時諸比丘尼往白諸<a class="t" id="t0730a29"></a>比丘。諸比丘往白世尊。世尊爾時以此因<a class="t" id="t0730b01"></a>緣集比丘僧。呵責彼比丘尼。汝所為非。非<a class="t" id="t0730b02"></a>威儀非沙門法非淨行非隨順行。所不<a class="t" id="t0730b03"></a>應為。云何比丘尼。居士施物供給安隱比<a class="t" id="t0730b04"></a>丘尼作食。而乃貿衣共分。時世尊以無數<a class="t" id="t0730b05"></a>方便呵責彼比丘尼已告諸比丘。彼比丘<a class="t" id="t0730b06"></a>尼多種有漏處最初犯戒。自今已去與比丘<a class="t" id="t0730b07"></a>尼結戒。集十句義乃至正法久住。欲說戒<a class="t" id="t0730b08"></a>者當如是說。若比丘尼。所為施物異自求<a class="t" id="t0730b09"></a>為僧迴作餘用者。尼薩耆波逸提。比丘尼<a class="t" id="t0730b10"></a>義如上。所為施異者。若為食施用作依。為<a class="t" id="t0730b11"></a>衣施用作食。若為餘處乃更為餘處用。自<a class="t" id="t0730b12"></a>求者處處求。僧物者如上說。若比丘尼。所為<a class="t" id="t0730b13"></a>施物異自求為僧迴作餘用者。尼薩耆波逸<a class="t" id="t0730b14"></a>提。此尼薩耆應捨與僧如上法。捨已懺悔<a class="t" id="t0730b15"></a>如上。僧即應還彼捨衣。白二羯磨還如上。<a class="t" id="t0730b16"></a>若不還受作五衣。乃至作非衣。數數著。一<a class="t" id="t0730b17"></a>切突吉羅如上。比丘突吉羅。式叉摩那沙彌<a class="t" id="t0730b18"></a>沙彌尼突吉羅。是謂為犯。不犯者。語居士<a class="t" id="t0730b19"></a>隨意用。若居士與物已語言隨意用不犯。<a class="t" id="t0730b20"></a>不犯者。最初未制戒。癡狂心亂痛惱所纏。<span class="rule-number">二十<a class="t" id="t0730b21"></a>一竟</span></p>
<a class="t" id="t0730b22"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>