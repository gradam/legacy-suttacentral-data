<!DOCTYPE html>
<html data-prev="lzh-dg-bi-vb-pc164" data-next="lzh-dg-bi-vb-pc166">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc165">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 165</span>
<span class="mirror-right">波逸提一百六十五</span> </h1>
</div>
<p>
<a class="sc" id="1"></a>
<a class="t-linehead" id="0773b20"></a>
爾時婆伽婆。在舍衛國祇樹給孤獨園。時諸<a class="t" id="0773b21"></a>比丘尼。聞世尊制戒得度人授具足戒。便<a class="t" id="0773b22"></a>度常漏大小便涕唾常出者與授具足戒。<a class="t" id="0773b23"></a>彼污身污衣污臥具。諸比丘尼聞。中有少<a class="t" id="0773b24"></a>欲知足行頭陀樂學戒知慚愧者。呵責諸<a class="t" id="0773b25"></a>比丘尼言。汝等云何。輒度常漏大小便涕唾<a class="t" id="0773b26"></a>常出者。污身污衣床褥臥具。即白諸比丘。<a class="t" id="0773b27"></a>諸比丘往白世尊。世尊以此因緣集比丘<a class="t" id="0773b28"></a>僧。呵責諸比丘尼言。汝所為非。非威儀非<a class="t" id="0773b29"></a>沙門法非淨行非隨順行。所不應為。云<a class="t" id="0773c01"></a>何比丘尼。乃度常漏大小便涕唾常出。污身<a class="t" id="0773c02"></a>衣床褥臥具耶。以無數方便。呵責已告諸<a class="t" id="0773c03"></a>比丘。此比丘尼多種有漏處最初犯戒。自今<a class="t" id="0773c04"></a>已去與比丘尼結戒。集十句義乃至正法<a class="t" id="0773c05"></a>久住。欲說戒者當如是說。若比丘尼。度常<a class="t" id="0773c06"></a>漏大小便涕唾常出者與授具足戒波逸<a class="t" id="0773c07"></a>提。如是世尊與比丘尼結戒。時諸比丘尼。<a class="t" id="0773c08"></a>亦不知常漏大小便不漏大小便涕唾出不<a class="t" id="0773c09"></a>出。後乃知。或有作波逸提懺者。或有疑<a class="t" id="0773c10"></a>者。佛言。不知者無犯。自今已去當如是<a class="t" id="0773c11"></a>結戒。若比丘尼。知女人常漏大小便涕唾常<a class="t" id="0773c12"></a>出者授具足戒波逸提。比丘尼義如上。彼<a class="t" id="0773c13"></a>比丘尼。知常漏大小便涕唾常出者度授<a class="t" id="0773c14"></a>具足戒。三羯磨竟和上尼波逸提。白二羯磨<a class="t" id="0773c15"></a>三突吉羅。白一羯磨二突吉羅。白已一突吉<a class="t" id="0773c16"></a>羅。白未竟突吉羅。未白前剃髮與授戒集<a class="t" id="0773c17"></a>眾眾滿。一切突吉羅。比丘突吉羅。是謂為<a class="t" id="0773c18"></a>犯。不犯者。先不知。若信可信人語。信父母<a class="t" id="0773c19"></a>語。與授具足戒。後有如是病無犯。無犯<a class="t" id="0773c20"></a>者。最初未制戒。癡狂心亂痛惱所纏。<span class="rule-number">六十五</span></p>
<a class="t" id="0773c21"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>