<!DOCTYPE html>
<html data-prev="lzh-dg-bi-vb-ss12" data-next="lzh-dg-bi-vb-ss14">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-ss13">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Saṅghādisesa 13</span>
<span class="mirror-right">僧伽婆尸沙一十三</span> </h1>
</div>
<p>
<a class="sc" id="1"></a>
<a class="t-linehead" id="0723a17"></a>
爾時佛在拘睒彌瞿師羅園中。時世尊以此<a class="t" id="0723a18"></a>因緣集比丘僧。告諸比丘。自今已去與比<a class="t" id="0723a19"></a>丘尼結戒。集十句義乃至正法久住。欲說<a class="t" id="0723a20"></a>戒者當如是說。若比丘尼。惡性不受人語。<a class="t" id="0723a21"></a>於戒法中諸比丘尼如法諫已。自身不受<a class="t" id="0723a22"></a>諫語言。大姊。汝莫向我說若好若惡。我亦<a class="t" id="0723a23"></a>不向汝說若好若惡。諸姊止莫諫我。是比<a class="t" id="0723a24"></a>丘尼當諫彼比丘尼言。大姊。汝莫自身不<a class="t" id="0723a25"></a>受諫語。大姊。自身當受諫語。大姊。如法<a class="t" id="0723a26"></a>諫諸比丘尼。諸比丘尼亦當如法諫大姊。<a class="t" id="0723a27"></a>如是佛弟子眾得增益。展轉相諫。展轉相<a class="t" id="0723a28"></a>教。展轉懺悔。是比丘尼如是諫時。堅持不<a class="t" id="0723a29"></a>捨。是比丘尼應三諫。捨此事故。乃至三諫<a class="t" id="0723b01"></a>捨者善。不捨者是比丘尼。犯三法應捨僧伽<a class="t" id="0723b02"></a>婆尸沙。<span class="rule-number">十三竟</span></p>
<a class="t" id="0723b03"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>