<!DOCTYPE html>
<html data-prev="zh-dg-bi-vb-pc83" data-next="zh-dg-bi-vb-pc85">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-dg-bi-vb-pc84">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 84</span><span class="mirror-right">波逸提八十四</span>
</h1>
</div>
<p>
<a class="sc" id="1"></a>
<a class="t-linehead" id="0742a09"></a>
爾時婆伽婆。在羅閱祇耆闍崛山中。時羅<a class="t" id="0742a10"></a>閱城中有一不信樂大臣。有一獨坐床無<a class="t" id="0742a11"></a>人敢坐上者。偷羅難陀比丘尼。常入出其<a class="t" id="0742a12"></a>家以為檀越。偷羅難陀。到時著衣持<span class="gaiji">鉢
<!--gaiji,缽,1[金*本],2&#x9262;,3-->
</span>往<a class="t" id="0742a13"></a>詣其家。不語便坐大臣床座上。大臣見已問<a class="t" id="0742a14"></a>言。誰令此比丘尼坐我床上。答言。無有語<a class="t" id="0742a15"></a>者。自來坐耳。時大臣譏嫌言。偷羅難陀比丘<a class="t" id="0742a16"></a>尼無有慚愧。外自稱言。我知正法。如是有<a class="t" id="0742a17"></a>何正法。云何比丘尼。不語主人便坐他座<a class="t" id="0742a18"></a>上。如賊女婬女無異。偷羅難陀。坐床上<a class="t" id="0742a19"></a>時。有月水不淨。污他床褥即捨而去。大臣<a class="t" id="0742a20"></a>見已復更<span class="gaiji">［真／心］
<!--gaiji,,1[真/心],2&#x3972;,3-->
</span>恚言。此比丘尼不知慚愧。外<a class="t" id="0742a21"></a>自稱言。我知正法。如是有何正法。不語其<a class="t" id="0742a22"></a>主坐他座上。如似婬女賊女有何等異。時<a class="t" id="0742a23"></a>諸比丘尼聞。其中有少欲知足行頭陀樂<a class="t" id="0742a24"></a>學戒知慚愧者。嫌責偷羅難陀比丘尼。云<a class="t" id="0742a25"></a>何比丘尼。不語主人輒坐他床上。時諸比<a class="t" id="0742a26"></a>丘尼往白諸比丘。諸比丘往白世尊。世尊<a class="t" id="0742a27"></a>爾時以此因緣集比丘僧。呵責偷羅難陀<a class="t" id="0742a28"></a>比丘尼。汝所為非。非威儀非沙門法非淨<a class="t" id="0742a29"></a>行非隨順行。所不應為。云何偷羅難陀比<a class="t" id="0742b01"></a>丘尼。不語主人輒坐他床上。時世尊以無<a class="t" id="0742b02"></a>數方便呵責偷羅難陀比丘尼已告諸比丘。<a class="t" id="0742b03"></a>此偷羅難陀比丘尼。多種有漏處最初犯戒。<a class="t" id="0742b04"></a>自今已去與比丘尼結戒。集十句義乃至<a class="t" id="0742b05"></a>正法久住。欲說戒者當如是說。若比丘尼<a class="t" id="0742b06"></a>入白衣家內不語主人輒坐床者波逸提。<a class="t" id="0742b07"></a>比丘尼義如上。彼比丘尼入白衣家不語<a class="t" id="0742b08"></a>主人輒坐床座者波逸提。比丘突吉羅。式<a class="t" id="0742b09"></a>叉摩那沙彌沙彌尼突吉羅。是謂為犯。不犯<a class="t" id="0742b10"></a>者。語主人而坐。或有常處坐。若是親厚。若<a class="t" id="0742b11"></a>有親厚人語言。汝但坐無苦。我當語主人。<a class="t" id="0742b12"></a>若坐石上木上埵上草敷上。若癲病發臥<a class="t" id="0742b13"></a>地。或為強力者所執。或命難梵行難不犯。<a class="t" id="0742b14"></a>不犯者。最初未制戒。癡狂心亂痛惱所纏。<span class="rule-number">八十<a class="t" id="0742b15"></a>四</span></p>
<a class="t" id="0742b16"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>