<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-ss12">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Saṅghādisesa 12</span>
<span class="mirror-right">僧伽婆尸沙一十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0722c25"></a>
爾時佛在舍衛國祇樹給孤獨園。時世尊以<a class="t" id="t0722c26"></a>此因緣集比丘僧。告諸比丘。自今已去與<a class="t" id="t0722c27"></a>比丘尼結戒。集十句義乃至正法久住。欲<a class="t" id="t0722c28"></a>說戒者當如是說。若比丘尼。依城邑若村<a class="t" id="t0722c29"></a>落住。污他家行惡行。行惡行亦見亦聞。<a class="t" id="t0723a01"></a>污他家亦見亦聞。是比丘尼諫彼比丘尼<a class="t" id="t0723a02"></a>言。大姊。汝污他家行惡行。行惡行亦見亦<a class="t" id="t0723a03"></a>聞。污他家亦見亦聞。大姊。汝污他家行惡<a class="t" id="t0723a04"></a>行。今可離此村落去。不須住此。彼比丘<a class="t" id="t0723a05"></a>尼語此比丘尼作是言。大姊。諸比丘尼。有<a class="t" id="t0723a06"></a>愛有恚有怖有癡。有如是同罪比丘尼。<a class="t" id="t0723a07"></a>有驅者有不驅者。是諸比丘尼語彼比丘<a class="t" id="t0723a08"></a>尼言。大姊。莫作是語。有愛有恚有怖有<a class="t" id="t0723a09"></a>癡。亦莫言有如是同罪比丘尼有驅者<a class="t" id="t0723a10"></a>有不驅者。何以故。而諸比丘尼。不愛不恚<a class="t" id="t0723a11"></a>不怖不癡。有如是同罪比丘尼有驅者<a class="t" id="t0723a12"></a>有不驅者。大姊。污他家行惡行。行惡行<a class="t" id="t0723a13"></a>亦見亦聞。污他家亦見亦聞。是比丘尼諫<a class="t" id="t0723a14"></a>彼比丘尼時。堅持不捨。是比丘尼應三諫。<a class="t" id="t0723a15"></a>捨此事故。乃至三諫捨者善。不捨者是比<a class="t" id="t0723a16"></a>丘尼。犯三法應捨僧伽婆尸沙。<span class="rule-number">十二竟</span></p>
<a class="t" id="t0723a17"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>