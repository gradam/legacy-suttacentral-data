<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-ss5">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Saṅghādisesa 5</span>
<span class="mirror-right">僧伽婆尸沙五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0719b07"></a>
爾時世尊。在毘舍離獼猴江側。在樓閣堂<a class="t" id="t0719b08"></a>上時。有離奢婦女出外遊戲。時有賊女在<a class="t" id="t0719b09"></a>是眾中共行。伺其作樂戲時偷彼財物逃<a class="t" id="t0719b10"></a>走。時諸婦女遣使往告離奢。此有賊女取<a class="t" id="t0719b11"></a>我財物走去。願與我求覓。時諸離奢。遣人<a class="t" id="t0719b12"></a>求覓得便當殺之。時賊女聞此語。遣人求<a class="t" id="t0719b13"></a>覓得便殺。即捨毘舍離逃走。詣王舍城。至<a class="t" id="t0719b14"></a>比丘尼僧伽藍中。語諸尼言。我有信心貪<a class="t" id="t0719b15"></a>樂出家。諸尼聞已。即便度出家受具足戒。時<a class="t" id="t0719b16"></a>諸離奢聞。此賊女逃走詣王舍城。即往告<a class="t" id="t0719b17"></a>摩竭國瓶沙王。此有賊女。取我婦女財物<a class="t" id="t0719b18"></a>逃走來此。願王與我求覓。時洴沙王。即<span class="gaiji">勅
<!--gaiji,敕,1[束*力],2&#x52C5;,3-->
</span>
<a class="t" id="t0719b19"></a>
左右檢校求之。左右白王言。有賊女已在<a class="t" id="t0719b20"></a>尼僧伽藍中出家為道。時洴沙王聞有賊<a class="t" id="t0719b21"></a>女來此比丘尼已度出家為道。即遣信語<a class="t" id="t0719b22"></a>諸離奢。聞有賊女在尼僧伽藍中已出家<a class="t" id="t0719b23"></a>為道。我不能語。時諸離奢皆共譏嫌言。諸<a class="t" id="t0719b24"></a>比丘尼。不知慚愧皆是賊女。外自稱言。我<a class="t" id="t0719b25"></a>知正法。云何度他賊女。其罪應死。多人所<a class="t" id="t0719b26"></a>知。度令出家受具足戒。如是何有正法。<a class="t" id="t0719b27"></a>時諸比丘尼聞。其中有少欲知足行頭陀<a class="t" id="t0719b28"></a>樂學戒知慚愧者。嫌責彼比丘尼。汝云何<a class="t" id="t0719b29"></a>度賊女令出家為道。時諸比丘尼白諸比<a class="t" id="t0719c01"></a>丘。諸比丘往白世尊。世尊以此因緣集諸<a class="t" id="t0719c02"></a>比丘。呵責彼比丘尼。汝所為非。非威儀非<a class="t" id="t0719c03"></a>沙門法非淨行非隨順行。所不應為。知<a class="t" id="t0719c04"></a>是賊女。云何度令出家受具足戒。爾時世<a class="t" id="t0719c05"></a>尊。以無數方便呵責彼比丘尼已。告諸比<a class="t" id="t0719c06"></a>丘。是比丘尼多種有漏處最初犯戒。自今已<a class="t" id="t0719c07"></a>去與比丘尼結戒。集十句義乃至正法久<a class="t" id="t0719c08"></a>住。欲說戒者當如是說。若比丘尼。度他賊<a class="t" id="t0719c09"></a>女應死者多人所知。度令出家受具足戒。<a class="t" id="t0719c10"></a>是比丘尼。犯初法應捨僧伽婆尸沙。如是世<a class="t" id="t0719c11"></a>尊與比丘尼結戒。彼城中作賊出外村。外<a class="t" id="t0719c12"></a>村作賊入城內。時諸比丘尼。不知賊與不<a class="t" id="t0719c13"></a>賊。應死不應死人知不知。後乃知是賊應死<a class="t" id="t0719c14"></a>人所知。或有言犯僧伽婆尸沙或疑。佛言。<a class="t" id="t0719c15"></a>不知者不犯。自今已去當如是說戒。若比<a class="t" id="t0719c16"></a>丘尼。先知是賊女罪應死人所知。不問王<a class="t" id="t0719c17"></a>大臣。不問種姓。便度出家受具足戒。是比<a class="t" id="t0719c18"></a>丘尼犯初法應捨僧伽婆尸沙。比丘尼義<a class="t" id="t0719c19"></a>如上。賊者。若盜五錢若過五錢。應死者處<a class="t" id="t0719c20"></a>在死中也。多人知者王所知大臣所知庶民<a class="t" id="t0719c21"></a>共知。王者。不依人食。大臣者。受王重位<a class="t" id="t0719c22"></a>佐理國事。種姓者。舍夷拘離彌寧跋耆滿羅<a class="t" id="t0719c23"></a>蘇摩。彼比丘尼。知賊女罪應死多人所知。<a class="t" id="t0719c24"></a>不問王大臣種姓。便度為道。作三羯磨竟。<a class="t" id="t0719c25"></a>和上尼僧伽婆尸沙。若作白二羯磨竟三<a class="t" id="t0719c26"></a>偷羅遮。白一羯磨竟二偷羅遮。白竟一偷<a class="t" id="t0719c27"></a>蘭遮。若白未竟突吉羅。若未白前。若與剃<a class="t" id="t0719c28"></a>髮。若與出家與受戒集眾僧。一切突吉羅。<a class="t" id="t0719c29"></a>眾滿亦突吉羅。比丘突吉羅。式叉摩那沙彌<a class="t" id="t0720a01"></a>沙彌尼突吉羅。是謂為犯。不犯者。若不知。<a class="t" id="t0720a02"></a>或白王大臣種姓。若罪應死王聽出家。若<a class="t" id="t0720a03"></a>有罪聽出家。若於繫縛中放令出家。若救<a class="t" id="t0720a04"></a>使得脫不犯。不犯者最初未制戒。癡狂心<a class="t" id="t0720a05"></a>亂痛惱所纏。<span class="rule-number">五竟</span></p>
<a class="t" id="t0720a06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>