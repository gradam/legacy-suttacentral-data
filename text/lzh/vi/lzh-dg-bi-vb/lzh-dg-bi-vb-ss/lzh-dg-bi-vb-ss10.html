<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-ss10">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Saṅghādisesa 10</span>
<span class="mirror-right">僧伽婆尸沙一十</span> </h1>
</div>
<p>
<a class="sc" id="1"></a>
<a class="t-linehead" id="0722b23"></a>
爾時佛在羅閱城耆闍崛山中。時世尊以<a class="t" id="0722b24"></a>此因緣集比丘僧。告諸比丘。自今已去與<a class="t" id="0722b25"></a>比丘尼結戒。集十句義乃至正法久住。欲<a class="t" id="0722b26"></a>說戒者當如是說。若比丘尼。欲壞和合僧。<a class="t" id="0722b27"></a>方便受破僧法。堅持不捨。是比丘尼應諫<a class="t" id="0722b28"></a>彼比丘尼言。大姊。汝莫壞和合僧。莫方便<a class="t" id="0722b29"></a>壞和合僧。莫受破僧法。堅持不捨。大姊。<a class="t" id="0722c01"></a>應與僧和合。與僧和合歡喜不諍。同一師<a class="t" id="0722c02"></a>學如水乳合。於佛法中有增益安樂住。是<a class="t" id="0722c03"></a>比丘尼諫彼比丘尼時。堅持不捨。是比丘<a class="t" id="0722c04"></a>尼應三諫。捨此事故。乃至三諫捨者善。不<a class="t" id="0722c05"></a>捨者。是比丘尼。犯三法應捨僧伽婆尸沙<a class="t" id="0722c06"></a>。<span class="rule-number">十竟</span></p>
<a class="t" id="0722c07"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>