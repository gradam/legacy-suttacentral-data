<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc138">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 138</span>
<span class="mirror-right">波逸提一百三十八</span> </h1>
</div>
<p>
<a class="sc" id="1"></a>
<a class="t-linehead" id="0764a04"></a>
爾時婆伽婆。在舍衛國祇樹給孤獨園。時安<a class="t" id="0764a05"></a>隱比丘尼。多度弟子。與授具足戒。不能一<a class="t" id="0764a06"></a>一教授。彼以不被教授故。不按威儀。著<a class="t" id="0764a07"></a>衣不齊整。乞食不如法。處處受不淨食。或<a class="t" id="0764a08"></a>受不淨<span class="gaiji">鉢
<!--gaiji,缽,1[金*本],2&#x9262;,3-->
</span>食。在小食大食上高聲大喚。如<a class="t" id="0764a09"></a>婆羅門聚會法。時諸比丘尼見已問言。汝等<a class="t" id="0764a10"></a>何以不按威儀。著衣不齊整。乞食不如<a class="t" id="0764a11"></a>法。處處受不淨食。受不淨<span class="gaiji">鉢
<!--gaiji,缽,1[金*本],2&#x9262;,3-->
</span>食。在小食大<a class="t" id="0764a12"></a>食上高聲大喚。如婆羅門聚會法。彼即報言。<a class="t" id="0764a13"></a>我是安隱比丘尼弟子。師不教授我故耳。<a class="t" id="0764a14"></a>爾時諸比丘尼聞。其中有少欲知足行頭<a class="t" id="0764a15"></a>陀樂學戒知慚愧者。嫌責安隱比丘尼<a class="t" id="0764a16"></a>言。汝云何多度弟子。不能一一教授。彼以<a class="t" id="0764a17"></a>不被教授故。不按威儀。著衣不齊整。<a class="t" id="0764a18"></a>乞食不如法。處處受不淨食。受他不淨<span class="gaiji">鉢
<!--gaiji,缽,1[金*本],2&#x9262;,3-->
</span>
<a class="t" id="0764a19"></a>
食。在小食大食上高聲大喚。如婆羅門聚<a class="t" id="0764a20"></a>會法。諸比丘尼往白諸比丘。諸比丘往白<a class="t" id="0764a21"></a>世尊。世尊以此因緣集比丘僧。呵責安隱<a class="t" id="0764a22"></a>比丘尼言。汝所為非。非威儀非沙門法非<a class="t" id="0764a23"></a>淨行非隨順行。所不應為。云何多度弟<a class="t" id="0764a24"></a>子。不能一一教授。彼以不被教授故。不<a class="t" id="0764a25"></a>按威儀。著衣不齊整。乞食不如法。處處<a class="t" id="0764a26"></a>受不淨食。或受他不淨<span class="gaiji">鉢
<!--gaiji,缽,1[金*本],2&#x9262;,3-->
</span>食。在小食大食<a class="t" id="0764a27"></a>上高聲大喚。如婆羅門聚會法。以無數方<a class="t" id="0764a28"></a>便呵責已告諸比丘。此比丘尼多種有漏處<a class="t" id="0764a29"></a>最初犯戒。自今已去與比丘尼結戒。集十<a class="t" id="0764b01"></a>句義乃至正法久住。欲說戒者當如是說。<a class="t" id="0764b02"></a>若比丘尼。不滿一歲授人具足戒者波逸<a class="t" id="0764b03"></a>提。比丘尼義如上。若比丘尼。滿十二月得<a class="t" id="0764b04"></a>授人具足戒。滿十二月得與人依止。滿十<a class="t" id="0764b05"></a>二月得授式叉摩那二歲學戒。滿十二月<a class="t" id="0764b06"></a>得度沙彌尼。彼比丘尼。不滿一歲授人<a class="t" id="0764b07"></a>具足戒者波逸提。不滿一歲。與人依止。<a class="t" id="0764b08"></a>度式叉摩那沙彌尼突吉羅。比丘突吉羅。是<a class="t" id="0764b09"></a>謂為犯。不犯者。滿十二月授人具足戒。<a class="t" id="0764b10"></a>滿十二月與人依止。授式叉摩那二歲學<a class="t" id="0764b11"></a>戒。度沙彌尼無犯。無犯者。最初未制戒。癡<a class="t" id="0764b12"></a>狂心亂痛惱所纏。<span class="rule-number">三十八</span></p>
<a class="t" id="0764b13"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>