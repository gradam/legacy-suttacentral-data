<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc107">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 107</span>
<span class="mirror-right">波逸提一百七</span> </h1>
</div>
<p>
<a class="sc" id="1"></a>
<a class="t-linehead" id="0750c26"></a>
◎爾時婆伽婆。在舍衛國祇樹給孤獨園。時<a class="t" id="0750c27"></a>跋難陀釋子有二沙彌。一名耳二名蜜。一人<a class="t" id="0750c28"></a>休道。一人著袈裟入外道眾中。時六群比<a class="t" id="0750c29"></a>丘尼。以沙門衣。施與休道者。及與彼入外<a class="t" id="0751a01"></a>道者。爾時諸比丘尼聞。其中有少欲知足行<a class="t" id="0751a02"></a>頭陀樂學戒知慚愧者。呵責六群比丘尼。<a class="t" id="0751a03"></a>汝云何持沙門衣。施與休道者及與彼入外<a class="t" id="0751a04"></a>道者。諸比丘尼往白諸比丘。諸比丘往白<a class="t" id="0751a05"></a>佛。佛以此因緣集比丘僧。呵責六群比丘<a class="t" id="0751a06"></a>尼言。汝所為非。非威儀非沙門法非淨<a class="t" id="0751a07"></a>行。非隨順行。所不應為。云何汝等。以沙<a class="t" id="0751a08"></a>門衣與彼休道及入外道者。爾時世尊以無<a class="t" id="0751a09"></a>數方便。呵責六群比丘尼已告諸比丘。此<a class="t" id="0751a10"></a>諸比丘尼。多種有漏處最初犯戒。自今已去<a class="t" id="0751a11"></a>與比丘尼結戒。集十句義乃至正法久住。<a class="t" id="0751a12"></a>欲說戒者當如是說。若比丘尼持沙門衣。<a class="t" id="0751a13"></a>施與外道白衣者波逸提。比丘尼義如上。<a class="t" id="0751a14"></a>白衣者在家人。外道者在佛法外出家人。沙<a class="t" id="0751a15"></a>門衣者染曬衣。彼比丘尼以沙門衣施與<a class="t" id="0751a16"></a>彼受者波逸提。此與彼不受突吉羅。方便欲<a class="t" id="0751a17"></a>與而不與。期要當與而不與。一切突吉羅。<a class="t" id="0751a18"></a>比丘突吉羅。式叉摩那沙彌沙彌尼突吉羅。<a class="t" id="0751a19"></a>是謂為犯。不犯者。若與父母。若與塔作人。<a class="t" id="0751a20"></a>與講堂屋舍作人計挍食直與。或為強力者<a class="t" id="0751a21"></a>所奪無犯。無犯者。最初未制戒。癡狂心亂<a class="t" id="0751a22"></a>痛惱所纏。<span class="rule-number">七</span></p>
<a class="t" id="0751a23"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>