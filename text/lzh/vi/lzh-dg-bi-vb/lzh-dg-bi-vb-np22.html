<!DOCTYPE html>
<html data-prev="lzh-dg-bi-vb-np21" data-next="lzh-dg-bi-vb-np23">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-np22">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Nissaggiya Pācittiya 22</span>
<span class="mirror-right">尼薩耆波逸提二十二</span> </h1>
</div>
<p>
<a class="sc" id="1"></a>
<a class="t-linehead" id="0730b22"></a>
爾時婆伽婆在舍衛國祇樹給孤獨園。時安<a class="t" id="0730b23"></a>隱比丘尼。有居士為檀越。到時著衣持<span class="gaiji">鉢
<!--gaiji,缽,1[金*本],2&#x9262;,3-->
</span>
<a class="t" id="0730b24"></a>
至其家敷座而坐。時居士問訊住止安樂<a class="t" id="0730b25"></a>不。答言不安樂。問言何故爾。答言。所止處憒<a class="t" id="0730b26"></a>鬧。是故不安樂。即問無別房耶。答言無。若<a class="t" id="0730b27"></a>與舍直能作舍不。答言能。彼即以舍直與<a class="t" id="0730b28"></a>之。時彼比丘尼作是念。我設作舍者多諸<a class="t" id="0730b29"></a>事務。比丘尼衣服難得應辦五衣。我今寧<a class="t" id="0730c01"></a>可以此舍直貿衣耶。即便貿衣。後於異<a class="t" id="0730c02"></a>時。安隱比丘尼著衣持<span class="gaiji">鉢
<!--gaiji,缽,1[金*本],2&#x9262;,3-->
</span>至居士家就座<a class="t" id="0730c03"></a>而坐。居士問言。阿姨。住止安樂不。答言不<a class="t" id="0730c04"></a>安樂。問言何以不安樂。答言。所止處憒鬧故<a class="t" id="0730c05"></a>不安樂。即問言無別房耶。答言無。復問前<a class="t" id="0730c06"></a>所與舍直竟不作舍耶。答言不作。復問何<a class="t" id="0730c07"></a>以故不作。答言。我自作是念。若以此物作<a class="t" id="0730c08"></a>舍者多諸事務。比丘尼衣服難得應辦五<a class="t" id="0730c09"></a>衣。即以此物貿衣時居士譏嫌言。此比丘<a class="t" id="0730c10"></a>尼受無厭足。外自稱言。我知正法。如是何<a class="t" id="0730c11"></a>有正法。我與舍直作舍。而乃用貿衣。我豈<a class="t" id="0730c12"></a>不知比丘尼衣服難得應具五衣耶。但我<a class="t" id="0730c13"></a>等聞世尊所說。最第一福者。作房施四方<a class="t" id="0730c14"></a>僧也。時諸比丘尼聞。中有少欲知足行頭<a class="t" id="0730c15"></a>陀樂學戒知慚愧者。呵責安隱言。汝云<a class="t" id="0730c16"></a>何檀越與物作房舍。乃用作衣。諸比丘尼<a class="t" id="0730c17"></a>白諸比丘。諸比丘往白世尊。世尊爾時以<a class="t" id="0730c18"></a>此因緣集比丘僧。呵責安隱比丘尼。汝所<a class="t" id="0730c19"></a>為非。非威儀非沙門法非淨行非隨順<a class="t" id="0730c20"></a>行。所不應為。云何檀越與物作屋。乃用作<a class="t" id="0730c21"></a>衣。時世尊以無數方便呵責已告諸比丘。<a class="t" id="0730c22"></a>安隱比丘尼多種有漏處最初犯戒。自今已去<a class="t" id="0730c23"></a>與比丘尼結戒。集十句義乃至正法久住。<a class="t" id="0730c24"></a>欲說戒者當如是說。若比丘尼。檀越所施<a class="t" id="0730c25"></a>物異迴作餘用者。尼薩耆波逸提。比丘尼義<a class="t" id="0730c26"></a>如上。所為施物異者。作別房用作衣。施作<a class="t" id="0730c27"></a>衣用作別房。若為餘處施乃餘處用。若比<a class="t" id="0730c28"></a>丘尼。所為施物異作別房迴作餘用者。尼<a class="t" id="0730c29"></a>薩耆波逸提。此尼薩耆。應捨與僧如上法。<a class="t" id="0731a01"></a>捨竟懺悔如上。僧即應還彼捨衣。白二羯<a class="t" id="0731a02"></a>磨還如上。若不還受作五衣。乃至作非衣<a class="t" id="0731a03"></a>用。若數數著。一切突吉羅。比丘突吉羅。式<a class="t" id="0731a04"></a>叉摩那沙彌沙彌尼突吉羅。是謂為犯。不犯<a class="t" id="0731a05"></a>者。問檀越用隨檀越處分用。若與時語言<a class="t" id="0731a06"></a>隨意用。若親厚人語言隨意用。我當語主<a class="t" id="0731a07"></a>不犯。不犯者。最初未制戒。癡狂心亂痛惱<a class="t" id="0731a08"></a>所纏。<span class="rule-number">二十二竟</span></p>
<a class="t" id="0731a09"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>