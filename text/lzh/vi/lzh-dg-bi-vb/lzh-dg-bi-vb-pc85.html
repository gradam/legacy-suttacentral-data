<!DOCTYPE html>
<html data-prev="lzh-dg-bi-vb-pc84" data-next="lzh-dg-bi-vb-pc86">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc85">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left">Pācittiya 85</span><span class="mirror-right">波逸提八十五</span>
</h1>
</div>
<p>
<a class="sc" id="1"></a>
<a class="t-linehead" id="0742b16"></a>
爾時婆伽婆。在舍衛國祇樹給孤獨園。時<a class="t" id="0742b17"></a>有眾多比丘尼。道路行向拘薩羅國。詣一無<a class="t" id="0742b18"></a>住處村。到已不語主人便自敷坐具於中<a class="t" id="0742b19"></a>止宿。諸居士見問言。誰安此諸比丘尼<a class="t" id="0742b20"></a>在中止宿。答言。無有安者。自來止住。時<a class="t" id="0742b21"></a>諸居士譏嫌言。此比丘尼不知慚愧。外自稱<a class="t" id="0742b22"></a>言。我知正法。如是有何正法。云何比丘尼。<a class="t" id="0742b23"></a>不語其主。便入他舍輒自安止。與婬女<a class="t" id="0742b24"></a>賊女何異。時諸比丘尼聞。其中有少欲知足<a class="t" id="0742b25"></a>行頭陀樂學戒知慚愧者。嫌責諸比丘<a class="t" id="0742b26"></a>尼。云何比丘尼。不語主人輒入他舍坐臥<a class="t" id="0742b27"></a>止宿。時諸比丘尼往白諸比丘。諸比丘往<a class="t" id="0742b28"></a>白世尊。世尊爾時以此因緣集比丘僧。呵<a class="t" id="0742b29"></a>責此諸比丘尼。汝所為非。非威儀非沙門<a class="t" id="0742c01"></a>法非淨行非隨順行。所不應為。云何比丘<a class="t" id="0742c02"></a>尼。不語主人輒入他舍止宿坐臥。時世尊<a class="t" id="0742c03"></a>以無數方便呵責此比丘尼已告諸比丘。<a class="t" id="0742c04"></a>此諸比丘尼。多種有漏處最初犯戒。自今已<a class="t" id="0742c05"></a>去與比丘尼結戒。集十句義乃至正法久<a class="t" id="0742c06"></a>住。欲說戒者當如是說。若比丘尼。入白衣<a class="t" id="0742c07"></a>家內不語主人輒自敷座宿者波逸提。比<a class="t" id="0742c08"></a>丘尼義如上。敷座者。或敷草或敷樹葉乃<a class="t" id="0742c09"></a>至敷臥氈。彼比丘尼。入白衣舍內不語<a class="t" id="0742c10"></a>主人自敷座具宿止。隨<span class="gaiji">脇
<!--gaiji,脅,1[月*劦],2&#x8107;,3-->
</span>著地。若一轉一<a class="t" id="0742c11"></a>波逸提。比丘突吉羅。式叉摩那沙彌沙彌尼<a class="t" id="0742c12"></a>突吉羅。是謂為犯。不犯者。語主人宿止。若<a class="t" id="0742c13"></a>是空舍。或作福舍。或是知識。若有親厚者<a class="t" id="0742c14"></a>語言。汝但坐我當與汝語主人。或強力者<a class="t" id="0742c15"></a>所執。或被縛。或命難梵行難不犯。不犯<a class="t" id="0742c16"></a>者。最初未制戒。癡狂心亂痛惱所纏。<span class="rule-number">八十五</span></p>
<a class="t" id="0742c17"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>