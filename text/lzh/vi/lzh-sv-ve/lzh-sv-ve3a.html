<!DOCTYPE html>
<html data-prev="lzh-sv-ve2a" data-next="lzh-sv-ve4a">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-ve3a">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<h1 class="mirror-row">
<span class="mirror-left">Vinaya Ekottara 3a</span>
<span class="mirror-right">三法初</span> </h1>
</div>
<a class="t-juannumber" id="juan-49"></a>
<a class="t" id="0355c08"></a><a class="t" id="0355c09"></a><a class="t" id="0355c10"></a>
<p class="suttainfo">
<span class="t-juanname">十誦律卷第四十九<span class="t-note">（第八誦之二）</span></span><a class="t" id="0355c11"></a><a class="t" id="0355c12"></a><br>
<span class="t-byline">後秦北印度三藏弗若多羅共羅什譯</span><a class="t" id="0355c13"></a><br>
<span class="t-headname">毘尼增一之二<a class="t" id="0355c14"></a>◎三法初</span></p>
<a class="t" id="0355c15"></a>
<p>
<a class="sc" id="1"></a>
<a class="t-linehead" id="0355c15"></a>
有三羯磨攝諸羯磨。謂白羯磨。白二羯磨。白<a class="t" id="0355c16"></a>四羯磨。有三人必墮惡趣地獄中。何等三。若<a class="t" id="0355c17"></a>人以無根波羅夷。謗清淨梵行比丘。是名初<a class="t" id="0355c18"></a>人必墮地獄。有人生惡邪見作是言。諸欲中<a class="t" id="0355c19"></a>無罪。以是故。是人深作放逸。自恣五欲。是第<a class="t" id="0355c20"></a>二人必墮地獄。有人出家作比丘。犯戒內爛<a class="t" id="0355c21"></a>流出。非沙門自言沙門。非梵行自言梵行。是<a class="t" id="0355c22"></a>第三人必墮地獄。爾時世尊。欲明此事。而<a class="t" id="0355c23"></a>說偈言。</p>
<a class="t" id="0355c24"></a>
<blockquote class="gatha">
<p>
<a class="sc" id="2"></a>
妄語墮地獄　　及餘作重罪<a class="t" id="0355c25"></a><br>
是惡不善人　　後俱受罪報<a class="t" id="0355c26"></a><br>
夫人生世間　　斧在口中生<a class="t" id="0355c27"></a><br>
以是自斬身　　斯由作惡言<a class="t" id="0355c28"></a><br>
應呵而讚歎　　應讚歎而呵<a class="t" id="0355c29"></a><br>
口過故得衰　　衰故不受樂<a class="t" id="0356a01"></a><br>
如奄失財物　　是衰為<span class="gaiji">尠<!--gaiji,尟,1[甚*少],2&#x5C20;,3-->
</span>少<a class="t" id="0356a02"></a><br>
惡口向善人　　是衰重於彼<a class="t" id="0356a03"></a><br>
尼羅浮地獄　　其數有十萬<a class="t" id="0356a04"></a><br>
阿浮陀地獄　　三十六及五<a class="t" id="0356a05"></a><br>
惡心作惡言　　輕毀聖人故<a class="t" id="0356a06"></a><br>
壽終必當墮　　如是地獄中</p>
<a class="t" id="0356a07"></a>
</blockquote>
<p>
<a class="sc" id="3"></a>
<a class="t-linehead" id="0356a07"></a>
有三種證罪。見證罪。聞證罪。疑證罪。有三<a class="t" id="0356a08"></a>法。毘尼中歌。如哭法。毘尼中露齒笑。如狂<a class="t" id="0356a09"></a>法。毘尼中掉臂舞。如小兒法。如來有三種不<a class="t" id="0356a10"></a>護無能知無能見。如來身行清淨。無不清淨。<a class="t" id="0356a11"></a>是如來不護無能知無能見。如來口業意業<a class="t" id="0356a12"></a>清淨。無不清淨。是如來不護無能知無能見。<a class="t" id="0356a13"></a>世間有三大賊。無能及者。久壽作大罪。人無<a class="t" id="0356a14"></a>能捉。何等三。有人野住。有嶮處住。有強力<a class="t" id="0356a15"></a>住。云何野住。謂草林藂中。云何嶮處住謂<a class="t" id="0356a16"></a>山嶮水曲中。云何強力住。謂手力<span class="gaiji">脚<!--gaiji,腳,1[腳-谷+去],2&#x811A;,3-->
</span>力。是<a class="t" id="0356a17"></a>名三法世間大賊久壽作大罪人無能捉。如<a class="t" id="0356a18"></a>是三事。有惡比丘。久壽作大罪久住。僧不能<a class="t" id="0356a19"></a>擯。有野住山嶮住強力住。野住者。破戒內爛<a class="t" id="0356a20"></a>流出。非沙門自言沙門。非梵行自言梵行。是<a class="t" id="0356a21"></a>名野住。嶮住者。邪見不如實說。如是見如<a class="t" id="0356a22"></a>是語。無施無果無善惡報。無父母世間。無阿<a class="t" id="0356a23"></a>羅漢。無須陀洹。無斯陀含。無阿那含。無今世<a class="t" id="0356a24"></a>無後世。無得證法。是名嶮住。強力住者。依<a class="t" id="0356a25"></a>語力依廣解力。是名強力住。是名三法有惡<a class="t" id="0356a26"></a>比丘久壽作大罪僧不能疾擯。有三法。名大<a class="t" id="0356a27"></a>賊。久壽作大罪。人不能疾捉。野住嶮處住。多<a class="t" id="0356a28"></a>有財物。云何名野住。如先說。云何名嶮處<a class="t" id="0356a29"></a>住。如先說。云何名多有財物。大有田宅人<a class="t" id="0356b01"></a>民財寶。是人作是念。若有道我者。我當與財<a class="t" id="0356b02"></a>物。是名多有財物。是名三法大賊久壽作大<a class="t" id="0356b03"></a>罪人不能疾捉。如是三法。有惡比丘。久壽作<a class="t" id="0356b04"></a>大罪。僧不能疾擯。野住嶮住依物住。云何野<a class="t" id="0356b05"></a>住。如先說。云何嶮住。如先說。云何依物住。<a class="t" id="0356b06"></a>若多得施物。衣被飲食臥具醫藥種種諸物。<a class="t" id="0356b07"></a>作是念。若有道我者。我與是物。是名依物住。<a class="t" id="0356b08"></a>是名三法有惡比丘久壽作大罪僧不能疾<a class="t" id="0356b09"></a>擯。復有三法。名大賊。久壽作大罪。人不能疾<a class="t" id="0356b10"></a>捉。依野住依嶮處住依力住。云何依野住。如<a class="t" id="0356b11"></a>先說。云何依嶮住如先說。云何依力住。若依<a class="t" id="0356b12"></a>王若依王等。故作是念。有道我者。此人助我。<a class="t" id="0356b13"></a>是名依力住。是為三法大賊久壽作大罪人<a class="t" id="0356b14"></a>不能捉。如是三法。有惡比丘。久壽作大罪。僧<a class="t" id="0356b15"></a>不能疾擯。依野住依嶮住依力住。云何依野<a class="t" id="0356b16"></a>住。如先說。云何依嶮住。如先說。云何依力<a class="t" id="0356b17"></a>住。若比丘依誦修多羅者誦毘尼者誦阿毘<a class="t" id="0356b18"></a>曇者。作是念。有人道我者。此人助我。是名三<a class="t" id="0356b19"></a>法有惡比丘久壽作大罪僧不能疾擯。世間<a class="t" id="0356b20"></a>有三大賊。何等三。一者作百人主故。百人恭<a class="t" id="0356b21"></a>敬圍遶。二百三百四百五百人主故。五百人<a class="t" id="0356b22"></a>恭敬圍遶。入城聚落穿踰牆壁。斷道偷奪破<a class="t" id="0356b23"></a>城殺人。是名初大賊。二者有比丘。用四方僧<a class="t" id="0356b24"></a>園林中竹木根莖枝葉華果財物飲食。賣以<a class="t" id="0356b25"></a>自活。若與白衣知識。是名第二大賊。三者<a class="t" id="0356b26"></a>有比丘。為飲食供養故。空無過人聖法。故作<a class="t" id="0356b27"></a>妄語自說言得。若與百人乃至五百人恭敬<a class="t" id="0356b28"></a>圍遶。入城聚落受他供養小食中食。是名第<a class="t" id="0356b29"></a>三大賊。是中百人賊主。二百三百四百五百<a class="t" id="0356c01"></a>人主。恭敬圍遶。入城聚落穿踰牆壁。斷道偷<a class="t" id="0356c02"></a>奪破城殺人。此名小賊。若有比丘。用四方僧<a class="t" id="0356c03"></a>園林中竹木根莖枝葉華果財物飲食。賣以<a class="t" id="0356c04"></a>自活。若與知識白衣。亦是名小賊。佛言。是<a class="t" id="0356c05"></a>第三賊。於天人世間魔界梵世沙門婆羅門<a class="t" id="0356c06"></a>天人眾中。最是大賊。謂為飲食故。空無過人<a class="t" id="0356c07"></a>聖法。故作妄語自說言得。若與百人至五百<a class="t" id="0356c08"></a>人。恭敬圍遶入城聚落。受他供養小食中食。<a class="t" id="0356c09"></a>是名大賊。佛說偈言。</p>
<a class="t" id="0356c10"></a>
<blockquote class="gatha">
<p>
比丘未得道　　自說言得道<a class="t" id="0356c11"></a><br>
天人中大賊　　極惡破戒人<a class="t" id="0356c12"></a><br>
是癡人身壞　　當墮地獄中<a class="t-linehead" id="0356c13"></a><span class="rule-number">三法竟</span></p>
<a class="t" id="0356c13"></a>
</blockquote>
<a class="t" id="0356c14"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>