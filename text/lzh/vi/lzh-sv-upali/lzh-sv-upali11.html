<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sv-upali11">
<article>
<div class="mirror hgroup">
<p class="division">
<span class="mirror-left">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left">Upāliparipucchā</span>
<span class="mirror-right">比丘中優波離問部</span> </p>
<h1 class="mirror-row">
<span class="mirror-left">Uposathapucchā</span>
<span class="mirror-right">問布薩法</span> </h1>
</div>
<a class="t" id="0398a06"></a>
<p>
<a class="sc" id="1"></a>
<a class="t-linehead" id="0398a06"></a>
優波離問佛。若比丘於眾僧前與欲。誰應與<a class="t" id="0398a07"></a>說。答諸比丘隨意與說。問若僧坊近聚落。齊<a class="t" id="0398a08"></a>幾名不失衣。答齊聚落界外。問諸比丘於先<a class="t" id="0398a09"></a>無僧坊聚落中。起僧坊未結界。齊幾名為界。<a class="t" id="0398a10"></a>答齊是聚落界通行處。問若比丘無聚落阿<a class="t" id="0398a11"></a>練若處。始起僧坊未結界。是中齊幾名為界。<a class="t" id="0398a12"></a>答面齊一拘盧舍。是中諸比丘。應一處和合<a class="t" id="0398a13"></a>說波羅提木叉作諸羯磨。是中諸比丘。不應<a class="t" id="0398a14"></a>別布薩別羯磨。若別布薩別羯磨。一切諸比<a class="t" id="0398a15"></a>丘得罪。問說戒人在地。諸比丘在高上。得<a class="t" id="0398a16"></a>名布薩不。答不得說戒。人在高上。諸比丘在<a class="t" id="0398a17"></a>地。得名布薩不。答不得說戒。人在界內。諸<a class="t" id="0398a18"></a>比丘在界外。得名布薩不。答不得說戒。人<a class="t" id="0398a19"></a>在界外。諸比丘在界內。得名布薩不。答不得。<a class="t" id="0398a20"></a>若說戒。人諸比丘俱在界內。若坐若立。得<a class="t" id="0398a21"></a>名布薩。問若諸比丘夜垂過。諸比丘憶念。今<a class="t" id="0398a22"></a>日布薩。諸比丘當說波羅提木叉不。答不應<a class="t" id="0398a23"></a>說。若說波羅提木叉竟。諸比丘不成布薩。<a class="t" id="0398a24"></a>問若比丘受他清淨已出界。得何罪。答得突<a class="t" id="0398a25"></a>吉羅。問誰應教授比丘尼。答舊比丘。問若<a class="t" id="0398a26"></a>眾僧壞為二部。比丘尼應從何部教授。答<a class="t" id="0398a27"></a>隨說如法者。若無說如法者。闥利吒比丘<a class="t" id="0398a28"></a>應出界外教授比丘尼。問若諸比丘捨界。不<a class="t" id="0398a29"></a>離衣界亦捨不。答亦捨。若捨不離衣界。<a class="t" id="0398b01"></a>大界亦捨不。答不捨。問若先界不捨。更得<a class="t" id="0398b02"></a>結界若大若小不。答不得。問若諸比丘布薩<a class="t" id="0398b03"></a>時。說戒序及四波羅夷乃至七滅諍法。一<a class="t" id="0398b04"></a>切僧得名說波羅提木叉布薩不。答言得。<a class="t" id="0398b05"></a>問如佛所言。有一住處。布薩說戒時。諸<a class="t" id="0398b06"></a>比丘非法別眾。非法和合眾。如法別眾。如<a class="t" id="0398b07"></a>法和合眾。世尊。云何非法別眾說戒。答言。<a class="t" id="0398b08"></a>諸比丘別為二部。不如法說戒。所應說事<a class="t" id="0398b09"></a>不說。誰應說而不說。乃至所應說而不說。<a class="t" id="0398b10"></a>是名非法別眾說波羅提木叉。云何非法和<a class="t" id="0398b11"></a>合眾說波羅提木叉。答諸比丘一心和合不<a class="t" id="0398b12"></a>如法說戒。所應說事不說。誰應說而不說。<a class="t" id="0398b13"></a>乃至所應說而不說。是名非法和合眾說波<a class="t" id="0398b14"></a>羅提木叉。云何如法別眾說波羅提木叉。答<a class="t" id="0398b15"></a>諸比丘別為二部如法說戒。所應說事而說。<a class="t" id="0398b16"></a>誰應說而說。乃至所應說而說。是名如法<a class="t" id="0398b17"></a>別眾說戒。云何如法和合眾說波羅提木叉。<a class="t" id="0398b18"></a>諸比丘和合一處如法說戒。所應說事而說。<a class="t" id="0398b19"></a>誰應說而說。乃至所應說而說。是名如法<a class="t" id="0398b20"></a>和合眾說波羅提木叉。問如佛言。一住處<a class="t" id="0398b21"></a>諸比丘小不了如羺羊。云何小不了如羺羊。<a class="t" id="0398b22"></a>答若比丘。不知布薩。不知布薩羯磨。不知<a class="t" id="0398b23"></a>說波羅提木叉。不知會坐是。問頗比丘。僧<a class="t" id="0398b24"></a>事未訖從坐起去。不得波夜提耶。答有。<a class="t" id="0398b25"></a>若大小行若不離聞處。問如佛言宿受欲<a class="t" id="0398b26"></a>人。不應共布薩說戒。除僧未起。云何名僧<a class="t" id="0398b27"></a>未起。答乃至四人坐未起。云何名起。乃至<a class="t" id="0398b28"></a>減四人。問若狂人足數說戒。得名說戒不。<a class="t" id="0398b29"></a>答不得。若散亂心人病壞心人足數說戒。得<a class="t" id="0398c01"></a>名說戒不。答不得。若眾僧未與癡比丘作癡<a class="t" id="0398c02"></a>羯磨。不應離是比丘說波羅提木叉。若作<a class="t" id="0398c03"></a>癡羯磨已。是比丘若在若不在。諸比丘隨意<a class="t" id="0398c04"></a>布薩說波羅提木叉。作諸羯磨。問諸比丘在<a class="t" id="0398c05"></a>地。足數人在高上說戒。得名說戒不。答<a class="t" id="0398c06"></a>不得。諸比丘在高上。足數人在地說戒。得<a class="t" id="0398c07"></a>名說戒不。答不得。諸比丘在界內。足數人<a class="t" id="0398c08"></a>在界外說戒。得名說戒不。答不得。諸比<a class="t" id="0398c09"></a>丘在界外。足數人在界內。得名說戒不。答<a class="t" id="0398c10"></a>不得。諸比丘足數人俱在界內。若坐若立說<a class="t" id="0398c11"></a>波羅提木叉。得名說波羅提木叉。問若啞人<a class="t" id="0398c12"></a>足數說戒。得名說戒不。答不得。若聾人<a class="t" id="0398c13"></a>啞聾人足數說戒。得名說戒不。答不得。<a class="t" id="0398c14"></a>問受法比丘。與不受法比丘說戒。得名說戒<a class="t" id="0398c15"></a>不。答不得。不受法比丘。與受法比丘說戒。<a class="t" id="0398c16"></a>得名說戒不。答不得。問受法比丘。以不受<a class="t" id="0398c17"></a>法比丘足數說戒。得名說戒不。答不得。<a class="t" id="0398c18"></a>不受法比丘。以受法比丘足數說戒。得名<a class="t" id="0398c19"></a>說戒不。答不得。問頗比丘。一界內四處<a class="t" id="0398c20"></a>一時說戒。得名說戒不得罪耶。答有。展轉<a class="t" id="0398c21"></a>與欲清淨是。問頗一比丘與四處說戒。得<a class="t" id="0398c22"></a>名說戒不得罪耶。答有。若以床榻材木連<a class="t" id="0398c23"></a>接四界。若坐若立說戒是。問頗一比丘足<a class="t" id="0398c24"></a>數四住處說戒。得名說戒不得罪耶。答有<a class="t" id="0398c25"></a>若床榻材木連接四界。若坐若立足數。得<a class="t" id="0398c26"></a>說波羅提木叉。<span class="rule-number">布薩法竟</span></p>
<a class="t" id="0398c27"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>