<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-kd21">
<article>
<div class="mirror hgroup">
<p class="division">
<span class="mirror-left">Dharmaguptaka Vinaya</span>
<span class="mirror-right">四分律</span> </p>
<h1 class="mirror-row">
<span class="mirror-left">Pañcasata Khandhaka</span>
<span class="mirror-right">集法毘尼五百人</span> </h1>
</div>
<a class="t-juannumber" id="juan-54"></a>
<p class="suttainfo">
<span class="t-juanname">四分律卷第五十四<span class="t-note">（第四分之五）</span></span><a class="t" id="0966a15"></a><a class="t" id="0966a16"></a><br>
<span class="t-byline">姚秦罽賓三藏佛陀耶舍<a class="t" id="0966a17"></a>共竺佛念等譯</span><a class="t" id="0966a18"></a></p>
<a class="t" id="0966a19"></a>
<p>
<a class="sc" id="1"></a>
<a class="t-linehead" id="0966a19"></a>
爾時世尊。在拘尸城末羅園娑羅林間般<a class="t" id="0966a20"></a>涅槃。諸末羅子。洗佛舍利已。以淨劫貝<a class="t" id="0966a21"></a>裹。復持五百張疊次而纏之。作鐵棺盛<a class="t" id="0966a22"></a>滿香油。安舍利置中。以蓋覆上。復作木<a class="t" id="0966a23"></a>槨。安鐵棺著中。下積眾香薪。時末羅子<a class="t" id="0966a24"></a>中為標首者。持火然之。時天即滅火。餘<a class="t" id="0966a25"></a>大末羅子。展轉皆以大炬然之。時天亦皆<a class="t" id="0966a26"></a>滅之。阿那律語末羅子。不須乃爾疲苦。諸<a class="t" id="0966a27"></a>天滅汝等火。即問阿那律言。大德。諸天何<a class="t" id="0966a28"></a>故滅火。答言。摩訶迦葉。在波婆拘尸城。兩<a class="t" id="0966a29"></a>國中間在道行。與大比丘眾五百人俱。彼<a class="t" id="0966b01"></a>作是念。我當得見未燒佛舍利不耶。諸天<a class="t" id="0966b02"></a>知迦葉心如是念。以是故滅火。末羅子言。<a class="t" id="0966b03"></a>大德阿那律。今便小停。遂彼諸天意。爾時<a class="t" id="0966b04"></a>摩訶迦葉。在彼二國中間道行。與大比丘<a class="t" id="0966b05"></a>僧五百人俱。時有異尼揵子。持世尊般涅<a class="t" id="0966b06"></a>槃時曼陀羅華在道行。時迦葉遙見而問言。<a class="t" id="0966b07"></a>汝等從何所來。彼答言。我從拘尸城來。復<a class="t" id="0966b08"></a>問言。識我世尊不。答言識。復問今故在世<a class="t" id="0966b09"></a>不。答言不在世。般涅槃來已七日。我從彼<a class="t" id="0966b10"></a>持此華來。時迦葉聞之不悅。中有未離欲<a class="t" id="0966b11"></a>比丘。聞世尊已取涅槃。便自投乎地。譬<a class="t" id="0966b12"></a>如斫樹根斷樹倒。此諸未離欲比丘亦復如<a class="t" id="0966b13"></a>是。啼哭而言。善逝涅槃。何乃太早世間明<a class="t" id="0966b14"></a>眼。何乃速滅。我曹所宗之法。何得便盡。或<a class="t" id="0966b15"></a>有宛轉在地。猶若圓木。此諸未離欲比丘。<a class="t" id="0966b16"></a>亦復如是。啼哭憂惱而言。善逝涅槃何乃太<a class="t" id="0966b17"></a>早。爾時有跋難陀釋子在眾中。語諸比丘<a class="t" id="0966b18"></a>言。長老且止。莫大憂愁啼哭。我等於彼摩<a class="t" id="0966b19"></a>訶羅邊得解脫。彼在時數教我等。是應是<a class="t" id="0966b20"></a>不應。當作是不應作是。我等今者便得自<a class="t" id="0966b21"></a>任。欲作便作。欲不作便不作。時大迦葉聞<a class="t" id="0966b22"></a>之不悅。即告諸比丘言。且起疾捉衣<span class="gaiji">鉢
<!--gaiji,缽,1[金*本],2&#x9262;,3-->
</span>。<a class="t" id="0966b23"></a>時往及世尊舍利未燒當得見。諸比丘聞<a class="t" id="0966b24"></a>迦葉言。即疾疾執持衣<span class="gaiji">鉢
<!--gaiji,缽,1[金*本],2&#x9262;,3-->
</span>。於是大迦葉。與<a class="t" id="0966b25"></a>五百人俱。往拘尸城已。出城渡醯蘭若<a class="t" id="0966b26"></a>河。往天觀寺。至阿難所語言。阿難。我欲<a class="t" id="0966b27"></a>及世尊舍利未燒見之。阿難答言。欲及世<a class="t" id="0966b28"></a>尊舍利未燒。而欲見之。難可得見。何以<a class="t" id="0966b29"></a>故。世尊舍利已洗浴。裹以新劫貝。復以五<a class="t" id="0966c01"></a>百張疊次而纏之。置在鐵棺。盛滿香油。<a class="t" id="0966c02"></a>著木槨中。下積眾香薪。今垂欲燒之。是<a class="t" id="0966c03"></a>故難可得見。時大迦葉漸前往佛舍利積<a class="t" id="0966c04"></a>所。棺槨即自開。世尊現足。時大迦葉。見世<a class="t" id="0966c05"></a>尊足下輪相垢污。即問阿難。世尊顏容端政<a class="t" id="0966c06"></a>身作金色。誰污足下輪相。阿難答言。大德<a class="t" id="0966c07"></a>迦葉。女人心軟。前禮佛時泣淚墮上。手捉<a class="t" id="0966c08"></a>污世尊足。大迦葉聞之不悅。即禮世尊足。<a class="t" id="0966c09"></a>比丘比丘尼優婆塞優婆私諸天大眾亦皆<a class="t" id="0966c10"></a>禮佛足。時世尊足還內棺中不現。時大迦<a class="t" id="0966c11"></a>葉哀歎說偈遶棺七匝。火不燒自然。時大<a class="t" id="0966c12"></a>迦葉燒舍利已。以此因緣集比丘僧。告言。<a class="t" id="0966c13"></a>我先在道行時。聞跋難陀語諸比丘。作<a class="t" id="0966c14"></a>如是言。長老且止。莫復愁憂啼哭。我等<a class="t" id="0966c15"></a>今於彼摩訶羅邊得解脫。彼在世時教呵<a class="t" id="0966c16"></a>我等。是應爾是不應爾。應作是不應作<a class="t" id="0966c17"></a>是。今我等已得自在。欲作便作。不作<a class="t" id="0966c18"></a>便不作。我等今可共論法毘尼。勿令外道<a class="t" id="0966c19"></a>以致餘言譏嫌。沙門瞿曇法律若<span class="gaiji">烟
<!--gaiji,煙,1[火*因],2&#x70DF;,3-->
</span>。其世尊<a class="t" id="0966c20"></a>在時皆共學戒。而今滅後無學戒者。諸長<a class="t" id="0966c21"></a>老。今可料差比丘多聞智慧是阿羅漢者。<a class="t" id="0966c22"></a>時即差得四百九十九人。皆是阿羅漢多聞<a class="t" id="0966c23"></a>智慧者。時諸比丘言。應差阿難在數中。大<a class="t" id="0966c24"></a>迦葉言。勿以阿難在數中。何以故。阿難有<a class="t" id="0966c25"></a>愛恚怖癡。有愛恚怖癡。是故不應令在<a class="t" id="0966c26"></a>數中。時諸比丘復言。此阿難是供養佛人。<a class="t" id="0966c27"></a>常隨佛行。親從世尊。受所教法。彼必處處<a class="t" id="0966c28"></a>疑問世尊。是故今者應令在數。即便令在<a class="t" id="0966c29"></a>數。諸比丘皆作是念。我等當於何處集論<a class="t" id="0967a01"></a>法毘尼多饒飲食臥具無乏耶。即皆言。唯<a class="t" id="0967a02"></a>王舍城房舍飲食臥具眾多。我等今宜可共<a class="t" id="0967a03"></a>往集彼論法毘尼。時大迦葉即作白。大德<a class="t" id="0967a04"></a>僧聽。此諸比丘為僧所差。若僧時到僧忍<a class="t" id="0967a05"></a>聽。僧今往王舍城集共論法毘尼。白如是。<a class="t" id="0967a06"></a>作白已。俱往毘舍離。時阿難在道行。靜處<a class="t" id="0967a07"></a>心自念言。譬如新生犢子猶故飲乳。與五<a class="t" id="0967a08"></a>百大牛共行。我今亦如是學人有作者。而<a class="t" id="0967a09"></a>與五百阿羅漢共行。時諸長老皆往毘舍<a class="t" id="0967a10"></a>離。阿難在毘舍離住。諸比丘比丘尼優婆<a class="t" id="0967a11"></a>塞優婆私國王大臣種種沙門外道。皆來<a class="t" id="0967a12"></a>問訊多人眾集。時有跋闍子比丘。有大神<a class="t" id="0967a13"></a>力。已得天眼知他心智。作如是念。今阿難<a class="t" id="0967a14"></a>在毘舍離。比丘比丘尼優婆塞優婆私國<a class="t" id="0967a15"></a>王大臣種種沙門外道。皆來問訊多人眾集。<a class="t" id="0967a16"></a>我今寧可觀察阿難。為是有欲無欲耶。即<a class="t" id="0967a17"></a>便觀察阿難。是有欲非是無欲。復念言。我<a class="t" id="0967a18"></a>今當令其生厭離心。將欲令阿難生厭離<a class="t" id="0967a19"></a>心。即說偈言。</p>
<a class="t" id="0967a20"></a>
<blockquote class="gatha">
<p>
靜住空樹下　　心思於涅槃<a class="t" id="0967a21"></a><br>
坐禪莫放逸　　多說何所作</p>
<a class="t" id="0967a22"></a>
</blockquote>
<p>
<a class="sc" id="2"></a>
<a class="t-linehead" id="0967a22"></a>
時阿難聞跋闍子比丘說厭離已。即便獨處<a class="t" id="0967a23"></a>精進不放逸寂然無亂。是阿難未曾有法。時<a class="t" id="0967a24"></a>阿難在露地敷繩床夜多經行。夜過明相<a class="t" id="0967a25"></a>欲出時身疲極。念言。我今疲極。寧可小坐。<a class="t" id="0967a26"></a>念已即坐。坐已方欲亞臥。頭未至枕頃<a class="t" id="0967a27"></a>於其中間心得無漏解脫。此是阿難未曾有<a class="t" id="0967a28"></a>法。時阿難得阿羅漢已。即說偈言。</p>
<a class="t" id="0967a29"></a>
<blockquote class="gatha">
<p>
多聞種種說　　常供養世尊<a class="t" id="0967b01"></a><br>
已斷於生死　　瞿曇今欲臥</p>
<a class="t" id="0967b02"></a>
</blockquote>
<p>
<a class="sc" id="3"></a>
<a class="t-linehead" id="0967b02"></a>
時諸比丘。從毘舍離往王舍城作如是言。<a class="t" id="0967b03"></a>我等先當作何等。為當先治房舍臥具。<a class="t" id="0967b04"></a>先論法毘尼耶。皆言。先當治房舍臥<a class="t" id="0967b05"></a>具。即便治房臥具。時大迦葉以此因緣集<a class="t" id="0967b06"></a>比丘僧。中有陀醯羅迦葉作上座。長老婆<a class="t" id="0967b07"></a>婆那為第二上座。大迦葉為第三上座。長老<a class="t" id="0967b08"></a>大周那為第四上座。時大迦葉。知僧事即<a class="t" id="0967b09"></a>作白。大德僧聽。若僧時到僧忍聽。僧今集<a class="t" id="0967b10"></a>論法毘尼。白如是。時阿難即從坐起偏露<a class="t" id="0967b11"></a>右肩右膝著地合掌。白大迦葉言。我親從<a class="t" id="0967b12"></a>佛聞。憶持佛語。自今已去。為諸比丘捨雜<a class="t" id="0967b13"></a>碎戒。迦葉問言。阿難汝問世尊不。何者是<a class="t" id="0967b14"></a>雜碎戒。阿難答言。時我愁憂無賴失。不問<a class="t" id="0967b15"></a>世尊。何者是雜碎戒時諸比丘皆言。來我當<a class="t" id="0967b16"></a>語汝雜碎戒。中或有言。除四波羅夷。餘者<a class="t" id="0967b17"></a>是雜碎戒。或有言。除四波羅夷十三事。餘<a class="t" id="0967b18"></a>者皆是雜碎戒。或有言。除四波羅夷十三事<a class="t" id="0967b19"></a>二不定法。餘者皆是雜碎戒。或有言。除四<a class="t" id="0967b20"></a>波羅夷十三事二不定法三十事。餘者皆是<a class="t" id="0967b21"></a>雜碎戒。或有言。除四波羅夷乃至九十事。<a class="t" id="0967b22"></a>餘者皆是雜碎戒。時大迦葉告諸比丘言。諸<a class="t" id="0967b23"></a>長老。今者眾人言各不定。不知何者是雜碎<a class="t" id="0967b24"></a>戒。自今已去。應共立制。若佛先所不制。今<a class="t" id="0967b25"></a>不應制。佛先所制。今不應<span class="gaiji">却
<!--gaiji,卻,1[去*ㄗ],2&#x5374;,3-->
</span>。應隨佛所<a class="t" id="0967b26"></a>制而學。時即共立如此制限。</p>
<a class="t" id="0967b27"></a>
<p>
<a class="sc" id="4"></a>
<a class="t-linehead" id="0967b27"></a>
大迦葉語阿難言。汝於佛法中先求度女<a class="t" id="0967b28"></a>人得突吉羅罪。今應懺悔。阿難答言。大德。<a class="t" id="0967b29"></a>此非我故作。摩訶波闍波提於佛有大恩。<a class="t" id="0967c01"></a>佛母命過長養世尊。大德迦葉。我今於此<a class="t" id="0967c02"></a>不自見有罪。以信大德故。今當懺悔。大<a class="t" id="0967c03"></a>迦葉復言。汝令世尊三反請。汝作供養人。<a class="t" id="0967c04"></a>而言不作。得突吉羅罪。今當懺悔。阿難答<a class="t" id="0967c05"></a>迦葉言。我不故作。為佛作供養人難。是故<a class="t" id="0967c06"></a>言不能耳。我於此中不自見有罪。以信大<a class="t" id="0967c07"></a>德故。今當懺悔。迦葉復言。汝為佛縫僧伽<a class="t" id="0967c08"></a>梨。<span class="gaiji">脚
<!--gaiji,腳,1[腳-谷+去],2&#x811A;,3-->
</span>躡而縫。得突吉羅罪。今應懺悔。阿難<a class="t" id="0967c09"></a>答言。大德迦葉。非我慢而故作。更無人捉<a class="t" id="0967c10"></a>故爾耳。我於此不自見有罪。信大德故。<a class="t" id="0967c11"></a>今當懺悔。迦葉復言。世尊欲取涅槃三反<a class="t" id="0967c12"></a>告汝。汝不請世尊住世若一劫若過一劫<a class="t" id="0967c13"></a>令無數人得利益慈愍世間諸天人民令<a class="t" id="0967c14"></a>得安樂。汝得突吉羅罪。今應懺悔。阿難答<a class="t" id="0967c15"></a>言。大德迦葉。非我故作。魔在我心。令我不<a class="t" id="0967c16"></a>請佛住世。我於此中不自見有罪。信大<a class="t" id="0967c17"></a>德故。今當懺悔。迦葉復言。世尊在時。從汝<a class="t" id="0967c18"></a>索水。汝不與。得突吉羅罪。今應懺悔。阿難<a class="t" id="0967c19"></a>答言。非我故作。時有五百乘車從水中過。<a class="t" id="0967c20"></a>其水甚濁。恐世尊飲之作患。是故不與。迦<a class="t" id="0967c21"></a>葉復言。汝但應與。若佛威神或復諸天能<a class="t" id="0967c22"></a>令水清淨阿難言。我於此中不自見有<a class="t" id="0967c23"></a>罪。信大德故。今當懺悔。迦葉復言。汝不<a class="t" id="0967c24"></a>問世尊。何者是雜碎戒。得突吉羅罪。今應<a class="t" id="0967c25"></a>懺悔。阿難言。我非故作。時我愁憂無賴失<a class="t" id="0967c26"></a>不問世尊。何者是雜碎戒。我於此中不自<a class="t" id="0967c27"></a>見有罪。信大德故。今當懺悔。迦葉復言。汝<a class="t" id="0967c28"></a>不遮女人。令污佛足。得突吉羅罪。今應<a class="t" id="0967c29"></a>懺悔。阿難答言。非我故作。女人心軟禮佛<a class="t" id="0968a01"></a>足時泣淚手污佛足。我於此中不自見<a class="t" id="0968a02"></a>有罪。信大德故。今當懺悔。時大迦葉即作<a class="t" id="0968a03"></a>白言。大德僧聽。若僧時到僧忍聽。僧今問<a class="t" id="0968a04"></a>優波離法毘尼。白如是。時優波離即作白。<a class="t" id="0968a05"></a>僧大德僧聽。若僧時到僧忍聽。僧今令上<a class="t" id="0968a06"></a>座大迦葉問我答。白如是。時大迦葉即問<a class="t" id="0968a07"></a>言。第一波羅夷。本起何處。誰先犯。優波離答<a class="t" id="0968a08"></a>言。在毘舍離須提那迦蘭陀子初犯。第二<a class="t" id="0968a09"></a>復本起何處。答言。在王舍城陀尼伽比丘<a class="t" id="0968a10"></a>陶師子初犯。復問。第三本起何處。答言。在<a class="t" id="0968a11"></a>毘舍離婆裘河邊比丘初犯。復問。第四本起<a class="t" id="0968a12"></a>何處。答言。在毘舍離婆裘河邊比丘初犯。<a class="t" id="0968a13"></a>復問。第一僧殘本起何處。答言。在舍衛國<a class="t" id="0968a14"></a>迦留陀夷初犯。如是展轉隨所起處。如初<a class="t" id="0968a15"></a>分說。復問。第一不定法本起何處。答言。在<a class="t" id="0968a16"></a>舍衛國迦留陀夷初犯。第二亦爾。復問。尼薩<a class="t" id="0968a17"></a>耆本起何處。答言。在舍衛國六群比丘初<a class="t" id="0968a18"></a>犯。如是展轉亦如初分說。復問。初波逸提<a class="t" id="0968a19"></a>本起何處。答言。在釋翅瘦象力釋子比丘<a class="t" id="0968a20"></a>初犯。如是展轉如初分說。復問。波羅提提<a class="t" id="0968a21"></a>舍尼本起何處。答言。在舍衛國因蓮花色<a class="t" id="0968a22"></a>比丘尼起。第二第三第四如初分說。復問。<a class="t" id="0968a23"></a>第一眾學法本起何處。答言。在舍衛國六<a class="t" id="0968a24"></a>群比丘初犯。如是展轉如初分說。比丘尼別<a class="t" id="0968a25"></a>戒如律所說。復問。最初聽受大戒本起何<a class="t" id="0968a26"></a>處。答言。在波羅<span class="gaiji">［木＊奈］
<!--gaiji,,1[木*奈],2&#x3B88;,3-->
</span>五比丘。復問。最初聽<a class="t" id="0968a27"></a>說戒在何處。答言。在王舍城為諸少年比<a class="t" id="0968a28"></a>丘。復問。初聽安居本起何處。答言。在舍衛<a class="t" id="0968a29"></a>國因六群比丘起。復問。初自恣本起何處。<a class="t" id="0968b01"></a>答言。在舍衛國因六群比丘起。如是展轉<a class="t" id="0968b02"></a>問乃至毘尼增一。時彼即集比丘一切事并<a class="t" id="0968b03"></a>在一處。為比丘律。比丘尼事并在一處。為<a class="t" id="0968b04"></a>比丘尼律。一切受戒法集一處為受戒犍<a class="t" id="0968b05"></a>度。一切布薩法集一處。為布薩犍度。一切安<a class="t" id="0968b06"></a>居法集一處。為安居犍度。一切自恣法集一<a class="t" id="0968b07"></a>處。為自恣犍度。一切皮革法集一處。為皮<a class="t" id="0968b08"></a>革犍度。一切衣法集一處。為衣犍度。一切<a class="t" id="0968b09"></a>藥法集一處。為藥犍度。一切迦絺那衣法<a class="t" id="0968b10"></a>集一處。為迦絺那衣犍度。二律并一切犍度<a class="t" id="0968b11"></a>調部毘尼增一都集。為毘尼藏。時大迦葉即<a class="t" id="0968b12"></a>作白。大德僧聽。若僧時到僧忍聽。僧今問<a class="t" id="0968b13"></a>阿難法毘尼。白如是。時阿難即復作白。大<a class="t" id="0968b14"></a>德僧聽。若僧時到僧忍聽。僧今令大迦葉問<a class="t" id="0968b15"></a>我答。白如是。大迦葉即問阿難言。梵動經<a class="t" id="0968b16"></a>在何處說。增一在何處說。增十在何處說。<a class="t" id="0968b17"></a>世界成敗經在何處說。僧祇陀經在何處<a class="t" id="0968b18"></a>說。大因緣經在何處說。天帝釋問經在何<a class="t" id="0968b19"></a>處說。阿難皆答。如長阿含說。彼即集一切<a class="t" id="0968b20"></a>長經。為長阿含。一切中經。為中阿含。從一<a class="t" id="0968b21"></a>事至十事從十事至十一事。為增一。雜<a class="t" id="0968b22"></a>比丘比丘尼優婆塞優婆私諸天雜帝釋雜<a class="t" id="0968b23"></a>魔雜梵王。集為雜阿含。如是生經本經善因<a class="t" id="0968b24"></a>緣經。方等經未曾有經譬喻經。優婆提舍<a class="t" id="0968b25"></a>經句義經。法句經波羅延經。雜難經聖偈經。<a class="t" id="0968b26"></a>如是集為雜藏。有難無難繫相應作處。集<a class="t" id="0968b27"></a>為阿毘曇藏。時即集為三藏。時長老富羅<a class="t" id="0968b28"></a>那。聞王舍城五百阿羅漢共集法毘尼。即<a class="t" id="0968b29"></a>與五百比丘俱。往王舍城。至大迦葉所。<a class="t" id="0968b30"></a>語如是言。我聞大德與五百阿羅漢共集<a class="t" id="0968c01"></a>法毘尼。我亦欲豫在其次聞法。時大迦<a class="t" id="0968c02"></a>葉。以此因緣集比丘僧。為此比丘。更問優<a class="t" id="0968c03"></a>波離。乃至集為三藏。如上所說。彼言。大德<a class="t" id="0968c04"></a>迦葉。我盡忍可此事。唯除八事。大德。我親<a class="t" id="0968c05"></a>從佛聞。憶持不忘。佛聽內宿內煮自煮自<a class="t" id="0968c06"></a>取食。早起受食。從彼持食來。若雜<span class="gaiji">菓
<!--gaiji,果,1[卄/果],2&#x83D3;,3-->
</span>。若池<a class="t" id="0968c07"></a>水所出可食者。如是皆聽不作餘食法得<a class="t" id="0968c08"></a>食。大迦葉答言。實如汝所說。世尊以穀貴<a class="t" id="0968c09"></a>時世人民相食乞求難得。慈愍比丘故。聽<a class="t" id="0968c10"></a>此八事。時世還豐熟飲食多饒。佛還制不聽。<a class="t" id="0968c11"></a>彼復作是言。大德迦葉。世尊是一切知見。不<a class="t" id="0968c12"></a>應制已還開開已復制。迦葉答言。以世尊<a class="t" id="0968c13"></a>是一切知見故。宜制已還開開已復制。富羅<a class="t" id="0968c14"></a>那。我等作如是制。是佛所不制不應制。<a class="t" id="0968c15"></a>是佛所制則不應<span class="gaiji">却
<!--gaiji,卻,1[去*ㄗ],2&#x5374;,3-->
</span>。如佛所制戒應隨順<a class="t" id="0968c16"></a>而學。在王舍城五百阿羅漢共集法毘尼。<a class="t" id="0968c17"></a>是故言集法毘尼有五百人。</p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>