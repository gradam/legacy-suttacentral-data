<!DOCTYPE html>
<html data-prev="lzh-mg-bu-vb-pc21" data-next="lzh-mg-bu-vb-pc23">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc22">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 22</span>
<span class="mirror-right">波夜提二十二</span> </h1>
</div>
<p>
<a class="sc" id="1"></a>
<a class="t-linehead" id="0346a26"></a>
佛住舍衛城。廣說如上。時長老比丘次第教
<a class="t" id="0346a27"></a>
誡比丘尼。時尊者難陀次第教誡比丘尼。而
<a class="t" id="0346a28"></a>
不肯去。爾時大愛道憍曇彌比丘尼。往至佛
<a class="t" id="0346a29"></a>
所頭面禮足白佛言。世尊。尊者難陀次應教
<a class="t" id="0346b01"></a>
誡比丘尼。而不肯去。誰當應去。作是語已
<a class="t" id="0346b02"></a>
頭面禮佛足而去。佛語比丘呼難陀來。來已
<a class="t" id="0346b03"></a>
佛問難陀。汝次應教誡比丘尼。何故不去。難
<a class="t" id="0346b04"></a>
陀白佛言。世尊。未被僧羯磨。是以不去。佛語
<a class="t" id="0346b05"></a>
諸比丘。有十二事成就。僧當拜作教誡比丘
<a class="t" id="0346b06"></a>
尼人。何等十二。一持戒清淨。二多聞阿毘
<a class="t" id="0346b07"></a>
曇。三多聞毘尼。四學戒。五學定六學
<a class="t" id="0346b08"></a>
慧。七能為人除惡邪。八能自毘尼能毘尼
<a class="t" id="0346b09"></a>
他。九有辭辯。十不污梵行。十一不壞比
<a class="t" id="0346b10"></a>
丘尼重禁。十二二十臘若過二十臘。是為
<a class="t" id="0346b11"></a>
十二法。羯磨人應作是說。大德僧聽。尊者難
<a class="t" id="0346b12"></a>
陀十二法成就。若僧時到。僧拜難陀作教
<a class="t" id="0346b13"></a>
誡比丘尼人。如是白。大德僧聽。尊者難陀十
<a class="t" id="0346b14"></a>
二法成就。僧今差難陀教誡比丘尼。諸大
<a class="t" id="0346b15"></a>
德忍難陀教誡比丘尼者默然。若不忍者便
<a class="t" id="0346b16"></a>
說。僧已忍差難陀教誡比丘尼竟。僧忍默然
<a class="t" id="0346b17"></a>
故是事如是持。爾時尊者難陀為諸比丘尼
<a class="t" id="0346b18"></a>
廣說法。遂至日沒。諸比丘尼逼暮還入城。為
<a class="t" id="0346b19"></a>
世人所嫌。作是言。沙門釋子將是比丘尼竟
<a class="t" id="0346b20"></a>
日自娛樂。日沒乃還。女人可愍不得自在。乃
<a class="t" id="0346b21"></a>
至如是此壞敗人何道之有。諸比丘聞已以
<a class="t" id="0346b22"></a>
是因緣往白世尊。佛言。呼難陀來。來已佛問
<a class="t" id="0346b23"></a>
難陀。汝實爾不。答言實爾。佛語難陀。此是
<a class="t" id="0346b24"></a>
惡事非法非律非如佛教。不可以是長養善
<a class="t" id="0346b25"></a>
法。佛告諸比丘。依止舍衛城住者皆悉令集。
<a class="t" id="0346b26"></a>
以十利故與諸比丘制戒。乃至已聞者當重
<a class="t" id="0346b27"></a>
聞。若比丘僧差教誡比丘尼。從日沒乃至明
<a class="t" id="0346b28"></a>
相未出者。波夜提。比丘者如上說。僧差者。
<a class="t" id="0346b29"></a>
十二法成就。眾成就白成就羯磨成就。教誡
<a class="t" id="0346c01"></a>
者若阿毘曇若毘尼。冥者從日沒至明相未
<a class="t" id="0346c02"></a>
出。波夜提。波夜提者如上說。日沒作未沒想
<a class="t" id="0346c03"></a>
教誡者越毘尼。日未沒作沒想得越毘尼。日
<a class="t" id="0346c04"></a>
沒作沒想波夜提。日未沒作未沒想無罪。明
<a class="t" id="0346c05"></a>
相四句亦如是。比丘尼式叉摩尼想教誡。得
<a class="t" id="0346c06"></a>
波夜提。式叉摩尼作比丘尼想。得越毘尼罪。
<a class="t" id="0346c07"></a>
式叉摩尼作式叉摩尼想教誡無罪。比丘尼
<a class="t" id="0346c08"></a>
作比丘尼想教誡波夜提。沙彌尼。外道出家
<a class="t" id="0346c09"></a>
尼。優婆夷。四句亦如是。若比丘尼夜禮比丘
<a class="t" id="0346c10"></a>
足。比丘言苦盡解脫者波夜提。若言善來
<a class="t" id="0346c11"></a>
者無罪。若一切四部眾會竟夜說法時。比丘
<a class="t" id="0346c12"></a>
作方便。欲為比丘尼說大愛道出家經。黑瞿
<a class="t" id="0346c13"></a>
曇彌經。法豫比丘尼經者。得波夜提罪。若
<a class="t" id="0346c14"></a>
正誦此經更不知餘經。次第誦者無罪。若夜
<a class="t" id="0346c15"></a>
比丘在高座上。說法時作如是言。一切眾坐
<a class="t" id="0346c16"></a>
明聽者。得波夜提。若不作是言為說者無罪。
<a class="t" id="0346c17"></a>
是故說。</p>
<a class="t" id="0346c18"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>