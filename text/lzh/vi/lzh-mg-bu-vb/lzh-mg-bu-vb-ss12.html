<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-ss12">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Saṅghādisesa 12</span>
<span class="mirror-right">僧伽婆尸沙十二</span> </h1>
</div>
<p>
<a class="sc" id="1"></a>
<a class="t-linehead" id="0284c22"></a>
佛住俱舍彌國。廣說如上。爾時長老闡陀惡
<a class="t" id="0284c23"></a>
性難共語。諸比丘如法如律教。作不可共語。
<a class="t" id="0284c24"></a>
如是言。諸長老莫語我若好若惡。我亦不語
<a class="t" id="0284c25"></a>
諸長老若好若惡。何以故。汝等皆是雜姓。我
<a class="t" id="0284c26"></a>
家民吏。譬如烏鳥銜雜類骨聚在一處。何能教
<a class="t" id="0284c27"></a>
我佛法僧事。皆是我許從菩薩出家。我常隨
<a class="t" id="0284c28"></a>
侍。至于今日。唯佛教我。我當受持。時諸比
<a class="t" id="0284c29"></a>
丘語闡陀言。長老。諸比丘善說所犯波羅提
<a class="t" id="0285a01"></a>
木叉中事。汝莫自身作不可共語。汝身當作
<a class="t" id="0285a02"></a>
可共語。長老。汝當為諸比丘說。如法如律教。
<a class="t" id="0285a03"></a>
諸比丘亦當為汝說。如法如律教。何以故。如
<a class="t" id="0285a04"></a>
來眾得如是增長。所謂共語共說共諫。共罪
<a class="t" id="0285a05"></a>
中出故。長老捨自身。作不可共語。一諫不捨。
<a class="t" id="0285a06"></a>
第二第三諫猶故不止。諸比丘以是因緣。往
<a class="t" id="0285a07"></a>
白世尊。長老闡陀自身作不可共語。乃至三
<a class="t" id="0285a08"></a>
諫不止。佛告諸比丘。是闡陀自用不可共語。
<a class="t" id="0285a09"></a>
乃至三諫不止者。汝去屏處三諫。不止者。復
<a class="t" id="0285a10"></a>
於多人中三諫。復不止者。乃至僧中作求聽
<a class="t" id="0285a11"></a>
羯磨。應作是說。大德僧聽。是長老闡陀惡性
<a class="t" id="0285a12"></a>
難共語。諸比丘如法善說所犯波羅提木叉
<a class="t" id="0285a13"></a>
中事。自用作不可共語。乃至已於屏處三諫。
<a class="t" id="0285a14"></a>
多人中三諫。猶故不止。若僧時到。今於僧中
<a class="t" id="0285a15"></a>
三諫。令止此事。即於僧中諫。長老闡陀汝
<a class="t" id="0285a16"></a>
實惡性難共說。諸比丘如法如律。說汝自
<a class="t" id="0285a17"></a>
作。不可共語。乃至已屏處三諫。多人中三諫。
<a class="t" id="0285a18"></a>
猶故不止耶。答言。實爾。應僧中諫言。長老
<a class="t" id="0285a19"></a>
汝莫惡性難共語。諸比丘如法善說所犯波
<a class="t" id="0285a20"></a>
羅提木叉中事。汝莫自身作不可共語。乃至
<a class="t" id="0285a21"></a>
如來眾得如是增長。所謂共語共說共諫
<a class="t" id="0285a22"></a>
共罪中出故。僧今慈心諫汝。饒益故。一諫已
<a class="t" id="0285a23"></a>
過二諫在。當止此事。若不捨者。更第二第三
<a class="t" id="0285a24"></a>
亦如是諫。猶故不止。諸比丘復以是事。往白
<a class="t" id="0285a25"></a>
世尊。佛言。呼闡陀來。即便呼來。佛問闡陀。
<a class="t" id="0285a26"></a>
汝實惡性難共語。乃至僧中三諫不止耶。答
<a class="t" id="0285a27"></a>
言。實爾。佛言。闡陀。此是惡事。汝常不聞我
<a class="t" id="0285a28"></a>
種種因緣。呵責自用讚歎不自用。汝今云何
<a class="t" id="0285a29"></a>
自用反戾。此非法非律。非是佛教。不可以
<a class="t" id="0285b01"></a>
是長養善法。諸比丘白佛言。世尊。云何是闡
<a class="t" id="0285b02"></a>
陀比丘而自用意作是言。唯有佛語。我當受
<a class="t" id="0285b03"></a>
佛語。諸比丘。是闡陀比丘。不但今日不受餘
<a class="t" id="0285b04"></a>
人語。但信我語。過去世時。亦曾如是。諸比
<a class="t" id="0285b05"></a>
丘白佛言。已曾爾耶。唯願樂聞。佛言。如是。
<a class="t" id="0285b06"></a>
過去世時有城。名波羅奈。國名伽尸。爾時有
<a class="t" id="0285b07"></a>
一長者。有奴字阿磨由。為性兇惡。爾時長
<a class="t" id="0285b08"></a>
者與諸婆羅門子遊戲園林。諸從人輩皆在
<a class="t" id="0285b09"></a>
園門外住。時阿磨由在園門外。打諸從人
<a class="t" id="0285b10"></a>
時。諸從人被打者。各告其主。時諸婆羅門
<a class="t" id="0285b11"></a>
子盡出呵之。時阿磨由不受其語。答諸婆羅
<a class="t" id="0285b12"></a>
門子言。不隨汝語我大家來。呵我者。當受其
<a class="t" id="0285b13"></a>
語遂打不止即來。告阿摩由主。阿摩由主生
<a class="t" id="0285b14"></a>
得天眼。觀是<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>處下有金銀伏藏。其他凶故
<a class="t" id="0285b15"></a>
令其<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>耳。即往訶之。時奴即止。佛告諸比
<a class="t" id="0285b16"></a>
丘。爾時長者豈異人乎。即我身是。爾時阿
<a class="t" id="0285b17"></a>
摩由者。今闡陀比丘是。諸比丘白佛言。世
<a class="t" id="0285b18"></a>
尊。云何是闡陀恃怙世尊。陵於他人。佛言。比
<a class="t" id="0285b19"></a>
丘是闡陀比丘。不但今日恃我輕於他人。過
<a class="t" id="0285b20"></a>
去世時。已曾恃我輕於他人。諸比丘白佛言。
<a class="t" id="0285b21"></a>
已曾爾耶。佛言。如是。過去世時有城名波羅
<a class="t" id="0285b22"></a>
奈。國名伽尸。時有弗盧醯大學婆羅門。為
<a class="t" id="0285b23"></a>
國王師。常教學五百童子。時婆羅門家生一
<a class="t" id="0285b24"></a>
奴。名迦羅呵常使供給諸童子等。婆羅門法。
<a class="t" id="0285b25"></a>
餘姓不得妄聞。以奴親近供養故。得在其
<a class="t" id="0285b26"></a>
邊。為諸童子說婆羅門法。是奴利根聞說法
<a class="t" id="0285b27"></a>
言盡能憶持。此奴一時共諸童子。小有嫌恨。
<a class="t" id="0285b28"></a>
便走他國。詐自稱言我是弗盧醯婆羅門子。
<a class="t" id="0285c01"></a>
字耶若達多。語此國王師婆羅門言。我是波
<a class="t" id="0285c02"></a>
羅奈國王師。弗盧醯子。故來至此。欲投大師
<a class="t" id="0285c03"></a>
學婆羅門法。師答言。可爾。是奴聰明本已曾
<a class="t" id="0285c04"></a>
聞。今復重聞。聞悉能持其師大喜。即令教授
<a class="t" id="0285c05"></a>
五百門徒。五百童子言。汝代我教。我當往
<a class="t" id="0285c06"></a>
來王家。是師婆羅門無有男兒。唯有一女。便
<a class="t" id="0285c07"></a>
作是念。今可以女妻之耶。若達多常在我
<a class="t" id="0285c08"></a>
家。便如我子。即告之曰。耶若達多當用我語。
<a class="t" id="0285c09"></a>
答言。從教。復告之言。汝莫還波羅奈。常住此
<a class="t" id="0285c10"></a>
國。我今以女妻汝。答言。從教。即與。其女在
<a class="t" id="0285c11"></a>
家。如兒共作生活。家漸豐樂。是耶若達多
<a class="t" id="0285c12"></a>
為人難可。婦為作食恒懷瞋恚。甜酢<span class="gaiji">醎<!--gaiji,,1[酉*咸],2&#x918E;,3-->
</span>淡生
<a class="t" id="0285c13"></a>
熟不能適口。婦常念言。脫有行人。從波羅奈
<a class="t" id="0285c14"></a>
來者。當從彼受作飲食法。然後作供養夫
<a class="t" id="0285c15"></a>
主。彼弗盧醯婆羅門具聞是事。便作是念。
<a class="t" id="0285c16"></a>
我奴迦羅呵逃在他國。當往捉來。或可得奴。
<a class="t" id="0285c17"></a>
直便詣彼國。時耶若達多與諸門徒。詣園遊
<a class="t" id="0285c18"></a>
戲在於中路。遙見本主。即便驚怖密語門
<a class="t" id="0285c19"></a>
徒。諸童子汝等還去。各自誦習。門徒去已便
<a class="t" id="0285c20"></a>
到主前。頭面禮足。白其主言我來此國。
<a class="t" id="0285c21"></a>
稱<span class="gaiji">噵<!--gaiji,道,1[道/口],2&#x5675;,3-->
</span>大家。是我之父。便投此國師。大學婆
<a class="t" id="0285c22"></a>
羅門為師。以大學經典故。師婆羅門。與女為
<a class="t" id="0285c23"></a>
婦。願尊今日勿彰我是事。當與奴直奉上
<a class="t" id="0285c24"></a>
大家主。婆羅門善解世事。即便答言。汝實我
<a class="t" id="0285c25"></a>
兒何所復言。但作方便早見發遣。即將歸家。
<a class="t" id="0285c26"></a>
告家中言。我所親來。其婦歡喜。辦種種飲食。
<a class="t" id="0285c27"></a>
奉食已訖。小空閑時。密禮婆羅門足。而問
<a class="t" id="0285c28"></a>
之曰。我奉事夫耶若達多。飲食供養常不可
<a class="t" id="0286a01"></a>
意。願今指授本在家時何所食噉。當如先法
<a class="t" id="0286a02"></a>
為作飲食。客婆羅門便即瞋恚。而作是念。
<a class="t" id="0286a03"></a>
如是如是。子困苦他子女。語此女言。汝但速
<a class="t" id="0286a04"></a>
發遣我。我臨去時。當教汝一偈。汝誦是偈
<a class="t" id="0286a05"></a>
時。當使汝夫無言。是女即語夫言。尊婆羅門
<a class="t" id="0286a06"></a>
故從遠來。宜早發遣。夫即念言。如婦所說。宜
<a class="t" id="0286a07"></a>
應早遣莫令久住。言語漏失。損我不少。便大
<a class="t" id="0286a08"></a>
與財物。教婦作食。自行為主求伴婦。於後奉
<a class="t" id="0286a09"></a>
食訖已。禮足辭別請求先偈。即教說偈言。</p>
<a class="t" id="0286a10"></a>
<blockquote class="gatha">
<p>
無親遊他方　　欺誑天下人
<a class="t" id="0286a11"></a>
<br>
<span class="gaiji">麁<!--gaiji,麤,1[色-巴+鹿],2&#x9E81;,3-->
</span>食是常食　　但食復何嫌</p>
</blockquote>
<a class="t" id="0286a12"></a>
<p>
<a class="sc" id="2"></a>
<a class="t-linehead" id="0286a12"></a>
今與汝此偈。若彼瞋恚嫌食惡時。便在其邊。
<a class="t" id="0286a13"></a>
背面微誦。令其得聞作是教已。便還本國。
<a class="t" id="0286a14"></a>
是耶若達多送主去已。每至食時。還復瞋恚。
<a class="t" id="0286a15"></a>
婦於夫邊試誦其偈。時夫聞是偈已。心即不
<a class="t" id="0286a16"></a>
喜。便作是念咄是老物。發我臭穢。從是已
<a class="t" id="0286a17"></a>
後常作軟語。恐婦向人說其陰私佛告諸比
<a class="t" id="0286a18"></a>
丘。時波羅奈國弗盧醯婆羅門者。豈異人乎
<a class="t" id="0286a19"></a>
即我身是。時奴迦羅呵者。今闡陀比丘是。彼
<a class="t" id="0286a20"></a>
於爾時已曾恃我<span class="gaiji">［夌＊欠］<!--gaiji,,1[夌*欠],2&#x238CB;,3-->
</span>易他人今復如是。恃我
<a class="t" id="0286a21"></a>
勢力<span class="gaiji">［夌＊欠］<!--gaiji,,1[夌*欠],2&#x238CB;,3-->
</span>易他人。佛告諸比丘。依止俱舍彌
<a class="t" id="0286a22"></a>
比丘。皆盡令集。乃至已聞者。當重聞。◎</p>
<a class="t" id="0286a23"></a>
<p>
<a class="sc" id="3"></a>
<a class="t-linehead" id="0286a23"></a>
◎若比丘自用戾語。諸比丘如法如律教時。
<a class="t" id="0286a24"></a>
便自用意。作是言。汝莫語我若好若惡。我亦
<a class="t" id="0286a25"></a>
不語汝若好若惡。諸比丘諫彼比丘言。長老。
<a class="t" id="0286a26"></a>
諸比丘如法如律教。汝莫自用意。諸比丘教
<a class="t" id="0286a27"></a>
汝應當信受汝亦應如法如律。教諸比丘。何
<a class="t" id="0286a28"></a>
以故。如來弟子眾展轉相教。展轉相諫。共
<a class="t" id="0286b01"></a>
罪中出故善法得增長。諸比丘諫是比丘
<a class="t" id="0286b02"></a>
時。應捨是事。若不捨者。復第二第三諫。捨者
<a class="t" id="0286b03"></a>
善。若不捨者。僧伽婆尸沙。比丘自用戾語
<a class="t" id="0286b04"></a>
者。闡陀比丘也。諸比丘如法如律教者。謂戒
<a class="t" id="0286b05"></a>
序四波羅夷。十三僧伽婆尸沙。二不定法。
<a class="t" id="0286b06"></a>
三十尼薩耆。波夜提。九十二波夜提四波羅
<a class="t" id="0286b07"></a>
提提舍尼。眾學法。七滅諍法。隨順法。以此法
<a class="t" id="0286b08"></a>
律展轉相教。復次五眾罪法。四眾罪法。三眾
<a class="t" id="0286b09"></a>
罪法。二眾罪法。一眾罪法。復次六作捨法展
<a class="t" id="0286b10"></a>
轉相教。復次波羅夷法。僧伽婆尸沙。波夜提。
<a class="t" id="0286b11"></a>
乃至越比尼罪。實非不實。時非不時。饒益
<a class="t" id="0286b12"></a>
非不饒益。軟語非<span class="gaiji">麁<!--gaiji,麤,1[色-巴+鹿],2&#x9E81;,3-->
</span>言慈心故。不求過。是名
<a class="t" id="0286b13"></a>
如法如律展轉相教也。是比丘者。闡陀是
<a class="t" id="0286b14"></a>
也。諸比丘者謂一人多人僧三諫者屏處三
<a class="t" id="0286b15"></a>
諫。多人中三諫。僧中三諫也。屏處者。問言。
<a class="t" id="0286b16"></a>
長老汝實自用戾語。諸比丘如法如律教。汝
<a class="t" id="0286b17"></a>
自身作不可共語耶。答言。實爾。即便諫言。
<a class="t" id="0286b18"></a>
長老。汝莫自用戾語。諸比丘如法如律教。
<a class="t" id="0286b19"></a>
汝應當受。莫自身作不可共語。乃至展轉相
<a class="t" id="0286b20"></a>
教。得善法增長故。我今慈心教。汝當捨此事。
<a class="t" id="0286b21"></a>
一諫已過二諫在。若不捨者。第二第三亦復
<a class="t" id="0286b22"></a>
如是諫。多人中三諫亦如是。猶不止者。僧
<a class="t" id="0286b23"></a>
中作求聽羯磨。白言。大德僧聽。是某甲比丘
<a class="t" id="0286b24"></a>
自用戾語。諸比丘如法如律教。不受其語。
<a class="t" id="0286b25"></a>
已於屏處三諫。多人中三諫。猶故不止。若僧
<a class="t" id="0286b26"></a>
時到當於僧中三諫。令止此事。即僧中問言。
<a class="t" id="0286b27"></a>
長老實自用戾語。諸比丘如法如律教。不
<a class="t" id="0286b28"></a>
受其語。屏處三諫。多人中三諫。猶故不受耶。
<a class="t" id="0286c01"></a>
答言。實爾。即復僧中諫言。長老莫自用意。諸
<a class="t" id="0286c02"></a>
比丘如法如律教。乃至展轉相教。得善法增
<a class="t" id="0286c03"></a>
長故。今僧慈心諫汝。饒益故。當受僧語捨
<a class="t" id="0286c04"></a>
此事。僧一諫已過。二諫在。若不止者至第
<a class="t" id="0286c05"></a>
二第三諫捨者善。不捨者。僧伽婆尸沙僧伽
<a class="t" id="0286c06"></a>
婆尸沙者。如上說若比丘於屏處三諫。若
<a class="t" id="0286c07"></a>
多人中三諫時不止者。諫諫犯越比尼罪。僧
<a class="t" id="0286c08"></a>
中諫時。初諫時未竟越比尼罪。羯磨說竟。
<a class="t" id="0286c09"></a>
偷蘭罪。第二羯磨未竟。越比尼罪。說竟偷
<a class="t" id="0286c10"></a>
蘭罪。若第三羯磨未竟。偷蘭罪。說竟僧伽
<a class="t" id="0286c11"></a>
婆尸沙。僧伽婆尸沙罪。起已屏處諫。乃至僧
<a class="t" id="0286c12"></a>
中一切越比尼罪。一切偷蘭罪。皆合成一僧
<a class="t" id="0286c13"></a>
伽婆尸沙。中間止者。隨止處治罪是故世尊
<a class="t" id="0286c14"></a>
說。若比丘自用戾語。乃至三諫不捨者。僧
<a class="t" id="0286c15"></a>
伽婆尸沙。<span class="rule-number">十二戒竟</span></p>
<a class="t" id="0286c16"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>