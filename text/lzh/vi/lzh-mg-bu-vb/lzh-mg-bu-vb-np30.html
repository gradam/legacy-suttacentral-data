<!DOCTYPE html>
<html data-prev="lzh-mg-bu-vb-np29" data-next="lzh-mg-bu-vb-pc1">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-np30">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 30</span>
<span class="mirror-right">尼薩耆波夜提三十</span> </h1>
</div>
<p>
<a class="sc" id="1"></a>
佛在舍衛城。
<a class="t" id="0323c24"></a>
有一乞食比丘。時到著入聚落衣。持<span class="gaiji">鉢<!--gaiji,缽,1[金*本],2&#x9262;,3-->
</span>入城。
<a class="t" id="0323c25"></a>
次行乞食。到一家。有一女人。語比丘言。尊者
<a class="t" id="0323c26"></a>
某日我當供養僧并。施僧衣。比丘言。善哉
<a class="t" id="0323c27"></a>
姊妹。以三不堅法。易三堅法身命財也。應疾
<a class="t" id="0323c28"></a>
為之。財物無常多有諸難。作是語已。便還精
<a class="t" id="0323c29"></a>
舍。語諸比丘言。我欲語汝好事。諸比丘言。有
<a class="t" id="0324a01"></a>
何等好事。答言。我聞某甲優婆夷欲供僧
<a class="t" id="0324a02"></a>
飯食布施僧衣。時六群比丘聞此語已。更問
<a class="t" id="0324a03"></a>
言。汝說何等。答言。我聞某甲優婆夷欲供僧
<a class="t" id="0324a04"></a>
飯食并布施衣。問言。汝知其家處不為在何
<a class="t" id="0324a05"></a>
巷。門戶那向。具問已。晨朝著入聚落衣。往到
<a class="t" id="0324a06"></a>
其家見已。問言。長壽安隱不。答言安隱語
<a class="t" id="0324a07"></a>
優婆夷言。我聞汝欲供僧飯食布施僧衣。為
<a class="t" id="0324a08"></a>
實爾不。答言。尊者。我有是心。但恐中間多有
<a class="t" id="0324a09"></a>
難事。知得成不即語言。如我先出家長宿比
<a class="t" id="0324a10"></a>
丘。汝若施衣者。我當著入王家。禮敬世尊。若
<a class="t" id="0324a11"></a>
貴勝家。若人問我汝何處得。我當答某信心
<a class="t" id="0324a12"></a>
優婆夷邊得。如是汝得好名稱。為眾所識。優
<a class="t" id="0324a13"></a>
婆夷言我家更無有物。我正欲與僧者。若與
<a class="t" id="0324a14"></a>
阿闍梨。我已許僧我若有者亦當別與。阿闍
<a class="t" id="0324a15"></a>
梨亦與僧。比丘言。與以不與自從汝意。作
<a class="t" id="0324a16"></a>
是語已。便出去。去已優婆夷作是思惟。我若
<a class="t" id="0324a17"></a>
當與是比丘。不與僧者。僧是良福田。若不與
<a class="t" id="0324a18"></a>
是比丘者。是比丘於王邊有力。能為我作不
<a class="t" id="0324a19"></a>
饒益事。以是故不與。僧瞋比丘故。亦復不
<a class="t" id="0324a20"></a>
與。諸比丘聞已。以是事往白世尊。佛言。呼
<a class="t" id="0324a21"></a>
難陀優波難陀來來已佛廣問上事。汝實
<a class="t" id="0324a22"></a>
爾不。答言。實爾。佛言。此是惡事。有二不可。
<a class="t" id="0324a23"></a>
令施者失福受者失衣。佛語難陀優波難陀。
<a class="t" id="0324a24"></a>
汝常不聞我以無數方便讚歎少欲毀呰多
<a class="t" id="0324a25"></a>
欲。此非法非律非如佛教。不可以是長養善
<a class="t" id="0324a26"></a>
法。佛告諸比丘。依止舍衛城住者。皆悉令集
<a class="t" id="0324a27"></a>
以十利故。與諸比丘制戒。乃至已聞者當重
<a class="t" id="0324a28"></a>
聞。若比丘知物向僧。自迴向已。尼薩耆波夜
<a class="t" id="0324a29"></a>
提。比丘者。如上說。知者。若自知若從他聞。
<a class="t" id="0324b01"></a>
物者。八種物。時分夜分七日終身。隨物重物
<a class="t" id="0324b02"></a>
不淨物。淨物淨不淨物。向者意趣選物向
<a class="t" id="0324b03"></a>
僧。僧者八種比丘僧。比丘尼僧。客僧。去僧。
<a class="t" id="0324b04"></a>
舊住僧。安居僧。和合僧不和合僧自向者。自
<a class="t" id="0324b05"></a>
畜自用自入。尼薩耆波夜提此物應僧中捨
<a class="t" id="0324b06"></a>
波夜提。罪應悔過。若不捨而悔者。得越毘尼
<a class="t" id="0324b07"></a>
罪。波夜提者。如上說。若有人來欲有布施問
<a class="t" id="0324b08"></a>
比丘言。尊者我欲布施應施何處耶。比丘應
<a class="t" id="0324b09"></a>
答言隨汝心所敬處便與。施主復問。何處果
<a class="t" id="0324b10"></a>
報多。答言。施僧果報多。施主復言。何等清
<a class="t" id="0324b11"></a>
淨持戒。有功德僧。比丘應答言。僧無有犯戒
<a class="t" id="0324b12"></a>
不清淨。若人持物來施。比丘應語言。施僧者
<a class="t" id="0324b13"></a>
得大果報。若言我已曾施僧。今正欲施尊者。
<a class="t" id="0324b14"></a>
比丘受者無罪。若人問比丘言。我欲以此物
<a class="t" id="0324b15"></a>
布施。為置何處。使我此物長見受用。爾時
<a class="t" id="0324b16"></a>
應語。某甲比丘是坐禪誦經持戒。若施彼
<a class="t" id="0324b17"></a>
者長見受用。若知物向僧迴向已。尼薩
<a class="t" id="0324b18"></a>
耆波夜提。迴與餘人波夜提。知物向此僧迴
<a class="t" id="0324b19"></a>
與餘僧者。越毘尼罪。知向此眾多人迴與彼
<a class="t" id="0324b20"></a>
眾多人。越毘尼罪。知物向此畜生迴與餘畜
<a class="t" id="0324b21"></a>
生。越毘尼心悔。知物向僧自迴向己者。尼薩
<a class="t" id="0324b22"></a>
耆波夜提。是物眾僧應不與。眾僧應受用。
<a class="t" id="0324b23"></a>
是故說。<span class="rule-number">三十事竟</span></p>
<a class="t" id="0324b24"></a>
<p class="endsection">
<span class="t-juanname">摩訶僧祇律卷第十一</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>