<!DOCTYPE html>
<html data-prev="lzh-mg-bu-vb-pd3" data-next="lzh-mg-bu-vb-sk1">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pd4">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pāṭidesanīya 4</span>
<span class="mirror-right">波羅提提舍尼法四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0398b06"></a>
佛住舍衛城。廣說如上。大臣毘闍因緣此中
<a class="t" id="t0398b07"></a>
應廣說。乃至仙彌尼剎利。佛告諸比丘。大
<a class="t" id="t0398b08"></a>
臣毘闍布施太過。錢財竭盡。僧應為作學家
<a class="t" id="t0398b09"></a>
羯磨。羯磨法者。應作是說。大德僧聽。大臣毘
<a class="t" id="t0398b10"></a>
闍布施太過。錢財竭盡。若僧時到。僧為大臣
<a class="t" id="t0398b11"></a>
毘闍作學家羯磨。白如是。大德僧聽。大臣毘
<a class="t" id="t0398b12"></a>
闍布施太過。錢財竭盡。僧今為大臣毘闍。
<a class="t" id="t0398b13"></a>
作學家羯磨。諸大德忍與大臣毘闍作學家
<a class="t" id="t0398b14"></a>
羯磨者默然。若不忍者便說。是第一羯磨。第
<a class="t" id="t0398b15"></a>
二第三亦如是。僧已與大臣毘闍。作學家羯
<a class="t" id="t0398b16"></a>
磨竟。僧忍默然故。是事如是持。大臣毘闍乃
<a class="t" id="t0398b17"></a>
至仙彌尼剎利還。疲極身蒙塵土。先問家
<a class="t" id="t0398b18"></a>
中。諸阿闍梨頗數來不。答言來。但有所施。時
<a class="t" id="t0398b19"></a>
一切不受。毘闍聞已。心生不樂。竟不洗浴。往
<a class="t" id="t0398b20"></a>
詣世尊頭面禮足。<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。白佛言。世尊。諸
<a class="t" id="t0398b21"></a>
比丘何故不受我家供養。佛告毘闍。汝布施
<a class="t" id="t0398b22"></a>
太過。錢財竭盡。如來欲饒益故。為汝作學家
<a class="t" id="t0398b23"></a>
羯磨以是因緣。諸比丘不受汝施。毘闍即白
<a class="t" id="t0398b24"></a>
佛言。世尊。我家今者富。於往昔三倍。唯願
<a class="t" id="t0398b25"></a>
世尊。從今日已後聽諸比丘受我家施。佛告
<a class="t" id="t0398b26"></a>
毘闍。今是十五日汝且還家。沐浴身體著新
<a class="t" id="t0398b27"></a>
淨衣。與諸眷屬來詣眾僧。乞汝所願。毘闍如
<a class="t" id="t0398b28"></a>
教還。後佛告諸比丘。毘闍本以布施太過。僧
<a class="t" id="t0398b29"></a>
欲饒益故。作學家羯磨。毘闍今自說居業富
<a class="t" id="t0398c01"></a>
足三倍於先。今欲從僧乞捨學家羯磨。僧應
<a class="t" id="t0398c02"></a>
與捨。毘闍歸家洗浴身體。易著新衣。與諸眷
<a class="t" id="t0398c03"></a>
屬來入僧坊。具說上事。爾時僧與作捨學家
<a class="t" id="t0398c04"></a>
羯磨。應作求聽羯磨。如是說。大德僧聽。大
<a class="t" id="t0398c05"></a>
臣毘闍布施太過。錢財竭盡。僧欲饒益故。與
<a class="t" id="t0398c06"></a>
作學家羯磨。而今財業富足。若僧時到僧為
<a class="t" id="t0398c07"></a>
大臣毘闍。欲於僧中乞捨學家羯磨。諸大德
<a class="t" id="t0398c08"></a>
僧聽。大臣毘闍乞捨學家羯磨。僧忍默然
<a class="t" id="t0398c09"></a>
故。是事如是持。爾時大臣毘闍來。入僧中
<a class="t" id="t0398c10"></a>
頭面禮足。胡跪合掌。如是白言。大德僧聽。我
<a class="t" id="t0398c11"></a>
毘闍先富後貧。僧憐愍故。與我作學家羯磨。
<a class="t" id="t0398c12"></a>
我今生業具足三倍於前。今從僧乞捨學家
<a class="t" id="t0398c13"></a>
羯磨。唯願僧與我捨學家羯磨。如是三乞。
<a class="t" id="t0398c14"></a>
爾時應置。毘闍著眼見不聞處。羯磨者應作
<a class="t" id="t0398c15"></a>
是說。大德僧聽。是大臣毘闍布施太過。錢財
<a class="t" id="t0398c16"></a>
竭盡。僧欲饒益故。與作學家羯磨。是毘闍自
<a class="t" id="t0398c17"></a>
說家業具足三倍於先。已於僧中乞捨學家
<a class="t" id="t0398c18"></a>
羯磨。若僧時到。僧今與毘闍捨學家羯磨。白
<a class="t" id="t0398c19"></a>
如是。大德僧聽。大臣毘闍布施太過。錢財竭
<a class="t" id="t0398c20"></a>
盡。僧欲饒益故。與作學家羯磨。毘闍今自
<a class="t" id="t0398c21"></a>
說家業具足三倍於前。已於僧中乞捨學家
<a class="t" id="t0398c22"></a>
羯磨。僧今與毘闍捨學家羯磨。諸大德忍。僧
<a class="t" id="t0398c23"></a>
與毘闍捨學家羯磨默然。若不忍者便說。
<a class="t" id="t0398c24"></a>
是第一羯磨。第二第三亦如是說。僧已與毘
<a class="t" id="t0398c25"></a>
闍捨學家羯磨竟。僧忍默然故。是事如是持。
<a class="t" id="t0398c26"></a>
是捨學家羯磨。眾現前非徒眾現前。佛告諸
<a class="t" id="t0398c27"></a>
比丘。依止舍衛城住者。皆悉令集。以十利故。
<a class="t" id="t0398c28"></a>
與諸比丘制戒。乃至已聞者當重聞。有諸學
<a class="t" id="t0398c29"></a>
家僧作學家羯磨。比丘先不請而往自手受
<a class="t" id="t0399a01"></a>
食。若噉若食。是比丘應向餘比丘邊悔過言。
<a class="t" id="t0399a02"></a>
長老。我墮可呵法。此法悔過。是波羅提提
<a class="t" id="t0399a03"></a>
舍尼法。學家者。婦須陀洹夫斯陀含。婦須陀
<a class="t" id="t0399a04"></a>
洹夫阿那含。婦斯陀含夫須陀洹。婦斯陀含
<a class="t" id="t0399a05"></a>
夫阿那含。婦阿那含夫須陀洹。婦阿那含夫
<a class="t" id="t0399a06"></a>
斯陀含夫須陀洹婦斯陀含。夫須陀洹婦阿
<a class="t" id="t0399a07"></a>
那含。夫斯陀含婦須陀洹。夫斯陀含婦阿那
<a class="t" id="t0399a08"></a>
含。夫阿那含婦須陀洹。夫阿那含婦斯陀含。
<a class="t" id="t0399a09"></a>
二俱須陀洹。二俱斯陀含。二俱阿那含。家者。
<a class="t" id="t0399a10"></a>
四姓家。剎利家。婆羅門家。毘舍家。首陀羅
<a class="t" id="t0399a11"></a>
家。比丘先不請者。先不請謂請想請餘人謂
<a class="t" id="t0399a12"></a>
己想而往者。若家中若園裏。若田中。自手
<a class="t" id="t0399a13"></a>
取者。手從手受器從器受。噉者。餅果等。食
<a class="t" id="t0399a14"></a>
者。五正食。是比丘應向餘比丘邊悔過如是
<a class="t" id="t0399a15"></a>
言。長老。我墮可呵法。此法悔過。前人應問。
<a class="t" id="t0399a16"></a>
汝自見罪不。答言見。應語莫更犯。答言。頂戴
<a class="t" id="t0399a17"></a>
持。波羅提提舍尼者。如上說。若僧已作學
<a class="t" id="t0399a18"></a>
家羯磨者。不得如烏鳥避射方絕不往。應時
<a class="t" id="t0399a19"></a>
時往看。為說法論法事。若學家欲布施者。
<a class="t" id="t0399a20"></a>
應語且置汝邊。我自知時。若先請僧後作羯
<a class="t" id="t0399a21"></a>
磨。不得取大價重物。得取小小輕物。若學家
<a class="t" id="t0399a22"></a>
言。尊者何故不受是施。謂我貧耶。爾時應語。
<a class="t" id="t0399a23"></a>
汝不貧。如世尊所說。須陀洹人成就四法。於
<a class="t" id="t0399a24"></a>
聲聞中最為大富。何等四。一者於如來應
<a class="t" id="t0399a25"></a>
供正遍知。生堅固信根。沙門婆羅門諸天世
<a class="t" id="t0399a26"></a>
人所不能壞。二者於法生堅固信根。三者於
<a class="t" id="t0399a27"></a>
僧中生堅固信根。四者於戒生堅固信根。
<a class="t" id="t0399a28"></a>
沙門婆羅門諸天世人所不能壞。是名四法
<a class="t" id="t0399a29"></a>
成就。如來聲聞中不貧最為大富。若來精舍
<a class="t" id="t0399b01"></a>
中飯僧作眾供養。及非時漿者。不得捨去。當
<a class="t" id="t0399b02"></a>
佐敷床褥施供養具。應為受用。已廣為說
<a class="t" id="t0399b03"></a>
法。是故說。</p>
<a class="t" id="t0399b04"></a>
<blockquote class="gatha">
<p>
阿蘭若處住　　無病受尼食
<a class="t" id="t0399b05"></a>
<br>
比丘尼指授　　羯磨學家食
<a class="t" id="t0399b06"></a>
<br>
四悔過法竟</p>
</blockquote>
<a class="t" id="t0399b07"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>