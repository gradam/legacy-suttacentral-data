<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-np25">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 25</span>
<span class="mirror-right">尼薩耆波夜提二十五</span> </h1>
</div>
<a class="t" id="t0319c01"></a>
<p>
<a class="sc" id="1"></a>
<a class="t-linehead" id="t-linehead0319c01"></a>
佛住舍衛城。四方各十二由旬內。施僧雨浴
<a class="t" id="t0319c02"></a>
衣。如毘舍佉鹿母因緣廣說。復次佛住憍薩
<a class="t" id="t0319c03"></a>
羅國遊行時。有一摩訶羅比丘。下著雨衣上
<a class="t" id="t0319c04"></a>
著安陀會。捉長柄掃篲掃地。佛見已語諸比
<a class="t" id="t0319c05"></a>
丘。汝見是摩訶羅不。云何顛倒著衣。是摩
<a class="t" id="t0319c06"></a>
訶羅見佛已。往到佛所。頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。
<a class="t" id="t0319c07"></a>
佛知而故問。摩訶羅。汝下著何衣。答言。雨
<a class="t" id="t0319c08"></a>
衣。上著何衣。答言。安陀會。佛言。比丘。汝云
<a class="t" id="t0319c09"></a>
何應在上衣而反在下。下衣在上。汝今云何
<a class="t" id="t0319c10"></a>
一切時受用雨衣。佛語諸比丘。汝等待如來
<a class="t" id="t0319c11"></a>
從憍薩羅國遊行還舍衛城時。汝當語我。當
<a class="t" id="t0319c12"></a>
為諸比丘制雨浴衣。佛憍薩羅國遊行還已。
<a class="t" id="t0319c13"></a>
諸比丘白佛言。世尊。在憍薩羅國遊行時。作
<a class="t" id="t0319c14"></a>
是言。如來從憍薩羅國遊行還舍衛時。汝便
<a class="t" id="t0319c15"></a>
語我。當為諸比丘制雨浴衣。今正是時。願制
<a class="t" id="t0319c16"></a>
雨衣。佛告諸比丘。依止舍衛城住者盡集。
<a class="t" id="t0319c17"></a>
以十利故。為諸比丘制戒。乃至已聞者當重
<a class="t" id="t0319c18"></a>
聞。若比丘春殘一月在。比丘當求雨衣。半月
<a class="t" id="t0319c19"></a>
當作成受用。若比丘未至春殘一月求雨衣。
<a class="t" id="t0319c20"></a>
半月作成受用者。尼薩耆波夜提。春殘一月
<a class="t" id="t0319c21"></a>
者。三月後十五日四月初十五日。是名春殘
<a class="t" id="t0319c22"></a>
一月。雨衣者。如世尊所聽。衣者。有十種。如
<a class="t" id="t0319c23"></a>
上說。求者乞索勸化。求時不應從小家處處
<a class="t" id="t0319c24"></a>
求。一尺二尺應從殷。有大家中求。若一人
<a class="t" id="t0319c25"></a>
邊。若眾多人邊得。是名求殘半月者。從三
<a class="t" id="t0319c26"></a>
月十六日。應作浣染。縫至四月一日。應受用。
<a class="t" id="t0319c27"></a>
若比丘未至求者。未至三月十六日前。求作
<a class="t" id="t0319c28"></a>
成。受用者。尼薩耆波夜提。尼薩耆波夜提者。
<a class="t" id="t0319c29"></a>
如上說。比丘有五法成就僧應羯磨。作分雨
<a class="t" id="t0320a01"></a>
衣人。何等五。不隨愛不隨瞋不隨怖不隨癡
<a class="t" id="t0320a02"></a>
得不得知。是名五羯磨人。應作是說。大德僧
<a class="t" id="t0320a03"></a>
聽。某甲比丘五法成就。若僧時到。僧拜某甲
<a class="t" id="t0320a04"></a>
比丘作分雨衣人。白如是。大德僧聽。某甲比
<a class="t" id="t0320a05"></a>
丘。五法成就。僧今拜某甲比丘。作分雨衣
<a class="t" id="t0320a06"></a>
人。諸大德忍。某甲比丘作分雨衣人。忍
<a class="t" id="t0320a07"></a>
者僧默然。若不忍便說。僧已忍。拜某甲比丘
<a class="t" id="t0320a08"></a>
作分雨衣人竟。僧忍默然故。是事如是持。
<a class="t" id="t0320a09"></a>
作羯磨已。應眾中唱言。大德僧聽。若衣有大
<a class="t" id="t0320a10"></a>
小。降四指八指不等不計者。我當分。若不唱
<a class="t" id="t0320a11"></a>
者。得越毘尼罪。此人作羯磨已。當為僧求。求
<a class="t" id="t0320a12"></a>
時不應從小家處處求。一尺二尺應從殷。
<a class="t" id="t0320a13"></a>
有大家中。若一人邊得。若眾多人邊得。下至。
<a class="t" id="t0320a14"></a>
得一雨衣是名求。若三月十六日已後。送衣
<a class="t" id="t0320a15"></a>
來者。應分應語。僧上座言。為欲今取為欲待
<a class="t" id="t0320a16"></a>
後後。或有勝者上座。若言今取便與。若言後
<a class="t" id="t0320a17"></a>
取待後應與。若有客比丘者。應問汝欲何處
<a class="t" id="t0320a18"></a>
夏安居。若言此處應與。若言我欲餘處安居。
<a class="t" id="t0320a19"></a>
欲此處取雨衣者。亦應與。語言。汝於餘處
<a class="t" id="t0320a20"></a>
更莫取。若言我不此間取。待安居處當取。隨
<a class="t" id="t0320a21"></a>
其意。若多得雨衣者。一人應與兩沙彌。應
<a class="t" id="t0320a22"></a>
與一。若少不周接者。安居訖分衣時。應偏
<a class="t" id="t0320a23"></a>
與雨衣直。此衣不得受。當三衣不得作淨。施
<a class="t" id="t0320a24"></a>
不得著雨衣。入河中池中浴。不得小小雨時
<a class="t" id="t0320a25"></a>
著。浴亦不得裸身。浴當著舍勒。若餘故衣。不
<a class="t" id="t0320a26"></a>
得著雨衣種種作事。當須大雨時被浴。若雨
<a class="t" id="t0320a27"></a>
卒止垢液者。得著入餘水中浴無罪。若比丘
<a class="t" id="t0320a28"></a>
食時。欲以油塗身。若病時若多人行處得繫
<a class="t" id="t0320a29"></a>
兩頭作障。此雨浴衣得四月半受用。至八月
<a class="t" id="t0320b01"></a>
十五日。應當捨。捨法者。一比丘應眾中作是
<a class="t" id="t0320b02"></a>
唱。大德僧聽。今日僧捨雨浴衣。如是三說。若
<a class="t" id="t0320b03"></a>
至十六日捨者。得越毘尼罪。捨已得用作三
<a class="t" id="t0320b04"></a>
衣。亦得知識比丘邊作淨。亦得入餘水中浴。
<a class="t" id="t0320b05"></a>
種種著作無罪。是故說。</p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>