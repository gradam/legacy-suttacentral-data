<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-sk5">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 5</span>
<span class="mirror-right">學法五</span> </h1>
</div>
<p>
<a class="sc" id="1"></a>
<a class="t-linehead" id="0400a26"></a>
佛住舍衛城。廣說如上。爾時六群比丘高聲
<a class="t" id="0400a27"></a>
大喚。入白衣家內。為世人所譏。作是言。尊
<a class="t" id="0400a28"></a>
者如賈客失伴。如放牧人高聲大喚。汝出
<a class="t" id="0400a29"></a>
家人。應小聲入家內。此壞敗人為有何道。
<a class="t" id="0400b01"></a>
諸比丘以是因緣。往白世尊。佛言。呼六群
<a class="t" id="0400b02"></a>
比丘來。來已佛問比丘。汝實爾不。答言。實
<a class="t" id="0400b03"></a>
爾。佛言。從今日後當小聲入家內。佛告諸
<a class="t" id="0400b04"></a>
比丘。依止舍衛城住者。皆悉令集。以十利故。
<a class="t" id="0400b05"></a>
與諸比丘制戒。乃至已聞者當重聞。小聲入
<a class="t" id="0400b06"></a>
家內。應當學。不得高聲大喚入家內。若欲喚
<a class="t" id="0400b07"></a>
時應彈指。若前人不聞者。應語比坐。若放
<a class="t" id="0400b08"></a>
恣諸根。不學小聲行入家內者。越學法。狂癡
<a class="t" id="0400b09"></a>
心亂無罪。是故說。小聲入家內。應當學。</p>
<a class="t" id="0400b10"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>