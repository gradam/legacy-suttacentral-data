<!DOCTYPE html>
<html data-prev="lzh-mg-bu-vb-ss5" data-next="lzh-mg-bu-vb-ss7">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-ss6">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Saṅghādisesa 6</span>
<span class="mirror-right">僧伽婆尸沙六</span> </h1>
</div>
<p>
<a class="sc" id="1"></a>
<a class="t-linehead" id="0276b01"></a>
佛住曠野精舍。廣說如上。爾時諸比丘於曠
<a class="t" id="0276b02"></a>
野中作五百私房。皆人人自乞索而作。有比
<a class="t" id="0276b03"></a>
丘晨朝著入聚落衣。持<span class="gaiji">鉢<!--gaiji,缽,1[金*本],2&#x9262;,3-->
</span>入曠野聚落。為乞
<a class="t" id="0276b04"></a>
作房。故有一估客。手執戶鉤來。向市肆開
<a class="t" id="0276b05"></a>
自店舍。遙見比丘疾行而來。估客念言。是
<a class="t" id="0276b06"></a>
比丘來必為乞作。房故我晨朝至此市賣
<a class="t" id="0276b07"></a>
未售誰能乞是物者。便閉肆戶還家去。比丘
<a class="t" id="0276b08"></a>
念言。是估客見我便閉戶還家去。知我來乞
<a class="t" id="0276b09"></a>
不欲與故。便於餘道。往截其前。問言。長壽。
<a class="t" id="0276b10"></a>
汝欲何處去。不得相置。我依阿誰而起房
<a class="t" id="0276b11"></a>
舍。正依汝等。信佛法者。知有罪福業行果報。
<a class="t" id="0276b12"></a>
而不欲與誰當與者。長壽當知。如世尊說。
<a class="t" id="0276b13"></a>
當起慈心不樂聞者方便使聞諸不信者教令
<a class="t" id="0276b14"></a>
立信。乃至手捉其頭。強勸令施。所以然者。
<a class="t" id="0276b15"></a>
彼於此終當生天上。色力壽命眷屬自然。來
<a class="t" id="0276b16"></a>
生人中。亦受快樂。色力壽命眷屬成就。修
<a class="t" id="0276b17"></a>
習佛法增益功德。建其道果。是故長壽。如
<a class="t" id="0276b18"></a>
世尊說偈。</p>
<a class="t" id="0276b19"></a>
<blockquote class="gatha">
<p>
<a class="sc" id="2"></a>
為福受樂報　　所欲皆自然
<a class="t" id="0276b20"></a>
<br>
超踰生死流　　上寂之涅槃
<a class="t" id="0276b21"></a>
<br>
若人為福者　　天神自然護
<a class="t" id="0276b22"></a>
<br>
所願皆自成　　眾魔莫能壞
<a class="t" id="0276b23"></a>
<br>
薄德多諸惱　　福能消眾患
<a class="t" id="0276b24"></a>
<br>
福德既牢強　　速成堅固定
<a class="t" id="0276b25"></a>
<br>
生天受快樂　　人中亦自在
<a class="t" id="0276b26"></a>
<br>
斯由功德故　　所往皆自然
<a class="t" id="0276b27"></a>
<br>
因斯福方便　　永離生死苦
<a class="t" id="0276b28"></a>
<br>
得道至涅槃　　不沒不復生</p>
</blockquote>
<a class="t" id="0276b29"></a>
<p>
<a class="sc" id="3"></a>
<a class="t-linehead" id="0276b29"></a>
爾時比丘說此偈已。復言。長壽。助我起房
<a class="t" id="0276c01"></a>
舍。其福最大。是時估客聞說法已。便少多布
<a class="t" id="0276c02"></a>
施。爾時估客作是思惟。若入市肆。多諸乞索。
<a class="t" id="0276c03"></a>
更不。得利折減錢本。寧坐家住可全其本。故
<a class="t" id="0276c04"></a>
勝市中子本俱失。作是念已。便還家坐時。估
<a class="t" id="0276c05"></a>
客婦瞋其夫言。何以詣市速疾來歸。如是
<a class="t" id="0276c06"></a>
懶惰。當何由養活男女。充官賦役。估客答
<a class="t" id="0276c07"></a>
言。莫瞋且聽。我今晨朝詣市店肆。廣說乃
<a class="t" id="0276c08"></a>
至畏失錢本。故還家住。其婦知已。默然不
<a class="t" id="0276c09"></a>
言。尊者舍利弗來入聚落。次行乞食。至其門
<a class="t" id="0276c10"></a>
住。爾時估客婦篤信恭敬。見舍利弗即持淨
<a class="t" id="0276c11"></a>
器盛食。持出著<span class="gaiji">鉢<!--gaiji,缽,1[金*本],2&#x9262;,3-->
</span>中。識舍利弗頭面禮足。
<a class="t" id="0276c12"></a>
恭敬問訊。時舍利弗而慰勞之。家中何如生
<a class="t" id="0276c13"></a>
活好不。其婦答言。家內悉佳。但生活頓弊。
<a class="t" id="0276c14"></a>
問何以故爾。即以上因緣廣白舍利弗。家中
<a class="t" id="0276c15"></a>
生活飲食衣服供。王賦役。正仰市肆。而今夫
<a class="t" id="0276c16"></a>
主在家中住。畏人乞索。實在言行。實覺言眠。
<a class="t" id="0276c17"></a>
阿闍梨。是我家所供養恭敬。尊重無所藏隱。
<a class="t" id="0276c18"></a>
故白此意。時舍利弗為估客婦。種種說法得
<a class="t" id="0276c19"></a>
歡喜心。即還精舍。即以上事具白世尊。佛
<a class="t" id="0276c20"></a>
言。呼是營事比丘來。即便呼來已。佛問
<a class="t" id="0276c21"></a>
營事比丘。汝實乞作房舍惱諸檀越。令向舍
<a class="t" id="0276c22"></a>
利弗嫌說汝不。答言。實爾世尊。佛告比丘。
<a class="t" id="0276c23"></a>
此是惡法。私乞作房惱諸檀越。佛告諸比丘。
<a class="t" id="0276c24"></a>
汝等莫復為房舍。故惱亂檀越。錢財難得布
<a class="t" id="0277a01"></a>
施亦難。婆羅門居士割損財物。供養沙門。衣
<a class="t" id="0277a02"></a>
服飲食床臥病瘦醫藥此亦甚難。佛告營事
<a class="t" id="0277a03"></a>
比丘。過去世時有比丘。名跋懅。止住林中。
<a class="t" id="0277a04"></a>
時有釋軍多鳥。亦栖集此林。晨暮亂鳴惱彼
<a class="t" id="0277a05"></a>
比丘。爾時跋懅比丘詣世尊所。頂禮佛足。
<a class="t" id="0277a06"></a>
於一面立。爾時世尊。慰問林中比丘言。云何
<a class="t" id="0277a07"></a>
少病少惱樂住林中不。林中比丘白世尊言。
<a class="t" id="0277a08"></a>
少病少惱樂住林中。但晨暮時為諸釋軍多
<a class="t" id="0277a09"></a>
鳥。鳴喚惱亂不得思惟。佛告比丘。汝欲令釋
<a class="t" id="0277a10"></a>
軍多鳥一切不來耶。答言。願爾。世尊。佛言。
<a class="t" id="0277a11"></a>
比丘汝於日暮釋軍多鳥來時。便從眾鳥。各
<a class="t" id="0277a12"></a>
乞一毛。晨朝去時。亦如是乞。比丘白佛言。
<a class="t" id="0277a13"></a>
善哉世尊。即還林中正坐思惟。至日向暮鳥
<a class="t" id="0277a14"></a>
集亂鳴便作是言。汝釋軍多鳥各乞一毛。
<a class="t" id="0277a15"></a>
我今須用。爾時眾鳥少時無聲寂然不得。已
<a class="t" id="0277a16"></a>
後各拔一毛著地。晨朝復乞。爾時眾鳥。即便
<a class="t" id="0277a17"></a>
移去異處一宿不樂。彼處尋復來還。爾時比
<a class="t" id="0277a18"></a>
丘復從索毛。一一復與。眾鳥念言。今此沙門
<a class="t" id="0277a19"></a>
奇異喜乞。恐我不久毛衣都盡。肉段在地
<a class="t" id="0277a20"></a>
不能復飛。當如之何。便共議言。此比丘常
<a class="t" id="0277a21"></a>
住林中。我等當去。更求餘栖不復宜還。佛告
<a class="t" id="0277a22"></a>
諸比丘。飛鳥畜生尚嫌多求。況復世人。汝
<a class="t" id="0277a23"></a>
等比丘莫為營事。多欲多求。令彼信心婆羅
<a class="t" id="0277a24"></a>
門居士苦捨財物。供給沙門衣服飲食床臥
<a class="t" id="0277a25"></a>
病瘦醫藥。諸比丘白佛言。世尊。云何此林中
<a class="t" id="0277a26"></a>
比丘怯劣喜亂畏惡鳥聲。佛告比丘。是林中
<a class="t" id="0277a27"></a>
比丘不但今日怯劣。昔已曾畏諸比丘。言已
<a class="t" id="0277a28"></a>
曾爾耶。佛告諸比丘。過去世時有一龍象住。
<a class="t" id="0277a29"></a>
在林中空閑之處。大風卒起吹折樹木。象聞
<a class="t" id="0277b01"></a>
樹木折聲驚怖奔走。怖心小止。住一樹下彼
<a class="t" id="0277b02"></a>
樹復折。即復奔走。爾時有天見象驚走。念
<a class="t" id="0277b03"></a>
言。云何此象橫自狂走。即說偈言。</p>
<a class="t" id="0277b04"></a>
<blockquote class="gatha">
<p>
暴風卒起樹木折　　龍象驚怖狂奔走
<a class="t" id="0277b05"></a>
<br>
假使大風普天下　　爾時龍象何處避</p>
</blockquote>
<a class="t" id="0277b06"></a>
<p>
<a class="sc" id="4"></a>
<a class="t-linehead" id="0277b06"></a>
佛告諸比丘。爾時象者今林中比丘是。佛
<a class="t" id="0277b07"></a>
復告營事比丘。過去世時。有五百仙人。住
<a class="t" id="0277b08"></a>
雪山中。有一仙人。於別處住。有好泉水花果
<a class="t" id="0277b09"></a>
茂盛。去是不遠。有薩羅水。中有龍住。見是
<a class="t" id="0277b10"></a>
仙人威儀庠序。心生愛念。時此水龍來詣仙
<a class="t" id="0277b11"></a>
人。正值仙人結跏趺坐。龍即以身遶仙人七
<a class="t" id="0277b12"></a>
匝。以頭覆其頂上而住。日日如是。唯有食
<a class="t" id="0277b13"></a>
時不來。仙人以龍遶身故。日夜端坐不得休
<a class="t" id="0277b14"></a>
息。身體萎羸便生疥瘡。爾時近處有人居止。
<a class="t" id="0277b15"></a>
有供養仙人者。彷徉遊行詣仙人所。見是仙
<a class="t" id="0277b16"></a>
人羸劣疥<span class="gaiji">瘙<!--gaiji,瘙,1[癈-(弓*殳)+虫],2,3-->
</span>。即問仙人。何故如是。仙人具
<a class="t" id="0277b17"></a>
為廣說上事。彼語仙人言。欲令此龍。不復
<a class="t" id="0277b18"></a>
來耶。答言。欲爾。復問。仙人是龍有所著不。
<a class="t" id="0277b19"></a>
答言。唯有咽上瓔珞寶珠。彼人教言。但從索
<a class="t" id="0277b20"></a>
珠龍性極慳。終不與汝。可使不來。言已便
<a class="t" id="0277b21"></a>
去。須臾龍來。便從索珠。龍聞乞珠聲。心即
<a class="t" id="0277b22"></a>
不喜。徐捨而去。明日龍來。未至之間仙人
<a class="t" id="0277b23"></a>
見已。遙說偈言。</p>
<a class="t" id="0277b24"></a>
<blockquote class="gatha">
<p>
光耀摩尼寶　　瓔珞莊嚴身
<a class="t" id="0277b25"></a>
<br>
若龍能施我　　乃為善親友</p>
</blockquote>
<a class="t" id="0277b26"></a>
<p>
<a class="t-linehead" id="0277b26"></a>
時龍即說偈答言。</p>
<a class="t" id="0277b27"></a>
<blockquote class="gatha">
<p>
<a class="sc" id="5"></a>
畏失摩尼珠　　猶執杖呼狗
<a class="t" id="0277b28"></a>
<br>
寶珠不可得　　更不來看汝
<a class="t" id="0277b29"></a>
<br>
上饌及眾寶　　由此摩尼尊
<a class="t" id="0277c01"></a>
<br>
是終不可得　　何足慇懃求
<a class="t" id="0277c02"></a>
<br>
多求親愛離　　由是更不來</p>
</blockquote>
<a class="t" id="0277c03"></a>
<p>
<a class="t-linehead" id="0277c03"></a>
爾時有天於虛空中。而說偈言。</p>
<a class="t" id="0277c04"></a>
<blockquote class="gatha">
<p>
厭薄所以生　　皆由多求故
<a class="t" id="0277c05"></a>
<br>
梵志貪相現　　龍則潛于淵</p>
</blockquote>
<a class="t" id="0277c06"></a>
<p>
<a class="sc" id="6"></a>
<a class="t-linehead" id="0277c06"></a>
佛告營事比丘。龍是畜生。尚惡多求。豈況於
<a class="t" id="0277c07"></a>
人。汝等比丘莫為多營事務。廣索無厭。令彼
<a class="t" id="0277c08"></a>
信心婆羅門居士。苦捨財物。供給沙門衣服
<a class="t" id="0277c09"></a>
飲食床臥病瘦醫藥。佛告諸比丘。有十事法
<a class="t" id="0277c10"></a>
為人所不愛。何等為十。不相習近。輕數習
<a class="t" id="0277c11"></a>
近。為利習近。愛者不愛。不愛者愛。諦言不
<a class="t" id="0277c12"></a>
受。好豫他事。實無威德而欲陵物。好屏私
<a class="t" id="0277c13"></a>
語。多所求欲。是為十事起他不愛。佛告諸比
<a class="t" id="0277c14"></a>
丘。依止曠野比丘。皆悉令集。以十利故。為
<a class="t" id="0277c15"></a>
諸比丘制戒。乃至已聞者當重聞。若比丘自
<a class="t" id="0277c16"></a>
乞作房舍。無主為身。當如量作。應長十二
<a class="t" id="0277c17"></a>
修伽陀<span class="gaiji">搩<!--gaiji,,1[打-丁+桀],2&#x6429;,3-->
</span>手。內廣七<span class="gaiji">搩<!--gaiji,,1[打-丁+桀],2&#x6429;,3-->
</span>手應將諸比丘。示作
<a class="t" id="0277c18"></a>
房處。無難處無妨處。若比丘於難處妨處。自
<a class="t" id="0277c19"></a>
乞作房。無主為身。亦不將諸比丘示作房處。
<a class="t" id="0277c20"></a>
而過量作者。僧伽婆尸沙。比丘者。如上說。自
<a class="t" id="0277c21"></a>
乞者。自行乞求。若一錢二錢家家行乞。乃
<a class="t" id="0277c22"></a>
至百千錢房舍者。佛所聽也。作者。自作若教
<a class="t" id="0277c23"></a>
他作。無主者。無有主。若男若女在家。出家人
<a class="t" id="0277c24"></a>
為主也。自身者。自己也。當如量者。應法量
<a class="t" id="0277c25"></a>
也。長者。縱量也。廣者。橫量也。十二修伽陀
<a class="t" id="0277c26"></a>
<span class="gaiji">搩<!--gaiji,,1[打-丁+桀],2&#x6429;,3-->
</span>手者。修伽陀者。名善逝也。<span class="gaiji">搩<!--gaiji,,1[打-丁+桀],2&#x6429;,3-->
</span>手者二
<a class="t" id="0277c27"></a>
尺四寸也。內七<span class="gaiji">搩<!--gaiji,,1[打-丁+桀],2&#x6429;,3-->
</span>手者。作屋法有內外量。
<a class="t" id="0277c28"></a>
令縱橫量壁內也。屋高下量者。邊壁一丈二
<a class="t" id="0277c29"></a>
尺。將諸比丘示作房處者示地也。諸比丘
<a class="t" id="0278a01"></a>
者。若僧若僧使僧者。作房比丘入僧中。先作
<a class="t" id="0278a02"></a>
求聽羯磨。然後聽乞羯磨。羯磨者。作是說。
<a class="t" id="0278a03"></a>
大德僧聽。某甲比丘自乞作房。無主為身欲
<a class="t" id="0278a04"></a>
於僧中乞指授處。若僧時到。僧為某甲比丘
<a class="t" id="0278a05"></a>
欲從僧乞指授房處。諸大德僧聽。某甲比
<a class="t" id="0278a06"></a>
丘乞指授處。僧忍默然故。是事如是持。是比
<a class="t" id="0278a07"></a>
丘入僧中。<span class="gaiji">胡<!--gaiji,胡,1[跍*月],2&#x4812;,3-->
跪<!--gaiji,跪,1跪,2&#x8DEA;,3-->
</span>合掌作如是言。大德僧憶
<a class="t" id="0278a08"></a>
念。我某甲比丘自乞作房。無主為身。今從僧
<a class="t" id="0278a09"></a>
乞指授房處。唯願僧與我指授處。如是三
<a class="t" id="0278a10"></a>
乞羯磨人應作是說。大德僧聽。某甲比丘自
<a class="t" id="0278a11"></a>
乞作房。無主為身。已於僧中乞指授房處。若
<a class="t" id="0278a12"></a>
僧時到。僧為某甲比丘指授作房處。如是
<a class="t" id="0278a13"></a>
白。大德僧聽。某甲比丘自乞作房。無主為身。
<a class="t" id="0278a14"></a>
已從僧中乞指授房處。僧今為某甲比丘指
<a class="t" id="0278a15"></a>
授房處。諸大德忍。為某甲比丘指授房處。忍
<a class="t" id="0278a16"></a>
者僧默然。若不忍便說。僧已忍。為某甲比丘
<a class="t" id="0278a17"></a>
指授作房處竟。僧忍默然故。是事如是持。若
<a class="t" id="0278a18"></a>
一切僧中都無有說羯磨者。一切僧往就作
<a class="t" id="0278a19"></a>
房處。一比丘僧中唱。一切僧為某甲比丘指
<a class="t" id="0278a20"></a>
授房處。如是三說。僧使者若作房處遠。或隔
<a class="t" id="0278a21"></a>
水。若大寒時。大熱時。大雨時。或大雪時。
<a class="t" id="0278a22"></a>
若僧中多老病。不能一切往者。彼比丘於僧
<a class="t" id="0278a23"></a>
中。乞指授竟僧應差一比丘二比丘三比丘。
<a class="t" id="0278a24"></a>
不得羯磨眾故。極至三人羯磨者應作是說。
<a class="t" id="0278a25"></a>
大德僧聽。某甲比丘自乞作房。無主為身。已
<a class="t" id="0278a26"></a>
於僧中乞指授作房處。若僧時到。僧差某
<a class="t" id="0278a27"></a>
甲某甲比丘。為某甲比丘指授作房舍處。
<a class="t" id="0278a28"></a>
如是白。大德僧聽。某甲比丘自乞作房。無
<a class="t" id="0278a29"></a>
主為身。已於僧中乞指授作房處。僧今差
<a class="t" id="0278b01"></a>
某甲某甲等比丘。為某甲比丘指授作房處。
<a class="t" id="0278b02"></a>
諸大德忍。差某甲某甲比丘。指授作房處者
<a class="t" id="0278b03"></a>
默然。若不忍便說僧已忍差某甲某甲比丘。
<a class="t" id="0278b04"></a>
指授作房處竟。僧忍默然故。是事如是持。
<a class="t" id="0278b05"></a>
時使比丘往作房處。觀察處所。若彼房處多
<a class="t" id="0278b06"></a>
有諸虫。及生花果樹。不應語除。若無是事
<a class="t" id="0278b07"></a>
觀察已亦如前說。一比丘唱言。僧已示作房
<a class="t" id="0278b08"></a>
處。如是三說。無難處者。若彼處無生花果
<a class="t" id="0278b09"></a>
樹木。無諸虫蛇非妨處者。四邊各容十二桄
<a class="t" id="0278b10"></a>
梯。桄間各一捲肘。令作事者周匝來往塗治
<a class="t" id="0278b11"></a>
覆苫。若比丘於難處者有生花果樹木及諸
<a class="t" id="0278b12"></a>
虫蛇妨處者。周匝不得容十二桄梯令作事
<a class="t" id="0278b13"></a>
者。不得周旋往返覆苫塗治也自乞作房。
<a class="t" id="0278b14"></a>
無主為身亦不將諸比丘指授處所。過量作
<a class="t" id="0278b15"></a>
者。僧伽婆尸沙。僧伽婆尸沙者。如上說。若比
<a class="t" id="0278b16"></a>
丘自乞作房。有難處妨處不將諸比丘指授
<a class="t" id="0278b17"></a>
處所。若減量作教他作。乃至作竟時。得僧伽
<a class="t" id="0278b18"></a>
婆尸沙罪。受用時得越比尼罪。如是二比丘
<a class="t" id="0278b19"></a>
眾多比丘亦如是。若一比丘自乞作房。無主
<a class="t" id="0278b20"></a>
為身。難處妨處。不將諸比丘指授處所。如量
<a class="t" id="0278b21"></a>
作。若教他作。乃至作房竟時。得僧伽婆尸沙
<a class="t" id="0278b22"></a>
罪。受用時得越比尼罪。若二若多亦復如是。
<a class="t" id="0278b23"></a>
若比丘自乞作房。無主為身難處妨處。亦不
<a class="t" id="0278b24"></a>
將諸比丘指授處所。過量作教他作房竟時。
<a class="t" id="0278b25"></a>
得僧伽婆尸沙罪。受用時得越比尼罪。若
<a class="t" id="0278b26"></a>
二若多亦復如是。若比丘是處不名指授。若
<a class="t" id="0278b27"></a>
異界僧指授。若先年豫指授。若水中非沙地。
<a class="t" id="0278b28"></a>
非碎石地。非石上非被燒地。若僧中一人不
<a class="t" id="0278b29"></a>
作房者。若二人三人不作房者。盡不應指
<a class="t" id="0278c01"></a>
授。若僧中不作房者。多聽作指授。若比丘作
<a class="t" id="0278c02"></a>
淨房。即欲持當住房者不應作。若作淨房。即
<a class="t" id="0278c03"></a>
持當<span class="gaiji">［卄／積］<!--gaiji,,1[卄/積],2&#x27090;,3-->
</span>薪屋者不應作。若作淨房。即持當井
<a class="t" id="0278c04"></a>
屋者不應作。若作淨房。即持當浴室者不應
<a class="t" id="0278c05"></a>
作。若比丘難處妨處。不指授作過量作房時。
<a class="t" id="0278c06"></a>
若授<span class="gaiji">甎<!--gaiji,,1[專*瓦],2&#x750E;,3-->
</span>泥團者。盡得越比尼罪。壘<span class="gaiji">甎<!--gaiji,,1[專*瓦],2&#x750E;,3-->
</span>安
<a class="t" id="0278c07"></a>
行行。作房比丘一一得越比尼罪。乃至若戶
<a class="t" id="0278c08"></a>
牖成已得偷蘭罪。乃至屋成若塼覆者。最後
<a class="t" id="0278c09"></a>
一塼時。得僧伽婆尸沙罪。若瓦覆若木覆。若
<a class="t" id="0278c10"></a>
板覆若石灰覆。若泥團覆若草覆。乃至最後
<a class="t" id="0278c11"></a>
一把草覆時。得僧伽婆尸沙。作房未成中
<a class="t" id="0278c12"></a>
止者。得偷蘭罪。後更成時。僧伽婆尸沙。作房
<a class="t" id="0278c13"></a>
者若房主安處房已。令餘人作。乃至房成時。
<a class="t" id="0278c14"></a>
作房者。比丘得僧伽婆尸沙。若房主安處房
<a class="t" id="0278c15"></a>
已。後他人成者。偷蘭罪。若比丘於難處妨
<a class="t" id="0278c16"></a>
處。不將諸比丘指授處。過量作房。是房主
<a class="t" id="0278c17"></a>
比丘不捨戒。不死不與僧。若有比丘。於此房
<a class="t" id="0278c18"></a>
中。若熏<span class="gaiji">鉢<!--gaiji,缽,1[金*本],2&#x9262;,3-->
</span>作衣。若受誦若思惟一切受用者。
<a class="t" id="0278c19"></a>
得越比尼罪。二人多人作房亦如是。若比丘
<a class="t" id="0278c20"></a>
自乞作房。無難處無妨處。將諸比丘指授處。
<a class="t" id="0278c21"></a>
減量作。若教他作至房竟時。是比丘無罪。受
<a class="t" id="0278c22"></a>
用者亦無罪。二人多人亦如是。若比丘自乞
<a class="t" id="0278c23"></a>
作房。無難處非妨處。將諸比丘指授如量作
<a class="t" id="0278c24"></a>
者若教他作。乃至房成。是比丘無罪。受用
<a class="t" id="0278c25"></a>
者無罪。若二若多亦復如是。若比丘將諸比
<a class="t" id="0278c26"></a>
丘指授房處。非他界僧指授。非先年指授。不
<a class="t" id="0278c27"></a>
水中若沙地若碎石地若磐石上若被燒
<a class="t" id="0278c28"></a>
地。非僧中一人不作房者。非僧中二人三人
<a class="t" id="0278c29"></a>
不作房者。若不作房者。多聽作定作。住止房
<a class="t" id="0279a01"></a>
定作。淨房定作。井屋定作。浴室者聽作。是比
<a class="t" id="0279a02"></a>
丘作房。無難處非妨處。不過量作。將諸比
<a class="t" id="0279a03"></a>
丘示作房處。是諸比丘若助治泥團。若治塼
<a class="t" id="0279a04"></a>
授與時。一一是助比丘無罪。若累一行二
<a class="t" id="0279a05"></a>
行。乃至安戶牖時是比丘無罪。若塼覆者。
<a class="t" id="0279a06"></a>
最後一塼時。是比丘無罪。若瓦覆木板覆草
<a class="t" id="0279a07"></a>
覆。石灰覆泥團覆。最後泥團覆時無罪。作
<a class="t" id="0279a08"></a>
半止者。是比丘無罪。後還成者。是比丘無罪。
<a class="t" id="0279a09"></a>
自作方便令他成者。是比丘無罪。自作後他
<a class="t" id="0279a10"></a>
人成者。是比丘無罪。若比丘自乞作房。無難
<a class="t" id="0279a11"></a>
處非妨處。將諸比丘指授。不過量作。是比丘
<a class="t" id="0279a12"></a>
不捨戒。不死不與僧諸比丘於中若熏<span class="gaiji">鉢<!--gaiji,缽,1[金*本],2&#x9262;,3-->
</span>作
<a class="t" id="0279a13"></a>
衣。誦經思惟一切受用盡無罪。若比丘於佛
<a class="t" id="0279a14"></a>
生處。得道處轉法輪處五年大會處。是諸尊
<a class="t" id="0279a15"></a>
處。為供養作草庵樹葉庵帳幔旃庵。暫住
<a class="t" id="0279a16"></a>
者聽作。是故說。若比丘自乞作房。無主為身。
<a class="t" id="0279a17"></a>
乃至過量作者僧伽婆尸沙。<span class="rule-number">六戒竟</span></p>
<a class="t" id="0279a18"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>