<!DOCTYPE html>
<html data-prev="lzh-mg-bu-vb-sk57" data-next="lzh-mg-bu-vb-sk59">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-sk58">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 58</span>
<span class="mirror-right">學法五十八</span> </h1>
</div>
<p>
<a class="sc" id="1"></a>
<a class="t-linehead" id="0410a21"></a>
佛住毘舍離。廣說如上。爾時難陀優波難陀
<a class="t" id="0410a22"></a>
為持弓箭梨車童子說法。為世人所譏。云何
<a class="t" id="0410a23"></a>
沙門釋子如伎人為持弓箭人說法。此壞敗
<a class="t" id="0410a24"></a>
人有何道法。然此童子無恭敬心。聞是妙法
<a class="t" id="0410a25"></a>
應放弓箭。云何如獵師捉弓箭聽法。諸比丘
<a class="t" id="0410a26"></a>
以是因緣。往白世尊。佛言。呼難陀優波難陀
<a class="t" id="0410a27"></a>
來。來已佛問。汝實爾不。答言。實爾佛言。汝
<a class="t" id="0410a28"></a>
云何為持弓箭人說法。佛言。從今日後不得
<a class="t" id="0410a29"></a>
為持弓箭人說法。佛告諸比丘。皆悉令集。
<a class="t" id="0410b01"></a>
十利故。與諸比丘制戒乃至已聞者當重聞。
<a class="t" id="0410b02"></a>
不得為持弓箭人說法。應當學。持者手捉。弓
<a class="t" id="0410b03"></a>
箭者。防衛仗也。說法者。如上說。不得為持
<a class="t" id="0410b04"></a>
弓箭人說法。若比丘為塔為僧事。詣王若地
<a class="t" id="0410b05"></a>
主。彼言比丘為我說法。不得語令放弓箭。
<a class="t" id="0410b06"></a>
恐彼人生疑。若邊有淨人者。應作意為淨人
<a class="t" id="0410b07"></a>
說。王雖聽無罪。若比丘在怖畏嶮道行時。
<a class="t" id="0410b08"></a>
防衛人言。尊者。為我說法。彼雖捉弓箭為
<a class="t" id="0410b09"></a>
說無罪。若放恣諸根為捉弓箭人說法者。越
<a class="t" id="0410b10"></a>
學法。狂癡心亂無罪。是故說。不得為持弓箭
<a class="t" id="0410b11"></a>
人說法。應當學。</p>
<a class="t" id="0410b12"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>