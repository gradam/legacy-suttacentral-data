<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc70">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 70</span>
<span class="mirror-right">波夜提七十</span> </h1>
</div>
<p>
<a class="sc" id="1"></a>
<a class="t-linehead" id="0382b26"></a>
佛住舍衛城。廣說如上。爾時尊者優陀夷與
<a class="t" id="0382b27"></a>
一知識同聚落婆羅門。婆羅門女出嫁。至異
<a class="t" id="0382b28"></a>
聚落。遣信語父若阿闍梨。時時來看。我如二
<a class="t" id="0382b29"></a>
不定法中。因緣廣說。乃至佛告優陀夷。癡人。
<a class="t" id="0382c01"></a>
在家俗人尚知出家人所應行法。不應行法
<a class="t" id="0382c02"></a>
汝信心出家而不知出家所應行法。此非法
<a class="t" id="0382c03"></a>
非律。非如佛教。不可以是長養善法。從今日
<a class="t" id="0382c04"></a>
後不聽共女人獨空靜處坐。佛告諸比丘。依
<a class="t" id="0382c05"></a>
止舍衛城住者。皆悉令集。以十利故。為諸比
<a class="t" id="0382c06"></a>
丘制戒。乃至已聞者當重聞。若比丘與女人
<a class="t" id="0382c07"></a>
獨空靜處坐。波夜提。比丘者。如上說。女人
<a class="t" id="0382c08"></a>
者。若母姊妹。若大若小。在家出家。獨者獨一
<a class="t" id="0382c09"></a>
女人。更無餘人。設有餘人。若眠癡狂心亂苦
<a class="t" id="0382c10"></a>
痛。嬰兒非人。畜生雖有是人。故名獨。空靜
<a class="t" id="0382c11"></a>
者。寂靜處。坐者。共坐波夜提。波夜提者。如
<a class="t" id="0382c12"></a>
上說。若比丘與女人共坐竟日。坐者。一波夜
<a class="t" id="0382c13"></a>
提。若比丘女人中間起。更坐一一波夜提。若
<a class="t" id="0382c14"></a>
比丘受請到檀越家坐。女人下食已坐比丘
<a class="t" id="0382c15"></a>
前。復起益食。如是復起復坐。一一波夜提。
<a class="t" id="0382c16"></a>
一女人比丘邊坐一女人來往益食。女人出時
<a class="t" id="0382c17"></a>
比丘應起。起時不得輒爾起。恐彼女疑。謂
<a class="t" id="0382c18"></a>
呼比丘有異想。應先語。姊妹。我欲起。問言
<a class="t" id="0382c19"></a>
何故起。答言。世尊制戒不聽共女人獨空靜
<a class="t" id="0382c20"></a>
處坐。是故起耳。女言。尊者莫起。我自起。起
<a class="t" id="0382c21"></a>
者無罪。減七歲女在階道板上坐。坐已復第
<a class="t" id="0382c22"></a>
二板上坐。坐已復起第三板上坐。如是一一
<a class="t" id="0382c23"></a>
徙處坐。一一波夜提。若家中作務淨人來往
<a class="t" id="0382c24"></a>
不斷者。無罪。若門向道道中行人如比丘乞
<a class="t" id="0382c25"></a>
食頃不斷。彼即當淨人無罪。若比丘女人於
<a class="t" id="0382c26"></a>
閣上共坐。閣下淨人遙見比丘。比丘亦見淨
<a class="t" id="0382c27"></a>
人無罪。比丘女人在閣下坐。閣上人亦如是。
<a class="t" id="0382c28"></a>
或見而非聞。或聞而非見。亦見亦聞。非見非
<a class="t" id="0382c29"></a>
聞見而非聞者。淨人遙見比丘女人共坐。不
<a class="t" id="0383a01"></a>
聞語聲越毘尼罪。聞而非見者。聞語聲不見
<a class="t" id="0383a02"></a>
其人。越毘尼罪。亦見亦聞者。見共坐聞語聲。
<a class="t" id="0383a03"></a>
無罪。非見非聞者。波夜提。盲淨人。越毘尼
<a class="t" id="0383a04"></a>
罪聾淨人。越毘尼罪。盲聾淨人者。波夜提。一
<a class="t" id="0383a05"></a>
盲一聾淨人者無罪。若淨人眠者。當動令覺
<a class="t" id="0383a06"></a>
此罪。亦是聚落。亦阿練若處。亦是時亦非
<a class="t" id="0383a07"></a>
時。亦是晝亦是夜。是屏處非露處。是空靜
<a class="t" id="0383a08"></a>
非眾多是近非遠。是故說。</p>
<a class="t" id="0383a09"></a>
<blockquote class="gatha">
<p>
故奪及疑悔　　不捨藏畏怖
<a class="t" id="0383a10"></a>
<br>
水戲指相擬　　共行同室宿
<a class="t" id="0383a11"></a>
<br>
空靜處亦然　　第七跋渠竟</p>
</blockquote>
<a class="t" id="0383a12"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>