<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc83">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 83</span>
<span class="mirror-right">波夜提八十三</span> </h1>
</div>
<p>
<a class="sc" id="1"></a>
<a class="t-linehead" id="0391a08"></a>
佛住舍衛城。廣說如上。舍衛城內有作象牙
<a class="t" id="0391a09"></a>
師。字法與。時有比丘到其家語。檀越為我作
<a class="t" id="0391a10"></a>
針筒。即便為作不大不小光色滑澤。持來還
<a class="t" id="0391a11"></a>
房。諸比丘見已問言。長老。何處得是不大不
<a class="t" id="0391a12"></a>
小光色滑澤。答言。象牙師字法與。為我作之。
<a class="t" id="0391a13"></a>
諸比丘聞已。各各往索牙師念曰。諸比丘皆
<a class="t" id="0391a14"></a>
當須用又念眾僧是良福田。我當請僧布施。
<a class="t" id="0391a15"></a>
針筒即詣祇洹頭面禮僧足已。白言。我法與
<a class="t" id="0391a16"></a>
請僧欲施針筒。諸比丘聞已。各各往取。或取
<a class="t" id="0391a17"></a>
一去。或取二三。乃至取十象牙遂盡。檀越言。
<a class="t" id="0391a18"></a>
牙已盡。今唯有骨。須者當作。答言。皆須骨
<a class="t" id="0391a19"></a>
盡。復白骨亦盡。今唯有角。須者當作。答言。皆
<a class="t" id="0391a20"></a>
須索者眾多無以供命。爾時尊者舍利弗。時
<a class="t" id="0391a21"></a>
至著入聚落衣持<span class="gaiji">鉢<!--gaiji,缽,1[金*本],2&#x9262;,3-->
</span>入舍衛城乞食。次至其
<a class="t" id="0391a22"></a>
家。時法與婦信心歡喜。持食出施。先識舍利
<a class="t" id="0391a23"></a>
弗。即頭面禮足在前而立。舍利弗問言。姊妹。
<a class="t" id="0391a24"></a>
家內何似事業增不。答言。家內粗可但事業
<a class="t" id="0391a25"></a>
不增。問言。何故。答言。尊者我家夫主請諸
<a class="t" id="0391a26"></a>
比丘。施與針筒。諸比丘或取一去。或取二三。
<a class="t" id="0391a27"></a>
乃至取十牙盡。取骨骨盡取角。索者眾多無
<a class="t" id="0391a28"></a>
以供命。尊者。我家仰是生活衣食兒子供官
<a class="t" id="0391a29"></a>
賦調。尊者是我敬重作是言耳。以是故。夫主
<a class="t" id="0391b01"></a>
在言不在覺而言眠。爾時尊者舍利弗為是女
<a class="t" id="0391b02"></a>
人隨順說法發歡喜已。來還精舍。以是因緣
<a class="t" id="0391b03"></a>
具白世尊。佛言。呼諸比丘來。來已佛具問上
<a class="t" id="0391b04"></a>
事。汝實爾不。答言實爾。佛言。從今日後不聽
<a class="t" id="0391b05"></a>
象牙骨角作針筒。佛告諸比丘。依止舍衛城
<a class="t" id="0391b06"></a>
住者。皆悉令集。以十利故。為諸比丘制戒。乃
<a class="t" id="0391b07"></a>
至已聞者當重聞。若比丘牙骨角作針筒破
<a class="t" id="0391b08"></a>
已波夜提。比丘者。如上說。牙者。象牙魚牙摩
<a class="t" id="0391b09"></a>
伽羅牙<span class="gaiji">猪<!--gaiji,豬,1[狂-王+者],2&#x732A;,3-->
</span>牙。如是諸餘牙等。骨者。象骨馬骨
<a class="t" id="0391b10"></a>
牛骨駝骨龍骨。如是諸餘骨等。角者。牛角水
<a class="t" id="0391b11"></a>
牛角犀角鹿角羊角。如是諸角等。作者。若自
<a class="t" id="0391b12"></a>
作若使人作破已。波夜提。悔過不破悔過者。
<a class="t" id="0391b13"></a>
越毘尼罪。波夜提者。如上說。爾時世尊。制戒
<a class="t" id="0391b14"></a>
不聽牙骨角作針筒。時諸比丘。便持金銀<span class="gaiji">瑠<!--gaiji,琉,1[王*留],2&#x7460;,3-->
</span>
<a class="t" id="0391b15"></a>
璃頗梨玉寶作之。佛言不聽金銀寶等作針
<a class="t" id="0391b16"></a>
筒。應用銅鐵白鑞。鉛錫<span class="gaiji">鍮<!--gaiji,,1[金*俞],2&#x936E;,3-->
</span>石。白銅竹木。欽婆
<a class="t" id="0391b17"></a>
羅<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>旃鳥翮。乃至<span class="gaiji">鉢<!--gaiji,缽,1[金*本],2&#x9262;,3-->
</span>囊帶。是故說。</p>
<a class="t" id="0391b18"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>