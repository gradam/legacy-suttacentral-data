<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc2">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 2</span>
<span class="mirror-right">波夜提二</span> </h1>
</div>
<a class="t" id="t0325b13"></a>
<p>
<a class="sc" id="1"></a>
<a class="t-linehead" id="t-linehead0325b13"></a>
佛住舍衛城。廣說如上。爾時六群比丘軟語
<a class="t" id="t0325b14"></a>
誘問諸年少比丘言。汝名字何等。汝家姓
<a class="t" id="t0325b15"></a>
何等。父母名字何等。汝家本作何生業。年
<a class="t" id="t0325b16"></a>
少比丘其性質直。以實而答。我家如是。如
<a class="t" id="t0325b17"></a>
是姓名。如是生業。彼六群比丘於後嫌恨
<a class="t" id="t0325b18"></a>
時。便作是言。汝是極下賤種。汝是旃陀羅。
<a class="t" id="t0325b19"></a>
剃髮師織師。瓦師皮師。年少比丘聞此語已。
<a class="t" id="t0325b20"></a>
極懷慚羞。諸比丘聞已。往白世尊。佛言。呼
<a class="t" id="t0325b21"></a>
六群比丘來。來已佛問六群比丘。汝實軟語
<a class="t" id="t0325b22"></a>
誘問諸年少比丘。後嫌恨便說。乃至瓦師皮
<a class="t" id="t0325b23"></a>
師耶。答言。實爾。佛言。此是惡事。六群比
<a class="t" id="t0325b24"></a>
丘汝云何。於梵行人邊作種類形相語。如難
<a class="t" id="t0325b25"></a>
提本生經中廣說。乃至佛告諸比丘。畜生
<a class="t" id="t0325b26"></a>
尚惡毀呰。況復人乎。佛告諸比丘。依止舍
<a class="t" id="t0325b27"></a>
衛城住者。盡集以十利故。與諸比丘制戒。
<a class="t" id="t0325b28"></a>
乃至已聞者當重聞。若比丘種類形相語。波
<a class="t" id="t0325b29"></a>
夜提。比丘者。如上說。種類毀呰有七事。
<a class="t" id="t0325c01"></a>
種姓業相貌病罪罵結使。種姓者。下中上。下
<a class="t" id="t0325c02"></a>
者汝是旃陀羅。剃毛師織師瓦師皮師種姓。
<a class="t" id="t0325c03"></a>
若作此語。使彼慚羞。得波夜提罪。若言汝
<a class="t" id="t0325c04"></a>
父母。是旃陀羅。乃至皮師。作是語使彼慚
<a class="t" id="t0325c05"></a>
羞。波夜提。若言汝和上阿闍梨是旃陀羅。
<a class="t" id="t0325c06"></a>
乃至皮師。使彼慚羞。得偷蘭遮。若言汝同友
<a class="t" id="t0325c07"></a>
知識。是旃陀羅。乃至皮師。作是語。使彼慚
<a class="t" id="t0325c08"></a>
羞。越毘尼罪。是名下。中者言。汝等是中間
<a class="t" id="t0325c09"></a>
種姓。作是語。欲使彼人慚羞者。得偷蘭罪。若
<a class="t" id="t0325c10"></a>
言汝父母是中間種姓。得偷蘭罪。若言汝和
<a class="t" id="t0325c11"></a>
上阿闍梨。是中間種姓。欲使彼慚羞者。越毘
<a class="t" id="t0325c12"></a>
尼罪。若言汝同友知識。是中間種姓。欲使彼
<a class="t" id="t0325c13"></a>
慚羞者。得越毘尼心悔。是名中間。上者。語
<a class="t" id="t0325c14"></a>
其人言。汝是剎利婆羅門種。作是語。欲使彼
<a class="t" id="t0325c15"></a>
慚羞者。越毘尼罪。若言汝父母是剎利婆羅
<a class="t" id="t0325c16"></a>
門種。作是語。欲使彼慚羞者。得越毘尼罪。若
<a class="t" id="t0325c17"></a>
言汝和上阿闍梨是剎利婆羅門種。作是語。
<a class="t" id="t0325c18"></a>
欲使彼慚羞者。得越毘尼罪。若言汝同友知
<a class="t" id="t0325c19"></a>
識是剎利婆羅門種。欲使彼慚羞者。得越
<a class="t" id="t0325c20"></a>
毘尼心悔。是名種姓。業者下中上。下者若
<a class="t" id="t0325c21"></a>
言汝是屠兒賣<span class="gaiji">猪<!--gaiji,豬,1[狂-王+者],2&#x732A;,3-->
</span>人漁獵人。捕鳥人張<span class="gaiji">弶<!--gaiji,弶,1[打-丁+(強-ㄙ+口)],2,3-->
</span>
<a class="t" id="t0325c22"></a>
人。守城人魁膾人。作是語。欲使彼人慚羞者。
<a class="t" id="t0325c23"></a>
得波夜提罪。父母亦如是。若言汝和上阿
<a class="t" id="t0325c24"></a>
闍梨是屠兒乃至魁膾。得偷蘭罪。若言汝同
<a class="t" id="t0325c25"></a>
友知識是屠兒乃至魁膾。得越毘尼罪。是名
<a class="t" id="t0325c26"></a>
下業。中者。言汝是賣香人坐店肆人。田作
<a class="t" id="t0325c27"></a>
人種菜人。汝是通使人。作是語。欲使彼慚
<a class="t" id="t0325c28"></a>
羞者。得偷蘭罪。父母亦如是。若言汝和上
<a class="t" id="t0325c29"></a>
阿闍梨者。得越毘尼罪。若言汝同友知識欲
<a class="t" id="t0326a01"></a>
使彼慚羞者。得越毘尼心悔。是名中業。上業
<a class="t" id="t0326a02"></a>
者。若言汝是居金。銀摩尼銅器。店肆人。作
<a class="t" id="t0326a03"></a>
是語。欲令彼人慚羞者。得越毘尼罪。父母和
<a class="t" id="t0326a04"></a>
上阿闍梨亦如是。若言同友知識。得越毘
<a class="t" id="t0326a05"></a>
尼心悔是名上業。相貌者。下中上。下者。若
<a class="t" id="t0326a06"></a>
言汝是瞎眼曲脊跛<span class="gaiji">脚<!--gaiji,腳,1[腳-谷+去],2&#x811A;,3-->
</span>臂。如鳥翅榼頭鋸齒。
<a class="t" id="t0326a07"></a>
作是語。使彼慚羞者。得波夜提罪。父母亦
<a class="t" id="t0326a08"></a>
爾。和上阿闍梨偷蘭罪。同友知識。越毘尼
<a class="t" id="t0326a09"></a>
罪。是名下相貌。中者。如是大黑大白大黃大
<a class="t" id="t0326a10"></a>
赤。作是語。使彼慚羞者。得偷蘭罪。父母亦爾。
<a class="t" id="t0326a11"></a>
和上阿闍梨。得越毘尼罪。同友知識得越毘
<a class="t" id="t0326a12"></a>
尼心悔。是名中相貌。上者。言汝有三十二
<a class="t" id="t0326a13"></a>
相圓光金色。作是語。欲使彼慚羞者。得越毘
<a class="t" id="t0326a14"></a>
尼罪父母和上阿闍梨亦爾。同友知識。得越
<a class="t" id="t0326a15"></a>
毘尼心悔。是名上相貌。病者。無有下中上。一
<a class="t" id="t0326a16"></a>
切病盡名下。汝等癬疥黃爛。癩病癰疽。痔病
<a class="t" id="t0326a17"></a>
不禁。黃病瘧病。痟羸病癲狂。如是等種種
<a class="t" id="t0326a18"></a>
病。作是語。欲使彼慚羞者。得波夜提罪。父
<a class="t" id="t0326a19"></a>
母亦爾。和上阿闍梨。得偷蘭罪。同友知
<a class="t" id="t0326a20"></a>
識。越毘尼罪。是名病。罪者無上中下。一切罪
<a class="t" id="t0326a21"></a>
盡名下。汝犯波羅夷。僧伽婆尸沙波夜提。波
<a class="t" id="t0326a22"></a>
羅提提舍尼。越毘尼罪。作是語。使彼慚羞者。
<a class="t" id="t0326a23"></a>
波夜提。父母亦爾。和上阿闍梨偷蘭罪同友
<a class="t" id="t0326a24"></a>
知識。越毘尼。是名罪。罵者。無有下中上。一
<a class="t" id="t0326a25"></a>
切罵盡名下。作世間罵婬逸污穢一切惡罵。
<a class="t" id="t0326a26"></a>
作是語。欲使彼慚羞者。得波夜提。父母亦
<a class="t" id="t0326a27"></a>
爾。和上阿闍梨偷蘭罪。同友知識。得越毘
<a class="t" id="t0326a28"></a>
尼罪。是名罵結。使者。無下中上。一切結使盡
<a class="t" id="t0326a29"></a>
名下。汝是愚癡闇鈍無知人。猶如泥團。如
<a class="t" id="t0326b01"></a>
羊白鵠角<span class="gaiji">鵄<!--gaiji,鴟,1[至*鳥],2&#x9D44;,3-->
</span>作。如是種種語。使彼慚羞者。得
<a class="t" id="t0326b02"></a>
波夜提。父母亦爾。和上阿闍梨。偷蘭罪。同
<a class="t" id="t0326b03"></a>
友知識。得越毘尼罪。若比丘作如上七事種
<a class="t" id="t0326b04"></a>
類毀呰者。得波夜提。種類毀呰比丘尼
<a class="t" id="t0326b05"></a>
者。偷蘭罪。式叉摩尼。沙彌沙彌尼。得越毘
<a class="t" id="t0326b06"></a>
尼罪。種類俗人。得越毘尼心悔。是故說。</p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>