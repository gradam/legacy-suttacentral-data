<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc15">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 15</span>
<span class="mirror-right">波夜提十五</span> </h1>
</div>
<p>
<a class="sc" id="1"></a>
佛住舍衛城。廣說如上。時有婆羅
<a class="t" id="t0342c01"></a>
門。宿請眾僧供食施衣。諸比丘僧房內敷僧
<a class="t" id="t0342c02"></a>
坐具不收歛便徑去。世尊以五事利益故。
<a class="t" id="t0342c03"></a>
五日一行諸比丘房。見諸比丘房內敷具上。
<a class="t" id="t0342c04"></a>
有虫鼠糞穢塵土不淨。佛知而故問。諸比丘
<a class="t" id="t0342c05"></a>
以是因緣具白世尊。佛告諸比丘。汝等出家
<a class="t" id="t0342c06"></a>
人更無給使為汝料理後事。去時何故不舉。
<a class="t" id="t0342c07"></a>
此非法非律不如佛教。不可以是長養善法。
<a class="t" id="t0342c08"></a>
佛告諸比丘。依止舍衛城住者盡集以十
<a class="t" id="t0342c09"></a>
利故與諸比丘制戒乃至已聞者當重聞。若
<a class="t" id="t0342c10"></a>
比丘內覆處自敷床褥。若使人敷去時不自舉
<a class="t" id="t0342c11"></a>
不使人舉波夜提。比丘者如上說。內者是覆
<a class="t" id="t0342c12"></a>
處。床座者十四種如上說。枕褥者亦如上說。
<a class="t" id="t0342c13"></a>
敷者若自敷若使人敷。去者餘處去。不自舉
<a class="t" id="t0342c14"></a>
者不自舉。不使人舉者不使他人舉。波夜
<a class="t" id="t0342c15"></a>
提。波夜提者如上說。若比丘欲餘行去時。房
<a class="t" id="t0342c16"></a>
舍內水灑掃地令淨。以巨磨塗地。褥枕曬令
<a class="t" id="t0342c17"></a>
燥語知床褥人作如是言。長老是床褥枕。一
<a class="t" id="t0342c18"></a>
切應付囑示語。若知床褥人是下座者應語
<a class="t" id="t0342c19"></a>
言。當攝此床褥。答言爾。若上座者付囑此床
<a class="t" id="t0342c20"></a>
褥。答言爾。去不白者波夜提若不白去時。有
<a class="t" id="t0342c21"></a>
比丘即入房住。不空故得越毘尼罪。若已去
<a class="t" id="t0342c22"></a>
忘衣<span class="gaiji">鉢<!--gaiji,缽,1[金*本],2&#x9262;,3-->
</span>。還來取而白者無罪。若比丘隨道行
<a class="t" id="t0342c23"></a>
天陰欲雨。年少比丘先去往至精舍。為和上
<a class="t" id="t0342c24"></a>
阿闍梨取床褥已。天晴欲去者當白若不白
<a class="t" id="t0342c25"></a>
去者波夜提。若眾多比丘在聚落精舍中宿。
<a class="t" id="t0342c26"></a>
共受僧床褥。各各作是念。某甲故當付囑。去
<a class="t" id="t0342c27"></a>
已道中展轉相問。都無囑者。諸比丘當差遣
<a class="t" id="t0342c28"></a>
二人還付囑。若比丘在路行至精舍中宿。
<a class="t" id="t0342c29"></a>
去不囑床褥。行遠已轉展相問。盡無付囑。道
<a class="t" id="t0343a01"></a>
逢比丘即問言。長老欲何處去。答言。我欲到
<a class="t" id="t0343a02"></a>
某處。是比丘即白言。我昨夜彼宿。來時忘不
<a class="t" id="t0343a03"></a>
囑床褥。長老到彼當為我付囑。是比丘復言。
<a class="t" id="t0343a04"></a>
我來時亦忘不付囑。長老往彼精舍為我付
<a class="t" id="t0343a05"></a>
囑。如是二人展轉相囑已。乃至齊入精舍界。
<a class="t" id="t0343a06"></a>
得名囑授。若比丘在俗人家宿。得床褥臥具。
<a class="t" id="t0343a07"></a>
去時應示語去。若得草敷者。去時應語言。此
<a class="t" id="t0343a08"></a>
草欲安何處。隨主人語應安之。若檀越言但
<a class="t" id="t0343a09"></a>
去我自當料理。比丘應小歛一角而去。若比
<a class="t" id="t0343a10"></a>
丘行路挽亂草敷坐。去時聚已當去。是故
<a class="t" id="t0343a11"></a>
說。</p>
<a class="t" id="t0343a12"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>