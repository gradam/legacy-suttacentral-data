<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc54">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 54</span>
<span class="mirror-right">波夜提五十四</span> </h1>
</div>
<p>
<a class="sc" id="1"></a>
<a class="t-linehead" id="0374a14"></a>
佛住舍衛城。廣說如上。爾時尊者優陀夷與
<a class="t" id="t0374a15"></a>
知識婆羅門同村住。此婆羅門女出嫁。在異
<a class="t" id="t0374a16"></a>
村住。遣信還白父言。時時來看我。若尊不
<a class="t" id="t0374a17"></a>
得來者。願令阿闍梨優陀夷時時來看我。如
<a class="t" id="t0374a18"></a>
前二不定中廣說。乃至佛語優陀夷。此是惡事
<a class="t" id="t0374a19"></a>
在家人。尚知沙門儀法。汝等出家人。云何不
<a class="t" id="t0374a20"></a>
知應坐。不應坐處。此非法非律。非如佛教。
<a class="t" id="t0374a21"></a>
不可以是長養善法。佛告諸比丘。依止舍衛
<a class="t" id="t0374a22"></a>
城住者。皆悉令集。以十利故。與諸比丘制戒。
<a class="t" id="t0374a23"></a>
乃至已聞者當重聞。若比丘知食家婬處坐
<a class="t" id="t0374a24"></a>
者。波夜提。若比丘知食家屏處坐者。波夜提。
<a class="t" id="t0374a25"></a>
比丘者。如上說。知者。若自知若從他聞。食
<a class="t" id="t0374a26"></a>
者。<span class="gaiji">麨<!--gaiji,,1[麩-夫+少],2&#x9EA8;,3-->
</span>飯麥飯魚肉。如是種種名為食。復有食
<a class="t" id="t0374a27"></a>
名。眼識見色起愛念生欲著。耳鼻舌身亦如
<a class="t" id="t0374a28"></a>
是。復有食名。釜以蓋為食。臼以杵為食。<span class="gaiji">斛<!--gaiji,斛,1[百*斗],2&#x3AB6;,3-->
</span>
<a class="t" id="t0374a29"></a>
以斗為食。如是比皆名為食。復有食名。男子
<a class="t" id="t0374b01"></a>
是女人食。女人是男子食。家者。婆羅門剎利
<a class="t" id="t0374b02"></a>
毘舍首陀羅家。婬處者。夫婦行欲處。坐者。共
<a class="t" id="t0374b03"></a>
一處坐。波夜提。比丘者。如上說。知者。若自
<a class="t" id="t0374b04"></a>
知若從他人聞。食家者。如上說。屏處者。男女
<a class="t" id="t0374b05"></a>
可行婬不羞處。復有名屏處。若闇中若閉戶。
<a class="t" id="t0374b06"></a>
皆名屏處。坐者。共一處坐。波夜提。波夜提
<a class="t" id="t0374b07"></a>
者。如上說。若比丘與彼夫婦一處坐者。一波
<a class="t" id="t0374b08"></a>
夜提。外比丘遙不見者。二波夜提。婬處坐
<a class="t" id="t0374b09"></a>
屏處坐。閉戶扇坐。外比丘遙不見者。二波
<a class="t" id="t0374b10"></a>
夜提。若外比丘見。一波夜提。共門屋中坐亦
<a class="t" id="t0374b11"></a>
如是。中庭若甘蔗聚障。若穀聚障。若牆障
<a class="t" id="t0374b12"></a>
亦如是。若有比丘伴不犯。雖有眾多白衣伴。
<a class="t" id="t0374b13"></a>
亦犯一切是男無罪。一切是女無罪。是故說。</p>
<a class="t" id="t0374b14"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>