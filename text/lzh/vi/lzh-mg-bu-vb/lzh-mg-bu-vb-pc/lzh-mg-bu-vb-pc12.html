<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc12">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 12</span>
<span class="mirror-right">波夜提十二</span> </h1>
</div>
<a class="t" id="t0340a26"></a>
<p>
<a class="sc" id="1"></a>
<a class="t-linehead" id="0340a26"></a>
佛住拘睒彌。廣說如上。爾時僧集欲作羯磨
<a class="t" id="t0340a27"></a>
事。尊者闡陀不來。僧遣人語闡陀言。僧集欲
<a class="t" id="t0340a28"></a>
作羯磨事。長老來。闡陀作是念。今喚我者正
<a class="t" id="t0340a29"></a>
當欲治罰我罪。更無餘事。復作是思惟。我今
<a class="t" id="t0340b01"></a>
當擾亂阿誰。能使一切僧皆共擾亂不得作
<a class="t" id="t0340b02"></a>
羯磨。正當擾亂尊者大目揵連可辦此事。然
<a class="t" id="t0340b03"></a>
目連有大神力知我不可。或能捉我擲他方
<a class="t" id="t0340b04"></a>
世界。此事不可。復更思惟。若擾亂大迦葉
<a class="t" id="t0340b05"></a>
者可辦此事。然大迦葉有大威德。或能於眾
<a class="t" id="t0340b06"></a>
中折辱我。此事不可。復作是念。尊者舍利
<a class="t" id="t0340b07"></a>
弗心柔軟質直易共語。若擾亂彼者。可使一
<a class="t" id="t0340b08"></a>
切僧擾亂不得與我作羯磨。闡陀來入僧中
<a class="t" id="t0340b09"></a>
已。作如是言。尊者舍利弗我欲問義。舍利弗
<a class="t" id="t0340b10"></a>
言。今為餘事集僧此非問義時。闡陀復語尊
<a class="t" id="t0340b11"></a>
者舍利弗言。如佛正法。無有非時。得現法中
<a class="t" id="t0340b12"></a>
善果除煩惱熱。諸賢聖悅可盡不擇。時尊者
<a class="t" id="t0340b13"></a>
舍利弗言。聽所問。闡陀言。世尊說四念處。何
<a class="t" id="t0340b14"></a>
等是四念處。時尊者舍利弗為說四念處。闡
<a class="t" id="t0340b15"></a>
陀復言。我不問四念處。我問四正勤長老但
<a class="t" id="t0340b16"></a>
為我說四正勤。舍利弗言。汝欲聞四正勤
<a class="t" id="t0340b17"></a>
者聽。即為說四正勤。闡陀復言。我問四如
<a class="t" id="t0340b18"></a>
意足。如是五根五力七覺分八聖道分。如四
<a class="t" id="t0340b19"></a>
念處反覆三問。時諸比丘坐久疲乏。各各散
<a class="t" id="t0340b20"></a>
出僧不和合。遂不成羯磨。諸比丘以是因緣
<a class="t" id="t0340b21"></a>
往白世尊。佛言。呼闡陀來。來已。佛問闡陀。
<a class="t" id="t0340b22"></a>
汝實爾不。答言。實爾。佛言。闡陀。此是惡事。
<a class="t" id="t0340b23"></a>
我常不為汝無量方便呵責擾亂語讚歎隨
<a class="t" id="t0340b24"></a>
順語耶。汝今云何作擾亂事。此非法非律不
<a class="t" id="t0340b25"></a>
如佛教。不可以是長養善法。佛告諸比丘。依
<a class="t" id="t0340b26"></a>
止拘睒彌者皆悉令集。以十利故。與諸比丘
<a class="t" id="t0340b27"></a>
制戒。乃至已聞者當重聞。若比丘異語惱他。
<a class="t" id="t0340b28"></a>
波夜提。比丘者如上說。異語惱他有八事。何
<a class="t" id="t0340b29"></a>
等八。一者作羯磨時。二者如法論時。三者論
<a class="t" id="t0340c01"></a>
阿毘曇時。四者論毘尼時。五者不異論。六者
<a class="t" id="t0340c02"></a>
不異人。七者停論。八者異語惱他。作羯磨者。
<a class="t" id="t0340c03"></a>
比丘和集作折伏羯磨。乃至別住羯磨。是名
<a class="t" id="t0340c04"></a>
作羯磨。如法論者。說非常非斷。是名如法論。
<a class="t" id="t0340c05"></a>
阿毘曇者。九部修多羅。是名阿毘曇。毘尼者。
<a class="t" id="t0340c06"></a>
廣略波羅提木叉。是名毘尼。不異論者。不得
<a class="t" id="t0340c07"></a>
離本所論更論餘事。是名不異論。不異人者。
<a class="t" id="t0340c08"></a>
不得離先問人更問餘人。是名不異人。停論
<a class="t" id="t0340c09"></a>
者。當說法時語言住後當更論。是名停論。異
<a class="t" id="t0340c10"></a>
語惱他者。如尊者闡陀異語惱他。是名八事。
<a class="t" id="t0340c11"></a>
於中異語惱他者波夜提。離此八事非波夜
<a class="t" id="t0340c12"></a>
提。若人問比丘言。從何處來。答言。過去中
<a class="t" id="t0340c13"></a>
來。何處去。答言。向未來中去。何處眠。八木
<a class="t" id="t0340c14"></a>
上眠。汝今日何處食。答言。五指食。如是問
<a class="t" id="t0340c15"></a>
不正答者。越毘尼罪。若賊來入寺中問比丘
<a class="t" id="t0340c16"></a>
言。示我僧物。比丘爾時不得示珍寶等諸物。
<a class="t" id="t0340c17"></a>
復不得妄語。應示房舍床座等。賊若言示我
<a class="t" id="t0340c18"></a>
塔物。亦不得示塔寶物。復不得妄語。應示塔
<a class="t" id="t0340c19"></a>
邊供養具諸器物等。賊若言示我淨<span class="gaiji">厨<!--gaiji,廚,1[厂@(豆*寸)],2&#x53A8;,3-->
</span>。比丘
<a class="t" id="t0340c20"></a>
不得妄語。復不得示錢物處。應示釜鑊<span class="gaiji">瓫<!--gaiji,盆,1[分/瓦],2&#x74EB;,3-->
</span>器
<a class="t" id="t0340c21"></a>
等。若屠家畜生走。問比丘見不。比丘不得妄
<a class="t" id="t0340c22"></a>
語。復不得示處。應言。看指押看指押<span class="t-note">（梵音
<a class="t" id="t0340c23"></a>
與不見同）</span>若比丘在阿練若處住。有囚逃走問比丘。
<a class="t" id="t0340c24"></a>
如上畜生中答。若比丘僧中問異答異。得波
<a class="t" id="t0340c25"></a>
夜提。眾多人中和上阿闍梨前。諸長老比丘
<a class="t" id="t0340c26"></a>
前。問異答異。得越毘尼罪。是故說。</p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>