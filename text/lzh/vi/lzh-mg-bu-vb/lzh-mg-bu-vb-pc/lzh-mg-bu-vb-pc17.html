<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc17">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 17</span>
<span class="mirror-right">波夜提十七</span> </h1>
</div>
<a class="juannumber" id="juan-15"></a>
<a class="t" id="t0344a01"></a>
<a class="t" id="t0344a02"></a>
<p class="suttainfo">
<span class="t-juanname">摩訶僧祇律卷第十五</span>
<a class="t" id="t0344a03"></a>
<a class="t" id="t0344a04"></a><br>
<span class="t-byline">東晉天竺三藏佛陀跋陀羅
<a class="t" id="t0344a05"></a>
共法顯譯
<a class="t" id="t0344a06"></a>
</span><br>
<span class="t-headname">明單提九十二事法之四</span></p>
<a class="t" id="t0344a07"></a>
<p>
<a class="sc" id="1"></a>
<a class="t-linehead" id="t-linehead0344a07"></a>
佛在拘睒彌人間遊行。爾時世尊初夜為諸
<a class="t" id="t0344a08"></a>
聲聞說法。說法已是諸比丘各各還住房。時
<a class="t" id="t0344a09"></a>
六群比丘於餘處談話。經久乃還扣房戶。房
<a class="t" id="t0344a10"></a>
內人問言誰。答言我是六群比丘。欲此間
<a class="t" id="t0344a11"></a>
宿房內比丘言。此房已滿六群比丘復更軟
<a class="t" id="t0344a12"></a>
語。苦求與我少許。容一坐處。如是苦求不
<a class="t" id="t0344a13"></a>
得。復至餘房亦復不得。復到諸下座比丘宿
<a class="t" id="t0344a14"></a>
處。若溫室若禪坊若講堂扣戶。堂內比丘問
<a class="t" id="t0344a15"></a>
誰。六群比丘言。我欲來此宿。堂內比丘言。
<a class="t" id="t0344a16"></a>
此堂已滿。六群比丘復重苦求不止。堂內比
<a class="t" id="t0344a17"></a>
丘即為開戶。得入房已趣縱橫身床上而臥。
<a class="t" id="t0344a18"></a>
或以手肘膝扠築邊人。又作是言。諸長老作
<a class="t" id="t0344a19"></a>
一色去。作是語已即吹燈滅。更喚外伴比丘
<a class="t" id="t0344a20"></a>
言。諸梵行人可來入。來入已。在前者膝頭
<a class="t" id="t0344a21"></a>
蹴在後者肘頭築。放氣調戲。諸比丘作是念。
<a class="t" id="t0344a22"></a>
誰能共此非威儀人共在一處。即持尼師壇
<a class="t" id="t0344a23"></a>
出去。諸比丘以是因緣往白世尊。佛言。待
<a class="t" id="t0344a24"></a>
我從憍薩羅行還舍衛城時更白此事。當為
<a class="t" id="t0344a25"></a>
諸比丘制戒。復次佛住舍衛城。廣說如上。先
<a class="t" id="t0344a26"></a>
客比丘次得六群比丘房宿。夜閉戶眠。時
<a class="t" id="t0344a27"></a>
六群比丘協先嫌故。盜以滑<span class="gaiji">埿<!--gaiji,泥,1[泥/土],2&#x57FF;,3-->
</span>塗戶閫上。
<a class="t" id="t0344a28"></a>
當行處著滑<span class="gaiji">埿<!--gaiji,泥,1[泥/土],2&#x57FF;,3-->
</span>及塼石。此比丘夜出<span class="gaiji">脚<!--gaiji,腳,1[腳-谷+去],2&#x811A;,3-->
</span>蹈滑
<a class="t" id="t0344a29"></a>
處倒塼石上。作如是言。諸長老六群比丘殺
<a class="t" id="t0344b01"></a>
我折我頸故。作如是事欲擾亂我。誰能共
<a class="t" id="t0344b02"></a>
此住。諸比丘以是因緣往白世尊。佛言。呼六
<a class="t" id="t0344b03"></a>
群比丘來。來已佛問六群比丘。汝實爾不。答
<a class="t" id="t0344b04"></a>
言。實爾世尊。佛言。此是惡事。諸比丘白佛
<a class="t" id="t0344b05"></a>
言。六群比丘非但此一惡事。世尊在憍薩羅
<a class="t" id="t0344b06"></a>
國遊行時。擾亂諸比丘。乃至各各持尼師壇
<a class="t" id="t0344b07"></a>
出去。佛問六群比丘。汝實爾不。答言實爾。佛
<a class="t" id="t0344b08"></a>
言。汝云何知他先敷置。後來擾亂欲使他去。
<a class="t" id="t0344b09"></a>
此是惡事。非法非律非如佛教。不可以是長
<a class="t" id="t0344b10"></a>
養善法。佛告諸比丘。依止舍衛城者皆悉令
<a class="t" id="t0344b11"></a>
集。以十利故與諸比丘制戒。乃至已聞者當
<a class="t" id="t0344b12"></a>
重聞。若比丘知他比丘先敷置床褥。後來欲
<a class="t" id="t0344b13"></a>
擾亂故敷置。作是念不樂者自當出去。作如
<a class="t" id="t0344b14"></a>
是因緣不異者波夜提。比丘者如上說。知者
<a class="t" id="t0344b15"></a>
若自知若從他聞。先敷者是初敷也。床褥者
<a class="t" id="t0344b16"></a>
如前說。後來敷置者。欲擾亂使他出故。作如
<a class="t" id="t0344b17"></a>
是因緣不異者波夜提。波夜提者如上說。若
<a class="t" id="t0344b18"></a>
住處少。一比丘當一柱間敷床褥尼師壇。
<a class="t" id="t0344b19"></a>
覆上已向和上阿闍梨。或禮拜問訊或受
<a class="t" id="t0344b20"></a>
誦去。後比丘來<span class="gaiji">却<!--gaiji,卻,1[去*ㄗ],2&#x5374;,3-->
</span>先尼師壇。自敷尼師壇。
<a class="t" id="t0344b21"></a>
坐已作細聲唄。先住比丘來見已作是念。誰
<a class="t" id="t0344b22"></a>
能斷他法。即自持尼師壇去。是比丘波夜
<a class="t" id="t0344b23"></a>
提罪。坐禪誦經病亦如是。若後來眠他
<a class="t" id="t0344b24"></a>
床上。若是上座者應語言。長老不知世尊制
<a class="t" id="t0344b25"></a>
戒耶。若眠比丘是下座者應呵責。汝不善
<a class="t" id="t0344b26"></a>
知戒相。汝不知世尊制戒。云何後來眠他床
<a class="t" id="t0344b27"></a>
上。若比丘在他處經行者。見先比丘來應當
<a class="t" id="t0344b28"></a>
避去。若比丘夜眠時雖振動<span class="gaiji">寱<!--gaiji,寱,1[穴/(爿*臬)],2&#x41BF;,3-->
</span>語。不作擾
<a class="t" id="t0344b29"></a>
亂意無罪。擾亂比丘波夜提。比丘尼偷蘭遮。
<a class="t" id="t0344c01"></a>
式叉摩尼沙彌沙彌尼。得越毘尼罪。俗人得
<a class="t" id="t0344c02"></a>
越毘尼心悔。是故說。</p>
<a class="t" id="t0344c03"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>