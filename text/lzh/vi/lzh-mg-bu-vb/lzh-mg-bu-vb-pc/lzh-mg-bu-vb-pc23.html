<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc23">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 23</span>
<span class="mirror-right">波夜提二十三</span> </h1>
</div>
<p>
<a class="sc" id="1"></a>
<a class="t-linehead" id="0346c18"></a>
佛住舍衛城。廣說如上。時諸長老比丘次第
<a class="t" id="t0346c19"></a>
教誡比丘尼。時六群比丘作是念。諸長老比
<a class="t" id="t0346c20"></a>
丘次第教誡比丘尼。我等不得。我等當先在
<a class="t" id="t0346c21"></a>
前去教誡比丘尼。有言世尊制戒。僧不差不
<a class="t" id="t0346c22"></a>
得教誡比丘尼。六群比丘言。我等知作羯磨
<a class="t" id="t0346c23"></a>
事。即便出界作羯磨。展轉相拜已。即往比丘
<a class="t" id="t0346c24"></a>
尼精舍。作如是言。姊妹汝等和合僧我當教
<a class="t" id="t0346c25"></a>
誡。時六群比丘尼疾疾集。時眾中如法者作
<a class="t" id="t0346c26"></a>
如是言。誰能受此非毘尼人教誡。時六群比
<a class="t" id="t0346c27"></a>
丘尼即自聚集。論說俗事已便去。時尊者難
<a class="t" id="t0346c28"></a>
陀到時著衣。往比丘尼精舍作如是言。諸比
<a class="t" id="t0346c29"></a>
丘尼盡集我當教誡。時諸善比丘尼即和合。
<a class="t" id="t0347a01"></a>
六群比丘尼不來。難陀問言。比丘尼僧和合
<a class="t" id="t0347a02"></a>
未。答言未復問誰不來。答言。六群比丘尼
<a class="t" id="t0347a03"></a>
不來。即遣使往喚。復不來。作如是言。我等
<a class="t" id="t0347a04"></a>
先已從六群比丘受教誡。難陀言。尼僧不和
<a class="t" id="t0347a05"></a>
合者不得教誡。言已便還。到世尊所頭面禮
<a class="t" id="t0347a06"></a>
足<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。佛知而故問。汝已教誡比丘尼
<a class="t" id="t0347a07"></a>
耶。難陀即以上因緣具白世尊。佛言呼六群
<a class="t" id="t0347a08"></a>
比丘來。來已佛具問上事。汝實爾不。答言
<a class="t" id="t0347a09"></a>
實爾。佛言。六群比丘汝云何僧不差而教誡
<a class="t" id="t0347a10"></a>
比丘尼。答言。我等已受差竟。佛言。癡人誰
<a class="t" id="t0347a11"></a>
差汝等。答言我等出界自展轉相差。佛言從
<a class="t" id="t0347a12"></a>
今已去。不聽界外展轉相差往比丘尼精舍。</p>
<a class="t" id="t0347a13"></a>
<p>
<a class="sc" id="2"></a>
<a class="t-linehead" id="0347a13"></a>
復次佛住舍衛城。大愛道瞿曇彌病。時尊者
<a class="t" id="t0347a14"></a>
阿難往問訊如是言。體力何如。所患損不。
<a class="t" id="t0347a15"></a>
不至增耶。答言。尊者苦患無損。善哉尊者為
<a class="t" id="t0347a16"></a>
我說法。阿難言。世尊制戒。不白界內比丘不
<a class="t" id="t0347a17"></a>
得為比丘尼說法。比丘尼言。和南。尊者答言。
<a class="t" id="t0347a18"></a>
安隱住。作是言已便還往世尊所。頭面禮足
<a class="t" id="t0347a19"></a>
<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。佛知而故問。阿難即以上事具
<a class="t" id="t0347a20"></a>
白世尊。佛言。汝若為說法者。彼病即差身得
<a class="t" id="t0347a21"></a>
安樂。從今日後聽為病比丘尼說法。佛告諸
<a class="t" id="t0347a22"></a>
比丘。依止舍衛城住者皆悉令集。以十利
<a class="t" id="t0347a23"></a>
故與諸比丘制戒。乃至已聞者當重聞。若比
<a class="t" id="t0347a24"></a>
丘往比丘尼住處。欲教誡不白善比丘。除
<a class="t" id="t0347a25"></a>
餘時波夜提。餘時者病時。比丘者如上說。教
<a class="t" id="t0347a26"></a>
者教詔也。善比丘者界內現前非眷屬現
<a class="t" id="t0347a27"></a>
前。不白者。若言我非時入聚落。若言離同食。
<a class="t" id="t0347a28"></a>
是不名為白。白者當作如是言。長老憶念
<a class="t" id="t0347a29"></a>
白。入比丘尼精舍教誡。彼應言莫放逸。除餘
<a class="t" id="t0347b01"></a>
時。餘時者比丘尼病時世尊說無罪。波夜提
<a class="t" id="t0347b02"></a>
者如上說。若二人在阿練若住處。若一人欲
<a class="t" id="t0347b03"></a>
入比丘尼精舍。當白第二人作是言。長老憶
<a class="t" id="t0347b04"></a>
念白。入比丘尼精舍教誡。彼應言莫放逸。答
<a class="t" id="t0347b05"></a>
言。頂戴受。若二人俱欲往者。當展轉相白。若
<a class="t" id="t0347b06"></a>
一人已往。一人後復欲往者。當作如是念。我
<a class="t" id="t0347b07"></a>
若道中見比丘當白。若聚落中見者當白。若
<a class="t" id="t0347b08"></a>
到比丘尼精舍門。不得即入。應問有比丘在
<a class="t" id="t0347b09"></a>
內不。若有喚來出白。白已當入。若不白一
<a class="t" id="t0347b10"></a>
<span class="gaiji">脚<!--gaiji,腳,1[腳-谷+去],2&#x811A;,3-->
</span>入門得越毘尼罪。若二<span class="gaiji">脚<!--gaiji,腳,1[腳-谷+去],2&#x811A;,3-->
</span>入者得波夜
<a class="t" id="t0347b11"></a>
提。若比丘尼請比丘食。眾僧上座應作如是
<a class="t" id="t0347b12"></a>
白。入比丘尼住處教誡去。若第一上座不能
<a class="t" id="t0347b13"></a>
答對者。第二上座應白。若僧已入坐。比丘尼
<a class="t" id="t0347b14"></a>
問事。眾中年少比丘有辯才。現前答對說法
<a class="t" id="t0347b15"></a>
者無罪。若比丘尼比丘住處隔牆相接。比丘
<a class="t" id="t0347b16"></a>
作細妙聲唄。比丘尼遙問言。尊者誰能作如
<a class="t" id="t0347b17"></a>
是唄。答言我唄。比丘尼言。尊者能作如是好
<a class="t" id="t0347b18"></a>
唄。比丘言。汝欲更聞耶。答言欲聞。比丘即
<a class="t" id="t0347b19"></a>
更唄者波夜提罪。若比丘尼病。比丘為唄者
<a class="t" id="t0347b20"></a>
無罪。若此比丘尼已死。比丘尼弟子語比丘
<a class="t" id="t0347b21"></a>
言。師已死。比丘應即止。若為作無常唄者。得
<a class="t" id="t0347b22"></a>
波夜提。若比丘尼禮比丘足。時比丘作如是
<a class="t" id="t0347b23"></a>
<span class="gaiji">呪<!--gaiji,咒,1[口*兄],2&#x546A;,3-->
</span>願。使汝一切苦盡得解脫。波夜提。應語
<a class="t" id="t0347b24"></a>
言善來。是故說。</p>
<a class="t" id="t0347b25"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>