<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc43">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 43</span>
<span class="mirror-right">波夜提四十三</span> </h1>
</div>
<p>
<a class="sc" id="1"></a>
<a class="t-linehead" id="0365b03"></a>
佛住曠野精舍。廣說如上。爾時營事比丘雇
<a class="t" id="t0365b04"></a>
人作塼作泥。是作人或宿僧食堂中禪坊中
<a class="t" id="t0365b05"></a>
溫室中。涕唾不淨大小便處處穢污。妨諸比
<a class="t" id="t0365b06"></a>
丘坐禪行道。諸比丘以是因緣往白世尊。佛
<a class="t" id="t0365b07"></a>
言。呼營事比丘來。來已佛問比丘。汝實雇作
<a class="t" id="t0365b08"></a>
人處處穢污。妨諸比丘坐禪行道不。答言實
<a class="t" id="t0365b09"></a>
爾。佛言。何故爾。答言。我欲使作人早作晚
<a class="t" id="t0365b10"></a>
止。得盡價直。佛言。雖爾從今日後不得與
<a class="t" id="t0365b11"></a>
未受具足人同室宿。</p>
<a class="t" id="t0365b12"></a>
<p>
<a class="sc" id="2"></a>
<a class="t-linehead" id="0365b12"></a>
復次佛為菩薩時。在家父王愛惜。恐轉輪王
<a class="t" id="t0365b13"></a>
種滅。愁憂泣淚不聽出家。以懷妊羅<span class="gaiji">睺<!--gaiji,,1[目*侯],2&#x777A;,3-->
</span>羅故
<a class="t" id="t0365b14"></a>
便捨出家。佛告諸比丘。如來柔軟樂人無有
<a class="t" id="t0365b15"></a>
能過父王。為作三時殿春夏冬。如柔軟線
<a class="t" id="t0365b16"></a>
經中廣說。乃至如來得成等正覺。諸比丘白
<a class="t" id="t0365b17"></a>
佛言。世尊。何故乃六年苦行如是。佛言。非
<a class="t" id="t0365b18"></a>
但今日。如鳥本生經中廣說。諸比丘白佛言。
<a class="t" id="t0365b19"></a>
云何魔波旬恒欲壞亂世尊。佛言。不但今日。
<a class="t" id="t0365b20"></a>
如<span class="gaiji">鼈<!--gaiji,鱉,1[敝/黽],2&#x9F08;,3-->
</span>本生經中廣說。迦維羅衛國父子相見。
<a class="t" id="t0365b21"></a>
應此中廣說乃至大愛道耶輸陀羅羅云出
<a class="t" id="t0365b22"></a>
家。應此中廣說。佛為親里故。還迦維羅衛國。
<a class="t" id="t0365b23"></a>
諸清信人為佛作廁屋。佛雖不須順世人故
<a class="t" id="t0365b24"></a>
受。時尊者羅<span class="gaiji">睺<!--gaiji,,1[目*侯],2&#x777A;,3-->
</span>羅露地眠。時夜風雨。即往尊
<a class="t" id="t0365b25"></a>
者舍利弗房前扣戶。問汝是誰。答言。和上。
<a class="t" id="t0365b26"></a>
我是羅<span class="gaiji">睺<!--gaiji,,1[目*侯],2&#x777A;,3-->
</span>羅。語言。汝但彼住復到尊者大目
<a class="t" id="t0365b27"></a>
連房前扣戶。問言。汝是誰。答言。阿闍梨。我
<a class="t" id="t0365b28"></a>
是羅<span class="gaiji">睺<!--gaiji,,1[目*侯],2&#x777A;,3-->
</span>羅。語言。汝但彼住。如是復至餘房。皆
<a class="t" id="t0365b29"></a>
言彼間住。即往到世尊廁屋中枕廁板而臥。
<a class="t" id="t0365c01"></a>
夜有黑蛇。亦畏風雨故。欲來入廁屋中。佛
<a class="t" id="t0365c02"></a>
常觀眾生。見此黑蛇欲入廁屋。畏蛇惱羅<span class="gaiji">睺<!--gaiji,,1[目*侯],2&#x777A;,3-->
</span>
<a class="t" id="t0365c03"></a>
羅故。即放光明自至廁上。作是言。汝是誰。世
<a class="t" id="t0365c04"></a>
尊。我是羅<span class="gaiji">睺<!--gaiji,,1[目*侯],2&#x777A;,3-->
</span>羅。佛言。羅<span class="gaiji">睺<!--gaiji,,1[目*侯],2&#x777A;,3-->
</span>羅。汝乃在此耶。
<a class="t" id="t0365c05"></a>
答言。世尊。我得是處已為過多。佛即以金色
<a class="t" id="t0365c06"></a>
細滑手扶令起。<span class="corr" title="[佛&gt;拂]">拂</span>拭身上塵土已將入自房。
<a class="t" id="t0365c07"></a>
指示床前言。汝此中住。時如來已與諸弟子
<a class="t" id="t0365c08"></a>
制戒。是故順行此戒。是故世尊跏趺坐。到地
<a class="t" id="t0365c09"></a>
了已。告諸比丘。如來慈心故。因羅<span class="gaiji">睺<!--gaiji,,1[目*侯],2&#x777A;,3-->
</span>羅使諸
<a class="t" id="t0365c10"></a>
弟子得安樂住。從今日後聽未受具戒人得
<a class="t" id="t0365c11"></a>
三夜同室宿。四夜時應別住。諸比丘白佛言。
<a class="t" id="t0365c12"></a>
世尊。有何因緣羅<span class="gaiji">睺<!--gaiji,,1[目*侯],2&#x777A;,3-->
</span>羅六年在胎。佛告諸比
<a class="t" id="t0365c13"></a>
丘。往昔有仙人。名梨波都。詣王求相見。王報
<a class="t" id="t0365c14"></a>
仙人。汝且住無憂園中。須臾當與相見。作是
<a class="t" id="t0365c15"></a>
教已。乃至六日不與相見。爾時王者羅<span class="gaiji">睺<!--gaiji,,1[目*侯],2&#x777A;,3-->
</span>羅
<a class="t" id="t0365c16"></a>
是。以是因緣故。六年在胎。如生經中廣說佛
<a class="t" id="t0365c17"></a>
告諸比丘。依止迦維羅衛住者。皆悉令集。
<a class="t" id="t0365c18"></a>
以十利故。與諸比丘制戒。乃至已聞者當重
<a class="t" id="t0365c19"></a>
聞。若比丘與未受具戒人同室過三宿者波
<a class="t" id="t0365c20"></a>
夜提。比丘者如上說。未受具足者除比丘比
<a class="t" id="t0365c21"></a>
丘尼。比丘尼雖受具足。亦不聽共三宿。三宿
<a class="t" id="t0365c22"></a>
者限齊三宿。同室者共一覆一障宿者波夜
<a class="t" id="t0365c23"></a>
提。波夜提者如上說。一房別戶有隔無罪。異
<a class="t" id="t0365c24"></a>
房共戶波夜提。一房一戶波夜提。異房異
<a class="t" id="t0365c25"></a>
戶無罪。有障有覆波夜提。有障半覆越毘尼
<a class="t" id="t0365c26"></a>
罪。有障無覆無罪。有覆有障波夜提。有覆半
<a class="t" id="t0365c27"></a>
障越毘尼罪。有覆無障無罪。比丘房內宿。未
<a class="t" id="t0365c28"></a>
受具戒人房內宿波夜提。比丘房內宿。未受
<a class="t" id="t0365c29"></a>
具戒人半身在內越毘尼罪。若盡出外無罪。
<a class="t" id="t0366a01"></a>
未受具戒人房內宿。比丘房內宿波夜提。未
<a class="t" id="t0366a02"></a>
受具戒人房內宿。比丘半身在內越毘尼罪。
<a class="t" id="t0366a03"></a>
若盡出外無罪。若比丘在房內先臥。未受具
<a class="t" id="t0366a04"></a>
足人後來入臥一一波夜提。若比丘若未受
<a class="t" id="t0366a05"></a>
具足人。夜中若起大小行。若起已還眠。如是
<a class="t" id="t0366a06"></a>
一一波夜提。若眾多未受具足人先入眠。比
<a class="t" id="t0366a07"></a>
丘後來眠犯一波夜提。中間若起大小行
<a class="t" id="t0366a08"></a>
已還臥隨起一一波夜提。若三宿與未受具
<a class="t" id="t0366a09"></a>
戒人同室宿。第四宿時當異房。若露地露
<a class="t" id="t0366a10"></a>
地天大風雨雪寒時當還入房坐。至地了。若
<a class="t" id="t0366a11"></a>
比丘老病不堪坐者。當以縵障。若齊頂若齊
<a class="t" id="t0366a12"></a>
腋縵下。至地當用緻物。作不得容<span class="gaiji">猫<!--gaiji,貓,1[狂-王+苗],2&#x732B;,3-->
</span>子過。若
<a class="t" id="t0366a13"></a>
比丘在道行時。得共未受具戒人同屋三宿。
<a class="t" id="t0366a14"></a>
第四夜當別宿。若露地宿。若天風雨雪寒時
<a class="t" id="t0366a15"></a>
當入屋。如是如上張縵作障。若無障縵坐至
<a class="t" id="t0366a16"></a>
地了。若老病不能坐者。若未受具足人。可信
<a class="t" id="t0366a17"></a>
者應語言。汝眠我當坐。比丘欲眠時當呼使
<a class="t" id="t0366a18"></a>
覺。我眠時汝坐。若眠者汝無福德。此同室宿
<a class="t" id="t0366a19"></a>
戒罪未悔過。復共宿者罪轉增長。悔過已。當
<a class="t" id="t0366a20"></a>
別房宿。更得共宿。是故說。</p>
<a class="t" id="t0366a21"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>