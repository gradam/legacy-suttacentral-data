<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc38">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 38</span>
<span class="mirror-right">波夜提三十八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0360c13"></a>
佛住舍衛城。廣說如上。時有居士生一女。
<a class="t" id="t0360c14"></a>
端正無雙。父母歡喜。滿月已為作吉祥會。父
<a class="t" id="t0360c15"></a>
母作是念。此女端正。世之希有。若國王聞者。
<a class="t" id="t0360c16"></a>
或能強取。我當為作不吉之字。即字為瞎眼。
<a class="t" id="t0360c17"></a>
此女漸漸長大。王相師見之。即問言。此誰家
<a class="t" id="t0360c18"></a>
女。有人答言。某甲居士女。王相師作是念。此
<a class="t" id="t0360c19"></a>
女人相應。為王大夫人。相師即白王言。某甲
<a class="t" id="t0360c20"></a>
有女。貴相應為皇后。便可納之。王即遣人往
<a class="t" id="t0360c21"></a>
問此女名字何等。即答言。字瞎眼。即還報王。
<a class="t" id="t0360c22"></a>
王言。此字不吉。非我所須。後有人娶已。父母
<a class="t" id="t0360c23"></a>
呼歸家中。夫主遣使呼婦。婦家答言。當送即
<a class="t" id="t0360c24"></a>
<span class="corr" title="[辨&gt;辦]">辦</span>送女之具。作種種餅。比丘次行乞食到其
<a class="t" id="t0360c25"></a>
家。女母見比丘。信心歡喜言。尊者須餅不。答
<a class="t" id="t0360c26"></a>
言須。即與種種餅。滿<span class="gaiji">鉢<!--gaiji,缽,1[金*本],2&#x9262;,3-->
</span>持去。是比丘得是餅
<a class="t" id="t0360c27"></a>
已。還精舍喚諸知識比丘共食諸比丘言長
<a class="t" id="t0360c28"></a>
老。此餅甚好。汝何處得。答言。瞎眼女家得。
<a class="t" id="t0360c29"></a>
諸比丘聞已。復往其家。復得如前。如是一一
<a class="t" id="t0361a01"></a>
往索。送女之具都盡。如是第二第三日。夫復
<a class="t" id="t0361a02"></a>
遣人喚復言。小待作送禮具。諸比丘日日往
<a class="t" id="t0361a03"></a>
乞都盡。以婦不時還故。其夫大瞋作是言。我
<a class="t" id="t0361a04"></a>
今遣信往喚。但言禮具不辦而遂不來。必
<a class="t" id="t0361a05"></a>
有外心。即便遣去。更求他女。瞎眼母聞女被
<a class="t" id="t0361a06"></a>
遣。即大悲泣。女亦愁惱坐。母不時送故。便見
<a class="t" id="t0361a07"></a>
被遣。諸比舍人問言。汝等何故愁憂涕泣即
<a class="t" id="t0361a08"></a>
以上事具答。<span class="gaiji">隣<!--gaiji,鄰,1[阿-可+(嶙-山)],2&#x96A3;,3-->
</span>里。<span class="gaiji">隣<!--gaiji,鄰,1[阿-可+(嶙-山)],2&#x96A3;,3-->
</span>里人責言。汝何不先送
<a class="t" id="t0361a09"></a>
女已。別作飲食施諸比丘。諸比丘聞已。以是
<a class="t" id="t0361a10"></a>
因緣往白世尊。佛言。呼此諸比丘來。來已佛
<a class="t" id="t0361a11"></a>
問比丘。汝實爾不。答言實爾。佛言。從今日後
<a class="t" id="t0361a12"></a>
不聽受送女食。</p>
<a class="t" id="t0361a13"></a>
<p>
<a class="sc" id="2"></a>
<a class="t-linehead" id="t-linehead0361a13"></a>
復次佛住王舍城。廣說如上。時城中有估客
<a class="t" id="t0361a14"></a>
主。名無畏。與諸估客欲共遠行。時估客婦家
<a class="t" id="t0361a15"></a>
中為辦種種行糧。諸比丘次行乞食。往到其
<a class="t" id="t0361a16"></a>
家。估客婦見已。信心歡喜。問言。尊者須<span class="gaiji">麨<!--gaiji,,1[麩-夫+少],2&#x9EA8;,3-->
</span>
<a class="t" id="t0361a17"></a>
不。答言須。即分行糧。盛滿<span class="gaiji">鉢<!--gaiji,缽,1[金*本],2&#x9262;,3-->
</span>施與比丘。比丘
<a class="t" id="t0361a18"></a>
得已持還入迦蘭陀竹園精舍。喚諸知識比
<a class="t" id="t0361a19"></a>
丘共食。諸比丘問言。汝何處得是好食。答言。
<a class="t" id="t0361a20"></a>
某甲估客家得。諸比丘聞已即往其家。如是
<a class="t" id="t0361a21"></a>
人人往乞行糧都盡。如是第二第三日辦糧。
<a class="t" id="t0361a22"></a>
諸比丘隨來乞盡。乃至第四日。辦糧已行不
<a class="t" id="t0361a23"></a>
及伴。為賊所劫。財物都盡。估客婦聞已憂惱
<a class="t" id="t0361a24"></a>
悲泣。<span class="gaiji">隣<!--gaiji,鄰,1[阿-可+(嶙-山)],2&#x96A3;,3-->
</span>人問言。汝何故如是。即具以上事答
<a class="t" id="t0361a25"></a>
<span class="gaiji">隣<!--gaiji,鄰,1[阿-可+(嶙-山)],2&#x96A3;,3-->
</span>人。<span class="gaiji">隣<!--gaiji,鄰,1[阿-可+(嶙-山)],2&#x96A3;,3-->
</span>人言。汝何不先辦糧發遣行人。然後
<a class="t" id="t0361a26"></a>
別作施諸比丘。諸比丘聞已。以是因緣。具白
<a class="t" id="t0361a27"></a>
世尊。佛言。呼是諸比丘來。來已佛問諸比丘。
<a class="t" id="t0361a28"></a>
汝等實爾不。答言實爾。佛言此是惡事。施者
<a class="t" id="t0361a29"></a>
不知量。受者應知量。此非法非律非如佛教。
<a class="t" id="t0361b01"></a>
不可以是長養善法。從今日後不聽乞行糧。
<a class="t" id="t0361b02"></a>
佛告諸比丘。依止王舍城住者。皆悉令集。
<a class="t" id="t0361b03"></a>
以十利故。與諸比丘制戒。乃至已聞者當
<a class="t" id="t0361b04"></a>
重聞。若比丘往白衣家。自恣與餅<span class="gaiji">麨<!--gaiji,,1[麩-夫+少],2&#x9EA8;,3-->
</span>。得受
<a class="t" id="t0361b05"></a>
兩三<span class="gaiji">鉢<!--gaiji,缽,1[金*本],2&#x9262;,3-->
</span>出外。共不病比丘食。若過受出外。不
<a class="t" id="t0361b06"></a>
共不病比丘食者。波夜提。比丘者。若一若二
<a class="t" id="t0361b07"></a>
若眾多。白衣家者。剎利婆羅門毘舍首陀羅
<a class="t" id="t0361b08"></a>
家。自恣與若餅若<span class="gaiji">麨<!--gaiji,,1[麩-夫+少],2&#x9EA8;,3-->
</span>。餅者所謂大小麥米豆。
<a class="t" id="t0361b09"></a>
如是等種種餅。<span class="gaiji">麨<!--gaiji,,1[麩-夫+少],2&#x9EA8;,3-->
</span>者。大小麥米豆。如是等種
<a class="t" id="t0361b10"></a>
種<span class="gaiji">麨<!--gaiji,,1[麩-夫+少],2&#x9EA8;,3-->
</span>三<span class="gaiji">鉢<!--gaiji,缽,1[金*本],2&#x9262;,3-->
</span>者。極得受三<span class="gaiji">鉢<!--gaiji,缽,1[金*本],2&#x9262;,3-->
</span>。持出外者。從意所
<a class="t" id="t0361b11"></a>
向不病比丘者。有力能往其家。不病比丘共
<a class="t" id="t0361b12"></a>
食者。所齎食來應共食。若不共食者。波夜提。
<a class="t" id="t0361b13"></a>
波夜提者。如上說。送餉行糧餅<span class="gaiji">麨<!--gaiji,,1[麩-夫+少],2&#x9EA8;,3-->
</span>不為比丘
<a class="t" id="t0361b14"></a>
為送糧。自恣與送餉者。如送瞎眼女等。行糧
<a class="t" id="t0361b15"></a>
者如無畏估客主等。餅<span class="gaiji">麨<!--gaiji,,1[麩-夫+少],2&#x9EA8;,3-->
</span>者。如上說。不為比
<a class="t" id="t0361b16"></a>
丘者。本為餘人作為送糧。自恣與者。如瞎眼
<a class="t" id="t0361b17"></a>
女瞎眼母。自恣與如估客估客婦。自恣與比
<a class="t" id="t0361b18"></a>
丘。得受三<span class="gaiji">鉢<!--gaiji,缽,1[金*本],2&#x9262;,3-->
</span>。持出外應共不病比丘食。若比
<a class="t" id="t0361b19"></a>
丘作是念誰能作多事。為語優婆夷言。盛一
<a class="t" id="t0361b20"></a>
<span class="gaiji">鉢<!--gaiji,缽,1[金*本],2&#x9262;,3-->
</span>著器中。復盛一<span class="gaiji">鉢<!--gaiji,缽,1[金*本],2&#x9262;,3-->
</span>著餘器中。自受一<span class="gaiji">鉢<!--gaiji,缽,1[金*本],2&#x9262;,3-->
</span>已。
<a class="t" id="t0361b21"></a>
語女人言。若有比丘來者。與是一<span class="gaiji">鉢<!--gaiji,缽,1[金*本],2&#x9262;,3-->
</span>。復有來
<a class="t" id="t0361b22"></a>
者與是第二<span class="gaiji">鉢<!--gaiji,缽,1[金*本],2&#x9262;,3-->
</span>。後若復有來者。更莫與。若與
<a class="t" id="t0361b23"></a>
者。汝少福德。比丘持食出已。道中若逢比丘
<a class="t" id="t0361b24"></a>
者。應作如是言。某甲家有食。汝當自取分。第
<a class="t" id="t0361b25"></a>
二比丘亦復如是非送女餅。非行道糧。為比
<a class="t" id="t0361b26"></a>
丘不為送糧。不自恣與。非送女餅者。非如
<a class="t" id="t0361b27"></a>
送瞎眼女。非道糧者。非如無畏估客等。為
<a class="t" id="t0361b28"></a>
比丘者。為比丘作不為餘人。不為送糧者。除
<a class="t" id="t0361b29"></a>
此二事。為餘人作。得取不犯。不自恣與隨得
<a class="t" id="t0361c01"></a>
持去。若瞎眼女去。後母與得取無罪。若女至
<a class="t" id="t0361c02"></a>
婿家。已與得取無罪。若估客發去已。估客婦
<a class="t" id="t0361c03"></a>
後與得取無罪。若估客到所在已。與得取無
<a class="t" id="t0361c04"></a>
罪。若彼家嫁女娶婦飲食節會日比丘往到
<a class="t" id="t0361c05"></a>
其家主人作如是言。尊者。我欲遣信請恐不
<a class="t" id="t0361c06"></a>
可得。何況自來如是得自恣取無罪。是故說。</p>
<a class="t" id="t0361c07"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>