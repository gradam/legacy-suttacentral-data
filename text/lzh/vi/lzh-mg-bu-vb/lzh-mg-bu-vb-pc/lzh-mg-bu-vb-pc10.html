<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc10">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 10</span>
<span class="mirror-right">波夜提十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0338c04"></a>
佛住舍衛城。廣說如上。爾時六群比丘半月
<a class="t" id="t0338c05"></a>
誦波羅提木叉經時。誦四事時默然。十三
<a class="t" id="t0338c06"></a>
事時瞋。三十事時便語。九十二事時便起作
<a class="t" id="t0338c07"></a>
如是言。諸長老誰能持是戒用誦是。為諸天
<a class="t" id="t0338c08"></a>
當能持此戒。不使諸比丘生疑悔。爾時誦波
<a class="t" id="t0338c09"></a>
羅提木叉者慚愧。諸比丘以是因緣往白世
<a class="t" id="t0338c10"></a>
尊。佛言。呼六群比丘來。來已佛問六群比丘。
<a class="t" id="t0338c11"></a>
汝實爾不。答言。實爾世尊。佛言。此是惡事。
<a class="t" id="t0338c12"></a>
如來欲饒益故。為諸弟子制半月說波羅提
<a class="t" id="t0338c13"></a>
木叉。汝云何於中輕呵遮說。佛語比丘。此非
<a class="t" id="t0338c14"></a>
法非律不如佛教。不可以是長養善法。佛告
<a class="t" id="t0338c15"></a>
諸比丘。依止舍衛城者盡集。以十利故與諸
<a class="t" id="t0338c16"></a>
比丘制戒。乃至已聞者當重聞。若比丘半月
<a class="t" id="t0338c17"></a>
誦波羅提木叉經時。作如是言。長老用半月
<a class="t" id="t0338c18"></a>
誦雜碎戒為。使諸比丘生疑悔。作如是輕呵
<a class="t" id="t0338c19"></a>
戒者波夜提。比丘者如上說。半月者若十四
<a class="t" id="t0338c20"></a>
日十五日。波羅提木叉者十修多羅也說者
<a class="t" id="t0338c21"></a>
和合僧半月半月說。雜碎戒者。除四事十三
<a class="t" id="t0338c22"></a>
事。餘者是也。使諸比丘生疑悔者。得波夜提。
<a class="t" id="t0338c23"></a>
波夜提者如上說。輕呵有三種。有未說時呵。
<a class="t" id="t0338c24"></a>
有說時呵。有說已呵。未說時呵者。先語如
<a class="t" id="t0338c25"></a>
是言。長老莫為說是雜碎戒。我欲疾疾竟故。
<a class="t" id="t0338c26"></a>
是名未說呵。說時呵者。說戒時作如是言。長
<a class="t" id="t0338c27"></a>
老用說是雜碎戒為。使諸比丘生疑悔。是名
<a class="t" id="t0338c28"></a>
說時呵。說已呵者。說已作如是言。汝向說是
<a class="t" id="t0338c29"></a>
雜碎戒。汝何故廣說使我坐久疲極欲死。是
<a class="t" id="t0339a01"></a>
名說已呵。未說時呵越毘尼罪說時呵波夜
<a class="t" id="t0339a02"></a>
提。說已呵越毘尼心悔。是故說。</p>
<a class="t" id="t0339a03"></a>
<blockquote class="gatha">
<p>
妄語及種類　　兩舌以更舉
<a class="t" id="t0339a04"></a>
<br>
無淨及句法　　過人說<span class="gaiji">麁<!--gaiji,麤,1[色-巴+鹿],2&#x9E81;,3-->
</span>罪
<a class="t" id="t0339a05"></a>
<br>
親厚輕呵戒　　是初跋渠竟</p>
</blockquote>
<a class="t" id="t0339a06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>