<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-np28">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 28</span>
<span class="mirror-right">尼薩耆波夜提二十八</span> </h1>
</div>
<a class="t" id="0321c27"></a>
<p>
<a class="sc" id="1"></a>
<a class="t-linehead" id="0321c27"></a>
佛住舍衛城。廣說如上。時六群比丘在一聚
<a class="t" id="0321c28"></a>
落夏安居。初安居時。晨朝著入聚落衣。捉紙
<a class="t" id="0321c29"></a>
筆入聚落中。語諸優婆塞言。汝等和義與我
<a class="t" id="0322a01"></a>
夏安居衣。諸優婆塞言。非索安居衣時。待至
<a class="t" id="0322a02"></a>
秋穀熟。爾時諸人多有歡欣心。當施衣。六
<a class="t" id="0322a03"></a>
群比丘言。汝不知世間多有諸難。若王水火
<a class="t" id="0322a04"></a>
盜賊難。或為汝父母所遮。不得布施。汝便不
<a class="t" id="0322a05"></a>
成功德。我則失利。優婆塞言。尊者。但示我諸
<a class="t" id="0322a06"></a>
難。而自不見諸難。尊者得安居錢已。欲罷道
<a class="t" id="0322a07"></a>
欲餘行去耶。何以多欲貪求。如是何道之有。
<a class="t" id="0322a08"></a>
諸比丘聞已。即以上事具白世尊。佛言。呼六
<a class="t" id="0322a09"></a>
群比丘來。來已佛問六群比丘。汝實初安居
<a class="t" id="0322a10"></a>
時。從諸優婆塞索安居衣。為諸優婆塞呵責
<a class="t" id="0322a11"></a>
耶。答言。實爾。佛告比丘。此是惡事。安居未
<a class="t" id="0322a12"></a>
訖。而先求衣。從今日安居未訖。不得先求安
<a class="t" id="0322a13"></a>
居衣。</p>
<a class="t" id="0322a14"></a>
<p>
<a class="sc" id="2"></a>
<a class="t-linehead" id="0322a14"></a>
復次佛住舍衛城。爾時波斯匿王大臣名彌
<a class="t" id="0322a15"></a>
尼剎利。叛逆。王遣一大臣名仙人達多。往討
<a class="t" id="0322a16"></a>
伐之。此大臣臨欲行時。往到尊者阿難所。
<a class="t" id="0322a17"></a>
白言尊者。波斯匿王大臣叛逆。王今遣我往
<a class="t" id="0322a18"></a>
伐。方向強敵身命難保。我常年年安居竟。
<a class="t" id="0322a19"></a>
飯僧施衣。我今為官所使不得待。時欲先施
<a class="t" id="0322a20"></a>
衣得安隱。還者後當施食。尊者阿難。即以上
<a class="t" id="0322a21"></a>
事具白世尊。佛知而故問阿難。汝安居餘有
<a class="t" id="0322a22"></a>
幾日在。答言十日。佛言。從今日聽。未到自
<a class="t" id="0322a23"></a>
恣十日得受急施衣。佛告諸比丘。依止舍衛
<a class="t" id="0322a24"></a>
城住者。皆悉令集。以十利故。與諸比丘制
<a class="t" id="0322a25"></a>
戒。乃至已聞者當重聞。若十日未滿夏三月
<a class="t" id="0322a26"></a>
得急施衣。比丘須者得自手取。畜至衣時。
<a class="t" id="0322a27"></a>
若過時畜者。尼薩耆波夜提。十日者從七月
<a class="t" id="0322a28"></a>
六日至七月十五日。是名十日。得急施衣者。
<a class="t" id="0322a29"></a>
若女若男若大若小。若在家出家。若欲軍征
<a class="t" id="0322b01"></a>
行時與。征還時與。死時與。女人還歸時與。商
<a class="t" id="0322b02"></a>
人去時與。施主語比丘言。若今日不取明日
<a class="t" id="0322b03"></a>
無。是名急施衣。衣者。七種如上說。欲取者。
<a class="t" id="0322b04"></a>
若須此物應取畜至衣時衣時者。若無迦絺
<a class="t" id="0322b05"></a>
那衣。得至八月十五日有迦絺那衣。得至臘
<a class="t" id="0322b06"></a>
月十五日若過時畜者。尼薩耆波夜提。尼薩
<a class="t" id="0322b07"></a>
耆波夜提者。如上說比丘者。有五法成就。
<a class="t" id="0322b08"></a>
僧應拜作勸化分衣人。何等五。不隨愛不隨
<a class="t" id="0322b09"></a>
瞋不隨怖不隨癡得不得知。是名五法。作羯
<a class="t" id="0322b10"></a>
磨法者應作是說。大德僧聽。某甲比丘五法
<a class="t" id="0322b11"></a>
成就。若僧時到。僧拜某甲比丘。作勸化分衣
<a class="t" id="0322b12"></a>
人。白如是。大德僧聽。某甲比丘五法成就。僧
<a class="t" id="0322b13"></a>
今拜某甲比丘。為勸化分衣人。諸大德忍。
<a class="t" id="0322b14"></a>
某甲比丘。為僧作勸化分衣人者僧默然。若
<a class="t" id="0322b15"></a>
不忍便說。僧已忍拜某甲比丘作勸化分衣
<a class="t" id="0322b16"></a>
人竟。僧忍默然故。是事如是持。受羯磨已。應
<a class="t" id="0322b17"></a>
白僧作是言。諸大德。衣相降四指八指不等。
<a class="t" id="0322b18"></a>
若通此者。我當分。若不白而分。越毘尼罪如
<a class="t" id="0322b19"></a>
上。白已當分。是比丘從三月十六日。應語諸
<a class="t" id="0322b20"></a>
檀越。捉紙筆條房舍。講堂溫室。禪坊門屋。
<a class="t" id="0322b21"></a>
食<span class="gaiji">厨<!--gaiji,廚,1[厂@(豆*寸)],2&#x53A8;,3-->
</span>淨水屋。廁屋薪屋浴室。樹下坐處。經行
<a class="t" id="0322b22"></a>
處。盡疏名。應僧中唱。大德僧聽。某甲住處有
<a class="t" id="0322b23"></a>
爾許床褥。爾許安居衣。爾許食。爾許齋日飲
<a class="t" id="0322b24"></a>
食。爾許<span class="gaiji">呪<!--gaiji,咒,1[口*兄],2&#x546A;,3-->
</span>願物。某住處有爾許阿練若住
<a class="t" id="0322b25"></a>
處。若左右諸精舍遠者十二日十三日。時應
<a class="t" id="0322b26"></a>
分房舍。若是住處不相容受者。得餘處去。若
<a class="t" id="0322b27"></a>
近聚落中有精舍者。十四日十五日。當分條
<a class="t" id="0322b28"></a>
疏。此房舍床褥與上座。當白僧某甲住處。有
<a class="t" id="0322b29"></a>
爾許房舍床褥。與上座隨意取。取已次與第
<a class="t" id="0322c01"></a>
二第三。乃至無歲比丘。上座應作是言。房舍
<a class="t" id="0322c02"></a>
次第住布施物。應平等與。爾時應隨上座處
<a class="t" id="0322c03"></a>
分。上座取已。應次第與第二第三。亦如是。乃
<a class="t" id="0322c04"></a>
至無歲比丘。若房多者應一人與二房。與二
<a class="t" id="0322c05"></a>
房時。若不肯取者。應語言。此為治事故與。不
<a class="t" id="0322c06"></a>
為受用故與。不得與沙彌二房。若房舍少
<a class="t" id="0322c07"></a>
者。二人共房。如是房猶不足者。當三人共。若
<a class="t" id="0322c08"></a>
四人共。五人乃至十人共。與一房。若有大
<a class="t" id="0322c09"></a>
堂若溫室。若禪坊若講堂。一切共入中。若
<a class="t" id="0322c10"></a>
不受者。上座與臥床。年少與坐床。若復不受
<a class="t" id="0322c11"></a>
者。上座與坐床。年少敷地床。若復不受者。與
<a class="t" id="0322c12"></a>
上座草褥。年少結跏趺坐。若復不受諸。上
<a class="t" id="0322c13"></a>
座應坐。年少應立住若復不受者。上座當立。
<a class="t" id="0322c14"></a>
年少出去。若樹下若餘處。是比丘六月十六
<a class="t" id="0322c15"></a>
日已後。應當語諸檀越。長壽。各各辦衣。爾時
<a class="t" id="0322c16"></a>
檀越若與者。應語言。且著汝邊。須待時與。若
<a class="t" id="0322c17"></a>
欲軍征去與。若征還與。若死時與。商人去時
<a class="t" id="0322c18"></a>
與。女人歸家時與。若今日不取明日無。爾
<a class="t" id="0322c19"></a>
時應取。七月五日已後有此衣來取著一處。
<a class="t" id="0322c20"></a>
若樹葉樹皮當取數記。爾許時衣。爾許非時
<a class="t" id="0322c21"></a>
衣。爾許急施衣。時衣時分非時衣。非時分急
<a class="t" id="0322c22"></a>
施衣。時分若分衣人。若罷道若死不得分衣。
<a class="t" id="0322c23"></a>
若時過應如是貿衣分。比丘尼衣應與比丘。
<a class="t" id="0322c24"></a>
比丘衣應與比丘尼。若如是不得者。沙彌衣
<a class="t" id="0322c25"></a>
應與比丘。比丘衣應與沙彌。若復不得者。應
<a class="t" id="0322c26"></a>
眾僧中白言。諸大德。衣時已過眾僧和合。作
<a class="t" id="0322c27"></a>
四方僧臥具。若聽者得作四方僧臥具。若有
<a class="t" id="0322c28"></a>
人言。我等夏安居住。得此衣分。何以作四方
<a class="t" id="0322c29"></a>
僧用。應語此人。待來年衣時。當與汝。是故
<a class="t" id="0323a01"></a>
說。</p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>