<!DOCTYPE html>
<html data-prev="lzh-mg-bu-vb-pc59" data-next="lzh-mg-bu-vb-pc61">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc60">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 60</span>
<span class="mirror-right">波夜提六十</span> </h1>
</div>
<a class="juannumber" id="juan-19"></a>
<a class="t" id="0376c01"></a>
<a class="t" id="0376c02"></a>
<p class="suttainfo">
<span class="t-juanname">摩訶僧祇律卷第十九</span>
<a class="t" id="0376c03"></a>
<a class="t" id="0376c04"></a><br>
<span class="t-byline">東晉天竺三藏佛陀跋陀羅
<a class="t" id="0376c05"></a>
共法顯譯
<a class="t" id="0376c06"></a>
</span><br>
<span class="t-headname">明單提九十二事法之八</span></p>
<a class="t" id="0376c07"></a>
<p>
<a class="sc" id="1"></a>
<a class="t-linehead" id="0376c07"></a>
佛住舍衛城。廣說如上。爾時優波難陀語兄
<a class="t" id="0376c08"></a>
難陀。共行弟子作如是言。阿浮婆共汝入聚
<a class="t" id="0376c09"></a>
落。彼間當與汝飲食。我若彼作非威儀事。
<a class="t" id="0376c10"></a>
汝當覆藏。莫向人說。我是汝叔父。我亦覆汝
<a class="t" id="0376c11"></a>
和上罪。答言。正使我父祖翁及和上有罪。
<a class="t" id="0376c12"></a>
尚不覆藏。況復叔父汝自可覆藏我和尚罪
<a class="t" id="0376c13"></a>
我終不能覆藏汝罪。優波難陀聞是語已。即
<a class="t" id="0376c14"></a>
作是念。今日當令汝得苦惱事。即共入城。到
<a class="t" id="0376c15"></a>
長者家。檀越見已。歡喜問訊。即請留食。優波
<a class="t" id="0376c16"></a>
難陀復作是念。我當觀望。日時欲至遣還精
<a class="t" id="0376c17"></a>
舍。令不及眾食。復失此供。進退失食時足
<a class="t" id="0376c18"></a>
得苦惱。作是念已。時至即遣彼還恐失食。故
<a class="t" id="0376c19"></a>
並看日時。疾疾而還眾食已訖。出祇洹門
<a class="t" id="0376c20"></a>
間。傍佯經行。遙見彼來。口脣乾燥。似未得
<a class="t" id="0376c21"></a>
食即戲調言。汝朝隨教化比丘入城。得何等
<a class="t" id="0376c22"></a>
種種美食。答言。唯有苦惱。何處得食。諸比丘
<a class="t" id="0376c23"></a>
聞已。以是因緣。往白世尊。佛言。呼優波難陀
<a class="t" id="0376c24"></a>
來。來已佛具問上事。汝實爾不。答言。實爾。
<a class="t" id="0376c25"></a>
佛言。此是惡事非法非律。非如佛教。不可以
<a class="t" id="0376c26"></a>
是長養善法。從今日後知比丘<span class="gaiji">麁<!--gaiji,麤,1[色-巴+鹿],2&#x9E81;,3-->
</span>罪。不得覆
<a class="t" id="0376c27"></a>
藏。佛告諸比丘。依止舍衛城住者。皆悉令集。
<a class="t" id="0376c28"></a>
以十利故。為諸比丘制戒。乃至已聞者。當
<a class="t" id="0376c29"></a>
重聞。若比丘知他比丘犯<span class="gaiji">麁<!--gaiji,麤,1[色-巴+鹿],2&#x9E81;,3-->
</span>罪覆藏者波夜
<a class="t" id="0377a01"></a>
提。比丘者如上說。知者。若自知。若從他聞<span class="gaiji">麁<!--gaiji,麤,1[色-巴+鹿],2&#x9E81;,3-->
</span>
<a class="t" id="0377a02"></a>
罪者。四波羅夷。十三僧伽婆尸沙。是名<span class="gaiji">麁<!--gaiji,麤,1[色-巴+鹿],2&#x9E81;,3-->
</span>罪。
<a class="t" id="0377a03"></a>
覆藏者。不欲令他知。波夜提者。如上說。比
<a class="t" id="0377a04"></a>
丘見他犯<span class="gaiji">麁<!--gaiji,麤,1[色-巴+鹿],2&#x9E81;,3-->
</span>惡罪。不得覆藏。覆藏者。波夜提
<a class="t" id="0377a05"></a>
應向人說。說時不得輒向人說。當向善比
<a class="t" id="0377a06"></a>
丘說。若同和上阿闍梨。若彼犯罪比丘兇
<a class="t" id="0377a07"></a>
暴。若依王力大臣力兇惡人力。或起奪命因
<a class="t" id="0377a08"></a>
緣毀傷梵行者。應作是念。彼罪行業必自有
<a class="t" id="0377a09"></a>
報。彼自應知。喻如失火。但自救身焉知餘事。
<a class="t" id="0377a10"></a>
爾時但護根相應無罪。若比丘知他比丘犯
<a class="t" id="0377a11"></a>
四事十三僧伽婆尸沙。若一一覆藏者。波夜提
<a class="t" id="0377a12"></a>
三十尼薩耆。九十二波夜提。若一一覆藏者。
<a class="t" id="0377a13"></a>
越毘尼罪。四波羅提提舍尼眾學法。一一覆
<a class="t" id="0377a14"></a>
藏者。越毘尼心悔。若覆藏比丘尼八波羅夷。
<a class="t" id="0377a15"></a>
十九僧伽婆尸沙。一一覆藏者。偷蘭遮三十
<a class="t" id="0377a16"></a>
尼薩耆。百四十一波夜提。若一一覆藏者。越
<a class="t" id="0377a17"></a>
毘尼罪。八波羅提提舍尼眾學法。若一一覆
<a class="t" id="0377a18"></a>
藏者。越毘尼心悔。式叉摩尼十八行法。更受
<a class="t" id="0377a19"></a>
學法。若一一覆藏者。越毘尼罪。沙彌沙彌
<a class="t" id="0377a20"></a>
尼十戒。若一一覆藏更與出家法越毘尼罪。
<a class="t" id="0377a21"></a>
下至俗人五戒。若一一覆藏者。越毘尼心悔
<a class="t" id="0377a22"></a>
是故說。</p>
<a class="t" id="0377a23"></a>
<blockquote class="gatha">
<p>
蟲水及無衣　　婬處屏處坐
<a class="t" id="0377a24"></a>
<br>
往觀三軍陣　　打掌刀覆藏
<a class="t" id="0377a25"></a>
<br>
第六跋渠竟</p>
</blockquote>
<a class="t" id="0377a26"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>