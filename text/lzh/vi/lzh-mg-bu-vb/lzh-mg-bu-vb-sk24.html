<!DOCTYPE html>
<html data-prev="zh-mg-bu-vb-sk23" data-next="zh-mg-bu-vb-sk25">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bu-vb-sk24">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 24</span>
<span class="mirror-right">學法二十四</span> </h1>
</div>
<p>
<a class="sc" id="1"></a>
<a class="t-linehead" id="0403c20"></a>
佛住舍衛城廣說如上。爾時有檀越於精
<a class="t" id="0403c21"></a>
舍中設供飯僧下食。時六群比丘方索水洗
<a class="t" id="0403c22"></a>
手滌<span class="gaiji">鉢<!--gaiji,缽,1[金*本],2&#x9262;,3-->
</span>。檀越聞已。即持熱飯筐撲地。嫌言。
<a class="t" id="0403c23"></a>
我廢家務就寺設供。望眾僧齋同淨心修福。
<a class="t" id="0403c24"></a>
今欲下食。方有所索。出家之人應專心受食。
<a class="t" id="0403c25"></a>
云何食上多有所索。諸比丘以是因緣。往白
<a class="t" id="0403c26"></a>
世尊。佛言。呼六群比丘來。來已佛問比丘。
<a class="t" id="0403c27"></a>
汝實爾不。答言。實爾。佛言。從今日後應一心
<a class="t" id="0403c28"></a>
受食。佛告諸比丘。依止舍衛城住者。皆悉令
<a class="t" id="0403c29"></a>
集。以十利故。與諸比丘制戒。乃至已聞者當
<a class="t" id="0404a01"></a>
重聞。一心受食應當學一心受食。時不得兩
<a class="t" id="0404a02"></a>
手按<span class="gaiji">鉢<!--gaiji,缽,1[金*本],2&#x9262;,3-->
</span>在<span class="gaiji">脚<!--gaiji,腳,1[腳-谷+去],2&#x811A;,3-->
</span>前。當先淨洗手滌<span class="gaiji">鉢<!--gaiji,缽,1[金*本],2&#x9262;,3-->
</span>。行食至當
<a class="t" id="0404a03"></a>
一心受。若直月監食人後來得索水洗手滌
<a class="t" id="0404a04"></a>
<span class="gaiji">鉢<!--gaiji,缽,1[金*本],2&#x9262;,3-->
</span>無罪。若放恣諸根不一心受食者。越學法。
<a class="t" id="0404a05"></a>
狂癡心亂無罪。是故說。一心受食。應當學。</p>
<a class="t" id="0404a06"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>