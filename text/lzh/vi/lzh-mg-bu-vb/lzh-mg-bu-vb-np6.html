<!DOCTYPE html>
<html data-prev="lzh-mg-bu-vb-np5" data-next="lzh-mg-bu-vb-np7">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-np6">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 6</span>
<span class="mirror-right">尼薩耆波夜提六</span> </h1>
</div>
<a class="t" id="0301c03"></a>
<p>
<a class="sc" id="1"></a>
<a class="t-linehead" id="0301c03"></a>
佛住舍衛城。廣說如上。月八日十四日十
<a class="t" id="0301c04"></a>
五日。城中眾人皆出禮世尊足。時有一人名
<a class="t" id="0301c05"></a>
阿跋吒。著兩張白<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>。來入祇桓精舍禮世
<a class="t" id="0301c06"></a>
尊足已。次到長老優波難陀住處言。和南阿
<a class="t" id="0301c07"></a>
闍梨。答言。無病長壽。阿跋吒言。我欲看諸
<a class="t" id="0301c08"></a>
房舍。時優波難陀答言。可爾汝等不欲看尚
<a class="t" id="0301c09"></a>
當示汝。況復欲見。即將至兩重閣上語言。看
<a class="t" id="0301c10"></a>
是長老彫文刻鏤五種彩畫紺琉璃地。床褥
<a class="t" id="0301c11"></a>
臥具看已答言。實好阿闍梨優波難陀言。長
<a class="t" id="0301c12"></a>
壽汝是<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>衣亦好長廣細緻。時阿跋吒白言。
<a class="t" id="0301c13"></a>
我欲更看餘房舍。時優波難陀。將至第三重
<a class="t" id="0301c14"></a>
閣上看。廣說如上。乃至汝衣亦好長廣細
<a class="t" id="0301c15"></a>
緻。時彼作是念。是沙門讚歎我衣必當欲得。
<a class="t" id="0301c16"></a>
是比丘是王及諸大臣所識有大力勢。若不
<a class="t" id="0301c17"></a>
與者或嫌恨我。阿跋吒言。阿闍梨欲得此衣
<a class="t" id="0301c18"></a>
耶。答言欲得。阿跋吒言。阿闍梨隨我歸去。當
<a class="t" id="0301c19"></a>
更與餘衣。優波難陀言。嗚呼長壽汝何以言
<a class="t" id="0301c20"></a>
更與我餘衣。我亦更有種種好<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>。但不相似
<a class="t" id="0301c21"></a>
所以欲得汝此<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>者。欲令相似作一種衣耳。
<a class="t" id="0301c22"></a>
復言汝意欲施者正以此衣與我。其餘好者
<a class="t" id="0301c23"></a>
非我所須。阿跋吒言。我著此衣詣國王長者。
<a class="t" id="0301c24"></a>
禮覲世尊事不可廢。優波難陀復言。汝何以
<a class="t" id="0301c25"></a>
言更與我餘衣。汝實。謂我更無好<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>。汝欲
<a class="t" id="0301c26"></a>
施者正以此衣與我。其餘好者非本所須。阿
<a class="t" id="0301c27"></a>
跋吒言。必須此衣者隨我歸去到舍當與。優
<a class="t" id="0301c28"></a>
波難陀言。汝不曉方便不知家中諸難。若父
<a class="t" id="0301c29"></a>
母兄弟姊妹。或當慳惜不聽。汝施者我不得
<a class="t" id="0302a01"></a>
此衣。汝不成施福二俱失利以此難故正應
<a class="t" id="0302a02"></a>
此間施我。時阿跋吒苦辭不免。即脫上衣與
<a class="t" id="0302a03"></a>
已便去。著下衣向舍衛城。時城中人多出禮
<a class="t" id="0302a04"></a>
覲世尊。時阿跋吒問眾人言。汝等今欲那
<a class="t" id="0302a05"></a>
去。答言。欲詣祇桓。語言莫去。問言何故。答
<a class="t" id="0302a06"></a>
言。沙門劫人。復問強奪人物耶。答言。何所
<a class="t" id="0302a07"></a>
復問。汝但看我著兩張<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>去今正有一張在
<a class="t" id="0302a08"></a>
其中。不信佛者即還入城中。聞者生疑為爾
<a class="t" id="0302a09"></a>
不爾。沈吟而住。信佛法者即作是念。終無是
<a class="t" id="0302a10"></a>
事沙門釋子不與不取何有劫人。或能方便
<a class="t" id="0302a11"></a>
說法取耳。以是故少人詣祇桓禮覲世尊。世
<a class="t" id="0302a12"></a>
尊知而故問阿難。今日何故少人來入祇桓。
<a class="t" id="0302a13"></a>
時尊者。阿難即以上事具白世尊。佛言。呼
<a class="t" id="0302a14"></a>
優波難陀來。即便呼來已。佛問優波難陀
<a class="t" id="0302a15"></a>
汝實爾不。答言。實爾世尊。佛言。比丘此是
<a class="t" id="0302a16"></a>
惡事。云何比丘強乞人衣。汝常不聞世尊讚
<a class="t" id="0302a17"></a>
歎少欲呵責多欲無厭耶。從今日後不聽從
<a class="t" id="0302a18"></a>
非親里居士居士婦乞衣。</p>
<a class="t" id="0302a19"></a>
<p>
<a class="sc" id="2"></a>
<a class="t-linehead" id="0302a19"></a>
復次佛住舍衛城。廣說如上。爾時北方有六
<a class="t" id="0302a20"></a>
十比丘。來詣舍衛城禮覲世尊。中道被賊失
<a class="t" id="0302a21"></a>
衣。裸形入祇桓精舍。禮諸比丘。諸比丘問言。
<a class="t" id="0302a22"></a>
汝是何人。答言。出家人。又問。何道出家。答
<a class="t" id="0302a23"></a>
言。釋種出家。又問。汝衣何在而裸形耶。答
<a class="t" id="0302a24"></a>
言。我道中遇賊失衣。爾時諸比丘各各與衣。
<a class="t" id="0302a25"></a>
有與僧伽梨者。<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧者。安陀會者。尼
<a class="t" id="0302a26"></a>
師檀者。是比丘著衣已。往到佛所頭面禮足
<a class="t" id="0302a27"></a>
<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。佛知而故問諸比丘。汝等何處來。
<a class="t" id="0302a28"></a>
答言。世尊我等從北方來。佛問諸比丘。汝忍
<a class="t" id="0302a29"></a>
苦乞食不難道路不疲極耶。答言。世尊我等
<a class="t" id="0302b01"></a>
忍苦乞食不難道路不疲。但道中遇賊失衣
<a class="t" id="0302b02"></a>
裸形入祇桓。佛問比丘汝等道中。為無聚落
<a class="t" id="0302b03"></a>
城邑耶。答言有。佛言何以不乞。諸比丘白佛
<a class="t" id="0302b04"></a>
言。我聞世尊制戒。不得從非親里乞衣。復無
<a class="t" id="0302b05"></a>
親里。亦無檀越施者。以是故我等不敢乞衣
<a class="t" id="0302b06"></a>
裸形而來。佛讚持戒言。善哉善哉諸比丘汝
<a class="t" id="0302b07"></a>
等正隨順直信出家。乃至失命因緣不應故
<a class="t" id="0302b08"></a>
犯戒。從今日後聽失衣時得乞。佛告諸比
<a class="t" id="0302b09"></a>
丘。依止舍衛城比丘。皆悉令集。以十利故與
<a class="t" id="0302b10"></a>
諸比丘制戒。乃至已聞者當重聞。若比丘從
<a class="t" id="0302b11"></a>
非親里居士居士婦乞衣。尼薩耆波夜提除
<a class="t" id="0302b12"></a>
餘時。餘時者失衣時是名餘時。比丘者如上
<a class="t" id="0302b13"></a>
說。非親里者。非父親相續。非母親相續。無親
<a class="t" id="0302b14"></a>
因緣。一親里多非親里。多親里一非親里。離
<a class="t" id="0302b15"></a>
此二眾得罪。居士者家主也。衣者欽婆羅衣
<a class="t" id="0302b16"></a>
劫貝衣。芻摩衣憍舍耶衣。舍那衣麻衣軀牟
<a class="t" id="0302b17"></a>
提衣。乞者若自乞。若使人乞。除餘時乞衣無
<a class="t" id="0302b18"></a>
罪。餘時者失衣時。失衣有十因緣若王奪若
<a class="t" id="0302b19"></a>
賊奪。若火燒若風飄若水漂若女人起欲
<a class="t" id="0302b20"></a>
心奪。若父母親里欲令罷道故奪。若自藏後
<a class="t" id="0302b21"></a>
忘不知處。若藏衣腐爛若歲久朽壞不可承
<a class="t" id="0302b22"></a>
案。是名十除餘時。世尊說無罪。尼薩耆波夜
<a class="t" id="0302b23"></a>
提者。是衣應僧中捨。波夜提。罪應懺悔。不
<a class="t" id="0302b24"></a>
捨而悔。越比尼罪。波夜提者如上說。若比丘
<a class="t" id="0302b25"></a>
三由旬內有衣者。若失僧伽梨。<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧。
<a class="t" id="0302b26"></a>
在不應乞。若失僧伽梨。<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧。安陀會。在
<a class="t" id="0302b27"></a>
不應乞。若失三衣。若覆瘡衣在不應乞。若失
<a class="t" id="0302b28"></a>
三衣覆瘡衣。若雨浴衣在不應乞。若比丘失
<a class="t" id="0302b29"></a>
三衣覆瘡衣雨浴衣。若覆臥褥具在不應乞。
<a class="t" id="0302c01"></a>
若比丘失三衣覆瘡衣雨浴衣覆臥褥具。若
<a class="t" id="0302c02"></a>
任衣在長兩肘廣一肘不應乞。何以故是比
<a class="t" id="0302c03"></a>
丘。應著是下衣往三由延受先衣。若是道中
<a class="t" id="0302c04"></a>
有諸難事。不得往趣衣者得乞雨衣無罪。若
<a class="t" id="0302c05"></a>
比丘從非親里乞衣。若自乞。若使人乞。若作
<a class="t" id="0302c06"></a>
相乞。若說法乞。自乞者自身往乞。使乞者遣
<a class="t" id="0302c07"></a>
人往乞。作相乞者作寒相熱相。云何寒相。若
<a class="t" id="0302c08"></a>
比丘冬中八夜雨雪時。著弊故衣詣檀越家
<a class="t" id="0302c09"></a>
現凍戰相。爾時檀越禮比丘足問言。阿闍梨
<a class="t" id="0302c10"></a>
無有時衣耶。何以寒凍乃爾。答言無有。汝父
<a class="t" id="0302c11"></a>
母在時恒為我作時衣。今汝父母去世。誰當
<a class="t" id="0302c12"></a>
為我作者。非但汝父母死。亦是我父母無常。
<a class="t" id="0302c13"></a>
檀越即言阿闍梨莫怨恨我當為作時衣。是
<a class="t" id="0302c14"></a>
名寒相乞。若得衣者尼薩耆波夜提。云何熱
<a class="t" id="0302c15"></a>
相。若比丘五六月大熱時。著厚納衣流汗詣
<a class="t" id="0302c16"></a>
檀越家現熱相。爾時檀越禮比丘足問言。阿
<a class="t" id="0302c17"></a>
闍梨無時衣耶何以熱之流汗乃爾。答言無
<a class="t" id="0302c18"></a>
有。汝父母在時恒為我作時衣。今汝父母去
<a class="t" id="0302c19"></a>
世。誰當為我作者。非但汝父母死。亦是我父
<a class="t" id="0302c20"></a>
母無常。檀越即言。阿闍梨莫怨恨。我當為作
<a class="t" id="0302c21"></a>
時衣。是名熱相乞。若得衣者。尼薩耆波夜提。
<a class="t" id="0302c22"></a>
云何說法乞。是比丘為衣故。與檀越。說偈言。</p>
<a class="t" id="0302c23"></a>
<blockquote class="gatha">
<p>
<a class="sc" id="3"></a>
若人以衣施　　得生最勝處
<a class="t" id="0302c24"></a>
<br>
以樂布施者　　人天受福報
<a class="t" id="0302c25"></a>
<br>
生天得妙色　　天寶冠莊嚴
<a class="t" id="0302c26"></a>
<br>
衣施比丘故　　生生自然衣</p>
</blockquote>
<a class="t" id="0302c27"></a>
<p>
<a class="sc" id="4"></a>
<a class="t-linehead" id="0302c27"></a>
是名說法乞若得衣者尼薩耆波夜提。若乞
<a class="t" id="0302c28"></a>
漉水囊。若乞小補衣物。若繫頭物。若裹瘡物。
<a class="t" id="0302c29"></a>
若衣緣。若乞衣中一條。如是等物不犯若乞
<a class="t" id="0303a01"></a>
是物。時檀越施全物及衣裁。取者不犯。若比
<a class="t" id="0303a02"></a>
丘作是念。我但索小小物檀越自當與我。全
<a class="t" id="0303a03"></a>
衣得者。尼薩耆波夜提。若為和尚阿闍梨乞。
<a class="t" id="0303a04"></a>
越比尼罪。若為塔僧乞不犯。是故說。若比
<a class="t" id="0303a05"></a>
丘從非親里居士居士婦乞衣。尼薩耆波夜
<a class="t" id="0303a06"></a>
提。除餘時餘時者失衣時。</p>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>