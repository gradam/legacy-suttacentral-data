<!DOCTYPE html>
<html data-prev="zh-mg-bu-vb-pc50" data-next="zh-mg-bu-vb-pc52">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="zh">

<section class="sutta" id="zh-mg-bu-vb-pc51">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 51</span>
<span class="mirror-right">波夜提五十一</span> </h1>
</div>
<p>
<a class="sc" id="1"></a>
<a class="t-linehead" id="0371c25"></a>
佛住王舍城。廣說如上。王舍城有三溫泉。王
<a class="t" id="0371c26"></a>
溫泉。比丘溫泉。象溫泉。王溫泉者。王王
<a class="t" id="0371c27"></a>
後宮夫人。及佛諸比丘浴。比丘溫泉者。佛比
<a class="t" id="0371c28"></a>
丘僧浴。象溫泉者。象及一切人浴。爾時諸比
<a class="t" id="0371c29"></a>
丘入王溫泉浴。時王以油塗身。欲入溫泉浴。
<a class="t" id="0372a01"></a>
問泉監言。溫泉空不。泉監答言。泉中不空。有
<a class="t" id="0372a02"></a>
諸比丘浴。王言聽諸比丘浴訖。我今先詣世
<a class="t" id="0372a03"></a>
尊還當浴。到世尊所。頭面禮足已。還復問監
<a class="t" id="0372a04"></a>
言。池中空未。答言。未空。如是至三。猶有比
<a class="t" id="0372a05"></a>
丘洗浴不止。王言。聽浴勿喚令出。我當還宮
<a class="t" id="0372a06"></a>
中浴。諸人聞已。皆嫌責言。沙門釋子自言善
<a class="t" id="0372a07"></a>
好有德而固。池中不令大王得浴。諸比丘聞
<a class="t" id="0372a08"></a>
已。以是因緣往白世尊。佛語諸比丘。何處有
<a class="t" id="0372a09"></a>
王盡能忍是。從今日不聽浴。◎</p>
<a class="t" id="0372a10"></a>
<p>
<a class="sc" id="2"></a>
<a class="t-linehead" id="0372a10"></a>
◎復次佛住舍衛城。廣說如上。爾時世尊制
<a class="t" id="0372a11"></a>
戒不聽浴。諸比丘不得浴故身垢污臭。爾時
<a class="t" id="0372a12"></a>
世尊為諸大眾說法。諸比丘在下風處坐。恐
<a class="t" id="0372a13"></a>
污臭熏諸梵行人故。佛知而故問。諸比丘
<a class="t" id="0372a14"></a>
何故獨一處坐。似如恨人。諸比丘白佛言。世
<a class="t" id="0372a15"></a>
尊制戒不聽浴故身垢污臭。恐熏梵行人。
<a class="t" id="0372a16"></a>
故在下風而住。佛言。從今日後聽半月一浴
<a class="t" id="0372a17"></a>
復次佛住舍衛城。廣說如上。爾時諸比丘春。
<a class="t" id="0372a18"></a>
月熱。不得洗故身體痒悶。諸比丘以是因
<a class="t" id="0372a19"></a>
緣往白世尊。佛言。從今日後聽熱時二月半
<a class="t" id="0372a20"></a>
得浴。春後一月半夏初一月。是名二月半。</p>
<a class="t" id="0372a21"></a>
<p>
<a class="sc" id="3"></a>
<a class="t-linehead" id="0372a21"></a>
復次佛住舍衛城安居竟。與諸比丘往憍薩
<a class="t" id="0372a22"></a>
羅國。人間遊行道中草木深邃。下則熱氣所
<a class="t" id="0372a23"></a>
吸。上則為日所炙。大生苦惱。駝走向水。
<a class="t" id="0372a24"></a>
如鹿赴池。佛知而故問。諸比丘具說上事。以
<a class="t" id="0372a25"></a>
如是苦故。諸比丘競走赴水。佛言。從今日
<a class="t" id="0372a26"></a>
後聽行時得浴。</p>
<a class="t" id="0372a27"></a>
<p>
<a class="sc" id="4"></a>
<a class="t-linehead" id="0372a27"></a>
復次佛住舍衛城。廣說如上。有五事利益故。
<a class="t" id="0372a28"></a>
世尊五日一行諸比丘房。有比丘病疥<span class="gaiji">瘙<!--gaiji,瘙,1[癈-(弓*殳)+虫],2,3-->
</span>。佛
<a class="t" id="0372a29"></a>
知而故問。比丘汝調適不。答言。不調適。我病
<a class="t" id="0372b01"></a>
疥<span class="gaiji">瘙<!--gaiji,瘙,1[癈-(弓*殳)+虫],2,3-->
</span>痒。得數數浴便樂。世尊制戒不得浴。是
<a class="t" id="0372b02"></a>
故不樂。佛言。從今日聽病比丘浴。</p>
<a class="t" id="0372b03"></a>
<p>
<a class="sc" id="5"></a>
<a class="t-linehead" id="0372b03"></a>
復次佛住曠野精舍。廣說如上。爾時營事比
<a class="t" id="0372b04"></a>
丘輦泥輦塼。作種種作事。不敢浴故。即便持
<a class="t" id="0372b05"></a>
臥。明日清旦<span class="gaiji">脚<!--gaiji,腳,1[腳-谷+去],2&#x811A;,3-->
</span>上有泥土處。佛知而故問。比
<a class="t" id="0372b06"></a>
丘汝<span class="gaiji">脚<!--gaiji,腳,1[腳-谷+去],2&#x811A;,3-->
</span>上何故泥處。答言。世尊。我營事泥
<a class="t" id="0372b07"></a>
污身。畏犯戒故不敢浴。是故<span class="gaiji">脚<!--gaiji,腳,1[腳-谷+去],2&#x811A;,3-->
</span>有泥土。佛
<a class="t" id="0372b08"></a>
言。從今日聽作時浴。</p>
<a class="t" id="0372b09"></a>
<p>
<a class="sc" id="6"></a>
<a class="t-linehead" id="0372b09"></a>
復次佛住舍衛城。廣說如上。爾時諸比丘值
<a class="t" id="0372b10"></a>
大風起。塵土坌身。復值天雨。諸比丘不敢浴
<a class="t" id="0372b11"></a>
故。即便持臥。明日清旦問訊世尊。佛知而故
<a class="t" id="0372b12"></a>
問。比丘汝身上何以垢污如是。答言。世尊。昨
<a class="t" id="0372b13"></a>
日風吹塵土坌身。復值天雨。不敢浴故。身上
<a class="t" id="0372b14"></a>
有垢污。佛言。從今日聽大風時浴。</p>
<a class="t" id="0372b15"></a>
<p>
<a class="sc" id="7"></a>
<a class="t-linehead" id="0372b15"></a>
復次佛住舍衛城。廣說如上。爾時天晴有少
<a class="t" id="0372b16"></a>
雲起。須臾大雨。佛告諸比丘。此是閻浮提最
<a class="t" id="0372b17"></a>
初吉雨。汝等應雨中洗浴。能除身中諸病瘡
<a class="t" id="0372b18"></a>
癬。諸比丘心疑。世尊制戒不得浴。我等云何
<a class="t" id="0372b19"></a>
當浴。佛言。從今日後聽雨時浴。佛告諸比丘。
<a class="t" id="0372b20"></a>
依止舍衛城比丘盡集。以十利故。與諸比丘
<a class="t" id="0372b21"></a>
制戒。乃至已聞者當重聞。若比丘減半月
<a class="t" id="0372b22"></a>
浴。除餘時波夜提。餘時者。春後一月半。夏初
<a class="t" id="0372b23"></a>
一月。是二月半。是熱時病時作時。風時雨時
<a class="t" id="0372b24"></a>
行時。是名餘時。比丘者如上說。半月者。若十
<a class="t" id="0372b25"></a>
五日浴數滿十五日。復應浴。若十四日。十
<a class="t" id="0372b26"></a>
三十二十一十九八七六五四三二一日浴。
<a class="t" id="0372b27"></a>
應從浴日數。要滿十五日。乃應更浴。除餘時
<a class="t" id="0372b28"></a>
者。世尊說無罪。熱時者。春後一月半。夏初一
<a class="t" id="0372b29"></a>
月。是二月半。名熱時。不得取前後。當取現
<a class="t" id="0372c01"></a>
在。病時者。若比丘癬疥<span class="gaiji">瘙<!--gaiji,瘙,1[癈-(弓*殳)+虫],2,3-->
</span>癰痤。如是種種病。
<a class="t" id="0372c02"></a>
須浴得適意者聽浴。是名病時。不得取前
<a class="t" id="0372c03"></a>
後。當取現在。作時者。若僧一切作時。比丘
<a class="t" id="0372c04"></a>
作泥作治房舍。若通水溝。若抒井若泥房舍。
<a class="t" id="0372c05"></a>
若掃地若洗浴。和尚阿闍梨。乃至掃塔院僧
<a class="t" id="0372c06"></a>
院。下至五六動掃<span class="gaiji">菷<!--gaiji,帚,1[卄/帚],2&#x83F7;,3-->
</span>。得名作時。浴無罪。
<a class="t" id="0372c07"></a>
不得取前後。當取現在。風時者。若比丘風吹
<a class="t" id="0372c08"></a>
塵土坌身。得洗浴無罪。不得取前後。當取現
<a class="t" id="0372c09"></a>
在。雨時者。若天雨洗浴無罪。不得取前後當
<a class="t" id="0372c10"></a>
取現在。行時者。三由延二由延下至一拘盧
<a class="t" id="0372c11"></a>
舍。若來若去。是名行時。洗浴無罪。不得取前
<a class="t" id="0372c12"></a>
後。當取現在。波夜提者如上說。若比丘無
<a class="t" id="0372c13"></a>
上諸時。當作陶家浴法。先洗兩髀兩<span class="gaiji">脚<!--gaiji,腳,1[腳-谷+去],2&#x811A;,3-->
</span>。後洗
<a class="t" id="0372c14"></a>
頭面腰背臂肘胸腋。是故說。</p>
<a class="t" id="0372c15"></a>
<blockquote class="gatha">
<p>
然火過三宿　　與欲入聚落
<a class="t" id="0372c16"></a>
<br>
謗經擯同止　　沙彌三色衣
<a class="t" id="0372c17"></a>
<br>
取寶半月浴　　第五跋渠竟</p>
</blockquote>
<a class="t" id="0372c18"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>