<!DOCTYPE html>
<html data-prev="lzh-mg-bu-vb-pc70" data-next="lzh-mg-bu-vb-pc72">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc71">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 71</span>
<span class="mirror-right">波夜提七十一</span> </h1>
</div>
<p>
<a class="sc" id="1"></a>
<a class="t-linehead" id="0383a12"></a>
佛住舍衛城。廣說如上。爾時毘舍佉鹿母。長
<a class="t" id="0383a13"></a>
請祇洹僧。次第到其舍食時。毘舍佉鹿母頭
<a class="t" id="0383a14"></a>
面禮僧足。次第而下。到十六群比丘所。見其
<a class="t" id="0383a15"></a>
年少身色柔軟而能捨家。女人多慈起兒子
<a class="t" id="0383a16"></a>
想。亦敬法故。即便問言。祇洹眾僧無供時。尊
<a class="t" id="0383a17"></a>
者何處得食。答言。時到著衣持<span class="gaiji">鉢<!--gaiji,缽,1[金*本],2&#x9262;,3-->
</span>。家家乞食。
<a class="t" id="0383a18"></a>
即語尊者。若無供時來我家食。我自今已後
<a class="t" id="0383a19"></a>
若無人供日。我當施食。年少比丘聞是語已。
<a class="t" id="0383a20"></a>
即便受請。至無供日。到其家食。鹿母長請佛
<a class="t" id="0383a21"></a>
時。尊者阿難日日到彼。為請食故。見十六群
<a class="t" id="0383a22"></a>
比丘在其家食。此諸年少起憍恣言。母此食
<a class="t" id="0383a23"></a>
太多。答言。子減之。復言。太少。答言。子當益
<a class="t" id="0383a24"></a>
如是。或嫌冷熱堅軟甜酢<span class="gaiji">醎<!--gaiji,,1[酉*咸],2&#x918E;,3-->
</span>淡。如是種種難
<a class="t" id="0383a25"></a>
可稱適。鹿母信心多慈。答言。子隨索隨與。阿
<a class="t" id="0383a26"></a>
難見已。作是念。若此是不信家。便起惡心。以
<a class="t" id="0383a27"></a>
是因緣往白佛言。善哉世尊。願從今日勿與
<a class="t" id="0383a28"></a>
小兒受具足戒。佛言。從今日後年未滿二十。
<a class="t" id="0383a29"></a>
不得與受具足。</p>
<a class="t" id="0383b01"></a>
<p>
<a class="sc" id="2"></a>
<a class="t-linehead" id="0383b01"></a>
復次佛住舍衛城。廣說如上。爾時摩訶羅父
<a class="t" id="0383b02"></a>
子二人在家有信捨家修道。其子沙彌供給
<a class="t" id="0383b03"></a>
五百比丘。諸比丘或索楊枝。或索樹葉。如是
<a class="t" id="0383b04"></a>
眾多不能得供。時摩訶羅念曰。我正有一子。
<a class="t" id="0383b05"></a>
供給五百比丘。所索眾多不能得供。如是不
<a class="t" id="0383b06"></a>
久。必當生病然世尊制戒年未滿二十。不應
<a class="t" id="0383b07"></a>
與受具戒。雖知不應且與受之。令其免苦。
<a class="t" id="0383b08"></a>
即將比丘出到戒場上。與受具足。受具足
<a class="t" id="0383b09"></a>
已。諸比丘猶如前法喚言。沙彌與我知淨楊
<a class="t" id="0383b10"></a>
枝及草樹葉。彼即答言。我已受具足。云何
<a class="t" id="0383b11"></a>
故喚沙彌。諸比丘言。誰與汝受。答言。我婆樓
<a class="t" id="0383b12"></a>
醯諸比丘。以是因緣。具白世尊。佛言。呼摩訶
<a class="t" id="0383b13"></a>
羅來。來已。佛具問上事。汝實爾不。答言實
<a class="t" id="0383b14"></a>
爾。佛言。此是惡事。摩訶羅。汝云何知人年未
<a class="t" id="0383b15"></a>
滿二十。而與受具足。佛言。從今日後。不聽年
<a class="t" id="0383b16"></a>
未滿二十而受具足。佛告諸比丘。依止舍衛
<a class="t" id="0383b17"></a>
城住者。皆悉令集。以十利故。為諸比丘制戒。
<a class="t" id="0383b18"></a>
乃至已聞者。當重聞。若比丘知人年不滿二
<a class="t" id="0383b19"></a>
十。與受具足。波夜提。諸比丘應訶責。是人不
<a class="t" id="0383b20"></a>
名受具足。比丘者。如上說。知者。若自知。若從
<a class="t" id="0383b21"></a>
他人聞。不滿者。不滿二十雨減二十年。是名
<a class="t" id="0383b22"></a>
不滿。二十減二十雨滿二十年。是名不滿二
<a class="t" id="0383b23"></a>
十。減二十雨過二十年是名不滿。二十冬
<a class="t" id="0383b24"></a>
時生還冬時受。未經安居竟。是名不滿。春時
<a class="t" id="0383b25"></a>
生還春時受。未經安居竟。是名不滿。前安居
<a class="t" id="0383b26"></a>
生還前安居受。未經前安居竟。是名不滿。後
<a class="t" id="0383b27"></a>
安居生還後安居受。未經後安居竟。是名不
<a class="t" id="0383b28"></a>
滿。此人減二十時人。半謂減半謂滿。半謂
<a class="t" id="0383b29"></a>
減者。波夜提。謂滿者。無罪。此人名受具足。
<a class="t" id="0383c01"></a>
此人年減二十時。人一切謂不滿與受具足。
<a class="t" id="0383c02"></a>
一切波夜提。此人不名受具足。此人年減二
<a class="t" id="0383c03"></a>
十時。人一切謂滿與受具足。一切無罪。此人
<a class="t" id="0383c04"></a>
名受具足滿二十雨減二十年。是名滿。二十
<a class="t" id="0383c05"></a>
滿二十雨滿二十年。是名滿。二十滿二十雨
<a class="t" id="0383c06"></a>
過二十年。是名滿。二十冬時生經安居竟受
<a class="t" id="0383c07"></a>
具足。是名滿。二十春時生安居竟受具足。是
<a class="t" id="0383c08"></a>
名滿。二十前安居時生前安居竟受具足。是
<a class="t" id="0383c09"></a>
名滿。二十後安居時生後安居竟受具足。是
<a class="t" id="0383c10"></a>
名滿。二十雨滿二十雨時。人半謂滿半謂不
<a class="t" id="0383c11"></a>
滿。謂不滿者。越毘尼罪。謂滿者無罪。是人
<a class="t" id="0383c12"></a>
名受具足。滿二十雨時。人一切謂不滿。一切
<a class="t" id="0383c13"></a>
越毘尼罪。是人不名受具足。滿二十雨一切
<a class="t" id="0383c14"></a>
謂滿一切無罪。是人善受具足。若比丘知人
<a class="t" id="0383c15"></a>
不滿二十與受具足。此諸比丘應呵責已。波
<a class="t" id="0383c16"></a>
夜提。悔過波夜提者。如上說。若有人來欲受
<a class="t" id="0383c17"></a>
具足月滿者。應與受具足。不滿者應語令
<a class="t" id="0383c18"></a>
待滿。若前人不知者。當問其父母親里。若復
<a class="t" id="0383c19"></a>
不知當看生年板。若復無是者當觀其顏狀。
<a class="t" id="0383c20"></a>
觀時不得直觀形體。或貴樂家子形大年少。
<a class="t" id="0383c21"></a>
當觀其手足成就不。若如是復不知者。當問
<a class="t" id="0383c22"></a>
何王何歲國土豐儉旱澇時節。是故說。</p>
<a class="t" id="0383c23"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>