<!DOCTYPE html>
<html data-prev="lzh-mg-bu-vb-np2" data-next="lzh-mg-bu-vb-np4">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-np3">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Nissaggiya Pācittiya 3</span>
<span class="mirror-right">尼薩耆波夜提三</span> </h1>
</div>
<a class="t" id="0298b25"></a>
<p>
<a class="sc" id="1"></a>
<a class="t-linehead" id="0298b25"></a>
佛住舍衛城。廣說如上。爾時尊者阿那律於
<a class="t" id="0298b26"></a>
阿耆羅河邊住。得一小段衣。與眾多比丘俱。
<a class="t" id="0298b27"></a>
詣阿耆羅河邊水灑引令長廣。爾時世尊於
<a class="t" id="0298b28"></a>
自住處沒。當阿耆羅河邊現。知而故問阿那
<a class="t" id="0298b29"></a>
律。汝作何等。答言。世尊。得一小段衣。尺量
<a class="t" id="0298c01"></a>
不足。欲引令長廣。佛語阿那律。汝頗有更得
<a class="t" id="0298c02"></a>
衣望處不。答言有。世尊問何時可得。答言。一
<a class="t" id="0298c03"></a>
月佛言從今日聽不足衣有衣望處者。停至
<a class="t" id="0298c04"></a>
一月為滿足故。佛告諸比丘。依止舍衛城比
<a class="t" id="0298c05"></a>
丘盡集。乃至已聞者當重聞。若比丘衣已竟。
<a class="t" id="0298c06"></a>
迦絺那衣已捨。若得非時衣。比丘須衣應取。
<a class="t" id="0298c07"></a>
疾作衣受。若不足者有望處為滿故。聽一月
<a class="t" id="0298c08"></a>
畜。若過畜者。足不足尼薩耆波夜提。衣竟者。
<a class="t" id="0298c09"></a>
三衣已成。亦名衣竟。不受迦絺那衣。亦名衣
<a class="t" id="0298c10"></a>
竟。已捨迦絺那衣。亦名衣竟。浣染竟亦名
<a class="t" id="0298c11"></a>
衣竟。已捨迦絺那衣者。有十事捨如上說。得
<a class="t" id="0298c12"></a>
者。若男若女在家出家人邊得衣也。非時者。
<a class="t" id="0298c13"></a>
若受迦絺那衣。有七月名非時。若不受迦絺
<a class="t" id="0298c14"></a>
那衣者。有十一月是名非時於此非時中得
<a class="t" id="0298c15"></a>
衣。是名非時衣。衣者。如上說。須者。是比丘
<a class="t" id="0298c16"></a>
實須衣也。即取疾成受持作而少不足者。停
<a class="t" id="0298c17"></a>
至一月一月者三十日。齊是應畜。為求滿足
<a class="t" id="0298c18"></a>
故。有望者是比丘實聞有得衣處。待令滿
<a class="t" id="0298c19"></a>
足。得至一月畜。過是一月畜者。尼薩耆波
<a class="t" id="0298c20"></a>
夜提。尼薩耆波夜提者。是衣應僧中捨。波夜
<a class="t" id="0298c21"></a>
提懺悔不捨而悔。犯越比尼罪。波夜提者。如
<a class="t" id="0298c22"></a>
上說。若比丘前十日得有望衣無望。衣微
<a class="t" id="0298c23"></a>
小望。衣無力望。羸望。因生望。斷望。更起餘
<a class="t" id="0298c24"></a>
望。此皆無事停。若得此衣滿足已半作淨。
<a class="t" id="0298c25"></a>
半不作淨。是中作淨者。名善作淨。不作淨
<a class="t" id="0298c26"></a>
者。過十日尼薩耆。若比丘於前十日中。若得
<a class="t" id="0298c27"></a>
居士衣。若糞掃衣。不自作不教作。不受持不
<a class="t" id="0298c28"></a>
作淨。彼衣若作。若不作。衣及衣餘前十日過。
<a class="t" id="0298c29"></a>
尼薩耆。若比丘前十日中得衣。若故衣若納
<a class="t" id="0299a01"></a>
衣。是比丘得已。不自作不教作。乃至過前十
<a class="t" id="0299a02"></a>
日者。尼薩耆。若比丘中十日中得衣。若以
<a class="t" id="0299a03"></a>
染淨。若未淨。是比丘得是衣。不自作不教
<a class="t" id="0299a04"></a>
作。不受持不作淨。彼若作衣。若不作衣及衣。
<a class="t" id="0299a05"></a>
餘中十日過。尼薩耆。若比丘中十日得衣。若
<a class="t" id="0299a06"></a>
得應法衣。不應法衣。取已不自作不教作。乃
<a class="t" id="0299a07"></a>
至過中十日。尼薩耆。若比丘後十日中得衣。
<a class="t" id="0299a08"></a>
應作一衣而欲作二衣。餘比丘語是比丘言。
<a class="t" id="0299a09"></a>
長老是先欲作一衣。今何故作二衣。今應如
<a class="t" id="0299a10"></a>
先作一衣。是比丘得衣已。不自作不教作。乃
<a class="t" id="0299a11"></a>
至過後十日。尼薩耆。若比丘後十日中得衣。
<a class="t" id="0299a12"></a>
欲作小割截衣。而作大割截衣。餘比丘語是
<a class="t" id="0299a13"></a>
比丘言。長老。本欲作小割截衣。今何以作大
<a class="t" id="0299a14"></a>
割截衣。應如本作。是比丘得衣。不自作不教
<a class="t" id="0299a15"></a>
作。不受持不作淨若作若不作。衣及衣餘過
<a class="t" id="0299a16"></a>
後十日。尼薩耆。若比丘前十日得衣。應即前
<a class="t" id="0299a17"></a>
十日作中十日得衣。應即中十日作。後十日
<a class="t" id="0299a18"></a>
得衣。應即後十日作。若比丘前十日。五日已
<a class="t" id="0299a19"></a>
過得望衣。前十日中後五日中十日前五日。
<a class="t" id="0299a20"></a>
此十日應作衣。若比丘中十日前五日已過
<a class="t" id="0299a21"></a>
得望衣。應中十日。後五日後十日前五日。
<a class="t" id="0299a22"></a>
此十日應作衣。若比丘後十日前五日。已
<a class="t" id="0299a23"></a>
過得望衣。即應此五日中應作衣。若比丘
<a class="t" id="0299a24"></a>
後十日中。六日已過得望衣。應四日中作。七
<a class="t" id="0299a25"></a>
日已過得衣。三日應作。八日已過得衣。二
<a class="t" id="0299a26"></a>
日應作。九日已過得衣。一日應作。十日得衣
<a class="t" id="0299a27"></a>
即日應作。作衣時應餘人相助。浣染牽截絣
<a class="t" id="0299a28"></a>
篸<span class="gaiji">却<!--gaiji,卻,1[去*ㄗ],2&#x5374;,3-->
</span>刺。刺橫刺長。刺緣施紐煮染。染衣作
<a class="t" id="0299a29"></a>
淨已受持。若一日恐不竟者。<span class="gaiji">麁<!--gaiji,麤,1[色-巴+鹿],2&#x9E81;,3-->
</span>行隱令竟
<a class="t" id="0299b01"></a>
受持後更細刺。是故世尊說。若比丘衣已
<a class="t" id="0299b02"></a>
竟。迦絺那衣已捨。乃至足不足。尼薩耆波夜
<a class="t" id="0299b03"></a>
提。</p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>