<!DOCTYPE html>
<html data-prev="lzh-mg-bu-vb-pc41" data-next="lzh-mg-bu-vb-pc43">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc42">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 42</span>
<span class="mirror-right">波夜提四十二</span> </h1>
</div>
<p>
<a class="sc" id="1"></a>
佛住
<a class="t" id="0363c17"></a>
三月受象王供養。爾時五百比丘三月不見
<a class="t" id="0363c18"></a>
佛故。往詣尊者阿難所白言。長老。我等久不
<a class="t" id="0363c19"></a>
見佛。又不聞法。我等今欲往禮覲世尊。聽
<a class="t" id="0363c20"></a>
受法教。阿難答言諸長老可小停此。須待我
<a class="t" id="0363c21"></a>
還。答言。善哉。阿難即往尊者大目連所。作如
<a class="t" id="0363c22"></a>
是言。長老。五百比丘來詣我所言。久不見佛。
<a class="t" id="0363c23"></a>
不聞正法。欲往詣佛禮覲供養聽受法教。長
<a class="t" id="0363c24"></a>
老。觀佛為在何處。目連即入三昧。觀一切世
<a class="t" id="0363c25"></a>
間。見佛在波利耶娑羅林賢樹下。受象王供
<a class="t" id="0363c26"></a>
養。見已即向阿難說此頌曰。</p>
<a class="t" id="0363c27"></a>
<blockquote class="gatha">
<p>
<a class="sc" id="2"></a>
捨離蓮花池　　身體鮮滿足
<a class="t" id="0363c28"></a>
<br>
身無垢清淨　　樂獨靜林中
<a class="t" id="0363c29"></a>
<br>
得甘露深法　　相好身具足
<a class="t" id="0364a01"></a>
<br>
心清淨無垢　　捨眾樂靜林</p>
</blockquote>
<a class="t" id="0364a02"></a>
<p>
<a class="sc" id="3"></a>
<a class="t-linehead" id="0364a02"></a>
目連說此偈已。語尊者阿難。世尊今在波利
<a class="t" id="0364a03"></a>
耶娑羅林賢樹下。受象王供養。汝欲往者今
<a class="t" id="0364a04"></a>
正是時。尊者阿難還到諸比丘所。作如是言。
<a class="t" id="0364a05"></a>
世尊今在波利耶娑羅林賢樹下。受象王供
<a class="t" id="0364a06"></a>
養。我等今共往世尊所。禮覲問訊。諸比丘
<a class="t" id="0364a07"></a>
聞阿難語已。即便共去。往波利耶娑羅林賢
<a class="t" id="0364a08"></a>
樹下。去世尊不遠。阿難語諸比丘言。長老。
<a class="t" id="0364a09"></a>
如來應供正遍知在阿練若處。不應徑往。長
<a class="t" id="0364a10"></a>
老等可小住此。我當先往。答言。善哉阿難。即
<a class="t" id="0364a11"></a>
往詣佛。佛遙見阿難來。作如是言。善來阿難。
<a class="t" id="0364a12"></a>
久不見汝。尊者阿難頭面禮佛足已。作如是
<a class="t" id="0364a13"></a>
言。世尊。少病少惱安樂住不。佛言。如來少病
<a class="t" id="0364a14"></a>
少惱安樂住受象王供養。問阿難言。比丘僧
<a class="t" id="0364a15"></a>
少病少惱安樂住不。乞食不疲行道如法不。
<a class="t" id="0364a16"></a>
答言。世尊。比丘僧少病少惱安樂住。乞食不
<a class="t" id="0364a17"></a>
疲。行道如法。即復白言。五百比丘今在林外。
<a class="t" id="0364a18"></a>
欲來奉覲。唯願聽許。佛言。聽入。阿難即往諸
<a class="t" id="0364a19"></a>
比丘所語言。長老。得大善利。世尊聽入。諸比
<a class="t" id="0364a20"></a>
丘即隨阿難。俱到佛所。頭面禮足。<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。
<a class="t" id="0364a21"></a>
時坐中有一比丘。作如是念。云何比丘如是
<a class="t" id="0364a22"></a>
知如是見。次第得漏盡。作是默念。不敢問佛。
<a class="t" id="0364a23"></a>
世尊知彼比丘心之所念。即告阿難言此坐中
<a class="t" id="0364a24"></a>
有一比丘。作如是念。云何比丘如是知如是
<a class="t" id="0364a25"></a>
見。次第得漏盡。默作是念。而不敢問佛告阿
<a class="t" id="0364a26"></a>
難。我先已為諸比丘。說陰界入十二因緣觀。
<a class="t" id="0364a27"></a>
若比丘如是知如是見。得盡諸漏。是比丘聞
<a class="t" id="0364a28"></a>
世尊語已。即作是念。色是我。爾時世尊知是
<a class="t" id="0364a29"></a>
比丘心之所念。復告阿難。是比丘作如是念。
<a class="t" id="0364b01"></a>
色是我。阿難當知。若有比丘作如是觀色是
<a class="t" id="0364b02"></a>
一切諸行。無明觸受生愛。阿難愛何因何緣。
<a class="t" id="0364b03"></a>
何生何轉。阿難當知。愛者。受因受緣受生受
<a class="t" id="0364b04"></a>
轉。阿難當知受者。觸因觸緣。觸生觸轉。阿難
<a class="t" id="0364b05"></a>
當知。觸者。六入因六入緣。六入生六入轉。阿
<a class="t" id="0364b06"></a>
難當知。六入是有為法因緣和合生。無常摩
<a class="t" id="0364b07"></a>
滅法。觸是有為法。因緣和合生無常摩滅法。
<a class="t" id="0364b08"></a>
受是有為法。因緣和合生無常摩滅法。愛是
<a class="t" id="0364b09"></a>
有為法。因緣和合生無常摩滅法。行是有為
<a class="t" id="0364b10"></a>
法。因緣和合生無常摩滅法。無明是有為法。
<a class="t" id="0364b11"></a>
因緣和合生無常滅法。如是阿難。若比丘如
<a class="t" id="0364b12"></a>
是知如是觀。次第得盡有漏。是比丘聞是語
<a class="t" id="0364b13"></a>
已。作如是念。色非我色是我所有。佛知彼比
<a class="t" id="0364b14"></a>
丘心中所念。復告阿難言。是比丘作如是念。
<a class="t" id="0364b15"></a>
色非我色是我所有。阿難當知。若比丘作如
<a class="t" id="0364b16"></a>
是觀。色一切諸行。無明觸受生愛。愛何因何
<a class="t" id="0364b17"></a>
緣。何生何轉。阿難當知。愛是受因受緣。受生
<a class="t" id="0364b18"></a>
受轉。乃至無明有為行。因緣和合生。無常摩
<a class="t" id="0364b19"></a>
滅法。是比丘聞是語已。作如是念。色非是我
<a class="t" id="0364b20"></a>
亦非是我所有。我中有色。佛知是比丘心
<a class="t" id="0364b21"></a>
中所念。乃至無明有為行。因緣和合生。無常
<a class="t" id="0364b22"></a>
摩滅法。是比丘聞是語已。作如是念。色非是
<a class="t" id="0364b23"></a>
我非是我所有。亦非我中有色。色中有我。佛
<a class="t" id="0364b24"></a>
知是比丘心中所念已。乃至無明有為行。因
<a class="t" id="0364b25"></a>
緣和合生。無常摩滅法。是比丘聞是語已。作
<a class="t" id="0364b26"></a>
是念。若色非是我非是我所有。非我中有色
<a class="t" id="0364b27"></a>
非色中有我者。受是我。想行識亦如是。若五
<a class="t" id="0364b28"></a>
陰非是我非我所有。非我中有五陰。非五陰
<a class="t" id="0364b29"></a>
中有我者。云何而有我。佛告阿難。若如是觀
<a class="t" id="0364c01"></a>
五陰一切諸行無明觸受生愛。阿難愛何因
<a class="t" id="0364c02"></a>
何緣。何生何轉。愛受因受緣。受生受轉。阿難
<a class="t" id="0364c03"></a>
當知。受觸因觸緣。觸生觸轉。阿難當知。觸六
<a class="t" id="0364c04"></a>
入因六入緣。六入生六入轉。阿難當知。六入
<a class="t" id="0364c05"></a>
是有為行。因緣和合生。無常摩滅法。乃至
<a class="t" id="0364c06"></a>
無明有為行。因緣和合生。無常摩滅法。如
<a class="t" id="0364c07"></a>
是阿難。若比丘如是知如是觀次第得盡有
<a class="t" id="0364c08"></a>
漏。是比丘聞是語已。得法眼淨。比丘復重思
<a class="t" id="0364c09"></a>
惟。一切諸法皆悉空寂。無我無我所有。佛語
<a class="t" id="0364c10"></a>
阿難。是比丘作是思惟時。不受一切法。得盡
<a class="t" id="0364c11"></a>
諸漏。心得解脫。佛為比丘說是法時。五百比
<a class="t" id="0364c12"></a>
丘心得解脫。皆成羅漢。爾時世尊與諸比丘
<a class="t" id="0364c13"></a>
共住。秋月非時寒雨。比丘持空中大木然火。
<a class="t" id="0364c14"></a>
木中先有大蛇。蛇得火熱即出擎頭。逐諸比
<a class="t" id="0364c15"></a>
丘。諸比丘展轉相語。高聲大喚。蛇出蛇出。
<a class="t" id="0364c16"></a>
佛知而故問。諸比丘何故高聲大喚。答言。
<a class="t" id="0364c17"></a>
非時寒雨諸年少比丘持空中木然火。木中
<a class="t" id="0364c18"></a>
有蛇。得熱故出逐諸比丘。諸比丘見已展轉
<a class="t" id="0364c19"></a>
相語。是故大聲。佛言。呼是比丘來。來已佛告
<a class="t" id="0364c20"></a>
諸比丘。然火有七事無利益何與七。一者壞
<a class="t" id="0364c21"></a>
眼。二者壞色。三者身羸。四者衣垢壞。五者壞
<a class="t" id="0364c22"></a>
床褥。六者生犯戒因緣。七者增世俗言論。有
<a class="t" id="0364c23"></a>
此七過故。從今日後不聽然火。</p>
<a class="t" id="0364c24"></a>
<p>
<a class="sc" id="4"></a>
<a class="t-linehead" id="0364c24"></a>
復次佛住舍衛城。廣說如上世尊五事利益
<a class="t" id="0364c25"></a>
故。五日一行諸比丘房。見一比丘患疥<span class="gaiji">瘙<!--gaiji,瘙,1[癈-(弓*殳)+虫],2,3-->
</span>。
<a class="t" id="0364c26"></a>
佛知而故問。比丘調適不。不苦不。答言。我病
<a class="t" id="0364c27"></a>
疥<span class="gaiji">瘙<!--gaiji,瘙,1[癈-(弓*殳)+虫],2,3-->
</span>不樂。火炙身得安樂。世尊制戒不得然
<a class="t" id="0364c28"></a>
火。是故不樂。佛言。從今日後聽病比丘得然
<a class="t" id="0364c29"></a>
火。</p>
<a class="t" id="0365a01"></a>
<p>
<a class="sc" id="5"></a>
<a class="t-linehead" id="0365a01"></a>
復次佛住舍衛城。廣說如上。爾時尊者難提
<a class="t" id="0365a02"></a>
金毘魯跋提在塔山安居竟。至舍衛城。禮觀
<a class="t" id="0365a03"></a>
世尊。著被雨衣染色脫壞。佛知而故問。比丘。
<a class="t" id="0365a04"></a>
何故著被雨衣。答言。世尊制戒不得然火。是
<a class="t" id="0365a05"></a>
故不得煮染更染。佛言。從今日後除因緣。佛
<a class="t" id="0365a06"></a>
告諸比丘。依止舍衛城比丘皆令集。以十利
<a class="t" id="0365a07"></a>
故。為諸比丘制戒。乃至已聞者當重聞。若比
<a class="t" id="0365a08"></a>
丘無病自為然火。若草木牛屎。若自然。若使
<a class="t" id="0365a09"></a>
人然。波夜提。除因緣。比丘者如上說。病者無
<a class="t" id="0365a10"></a>
罪。病者若癬疥<span class="gaiji">瘙<!--gaiji,瘙,1[癈-(弓*殳)+虫],2,3-->
</span>黃。爛風病。如是種種病須
<a class="t" id="0365a11"></a>
火得樂者聽然。草者。一切草及蘆荻竹等。木
<a class="t" id="0365a12"></a>
者。一切木若破若完牛屎者。若自然。若使人
<a class="t" id="0365a13"></a>
然。除因緣。世尊說無罪。因緣者。若直月若
<a class="t" id="0365a14"></a>
鑒知食事。若次直然火然燈。溫室中然火。
<a class="t" id="0365a15"></a>
若為和上阿闍梨然火。若煖水若熏<span class="gaiji">鉢<!--gaiji,缽,1[金*本],2&#x9262;,3-->
</span>染
<a class="t" id="0365a16"></a>
衣然火無罪。除因緣。波夜提。波夜提者如上
<a class="t" id="0365a17"></a>
說。若持薪火著薪上。著草上牛屎上。木札上
<a class="t" id="0365a18"></a>
糞掃上。波夜提。如是乃至持糞掃火著薪上
<a class="t" id="0365a19"></a>
草上。牛屎上木札上亦如是。比丘向草木火
<a class="t" id="0365a20"></a>
中。有已然者有未然者。比丘跋聚者波夜提。
<a class="t" id="0365a21"></a>
若跋火落未燒地越毘尼罪。得持鐵摶瓦跋
<a class="t" id="0365a22"></a>
火聚無罪。若旋火作輪波夜提。若比丘向火。
<a class="t" id="0365a23"></a>
火上截草著火中隨截一一波夜提。若然草
<a class="t" id="0365a24"></a>
木火波夜提。若然莖種得二波夜提。犯然
<a class="t" id="0365a25"></a>
火殺種。若破若火淨。若有因緣事然無罪。
<a class="t" id="0365a26"></a>
若秸有穀。若穰有穀然者。得二波夜提。
<a class="t" id="0365a27"></a>
然火殺種應火作淨。有因緣然無罪。若然
<a class="t" id="0365a28"></a>
髮馬毛駱駝毛等。得越毘尼罪。若然皮得越
<a class="t" id="0365a29"></a>
毘尼罪。若燒餅越毘尼罪若燒毒藥及炭越
<a class="t" id="0365b01"></a>
毘尼罪。若食不消得燒鐵鑠<span class="gaiji">脚<!--gaiji,腳,1[腳-谷+去],2&#x811A;,3-->
</span>案腹無罪。若
<a class="t" id="0365b02"></a>
革屣跋火越毘尼罪。是故說。</p>
<a class="t" id="0365b03"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>