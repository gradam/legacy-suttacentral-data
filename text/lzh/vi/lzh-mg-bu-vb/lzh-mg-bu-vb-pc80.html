<!DOCTYPE html>
<html data-prev="lzh-mg-bu-vb-pc79" data-next="lzh-mg-bu-vb-pc81">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc80">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Pācittiya 80</span>
<span class="mirror-right">波夜提八十</span> </h1>
</div>
<p>
<a class="sc" id="1"></a>
<a class="t-linehead" id="0389a02"></a>
佛住舍衛城。廣說如上。爾時諸比丘阿練若
<a class="t" id="0389a03"></a>
處住。非時入聚落。為世人所嫌。云何沙門釋
<a class="t" id="0389a04"></a>
子阿練若處住。非時入聚落。何所欲求。諸
<a class="t" id="0389a05"></a>
比丘以是因緣。往白世尊。佛言。喚是比丘
<a class="t" id="0389a06"></a>
來。來已佛具問上事。汝實爾不。答言。實爾。
<a class="t" id="0389a07"></a>
佛語比丘汝云何阿練若處住。非時入聚落。
<a class="t" id="0389a08"></a>
正應為世人所譏。從今日後不聽阿練若
<a class="t" id="0389a09"></a>
處住。不白比丘非時入聚落。</p>
<a class="t" id="0389a10"></a>
<p>
<a class="sc" id="2"></a>
<a class="t-linehead" id="0389a10"></a>
復次佛住舍衛城。廣說如上。爾時有二比丘
<a class="t" id="0389a11"></a>
阿練若處住。時一比丘塗房為蛇所螫。語伴
<a class="t" id="0389a12"></a>
言。長老。我為蛇所螫。答言。待我取僧伽梨。
<a class="t" id="0389a13"></a>
當往呼耆域醫。師取衣中間即便失音彼取
<a class="t" id="0389a14"></a>
衣已白言。長老。我非時入聚落時比丘不能
<a class="t" id="0389a15"></a>
言。如是至三白言。長老。我非時入聚落。猶故
<a class="t" id="0389a16"></a>
不言彼作是念。世尊制戒不聽阿練若處不
<a class="t" id="0389a17"></a>
白比丘非時入聚落。是比丘而不報。我當任
<a class="t" id="0389a18"></a>
其行業知復如何即便命終。諸比丘以是因
<a class="t" id="0389a19"></a>
緣。往白世尊。佛言喚是比丘來。來已佛具
<a class="t" id="0389a20"></a>
問上事。汝實爾不。答言。實爾。佛語諸比丘。
<a class="t" id="0389a21"></a>
彼若慈心稱四大龍王名者。應不至死。何等
<a class="t" id="0389a22"></a>
四。持國龍王。伊羅國龍王。善子龍王。黑白龍
<a class="t" id="0389a23"></a>
王。我有慈無足眾生。我有慈兩足眾生。我
<a class="t" id="0389a24"></a>
有慈四足眾生。我有慈多足眾生我有慈無
<a class="t" id="0389a25"></a>
足眾生莫害我兩足眾生。莫害我四足眾生。
<a class="t" id="0389a26"></a>
莫害我多足眾生。莫害我一切眾生。應得無
<a class="t" id="0389a27"></a>
漏一切賢聖善。心相視莫興惡意。設使比丘
<a class="t" id="0389a28"></a>
稱是四大龍王名者。應不致死。從今日後聽
<a class="t" id="0389a29"></a>
除急時。佛告諸比丘依止舍衛城住者。皆悉
<a class="t" id="0389b01"></a>
令集。以十利故與諸比丘制戒。乃至已聞者
<a class="t" id="0389b02"></a>
當重聞。若比丘阿練若處住。非時入聚落。不
<a class="t" id="0389b03"></a>
白比丘。除餘時波夜提。比丘者。如上說。阿練
<a class="t" id="0389b04"></a>
若處住者。若離城邑聚落。五百弓弓長五肘。
<a class="t" id="0389b05"></a>
於其中間無人住。是名阿練若處。非時者後
<a class="t" id="0389b06"></a>
食已竟。時雖早猶是非時聚落者。垣牆障乃
<a class="t" id="0389b07"></a>
至亂居聚落白者。若言白離食家不名為白。
<a class="t" id="0389b08"></a>
若言白往尼精舍教誡。不名為白。若言白離
<a class="t" id="0389b09"></a>
說法處。不名為白應白言。長老。我非時入聚
<a class="t" id="0389b10"></a>
落。前人言可爾。比丘者界內現前。非徒眾
<a class="t" id="0389b11"></a>
現前。除餘時者。若比丘種種疾病為蛇所螫。
<a class="t" id="0389b12"></a>
為喚醫故。世尊說無罪。若二比丘在阿練若
<a class="t" id="0389b13"></a>
處住。若欲俱行展轉相白。若一人先行。後
<a class="t" id="0389b14"></a>
人復欲行者。應白餘比丘。若無餘比丘者。應
<a class="t" id="0389b15"></a>
作是念。若道中若門若聚落。若尼精舍。見比
<a class="t" id="0389b16"></a>
丘當白。白已然後非時入聚落。若比丘道路
<a class="t" id="0389b17"></a>
行。從聚落中過聚落中路邊有塔。若天祠。當
<a class="t" id="0389b18"></a>
順道直過。若下道左旋右旋去者。波夜提。若
<a class="t" id="0389b19"></a>
火起若種種惡獸來。逐人者隨意去無罪。若
<a class="t" id="0389b20"></a>
比丘遠行道路。日暮欲入聚落。宿不得荷負
<a class="t" id="0389b21"></a>
囊襆而入。若村外有水應林中止息。先令二
<a class="t" id="0389b22"></a>
比丘淨洗浴。著僧伽梨施紐展轉相白。遣入
<a class="t" id="0389b23"></a>
聚落。求宿止處。若得宿處。應從壇越索隨所
<a class="t" id="0389b24"></a>
安。還出聚落。語諸比丘。已得宿處。爾時諸比
<a class="t" id="0389b25"></a>
丘應淨洗手足。欲飲非時漿者。即於此飲之。
<a class="t" id="0389b26"></a>
若入聚落勿令人譏沙門。夜食衣囊襆器。分
<a class="t" id="0389b27"></a>
張持去。著僧伽梨安紐。捉杖持革屣展轉相
<a class="t" id="0389b28"></a>
白。然後當入已到宿處。復欲出取薪草水者。
<a class="t" id="0389b29"></a>
若從本道出者無罪。若更從餘道行。應白不
<a class="t" id="0389c01"></a>
白去者。波夜提。若欲求塗足油。非時漿勸化。
<a class="t" id="0389c02"></a>
明日食者。白已當去。不白去者。波夜提。若聚
<a class="t" id="0389c03"></a>
落中有僧伽藍。道上有屋連接覆去者無罪。
<a class="t" id="0389c04"></a>
餘道去者應白。不白去者。波夜提。是故說。</p>
<a class="t" id="0389c05"></a>
<blockquote class="gatha">
<p>
不滿共賊伴　　掘地四月請
<a class="t" id="0389c06"></a>
<br>
未學并飲酒　　輕他默然聽
<a class="t" id="0389c07"></a>
<br>
默起非時入　　第八跋渠竟</p>
</blockquote>
<a class="t" id="0389c08"></a>
</article>
<aside id="metaarea">
<p>
Text from CBETA.</p>
</aside>
</section>

</div>
</body>
</html>