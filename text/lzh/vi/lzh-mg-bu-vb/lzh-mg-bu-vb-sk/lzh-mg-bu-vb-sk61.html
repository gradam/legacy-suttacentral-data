<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-sk61">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 61</span>
<span class="mirror-right">學法六十一</span> </h1>
</div>
<p>
<a class="sc" id="1"></a>
<a class="t-linehead" id="0410c24"></a>
佛住毘舍離。廣說如上。爾時難陀優波難陀
<a class="t" id="0410c25"></a>
隨梨車童子後行說法。為世人所譏。云何沙
<a class="t" id="0410c26"></a>
門釋子如伎人隨人後為說法。此壞敗人有
<a class="t" id="0410c27"></a>
何道法。然此童子無恭敬心。聞是妙法應當
<a class="t" id="0410c28"></a>
在後而聽。諸比丘以是因緣。往白世尊。佛言。
<a class="t" id="0410c29"></a>
呼難陀優波難陀來。來已佛問。汝實爾不。
<a class="t" id="0411a01"></a>
答言。實爾。佛言。汝云何隨無病人後為說法。
<a class="t" id="0411a02"></a>
從今日後人在前不得隨後為說法。除病。佛
<a class="t" id="0411a03"></a>
告諸比丘。皆悉令集。十利故。與諸比丘制
<a class="t" id="0411a04"></a>
戒。乃至已聞者當重聞。人在前不得隨後為
<a class="t" id="0411a05"></a>
說法。除病。應當學。病者世尊說無罪。後者人
<a class="t" id="0411a06"></a>
在前比丘在後說法者。如上說。不得隨無病
<a class="t" id="0411a07"></a>
人後而為說法。病者無罪。若比丘為塔為僧
<a class="t" id="0411a08"></a>
事。詣王若地主。彼言。比丘為我說法。不得語
<a class="t" id="0411a09"></a>
令在後恐生疑心故。若邊有淨人者。應作
<a class="t" id="0411a10"></a>
意為淨人說。王雖聽無罪。若比丘在怖畏嶮
<a class="t" id="0411a11"></a>
道行時。防衛人言。此處賊常喜在前發。我
<a class="t" id="0411a12"></a>
當在前。尊者在後為我說法。為說無罪。若比
<a class="t" id="0411a13"></a>
丘眼惡前人捉杖牽前為說法無罪。若放恣
<a class="t" id="0411a14"></a>
諸根在無病人後說法者。越學法。狂癡心亂
<a class="t" id="0411a15"></a>
無罪。是故說。人在前比丘在後不得為說法。
<a class="t" id="0411a16"></a>
除病。應當學。</p>
<a class="t" id="0411a17"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>