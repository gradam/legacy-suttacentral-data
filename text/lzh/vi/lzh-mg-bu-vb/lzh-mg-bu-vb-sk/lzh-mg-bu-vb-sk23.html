<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-sk23">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 23</span>
<span class="mirror-right">學法二十三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0403c01"></a>
佛住舍衛城。廣說如上。爾時六群比丘白衣
<a class="t" id="t0403c02"></a>
家搖足坐舞手並復折草。為世人所譏。云
<a class="t" id="t0403c03"></a>
何沙門釋子如放逸伎兒在家內坐。手足不
<a class="t" id="t0403c04"></a>
住此壞敗人。有何道法。諸比丘以是因緣。往
<a class="t" id="t0403c05"></a>
白世尊。佛言。呼六群比丘來。來已佛問比
<a class="t" id="t0403c06"></a>
丘。汝實爾不。答言。實爾。佛言。從今日後不
<a class="t" id="t0403c07"></a>
得動手足白衣家內坐。佛告諸比丘。依止舍
<a class="t" id="t0403c08"></a>
衛城住者。皆悉令集。以十利故。與諸比丘制
<a class="t" id="t0403c09"></a>
戒。乃至已聞者當重聞。不得動手足坐家內。
<a class="t" id="t0403c10"></a>
應當學。不得動手足家內坐者。不得動手動
<a class="t" id="t0403c11"></a>
足舞手舞足。并折草坐。當安詳靖住。若有
<a class="t" id="t0403c12"></a>
所問者。當先護戒隨順而答。若問四塔者。得
<a class="t" id="t0403c13"></a>
指示。是生處是得道處轉法輪處般泥洹處
<a class="t" id="t0403c14"></a>
無罪。若檀越欲令比丘起精舍者。應觀地形
<a class="t" id="t0403c15"></a>
勢隨作便指示。此中可起精舍。此中可起
<a class="t" id="t0403c16"></a>
講堂。此中可起溫室。此中可起僧房。得指
<a class="t" id="t0403c17"></a>
示無罪。若放恣諸根動手足坐家內者。越學
<a class="t" id="t0403c18"></a>
法。狂癡心亂無罪。是故說。不得動手足坐家
<a class="t" id="t0403c19"></a>
內。應當學。</p>
<a class="t" id="t0403c20"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>