<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-sk12">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 12</span>
<span class="mirror-right">學法十二</span> </h1>
</div>
<p>
<a class="sc" id="1"></a>
<a class="t-linehead" id="0401b14"></a>
佛住舍衛城廣說如上。爾時六群比丘搖頭
<a class="t" id="0401b15"></a>
入白衣家內。為世人所譏。云何沙門釋子如
<a class="t" id="0401b16"></a>
婬<span class="gaiji">妷<!--gaiji,,1[女*失],2&#x59B7;,3-->
</span>人。如鼠如狼。振動頭入家內。此壞敗
<a class="t" id="0401b17"></a>
人有何道法。諸比丘以是因緣。往白世尊。佛
<a class="t" id="0401b18"></a>
言。呼六群比丘來。來已佛問比丘。汝實爾不。
<a class="t" id="0401b19"></a>
答言。實爾。佛言。從今日後不得搖頭入白
<a class="t" id="0401b20"></a>
衣家。佛告諸比丘。依止舍衛城住者。皆悉令
<a class="t" id="0401b21"></a>
集。以十利故。與諸比丘制戒。乃至已聞者當
<a class="t" id="0401b22"></a>
重聞。不得搖頭行入家內。應當學。若老羸病
<a class="t" id="0401b23"></a>
若痏頭。若風雨寒振搖頭無罪。若放恣諸
<a class="t" id="0401b24"></a>
根。搖頭入家內者。越學法。狂癡心亂無罪。
<a class="t" id="0401b25"></a>
是故說。不得搖頭入家內。應當學。</p>
<a class="t" id="0401b26"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>