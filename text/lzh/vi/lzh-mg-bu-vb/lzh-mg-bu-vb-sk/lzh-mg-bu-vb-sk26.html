<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-sk26">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 26</span>
<span class="mirror-right">學法二十六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0404a23"></a>
佛住舍衛城。廣說如上。爾時有居士就精舍
<a class="t" id="t0404a24"></a>
中設供飯僧。時六群比丘刳四邊食留中央。
<a class="t" id="t0404a25"></a>
為世人所譏。云何沙門釋子如放逸人。周匝
<a class="t" id="t0404a26"></a>
刳食留中央。此壞敗人有何道法。諸比丘以
<a class="t" id="t0404a27"></a>
是因緣。往白世尊。佛言。呼六群比丘來。來
<a class="t" id="t0404a28"></a>
已佛問比丘。汝實爾不。答言。實爾。佛言。從今
<a class="t" id="t0404a29"></a>
日後不得偏刳食。佛告諸比丘。依止舍衛城
<a class="t" id="t0404b01"></a>
住者。皆悉令集。以十利故。與諸比丘制戒。乃
<a class="t" id="t0404b02"></a>
至已聞者當重聞。不得偏刳食。應當學。刳
<a class="t" id="t0404b03"></a>
食者。刳四邊留中央。當先受飯。按著一邊。後
<a class="t" id="t0404b04"></a>
受羹和合而食。若酥膩入飯中。不得以羹
<a class="t" id="t0404b05"></a>
故偏刳取食當次第取。若欲與人者。得截
<a class="t" id="t0404b06"></a>
半與若放恣諸根。周匝刳食者。越學法。狂癡
<a class="t" id="t0404b07"></a>
心亂無罪。是故說。不得偏刳食。應當學。</p>
<a class="t" id="t0404b08"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>