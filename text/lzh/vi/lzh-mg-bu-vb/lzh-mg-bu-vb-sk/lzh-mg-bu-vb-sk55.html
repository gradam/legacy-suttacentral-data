<!DOCTYPE html>
<html>
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-sk55">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 55</span>
<span class="mirror-right">學法五十五</span> </h1>
</div>
<p>
<a class="sc" id="1"></a>
<a class="t-linehead" id="0409b20"></a>
佛住毘舍離。廣說如上。爾時難陀優波難陀
<a class="t" id="0409b21"></a>
為梨車童子抱膝蹲人說法。為世人所譏。云
<a class="t" id="0409b22"></a>
何沙門釋子如伎說人為抱膝蹲人說法。此
<a class="t" id="0409b23"></a>
壞敗人有何道法。而此童子無恭敬心。聞如
<a class="t" id="0409b24"></a>
是微妙法。應如法坐。云何抱膝蹲聽。諸比
<a class="t" id="0409b25"></a>
丘以是因緣。往白世尊。佛言。呼難陀優波難
<a class="t" id="0409b26"></a>
陀來。來已佛問。汝實爾不。答言。實爾。佛言。
<a class="t" id="0409b27"></a>
汝云何為無病抱膝蹲人說法。從今日後不
<a class="t" id="0409b28"></a>
得為抱膝蹲人說法。除病佛告諸比丘。皆悉
<a class="t" id="0409b29"></a>
令集。十利故。與諸比丘制戒。乃至已聞者
<a class="t" id="0409c01"></a>
當重聞。不得為抱膝蹲人說法。除病。應當學。
<a class="t" id="0409c02"></a>
病者世尊說無罪。抱膝者手抱衣抱帶抱。說
<a class="t" id="0409c03"></a>
法者。如上說。為病人說無罪。若比丘為塔為
<a class="t" id="0409c04"></a>
僧事。詣王若地主時。乃至邊有淨人應作意
<a class="t" id="0409c05"></a>
為淨人說。王雖聽為說無罪。若放恣諸根為
<a class="t" id="0409c06"></a>
無病抱膝人說法者。越學法。狂癡心亂無罪。
<a class="t" id="0409c07"></a>
是故說。不得為抱膝蹲人說法。除病。應當學。</p>
<a class="t" id="0409c08"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>