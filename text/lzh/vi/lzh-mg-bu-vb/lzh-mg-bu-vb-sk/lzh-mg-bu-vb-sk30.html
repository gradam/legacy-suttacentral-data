<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-sk30">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Sekhiya 30</span>
<span class="mirror-right">學法三十</span> </h1>
</div>
<p>
<a class="sc" id="1"></a>
<a class="t-linehead" id="0404c20"></a>
佛住舍衛城。廣說如上。爾時有居士就精舍
<a class="t" id="t0404c21"></a>
中設供飯僧。時六群比丘張口待飯食。為世
<a class="t" id="t0404c22"></a>
人所譏。云何沙門釋子如放逸人。如龜<span class="gaiji">鼈<!--gaiji,鱉,1[敝/黽],2&#x9F08;,3-->
</span>
<a class="t" id="t0404c23"></a>
蝦蟆張口待食。此壞敗人有何道法。諸比
<a class="t" id="t0404c24"></a>
丘以是因緣。往白世尊。佛言。呼六群比丘來。
<a class="t" id="t0404c25"></a>
來已佛問。汝實爾不。答言。實爾。佛言。從今
<a class="t" id="t0404c26"></a>
日後不得張口待飯食。佛告諸比丘。皆悉令
<a class="t" id="t0404c27"></a>
集。以十利故。與諸比丘制戒。乃至已聞者當
<a class="t" id="t0404c28"></a>
重聞。不得張口待飯食。應當學。不得張口待
<a class="t" id="t0404c29"></a>
飯食者。比丘食時當如雪山象王食法。食
<a class="t" id="t0405a01"></a>
入口已。並以鼻作後口分齊。前食咽已。續
<a class="t" id="t0405a02"></a>
內後團不得張口而待食。若口有瘡得豫
<a class="t" id="t0405a03"></a>
張口無罪。若放恣諸根張口待飯食者。越學
<a class="t" id="t0405a04"></a>
法。狂癡心亂無罪。是故說。不得張口待飯食。
<a class="t" id="t0405a05"></a>
應當學。</p>
<a class="t" id="t0405a06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>