<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-sk62">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 62</span>
<span class="mirror-right">學法六十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0411a17"></a>
佛住毘舍離。廣說如上。爾時難陀優波難陀
<a class="t" id="t0411a18"></a>
為騎乘梨車童子說法。為世人所譏。云何
<a class="t" id="t0411a19"></a>
沙門釋子如伎人為騎乘人說法。此壞敗人
<a class="t" id="t0411a20"></a>
有何道法。而此童子無恭敬心。聞是妙法應
<a class="t" id="t0411a21"></a>
當下乘。云何騎乘聽法。諸比丘以是因緣。往
<a class="t" id="t0411a22"></a>
白世尊。
<a class="t" id="t0411a23"></a>
<a class="t-linehead" id="t-linehead0411a23"></a>
佛言。呼難陀優波難陀來。來已佛具問上
<a class="t" id="t0411a24"></a>
事。汝實爾不。答言。實爾。佛言。汝云何為無
<a class="t" id="t0411a25"></a>
病騎乘人說法。從今日後騎乘人不得為說
<a class="t" id="t0411a26"></a>
法。除病。佛告諸比丘。皆悉令集。十利故。與
<a class="t" id="t0411a27"></a>
諸比丘制戒。乃至已聞者當重聞。騎乘人不
<a class="t" id="t0411a28"></a>
得為說法。除病。應當學。病者世尊說無罪。乘
<a class="t" id="t0411a29"></a>
者。有八種。象乘馬乘。牛乘驢乘。船乘車乘。
<a class="t" id="t0411b01"></a>
輿乘輦乘。說法者。如上說。不得為無病騎
<a class="t" id="t0411b02"></a>
乘人說法。病者無罪。若比丘為塔為僧事。
<a class="t" id="t0411b03"></a>
詣王若地主。彼言。比丘為我說法。不應語令
<a class="t" id="t0411b04"></a>
下乘。恐生疑心故。若邊有淨人者。應作意為
<a class="t" id="t0411b05"></a>
淨人說。王雖聽無罪。若比丘在怖畏嶮道
<a class="t" id="t0411b06"></a>
行時。防衛人言。尊者。為我說法。彼騎乘人
<a class="t" id="t0411b07"></a>
為說無罪。若放恣諸根為無病騎乘人說法
<a class="t" id="t0411b08"></a>
者。越學法。狂癡心亂無罪。是故說。不得為騎
<a class="t" id="t0411b09"></a>
乘人說法。除病。應當學。</p>
<a class="t" id="t0411b10"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>