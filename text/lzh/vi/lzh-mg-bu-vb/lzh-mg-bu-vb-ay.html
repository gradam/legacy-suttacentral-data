<!DOCTYPE html>
<html data-prev="lzh-mg-bu-vb-ss13" data-next="lzh-mg-bu-vb-np1">
<head>
<meta charset="UTF-8">
<meta author="Text from CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-an">
<article>
<div class="mirror hgroup">
<p class="division">
<span class="mirror-left">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left">Aniyata</span>
<span class="mirror-right">不定法</span> </h1>
</div>
<p class="suttainfo">
<span class="t-headname">二不定法初</span></p>
<a class="t" id="0289c19"></a>
<p>
<a class="sc" id="1"></a>
<a class="t-linehead" id="0289c19"></a>
佛住舍衛城。廣說如上。爾時長老優陀夷同
<a class="t" id="0289c20"></a>
聚落。舊知識婆羅門有一女。新到夫家。愁憂
<a class="t" id="0289c21"></a>
不樂。遣信白父願來看我。若不能得來者。語
<a class="t" id="0289c22"></a>
阿闍梨優陀夷來看我。其父聞已。詣優陀
<a class="t" id="0289c23"></a>
夷所語言。我女新到夫家。愁憂不樂。遣信喚
<a class="t" id="0289c24"></a>
我。并喚阿闍梨。我今俗人多事不能得往。願
<a class="t" id="0289c25"></a>
阿闍梨數數往看。優陀夷言。可爾。汝不囑我
<a class="t" id="0289c26"></a>
尚欲往看。何況相囑。長老優陀夷明日晨朝
<a class="t" id="0289c27"></a>
著入聚落衣。往到其家時彼女人。掩戶而
<a class="t" id="0289c28"></a>
坐。優陀夷在外喚言。某甲在不。女言是誰。答
<a class="t" id="0289c29"></a>
言。我是優陀夷。女言。阿闍梨來入。阿闍梨
<a class="t" id="0290a01"></a>
來入。即入其房。於房內坐。與共語言時。姑毘
<a class="t" id="0290a02"></a>
舍佉鹿母。有三十二子。亦有三十二兒。婦皆
<a class="t" id="0290a03"></a>
悉福德吉相成就。是時毘舍佉鹿母。常教誡
<a class="t" id="0290a04"></a>
兒子。諸婦勸導父母親屬。次到是女房前。是
<a class="t" id="0290a05"></a>
毘舍佉鹿母。善解時宜不卒入房。踟<span class="gaiji">蹰<!--gaiji,躕,1[跳-兆+(厂@(豆*寸))],2&#x8E70;,3-->
</span>戶外。
<a class="t" id="0290a06"></a>
戶孔中見房內有人剃髮著染衣。睩瞬細語。
<a class="t" id="0290a07"></a>
知是出家人。但不知是比丘。為是比丘尼。便
<a class="t" id="0290a08"></a>
喚此婦。婦應曰。是誰。答言。是我。白言。大家
<a class="t" id="0290a09"></a>
來前。問汝邊是誰婦。答言。阿闍梨優陀夷。優
<a class="t" id="0290a10"></a>
陀夷言。優婆夷。何以不前。鹿母即入而作是
<a class="t" id="0290a11"></a>
言。阿闍梨優陀夷。此間坐耶。答言。如是。白
<a class="t" id="0290a12"></a>
言。阿闍梨此坐非明白處。設有善惡。誰證
<a class="t" id="0290a13"></a>
知者。當以此事。語諸比丘。優陀夷言。汝說何
<a class="t" id="0290a14"></a>
等。毘舍佉鹿母言。見優陀夷與女人共坐。
<a class="t" id="0290a15"></a>
優陀夷言。我亦當向佛說汝。毘舍佉鹿母言。
<a class="t" id="0290a16"></a>
欲說何等。優陀夷言。我見毘舍佉鹿母。與他
<a class="t" id="0290a17"></a>
男子共坐。毘舍佉鹿母言。何等男子。優陀夷
<a class="t" id="0290a18"></a>
言。我非男子耶。毘舍佉鹿母言。阿闍梨。佛不
<a class="t" id="0290a19"></a>
制我不與男子共坐。然阿闍梨是出家人。應
<a class="t" id="0290a20"></a>
護沙門法。優陀夷言。咄哉。汝惱我不少。便起
<a class="t" id="0290a21"></a>
出去。復在一露處。與女人共坐。毘舍佉鹿
<a class="t" id="0290a22"></a>
母教誡兒婦已出。復見優陀夷與女人露
<a class="t" id="0290a23"></a>
處共坐語。往到其邊。語優陀夷言。此是不善。
<a class="t" id="0290a24"></a>
非沙門法。云何與女人露處共坐。當以是事
<a class="t" id="0290a25"></a>
語諸比丘。優陀夷言。何所說。毘舍佉鹿母
<a class="t" id="0290a26"></a>
言。見優陀夷獨與女人露處共坐。語優陀夷
<a class="t" id="0290a27"></a>
言。我亦當向佛說汝事。毘舍佉鹿母言。為
<a class="t" id="0290a28"></a>
何所說。優陀夷言。我見鹿母與男子露處共
<a class="t" id="0290a29"></a>
坐語。毘舍佉鹿母言。何等男子。答言。我非
<a class="t" id="0290b01"></a>
男子耶。毘舍佉母言。我是俗人共男子坐。
<a class="t" id="0290b02"></a>
佛法所聽。尊是沙門應自防護。云何爾耶。
<a class="t" id="0290b03"></a>
優陀夷言。汝處處惱我。作是語已。即便起去。
<a class="t" id="0290b04"></a>
時毘舍佉母即以是事白諸比丘。諸比丘以
<a class="t" id="0290b05"></a>
是事。具白世尊。佛言。喚優陀夷來。即便喚
<a class="t" id="0290b06"></a>
來。佛問優陀夷。汝實爾不。答言。實爾世尊。佛
<a class="t" id="0290b07"></a>
告優陀夷。此是惡事。汝愚癡人。俗人尚知出
<a class="t" id="0290b08"></a>
家宜法應行不應行。汝出家人而更不知坐
<a class="t" id="0290b09"></a>
起言語。應與不應與。汝常不聞世尊種種
<a class="t" id="0290b10"></a>
因緣呵責隨順婬欲讚歎離欲耶。汝今云何
<a class="t" id="0290b11"></a>
作此惡事。此非法非律。非如佛教。不可以是
<a class="t" id="0290b12"></a>
長養善法。佛告諸比丘。依止舍衛城比丘皆
<a class="t" id="0290b13"></a>
悉令集。集已。爾時世尊以是因緣。向諸比丘
<a class="t" id="0290b14"></a>
廣說過患事。起種種因緣。呵責過患。起已為
<a class="t" id="0290b15"></a>
諸比丘隨順說法。有十事利益故。如來應供
<a class="t" id="0290b16"></a>
正遍知為諸弟子制戒。立說波羅提木叉法。
<a class="t" id="0290b17"></a>
何等十。一者攝僧故。二者極攝僧故。三者令
<a class="t" id="0290b18"></a>
僧安樂故。四者折伏無羞人故。五者有慚愧
<a class="t" id="0290b19"></a>
者得安樂住故。六者不信者令信故。七者
<a class="t" id="0290b20"></a>
已信者增益信故。八者於現法中得漏盡故。
<a class="t" id="0290b21"></a>
九者未生諸漏令不生故。十者正法得久住
<a class="t" id="0290b22"></a>
為諸天世人開甘露施門故。是名十。如來
<a class="t" id="0290b23"></a>
應供正遍知為諸弟子制戒。未聞者聞。已聞
<a class="t" id="0290b24"></a>
者當重聞。若比丘與女人獨屏覆處。可婬處
<a class="t" id="0290b25"></a>
坐。可信優婆夷。於三法中一一法說。若波
<a class="t" id="0290b26"></a>
羅夷。若僧伽婆尸沙。若波夜提。比丘自言。
<a class="t" id="0290b27"></a>
我坐是處。三法中一一如法治。若波羅夷。若
<a class="t" id="0290b28"></a>
僧伽婆尸沙。若波夜提。應隨可信優婆夷。所
<a class="t" id="0290b29"></a>
說如法治。彼比丘是初不定法。若比丘與女
<a class="t" id="0290c01"></a>
人獨露現處。不可婬處坐。可信優婆夷。於
<a class="t" id="0290c02"></a>
二法中一一法說。若僧伽婆尸沙。若波夜提。
<a class="t" id="0290c03"></a>
比丘自言。我坐是處。二法中一一如法治。若
<a class="t" id="0290c04"></a>
僧伽婆尸沙。若波夜提。應隨可信優婆夷。所
<a class="t" id="0290c05"></a>
說如法治。彼比丘是二不定法。比丘者受具
<a class="t" id="0290c06"></a>
足善受具足。一白三羯磨。無遮法和合。非
<a class="t" id="0290c07"></a>
不和合十眾。十眾已上年滿二十。非不滿
<a class="t" id="0290c08"></a>
二十。是名比丘。女人者。若母姊妹親里非
<a class="t" id="0290c09"></a>
親里。若老若少在家出家。屏覆者。若闇
<a class="t" id="0290c10"></a>
處。若覆障處。可婬處者。男女共事無可羞處。
<a class="t" id="0290c11"></a>
獨者。一男一女。更無餘人。設有餘人。若眠
<a class="t" id="0290c12"></a>
若狂若嬰兒非人畜生。亦名獨。共坐者。相近
<a class="t" id="0290c13"></a>
坐。可信優婆夷者。成就十六法。名可信優婆
<a class="t" id="0290c14"></a>
夷。何等十六。歸佛歸法歸僧。於佛不壞淨。於
<a class="t" id="0290c15"></a>
法不壞淨。於僧不壞淨。僧未得利能令得。
<a class="t" id="0290c16"></a>
已得利能令增長。僧未有名稱能令名聞遠
<a class="t" id="0290c17"></a>
著。僧有惡名能速令滅。不隨愛不隨瞋。不
<a class="t" id="0290c18"></a>
隨怖不隨癡。離欲向成就聖戒。是十六法成
<a class="t" id="0290c19"></a>
就者。是名可信。是比丘自言知事。不知坐
<a class="t" id="0290c20"></a>
應治是事。若言知坐不知事應治坐。若言知
<a class="t" id="0290c21"></a>
事知坐應二俱治。若言不知事不知坐者。應
<a class="t" id="0290c22"></a>
如優婆夷所說。應作覓罪相羯磨治。比丘者。
<a class="t" id="0290c23"></a>
如上說。女人者。若母姊妹。若大若小。在家
<a class="t" id="0290c24"></a>
出家。獨者。一男一女。更無餘人。設有人者。
<a class="t" id="0290c25"></a>
若眠若狂嬰兒非人畜生。是亦名獨。露現處
<a class="t" id="0290c26"></a>
者。明中露地。無諸屏障。是名露現處。不可
<a class="t" id="0290c27"></a>
婬處者。若男女共事可羞恥處。坐者。相近
<a class="t" id="0290c28"></a>
坐也。可信優婆夷處。成就十六法。如上說
<a class="t" id="0290c29"></a>
是名可信也。是比丘自言知事。不知坐應治
<a class="t" id="0291a01"></a>
是事。若言知坐不知事。應治是坐。若言知
<a class="t" id="0291a02"></a>
事。知坐應二俱治。若言不知事亦不知坐者。
<a class="t" id="0291a03"></a>
應如可信優婆夷所說。應作覓罪相羯磨治。
<a class="t" id="0291a04"></a>
是故說。若比丘與一女人獨屏覆處。可婬處
<a class="t" id="0291a05"></a>
坐。乃至可信優婆夷所說。如法治彼比丘。是
<a class="t" id="0291a06"></a>
初不定法。若比丘與女人獨露現處。不可
<a class="t" id="0291a07"></a>
婬處坐。乃至可信優婆夷所說。如法治彼比
<a class="t" id="0291a08"></a>
丘。是二不定法。<span class="rule-number">二不定竟</span></p>
<a class="t" id="0291a09"></a>
<p class="endsection">
<span class="t-juanname">摩訶僧祇律卷第七</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>