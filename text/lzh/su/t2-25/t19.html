<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t19">
<article>
<div class="hgroup mirror"><h1 class="mirror-row"><span class="mirror-left">T19</span>
<span class="mirror-right">佛說大三摩惹經</span></h1></div>　<a class="t" id="t0258a07"></a><a class="t" id="t0258a08"></a><a class="t" id="t0258a09"></a><a class="t" id="t0258a10"></a><p class="suttainfo"><span class="t-juanname">佛說大三摩惹經</span><br><a class="t" id="t0258a11"></a><a class="t" id="t0258a12"></a>
<span class="t-byline">西天譯經三藏朝散大夫試鴻臚卿<a class="t" id="t0258a13"></a>傳教大師臣法天奉　詔譯</span></p>
<a class="t" id="t0258a14"></a>
<p><a class="t-linehead" id="t-linehead0258a14"></a>如是我聞：</p>
<p>一時，佛在迦毘羅林，與大苾芻<a class="t" id="t0258a15"></a>眾，皆阿羅漢——諸漏已盡，所作已辦，逮得己<a class="t" id="t0258a16"></a>利，盡諸有結，心得自在——如是五千五百人<a class="t" id="t0258a17"></a>俱。</p><a class="t" id="t0258a18"></a>
<p><a class="t-linehead" id="t-linehead0258a18"></a>爾時，十方復有釋梵大威德諸天，與諸眷屬<a class="t" id="t0258a19"></a>恭敬圍繞，身色端嚴，光明照耀，來迦毗羅<a class="t" id="t0258a20"></a>林，詣世尊前，頭面禮足，住立一面。時，四大<a class="t" id="t0258a21"></a>梵王各以伽陀而頌佛德。第一梵王，而說頌<a class="t" id="t0258a22"></a>曰：</p><a class="t" id="t0258a23"></a><blockquote class="gatha">
<p>「此大三摩惹，　　宣揚妙法音，<a class="t" id="t0258a24"></a><br>
我佛無能勝，　　天人普來集。」</p>
</blockquote><a class="t" id="t0258a25"></a>
<p><a class="t-linehead" id="t-linehead0258a25"></a>第二梵王，而說頌曰：</p><a class="t" id="t0258a26"></a><blockquote class="gatha">
<p>「歷大僧祇劫，　　修行深信心，<a class="t" id="t0258a27"></a><br>
守護眼等根，　　不住諸塵境。」</p>
</blockquote><a class="t" id="t0258a28"></a>
<p><a class="t-linehead" id="t-linehead0258a28"></a>第三梵王，而說頌曰：</p><a class="t" id="t0258a29"></a><blockquote class="gatha">
<p>「戒定慧真實，　　清淨無垢染，<a class="t" id="t0258b01"></a><br>
如帝釋金剛，　　堅固不可壞。」</p>
</blockquote><a class="t" id="t0258b02"></a>
<p><a class="t-linehead" id="t-linehead0258b02"></a>第四梵王，而說頌曰：</p><a class="t" id="t0258b03"></a><blockquote class="gatha">
<p>「若人歸依佛，　　永不墮惡道，<a class="t" id="t0258b04"></a><br>
彼人命終時，　　速得生天上。」</p>
</blockquote><a class="t" id="t0258b05"></a>
<p><a class="t-linehead" id="t-linehead0258b05"></a>爾時，世尊以淨天眼，普觀大會，人天之眾無<a class="t" id="t0258b06"></a>量無數，告苾芻眾言：「過去如來、應、正等覺，<a class="t" id="t0258b07"></a>集會人天，而為說法，亦復如是。我於今日，<a class="t" id="t0258b08"></a>普集人天，欲為說法。汝等受持，若人勇<a class="t" id="t0258b09"></a>猛，決定無畏，猶如師子，深信堅固而無所<a class="t" id="t0258b10"></a>著，大地山間乃至梵世，皆得涅槃。」說是法<a class="t" id="t0258b11"></a>時，復有一千七百有學天人及無數諸天，光<a class="t" id="t0258b12"></a>明照耀，來詣佛所。佛告苾芻：「汝等諦聽，我<a class="t" id="t0258b13"></a>觀彼等諸來天眾，應以聲聞所樂之法，而可<a class="t" id="t0258b14"></a>度之。」</p><a class="t" id="t0258b15"></a>
<p><a class="t-linehead" id="t-linehead0258b15"></a>爾時，復有七千大藥叉，具大神通威德，光明<a class="t" id="t0258b16"></a>照耀，與諸眷屬，恭敬圍繞，來迦毗羅林。</p><a class="t" id="t0258b17"></a>
<p><a class="t-linehead" id="t-linehead0258b17"></a>復有六千大藥叉，住金山上，具大神通威<a class="t" id="t0258b18"></a>德，光明照耀，與諸眷屬，恭敬圍繞，來迦毘<a class="t" id="t0258b19"></a>羅林。</p><a class="t" id="t0258b20"></a>
<p><a class="t-linehead" id="t-linehead0258b20"></a>復有三千大藥叉，住娑多山，具大神通威德，<a class="t" id="t0258b21"></a>光明照耀，與諸眷屬，恭敬圍繞，來迦毘羅<a class="t" id="t0258b22"></a>林。</p><a class="t" id="t0258b23"></a>
<p><a class="t-linehead" id="t-linehead0258b23"></a>復有供毘羅等百千藥叉，住王舍城尾布羅<a class="t" id="t0258b24"></a>山，具大神通威德，光明照耀，與諸眷屬，恭<a class="t" id="t0258b25"></a>敬圍繞，來迦毘羅林。</p><a class="t" id="t0258b26"></a>
<p><a class="t-linehead" id="t-linehead0258b26"></a>復有濕嚩彌怛囉、半左始、尾濕嚩彌嚩等藥<a class="t" id="t0258b27"></a>叉大將，具大神通威德，光明照耀，與諸眷屬，<a class="t" id="t0258b28"></a>來迦毘羅林。</p><a class="t" id="t0258b29"></a>
<p><a class="t-linehead" id="t-linehead0258b29"></a>復有東方護世天王、乾闥婆主，名地里多囉<a class="t" id="t0258c01"></a>瑟姹囉，具大神通無量威德，身色妙好，光<a class="t" id="t0258c02"></a>明熾盛，與其眷屬，恭敬圍繞，來迦毘羅<a class="t" id="t0258c03"></a>林，集會聽法；南方護世天王、鳩槃拏主，名<a class="t" id="t0258c04"></a>尾嚕茶迦，具大神通無量威德，身色妙好，<a class="t" id="t0258c05"></a>光明熾盛，與其眷屬，恭敬圍繞，來迦毘羅<a class="t" id="t0258c06"></a>林，集會聽法；西方護世天王，是大龍主，名<a class="t" id="t0258c07"></a>尾嚕博叉，具大神通無量威德，身色妙好，<a class="t" id="t0258c08"></a>光明熾盛，與其眷屬，恭敬圍繞，來迦毘羅<a class="t" id="t0258c09"></a>林，集會聽法；北方護世天王、大藥叉主，名<a class="t" id="t0258c10"></a>俱吠囉，具大神通無量威德，身色妙好，光<a class="t" id="t0258c11"></a>明熾盛，與其眷屬，恭敬圍繞，來迦毘羅林，<a class="t" id="t0258c12"></a>集會聽法；復有四大天王侍從鬼神，所謂<a class="t" id="t0258c13"></a>摩野、迦致、尾枳致、<span class="gaiji">跋<!--gaiji,跋,1[跳-兆＋（乏－之＋友）],2&#x47E6;,3--></span>里虞、<span class="gaiji">跋<!--gaiji,跋,1[跳-兆＋（乏－之＋友）],2&#x47E6;,3--></span>里俱致等，皆<a class="t" id="t0258c14"></a>有神通勢力，我慢無明，形貌麤惡，種種變<a class="t" id="t0258c15"></a>化，與其眷屬，恭敬圍繞，來迦毘羅林，集會<a class="t" id="t0258c16"></a>聽法。</p><a class="t" id="t0258c17"></a>
<p><a class="t-linehead" id="t-linehead0258c17"></a>復有藥叉神將，所謂印捺囉、謨嚩嚕拏、鉢囉<a class="t" id="t0258c18"></a>惹鉢帝、婆囉捺嚩惹、伊舍曩、贊難曩、迦麼、<a class="t" id="t0258c19"></a>悉里瑟吒、俱儞建吒、儞建吒、滿尼摩尼摩尼<a class="t" id="t0258c20"></a>左囉、鉢囉拏那、烏波半左迦、娑多儗里、海摩<a class="t" id="t0258c21"></a>嚩多布囉拏佉禰囉俱尾吒虞波羅藥叉、阿<a class="t" id="t0258c22"></a>吒嚩俱曩囉囉惹<span class="gaiji">［口＊爾］<!--gaiji,,1[口＊爾],2&#x21060;,3--></span>、曩里沙婆唧怛囉細曩、<a class="t" id="t0258c23"></a>巘駄里嚩、禰里伽設帝摩多隸、半左羅巘<a class="t" id="t0258c24"></a>拏<span class="corr" title="[酥&gt;穌] cf.【麗】">穌</span>謨摩曩彌里具，并其眷屬，怛里頗梨、<a class="t" id="t0258c25"></a>怛里建吒計，乃至世間行者，俱有神通威德，<a class="t" id="t0258c26"></a>光明照耀，恭敬圍繞，來迦毘羅林，集會聽法。</p><a class="t" id="t0258c27"></a>
<p><a class="t-linehead" id="t-linehead0258c27"></a>復有諸大毒龍，所謂怛叉迦、劍末羅濕嚩多<a class="t" id="t0258c28"></a>嚕、鉢囉鉢多、鉢囉惹虞、莎虞曩娑賀掃那娑<a class="t" id="t0258c29"></a>俱、地里多囉瑟吒囉、俱祖囉、愛囉嚩尼龍等，<a class="t" id="t0259a01"></a>瞋恚暴惡，有大神通威德，光明熾盛，與諸眷<a class="t" id="t0259a02"></a>屬，恭敬圍繞，來迦毘羅林，集會聽法。</p><a class="t" id="t0259a03"></a>
<p><a class="t-linehead" id="t-linehead0259a03"></a>復有金翅鳥，名曰無畏，與其飛禽清淨眼等<a class="t" id="t0259a04"></a>并諸眷屬，亦具神通威德，光明照耀，恭敬<a class="t" id="t0259a05"></a>圍繞，來迦毘羅林，集會聽法。</p><a class="t" id="t0259a06"></a>
<p><a class="t-linehead" id="t-linehead0259a06"></a>復有無能勝金剛手，海內住者，一切怖畏藥<a class="t" id="t0259a07"></a>叉，并其眷屬，皆具神通威德，光明照耀，恭<a class="t" id="t0259a08"></a>敬圍繞，來迦毘羅林，集會聽法。</p><a class="t" id="t0259a09"></a>
<p><a class="t-linehead" id="t-linehead0259a09"></a>復有阿修羅眾，所謂尾麼唧怛囉、穌唧怛<a class="t" id="t0259a10"></a>囉、鉢囉賀、那母唧隸，及一百末隸阿修羅<a class="t" id="t0259a11"></a>子，并諸眷屬，具大神通無量威德，光明照<a class="t" id="t0259a12"></a>耀，恭敬圍繞，來迦毘羅林，集會聽法。</p><a class="t" id="t0259a13"></a>
<p><a class="t-linehead" id="t-linehead0259a13"></a>復有四大王天、忉利天、夜摩天、兜率陀天、<a class="t" id="t0259a14"></a>化樂天、他化自在天，及諸天眾，皆具神通威<a class="t" id="t0259a15"></a>德，光明照耀，恭敬圍繞，來迦毘羅林，集<a class="t" id="t0259a16"></a>會聽法。</p><a class="t" id="t0259a17"></a>
<p><a class="t-linehead" id="t-linehead0259a17"></a>復有名天，所謂嚩嚕拏天、嚩嚕尼天、穌摩<a class="t" id="t0259a18"></a>天、畢里瑟吒天、阿誐摩天、蜜怛囉嚩嚕尼<a class="t" id="t0259a19"></a>天、地天、水天、火天、風天，如是十天，具大<a class="t" id="t0259a20"></a>威德，神通變現，并其眷屬，光明照耀，恭敬<a class="t" id="t0259a21"></a>圍繞，來迦毘羅林，集會聽法。</p><a class="t" id="t0259a22"></a>
<p><a class="t-linehead" id="t-linehead0259a22"></a>復有那羅延天、娑賀梨左天、日天、月天、星<a class="t" id="t0259a23"></a>宿天、帝釋天、莫伽天、一切最尊賢聖天，并<a class="t" id="t0259a24"></a>二眷屬天等，如是十天，具大神通無量威<a class="t" id="t0259a25"></a>德，光明照耀，恭敬圍繞，來迦毘羅林，集<a class="t" id="t0259a26"></a>會聽法。</p><a class="t" id="t0259a27"></a>
<p><a class="t-linehead" id="t-linehead0259a27"></a>復有諸天女等，所謂娑呬迦天女、如火焰天<a class="t" id="t0259a28"></a>女、阿里瑟吒天女、穌摩天女、烏多摩天女、<a class="t" id="t0259a29"></a>補瑟波嚩悉儞天女、左囉迦天女、穌跋捺囉<a class="t" id="t0259b01"></a>天女、羯叉阿左喻多天女、鉢囉捺喻麼曩天<a class="t" id="t0259b02"></a>女、莎儞迦等，無數天女，并諸眷屬，具大神<a class="t" id="t0259b03"></a>通無量威德，身相端嚴，光明照耀，恭敬圍<a class="t" id="t0259b04"></a>繞，來迦毘羅林，集會聽法。</p><a class="t" id="t0259b05"></a>
<p><a class="t-linehead" id="t-linehead0259b05"></a>復有大藥叉女，所謂舍摩藥叉女、摩賀舍摩<a class="t" id="t0259b06"></a>藥叉女、摩耨沙藥叉女、摩耨數怛摩藥叉<a class="t" id="t0259b07"></a>女、訖里拏藥叉女、鉢囉謨沙藥叉女、摩曩鉢<a class="t" id="t0259b08"></a>囉努沙迦藥叉女、末囉賀藥叉女、摩賀末囉<a class="t" id="t0259b09"></a>藥叉女、苾芻牟尼迦藥叉女，如是十大藥叉<a class="t" id="t0259b10"></a>女，亦具神通威德，光明照耀，與諸眷屬，<a class="t" id="t0259b11"></a>恭敬圍繞，來迦毘羅林，集會聽法。</p><a class="t" id="t0259b12"></a>
<p><a class="t-linehead" id="t-linehead0259b12"></a>復有十大藥叉女，所謂輸訖羅藥叉女、<span class="corr" title="[竭&gt;羯] cf.【麗】">羯</span>拏<a class="t" id="t0259b13"></a>末羅藥叉女、迦嚕拏藥叉女、儞羅迦嚩悉儞<a class="t" id="t0259b14"></a>藥叉女、阿嚩那多計舍藥叉女、鉢囉目契閉<a class="t" id="t0259b15"></a>多迦嚩悉泥藥叉女、娑那摩多藥叉女、賀<a class="t" id="t0259b16"></a>里帝藥叉女、嚕唧迦藥叉女，如是藥叉女等，<a class="t" id="t0259b17"></a>亦具神通威德，光明照耀，與諸眷屬，恭敬<a class="t" id="t0259b18"></a>圍繞，來迦毘羅林，集會聽法。</p><a class="t" id="t0259b19"></a>
<p><a class="t-linehead" id="t-linehead0259b19"></a>復有賀里帝及童男童女眷屬，亦具威德神<a class="t" id="t0259b20"></a>通，光明照耀，與諸眷屬，恭敬圍繞，來迦毘<a class="t" id="t0259b21"></a>羅林，集會聽法。</p><a class="t" id="t0259b22"></a>
<p><a class="t-linehead" id="t-linehead0259b22"></a>如是十方梵王帝釋天人八部、諸大苾芻，無<a class="t" id="t0259b23"></a>量無數，皆來集會。</p><a class="t" id="t0259b24"></a>
<p><a class="t-linehead" id="t-linehead0259b24"></a>爾時，會中有大黑神，名祖蹲那，具大神通。勇<a class="t" id="t0259b25"></a>猛暴惡，惱害人天，障修善事，以手拍地，發大<a class="t" id="t0259b26"></a>惡聲，於虛空中，化大風雲電雹雷閃種種惡<a class="t" id="t0259b27"></a>相，眾皆驚怖。佛即觀察，說聲：「聞法。」魔既聞<a class="t" id="t0259b28"></a>已，歸依息惡，與諸苾芻，同住聲聞乘。是時，<a class="t" id="t0259b29"></a>眾會見佛降魔，踊躍歡喜，信受奉行。</p><a class="t" id="t0259c01"></a>
<p class="endsutta"><span class="t-juanname">佛說大三摩惹經</span></p>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Dīrghāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
