<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-3.3"><article><div class="mirror hgroup"><p class="division"><span class="mirror-left latin">Saṃyuktāgama (3rd)</span><span class="mirror-right">雜阿含經</span></p><h1 class="mirror-row"><span class="mirror-left latin">SA-3 3</span><span class="mirror-right">（三）</span></h1></div><p><a class="t-linehead" id="t-linehead0493c16"></a>聞如是：</p><p><a class="t-linehead" id="t-linehead0493c16"></a>一時佛在舍衛國祇樹給孤獨<a class="t" id="t0493c17"></a>園。有<span class="gaiji">［阿－可＋桑］<!--gaiji,,1[阿-可＋桑],2&#x28ED7;,3--></span><span class="gaiji">［阿－可＋（曷－人＋乂）］<!--gaiji,,1[阿-可＋（曷－人＋乂）],2,3--></span>闍壯年婆羅門，至佛所，已至與佛<a class="t" id="t0493c18"></a>共相問，已問一處坐，已坐為問佛：「如是持何<a class="t" id="t0493c19"></a>等分別觀惡人？」佛報言：「譬喻惡人如月。」復<a class="t" id="t0493c20"></a>問佛：「若人欲分別慧人，持何等觀？」「譬喻慧人<a class="t" id="t0493c21"></a>如月。」復問佛：「何等為不慧人如月？」「譬喻二<a class="t" id="t0493c22"></a>十九日，月明亦減、色亦減，方亦減、見亦減，<a class="t" id="t0493c23"></a>在中夜過為減行，有時月為一切索盡，不復<a class="t" id="t0493c24"></a>現如月盡時。愚癡亦如是，為從所得道者，聞<a class="t" id="t0493c25"></a>經教誡、慧信已得，不奉行、不受聽、不著心，捨<a class="t" id="t0493c26"></a>離教、不著行，便信減、戒減、聞減、施減、慧減中<a class="t" id="t0493c27"></a>夜過亡。是婆羅門有一時令所愚人者，一切<a class="t" id="t0493c28"></a>盡、一切不現所得好法，譬如月盡時二十九<a class="t" id="t0493c29"></a>日，如是見愚癡者譬喻月。」復問佛：「欲知慧<a class="t" id="t0494a01"></a>者行說。」「譬喻月十五日，明亦增、方亦增、見亦<a class="t" id="t0494a02"></a>增，復一時為月一切增具止，十五日時亦如<a class="t" id="t0494a03"></a>是。慧者所道德言如法行便得信，從得信，聽<a class="t" id="t0494a04"></a>事著意不捨離，所教合聚，便得增信、增戒、增<a class="t" id="t0494a05"></a>聞、增施、增慧增高，敢言便中夜增滿，亦有一<a class="t" id="t0494a06"></a>時增所，是智慧者一切行得具足所行淨教<a class="t" id="t0494a07"></a>誡，譬喻月十五日明月時至，明慧人見如<a class="t" id="t0494a08"></a>是。婆羅門，譬喻月從移說絕辭，譬如月明<a class="t" id="t0494a09"></a>在中行，一切天下星宿從明所勝，信聞者亦<a class="t" id="t0494a10"></a>爾，能布施無有慳，難捨世間一切為從布施<a class="t" id="t0494a11"></a>明，譬如雷鳴雲電俱多含水灑地，信聞者亦<a class="t" id="t0494a12"></a>如是，能布施無有慳，便從飲食滿設說復與，<a class="t" id="t0494a13"></a>便有名聞聲如天雨墮，便多福汔與者得，如<a class="t" id="t0494a14"></a>雨珍寶穀，名聞亦得天上，已有德行後世<a class="t" id="t0494a15"></a>在天上。」便<span class="gaiji">［阿－可＋桑］<!--gaiji,,1[阿-可＋桑],2&#x28ED7;,3--></span><span class="gaiji">［阿－可＋（曷－人＋乂）］<!--gaiji,,1[阿-可＋（曷－人＋乂）],2,3--></span>闍從坐起，持頭面著佛<a class="t" id="t0494a16"></a>足禮，從今受佛教誡行。</p><p><a class="t-linehead" id="t-linehead0494a16"></a>佛說如是。</p><a class="t" id="t0494a17"></a>
</article><aside id="metaarea"><p>This translation of a Saṃyuktāgama (雜阿含經)  is included in the Taishō edition of the Chinese Buddhist canon in vol. 2, sūtra 101. The text is from <a href="http://tripitaka.cbeta.org/T02n0101" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
