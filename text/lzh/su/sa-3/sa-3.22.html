<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-3.22"><article><div class="mirror hgroup"><p class="division"><span class="mirror-left">Saṃyuktāgama (3rd)</span><span class="mirror-right">雜阿含經</span></p><h1 class="mirror-row"><span class="mirror-left">SA-3 22</span><span class="mirror-right">（二二）</span></h1></div><p><a class="t-linehead" id="t-linehead0498a15"></a>聞如是：</p><p><a class="t-linehead" id="t-linehead0498a15"></a>一時佛在舍衛國，行在祇樹給<a class="t" id="t0498a16"></a>孤獨園。佛便以爪甲頭取土已取，便告比丘：<a class="t" id="t0498a17"></a>「比丘！知是云何？何等為多？爪頭土何如地土<a class="t" id="t0498a18"></a>多？」比丘可便報：「佛爪甲上土少，不可比地土，<a class="t" id="t0498a19"></a>無有比，亦非百倍，亦非千倍，亦非萬倍，亦<a class="t" id="t0498a20"></a>非億倍，亦無有數，亦無有數喻亦無聚，亦<a class="t" id="t0498a21"></a>不可說譬喻，是地土甚多。」佛便告比丘：「如<a class="t" id="t0498a22"></a>是人所不知智黠眼行如地土，如是人所為<a class="t" id="t0498a23"></a>智黠眼行如爪上土。如是人所為智黠眼行，<a class="t" id="t0498a24"></a>如是可學智黠眼行無有過，黠生當為自活，<a class="t" id="t0498a25"></a>如是比丘欲行道者可學。」</p><p><a class="t-linehead" id="t-linehead0498a25"></a>佛說如是。</p><a class="t" id="t0498a26"></a>
</article><aside id="metaarea"><p>This translation of a Saṃyuktāgama (雜阿含經)  is included in the Taishō edition of the Chinese Buddhist canon in vol. 2, sūtra 101. The text is from <a href="http://tripitaka.cbeta.org/T02n0101" target="_blank">CBETA</a>.</p></aside></section></div></body></html>
