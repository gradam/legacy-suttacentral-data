<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-3.23"><article><div class="mirror hgroup"><p class="division"><span class="mirror-left latin">Saṃyuktāgama (3rd)</span><span class="mirror-right">雜阿含經</span></p><h1 class="mirror-row"><span class="mirror-left latin">SA-3 23</span><span class="mirror-right">（二三）</span></h1></div><p><a class="t-linehead" id="t-linehead0498a26"></a>聞如是：</p><p><a class="t-linehead" id="t-linehead0498a26"></a>一時佛在舍衛國祇樹給孤獨<a class="t" id="t0498a27"></a>園。佛便告比丘：「身為無有反復，身不念恩，<a class="t" id="t0498a28"></a>若有小痛因作病，舉身并痛，常隨意所欲得，<a class="t" id="t0498a29"></a>眼與好色，耳與好聲，鼻與好香，舌與美味，<a class="t" id="t0498b01"></a>身與細軟，養身如是，捨人壞敗，身不欲度<a class="t" id="t0498b02"></a>人。何以故？不盡隨戒法但作罪。」佛便告比<a class="t" id="t0498b03"></a>丘：「過世有王名為大華，欲死時說言：『咄！當<a class="t" id="t0498b04"></a>用身作何等？養護百歲盡力如是，一死事來<a class="t" id="t0498b05"></a>身便壞敗。』如是身為無有反復，便知是為若，<a class="t" id="t0498b06"></a>當用為視養？有劇如怨家，身自求罪，已得<a class="t" id="t0498b07"></a>小痛便見憂態，常與最好五樂，久視之會當<a class="t" id="t0498b08"></a>老病死？比丘可念而不忘是，已知是當行教<a class="t" id="t0498b09"></a>人。」</p><p><a class="t-linehead" id="t-linehead0498b09"></a>佛教如是。</p><a class="t" id="t0498b10"></a>
</article><aside id="metaarea"><p>This translation of a Saṃyuktāgama (雜阿含經)  is included in the Taishō edition of the Chinese Buddhist canon in vol. 2, sūtra 101. The text is from <a href="http://tripitaka.cbeta.org/T02n0101" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
